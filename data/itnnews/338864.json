{"Source": "ITN news", "Timestamp": "மே 24, 2021 12:39", "Headline": "புத்தளம் நகர சபை தலைவரின் மரணம் தொடர்பில் 3 சந்தேகநபர்கள் கைது..", "News Content": "புத்தளம் நகர சபையின் தலைவர் கே.ஏ.பாயிஸின் மரணம் தொடர்பில் அவரது சாரதியும் கெப் ரக வாகனத்தில் பயணித்த மேலும் 2 நபர்களும் கைதுசெய்யப்பட்டுள்ளதாக பொலிஸ் ஊடகப்பேச்சாளர், பிரதி பொலிஸ் மா அதிபர் அஜித் ரோஹண தெரிவித்துள்ளார். கைதுசெய்யப்பட்ட சந்தேகநபர்கள் மதுபோதையில் இருந்ததாக கண்டறியப்பட்டுள்ளது. புத்தளம் நகர சபையின் தலைவர் இறால் மடம் பகுதியில் உள்ள வாவி ஒன்றில் குளித்து விட்டு கெப் ரக வாகனத்தில் பின்பக்க இருக்கையில் இருந்து பயணித்த போதே கீழே விழுந்து விபத்திற்குள்ளாகியுள்ளதாக குறிப்பிடப்பட்டே வைத்தியசாலையில் அனுமதிக்கப்பட்டார். அதன்பின்னர் அவர் உயிரிழந்துள்ளார். எனினும் அவரது மரணம் தொடர்பில் சந்தேகம் காணப்படும் நிலையில் முழுமையான விசாரணைகள் முன்னெடுக்கப்பட்டுள்ளதாக பொலிஸ் ஊடகப்பேச்சாளர், பிரதி பொலிஸ் மா அதிபர் அஜித் ரோஹண தெரிவித்துள்ளார். ", "URL": "https://www.itnnews.lk/2023/10/05/338864/", "Category": "Breaking News,தேசிய செய்திகள்", "Parent URL": null}