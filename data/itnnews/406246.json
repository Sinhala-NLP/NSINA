{"Source": "ITN news", "Timestamp": "අප්‍රේල් 9, 2022 16:48", "Headline": "ජෝන් ලී ප්‍රධාන විධායක තනතුරට පත්වනු ඇති බව විචාරකයින් පවසයි", "News Content": "ඉදිරි මාසයේ පැවැත්වෙන හොංකොං මහ මැතිවරණයෙන් ජෝන් ලී ප්‍රධාන විධායක තනතුරට පත්වනු ඇති බව විචාරකයින් පවසනවා. හිටපු පොලිස් නිලධාරියෙකු වන ජෝන් ලී දැඩි පාලනයක් ඇති පුද්ගලයෙකු ලෙසයි හදුනා ගැනෙන්නේ. ඔහුට චීනයේ ආශිර්වාදය ද ලැබී තිබෙනවා. 2019 වසරේ හොංකොං හි පැවැති විරෝධතා ව්‍යාපාර මැඩලීමේදී ද ජෝන් ලී මූලිකත්වය ගෙන කටයුතු කළා. චීන සහයෝගය නිසාම ඔහුගේ ජයග්‍රහණය පහසුවනු ඇති බවයි දේශපාලන විශ්ලේෂකයන් පෙන්වා දෙන්නේ. මහජන ප්‍රතිපත්ති සහ පරිපාලනය සම්බන්ධයෙන් ශාස්ත්‍රපති උපාධියක් හිමිකරගෙන සිටින ඔහු සිය වෘත්තීය ජීවිතයම පොලිස් සේවාව වෙනුවෙන් කැපකළ අයෙක්.           ", "URL": "https://www.itnnews.lk/2023/10/05/406246/", "Category": "ජාත්‍යන්තර පුවත්", "Parent URL": null}