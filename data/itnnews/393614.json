{"Source": "ITN news", "Timestamp": "පෙබරවාරි 7, 2022 14:41", "Headline": "පූර්ණ එන්නත්කරණයට ලක් වූ සංචාරකයින්ට ඕස්ට්‍රේලියාවට ඇතුළු වීමට අවසර", "News Content": "සම්පූර්ණ එන්නත්කරණයට ලක්වූ විදෙස් සංචාරකයින් හට මෙම මස 21 වන දින සිට ඕස්ට්‍රේලියාවට ඇතුළු වීමට අවසර හිමිවනවා. කොරෝනා වයිරසයට එරෙහි එන්නත් මාත්‍රා දෙකම ලබාගත් සියලුම විදෙස් සංචාරකයින්ට ඕස්ට්‍රේලියාවේ සංචාරය කිරීමට අවසර ලබාදෙන බවයි අග්‍රාමාත්‍ය ස්කොට් මොරිසන් සඳහන් කරන්නේ. ඒ අනුව ලොව වැඩිම කාලයක් ජාත්‍යන්තර දේශසීමා වසාදමා තිබූ රට ලෙස සැලකෙන ඕස්ට්‍රේලියාවට ඇතුළුවීමට විදේශිකයින්ට අවස්ථාව හිමිවන්නේ වසර දෙකකට පමණ පසුවයි. ඕස්ට්‍රේලියා පුරවැසියන්ට , ස්ථීර පදිංචිකරුවන්ට , වලංගු වීසා බලපත්‍ර හිමියන්ට , ඕස්ට්‍රේලියා පුරවැසියන්ගේ ළඟම ඥාතීන්ට හා නවසීලන්ත වැසියන්ට මේ වනවිටත් එරටට ඇතුළුවීමට අවසර හිමිවනවා.             ", "URL": "https://www.itnnews.lk/2023/10/05/393614/", "Category": "ජාත්‍යන්තර පුවත්", "Parent URL": null}