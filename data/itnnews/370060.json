{"Source": "ITN news", "Timestamp": "ඔක්තෝබර් 18, 2021 13:33", "Headline": "තම දියණියන් දෙදෙනා හා ඔවුන්ගේ දරුවන් 4 දෙනා ඝාතනය කළ පාකිස්තාන පියෙකු සොයා මෙහෙයුම්", "News Content": "තම දියණියන් දෙදෙනා හා ඔවුන්ගේ දරුවන් හතර දෙනා ඝාතනය කළ පියෙකු පිළිබද පුවතක් පාකිස්තානයෙන් වාර්තා වනවා. එම පියාගේ කැමැත්තට හරස් වෙමින් එක් දියණියක් විවාහයක් සිදු කර ගැනීම මෙම ඝාතනයට මූලික හේතුව වී ඇති බව පොලිසිය සදහන් කරනවා. මීට මාස 18 කට පමණ පෙර ඇය විවාහ ගිවිසගෙන ඇත්තේ ආදර සම්බන්ධයකින්. ඇය හා ඇයගේ සොහොයුරිය මෙන්ම ඔවුන්ගේ දරුවන් වාසය කර ඇත්තේ එකම නිවසේයි. මියගිය දරුවන් මාස හතර, අවුරුදු දෙක, අවුරුදු හය හා අවුරුදු දහතුන යන වයස්වල පසුවන්නන්. ඔවුන් හමුවට පැමිණි පියා එම නිවසට ගිනි තබා ප්‍රදේශයෙන් පළාගොස් ඇති බව පොලිසිය පවසනවා. ඔහු සොයා මේ වන විටත් මෙහෙයුම් ක්‍රියාත්මකයි. ගින්නෙන් එක් කාන්තාවකගේ ස්වාමි පුරුෂයෙකුද ජීවිතක්ෂයට පත්ව ඇති බව සදහන්.   ", "URL": "https://www.itnnews.lk/2023/10/05/370060/", "Category": "ජාත්‍යන්තර පුවත්", "Parent URL": null}