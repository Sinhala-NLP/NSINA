{"Source": "ITN news", "Timestamp": "ජූලි 13, 2023 05:19", "Headline": "සුරක්ෂිත ශ්‍රම සංක්‍රමණය පිළිබඳව සාර්ථක සාකච්ඡාවක්", "News Content": "සංක්‍රමණය පිළිබද ජාත්‍යන්තර සංවිධානයේ ආසියානු පැසිපික් කලාපීය අධ්‍යක්ෂ Sarah Lou Arriola සහ  අමාත්‍ය මනූෂ නානායක්කාර මහතා අතර සුරක්ෂිත ශ්‍රම සංක්‍රමණය පිළිබද සාර්ථක සාකච්ඡාවක් පැවැත්වුණා. විදේශ රැකියා සදහා පිටත්ව යන ශ්‍රමිකයින්ගේ ආරක්ෂාව සහ සුබසාධනය සම්බන්ධයෙන් ගෙන ඇති පියවර සම්බන්ධයෙන් අමාත්‍යවරයා කරුණු පැහැදිළි කරනු ලැබුවා. වැඩි වශයෙන් පුහුණු ශ්‍රමිකයින් විදේශ රැකියා සදහා යොමු කරවීම සදහා සංක්‍රමණය පිළිබද ජාත්‍යන්තර සංවිධානයේ සහාය ලබාගැනීම පිළිබදව මෙහිදී අවධානය යොමුවී තිබුණා. සංක්‍රමණය පිළිබද ජාත්‍යන්තර සංවිධානයේ අනුග්‍රහය සහිතව විදේශ රැකියා සදහා පිටත්ව යාමේදී අවශ්‍ය සුදුසුකම් සම්පූර්ණ කරගැනීම සදහා අවශ්‍ය සහාය ලබාදෙන අයි.ජී.ආර්.එස්. වැඩසටහන යාපනයේ පැවැත්වෙන ග්ලෝකල් ෆෙයාර්හිදී ජනගත කිරීම පිළිබදවත් සාකච්ඡා වුණා. ", "URL": "https://www.itnnews.lk/2023/10/05/499392/", "Category": "දේශීය පුවත්", "Parent URL": null}