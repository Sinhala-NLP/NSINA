{"Source": "ITN news", "Timestamp": "අගෝස්තු 7, 2023 13:55", "Headline": "චීනයට තවමත් කාලගුණයෙන් අයහපත් බලපෑම්", "News Content": "චීනයට බලපා ඇති අයහපත් කාලගුණය හේතුවෙන් හෙයිලොන්ජියැන්ග් ප්‍රාන්තයේ හතලිස් දහසක පිරිසක් ඉවත් කර තිබෙනවා. ඩොක්සුරි චන්ඩ මාරුතයත් සමග චීනයට බලපෑ අධික වැසි සහිත කාලගුණික තත්ත්වය තවදුරටත් පවතිනවා. මේ වන විට අයහපත් කාලගුණයෙන් ඇති වු බලපෑම් හේතුවෙන් 38 දෙනෙකු මිය ගොස් තිබෙනවා. බෙයිජිං නගරයේ මාර්ග රැසක් ද ගංවතුර හා නායයෑම් හේතුවෙන් කැඩී ගොස් තිබෙනවා. මෙම කාලගුණික බලපෑමෙන් සිදු වු හානි යතා තත්ත්වයට පත් කිරීම සදහා වසර ගණනක් ගතවනු ඇති බවයි චීන වාර්තා සදහන් කරන්නේ. අයහපත් කාලගුණය හේතුවෙන් උතුරු දිග චීනයේ මිලියන 1.54ක පිරිසක් සිය නිවාස වලින් ඉවත් කර තිබෙනවා.     ", "URL": "https://www.itnnews.lk/2023/10/05/506242/", "Category": "ජාත්‍යන්තර පුවත්", "Parent URL": null}