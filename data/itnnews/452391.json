{"Source": "ITN news", "Timestamp": "දෙසැම්බර් 27, 2022 17:37", "Headline": "ජාතික කෘෂිකාර්මික ප්‍රතිපත්තියේ කෙටුම්පත සකස් කර අවසන්", "News Content": "ජාතික කෘෂිකාර්මික ප්‍රතිපත්තිය අවසන් කෙටුම්පත සකස් කර ඇති බව ඒ සදහා පත්කළ විද්වත් කමිටුව පවසනවා. වසර ගණනාවක් පුරා මෙරට කෘෂි කාර්මික ක්ෂේත්‍රයේ අඩු පාඩුවක්ව පැවති ජාතික කෘෂිකාර්මික ප්‍රතිපත්තියේ අවසන් කෙටුම්පත මේ වන විට සකස් කර ඇති බව ඒ සදහා පත්කළ විද්වත් කමිටුව අමාත්‍ය මහින්ද අමරවීර මහතාට දැනුම් දුන්නා. එම කමිටුව හා අමාත්‍යවරයා අතර පැවති සාකච්ඡාවකදී මේ බව ප්‍රකාශ කෙරුණා. සෑම අංශයක්ම නියෝජනය වන පරිදී විද්වතුන්ගෙන් සමන්විත කමිටුවක් මේ සදහා පත් කිරීමට කටයුතු කෙරුණේ අමාත්‍ය මහින්ද අමරවීර මහතා ලබාදුන් උපදෙස්වලට අනුවයි. සෑම අංශයක්ම නියෝජනය වන පරිදී කෘෂිකර්ම ක්ෂේත්‍රයේ සංවර්ධනය සදහා අදහස් හා යෝජනා ලබාගෙන ඒ අනුව ජාතික කෘෂිකාර්මික ප්‍රතිපත්තියේ අවසන් කෙටුම්පත සකස් කිරීමට පියවර ගත්බව විද්වද් කමිටුව පවසනවා. සහලින් ස්වයං පෝෂිතව තිබූ රටක් ප්‍රතිපත්තියක් නොමැතිකම හේතුවෙන් ඇද වැටුණ බවයි අමාත්‍ය මහින්ද අමරවීර මහතා මෙහිදී සදහන් කළේ.     ", "URL": "https://www.itnnews.lk/2023/10/05/452391/", "Category": "දේශීය පුවත්", "Parent URL": null}