{"Source": "ITN news", "Timestamp": "අගෝස්තු 19, 2022 10:04", "Headline": "සල්මාන් රෂිඩිට පිහියෙන් ඇනීම සිදු කළ පුද්ගලයාගෙන් පාපොච්චාරනයක්", "News Content": "මිනිස් ඝාතන අරමුණක් තමන්ට නොතිබූ බව ලෝක ප්‍රකට ගත්කතුවරයෙකු වන සල්මාන් රෂිඩි හට පිහියෙන් ඇනීම සිදු කළ 24 හැවිරිදි පුද්ගලයා පවසනවා. ඇමෙරිකා එක්සත් ජනපදයේ අධිකරණයක් හමුවට හදී මතාර් නැමැති මෙම සැකකරු ඉදිරිපත් කළ අවස්ථාවේදීයී මේ බව ප්‍රකාශ කර ඇත්තේ. දෙවන ගණයේ ඝාතන තැතක් සම්බන්ධයෙන් චෝදනා යටතේයි හදී මතාර්ට එරෙහිව අධිකරණයේ නඩු පවරා තිබෙනවා. සැකකරුට ඇප ලබා දෙන ලෙසට නීතිඥයන් කළ ඉල්ලීම අධිකරණය  ඉවත දැම්මා. චෝදනා සම්බන්ධයෙන් හදී මතාර් වැරදිකරු බවට පත්ව වුවහොත් වසර 25 ක උපරිම සිර දඩුවමක යටත්විය හැකි බවයි නීති විශාරදයන් පැවසුවේ.       ", "URL": "https://www.itnnews.lk/2023/10/05/429760/", "Category": "ජාත්‍යන්තර පුවත්", "Parent URL": null}