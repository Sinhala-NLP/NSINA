{"Source": "ITN news", "Timestamp": "නොවැම්බර් 19, 2021 11:11", "Headline": "සංවිධානාත්මකව රන් භාණ්ඩ මංකොල්ලකෑමේ නිරතව සිටි පුද්ගලයෙකු අත්අඩංගුවට", "News Content": "කොටදෙණියාව ප්‍රදේශයේ සංවිධානාත්මකව රන් භාණ්ඩ මංකොල්ලකෑමේ නිරතව සිටි පුද්ගලයෙකු අත්අඩංගුවට ගැනීමට පොලීසිය සමත්වුණා. සැකකරු වේයන්ගොඩ,  ගැමුණු පෙදෙස ප්‍රදේශයේ පදිංචිකරුවෙකු බවයි පොලීසිය සදහන් කළේ. කාන්තාවන්ගේ ගෙල බැදි රන් භාණ්ඩ කොල්ලකෑම වසර ගණනාවක් පුරා මේ පුද්ගලයා සිදු කර ඇති බව විමර්ශනවලදී හෙළිවුණා. පෞද්ගලික උකස් බඩු ගන්නා ස්ථානවලට උකස් කර ඔහු මුදල් ලබා ගන්නා බවයි පොලීසිය පැවසුවේ. සැකකරු සන්තකයේ තිබී රන් මාලයක් සොයා ගැනීමට ද පොලීසියට හැකි වුණා. සැකකරුගේ නිවස පරීක්ෂා කිරීමේදී රන් භාණ්ඩ උකස් කළ රිසිට් පත් විශාල සංඛ්‍යාවක් ද සොයා ගෙන තිබෙනවා.     ", "URL": "https://www.itnnews.lk/2023/10/05/377059/", "Category": "දේශීය පුවත්", "Parent URL": null}