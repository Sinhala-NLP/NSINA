{"Source": "ITN news", "Timestamp": "நவம்பர் 17, 2022 12:00", "Headline": "தமிழ் அரசியல் தரப்புக்கள் தமக்கிடையிலான முரண்பாடுகளை தீர்க்க வேண்டும்..", "News Content": "தமிழ் அரசியல் தரப்புக்கள் தமக்கிடையிலான முரண்பாடுகளை தீர்க்க வேண்டுமென அமைச்சர் டக்ளஸ் தேவானந்தா வலியுறுத்தியுள்ளார். தமிழ் மக்களுக்கான அரசியல் தீர்வு பற்றி பேசுவதற்கான சூழல் உருவாகியுள்ளது. இந்நிலையில் தமிழ் அரசியல் தரப்புக்கள் உள்ளக முரண்பாடுகளை தீர்க்க வேண்டுமென அமைச்சர் டக்ளஸ் தேவானந்தா தெரிவித்துள்ளார். உட்கட்சி முரண்பாடுகள் கடந்த காலங்களில் தமிழ் மக்களின் எதிர்ப்பார்ப்புகளை பலவீனப்படுத்தியுள்ளதாகவும் அமைச்சர் குறிப்பிட்டுள்ளார்.\nதலைமைக்கான போட்டிகள் காரணமாக பலவீனம் ஏற்பட்டது. இந்நிலையில் தற்போது உருவாகியுள்ள சூழலை தவறவிடக்கூடாது. தமிழ்த்தேசிய கூட்டமைப்பு உட்பட சகல தரப்பினரும் விட்டுக்கொடுப்புடன் தமிழ் சமூகத்திற்காக ஒன்றிணையவேண்டும். தமிழ் மக்களின் பிரச்சினைகளுக்கு தீர்வை பெற்றுக்கொடுக்க சகல தரப்பினரும் ஒன்றிணைந்து செயற்பட வேண்டுமெனவும் அமைச்சர் டக்ளஸ் தேவானந்தா வலியுறுத்தியுள்ளார். ", "URL": "https://www.itnnews.lk/2023/10/05/446256/", "Category": "Breaking News,தேசிய செய்திகள்", "Parent URL": null}