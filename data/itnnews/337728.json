{"Source": "ITN news", "Timestamp": "මැයි 18, 2021 16:12", "Headline": "අවුරුදු මිලියන අටක් පැරණි ඕස්ට්‍රේලියාවේ කිඹුල් විශේෂය", "News Content": "මධ්‍යම ඕස්ට්‍රේලියාවෙන් සොයාගත් අවුරුදු මිලියන අටක් පැරණි කිඹුල් හිස් කබල වඳ වී ගිය විශේෂයක කොටසක් යැයි විශ්වාස කරන බව විද්‍යාඥයින් පවසනවා. මෙම හිස් කබල 2009 දී උතුරු ප්‍රදේශයේ (එන්ටී) ඇලිස් ස්ප්‍රින්ග්ස් සිට කි.මී. 200 ක් පමණ දුරින් සොයාගැනුණා. එය බාරු කුලයේ උරගයකුට අයත් යැයි මීට පෙර අනුමාන කළත් දැන් එය නව අධ්‍යයනයකින් හෙළිව ඇත්තේ අවුරුදු මිලියන අටක් පැරණි කිඹුල් විශේෂයක බවයි. මෙම විශේෂය 2022 දී නම් කිරීමට අපේක්ෂා කෙරෙනවා. මධ්‍යම ඕස්ට්‍රේලියාවේ ඇල්කූටා ෆොසිල භූමියේදී මෙම හිස් කබල හමු වූ බව උතුරු ඕස්ට්‍රේලියාවේ කෞතුකාගාරයේ හා කලාභවනේ පෘථිවි විද්‍යා අංශයේ ජ්‍යෙෂ්ඨ භාරකරු ආචාර්ය ඇඩම් යේට්ස් පවසනවා.  ", "URL": "https://www.itnnews.lk/2023/10/05/337728/", "Category": "Breaking News,අතන මෙතන", "Parent URL": null}