{"Source": "ITN news", "Timestamp": "අගෝස්තු 22, 2023 06:04", "Headline": "මහනුවර ඇසළ පෙරහර මංගල්‍යයේ දෙවන කුඹල් පෙරහර අද", "News Content": "කන්ද උඩරට ඇසළ පෙරහැර මංගල්‍යයේ සමාරම්භය සනිටුහන් කරමින් පළමු කුඹල් පෙරහැර ඊයේ රාත්‍රියේ වීථි සංචාරය කළා. ශ්‍රී දළදා මාලිගා පෙරහැර සහ නාථ විශ්ණු කතරගම හා පත්තිනි යන සිව් මහා දේවාල පෙරහැර සමගින් කුඹල් පෙරහැර වීථි සංචාරය කෙරුණා. ඊයේ පස්වරු 7.10ට යෙදුනු සුබ මොහොතින් පෙරහැර ගමන් ආරම්භ කළ අතර දළදා වීථිය,  ඩී එස් සේනානායක වීථිය,  පන්සල පාර,  දේව වීථිය,  කොළඹ වීථිය,  යටිනුවර වීථිය,  රජ වීථිය ඔස්සේ ගමන් කර දළදා මාලිගයට ගෙවැදීම සිදුකෙරුණා. දළදා මාලිගයේ ඇත් පන්තියට අයත් ඉන්දිරාජා සධාතුක කරඩුව වැඩම කළ අතර මියන් රාජා සහ කැලණිය රජමහා විහාරයේ කණ්ඩුල හස්ථියා දෑලේ ගමන් කළා. ඇසල පෙරහැර මංග්‍ය යේ දෙවන කුඹල් පෙරහැර අද රාත්‍රියේ වීථි සංචාරය කිරීමට නියමිතයි. ", "URL": "https://www.itnnews.lk/2023/10/05/509944/", "Category": "Breaking News,දේශීය පුවත්,නවතම පුවත්", "Parent URL": null}