{"Source": "ITN news", "Timestamp": "ஜூன் 25, 2021 10:00", "Headline": "இன்று அதிகாலை 4 மணி முதல் பயணக்கட்டுப்பாடு தளர்வு", "News Content": "பயணக்கட்டுப்பாடு இன்று அதிகாலை 4 மணிக்கு தளர்த்தப்பட்டுள்ளது என பொலிஸ் ஊடகப்பேச்சாளர், பதில் சிரேஷ்ட பொலிஸ் மா அதிபர் அஜித் ரோஹண தெரிவித்தார். இக்காலப்பகுதியில் பொதுமக்கள் தனிமைப்படுத்தல் சட்டவிதிகளுக்கமைய செயற்பட வேண்டும். அத்தியாவசிய சேவைகளுடன் தொடர்புடையவர்கள் மாத்திரமே வெளியில் பயணிக்க முடியும்;. சட்டத்தை மீறுவோரை கண்காணிப்பதற்கென நாடு முழுவதும் 20 ஆயிரத்திற்கும் அதிகமான பொலிஸார் பணியில் ஈடுபடுத்தப்பட்டுள்ளனர். நடமாடும் மற்றும் மோட்டார் சைக்கிள் கண்காணிப்பு பணிகளிலும் பொலிஸார் ஈடுபட்டுள்ளனர். ", "URL": "https://www.itnnews.lk/2023/10/05/344919/", "Category": "Breaking News,தேசிய செய்திகள்,முதன்மை செய்தி", "Parent URL": null}