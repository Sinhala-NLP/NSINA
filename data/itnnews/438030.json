{"Source": "ITN news", "Timestamp": "செப்டம்பர் 30, 2022 12:42", "Headline": "ஈரான் பிரஜையொருவர் கொழும்பில் எதிர்ப்பு ஆர்ப்பாட்டத்தில்..", "News Content": "ஈரான் பிரஜையொருவர் கொழும்பில் எதிர்ப்பு ஆர்ப்பாட்டத்தில் ஈடுபட்டார். ஈரானில் யுவதியொருவர் கொலை செய்யப்பட்டமைக்கு எதிர்ப்பு தெரிவித்தே அவர் ஆர்ப்பாட்டத்தில் ஈடுபட்டார். சரியான முறையில் ஹிஜாப் அணிய தவறிய யுவதியொருவர் பொலிசாரால் கைதுசெய்யப்பட்டதன் பின்னர் உயிரிழந்தார். அவரை பொலிசார் கொலை செய்ததாக குற்றம் சுமத்தி ஈரானின் பல இடங்களில் பாரிய ஆர்ப்பாட்டங்கள் இடம்பெறுகின்றன. அதில் பெரும் எண்ணிக்கையிலானோர் உயிரிழந்துள்ளதுடன், காயமும் அடைந்துள்ளனர். இலங்கை வருகைதந்துள்ள ஈரான் நாட்டு வைத்தியரொருவர், அந்நாட்டு பொலிசாரின் நடவடிக்கைக்கு எதிர்ப்பு தெரிவித்து கொழும்பிலுள்ள ஈரான் தூதரகத்திற்கு முன்பாக போராட்டத்தில் ஈடுபட்டார். ", "URL": "https://www.itnnews.lk/2023/10/05/438030/", "Category": "Breaking News,தேசிய செய்திகள்", "Parent URL": null}