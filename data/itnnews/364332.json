{"Source": "ITN news", "Timestamp": "සැප්තැම්බර් 22, 2021 16:02", "Headline": "ඉතාලිය කොරෝනා එන්නතෙහි තෙවන මාත්‍රාව ලබාදීම අරඹයි", "News Content": "ඉතාලිය කොරෝනා වයිරසයට එරෙහි එන්නතෙහි තෙවන මාත්‍රාව ලබාදීම ආරම්භ කර තිබෙනවා. වයිරසයට එරෙහි එන්නතෙහි බූස්ටර් එන්නතක් ලෙස ලබා දෙන බව ඉතාලි සෞඛ්‍ය අංශ සඳහන් කරනවා. ඒ පළමු අදියර යටතේ වයස්ගත හා අත්‍යවශ්‍ය කණ්ඩායම් වෙත එන්නතෙහි තෙවන මාත්‍රාව ලබාදීම ආරම්භ වුණා. ඔවුන් තුළ ප්‍රතිශක්තිය වර්ධනය කිරීම මෙහි අරමුණයි. රැකියාවල නියුත් සියළුම පුද්ගලයින් වයිරසයට එරෙහි එන්නත් ලබාගැනීම අනිවාර්ය කිරීමත් සමඟ එන්නත් ලබා ගැනීමට ජනතාව අතර දැඩි උනන්දුවක් පවතින බව සඳහන්. එන්නත් ලබා ගැනීමට වේලාවක් වෙන් කරවා ගන්නා පිරිස පෙර අගය මෙන් දෙගුණයක් වී තිබෙනවා.       ", "URL": "https://www.itnnews.lk/2023/10/05/364332/", "Category": "ජාත්‍යන්තර පුවත්", "Parent URL": null}