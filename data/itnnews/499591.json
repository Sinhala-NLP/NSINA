{"Source": "ITN news", "Timestamp": "ජූලි 13, 2023 16:35", "Headline": "පශු වෛද්‍ය නිලධාරීන්ගේ ගැටලු විසඳන්න ඇමති මැදිහත් වෙයි", "News Content": "පශු වෛද්‍ය නිලධාරීන්ගේ නොවිසඳුණු රාජකාරි ගැටලු සුදුසු ක්‍රියාමාර්ග ගෙන කඩිනමින් විසඳීමට කටයුතු කරන ලෙස වනජීවී හා වන සම්පත් සංරක්ෂණ අමාත්‍ය නීතිඥ පවිත්‍රා වන්නිආරච්චි මහත්මිය අමාත්‍යංශ ලේකම්තුමියට උපදෙස් දී තිබෙනවා. අමාත්‍යතුමිය මේ බව පැවසුවේ ඉකුත්දා අමාත්‍යංශය යටතේ පවතින ආයතනයන්හි සේවය කරන පශු වෛද්‍යවරුන්ගේ ගැටලු සොයාබැලීම සඳහා පැවති සාකච්ඡාවකදීයි. එහිදී තමන්ට තිබෙන තනතුරු සම්බන්ධ ගැටලු මෙන්ම වැටුප් හා දීමනා සම්බන්ධ ගැටලු පශු වෛද්‍ය නිලධාරීන් විසින් අමාත්‍යතුමියට පැහැදිළි කරදෙන ලද අතර රාජකාරි ස්වභාවය සම්බන්ධයෙන්ද පැහැදිළි කිරීමක් සිදු කර තිබෙනවා. එම අවස්ථාවේ අදහස් දැක්වූ අමාත්‍ය පවිත්‍රා වන්නිආරච්චි මහත්මිය පැවසුවේ පශු වෛද්‍යවරුන් සිදුකරන මානුෂීය කැපකිරීම සම්බන්ධයෙන් තමන් ගෞරව කරන බවයි ඔවුන්ට ලැබිය යුතු පහසුකම් සැළසීමට කටයුතු කටයුතු කරන ලෙස උපදෙස් ලබාදුන් අමාත්‍යතුමිය පුරප්පාඩු පිරිවීමට කඩිනමින් කටයුතු කරන ලෙසත්, අවශ්‍ය උසස්වීම් හැකි ඉක්මනින් ලබාදීමට කටයුතු කරන ලෙසත් උපදෙස් ලබා දී තිබෙනවා ", "URL": "https://www.itnnews.lk/2023/10/05/499591/", "Category": "දේශීය පුවත්", "Parent URL": null}