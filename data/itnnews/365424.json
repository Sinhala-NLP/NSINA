{"Source": "ITN news", "Timestamp": "සැප්තැම්බර් 27, 2021 18:59", "Headline": "කොමසාරිස්වරියට විරුද්ධව කොළඹ නගර සභාව උණුසුම් වෙයි", "News Content": "අඩු ආදායම්ලාභී ජනතාවට සහන මල්ලක් ලබා දීමට මුදල් වෙන් කර තිබියදීත් කොළඹ නගර සභාවේ නාගරික කොමසාරිස්වරිය සහ භාණ්ඩාගාර  නිලධාරීන් ඊට අදාළ සහයෝගය ලබා නොදෙන බවට  නාගරික මන්ත්‍රීවරුන් පිරිසක් චෝදනා කරනවා. කොළඹ නගර සභාවේ පරිපාලනය අත්තනෝමතික ආකාරයෙන් ක්‍රියාත්මක වන බවට චෝදනා කරමින් එක්සත් ජාතික පක්ෂය , ශ්‍රී ලංකා නිදහස් පක්ෂය මෙන්ම ශ්‍රී ලංකා පොදු ජන පෙරමුණ ද නියෝජනය කරන නාගරික මන්ත්‍රීවරුන් පිරිසක් කොළඹ නගර සභා භූමියේ මෙම උපවාසය ආරම්භ කළා. එම ස්ථානයට පැමිණි නගරාධිපති රෝසි සේනානායක මහත්මිය එම පිරිස සමඟ සාකච්ඡාවක නිරත වුණා. මෙම ගැටළුවලට විසදුමක් ලබා දෙන බවට නගරාධිපතිණිය පොරොන්දු වීමත් සමඟ උපවාසය අවසන් කිරීමට නාගරික මන්ත්‍රීවරුන් පිරිස කටයුතු කළා. ", "URL": "https://www.itnnews.lk/2023/10/05/365424/", "Category": "දේශීය පුවත්", "Parent URL": null}