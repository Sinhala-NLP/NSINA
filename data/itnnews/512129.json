{"Source": "ITN news", "Timestamp": "අගෝස්තු 30, 2023 12:48", "Headline": "ෆ්ලොරිඩා ප්‍රාන්තයට කාලගුණයෙන් අනතුරු ඇඟවීම්", "News Content": "ඉඩාලියා සුළි කුණාටුවෙන් ෆ්ලොරිඩා ප්‍රාන්තයට දැඩි බලපෑම් එල්ල වනු ඇතැයි අපේක්ෂා කෙරෙනවා. ඉඩාලියා සුළි කුණාටුව මෙක්සිකෝ බොක්කෙන් අත්ලාන්තික් සාගරය දක්වා 3 වන කාණ්ඩයේ කුණාටුවක් ලෙස ඇතුලු වී ෆ්ලොරීඩා ප්‍රාන්තයට බලපෑම් එල්ල කරනු ඇතැයි කාලගුණ අංශ අනතුරු අඟවනවා. ඊයේ පස්වරුවේ 2 වන කාණ්ඩයේ කුණාටුවක් දක්වා ශක්තිමත් වූ ඉඩාලියා අද අලුයම් කාලයේ ඇමරිකාවට ඇතුල් වනු ඇතැයි අපේක්ෂා කෙරෙනවා. ඇමරිකා ජාතික සුළි කුණාටු මධ්‍යස්ථානය ඊයේ දහවල් නිවේදනයක් නිකුත් කරමින් අනතුරු අඟවා තිබුණේ මුහුදු රළ මීටර් 4.6 (අඩි 15) දක්වා වැඩි විය හැකි බවයි. ෆ්ලොරිඩා ආණ්ඩුකාර රොන් ඩිසැන්ටිස් ප්‍රාන්ත අගනුවර වන තලහසී හි වැසියන්ට අනතුරු අඟවා ඇත්තේ ආරක්ශිත ස්ථාන කරා යන ලෙසයි. ", "URL": "https://www.itnnews.lk/2023/10/05/512129/", "Category": "Breaking News,ජාත්‍යන්තර පුවත්", "Parent URL": null}