{"Source": "ITN news", "Timestamp": "அக்டோபர் 20, 2022 12:51", "Headline": "கடனுக்கு பதிலான முதலீடே அவசியம்… ஜனாதிபதி தெரிவிப்பு", "News Content": "கடன் பெறுவதற்கு பதிலாக முதலீட்டை பெற்றுக்கொள்ளும் முறையை மீண்டும் பின்பற்ற வேண்டுமென ஜனாதிபதி ரணில் விக்ரமசிங்க தெரிவித்துள்ளார். இதற்காக வினைத்திறன் மிக்க நிர்வாக முறையும், வினைத்திறன் மிக்க அடிப்படை கட்டமைப்பு வசதியும் அவசியமென ஜனாதிபதி குறிப்பிட்டுள்ளார். கொழும்பு ஹெவ்லொக் சிட்டியில் நிர்மாணிக்கப்பட்டுள்ள மிரேக்கா டவர் கட்டிடத்தை திறந்து வைக்கும் நிகழ்வில் உரையாற்றும்போதே ஜனாதிபதி இவ்வாறு குறிப்பிட்டார். முதலீட்டின்போது ஏதெனுமொரு அமைப்புக்கு இரண்டு வாரகாலம் அவர்களது கருத்தை முன்வைக்க சந்தர்ப்பம் வழங்கப்படும். அதன் பின்னர் இறுதி தீர்மானம் எட்டப்படும். மனிதவளத்தை அபிவிருத்தி செய்வதைபோன்று, அடிப்படை உட்கட்டமைப்பு வசதிகளை முன்னேற்றவும் கவனம் செலுத்தப்பட்டுள்ளது. அதன் நிலை சீராக இருக்குமாயின் எதிர்ப்பார்த்ததைவிட கூடுதலான அளவு வரி நிவாரணங்களை வழங்க தேவையில்லை. வினைத்திறன்மிக்க நிர்வாக முறை அவசியம். இதன்மூலமே இலகுவாக முதலீடுகளை பெற்றுக்கொள்ள முடியும். தகவல் தொழிநுட்பம், உற்பத்தி, சுற்றுலா தொழிற்துறை தொடர்பிலும் விசேட கவனம் செலுத்தப்பட்டுள்ளது. பெரிய கொழும்பு பொருளாதார ஆணைக்குழு முறைக்கமைய பணியாற்றியபோது பொருளாதார வளர்ச்சி துரிதமாக எட்டப்பட்டது. பொருளாதார செயற்திட்டத்தின் கீழ் பல சட்டங்களை மாற்றவேண்டியுள்ளது. அதற்கான பணிகளை முன்னெடுக்கும்போது நாட்டை காட்டிக்கொடுப்பதாக பிரச்சாரங்கள் இடம்பெறலாம். நாட்டின் கல்விமுறையும் நவீனமயப்படுத்தப்பட வேண்டும். IMF உடன் இணைந்து பணியாற்றும்போது பொருளாதாரத்தை நவீனமயப்படுத்த விசேட கவனம் செலுத்தப்பட்டுள்ளது. விவசாயமும் நவீனமயப்படுத்தப்படும். நாம் முன்னெடுக்கும் வேலைத்திட்டங்களை இவ்வருட இறுதிக்குள் வெளிப்படுத்துவோம். அதற்கு தேவையான அன்றாட செயற்பாடுகள் அடுத்த வருட முற்பகுதியில் ஆரம்பிக்கப்படும். இலங்கையை முதலீட்டுக்கான நட்புறவு நாடாக மாற்றுவதே எமது பிரதான இலக்காகும். முதலீடுகள் அதிகரித்தால் வேலைவாய்ப்புக்களும் அதிகரிக்கும். வருமானம் கூடும். வெளிநாட்டு கடன் எனும் விஷம பரீட்சையிலிருந்து எம்மால் மீள முடியும். இதனால் வெளிநாட்டு முதலீடுகளை அதிகரிப்பதே அரசாங்கத்தின் நோக்கமாகுமென ஜனாதிபதி ரணில் விக்ரமசிங்க தெரிவித்தார். ", "URL": "https://www.itnnews.lk/2023/10/05/441552/", "Category": "Breaking News,தேசிய செய்திகள்,முதன்மை செய்தி", "Parent URL": null}