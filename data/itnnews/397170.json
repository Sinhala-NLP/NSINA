{"Source": "ITN news", "Timestamp": "பிப்ரவரி 23, 2022 13:46", "Headline": "ஊழியர் சேமலாப நிதிய சட்டத்தில் சீர்திருத்தம்.", "News Content": "ஊழியர் சேமலாப நிதியத்தில் நூற்றுக்கு 30 வீதத்தை உரிமையாளர்களுக்கு பெற்றுக்கொள்வதற்கான சேவையை இலகுப்படுத்தும் சட்டமூலம் மறுசீரமைக்கப்படவுள்ளதாக அமைச்சர் நிமல் ஸ்ரீபால டி சில்வா தெரிவித்துள்ளார். மாதாந்த தொழிலாளர் ஆலோசனைக்குழு கூட்டத்தின் போது அதுதொடர்பான தீர்மானம் மேற்கொள்ளப்பட்டதாக அமைச்சர் சுட்டிக்காட்டியுள்ளார். ஊழியர் சேமலாப நிதியத்தின் பங்குதாரர்களுக்கு 30 வீதத்தை இதுவரை நிதியம் வீடமைப்பு நடவடிக்கை அல்லது அதனுடன் சம்பந்தப்பட்;ட செயற்பாடுகளுக்காக வழங்கி வந்தது. அதுதொடர்பான விண்ணப்பதாரிகளுக்கு ஆவணங்கள் பலவற்றை முன்வைக்க வேண்டிய சூழலில் முறைக்கேடுகள் இடம்பெற்றுள்ளதாக தகவல்கள் கிடைக்கப்பெற்றுள்ளதென அமைச்சர் சுட்டிக்காட்டியுள்ளார். அதனடிப்படையில் தேவையற்ற செலவினங்களை குறைக்கும் நோக்கில் ஊழியர் சேமலாப நிதி சட்ட மறுசீரமைப்பை மேற்கொண்டு அதன் பங்குதாரர்களுக்கு இலகுவான முறையில் சேவை வழங்கும் நடைமுறையினை கொண்டுவர திட்டமிடப்பட்டுள்ளது. 10 வருடங்கள் தொடர்ச்சியாக ஊழியர் சேமலாப நிதியத்தில் பங்குதாரர்களாக காணப்படும் 3 இலட்சம் ரூபாவுக்கு மேலாதிகமாக இருப்பு தொகை கொண்டுள்ள உறுப்பினர்களுக்கு நூற்றுக்கு 30 வீதத்தை முன்கூட்டியே பெற்றுக்கொள்வதற்கான சந்தர்ப்பம் காணப்படுகின்றமை குறிப்பிடத்தக்கது. ", "URL": "https://www.itnnews.lk/2023/10/05/397170/", "Category": "Breaking News,அண்மைய செய்திகள்", "Parent URL": null}