{"Source": "ITN news", "Timestamp": "நவம்பர் 17, 2021 13:35", "Headline": "டெல்லியில் வளிமாசு காரணமாக சுவாச நோயாளர்களின் எண்ணிக்கை அதிகரிப்பு..", "News Content": "இந்தியாவின் புதுடில்லி நகரில் வளிமாசு அதிகரித்துள்ளமையை அடுத்து, சுவாச நோயாளர்களின் எண்ணிக்கையும் உயர்வடைவதாக இந்திய சுகாதார பிரிவு தெரிவித்துள்ளது. கடந்த இருவாரங்களாக அதிக வளி மாசு ஏற்பட்டமையினால் டெல்லி நகர மக்கள் கடுமையான பாதிப்புக்களை எதிர்கொண்டுள்ளனர். டெல்லி நகரில் பணிபுரியும் தரப்பினரை வீடுகளில் இருந்தே தமது பணிகளை முன்னெடுப்பதற்கு சந்தர்ப்பம் வழங்குமாறு இந்திய உச்ச நீதிமன்றம் நேற்று அதிகாரிகளுக்கு உத்தரவிட்டது. மேலும் டெல்லி மற்றும் மக்கள் அதிகம் உள்ள பகுதிகளில் அறுவடை இடம்பெற்றதையடுத்து, மீதப்படும் வைக்கோலை தீயிட்டு எரிக்கும் செயற்பாட்டை தடுப்பதற்கு தேவையான நடவடிக்கை எடுக்குமாறும் நீதிமன்றம் உத்தரவிட்டது. டெல்லி நகரில் கட்டடங்களில் நிர்மாணப்பணிகளும் தற்காலிகமாக கைவிடப்பட்டுள்ளன. ", "URL": "https://www.itnnews.lk/2023/10/05/376635/", "Category": "Breaking News,சர்வதேச செய்திகள்", "Parent URL": null}