{"Source": "ITN news", "Timestamp": "ஜூன் 8, 2021 12:30", "Headline": "தனிமைப்படுத்தல் சட்டத்தை மீறிய ஆயிரத்து 28 பேர் கடந்த 24 மணித்தியாலங்களில் கைது..", "News Content": "தனிமைப்படுத்தல் சட்டத்தை மீறிய ஆயிரத்து 28 பேர் கடந்த 24 மணித்தியாலங்களில் கைதுசெய்யப்பட்டுள்ளதாக பொலிஸ் திணைக்களத்தின் ஊடகப்பிரிவு தெரிவித்துள்ளது. அவர்களில் அதிகளவானோர் மாத்தளை பிரதேசத்திலேயே கைதுசெய்யப்பட்டுள்ளனர். அங்கு 158 பேர் கைதுசெய்யப்பட்டுள்ளதாகவும், கண்டியில் 108 பேரும், நிக்கவரெட்டிய பிரதேசத்தில் 93 பேர் கைதுசெய்யப்பட்டுள்ளதாகவும் பொலிஸ் ஊடகப்பேச்சாளர், பிரதி பொலிஸ் மா அதிபர் அஜித் ரோஹண தெரிவித்துள்ளார். கடந்த வருடம் ஒக்டோபர் மாதம் தனிமைப்படுத்தல் சட்டம் அமுல்ப்படுத்தப்பட்ட காலப்பகுதியிலிருந்து சட்டத்தை மீறிய 25 ஆயிரத்து 886 பேர் கைதுசெய்யப்பட்டுள்ளதாக பொலிஸ் ஊடகப்பேச்சாளர் தெரிவித்துள்ளார். ", "URL": "https://www.itnnews.lk/2023/10/05/341398/", "Category": "Breaking News,அண்மைய செய்திகள்,தேசிய செய்திகள்", "Parent URL": null}