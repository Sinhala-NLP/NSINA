{"Source": "ITN news", "Timestamp": "සැප්තැම්බර් 3, 2023 16:27", "Headline": "ජවිපෙ හිටපු මධ්‍යම පළාත් සභා මන්ත්‍රීවරයෙකු විදුලි සැර වැදි ජීවිතක්ෂයට", "News Content": "තම ගෙවත්තේ වගා කර තිබු එලවළු වගාව ආරක්ෂා කර ගැනිම සහා ඇද තිබු විදුලි රැහැනක ගැටි ජනතා විමුක්ති පෙරමුණ නියෝජනය කළ හිටපු මධ්‍යම පළාත් සභා මන්ත්‍රීවරයෙකු ජිවිතක්ෂයට පත්වී තිබෙනවා. නුවරඑළිය, ශාන්තිපුර ප්‍රදේශයේ පදිංචිව සිටි 62 හැවිරිදි මයිකල් ඇකියුලස් ද සිල්වා නැමැති හිටපු පළාත් සභා මන්ත්‍රීවරයා අද (03) උදෑසන මෙලෙස අනතුරට ලක්ව ඇති බව නුවරඑලිය පොලිසිය පැවසිය. මොහු පැවැත්වීමට නියමතිව තිබූ පළාත් පාලන මැතිවරණය සඳහා ජාතික ජනබලවේගයෙන් නුවරඑළිය ප්‍රාදේශීය සභාවට නාම යෝජනා ද ලබාදී තිබෙනවා. වගාවන්වලට හානි සිදු කරන සතුන් වගාවට ඇතුල් නොවීමට ඔහු විසින්ම සවි ක විදුලි වැටට අත් පැටලීමෙන් විදුලි සැර වැදී ජීවිතක්ෂයට පත්ව ඇති බව මූලික පරීක්ෂකනවලින් අනාවරණය වූ බව නුවරඑළිය පොලිසිය සදහන් කරයි. ", "URL": "https://www.itnnews.lk/2023/10/05/513280/", "Category": "දේශීය පුවත්", "Parent URL": null}