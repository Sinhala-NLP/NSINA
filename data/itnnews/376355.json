{"Source": "ITN news", "Timestamp": "නොවැම්බර් 16, 2021 09:31", "Headline": "ගතවූ පැය 24ට වැඩිම ආසාදිතයින් ඇමෙරිකාවෙන්", "News Content": "ගතවූ පැය 24ට ලොව පුරා රටවල් 222ක් අතරින් වැඩිම කොරෝනා ආසාදිතයින් සංඛ්‍යාවක් හමුවී ඇත්තේ ඇමෙරිකාවෙන්. ඊයේ දිනයේ දී ඇමෙරිකාවෙන් හමුවී ඇති කොරෝනා ආසාදිතයින් සංඛ්‍යාව 70,823 ක්. ඒ සමගම එරට සමස්ත කොරෝනා ආසාදිතයින් සංඛ්‍යාව හාරකෝටි අසූලක්ෂය ඉක්මවා ගියා. එමෙන්ම ඊයේ දිනයේදී වැඩිම කොරෝනා මරණ සංඛ්‍යාවක් සිදුව ඇත්තේ රුසියාවෙන්. එම සංඛ්‍යාව 1211ක්. රුසියාවේ සමස්ත කොරෝනා ආසාදිතයින් සංඛ්‍යාව ද ලක්ෂ 91 ඉක්මවා තිබෙනවා. මේ වන විට ලොව සමස්ත කොරෝනා මරණ සංඛ්‍යාව පනස් එක් ලක්ෂ විසි එක්දහස් හයසිය විසි පහ දක්වා ඉහළ ගොස් තිබෙනවා. මෙතෙක් හමුවී ඇති වයිරස් ආසාදිතයින් සංඛ්‍යාව විසිපන්කෝටි හතලිස් පන්ලක්ෂයකට අධිකයි.               ", "URL": "https://www.itnnews.lk/2023/10/05/376355/", "Category": "ජාත්‍යන්තර පුවත්", "Parent URL": null}