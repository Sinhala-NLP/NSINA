{"Source": "ITN news", "Timestamp": "பிப்ரவரி 17, 2022 13:43", "Headline": "ரஞ்சன் ராமநாயக்க இன்று அரசியல் பழிவாங்கல் ஆணைக்குழுவில் ஆஜர்..", "News Content": "சிறை வைக்கப்பட்டுள்ள முன்னாள் பாராளுமன்ற உறுப்பினர் ரஞ்சன் ராமநாயக்க இன்று அரசியல் பழிவாங்கல் ஆணைக்குழுவின் பொலிஸ் விசாரணைக்குழுவிற்கு அழைக்கப்பட்டிருந்தார். 2015 தொடக்கம் 2019 வரையிலான நல்லாட்சி அரசாங்கத்தில் இடம்பெற்றதாக கூறப்படுகின்ற அரசியல் பலிவாங்கல் குறித்து இவ்வாணைக்குழு விசாரணை நடாத்துகின்றது. அப்போதைய நல்லாட்சி அரசாங்கத்தில் இராஜாங்க அமைச்சராக இருந்த ரஞ்சன் ராமநாயக்கவுக்கும் அரசியல் பலிவாங்கல் குறித்து பல்வேறு குற்றச்சாட்டுக்கள் சுமத்தப்பட்டன. எவ்வாறாயினும் கொழும்பு பண்டாரநாயக்க ஞாபகார்த்த மாநாட்டு மண்டபத்தில் அமைந்துள்ள அரசியல் பழிவாங்கல் குறித்த ஆணைக்குழுவின் விசாரணை பிரிவிற்கு ரஞ்சன் ராமநாயக்க இன்று காலை 9.30 மணியளவில் சிறைச்சாலை பஸ் வண்டியில் அழைத்து வரப்பட்டதாக எமது செய்தியாளர் தெரிவிக்கின்றார். ", "URL": "https://www.itnnews.lk/2023/10/05/395662/", "Category": "Breaking News,தேசிய செய்திகள்", "Parent URL": null}