{"Source": "ITN news", "Timestamp": "ජූලි 6, 2023 16:12", "Headline": "අඟහරුගේ පාෂාණවලට සමාන කළ හැකි උස්සන්ගොඩ පවතින පාෂාණ පිළිබඳ විශේෂ පරීක්ෂණයක්", "News Content": "අඟහරු ග්‍රහයාගේ තිබෙන පාෂාණවලට සමාන කළ හැකි පාෂාන විශේෂයක් උස්සන්ගොඩ පවතින බවත් ඒ පිළිබඳ නාසා ආයතනයේ විද්‍යාඥයින් පිරිසකගේ සහභාගීත්වයෙන් විශේෂ පරික්ෂණයක් ආරම්භ කෙරුණා. අඟහරු ග්‍රහයාගේ ඇති පාෂාණවලට සමරූපි  පාෂාණ මෙරට ප්‍රදේශ කිහිපයක පවතින බැවින් ඒ පිළිබඳ ආරම්භ කළ පර්යේෂණවල දෙවන අදියර මෙයයි. මහාචාර්ය සුනිති කරුණාතිලක මහතා ප්‍රමුඛ නාසා ආයතනය මෙන්ම රටවල් කිහිපයකින් සැදුම්ලත් පර්යේෂණ කණ්ඩායමක් මෙරට විශ්වවිද්‍යාලවල පරික්ෂණ කණ්ඩායම් සමඟ එක්ව මෙම පර්යේෂණ සිදු කෙරෙනවා. අඟහරු ග්‍රහයාගේ පිහිටීම සම්බන්ධයෙන් දුරස්තව සිදු කළ පර්යේෂණවල ප්‍රතිඵල මත මෙරටදී වැඩිදුර  පර්යේෂණ ආරම්භ කර තිබෙනවා.   ", "URL": "https://www.itnnews.lk/2023/10/05/497849/", "Category": "Breaking News,දේශීය පුවත්", "Parent URL": null}