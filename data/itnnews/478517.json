{"Source": "ITN news", "Timestamp": "අප්‍රේල් 27, 2023 09:30", "Headline": "ඇමෙරිකාවේ නිෂ්පාදිත පිස්තෝලයක් සමඟ සැකකරුවෙකු අත්අඩංගුවට", "News Content": "ඇමෙරිකාවේ නිෂ්පාදනය කළ අති නවීන පිස්තෝලයක් සමඟ ඇප මත සිටි සැකකරුවෙකු පොලිස් විශේෂ කාර්ය බලකාය අත්අඩංගුවට ගත්තා. පිටිගල පොලිස් වසමේ හොරන්ගල්ල තල්ගස්වල යන ප්‍රදේශයේ නිවසක් පරීක්ෂා කිරීමේ දී මෙම පිස්තොලය සොයාගෙන තිබෙනවා. අනුර කුමාර නොහොත් ලොකූ යන පුද්ගලයා සතුව තිබියදීයි මෙම අතිනවීන පිස්තෝලය අත්අඩංගුවට ගෙන ඇත්තේ. ඒ සඳහා භාවිත කරන උණ්ඩ 13ක් ද සොයා ගැණුනා. සැකකරු නාගොඩ ප්‍රදේශයේ පදිංචි වයස අවුරුදු 36 ක පුද්ගලයෙක්. ඔහු පුද්ගලයෙකුට වෙඩි තබා ඝාතනය කිරීමේ සිද්ධියක් සම්බන්ධයෙන්  ඇප මත නිදහස්ව සිටින අයෙකු බවයි පොලිස් විශේෂ කාර්ය බලකාය සඳහන් කරන්නේ.         ", "URL": "https://www.itnnews.lk/2023/10/05/478517/", "Category": "දේශීය පුවත්", "Parent URL": null}