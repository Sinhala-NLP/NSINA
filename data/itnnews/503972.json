{"Source": "ITN news", "Timestamp": "ජූලි 30, 2023 13:43", "Headline": "ජාත්‍යන්තර පාපන්දු තහනම ඉවත් කර ගැනීම සඳහා සාකච්ඡාවක්", "News Content": "ජාත්‍යන්තර පාපන්දු තහනම ඉවත් කර ගැනීම සඳහා වූ සාකච්ඡාවක් ශ්‍රී ලංකා පාපන්දු ලීග් එකමතුවේ  මූලිකත්වයෙන් පසුගියදා පැවැත්වුණා. ඒ බැද්දගාන පාපන්දු සංවර්ධන මධ්‍යස්ථානයේදීයී. ශ්‍රී ලංකා පාපන්දු සංගමයේ හිටපු සභාපතිවරුන් වන රංජිත් රොද්‍රිගෝ ,ජස්වර් උමර් හිටපු උපසභාපති වෛද්‍ය මනිල් ප්‍රනාන්දු ඇතුළු පාපන්දු ලීග 64 ක නිලධාරින් මෙම සාකච්ඡාවට එක්ව සිටිනවා. ශ්‍රී ලංකා පාපන්දු සම්මේලනයට ජාත්‍යන්තරව පනවා ඇති තහනම ඉවත් කර ගැනීම පිළිබඳ මෙහිදී සාකච්ඡා කෙරුණු අතර විශේෂ මහසභාවක් කැඳවා පාපන්දු නිලවරණය පැවැත්වීමට මෙහිදී තීරණය වී තිබෙනවා. ලෝක කුසලාන සුදුසුකම් ලැබීමේ පාපන්දු තරග ඔක්තෝබර් 12 වන දින පැවැත්වීමට නියමිතව තිබීම හේතුවෙන් ඊට පෙර නිලවරණය පැවැත්වීමට මෙහිදී තීරණය වී තිබෙනවා. ", "URL": "https://www.itnnews.lk/2023/10/05/503972/", "Category": "Breaking News,ක්‍රීඩා", "Parent URL": null}