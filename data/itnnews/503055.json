{"Source": "ITN news", "Timestamp": "ජූලි 27, 2023 12:03", "Headline": "සත්‍ය සෙවීමේ කොමිසම පිළිබඳ වෘත්තීය සමිති හා සිවිල් සංවිධාන දැනුවත් කෙරේ", "News Content": "සත්‍ය සෙවීමේ කොමිසම පිළිබඳ වෘත්තීය සමිති හා සිවිල් සංවිධාන දැනුවත් කෙරුණා. ජනවාර්ගික ප්‍රශ්නයෙන් පීඩාවට පත් වූ සෑම ජන කොටසකටම සත්‍ය සෙවීමේ කොමිසම පිහිටුවීමෙන් සත්‍ය සොයා යාමට අවස්ථාව හිමි වන බවයි අමාත්‍ය අලි සබ්රි මහතා පවසන්නේ. ඒ සම්බන්ධයෙන් සිවිල් සංවිධාන හා වෘත්තීය සමිති දැනුවත් කිරීමේ සාකච්ඡාවට එක්වෙමින් අමාත්‍යවරයා මේ බව  ප්‍රකාශ කළා. ජාත්‍යන්තරව පිළිගත් වගවීමේ ක්‍රියාවලියක අවශ්‍යතාව සහ එය ස්ථාපිත කිරීමට රජය කැපවී සිටින බවද අමාත්‍යවරයා මෙහිදී ප්‍රකාශ කළා.       ", "URL": "https://www.itnnews.lk/2023/10/05/503055/", "Category": "Breaking News,දේශීය පුවත්", "Parent URL": null}