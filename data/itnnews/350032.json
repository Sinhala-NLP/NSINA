{"Source": "ITN news", "Timestamp": "ජූලි 17, 2021 18:40", "Headline": "සාධාරණ සමාජයක් සදහා වූ ජාතික ව්‍යාපාරය සංවිධානය කළ විශේෂ සමුළුවක් කොළඹ දී", "News Content": "සාධාරණ සමාජයක් සදහා වූ ජාතික ව්‍යාපාරය සංවිධානය කරපු විශේෂ සමුළුවක් කොළඹ දී අද පැවැත්වුණා. විපක්ෂය නියෝජනය කරන දේශපාලන පක්ෂ කීපයකම සාමාජිකයින් මෙම සමුළුවට එක්වෙලා හිටියත් මීට සහභාගි වෙනව කියල වාර්ථා පලවෙලා තිබුණ ශ්‍රී ලංකා නිදහස් පක්ෂයෙත්,  ජාතික ජන බලවේගයෙත් කිසිම කෙනෙක් සමුළුවට එක්වෙලා හිටියෙ නැහැ. හිටපු කතානායක කරූ ජයසූරිය මහතාගේ ප්‍රධානත්වයෙන් පැවති සමුළුවට සමගි ජන බලවේගය නියෝජනය කරමින් විපක්ෂ නායක සජිත් ප්‍රේමදාස,  පාඨලී චම්පික රණවක,  රාජිත සේනාරත්න,  මනෝ ගනේෂන් ඇතුළු පිරිසක් එක්ව සිටියා. දෙමළ ජාතික සන්ධානය නියෝජනය කරමින් පාර්ලිමේන්තු මන්ත්‍රී එම් ඒ සුමන්දිරන් මහතා ද එක්සත් ජාතික පක්ෂය වෙනුවෙන් අකිල විරාජ් කාරියවසම් හා රුවන් විජේවර්ධන යන මහත්වරු ද මීට සහභාගිවී සිටියා.         ", "URL": "https://www.itnnews.lk/2023/10/05/350032/", "Category": "දේශීය පුවත්", "Parent URL": null}