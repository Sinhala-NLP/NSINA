{"Source": "ITN news", "Timestamp": "දෙසැම්බර් 15, 2022 20:30", "Headline": "එකතු කළ අගය මත බදු සංශෝධන පනත් කෙටුම්පතට කතානායකගේ සහතිකය", "News Content": "එකතු කළ අගය මත බදු සංශෝධන පනත් කෙටුම්පතට කතානායක මහින්ද යාපා අබේවර්ධන මහතා සිය සහතිකය සටහන් කළා. එකතු කළ අගය මත බදු සංශෝධන පනත් කෙටුම්පත පසුගිය 9 වනදා සංශෝධන සහිතව වැඩි ඡන්දයෙන් පාර්ලිමේන්තුවේදී සම්මත කෙරුනා. එහිදී පනත් කෙටුම්පත තුන්වන වර කියවීමේ ඡන්ද විමසීමේදී පක්ෂව ඡන්ද 82 ක් හා විරුද්ධව ඡන්ද 41 ක් ලැබි තිබූනා. මෙම පනත් කෙටුම්පතට කතානායකවරයා අත්සන් කර ඇති බැවින් එය මේ වන විට බලාත්මකයි. මේ අතර විදුලිබල ක්ෂේත්‍රයේ  ප්‍රතිසංස්කරණ යෝජනා ඉදිරිපත් කිරීමට කැබිනට් මණ්ඩලය පත් කළ කමිටුවේ වාර්තාව ප්‍රතිපත්ති සම්පාදන ජාතික සභා අනුකමිටුවේදී සාකච්ඡාවට ලක් කෙරුනා.පාර්ලිමේන්තු මන්ත්‍රී නාමල් රාජපක්ෂ මහතාගේ සභාපතිත්වයෙනුයි මෙම අනුකාරක සභා රැස්වීම පැවැත්වුණේ.         ", "URL": "https://www.itnnews.lk/2023/10/05/450481/", "Category": "දේශීය පුවත්", "Parent URL": null}