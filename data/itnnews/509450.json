{"Source": "ITN news", "Timestamp": "අගෝස්තු 20, 2023 09:22", "Headline": "ගිනි කූරක් විනාශ කළ අක්කර 3", "News Content": "කුරුණෑගල ඇතුගල කන්ද නැරඹීමට ගිය යුවළක් දැල්වූ ගිනිකූරකින් දල්වා ගින්නක් ඇති වීමේ සිද්ධිය සම්බන්ධයෙන් අත්අඩංගුවට ගත් පෙම්වතුන් යුවල මේ මස 21 වනදා දක්වා රක්ෂිත බන්ධනාගාර ගත කර තිබෙනවා. ඔවුන් 24 හැවිරිදි සහ 20 වන වියේ පසුවන්නන්. ඊයේ ඇතුගල මුදුනේ පිහිටි බුදු පිළිමය නැරඹීමට පැමිණ ඔවුන් විසිකළ ගිනිකූරකින් මෙම ගින්න හටගෙන තිබූ අතර ඉන් අක්කර 3 ක් පමණ විනාශ වුණා. මෙම යුවළ අද උදෑසන කුරුණෑගල පොලිස් වසමේ ඇතුගල කඳු මුදුනේ පිහිටි බුදුපිළිමය නැරඹීමට පැමිණ තිබුණා. පොලිසිය පැවසුවේ, දෙදෙනාගේ පළමු හමුව වූ අද තරුණයාගේ සාක්කුවෙන් ගිනිපෙට්ටියක් හමුවීමත් සමග තරුණිය ඒ පිළිබඳ ප්‍රශ්න කර ඇති බවයි. පසුව තරුණිය ගිනිපෙට්ටියේ තිබූ ගිනිකූරු දෙක දල්වා රක්ෂිතයට විසිකිරීම හේතුවෙන් එහි ගින්නක් හටගෙන තිබුණා. මෙය දුටු ප්‍රදේශවාසීන් ඒ පිළිබඳ පොලීසියට දන්වා ඇති අතර කුරුණෑගල නගරසභා සේවකයින්ගේ සහායෙන් ගින්න මැඩපවත්වා තිබෙනවා. ", "URL": "https://www.itnnews.lk/2023/10/05/509450/", "Category": "දේශීය පුවත්", "Parent URL": null}