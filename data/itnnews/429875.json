{"Source": "ITN news", "Timestamp": "අගෝස්තු 19, 2022 14:58", "Headline": "සොරකම් කළ රන්භාණ්ඩ තොගයක් සමඟ සැකකරුවෙකු අත්අඩංගුවට", "News Content": "රුපියල් ලක්ෂ සියයකට වඩා වැඩි වටිනාකමකින් යුත් සොරකම් කළ රන්භාණ්ඩ තොගයක් සමඟ සැකකරුවෙකු කළුතර කොට්ඨාස අපරාධ විමර්ශන අංශය මගින් අත්අඩංගුවට ගත්තා. කළුතර කොට්ඨාස අපරාධ විමර්ශන අංශයේ නිලධාරීන්ට ලැබුණු තොරතුරකට අනුව කළ වැටලීමකදී මෙම සැකකරු හා රන් භාණ්ඩ අත්අඩංගුවට ගෙන ඇත්තේ. දොඩංගොඩ , කළුතර හා මතුගම යන ප්‍රදේශවල නිවාස බිඳ රන් භාණ්ඩ සොරකම් කර තිබෙනවා. ඒවා දිවයිනේ විවිධ ප්‍රදේශවල අලෙවි කර ඇති බවයි සැකකරු සම්බන්ධයෙන් කළ විමර්ශනවලදී හෙළි කර ගැනුනේ. මේ වන විට රුපියල් ලක්ෂ 100ට වැඩි වටිනාකමකින් යුත් උකස් කර තිබූ රන් භාණ්ඩ තොගයක් සොයා ගෙන තිබෙනවා.             ", "URL": "https://www.itnnews.lk/2023/10/05/429875/", "Category": "දේශීය පුවත්", "Parent URL": null}