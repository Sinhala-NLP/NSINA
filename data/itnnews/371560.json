{"Source": "ITN news", "Timestamp": "ඔක්තෝබර් 25, 2021 09:47", "Headline": "පළාත් තුළ දුම්රිය ධාවනය අද සිට", "News Content": "දුම්රිය ධාවනය අද සිට යළි  ආරම්භ කෙරුණා.  වාර ප්‍රවේශපත්‍ර හිමි මගීන්ට පමණක් පළමු අදියර යටතේ ගමනා ගමනයට අවසර හිමි වනවා. පසුගිය අගෝස්තු සහ සැප්තැම්බර් මාසවල ලබා ගත් වාර ප්‍රවේශපත්‍රවලින් දුම්රියවල ගමන් කිරීමට අවස්ථාව හිමි වනවා. අද සිට ලබන 31 වනදා දක්වා එම ප්‍රවේශපත්‍රවලින් ගමන් කළ හැකියි. වෙනදා මෙන් මුදල් දී ලබා ගත හැකි ප්‍රවේශ පත්‍ර නිකුත් නොකරන බවයි දුම්රිය දෙපාර්තමේන්තුව පවසන්නේ. අත්‍යවශ්‍ය සේවා සඳහා යන මගීන්ට පමණක් දුම්රිය ධාවනය සිදු කෙරෙන බැවින් සෙසු මගීන්ට නොපැමිණෙන ලෙස දුම්රිය දෙපාර්තමේන්තුව දන්වා සිටිනවා. අද සිට දිනපතා දුම්රිය ගමන් වාර 133 ක් සිදු කෙරෙනු ඇති. දුම්රිය එන්ජින් 70ක් , මැදිරි 500 ක් හා බලවේග කට්ටල 65ක් ධාවනයට එක් කර ඇති බවයි දුම්රිය දෙපාර්තමේන්තුව පවසන්නේ. මේ අතර අමතර මැදිරි එක්කර තදබදය අවම කරන ලෙස ජනාධිපතිතුමා පසුගියදා උපදෙස් ලබා දුන්නා.   ", "URL": "https://www.itnnews.lk/2023/10/05/371560/", "Category": "Breaking News,දේශීය පුවත්", "Parent URL": null}