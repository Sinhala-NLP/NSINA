{"Source": "ITN news", "Timestamp": "ජනවාරි 23, 2022 12:54", "Headline": "පෙබරවාරි සිට කහ අස්වැන්න මිලදීගන්න කුළුබඩු සංස්ථාව සූදානම්", "News Content": "රජය ලබාදුන් සහනාධාර යටතේ කහ වගාකළ ගොවීන්ගේ අස්වනු, කුළුබඩු හා ඒ ආශ්‍රිත නිෂ්පාදන අලෙවි මණ්ඩලය මගින් මිලදී ගැනීමට කටයුතු කිරීම සම්බන්ධයෙන් ගොවිජනතාව ජනාධිපතිතුමාට සහ රජයට සිය ප්‍රසාදය පළකර සිටිනවා. කහ ආනයනය නතර කිරීමත් සමග දේශීය වශයෙන් කහ වගාව ප්‍රචලිත කිරීමට රජය පියවර ගත්තා. ඒ යටතේ පවුල් පහළොස්දහසක් සදහා රුපියල් ලක්ෂ 250 ක සහනාධාර ලබාදීමට කටයුතු කෙරුණා. තෝරාගත් ප්‍රදේශ කීපයක සෑම නිවසක් සදහාම කහ පැළ ලබාදීමටයි මෙහිදී කටයුතු කෙරුණේ. වාණිජ වගාවක් ලෙස කහ වගාකරන ගොවීන්ට මෙවර කහ මෙට්‍රික් ටොන් හැත්තෑදහසකට වැඩි අස්වැන්නක් ලබාගැනීමට හැකිවුණා. ", "URL": "https://www.itnnews.lk/2023/10/05/390683/", "Category": "දේශීය පුවත්", "Parent URL": null}