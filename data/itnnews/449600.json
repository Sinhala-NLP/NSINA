{"Source": "ITN news", "Timestamp": "දෙසැම්බර් 10, 2022 15:53", "Headline": "සමරිසි ප්‍රජාව මුහුණ දෙන ගැටලු ඉදිරිපත් කිරීමට අවස්ථාවක්", "News Content": "පොලිස්පතිවරයාගේ සහ කාන්තා ළමා කටයුතු හා සමාජ සවිබල ගැන්වීමේ අමාත්‍යාංශයේ ලේකම්වරයාගේ සහභාගීත්වයෙන් සමරිසි ප්‍රජාව නියෝජනය කරමින් පැමිණි කිහිප දෙනෙකු සහ ඔවුන්ගේ නීතීඥයන් අතර සාකච්ඡාවක් පොලිස් මූලස්ථානයේදී පැවැත්වුණා. සමරිසි ප්‍රජාව දෛනික කටයුතු අතරතුරදී මුහුණ දෙන ගැටලු සහ අපහසුතා පිළිබදව මෙහිදී අදහස් පළ කෙරුණා. ලිංගික සංක්‍රාන්ති පුද්ගලයින් සම්බන්ධයෙන් විශේෂ අවධානය යොමු කළ පොලිසිය ඔවුන් හා කටයුතු සම්බන්ධීකරණයට ළමා හා කාන්තා අපයෝජන නිවාරණ දිසාව භාර නියෝජ්‍ය පොලිස්පතිවරිය, පොලිස්පති වෙනුවෙන් සෘජුවම කටයුතු කිරීම සදහා පත්කර තිබෙනවා.   ", "URL": "https://www.itnnews.lk/2023/10/05/449600/", "Category": "දේශීය පුවත්", "Parent URL": null}