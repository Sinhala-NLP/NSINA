{"Source": "ITN news", "Timestamp": "செப்டம்பர் 7, 2021 09:31", "Headline": "பாராளுமன்றம் இன்றைய தினமும் கூடவுள்ளது.", "News Content": "பாராளுமன்றம் இன்றைய தினமும் கூடவுள்ளது. முற்பகல் 10.00 மணிக்கு சபாநாயகர் மஹிந்த யாப்பா அபேவர்தன தலைமையில் அமர்வு ஆரம்பமாகவுள்ளதாக பாராளுமன்ற தொடர்பாடல் திணைக்களம் தெரிவித்துள்ளது. செப்டெம்பர் மாதத்தில் இரண்டு நாட்களுக்கு மாத்திரம் பாராளுமன்ற அமர்வுகளை நடத்துவதற்கு பாராளுமன்ற செயற்குழு கூட்டத்தின்போது தீர்மானிக்கப்பட்டது. இந்நிலையில் இன்று காலை 10.00 மணியிலிருந்து, 11.00 மணிவரையான காலப்பகுதியில் பாராளுமன்ற உறுப்பினர்களின் வாய்மூல வினாக்களுக்கு பதில் வழங்கப்படவுள்ளது. 11.00 மணியிலிருந்து, மாலை 04.30 மணிவரை அத்தியாவசிய சேவைகள் சட்டமூலம், இலங்கை பிணைமுறி மற்றும் பரிமாற்றங்கள் தொடர்பான சட்டவரைபின் இரண்டாம் வாசிப்பு இடம்பெறவுள்ளது. ", "URL": "https://www.itnnews.lk/2023/10/05/360775/", "Category": "Breaking News,அண்மைய செய்திகள்,தேசிய செய்திகள்", "Parent URL": null}