{"Source": "ITN news", "Timestamp": "ஜூன் 10, 2022 13:16", "Headline": "கிளிநொச்சி பகுதியில் வாடகை வாகன மோசடியில் ஈடுபட்ட மூவர் கைது..", "News Content": "கிளிநொச்சி பகுதியில் வாடகை வாகன மோசடியில் ஈடுபட்ட மூவர் கைது செய்யப்பட்டுள்ளனர். அவர்கள் வாடகைக்கு பெற்ற வாகனங்களை திருப்பிக்கொடுக்காத சம்பவங்களுடன் தொடர்புடையவர்கள் என பொலிஸார் தெரிவித்துள்ளனர். சந்தேகநபர்கள் பிலிமத்தாலவ மற்றும் தன்துரே பகுதிகளை சேர்ந்தவர்கள் என தெரியவந்துள்ளது. அவர்களிடமிருந்து 5 கார்கள், 2 வேன்கள் மற்றும் ஜீப் வண்டியொன்றும் கண்டுபிடிக்கப்பட்டுள்ளது. கேகாலை மற்றும் மத்துகம குற்றத்தடுப்பு பிரிவினருக்கு கிடைத்த 7 முறைப்பாடுகள் தொடர்பில் விசாரணைகள் மேற்கொள்ளப்பட்டன. இதனையடுத்தே சந்தேகநபர்கள் கைது செய்யப்பட்டனர். சம்பவம் தொடர்பில் மேலதிக விசாரணைகள் முன்னெடுக்கப்பட்டுள்ளன. ", "URL": "https://www.itnnews.lk/2023/10/05/416318/", "Category": "Breaking News,தேசிய செய்திகள்", "Parent URL": null}