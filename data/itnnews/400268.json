{"Source": "ITN news", "Timestamp": "මාර්තු 9, 2022 13:42", "Headline": "රුසියා යුක්රේන විදේශ අමාත්‍යවරුන් අතර විශේෂ සාකච්ඡාවක් හෙට", "News Content": "රුසියා යුක්රේන විදේශ අමාත්‍යවරුන් අතර විශේෂ සාකච්ඡාවක් තුර්කියේ දී හෙට පැවැත්වීමට නියමිතයි. රුසියා විදේශ අමාත්‍ය සර්ජි ලැව්රොෆ් හා යුක්රේන විදේශ අමාත්‍ය දිමිත්‍රෝ කුලේබා තුර්කියේ දී හෙට හමුවන බව රුසියා විදේශ අමාත්‍යාංශය නිවේදනය කරනවා. පසුගිය 24 වනදා රුසියාව යුක්රේන ආක්‍රමණය ආරම්භ කිරීමෙන් විදේශ අමාත්‍යවරුන් හමුවන පළමු අවස්ථාව මෙයයි. මෙම හමුව තුර්කි විදේශ අමාත්‍යවරයාගේ මැදිහත්වීමෙන් සිදුවනවා. මෙම හමුවට සමගාමීව අනිද්දා දිනයේදී රාජ්‍ය තාන්ත්‍රික සමුළුවක් ද පැවැත්වීමට නියමිත බවයි වාර්තා වන්නේ.         ", "URL": "https://www.itnnews.lk/2023/10/05/400268/", "Category": "ජාත්‍යන්තර පුවත්", "Parent URL": null}