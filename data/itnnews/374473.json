{"Source": "ITN news", "Timestamp": "නොවැම්බර් 7, 2021 12:56", "Headline": "ගම්පහ දිස්ත්‍රික් ලේකම් කාර්යාලයේ ඉදිකිරීම් අවසන් අදියරට", "News Content": "ගම්පහ දිස්ත්‍රික්යේ ජනතාවට පුළුල් සහ කඩිනම් සේවාවක් ලබාදීමේ අරමුණෙන් මහල් 8 කින් යුක්තව ඉදිකෙරෙන ගම්පහ දිස්ත්‍රික් ලේකම් කාර්යාලයේ ඉදිකිරීම් අවසන් අදියරට පැමිණ තිබෙනවා. එම ව්‍යාපෘතිය සඳහා වැයකෙරෙන මුදල රුපියල් මිලියන 3,055 ක්. ගම්පහ දිස්ත්‍රික් ලේකම් කාර්යාලය තුළ පැවති ඉඩ පහසුකම් ප්‍රමාණවත් නොවීම හේතුවෙන් ජනතාවට කඩිනම් සහ විධිමත් සේවාවක් ලබාදීමේ ගැටලු මතුව තිබුණා. ඊට විසදුම් ලබාදෙමිනුයි මහල් 8 කින් යුත් නව ගොඩනැගිලි සංකීර්ණය ඉදිකිරීම ආරම්භ කෙරුණේ. රාජ්‍ය අමාත්‍ය නාලක ගොඩහේවා මහතා මෙම ඉදිකිරීම්වල ප්‍රගතිය සොයා බැලීමේ නිරීක්ෂණ චාර්කාවකට සහභාගි වුණා. ගම්පහ දිස්ත්‍රික් ලේකම් සුනිල් ජයලත් මහතා ද මෙම අවස්ථාවට එක්වුණා. ගම්පහ දිස්ත්‍රික්කයේ රාජ්‍ය අයාතන 32 ක් විවිධ ස්ථානවල පවත්වාගෙන යාම තුළ ජනතාව පත්ව සිටියේ ගැටලු රැසකටයි. එම තත්ත්වය සැළකිල්ලට ගෙන එම රාජ්‍ය ආයතන නව ගොඩනැගිලි සංකීර්ණය තුළට ගෙන ඒමට ද සැළසුම්කර තිබෙනවා. නවීන පහසුකම්වලින් යුක්තව ඉදිකෙරෙන ගොඩනැගිලි සංකීර්ණයට ආසන දහසකින් යුත් ශ්‍රවණාගාරයක් ද ඇතුළත්.       ", "URL": "https://www.itnnews.lk/2023/10/05/374473/", "Category": "දේශීය පුවත්", "Parent URL": null}