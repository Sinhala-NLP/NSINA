{"Source": "ITN news", "Timestamp": "ඔක්තෝබර් 17, 2021 15:56", "Headline": "අභ්‍යවකාශයේ සිදුකළ ප්‍රථම චිත්‍රපට රූගත කිරීමෙන් පසු ඔවුන් යළි පෘථිවියට", "News Content": "අභ්‍යවකාශයේ සිදුකළ ප්‍රථම චිත්‍රපට රූගත කිරීමෙන් පසු ඔවුන් අද යළි පෘථිවියට පැමිණියා. නළු නිළියන් ඇතුළු රුසියානු ගගනගාමීන් කණ්ඩායම දින 12 ක් පුරා අභයවකාශයේ දී චිත්‍රපටය රූගත කිරීමේ නිරත වුණා. ජාත්‍යන්තර අභ්‍යවකාශ මධ්‍යස්ථානයේදීයි චිත්‍රපටයට අදාළ දර්ශන රූගත කෙරුණේ. එම රුසියානු චිත්‍රපටය නම්කර ඇත්තේ ‘‘ද චැලේන්ජ්“ ලෙසයි. අභ්‍යවකාශ මෙහෙයුම් සම්බන්ධයෙන් ඇමෙරිකාව හා රුසියාව අතර පවත්නා තරගයෙන් රුසියාව ජයගත් අවස්ථාවක් ලෙසයි විශ්ලේෂකයින් මෙය හදුන්වන්නේ. හොලිවුඩ් සුපිරි නළු ටොම් කෘෘස් යොදාගනිමින් ඇමෙරිකාව අභ්‍යවකාශයේ දී චිත්‍රපටයක් රූගත කරන බව පසුගිය වසරේ දී නිවේදනය කළා.               ", "URL": "https://www.itnnews.lk/2023/10/05/369876/", "Category": "අතන මෙතන", "Parent URL": null}