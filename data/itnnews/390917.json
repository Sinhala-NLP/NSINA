{"Source": "ITN news", "Timestamp": "ජනවාරි 24, 2022 12:45", "Headline": "ඩී ඒ රාජපක්ෂ අනුස්මරණ එල්ලේ තරඟ මාලාවේ දෙවන දිනය අදයි", "News Content": "ඩී ඒ රාජපක්ෂ අනුස්මරණ අන්තර් ආයතන එල්ලේ තරග මාලාවේ දෙවන දිනය අදයි. අමාත්‍ය නාමල් රාජපක්ෂ මහතාගේ උපදෙස් මත ක්‍රීඩා අමාත්‍යාංශය අධීක්ෂණයෙන් ශ්‍රී ලංකා එල්ලේ සම්මේලනය තරගාවලිය සංවිධාන කරනවා. ඊයේ දිනයේ දී තරගමාලාවේ ආරම්භක අවස්ථාව වනවිට ජ්‍යෙෂ්ඨ අංශය සදහා කණ්ඩායම් 6 ක් සහ කණිෂ්ඨ අංශයෙන් කණ්ඩායම් 14 ක් එක්ව සිටියා. අම්පාර සෙනරත් සෝමරත්න ක්‍රීඩාංගනයේදී සහ අම්පාර නව ගම්පුර ක්‍රීඩා පිටියේ දී තරග පැවැත්වෙනවා. අද උදෑසන සිවිල් ආරක්ෂක කණ්ඩායම සහ සීදූව කටුණායක නගර සභා කණ්ඩායම් අතර තරග පැවැත්වුණා.         ", "URL": "https://www.itnnews.lk/2023/10/05/390917/", "Category": "ක්‍රීඩා,වෙනත් ක්‍රීඩා", "Parent URL": null}