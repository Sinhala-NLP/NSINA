{"Source": "ITN news", "Timestamp": "ජූනි 27, 2023 12:50", "Headline": "පස් කඳු කඩා වැටීමෙන් ගිනිගත්හේන නෝටන්බ්‍රිජ් ප්‍රධාන මාර්ගයේ ගමනාගමනයට බාධා", "News Content": "අධික වර්ෂාවත් සමග ගිනිගත්හේන නෝටන්බ්‍රිජ් ප්‍රධාන මාර්ගයට විශාල ගල් සමග පස් කන්දක් කඩා වැටීමෙන් එම මාර්ගයේ ගමනා ගමන කටයුතු තාවකාලිකව ඇණහිට තිබෙනවා. එම පස් කන්ද ඉවත් කිරීමේ කටයුතු මේ වනවිට සිදුකෙරෙමින් පවතිනවා. මාර්ගය යථාතත්ත්වයට පත් කරන තෙක් මෙම මාර්ගයේ ගමන් කරන වාහන හැටන් හරහා ධාවනය කරන ලෙසයි නෝටන්බ්‍රිජ් පොලීසිය ඉල්ලා සිටින්නේ. අධික වර්ෂාවත් සමග හැටන් නුවරඑළිය හා හැටන් කොළඹ ප්‍රධාන මාර්ගවලට හා අතුරු මාර්ගවලට පස් කදු කඩාවැටීමේ අවදානමක් පවතින බැවින් රථවාහන ධාවනයේ දී සැලකිලිමත්වන ලෙස පොලීසිය රියදුරන්ගෙන් ඉල්ලා සිටිනවා.         ", "URL": "https://www.itnnews.lk/2023/10/05/495271/", "Category": "දේශීය පුවත්", "Parent URL": null}