{"Source": "ITN news", "Timestamp": "செப்டம்பர் 28, 2021 08:28", "Headline": "ஒரு இலட்சம் மெட்ரிக் தொன் அரிசியை இறக்குமதி செய்வதற்கு அமைச்சரவை அனுமதி", "News Content": "ஒரு இலட்சம் மெட்ரிக் தொன் அரிசி இறக்குமதி செய்வதற்கு அமைச்சரவை அனுமதி வழங்கியுள்ளது. சந்தையில் திட்டமிடப்பட்ட அரிசி தட்டுப்பாட்டை ஏற்படுத்துவதற்கு இடமளிக்காத வகையில் அது தொடர்பான தீர்மானம் பெறப்பட்டுள்ளதாக சுட்டிக்காட்டப்பட்டுள்ளது. நேற்றைய தினம் ஷும் தொழில்நுட்பத்தில் இடம்பெற்ற அமைச்சரவை கூட்டத்தின்போதே அது தொடர்பான தீர்மானம் பெறப்பட்டுள்ளது. இந்நிலையில் அரிசியின் மொத்த மற்றும் சில்லரை விற்பனைக்காக விதிக்கப்பட்டிருந்த கட்டுப்பாட்டு விலை நீக்கப்பட்டுள்ளது. அரிசியின் அதிகபட்ச மொத்த மற்றும் சில்லரை விலை தொடர்பான வர்த்தமானியும் அதனூடாக ரத்து செய்யப்படுகின்றது. இந்நிலையில் கொழும்பு துறைமுகத்தில் தேங்கியுள்ள அத்தியாவசிய பொருட்களை விடுவிப்பதற்கு தேவையான நிதியை மத்திய வங்கியினூடாக பெற்றுக்கொடுப்பதற்கும் அமைச்சரவையில் தீர்மானம் பெறப்பட்டுள்ளது. ", "URL": "https://www.itnnews.lk/2023/10/05/365447/", "Category": "Breaking News,தேசிய செய்திகள்,முதன்மை செய்தி", "Parent URL": null}