{"Source": "ITN news", "Timestamp": "අප්‍රේල් 4, 2023 15:01", "Headline": "නීතිවිරෝධීව සුඛෝපභෝගී වෑන් රථයක් භාවිතකළ කෝටිපති ව්‍යාපාරිකයෙකු අත්අඩංගුවට", "News Content": "මාරක රිය අනතුරකට ලක්ව ඉවත්කළ වාහනයක අංකය යොදා ගනිමින් නීතිවිරෝධීව සුඛෝපභෝගී වෑන් රථයක් භාවිතකළ කෝටිපති ව්‍යාපාරිකයෙකු අත්අඩංගුවට ගෙන තිබෙනවා. සුඛෝපභෝගී වෑන් රථයක කොටස් නීතිවිරෝධී ලෙස මෙරටට ගෙන්වා ව්‍යාජ ලේඛණ මෝටර් රථ දෙපාර්තමේන්තුවට ඉදිරිපත් කර ඇති බවටයි හෙළිවී තිබෙන්නේ. මීට පෙර අනතුරට ලක්ව ධාවනයෙන් ඉවත්කළ වාහනයක ලියාපදිංචි අංකය යොදා ගනිමින් මෙම කෝටිපති ව්‍යාපාරිකයා සුඛෝපභෝගී වෑන් රථය  පරිහරණය කළ බවටයි පානදුර වලාන දූෂණ මර්දන ප්‍රහාරක බලකායට තොරතුරු ලැබී ඇත්තේ. මෙම පුද්ගලයා අදාළ රථය බදුල්ල යාල්පානම් මාර්ගයේ ධාවනය කරමින් සිටියදී අත්අඩංගුවට ගැනුණා. ඔහු ළග තිබූ ලියාපදිංචි සහතික පරික්ෂා කිරීමේදී ඒවා ව්‍යාජ ලේඛණ බවටයි හෙළිවී තිබෙන්නේ. ", "URL": "https://www.itnnews.lk/2023/10/05/473174/", "Category": "දේශීය පුවත්", "Parent URL": null}