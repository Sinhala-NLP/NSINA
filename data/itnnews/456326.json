{"Source": "ITN news", "Timestamp": "ஜனவரி 18, 2023 10:57", "Headline": "தேர்தலுக்கான வேட்புமனுக்கள் ஏற்றுக்கொள்ளும் பணி இன்று முதல்..", "News Content": "உள்ளுராட்சி மன்ற தேர்தலுக்கான வேட்புமனு தாக்கல் செய்யும் காலம் இன்று ஆரம்பமாகியுள்ளது. எதிர்வரும் சனிக்கிழமை நண்பகல் 12.00 மணிவரை வேட்புமனுக்களை தாக்கல் செய்ய முடியுமென தேர்தல்கள் ஆணையாளர் நாயகம் சமன் ஸ்ரீ ரத்னாயக்க தெரிவித்துள்ளார். எதிர்வரும் வெள்ளிக்கிழமை நண்பகல் 12.00 மணியுடன் கட்டுப்பணம் ஏற்றுக்கொள்ளும் செயற்பாடுகள் நிறைவுசெய்யப்படுமென அவர் குறிப்பிட்டுள்ளார். இதேவேளை எதிர்வரும் சனிக்கிழமை நண்பகல் 12.00 மணியுடன் வேட்பு மனுக்களை பொறுப்பேற்கும் செயற்பாடு நிறைவுசெய்யப்படும். 12.00 மணிமுதல் 01.30 மணிவரை ஆட்சேபனைகளை முன்வைப்பதற்காக காலஅவகாசம் வழங்கப்படும். அதன் பின்னர் தேர்தலில் போட்டியிடும் கட்சிகள் மற்றும் சுயாதீன குழுக்கள் தொடர்பில் அறிவிக்கப்படும். குறித்த அறிவித்தல் வெளியிடப்பட்டதையடுத்து தேர்தலுக்கான தினம் அறிவிக்கப்படுமென தேர்தல் ஆணையாளர் நாயகம் சமன் ஸ்ரீ ரத்னாயக்க தெரிவித்துள்ளார். இதேவேளை 2023ம் ஆண்டு உள்ளுராட்சி மன்ற தேர்தல் தொடர்பில் தேர்தல் ஆணைக்குழு இன்று உயர்நீதிமன்றத்திற்கு விசேட அறிவித்தலொன்றை வழங்கியது. உள்ளுராட்சி மன்ற தேர்தல் சட்டமூலத்திற்கமைய வேட்பு மனுக்கள் பொறுப்பேற்கப்பட்டதன் பின்னர் தேர்தலை நடத்த தேவையான நடவடிக்கை எடுக்கப்படுமென தேர்தல் ஆணைக்குழு, உயர்நீதிமன்றத்திற்கு அறிவித்துள்ளது. ", "URL": "https://www.itnnews.lk/2023/10/05/456326/", "Category": "Breaking News,தேசிய செய்திகள்,முதன்மை செய்தி", "Parent URL": null}