{"Source": "ITN news", "Timestamp": "අප්‍රේල් 6, 2023 15:32", "Headline": "සාගරයේ ගැඹුරුතම ස්ථානයේ ජිවත්වන මත්ස්‍යයින්", "News Content": "සාගරයේ ගැඹුරුතම ස්ථානයේ ජිවත්වන මත්ස්‍යයින් රූගත කිරීමක් පිළිබදව ජපානයෙන් වාර්තා වනවා. දකුණු දිග ජපානයේ ඉෂු ඔගසාවාරා සාගර කලාපයෙන් මෙම මත්ස්‍යයින් හමුව තිබෙනවා. මීටර් 8336ක් ගැඹුරු මුහුදේ මෙම මත්ස්‍යයින් රූගත කළ බවයි වාර්තා වන්නේ. කෙසේ වුව ද  එම මත්ස්‍යයින් කුමන වර්ගයට අයත් ද යන්න මෙතෙක් හඳුනාගෙන නැහැ. මරියානා ආගාදයේ මීටර් 8178ක් ගැඹුරින් මීට පෙර මත්ස්‍යයින් පිළිබඳව වාර්තා වී තිබුණා. ඒ අනුව මීටර් 158කින් වාර්තාව අලුත් වී තිබෙනවා. කෙසේ වුවද මීටර් 8200ත් – 8400ත් අතර සාගර මධ්‍යයේ මත්ස්‍යයින් ජිවත් විය හැකි බවට මීට වසර 10කට පමණ පෙර දී ඕස්ට්‍රේලියා විද්‍යාඥයින් අනාවැකි පළ කළා.               ", "URL": "https://www.itnnews.lk/2023/10/05/473721/", "Category": "ජාත්‍යන්තර පුවත්", "Parent URL": null}