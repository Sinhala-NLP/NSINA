{"Source": "ITN news", "Timestamp": "පෙබරවාරි 23, 2022 12:03", "Headline": "රත්මලාන කර්මාන්ත ශාලාව ඇමති පවිත්‍රාගේ නිරීක්ෂණයට", "News Content": "වසරකට රත්මලාන කර්මාන්ත ශාලාවේ දුම්රිය 800 ක් පමණ අලුත්වැඩියා කටයුතු සිදුවන බව දුම්රිය දෙපාර්තමේන්තුව පවසනවා. අවුරුදු 30 ඉක්මවා ඇති දුම්රිය එන්ජින් හා මැදිරි මෙන්ම භාණ්ඩ ප්‍රවාහනය සඳහා යොදාගන්නා මැදිරි ද අලුත්වැඩියා කෙරෙනවා. සුලු පරිමාණ අලුත්වැඩියාවන් 650 ක් පමණ හා මහාපරිමාණ අලුත්වැඩියාවන් 150 ක් පමණ වාර්ෂිකව මෙහිදී සිදුවනවා. විශේෂ ව්‍යාපෘති ලෙස සංචාරක ආකර්ෂණය ඇතිකිරීමේ හා ප්‍රවර්ධනය කිරීමේ අරමුණෙන් අලුත්වැඩියා කෙරෙන දුම්රිය ප්‍රතිනිර්මාණය කිරීමද සිදුවන්නේ එම කර්මාන්තශාලාවේ ඉංජිනේරුවරුන්ගේ , කාර්මිකයින්ගේ දායකත්වයෙන්. එම කටයුතු සිදුවන ආකාරය අමාත්‍ය පවිත්‍රා වන්නිආරච්චි මහත්මියගේ නිරීක්ෂණයට ලක්වුණා. එම සේවකයින් මුහුණදෙන ගැටලුවලට කඩිනමින් විසඳුම් ලබාදීමට පියවර ගන්නා බවයි අමාත්‍යවරයා මෙහිදී සඳහන් කළේ. මෙම කර්මාන්ත ශාලාව 1936 බ්‍රිතාන්‍ය පාලන සමයේදී ආරම්භ කරන ලද්දක්.         ", "URL": "https://www.itnnews.lk/2023/10/05/397097/", "Category": "දේශීය පුවත්", "Parent URL": null}