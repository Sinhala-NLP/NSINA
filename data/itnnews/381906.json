{"Source": "ITN news", "Timestamp": "දෙසැම්බර් 9, 2021 21:08", "Headline": "2024 වන විට දේශීය කිරි නිෂ්පාදනය 80% දක්වා වැඩි කිරීමේ සැළැස්මක්", "News Content": "ලබන වසරේ කිසිදු වාහනයක් ආනයනය නොකරන බව ඇමති බැසිල් රාජපක්ෂ මහතා පවසනවා. ඒසේම කිරිපිටි  ආනයනය සීමා කරන්නැයි එතුමා ඉල්ලීමක් කළා. කිරෙන් සපිරි රටක් සෞභාග්‍යමත් හෙටක් යන තේමාව යටතේ පැවති සාකච්ඡාවකට එක්වෙමින් අමාත්‍යවරයා මේ බව කියාසිටියා. ලබන වසරේ දී පශු සම්පත් ක්ෂේත්‍රයේ ජයගැනීමට අපේක්ෂිත ඉලක්ක පිළිබද මෙම සාකච්ඡාව සංවිධාන කළේ පශු සම්පත් ගොවිපල ප්‍රවර්ධන සහ කිරි හා බිත්තර ආශ්‍රිත කර්මාන්ත රාජ්‍ය අමාත්‍යංශයයි. මුදල් කෘෂිකර්ම හා පශු සම්පත් යන අමාත්‍යංශවල එකමුතුවෙන් සාකච්ඡාව පැවැත්වුණා. ලබන වසරේ දී රුපියල් මිලියන 3,500 ක් මෙම ක්ෂේත්‍රයෙන් ජාතික ආදායමට එක්කිරීම සැලැස්මයි. එමෙන්ම කිරි ගොවි පවුල් 9,420 ක් සවිබල ගැන්වීම, කිරි ගවයින් හැත්තෑදහසකගේ පෝෂණය කඩිනමින් ඉහළ නැංවීම ද ලබන වසරේ සැලැස්මට ඇතුළත්.         ", "URL": "https://www.itnnews.lk/2023/10/05/381906/", "Category": "දේශීය පුවත්", "Parent URL": null}