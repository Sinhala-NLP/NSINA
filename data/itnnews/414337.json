{"Source": "ITN news", "Timestamp": "மே 31, 2022 13:15", "Headline": "தெமட்டகொட புகையிரத நிலைய உணவகத்தை நடத்திச்சென்ற பெண் ஒருவர் கொலை..", "News Content": "தெமட்டகொட புகையிரத நிலைய உணவகத்தை நடத்திச்சென்ற பெண் கொலை செய்யப்பட்டுள்ளார். கடந்த 29ம் திகதி இரவு அவர் கொலை செய்யப்பட்டுள்ளதாகவும், அவரிடமிருந்த தங்க நகைகளும் இரண்டு கையடக்க தொலைபேசிகளும் களவாடப்பட்டுள்ளதாக பொலிஸார் தெரிவித்துள்ளனர். கொழும்பு மாளிகாவத்தை பகுதியை சேர்ந்த 48 வயதான பெண்ணே உயிரிழந்துள்ளார். கொலை சம்பவத்தையடுத்து உணவகத்தில் பணியாற்றிய 3 ஊழியர்கள் தலைமறைவாகியுள்ளதாகவும், சம்பவம் தொடர்பில் தெமட்டகொட பொலிஸார் மேலதிக விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/414337/", "Category": "Breaking News,தேசிய செய்திகள்", "Parent URL": null}