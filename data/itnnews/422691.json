{"Source": "ITN news", "Timestamp": "ජූලි 12, 2022 12:31", "Headline": "අද දිනයේ ලිට්‍රෝ ගෑස් සිලින්ඩර 75,000 ක් වෙළෙදපොලට", "News Content": "අද දිනයේ ලිට්‍රෝ ගෑස් සිලින්ඩර් හැත්තෑපන් දහසක් වෙළෙදපොලට නිකුත් කරන බව ලිට්‍රෝ සමාගම සදහන් කරනවා. ගෑස් මෙට්‍රික් ටොන් තුන්දහස් හත්සිය හතලිහක් රැගත් නෞකාව මේ වනවිට මෙරටට පැමිණ තිබෙනවා. ගෑස් මෙට්‍රික් ටොන් 3,200 ක් සහිත තුන්වන නෞකාව ලබන 15 වනදා මෙරටට පැමිණීමට නියමිතයි. මේ මාසය සදහා ඇණවුම් කර ඇති ප්‍රමාණය ගෑස් මෙට්‍රික් ටොන් 33,000 ක්. අද සිට ගෑස් බෙදාහැරීම සාමාන්‍ය පරිදි සිදු කෙරෙන අතර සිලින්ඩර 75,000 ක් වෙළෙද පොලට නිකුත් කෙරෙන බව ලිට්‍රෝ සමාගම පවසනවා. බෙදා හැරීම්වලට අදාළ සියලු තොරතුරු www.litrogas.com වෙබ් අඩවියෙන් ලබා ගත හැකියි. අනවශ්‍ය තොග රැස්කිරීම් වළක්වා ගැනීම සදහා ගෑස් මිලදී ගැනීමේදී මැයි මස විදුලි බිල්පත ඉදිරිපත් කළ යුතු වනවා.     ", "URL": "https://www.itnnews.lk/2023/10/05/422691/", "Category": "Breaking News,දේශීය පුවත්", "Parent URL": null}