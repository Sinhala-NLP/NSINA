{"Source": "ITN news", "Timestamp": "අප්‍රේල් 30, 2022 11:05", "Headline": "හෙරෝයින් සමඟ සැකකරුවන් 04 දෙනෙකු අත්අඩංගුවට", "News Content": "ප්‍රදේශ කිහිපයක සිදු කළ මෙහෙයුම් වලදි හෙරෝයින් මත්කුඩු සමඟ සැකකරුවන් 04 දෙනෙකු පොලීසිය අත්අඩංගුවට ගත්තා . වැල්ලම්පිටිය මීතොටමුල්ල ප්‍රදේශයේ දි කොළඹ අපරාධ කොට්ඨාශය මඟින් කළ වැටලීමකදී හෙරෝයින් මත්කුඩු ග්‍රෑම් 09 මිලිග්‍රෑම් 420 ක් ලග තබාගෙන සිටි පුද්ගයෙක් අත්අඩංගුවට ගෙන තිබෙනවා . සැකකරු වයස අවුරුදු 32 ක් වන වැල්ලම්පිටිය ප්‍රදේශයේ පදිංචිකරුවෙක්. ග්‍රෑම්පාස් 75 වත්ත ප්‍රදේශයේ සිදු කළ වැටලීමකදි හෙරෝයින් ග්‍රෑම් 6 මිලිග්‍රෑම් 260 ක් සමඟ පුද්ගලයෙකු අත්අඩංගුවට ගෙන තිබෙනවා . මීගමුව  පලඟතුරේ ප්‍රදේශයේ කල වැටලීමකදි හෙරෝයින් ග්‍රෑම් 05 යි මිලිග්‍රෑම් 750 ක් සදහා සැකකරුවෙකු අත්අඩංගුවට ගැනුනා. මේ අතර බොරැල්ල ප්‍රදේශයේ කළ වැටලීමකදි ද හෙරෝයින් ග්‍රෑම් 5 යි මිලිග්‍රෑම් 500 ක් ලඟ තබාගෙන සිටි පුද්ගලයෙකු අත්අඩංගුවට ගත් බව පොලීසිය නිවේදනය කරනවා.         ", "URL": "https://www.itnnews.lk/2023/10/05/409034/", "Category": "දේශීය පුවත්", "Parent URL": null}