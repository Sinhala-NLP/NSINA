{"Source": "ITN news", "Timestamp": "ஜனவரி 20, 2023 12:26", "Headline": "ஓமானில் பல்வேறு நெருக்கடிகளுக்கு முகங்கொடுத்த மேலும் 14 பெண்கள் நாடு திரும்பினர்..", "News Content": "ஓமானிற்கு பணிப்பெண்களாக சென்று பல்வேறு நெருக்கடிகளுக்கு முகங்கொடுத்த 14 பேர் மீண்டும் நாடு திரும்பியுள்ளனர். இன்று அதிகாலை அவர்கள் கட்டுநாயக்க விமான நிலையத்தை வந்தடைந்ததாக எமது செய்தியாளர் தெரிவித்தார். அவர்களில் ஆறு பேர் இலங்கை தூதரக காரியாலயத்திற்கு இணைவான பாதுகாப்பு நிலையங்களில் தங்கவைக்கப்பட்டவர்களென தெரியவந்துள்ளது. இதனிடையே வீட்டு பணிப்பெண்கள் 8 பேர் சிறு தவறுகள் தொடர்பில் குற்றம் சுமத்தப்பட்டு அந்நாட்டு தொழில் நீதிமன்றத்தினால் குற்றவாளிகளாக அறிவிக்கப்பட்டு நாடு கடத்தப்பட்டுள்ளனர். அவர்களில் ஒருவர் கர்பமாகவுள்ளதாகவும் தகவல்கள் வெளியாகியுள்ளன. ", "URL": "https://www.itnnews.lk/2023/10/05/456665/", "Category": "Breaking News,தேசிய செய்திகள்", "Parent URL": null}