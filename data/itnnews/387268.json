{"Source": "ITN news", "Timestamp": "ජනවාරි 7, 2022 11:52", "Headline": "අදත් අතැම් ප්‍රදේශ වලට විදුලි විසන්ධි වීම් සිදුවිය හැකියි – විදුලිබල මණ්ඩලය", "News Content": "අද දිනයේත් දිවයිනේ අතැම් ප්‍රදේශ වලට විදුලි විසන්ධි වීම් සිදුවිය හැකි බව ලංකා විදුලිබල මණ්ඩලය පවසනවා. විදුලිබල මණ්ඩලය පවසන්නේ දෛනික විදුලි අවශ්‍යතාව සපුරා ගැනීමේ අපහසුතා හෝ විදුලි බලාගාර පද්ධති බිදවැටීම හේතුවෙන් මෙලෙස විදුලිය බිදවැටීම් සිදුවිය හැකි බවයි. ඊයේ රාත්‍රීයේ ද අවස්ථා කිහිපයකදී කොළඹ ඇතුලු ප්‍රදේශ රැසක විදුලි සැපයුම ඇණහිට තිබුණා. කැළණිතිස්ස බලාගාරයේ ජනන යන්ත්‍රයක් බිදවැටීම හේතුවෙන් මෙලෙස විදුලි සැපයුමට බාධා එල්ල වුණා. ලංකා විදුලිබල මණ්ඩලය ප්‍රකාශ කළේ රාත්‍රි 9.30 වනවිට විදුලි සැපයුම යථා තත්වයට පත්කෙරුණු බවයි. කෙසේවෙතත් තවදුරටත් කැළණිතිස්ස බලාගාරයේ පද්ධති ක්‍රියාවලිය නිරීක්ෂණය කරමින් සිටින බව ලංකා විදුලිබල මණ්ඩලයේ සාමාන්‍යාධිකාරී එම් ආර් රණතුංග මහතා පවසනවා.     ", "URL": "https://www.itnnews.lk/2023/10/05/387268/", "Category": "දේශීය පුවත්", "Parent URL": null}