{"Source": "ITN news", "Timestamp": "ජූනි 11, 2021 11:40", "Headline": "මුහුද රළු විය හැකියි – ධීවරයින්ට හා නාවිකයින්ට අනතුරු ඇඟවීමක්", "News Content": "බෙංගාලබොක්ක ප්‍රදේශයේ ඇතිවී තිබෙන කැළඹිලිසහගත තත්ත්වය නිසා දිවයිනේ කාලගුණ තත්ත්වයේ වෙනසක් ඇතිවන බව කාලගුණ විද්‍යා දෙපාර්තමේන්තුවේ අධ්‍යක්ෂ ජනරාල් අතුල කරුණානායක මහතා පවසනවා. ගැඹුරු මුහුදේ සහ දිවයින වටා ප්‍රදේශවල සුළං තත්ත්වය වැඩිවිය හැකි බැවින් ධීවර කටයුතුවලින් වලකින ලෙසද ඒ මහතා ඉල්ලා සිටියා. බස්නාහිර, සබරගමුව,මධ්‍යම සහ වයඹ පළාත්වලත් ගාල්ල සහ මාතර දිස්ත්‍රික්කවලත් වැසි වාර කිහිපයක් ඇතිවේ. සෙසු ප්‍රදේශවල ප්‍රධාන වශයෙන් වැසි රහිත කාලගුණයක් පවතී. මධ්‍යම කඳුකරයේ බටහිර බෑවුම් ප්‍රදේශවලත්, උතුරු, උතුරු-මැද සහ වයඹ පළාත්වලත් හම්බන්තොට සහ ත්‍රිකුණාමලය දිස්ත්‍රික්කවලත් සුළගේ වේගය පැ.කි.මී. (30-40) වන අතර විටින් විට පැ.කි.මී. 50 දක්වා වැඩි විය හැක.           ", "URL": "https://www.itnnews.lk/2023/10/05/341972/", "Category": "කාලගුණ අනාවැකිය,දේශීය පුවත්", "Parent URL": null}