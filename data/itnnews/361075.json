{"Source": "ITN news", "Timestamp": "செப்டம்பர் 8, 2021 12:50", "Headline": "20-29 வயதிற்குட்பட்டோருக்கான தடுப்பூசி வேலைத்திட்டம் இன்றும் தொடர்ச்சியாக முன்னெடுப்பு", "News Content": "கொரோனாவுக்கு எதிரான தடுப்பூசி வழங்கும் வேலைத்திட்டம் நாடளாவிய ரீதியில் வெற்றிகரமாக முன்னெடுக்கப்பட்டு வருகின்றது. வடக்கு கிழக்கு உட்பட நாட்டின் அனைத்து மாவட்டங்களையும் உள்ளடக்கிய வகையில் 416 தடுப்பூசி மத்திய நிலையங்களில் இந்த வேலைத்திட்டம் முன்னெடுக்கப்படுகின்றது. 20 மற்றும் 29 வயதிற்கு இடைப்பட்டவர்களுக்கான தடுப்பூசி வேலைத்திட்டம் மேல் மாகாணம் மற்றும் காலி மாத்தறை மாவட்டங்களிலும் நடைமுறைப்படுத்தப்படுகின்றது. அதனடிப்படையில் கொழும்பு மாவட்டத்தில் 28 மத்திய நிலையங்களில் இந்த தடுப்பூசி வேலைத்திட்டம் மேற்கொள்ளப்படுகின்றது. கம்பஹா மாவட்டத்திலும் 30 மத்திய நிலையங்களிலும் களுத்துறை மாவட்டத்தில் 38 மாவட்;டங்களிலும் தடுப்பூசி செலுத்தும் வேலைத்திட்டம் முன்னெடுக்கப்படுகின்றது. இதுவரை ஒருகோடியே 28 இலட்சத்து 23 ஆயிரத்து 147 பேர் எந்தவொரு தடுப்பூசியையும் பெற்றுக் கொண்டுள்ளனர். 94 இலட்சத்து 14 ஆயிரத்து 851 பேர் இதுவரை 2 வது டோசை பெற்றுள்ளனர். நேற்றைய தினம் மாத்திரம் 4 இலட்சத்து 29 ஆயிரத்து 515 பேர் தடுப்பூசியை பெற்றுள்ளனர். ", "URL": "https://www.itnnews.lk/2023/10/05/361075/", "Category": "Breaking News,அண்மைய செய்திகள்,தேசிய செய்திகள்", "Parent URL": null}