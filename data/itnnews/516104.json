{"Source": "ITN news", "Timestamp": "සැප්තැම්බර් 15, 2023 13:05", "Headline": "හරක් කටා ගැන අධිකරණයෙන් විශේෂ නියෝගයක්", "News Content": "අභියාචනාධිකරණය කොටුව මහේස්ත්‍රාත් අධිකරණය සහ නීතිපතිවරයාට දැනුම්දීමකින් තොරව හරක් කටා නැමැති සැකකරු දැනට රඳවාගෙන සිටින ස්ථානයෙන් වෙනත් ස්ථානයකට රැගෙන යාම සිදු නොකරන ලෙසට අභියාචනාධිකරණය නියෝග කළා. නදුන් චින්තක වික්‍රමරත්න හෙවත් හරක් කටා ඉදිරිපත් කළ පෙත්සමක් විභාගයට ගැනීමට නොතීසි නිකුත් කරමිනුයි මෙම නියෝගය සිදු කර ඇත්තේ. අභියාචනාධිකරණ සභාපති විනිසුරු නිශ්ශංක බන්දුල කරුණාරත්න සහ චමත් මොරායස් යන විනිසුරු මඩුල්ල නියෝගය නිකුත් කළා. පෙත්සම් විභාගය අවසන් වන තෙක් මෙම අතුරු නියෝගය බලපැවැත්වෙන බවත් තීන්දුවේ සදහන් වනවා. ලබන 25 වනදා පෙත්සම යළි සළකා බැලීමට නියමිතයි. තමන්ට එරෙහිව නිකුත් කර ඇති රැවුම් නියෝගය තවදුරටත් දීර්ඝ කිරීම වැලැක්වීමේ නියෝගයක් නිකුත් කරන්නැයි ඉල්ලා හරක් කටා නැමැත්තා සිය නීතිඥවරුන් මාර්ගයෙන් මෙම පෙත්සම ඉදිරිපත් කර තිබුණා.           ", "URL": "https://www.itnnews.lk/2023/10/05/516104/", "Category": "දේශීය පුවත්", "Parent URL": null}