{"Source": "ITN news", "Timestamp": "දෙසැම්බර් 12, 2021 15:49", "Headline": "අනවසර ලෙස දැවි තෙල් අංගනයක් පවත්වාගෙන ගිය පුද්ගලයෙකු අත්අඩංගුවට", "News Content": "අනවසර ලෙස දැවි තෙල් අංගනයක් පවත්වාගෙන ගිය පුද්ගලයෙකු මුල්ලේරියාව අඹතලේ ප්‍රදේශයේ දී අත්අඩංගුවට ගැණුනා. තෙල් බවුසර් තුනක් සහ බැරල් මෙන්ම ගැලුම් විශාල ප්‍රමාණයක් ද සොයා ගැනීමට පොලිසියට හැකි වුණා. වෙනත් ව්‍යාපාරයක ලියාපදිංචි සහතිකයක් භාවිත කරමින් වසර පහක කාලයක් මෙම ජාවාරම සිදු කර ඇති බවටයි හෙළිව තිබෙන්නේ. දැවි තෙල් ගබඩා කිරීම ප්‍රවාහනය මෙන්ම පිරිපහදුව ද මෙම ස්ථානයේ දී ම සිදු කර තිබෙනවා. නියෝජ්‍ය පොලිස්පති දේශබන්දු තෙන්නකෝන් මහතාගේ උපදෙස් මත පොලිස් පරිසර ආරක්ෂක කොට්ඨාශයේ මෙහෙයවීමෙන් වැටලිම සිදු කළා. සැකකරු සහ අදාළ උපකරණ අධිකරණයට ඉදිරිපත් කිරීමට නියමිතයි.   ", "URL": "https://www.itnnews.lk/2023/10/05/382346/", "Category": "දේශීය පුවත්", "Parent URL": null}