{"Source": "ITN news", "Timestamp": "ජනවාරි 30, 2022 14:17", "Headline": "උතුරු කොරියාව තවත් මිසයිලයක් අත්හදා බලයි", "News Content": "උතුරු කොරියාව අද දිනයේ ද මිසයිල අත්හදා බැලීමක් සිදුකර ඇති බව ජපානය නිවේදනය කරනවා. 2017 වසරෙන් පසුව උතුරු කොරියාව සිදුකළ දැවැන්තම මිසයිල අත්හදා බැලීම මෙය බවයි ජපානය සදහන් කරන්නේ. අද උදෑසන 7.25 කට පමණ උතුරු කොරියාවේ නැගෙනහිර ප්‍ර දේශයේදී මෙම අත්හදා බැලීම සිදුකර තිබෙනවා. අද දිනයේදීත් සිදුකළ මිසයිල අත්හදා බැලීමත් සමග මෙම මාසයට පමණක් උතුරු කොරියාව සිදුකර ඇති මිසයිල අත්හදා බැලීම් සංඛ්‍යාව 7 ක්. ඇමරිකාව, දකුණු කොරියාව හා ජපානය ඇතුලු රටවල් රැසක් උතුරු කොරියාව දිගින් දිගටම සිදුකරන මිසයිල අත්හදා බැලීම් දැඩි පිළිකුලෙන් යුතුව හෙළාදකින බවයි සදහන් කරන්නේ.         ", "URL": "https://www.itnnews.lk/2023/10/05/392202/", "Category": "ජාත්‍යන්තර පුවත්", "Parent URL": null}