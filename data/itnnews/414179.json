{"Source": "ITN news", "Timestamp": "මැයි 30, 2022 18:17", "Headline": "ගෑස් සිලින්ඩර් 50000ක් හෙට වෙළඳපොලට", "News Content": "මෙරටට ළගා වූ ගෑස් නෞකාවේ තොග ගොඩබෑම ආරම්භ කර ඇති අතර ගෑස් සිලින්ඩර් පනස්දහසක් හෙට වෙළෙදපොලට නිකුත් කරන බව ලිට්‍රෝ සමාගම පවසනවා. ඕමානයේ සිට ගෑස් මෙට්‍රික් ටොන් 3,500 ක් රැගත් නෞකාවක් අද දිනයේ මෙරටට පැමිණියා. උස්වැටකෙයියාව තල්දියවත්ත මුහුදු තීරයට පැමිණ ඇති එම නෞකාවේ ගෑස් තොග ගොඩබෑම අද පස්වරුවේ ආරම්භ කරන බව ලිට්‍රෝ සමාගම ප්‍රකාශ කළා. එම ගෑස් තොග ගොඩබෑමෙන් පසු හෙට සිට දිවයින පුරා බෙදාහැරීම් සිදුකළ හැකි බවයි එම සමාගම පවසන්නේ. එමෙන්ම ගෑස් රැගත් තවත් නෞකා දෙකක් ලබන පළමුවනදා සහ පස්වනදා මෙරටට ළගාවීමට නියමිතයි.       ", "URL": "https://www.itnnews.lk/2023/10/05/414179/", "Category": "දේශීය පුවත්", "Parent URL": null}