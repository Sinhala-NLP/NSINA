{"Source": "ITN news", "Timestamp": "මැයි 10, 2023 09:00", "Headline": "දෙහිවල ප්‍රදේශයේ පුද්ගලයෙකු ඝාතනය කිරීමට සම්බන්ධ 14 දෙනෙකු අත්අඩංගුවට", "News Content": "දෙහිවල ප්‍රදේශයේදී පුද්ගලයින් දෙදෙනෙකුට පහර දී එක් අයෙකු ඝාතනය කිරීමේ සිද්ධිය සම්බන්ධයෙන් පුද්ගලයින් 14 දෙනෙකු අත්අඩංගුවට ගෙන තිබෙනවා. දෙහිවල ප්‍රදේශයේ පිහිටි වායුසමීකරණ යන්ත්‍ර අලුත්වැඩියා කරන ස්ථානයක් වෙත ඇතුළු වූ පුද්ගලයින් දෙදෙනෙකු අල්ලා ගත් බවත් ඔවුන් පැන යාමට උත්සාහ කිරීමේදී පහර දී ඔවුන් රඳවා තබාගෙන පොලිස් ස්ථානයට ඉදිරිපත් කිරීමට රැගෙන ආ බවත් සැකකරුවන් පොලීසියට ප්‍රකාශ කර තිබෙනවා. එම අවස්ථාවේදී පොලිස් නිලධාරීන් විසින් අදාළ පුද්ගලයින් දෙදෙනා රෝහල්ගත කිරීමට කටයුතු කර ඇති අතර එක් අයෙකු එහිදී මියගිය බවටයි පොලිසිය සඳහන් කරන්නේ. සැකකරුවන් මෙම පුද්ගලයින් දෙදෙනා පොලිස් ස්ථානයට රැගෙන ආ ලොරි රථයක් සහ වෑන් රථයක් සහ ත්‍රීරෝද රථයක්ද පොලිස් භාරයට ගැනුණා. මෙම සිද්ධිය සම්බන්ධයෙන් මූලික විමර්ශන සිදු කර ඇති අතර තොරතුරු රැසක් මේ වන විටත් හෙළි කරගෙන ඇති බවයි පොලීසිය සඳහන් කළේ. අපරාධය සම්බන්ධයෙන් ගල්කිස්ස අධිකරණයට කරුණු වාර්තා කිරීමට කටයුතු කර ඇති අතර අපරාධය සිදු වූ ස්ථානය ගල්කිස්ස කොට්ඨාස අපරාධ ස්ථාන පරීක්ෂක නිලධාරීන් විසින් පරීක්ෂා කර තිබෙනවා.     ", "URL": "https://www.itnnews.lk/2023/10/05/481870/", "Category": "Breaking News,දේශීය පුවත්", "Parent URL": null}