{"Source": "ITN news", "Timestamp": "මැයි 9, 2022 09:44", "Headline": "පාර්ලිමේන්තු කටයුතු පිළිබඳ කාරක සභාවේ විශේෂ රැස්වීමක් අද", "News Content": "විශ්වාසභංග යෝජනාව විවාදයට ගැනෙන දිනය පිළිබඳ තීරණය කිරීම සඳහා පාර්ලිමේන්තු කටයුතු පිළිබඳ කාරක සභාවේ විශේෂ රැස්වීමක් අද දිනයේ පැවැත්වීමට නියමිතයි. කතානායක මහින්ද යාපා අබේවර්ධන මහතාගේ ප්‍රධානත්වයෙන් මෙය පැවැත්වීමට නියමිතයි. දැනට රට තුළ මතුව ඇති ගැටලු සම්බන්ධයෙන් පසුගිය 6 වනදා පාර්ලිමේන්තුවේ ඇතිවූ සිද්ධිය ඇතුළු කරුණු කිහිපයක් පිළිබඳ මෙහිදී සාකච්ඡා කෙරෙනු ඇති. පක්ෂ නායක රැස්වීමෙන් පසු මහින්ද යාපා අබේවර්ධන මහතාගේ ප්‍රධානත්වයෙන් විශේෂ ප්‍රවෘත්ති සාකච්ඡාවක් පැවැත්වීමට ද සැළසුම් කර ඇති බවද වාර්තා වනවා.     ", "URL": "https://www.itnnews.lk/2023/10/05/410403/", "Category": "Breaking News,දේශීය පුවත්", "Parent URL": null}