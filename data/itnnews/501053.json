{"Source": "ITN news", "Timestamp": "ජූලි 20, 2023 05:49", "Headline": "අනවසර විදුලි රැහැනක පැටලී වන අලියකු ජීවිතක්ෂයට", "News Content": "ගිරාදුරුකෝට්ටේ දිවුලපැලැස්ස මහවැලි  ගම්මානයේ,20 ඇල වෙල්යායේ කුඹුරක මියගිය වන අලියකුගේ මළ සිරුරක් හමුවී තිබෙනවා. මෙම වන අලියා කුඹුරු වල ගොයම් කෑමට පුරුදුව සිටි සතක්. වන අලියා ගෙන් තම වගාව ආරක්ෂා කර ගැනීම සඳහා කුඹුරු  හිමියා විසින් ඇද තිබූ  අනවසර විදුලි රැහැන් පැටලීමෙනුයි මෙම වන අලියා  ජීවිතක්ෂයට පත්ව ඇත්තේ. මෙසේ මියගොස් ඇති වන අලියා වයස අවුරුදු 20 ක් පමණ වන උස අඩි හය හමාරක් වන පිරිමි සතක්. සිද්ධිය සම්බන්ධයෙන් කුඹුරේ වගාකරු වන ජීවී නිලධාරීන් විසින් අත්අඩංගුවට ගෙන මහියංගනය මහේස්ත්‍රාත් අධිකරණය ඉදිරිපත් කර තිබෙනවා. ", "URL": "https://www.itnnews.lk/2023/10/05/501053/", "Category": "නවතම පුවත්", "Parent URL": null}