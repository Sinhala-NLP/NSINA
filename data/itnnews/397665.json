{"Source": "ITN news", "Timestamp": "පෙබරවාරි 25, 2022 11:54", "Headline": "යුක්‍රේනයේ රැදී සිටින ශ්‍රී ලාංකිකයන් ආරක්ෂිතව ගෙන්වා ගන්න විදේශ අමාත්‍යාංශයෙන් කඩිනම් පියවර", "News Content": "යුක්රේනයේ උඋත්සන වී ඇති  යුදමය තත්ත්වය හේතුවෙන්  එරට සිටින ශ්‍රී ලාංකිකයන් සම්බන්ධයෙන් විදේශ කටයුතු අමාත්‍යාංශයේ දැඩි අවදානය යොමු වී තිබෙනවා.‍ යුක්රේනයේ රැදී සිටින සියලු ශ්‍රී ලාංකිකයන් ආරක්ෂිතව මෙරටට ගෙන්වා ගැනීම සදහා මේ වන විට අවශ්‍ය පියවර ගනිමින් සිටින බවයි විදේශ කටයුතු අමාත්‍යාංශය පවසන්නේ. යුක්රේනයේ රැදී සිටින සියලු ශ්‍රී ලාංකිකයන් ශ්‍රී ලංකාවට ගෙන්වා ගැනීම සදහා සුදුසු පියවර ගන්නා ලෙසට කිවු හා අන්කාරාහි පිහිටි ශ්‍රී ලංකා තානාපති කාර්යාලවලට මේ වන විටත් විදේශ කටයුතු අමාත්‍යාංශය වෙත උපදෙස් ලබා දී තිබෙනවා. යුක්රේනයේ සිටින ශ්‍රී ලාංකිකයන්ට මේ සම්බන්ධයෙන් වැඩිදුර තොරතුරු දැන ගැනීම සදහා අන්කාරාහි පිහිටි ශ්‍රී ලංකා තානාපති කාර්යාලයේ පැය 24 පුරා ක්‍රියාත්මක දුරකතනයක් ද ස්ථාපිත කර ති‌බෙනවා. ජංගම දුරකත  00905344569498 අංක ඔස්සේ ද ස්ථාවර දුරකතන 00903124271032 ඔස්සේ ද  මෙම තොරතුරු ලබාගත හැකියි. එස්.එල්.‍ඊ එම්.බී ඩොට් අන්කරා ඇට් එම්.එෆ්.ඒ ඩොට් ජීඔ්වී ඩොට් එල් කේ යන විද්‍යුත් ලිපිනය ඔස්සේ ද අවශ්‍ය තොරතුරු ලබා ගත හැකි බවයි විදේශ කටයුතු අමාත්‍යාංශය පවසන්නේ.     ", "URL": "https://www.itnnews.lk/2023/10/05/397665/", "Category": "Breaking News,දේශීය පුවත්", "Parent URL": null}