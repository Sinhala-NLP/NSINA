{"Source": "ITN news", "Timestamp": "මැයි 6, 2023 12:17", "Headline": "මහින්දානන්දගේ බත් දන්සැලට අතිවිශාල පිරිසක්", "News Content": "සම්බුදු වෙසක් තෙමගුල නිමිත්තෙන් මහින්දානන්ද අලුත්ගමගේ පදනම සහ නාවලපිටිය ප්‍රාදේශිය ලේකම් කාර්යාලය එක්ව සංවිධානය කල වෙසක් කලාපය එම පදනමේ සභාපති සහ හිටපු අමාත්‍ය පා.ම මහින්දානන්ද අලුත්ගමගේ මහතා විසින් ඊයේ පස්වරුවේ විවෘත කෙරිණ. නාවලපිටිය නගරය කෙන්ද්‍ර කර ගනිමින් එම වෙසක් කලාපය සංවිධානය කර තිබු අතර, වෙසක් කලාපය හෙට දිනය දක්වා පැවැත්වීමට එම පදනම පියවර ගෙන තිබෙනවා. වෙසක් කලාපය තුල රණ මයුර ජාතකය සහ චුත්ත දනුද්දර ජාතකය විදහා දැක්වෙන දර්ශනිය තොරණ් දෙකක් සහ පහන් කුඩු රැසකින් සමන්විත වු අතර, වෙසක් සිරි නැරඹිමට එම කාලපයට පැමිණෙන සියළු දෙනා වෙනුවෙන් දන්සැල් ගණනාවක් පැවැත්විමටද එම පදනම මගින් පියවර ගෙන තිබුණි. වසර ගණනාවකට පසු නාවලපිටිය නගරයේ වෙසක් කලාපයක් පැවැත්වීම හේතුවෙන් එම වෙසක් කලාපය නැරඹීමට විශාල පිරිසක් පැමිණ සිටියා. වෙසක් කලාපය නැරඹිමට පැමිණෙන පිරිස වෙනුවෙන් ලංගම සහ පෞද්ගලික බස් රථ ගණනාවක් ධාවනයට එක් කර තිබු අතර, නාවලපිටිය පොලීසිය විසින් ආරක්ෂිත වැඩ පිලිවෙලක් දියත් කර තිබුණා.     ", "URL": "https://www.itnnews.lk/2023/10/05/480846/", "Category": "දේශීය පුවත්", "Parent URL": null}