{"Source": "ITN news", "Timestamp": "අගෝස්තු 5, 2022 20:31", "Headline": "සුනඛයෙකු දඩයම් කිරීමට පැමිණි කඳුකර කොටියෙකු අල්ලා ගැනේ", "News Content": "සුනඛයෙකු දඩයම් කිරීම සදහා පැමිණි කදුකර කොටියෙකු නිවසක වහලය මතින් කාඹරයකට  වැටී කොටුවී සිටියදී අල්ලාගෙන තිබෙනවා. පැය 16 ක කාලයක් මෙම නිවසේ කොටුවී සිටි කදුකර කොටියා නිර්වින්දය කර අල්ලාගෙන තිබෙනවා. දිදුල ලෝගි වතුයායේ වතු නිවසකට මෙම කදුකර කොටියා පැමිණ තිබෙනවා. කොටියා නිවස තුලට වැටීමත් සමග පදිංචිකරුවන් දොර වසා නිවසින් එලියට පැමිණ දිවි බේරාගත්තා. මේ පිළිබද රන්දෙණිගල පශු වෛද්‍ය රෝහලේ වෛද්‍ය දැනුවත් කර එම ස්ථානයට ගෙන්වා ගැනීමෙන් පසු මහත් පරිශ්‍රමයක් දරා නිර්වින්දනය කර කදුකර කොටියා අල්ලා ගැනීමට හැකි වුණා.  පසුව ආරක්ෂිත කූඩුවක දමා මෙම සත්වයා රැගෙන ගොස් තිබෙනවා.         ", "URL": "https://www.itnnews.lk/2023/10/05/427137/", "Category": "දේශීය පුවත්", "Parent URL": null}