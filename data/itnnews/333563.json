{"Source": "ITN news", "Timestamp": "අප්‍රේල් 25, 2021 11:54", "Headline": "අනවසරයෙන් අත්පත්කරගෙන ඇති වැව් රක්‍ෂිත නිදහස් කිරීමේ වැඩපිළිවෙළක්", "News Content": "අනවසරයෙන් අත්පත්කරගෙන ඇති වැව් රක්‍ෂිත නිදහස් කිරීමේ වැඩපිළිවෙළක් ආරම්භ කරන බව රාජ්‍ය අමාත්‍ය අනුරාධ ජයරත්න මහතා පවසනවා. දඹුල්ල ප්‍රදේශයේ වැව් පිළිබද සොයා බැලීම සදහා නිරීක්‍ෂණ චාරිකාවකට එක්වෙමිනුයි ඒ මහතා මේ බව කියාසිටියේ. වැව් සම්බන්ධ මිනුම් කටයුතු කිරීමට වෙනම මිනුම්දෝරු ඒකකයක් ආරම්භ කිරීමට ද නියමිතයි. ග්‍රාමීය වැව් රක්‍ෂිත ඇතැම් පුද්ගලයන් බලහත්කාරයෙන් අල්ලාගෙන ඇති බවට හෙළිව තිබෙනවා. මෙම වැව් ආරක්‍ෂා කර ගැනීමේ අරමුණින් ජනාධිපතිතුමා වෙනම රාජ්‍ය අමාත්‍යාංශයක් පිහිටුවා තමන් වෙත භාර දුන් බව ද අනුරාධ ජයරත්න මහතා මෙහිදී සදහන් කළා. මෙරට වැව් 836 ක් සංවර්ධනය කිරීම දැනටමත් ආරම්භ කර ඇති බවයි ඒ මහතා කියාසිටියේ. ඒ සදහා ඉතිහාසයේ පළමු වරට රුපියල් බිලියන 4 ක මුදලක් ජනාධිපතිතුමාගේ උපදෙස් පරිදි වෙන්කර තිබෙනවා.           ", "URL": "https://www.itnnews.lk/2023/10/05/333563/", "Category": "දේශීය පුවත්", "Parent URL": null}