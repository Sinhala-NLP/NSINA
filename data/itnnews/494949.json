{"Source": "ITN news", "Timestamp": "ජූනි 26, 2023 11:31", "Headline": "දේශබන්දු තෙන්නකෝන්ට එරෙහි සිතාසිය බලරහිත කෙරේ", "News Content": "බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් මහතාට නිකුත්කර තිබූ සිතාසිය බල රහිත කරමින් අභියාචනාධිකරණයට රිට් ආඥාවක් නිකුත් කළා. ඒ  අරගලකරුවන් ජනාධිපති මන්දිරයට ඇතුළු වූ අස්ථාවේ එහි තිබී මුදල් සොයා ගැනීමේ සිද්ධියට අදාළවයි. ජනාධිපති මන්දිරයට අරගලකරුවන් ඇතුළු වූ අවස්ථාවේ එහි තිබී රුපියල් එක්කෝටි හැත්තෑඅට ලක්ෂයකට අධික මුදලක් සොයා ගැණුනා. එම සිද්ධියට අදාළව සැකකරුවෙකු ලෙස පෙනී සිටින ලෙස දන්වා කොළඹ කොටුව මහේස්ත්‍රාත් අධිකරණය දේශබන්දු තෙන්නකෝන් මහතා වෙත නිකුත් කර තිබූ සිතාසිය බල රහිත කරමින් අභියාචනාධිකරණයට රිට් ආඥාවක් නිකුත් කෙරුණා. දේශබන්දු තෙන්නකෝන් මහතා ඉදිරිපත් කළ රිට් පෙත්සමේ තීන්දුව ලබාදෙමින් අභියාචනාධිකරණයේ සභාපති විනිසුරු නිශ්ශංක බන්දුල කරුණාරත්න සහ ඒ මරික්කාර් යන මහත්වරුන්ගෙන් සමන්විත විනිසුරු මඩුල්ල විසින් මෙම නියෝගය නිකුත් කළා. මේ අතර ඉකුත් වසරේ මැයි මස 9 වනදා ගාලුමුවදොර අරගලයට පහරදීමේ සිද්ධියට අදාළව සැකකරුවෙකු ලෙස දේශබන්දු තෙන්නකෝන් මහතා නම්කරන ලෙස නීතිපතිවරයා විසින් නිකුත් කළ ලිපියක් ද අභියාචනාධිකරණය විසින් බල රහිත කරමින් රිට් ආඥාවක් නිකුත් කළා.     ", "URL": "https://www.itnnews.lk/2023/10/05/494949/", "Category": "Breaking News,දේශීය පුවත්", "Parent URL": null}