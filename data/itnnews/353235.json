{"Source": "ITN news", "Timestamp": "ජූලි 31, 2021 16:08", "Headline": "විහාරස්ථානවලත් කාබනික පොහොර නිෂ්පාදන වැඩසටහන්", "News Content": "සෞභාග්‍යයේ දැක්ම වැඩපිළිවෙළ යටතේ කාබනික පොහොර ප්‍රචලිත කිරීමේ වැඩසටහනක් ගම්පහ,  ගොඩගෙදර උත්තරමූල පිරිවෙන් රජමහා විහාරයේ දී ද ක්‍රියාත්මක කර තිබෙනවා. විහාරාධිපති පූජ්‍ය මැදගම පඤ්ඤාසාර ස්වාමීන් වහන්සේගේ මගපෙන්වීම යටතේ විහාරස්ථාන භූමියේ එළවළු,  පළතුරු,  කහ,  ඉගුරු මෙන්ම අලවර්ග ඇතුළු භෝග විශාල ප්‍රමාණයක් වගාකර ඇති බවයි අප වාර්තාකරුවන් සදහන් කළේ. විහාරස්ථානයේම නිෂ්පාදනය කරගත් කාබනික පොහොර මෙම වගාව සදහා යොදාගැනීමට විහාරාධිපති හිමියන් කටයුතු කර තිබෙනවා. වගාව සදහා අවශ්‍ය උපදෙස් මෙන්ම කාබනික පොහොර නිෂ්පාදනය සදහා අවශ්‍ය දිරන ද්‍රව්‍ය ගම්පහ ප්‍රාදේශීය සභාවෙන් සැපයීමට කටයුතු කර ඇති බවයි එම ප්‍රා දේශීය සභාවේ සභාපති රංජිත් ගුණවර්ධන මහතා පැවසුවේ.     ", "URL": "https://www.itnnews.lk/2023/10/05/353235/", "Category": "දේශීය පුවත්", "Parent URL": null}