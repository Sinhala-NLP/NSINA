{"Source": "ITN news", "Timestamp": "ඔක්තෝබර් 12, 2022 15:43", "Headline": "තුන්වන චාල්ස් රජුගේ රාජාභිෂේකය 2023 මැයි මාසයේදී", "News Content": "තුන්වන චාල්ස් රජුගේ රාජාභිෂේකය ලබන වසරේ මැයි මස 6 වන දින සිදුකෙරෙන බව බකින්හැම් මාලිගය නිවේදනය කරනවා. 2023 වසරේ මැයි මස 6 වන සෙනසුරාදා දිනයේ දී තුන්වන චාල්ස් රජුගේ හා කැමිලා රැජිණගේ රාජාභිෂේකය වෙස්මින්ස්ටර් ඇබේ දේවස්ථානයේ දී සිදුකෙරෙන බවයි වාර්තා වන්නේ. පසුගිය මාසයේ දී දෙවන එළිසබෙත් රැජිණ අභාවප්‍රාප්ත වීමෙන් පසු චාල්ස් කුමරු තුන්වන චාල්ස් රජු ලෙස අභිෂේක ලැබුවා. රාජාභිෂේකය නව රජකු පදවිප්‍රාප්තවීමේ සංකේතාත්මක උත්සවයක් ලෙසයි සැලකෙන්නේ. වසර 70කට පමණ පසු බ්‍රිතාන්‍යයේ සිදුකෙරෙන පළමු රාජාභිෂේකය මෙයයි. ඊට පෙර 1953 වසරේ ජුනි මාසයේ දී දෙවන එළිසබෙත් රැජිණගේ රාජාභිෂේකය පැවැත්වූ අතර 1902 වසරේ දී 7 වන එඩ්වඩ් රජුගේ රාජාභිෂේකය පැවැත්වුණා. ", "URL": "https://www.itnnews.lk/2023/10/05/440166/", "Category": "Breaking News,ජාත්‍යන්තර පුවත්", "Parent URL": null}