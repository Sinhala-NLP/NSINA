{"Source": "ITN news", "Timestamp": "ஜனவரி 20, 2023 09:28", "Headline": "கட்டுப்பணம் செலுத்துவதற்கான கால அவகாசம் நிறைவு", "News Content": "உள்ளுராட்சி மன்ற தேர்தலுக்கென அரசியல் கட்சிகள் மற்றும் சுயேட்சை குழுக்கள் கட்டுப்பணம் செலுத்தும் காலம் இன்று மதியம் 12 மணியுடன் நிறைவடையவுள்ளது. நாளை மதியம் 12 மணி வரை வேட்பு மனுக்களை சமர்பிப்பதற்கு கால அவகாசம் வழங்கப்பட்டுள்ளதாக தேர்தல்கள் ஆணைக்குழு தெரிவித்துள்ளது. நேற்றைய தினம் வரை அரசியல் கட்சிகள் மற்றும் சுயேட்சை குழுக்கள் பல கட்டுப்பணத்தை செலுத்தியுள்ளன. இதேவேளை கட்டுப்பணம் செலுத்தும் காலம் ஆரம்பமானதிலிருந்து இதுவரை உள்ளுராட்சி மன்ற தேர்தல் தொடர்பில் 15 முறைப்பாடுகள் கிடைக்கப்பெற்றுள்ளதாக தேர்தல் கண்காணிப்பு அமைப்புக்கள் தெரிவித்துள்ளன. அரச அதிகாரம் பயன்படுத்தப்பட்டமை தொடர்பிலும் முறைப்பாடுகள் கிடைக்கப்பெற்றுள்ளதாக பெப்ரல் அமைப்பின் நிறைவேற்று பணிப்பாளர் ரோஹன ஹெட்டியாராச்சி தெரிவித்துள்ளார். ", "URL": "https://www.itnnews.lk/2023/10/05/456582/", "Category": "Breaking News,அண்மைய செய்திகள்,முதன்மை செய்தி", "Parent URL": null}