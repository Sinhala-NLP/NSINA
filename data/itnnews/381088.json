{"Source": "ITN news", "Timestamp": "දෙසැම්බර් 6, 2021 16:06", "Headline": "ඔස්ට්‍රියාවේ හිම කන්දක් කඩා වැටීමෙන් පුද්ගලයින් හතර දෙනෙකු ජීවිතක්ෂයට", "News Content": "ඔස්ට්‍රියාවේ හිම කන්දක් කඩා වැටීමෙන් පුද්ගලයින් හතර දෙනෙකු ජීවිතක්ෂයට පත් වූ බව විදෙස් මාධ්‍ය සඳහන් කරනවා. ශීත සෘතුව එළඹීමත් සමඟ යුරෝපයේ හිම ක්‍රීඩා මේ වන විට ආරම්භ කිරීමට එම රටවල් පියවර ගෙන තිබෙනවා. එලෙස මධ්‍යම ඔස්ට්‍රියාවේ හිම ක්‍රීඩා සිදු කිරිමට පැමිණි පිරිසක් යට කරමින් මෙම හිම කන්ද කඩා වැටී ඇති බවයි වාර්තා වන්නේ. පුද්ගලයින් අට දෙනෙකු එයට යටව සිටි අතර ඉන් හතර දෙනෙකුගේ දිවි බේරා ගැනීමට සහන කණ්ඩායම් සමත් වුණා. ඉන් එක් පුද්ගලයෙකු සුළු තුවාල ලබා ඇති බවද සඳහන්. මීටර් 200 ක පමණ උසින් යුත් හිම තට්ටුවකුයි මෙලෙස කඩා වැටීමට ලක්ව ඇත්තේ.         ", "URL": "https://www.itnnews.lk/2023/10/05/381088/", "Category": "ජාත්‍යන්තර පුවත්", "Parent URL": null}