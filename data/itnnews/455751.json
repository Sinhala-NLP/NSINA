{"Source": "ITN news", "Timestamp": "ජනවාරි 15, 2023 17:25", "Headline": "ජනපතිගේ සංචාරය නිසා උණුසුම් වූ යාපනය", "News Content": "ජනපතිගේ යාපනය සංචාරයට විරෝධය පළ කරමින් සිවිල් සංවිධාන හා විශ්විද්‍යාල සිසුන් ඇතුලු පිරිසක් පැවැත්වු උද්ඝෝෂණයක් හේතුවෙන් උණුසුම් තත්ත්වයක් ද ඇති වුණා. යාපනය විශ්වවිද්‍යාල සිසුන් හා අතුරුදන් වුවන්ගේ ඥාතීන් මෙන්ම සිවිල් සංවිධාන කිහිපයක් එක්ව සංවිධාන කළ මෙම විරෝධතා පා ගමන ආරම්භ කළේ යාපනය විශ්වවද්‍යාලය ඉදිරිපිටින්. විරෝධතා කරුවන් යාපනය නගරය දක්වා ගමන් කරමින් සිටි අතර අරසඩි ප්‍රදේශයේ දී එය වැළැක්වීමට පොලිසිය දැරූ උත්සහය ව්‍යර්ථ වුණා. ඒ අනුව පොලිස් විශේෂ කාර්ය බලකාය ද කැඳවීමටයි කටයුතු කෙරුණේ. කෙසේ වුවද විරෝධතාකරුවන් පාලනය කිරීමට ජල ප්‍රහාර එල්ල කිරීමට ද පොලිසියට සිදුවුණා.          ", "URL": "https://www.itnnews.lk/2023/10/05/455751/", "Category": "Breaking News,දේශීය පුවත්", "Parent URL": null}