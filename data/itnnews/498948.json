{"Source": "ITN news", "Timestamp": "ජූලි 11, 2023 10:47", "Headline": "සඟ සතු කොට සංරක්ෂණය කළ ‘පඬු කරඳ’ ගස අතුරුදන්", "News Content": "පසුගිය කාලයේ මහත් කතා බහට ලක්වු ගම්පහ දාරලූවේ පඩු කරඳ ශාකය කිසියම් පිරිසක් විසින් ගලවා ඉවත් කර තිබෙනවා. මධ්‍යම අධිවේගී මාර්ගය ඉදි කිරිමේ දී මෙම පඩු කරඳ ශාකය ඉවත් කිරීමට එරෙහිව බොහෝ පිරිසක් ඒ වෙනුවෙන් පෙනී සිටියා. ප්‍රදේශවාසීන් මෙන්ම පරිසර සංවිධාන ද ඒ අතර වුණා. මෙම කරඳ ශාකය සඟ සතු කිරීමට ද පියවර ගත්තා. කෙසේ වෙතත් ඊයේ දිනයේ දී කිසියම් පිරිසක් පැමිණ මෙම ශාකය බැකෝ යන්ත්‍ර යොදවා ගලවා ඉවත් කළ බව ප්‍රදේශවාසීන් පවසනවා. මේ වන විට පඩු කරඳ ශාකයේ කිසිදු කොටසක් මෙම ස්ථානයේ දක්නට නොලැබෙන බව ද ඔවුන් පෙන්වා දුන්නා.         ", "URL": "https://www.itnnews.lk/2023/10/05/498948/", "Category": "Breaking News,දේශීය පුවත්", "Parent URL": null}