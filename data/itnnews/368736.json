{"Source": "ITN news", "Timestamp": "ඔක්තෝබර් 12, 2021 12:16", "Headline": "අඩුපාඩු නිවැරදි කරගෙන රට ඉදිරියට ගෙනියන එක මහජන වරමින් ජයග‍්‍රහණය කළ පාලන තන්ත‍්‍රයේ වගකීමක්", "News Content": "ජාතික ආර්ථිකය ගොඩ නැංවීමට කර්මාන්තකරුවන්ගේ සැබෑ ගැටලු හදුනාගනිමින් ඔවුන් බල ගැන්වීම වත්මන් රජයේ අරමුණ බව අමාත්‍ය විමල් වීරවංශ මහතා පවසනවා. රත්මලාන ලංකා කාර්මික සංවර්ධන මණ්ඩලයේ දී පැවති උත්සවයකදී අමාත්‍යවරයා මේ බව ප්‍රකාශ කළා. දැයට පුනරුදයක් කර්මාන්තයට ජීවයක් වැඩසටහන යටතේ කුඩා ඇගළුම් කර්මාන්තකරුවන් සවිමත් කිරීමේ වැඩසටහනක් රත්මලාන ලංකා කාර්මික සංවර්ධන මණ්ඩල පරිශ්‍ර යේ දී පැවැත්වුණා. එහිදී කර්මාන්තකරුවන් සහා මහන යන්ත්‍ර 120 ක් ලබාදීම අමාත්‍යවරයා අතින් සිදු කෙරුණා. ", "URL": "https://www.itnnews.lk/2023/10/05/368736/", "Category": "දේශීය පුවත්", "Parent URL": null}