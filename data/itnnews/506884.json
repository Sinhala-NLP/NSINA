{"Source": "ITN news", "Timestamp": "අගෝස්තු 10, 2023 05:49", "Headline": "ඉම්රාන් ඛාන්ට වසර 5ක කාලයක් රජයේ නිලතල දැරීම තහනම්", "News Content": "පාකිස්ථානයේ හිටපු අගමැති ඉම්රාන් ඛාන්ට වසර පහක කාලයක් රජයේ නිලතල දැරීම තහනම් කර තිබෙනවා. පාකිස්ථාන මැතිවරණ කොමිසම විසිනුයි එම තහනම පනවා තිබෙන්නේ. දූෂණ චෝදනා මත වසර තුනක සිර දඬුවමක් නියම වී දින තුනකට පසුව මෙම තහනම ප්‍රකාශ කර තිබෙනවා. ඒ අනුව ඉම්රාන් ඛාන්ට පාර්ලිමේන්තු මන්ත්‍රීවරයෙකු ලෙස කටයුතු කිරීමට හැකියාවක් නැහැ. නමුත් පාකිස්ථාන රජය එය ප්‍රතික්ෂේප කර ඇති බවයි විදෙස් මාධ්‍ය වාර්තා කරන්නේ. ඉම්රාන් ඛාන්ගේ නීතීඥ කණ්ඩායම මෙම තීන්දුව අභියෝගයට ලක් කර තිබෙනවා. කෙසේ වෙතත්, හිටපු අග්‍රාමාත්‍ය ඉම්රාන් ඛාන් මේ වන විට ඉස්ලාමාබාද් අසල බන්ධනාගාරයක රඳවා සිටිනවා. ", "URL": "https://www.itnnews.lk/2023/10/05/506884/", "Category": "ජාත්‍යන්තර පුවත්", "Parent URL": null}