{"Source": "ITN news", "Timestamp": "මැයි 19, 2021 17:40", "Headline": "දින 10 කට ශ්‍රී ලංකාවට ඇතුලුවීම අත්හිටුවයි", "News Content": "ලබන සිකුරාදා(21) මධ්‍යම රාත්‍රියේ සිට ලබන 31 වනදා මධ්‍යම රාත්‍රිය දක්වා විදේශයන්හි සිට පැමිණෙන කිසිවෙකුට රට තුළට පැමිණීම අත්හිටුවා තිබෙනවා. පැතිර යන කොවිඩ් 19 වසංගත තත්ත්වය හමුවේ විශේෂයෙන්ම පිටරට සිට මෙහි පැමිණෙන දෙස් විදෙස් සංචාරකයන්ගෙන් කොවිඩ් වෛරසයේ නව ප්‍රභේද රට තුලට ඇතුලුවීම වළක්වාලීමේ පියවරක් ලෙස මෙම තීරණය ගෙන තිබෙන බව සිවිල් ගුවන් සේවා අධිකාරිය සඳහන් කරනවා. කෙසේවෙතත් මෙරටින් පිටත්වන ගුවන් මගීන් සඳහා සැලසුම් කළ පරිදිම පිටත්වීම සඳහා අවසර ලැබෙන අතර භාණ්ඩ ප්‍රවාහන ගුවන් යානා සඳහා එවැනි කිසිදු බාධාවක් නොමැති බවද සදහන්. ", "URL": "https://www.itnnews.lk/2023/10/05/338000/", "Category": "Breaking News,දේශීය පුවත්", "Parent URL": null}