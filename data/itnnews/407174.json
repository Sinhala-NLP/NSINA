{"Source": "ITN news", "Timestamp": "ஏப்ரல் 17, 2022 10:35", "Headline": "மோட்டார் சைக்கிளில் பயணித்த நான்கு இளைஞர்கள் விபத்து : இருவர் பலி", "News Content": "மோட்டார் சைக்கிளில் பயணித்துக் கொண்டிருந்த நான்கு இளைஞர்கள் தம்புள்ளை வெவெடில்ல குளத்தில் விழுந்து விபத்துக்குள்ளானதில் இரண்டு இளைஞர் உயிரிழந்துள்ளனர். நேற்று இரவு 10 மணியளவில் இவ்விபத்து இடம்பெற்றுள்ளது. கலேவல பொலிஸ் பிரிவிற்குட்பட்ட நவோட்டகஹவத்த பகுதியை சேர்ந்த 4 இளைஞர்கள் இவ்வாறு விபத்துக்குள்ளாகியுள்ளனர் .அவர்கள் நால்வரும் மோட்டார் சைக்களிலில் ஏறி குளத்தின் கரையோரத்தின் ஊடாக பயணித்துக் கொண்டிருந்த போது குளத்தில் வீழ்ந்துள்ளனர். 16 வயதுடைய இரு இளைஞர்களே சம்பவத்தில் உயிரிழந்துள்ளனர். 18மற்றும் 16 வயதுடைய மேலும் இரு இளைஞர்கள் சம்பவத்தில் காயமடைந்துள்ளனர். பிஸ்ரால் ராசிக் ஹமிந்தாஸ் மற்றும் நவ்ஷான் அலி முஸ்ஜித் ஆகிய இரு இளைஞர்களே இவ்வாறு உயிரிழந்துள்ளனர். சம்பவம் தொடர்பில் தம்புள்ளை பொலிசார் விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/407174/", "Category": "Breaking News,தேசிய செய்திகள்", "Parent URL": null}