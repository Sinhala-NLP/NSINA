{"Source": "ITN news", "Timestamp": "පෙබරවාරි 21, 2022 15:58", "Headline": "ඉන්දීය තරග සංචාරය සඳහා ශ්‍රී ලංකා සංචිතය නම් කෙරේ", "News Content": "ශ්‍රී ලංකා කණ්ඩායමේ ඉන්දීය තරග සංචාරය සඳහා ශ්‍රී ලංකා විස්සයි විස්ස සංචිතය අද නිවේදනය කෙරුණා. දසුන් ශානකගේ නායකත්වයෙන් යුත් සංචිතයට ක්‍රීඩකයින් 18 දෙනෙකු ඇතුළත්.මෙම සංචිතය සඳහා ද භානුක රාජපක්ෂ ඇතුළත් නැහැ. ඒ අනුව දකුණත් දග පන්දු යවන ක්‍රීඩක අශේන් ඩැනියල් සංචිතයට කැඳවීමටයි පියවර ගෙන ඇත්තේ.නුවන් තුෂාර, රමේෂ් මෙන්ඩිස් හා අවිශ්ක ප්‍රනාන්දු නිමා වූ ඕස්ට්‍රේලියානු තරග සංචාරය අතරතුර දී ආබාධවලට ලක් වූ අතර, ඔවුන් මෙම තරගාවලියට නම් කර නැහැ.එම සංචාරයේ දී කොවිඩ් 19 ආසාදනය වූ බිනුර ප්‍රනාන්දු හා වනිදු හසරංග ඉන්දීය තරගාවලිය වෙනුවෙන් නම් කර තිබෙනවා.      ", "URL": "https://www.itnnews.lk/2023/10/05/396533/", "Category": "ක්‍රිකට්,ක්‍රීඩා", "Parent URL": null}