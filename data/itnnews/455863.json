{"Source": "ITN news", "Timestamp": "ஜனவரி 16, 2023 11:25", "Headline": "துப்பாக்கிச் சூட்டில் ஒருவர் காயம்", "News Content": "மொரகஹாஹேன பொலிஸ் பிரிவுக்குட்பட்ட ஹொரண கும்புக பகுதியில் இடம்பெற்ற துப்பாக்கிச் சூட்டில் ஒருவர் காயமடைந்து ஹொரணை ஆதார வைத்தியசாலையில் அனுமதிக்கப்பட்டுள்ளார். இன்று அதிகாலை 1.00 மணிக்கும் 2.00 மணிக்கும் இடையில் துப்பாக்கிச் சூடு இடம்பெற்றுள்ளதாக பொலிஸார் தெரிவித்தனர். பாணந்துறை கெசல்வத்த பகுதியைச் சேர்ந்த 36 வயதுடைய வர்த்தகர் ஒருவரே இவ்வாறு துப்பாக்கிப் பிரயோகத்திற்கு இலக்காகியுள்ளார். சம்பவம் தொடர்பான மேலதிக விசாரணைகளை மொரகஹஹேன பொலிஸார் மேற்கொண்டு வருகின்றனர். ", "URL": "https://www.itnnews.lk/2023/10/05/455863/", "Category": "Breaking News,தேசிய செய்திகள்", "Parent URL": null}