{"Source": "ITN news", "Timestamp": "අගෝස්තු 25, 2022 09:58", "Headline": "ශිෂ්‍ය ශිෂ්‍යාවන් ලබාගෙන ඇති ණය ඩොලර් දසදහසක් දක්වා කපා හැරීමට ජෝ බයිඩ්න් තීරණය කරයි", "News Content": "ඇමෙරිකා එක්සත් ජනපදයේ උසස් අධ්‍යාපනයේ නිරත වූ ශිෂ්‍ය ශිෂ්‍යාවන් ලබාගෙන ඇති ණය ඩොලර් දසදහසක් දක්වා කපා හැරීමට ජනාධිපති ජෝ බයිඩ්න් තීරණය කර තිබෙනවා. සිසුන් ණය බරින් මිරිකී සිටීම ඇමෙරිකා එක්සත් ජනපදය තුළ දීර්ඝ කාලයක් පැවති අර්බුදයක්. වසරකට ඇමෙරිකා ඩොලර් එක්ලක්ෂ විසිපන්දහසකට අඩුවෙන් උපයන පිරිස්වලින් මෙම ණය කප්පාදුව සිදු කිරීමට නියමිතයි. කෙසේ වෙතත් බයිඩ්න්ගේ මෙම තීරණය නිසා ඇමෙරිකා එක්සත් ජනපදය තුළ උද්ධමනය තවත් ඉහළ යාමේ අවදානමක් ඇති බවට ඇතැම් පිරිස් චෝදනා කර තිබෙනවා. ඇමෙරිකා එක්සත් ජනපදයේ මිලියන 43 කට වැඩි පිරිසක් ඇමෙරිකා ඩොලර් ට්‍රිලියන 1.6කට වැඩි මුදලක් ශිෂ්‍ය ණය වශයෙන් ලබාගෙන ඇති බවයි විදෙස් මාධ්‍ය වාර්තා කළේ.   ", "URL": "https://www.itnnews.lk/2023/10/05/431055/", "Category": "Breaking News,ජාත්‍යන්තර පුවත්", "Parent URL": null}