{"Source": "ITN news", "Timestamp": "டிசம்பர் 7, 2021 12:38", "Headline": "அமெரிக்காவில் துப்பாக்கிச்சூட்டு சம்பவங்களால் இவ்வருடத்தில் மாத்திரம் ஆயிரத்து 400 சிறுவர்கள் பலி..", "News Content": "அமெரிக்காவில் இடம்பெறும் துப்பாக்கிச்சூட்டு சம்பவங்களினால் இவ்வருடத்தில் மாத்திரம் ஆயிரத்து 400க்கும் அதிக சிறுவர்கள் உயிரிழந்துள்ளதாக புதிய அறிக்கையொன்றில் குறிப்பிடப்பட்டுள்ளது. துப்பாக்கியை பயன்படுத்தி முன்னெடுக்கப்படும் குற்றச்செயல்கள் தொடர்பில் வருடாந்தம் அமெரிக்காவினால் வெளியிடப்படும் தரவுகளில் இது தெரியவந்துள்ளது. இவ்வருடத்தில் மாத்திரம் 17 வயதுக்கும் குறைந்த ஆயிரத்து 410 சிறுவர்கள் துப்பாக்கிச்சூட்டு சம்பவங்களுக்கு இலக்காகி உயிரிழந்துள்ளனர். கடந்த வருடம் துப்பாக்கிச்சூட்டு சம்பவங்களில் ஆயிரத்து 375 சிறுவர்கள் உயிரிழந்துள்ளனர். குறைந்தளவான சிறுவர்கள் கடந்த 2019ம் ஆண்டு இவ்வாறான சம்பவங்களினால் மரணித்துள்ளதாக குறித்த அறிக்கையில் குறிப்பிடப்பட்டுள்ளது. அவ்வாண்டு 991 சிறுவர்கள் உயிரிழந்துள்ளனர். அத்துடன் அமெரிக்காவில் இடம்பெறும் துப்பாக்கிச்சூட்டு சம்பவங்களில் 41 ஆயிரத்திற்கும் அதிகமானோர் பலியாகியுள்ளதாக தெரியவந்துள்ளது. துப்பாக்கிகளை பயன்படுத்தி அதிக குற்றச்செயல்களை முன்னெடுக்கும் நாடுகளில் அமெரிக்கா முதலிடத்தில பட்டியலிடப்பட்டது. அங்கு மனித உரிமை நெருக்கடிகள் ஏற்பட்டுள்ளமைக்கு இது முக்கிய காரணமாக அமைந்துள்ளதாக குறித்த அறிக்கையில் சுட்டிக்காட்டப்பட்டுள்ளது. ", "URL": "https://www.itnnews.lk/2023/10/05/381290/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}