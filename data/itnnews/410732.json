{"Source": "ITN news", "Timestamp": "මැයි 11, 2022 11:23", "Headline": "ශ්‍රී ලංකාව සමඟ සාකච්ඡා අඛණ්ඩවම – IMF", "News Content": "ශ්‍රී ලංකාව සහ ජාත්‍යන්තර මූල්‍ය අරමුදල අතර සාකච්ඡාව අඛණ්ඩවම පැවැත්වෙන බව එම අරමුදල පවසනවා. ශ්‍රී ලංකාවේ නව කැබිනට් මණ්ඩලයක් පත් කළ වහාම ප්‍රතිපත්තිමය සාකච්ඡා ආරම්භ කළ හැකි බවයි ජාත්‍යන්තර මූල්‍ය අරමුදලේ දූත මණ්ඩල ප්‍රධානී මසාහිරෝ නොසාකි පවසන්නේ. ශ්‍රී ලංකාවේ සාධනීය තත්ත්වයන් අඛන්ඩව අධ්‍යයනය කරමින් සිටින අතර ඉහළ යන සමාජ ආතතීන් සහ ප්‍රචණ්ඩත්වය පිළිබඳවද සැළකිලිමත් වන බවද ඔහු පවසා තිබෙනවා. එසේම ජාතික මූල්‍ය අරමුදලේ ප්‍රතිපත්තිවලට අනුකූලව ශ්‍රී ලංකාවට සහාය දීමට බැදී සිටින බවද දූත මණ්ඩල ප්‍රධානියා සඳහන් කරනවා. ශ්‍රීලංකාවේ ජනාධිපතිවරයා මෙන්ම ආණ්ඩු පක්ෂයද විපක්ෂයද ජාත්‍යන්තර මූල්‍ය අරමුදලේ වැඩපිළිවෙළට සහාය පළ කර තිබූ බවද එහි දූත මණ්ඩල ප්‍රධානියා පවසනවා.             ", "URL": "https://www.itnnews.lk/2023/10/05/410732/", "Category": "Breaking News,නවතම පුවත්", "Parent URL": null}