{"Source": "ITN news", "Timestamp": "மார்ச் 6, 2023 11:17", "Headline": "திருவிழாவில் தங்க சங்கிலிகளை பறித்த நபர் கைது", "News Content": "கச்சதீவு புனித அந்தோனியார் திருவிழாவில் கலந்துகொண்ட தமிழகத்தைச் சேர்ந்த பெண் ஒருவருடைய 8 பவுண் தங்கச் சங்கிலி அறுக்கப்பட்டுள்ள சம்பவத்தில் நபரொருவர் கைது செய்யப்பட்டுள்ளார். தான் ஆராதனையில் கலந்துகொண்டிருந்த போது தனக்குப் பின்னால் நின்றிருந்த ஆணொருவர் சங்கிலியை அறுத்ததாகவும் அதனை தான் அவதானித்தபோது அந்நபர் அறுத்த சங்கிலியை தனக்குப் பின்னால் இருந்த பெண் ஒருவரிடம் கொடுத்ததும் அந்தப் பெண் கூட்டத்துக்குள் தப்பிச் சென்றார் எனவும் பொலிஸாரிடம் வாக்குமூலம் அளித்துள்ளார். குற்றச்சாட்டில் மட்டக்களப்பைச் சேர்ந்த நபர் ஒருவரே கைது செய்யப்பட்டார். இதேவேளை இலங்கையைச் சேர்ந்த பெண்ணொருவரின் ஒன்றரை பவுண் சங்கிலியும் ஆராதனையின்போது களவாடப்பட்டுள்ளது. அப்பெண்ணின் பின்னாலும் கைது செய்யப்பட்ட நபர் நின்றதை அந்தப் பெண் அவதானித்துள்ளார். குறித்த சம்பவங்களில் தொடர்புபட்ட நபர் நெடுந்தீவு பொலிஸாரினால் நேற்று ஞாயிற்றுக்கிழமை ஊர்காவற்றுறை பதில் நீதவான் முன்னிலையில் ஆஜர்படுத்தியதை அடுத்து சந்தேக நபரை 14ஆம் திகதி வரை விளக்கமறியலில் தடுத்து வைக்க உத்தரவிட்ட பதில் நீதவான்,  தப்பிச் சென்றதாகக் கூறப்படும் பெண் தொடர்பில் விசாரணைகளை முன்னெடுத்து அப்பெண்ணை கைது செய்ய பொலிஸாருக்கு அறிவுறுத்தியுள்ளார். ", "URL": "https://www.itnnews.lk/2023/10/05/465652/", "Category": "தேசிய செய்திகள்", "Parent URL": null}