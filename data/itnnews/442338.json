{"Source": "ITN news", "Timestamp": "ඔක්තෝබර් 25, 2022 16:15", "Headline": "ඇමරිකාවේ පාසලක සිදු වු වෙඩි තැබිමකින් තුන් දෙනෙකු ජිවිතක්ෂයට", "News Content": "ඇමරිකාවේ මිසූරි ප්‍රාන්තයේ පාසලක සිදු වු වෙඩි තැබිමකින්  පුද්ගලයින් තුන් දෙනෙකු ජිවිතක්ෂයට පත්වුණා. මිය ගිය පිරිස අතරට වෙඩි තැබීම සිදුකල පුද්ගලයා ද ඇතුලත්. තවත් පුද්ගලයින් හත් දෙනෙකු තුවාල ලබා රෝහල් ගත කර ඇති බවයි ආරක්ෂක අංශ සඳහන් කරන්නේ. පාසලට පිටතින් කිසිවෙකුට ඇතුලු වීමට නොහැකි වන සේ අඟුලු දමා තිබියදී තුවක්කුකරු ඊට ඇතුලු වු ආකාරය පිළිබඳ මෙතෙක් හෙළිව නැහැ. වෙඩි තැබිම අතරතුර දී ගිණි අවිය අක්‍රීයවීම හේතුවෙන් බොහෝ දෙනෙකුගේ ජිවිතවලට හානි නොවු බව ඇසින් දුටු සාක්ෂිකරුවන් පවසනවා. වෙඩි තැබිම සිදුකළ පුද්ගලයා එම පාසලේම ඉගෙනුම ලැබු දහනව හැවිරිදි තරුණයෙකු බව ආනාවරණය වී තිබෙනවා.   ", "URL": "https://www.itnnews.lk/2023/10/05/442338/", "Category": "ජාත්‍යන්තර පුවත්", "Parent URL": null}