{"Source": "ITN news", "Timestamp": "මැයි 2, 2023 09:54", "Headline": "යුක්‍රේන ප්‍රහාරයන් හමුවේ රුසියා සෙබලුන් 20,000කට වැඩි පිරිසක් ජීවිතක්ෂයට – ඇමෙරිකාව කියයි", "News Content": "පසුගිය දෙසැම්බර් මාසයේ සිට මේ දක්වා රුසියා සෙබලුන් විසිදහසකට අධික සංඛ්‍යාවක් ජීවිතක්ෂයට පත්ව ඇති බව ඇමෙරිකාව සදහන් කරනවා. යුක්‍රේන ප්‍රහාරයන් හමුවේ මෙලෙස රුසියා සෙබලුන් විශාල සංඛ්‍යාවක් මරණයට පත්ව ඇති බවට අනුමාන කරන බවයි ඇමෙරිකාව නිවේදනය කරන්නේ. එමෙන්ම අසූදහසක පමණ පිරිසක් තුවාල ලබා ඇති බවටද ඇමෙරිකා ජාතික ආරක්ෂක කවුන්සිලය නිවේදනය කරනවා. මිය ගිය පිරිසෙන් අඩක් පමණ බක්හ්මුත් ප්‍රදේශයේදී මියගොස් ඇති බවද ඇමෙරිකාව සදහන් කරනවා. රුසියාව යුක්‍රේනයේ යුද මෙහෙයුම් ආරම්භ කළ දිනයේ පටන් බක්හ්මුත් නගරය අත්පත් කර ගැනීමට දැඩි පරිශ්‍රමයක් දරන අතර දෙපාර්ශ්වය අතර දරුණු ගැටුම් පවතිනවා. කෙසේ වුවද රුසියා හමුදාවන්ට ප්‍රති ප්‍රහාර එල්ල කිරීමට තරම් ප්‍රමාණවත් අවි ආයුධ යුක්‍රේනයට නොමැති බවයි මේ වන විට අනාවරණය වී ඇත්තේ.                               ", "URL": "https://www.itnnews.lk/2023/10/05/479894/", "Category": "ජාත්‍යන්තර පුවත්", "Parent URL": null}