{"Source": "ITN news", "Timestamp": "மே 21, 2021 12:36", "Headline": "பயணத்தடை அமுல்ப்படுத்தப்படவுள்ள காலப்பகுதியில் அத்தியாவசிய சேவைகளுக்கு எவ்வித தடையுமில்லை", "News Content": "நாடு முழுவதும் பயணத்தடை அமுல்ப்படுத்தப்படவுள்ள காலப்பகுதியில் அத்தியாவசிய சேவைகளுக்கு எவ்வித தடையுமில்லையென பொலிஸ் ஊடகப்பேச்சாளர் பிரதி பொலிஸ் மா அதிபர் அஜித் ரோஹண தெரிவித்தார். குறித்த காலப்பகுதியில் பாமசிகள் திறந்திருக்குமெனவும் பொலிஸ் ஊடகப்பேச்சாளர் குறிப்பிட்டார். எனினும் ஏனைய வர்த்தக நிலையங்கள் மூடப்படும். பொதுபோக்குவரத்து சேவைகள் இடம்பெறமாட்டாது. சுகாதார சேவை, பாதுகாப்பு துறை, நீர், மின்சாரம், எரிபொருள், தொடர்பாடல், ஊடகம் மற்றும் உணவு உற்பத்தி நிறுவனங்களின் பணியாளர்களுக்கு மாத்திரம் போக்குவரத்து சேவையை நடத்த அனுமதி வழங்கப்பட்டுள்ளது. இதேவேளை டெலிவரி சேவைக்கும் அனுமதி வழங்கப்பட்டுள்ளது. குறித்த சேவையில் ஈடுபடுவோர் தமது பிரதேசத்திற்கு பொறுப்பான பொலிஸ் பொறுப்பதிகாரியிடம் அனுமதி பெறல் வேண்டும். துறைமுகம் மற்றும் விமான துறைசார் சேவைகளை முன்னெடுக்கவும் அனுமதி வழங்கப்பட்டுள்ளதாக பிரதி பொலிஸ் மா அதிபர் அஜித் ரோஹண தெரிவித்தார். ", "URL": "https://www.itnnews.lk/2023/10/05/338412/", "Category": "Breaking News,அண்மைய செய்திகள்,தேசிய செய்திகள்", "Parent URL": null}