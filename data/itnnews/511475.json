{"Source": "ITN news", "Timestamp": "අගෝස්තු 28, 2023 12:40", "Headline": "රත්‍රන් බිස්කට් 14ක් අත්අඩංගුවට", "News Content": "නීති විරෝධී ලෙස රැගෙන ආ රත්‍රන් බිස්කට් 14ක් රේගුවෙන් පිට කිරීමට ගත් උත්සාහයක් කටුනායක ගුවන්තොටුපොල රේගු නිලධාරීන් විසින් වළක්වා තිබෙනවා. ගුවන්තොටුපොලෙන් පිටවන සියලු මගීන්ගේ ගමන්මළු දැඩිව පරික්ෂා කිරීමේදී තමන් ළඟ රත්‍රන් ඇති බව මෙම ශ්‍රී ලාංකික ගුවන් මගියා රේගු නිලධාරීන්ට පවසා තිබෙනවා. ඒ අනුව සොයාගත් රත්‍රන් තොගයේ වටිනාකම රුපියල් මිලියන 27 කට ආසන්න වන අතර එහි බර කිලෝග්‍රෑම් 1 යි ග්‍රෑම් 314ක් බවයි රේගුව පවසන්නේ. සැකකරු මීගමුව මහේස්ත්‍රාත් අධිකරණයට ඉදිරිපත් කිරීමෙන් පසු රක්ෂිත බන්ධනාගාර ගත කර තිබෙනවා. ", "URL": "https://www.itnnews.lk/2023/10/05/511475/", "Category": "දේශීය පුවත්", "Parent URL": null}