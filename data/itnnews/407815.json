{"Source": "ITN news", "Timestamp": "අප්‍රේල් 22, 2022 13:18", "Headline": "උතුරු සහ දකුණු කොරියා නායකයින් අතර ලිපි හුවමාරුවක්", "News Content": "උතුරු කොරියා නායක කිම් ජොන් උන්  සිය ධුර කාලය අවසන් කරමින් සිටින දකුණු කොරියා ජනාධිපති මූන් ජේ ඉන් සමඟ ලිපි හුවමාරු කර ගෙන තිබෙනවා. උතුරු සහ දකුණු කොරියා අතර සබදතා වර්ධනය කර ගැනීම සදහා මූන් ජේ ඉන්ගේ පාලන කාලය තුලදී සිදු වූ සේවාව උතුරු  කොරියා නායකයාගේ ඇගයීමට ලක් වුණා. තමන් ධුරයෙන් ඉවත් වුවද දෙරට අතර සාමය වර්ධනය කිරීම සදහා ඉදිරියටත් කැප වන බවයි මුන් ජේ ඉන් සිය ලිපියෙන් උතුරු කොරියා නායකයා වෙත දැනුම් දී ඇත්තේ. 2018 වසරේදී උතුරු සහ දකුණු කොරියා නායකයන් අතර ඓතිහාසික හමුවක් සිදු වීම මෙහිදී විශේෂයෙන් සිහිපත් කෙරුණා.       ", "URL": "https://www.itnnews.lk/2023/10/05/407815/", "Category": "ජාත්‍යන්තර පුවත්", "Parent URL": null}