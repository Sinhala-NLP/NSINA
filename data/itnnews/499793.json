{"Source": "ITN news", "Timestamp": "ஜூலை 14, 2023 12:32", "Headline": "கடுகன்னாவ அலகல்ல மலையில் நடைபயணம் மேற்கொண்டிருந்த டென்மார்க் பெண் மாயம்", "News Content": "டென்மார்க்கை சேர்ந்த 32 வயதுடைய பெண் ஒருவர் கடுகன்னாவ அலகல்ல மலையில் நடைபயணம் மேற்கொண்டிருந்த போது காணாமல் போயுள்ளதாக பொலிஸார் தெரிவித்துள்ளனர். ஜூன் 26 அன்று நாட்டிற்கு வந்த பெண் தனியாக சுற்றுப்பயணம் மேற்கொண்டதாக தெரிய வந்துள்ளது. அவர் ஜூலை 10 அன்று கண்டி பேக் பேக்கர்ஸ் விடுதியில் நுழைந்ததாக கூறப்படுகிறது. கடந்த செவ்வாய்க்கிழமை (11) இரவு விடுதிக்கு திரும்பாத போது, ​​நிர்வாகம் கண்டி பொலிஸாருக்கு தெரியப்படுத்தியதாகவும் கூறப்படுகிறது. அதன் பின்னர் அவரது அறையை உடைத்த பொலிஸார், அவளது உடைமைகள் சிலவற்றைக் கண்டுபிடித்தனர். அவர் திரும்பி வருவாரா என்பதைப் பார்க்க ஒரு நாள் காத்திருக்க வேண்டும் என விடுதி நிர்வாகத்திடம் பொலிஸார் கூறியதாக வட்டாரங்கள் தெரிவித்தன. அதன்படி, டென்மார்க் பெண் திரும்பாததால் அவரைக் கண்டுபிடிக்க பொலிஸார் மற்றும் சிறப்புப் படையினர் நேற்று கூட்டு நடவடிக்கையில் ஈடுபட்டனர்.   ", "URL": "https://www.itnnews.lk/2023/10/05/499793/", "Category": "Breaking News,தேசிய செய்திகள்", "Parent URL": null}