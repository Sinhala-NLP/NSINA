{"Source": "ITN news", "Timestamp": "ஜனவரி 9, 2023 12:45", "Headline": "வெளிநாடுகளில் பரவி வரும் புதிய கொவிட் திரிபு இலங்கையிலும் பரவக்கூடும் : ஆயுர்வேத வைத்தியர்கள் சங்கம் எச்சரிக்கை", "News Content": "வெளிநாடுகளில் பரவி வரும் புதிய கொவிட் திரிபு இலங்கையிலும் பரவக்கூடுமென ஆயுர்வேத வைத்தியர்கள் சங்கம் எச்சரிக்கை விடுத்துள்ளது. புதிய கொவிட் திரிபிலிருந்து பாதுகாத்துக்கொள்வதற்காக நோய் எதிர்ப்பு சக்திகளை அதிகரிக்க கூடிய விடயங்கள் குறித்து பொதுமக்கள் அவதானம் செலுத்த வேண்டுமென ஆயுர்வேத வைத்தியர்கள் சங்கத்தின் சமூக வைத்திய செயலாளர் வைத்தியர் சேனக்க கமகே குறிப்பிட்டுள்ளார். உலகில் கொவிட் வைரஸ் இதுவரை முழுமையாக கட்டுப்படுத்தப்படவில்லையெனவும், அமெரிக்காவில் அண்மையில் புதிய ஒமிக்ரோன் கொவிட் திரிபு ஒன்று மிகவும் வேகமாக பரவி வருவதாகவும் அவர் சுட்டிக்காட்டியுள்ளார். உலகில் ஒரு சில கொவிட் திரிபுகள் வேகமாக பரவி வரும் பின்னணயில் அது தொடர்பில் இலங்கையில் அவதானம் செலுத்தி அதிலிருந்து விடுபடுவதற்கான நடவடிக்கைகளை முன்னெடுக்க வேண்டுமென வைத்தியர் சேனக்க கமகே தெரிவித்துள்ளார். சுகாதார பழக்க வழக்கங்களை மீள கடைப்பிடிக்க வேண்டுமெனவும் அவர் வலியுறுத்தியுள்ளார். ", "URL": "https://www.itnnews.lk/2023/10/05/454515/", "Category": "Breaking News,தேசிய செய்திகள்", "Parent URL": null}