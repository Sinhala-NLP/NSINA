{"Source": "ITN news", "Timestamp": "ජූනි 29, 2023 05:45", "Headline": "සුරාබදු දෙපාර්තමේන්තුවට හිඟ බදු ගෙවන්න මත්පැන් නිෂ්පාදනාගාරවලට දින 14ක් දෙයි", "News Content": "මත්පැන් නිෂ්පාදනාගාරවලින් අය වියයුතු බදු මුදල් දින 14ක් තුළ ගෙවීමට කටයුතු කරන ලෙස අදාළ සමාගම් වෙත උපදෙස් ලබා දී තිබෙනවා. රංජිත් සියඹලාපිටිය  අමාත්‍යවරයා පෙන්වා දෙන්නේ, එම සමාගම් වෙතින් බදු හා ප්‍රමාද ගාස්තු ලෙස රුපියල් කෝටි 616ක පමණ මුදලක් රජයට අය වියයුතුව ඇති බවයි. මත්පැන් නිෂ්පාදන සමාගම් 10 වෙතින් එලෙස බදු මුදල් අය කරගැනීමට නියමිත අතර අදාළ සමාගම් කැඳවා දින 14ක කාලයක් තුළ සියලු මුදල් ගෙවීමට පියවරගන්නා ලෙස දැනුම් දුන් බව මුදල් රාජ්‍ය අමාත්‍යවරයා පැවසීය. රංජිත් සියඹලාපිටිය රාජ්‍ය අමාත්‍යවරයා පැවසුවේ, එම කාලය තුළ හිඟ මුදල් පියවීමට කටයුතු නොකරන්නේ නම් එම සමාගම්වලට එරෙහිව පියවර ගන්නා බවයි. ", "URL": "https://www.itnnews.lk/2023/10/05/495721/", "Category": "නවතම පුවත්", "Parent URL": null}