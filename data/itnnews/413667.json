{"Source": "ITN news", "Timestamp": "මැයි 27, 2022 16:16", "Headline": "ශ්‍රී ලංකාවට සහය දීමට ඉන්දියා – ජපාන ඒකාබද්ධ එකඟතාවක්", "News Content": "ශ්‍රී ලංකාව මුහුණ දී සිටින අර්බුදකාරී තත්වය හමුවේ සහයෝගය ලබා දීමට පොදු වැඩපිළිවෙලක් යටතේ කටයුතු කිරීමට ඉන්දියාව සහ ජපානය එකඟ වී තිබෙනවා. ටෝකියෝ නුවර දී පැවති සාකච්ඡාවක දී ඉන්දීය අග්‍රාමාත්‍ය නරේන්ද්‍ර මෝදි සහ ජපාන අග්‍රාමාත්‍ය ෆුමියෝ කිශිඩා නැමැති මහත්වරුන් මෙම එකඟතාව පළ කලා. මේ අතර ශ්‍රී ලංකාවට සමීප මිතුරෙකු ලෙස ඔනෑම අවස්ථාවක දී උපකාර කිරීමට ඉන්දීය රජය සූදානම් බවයි ඉන්දීය අග්‍රාමාත්‍ය නරේන්ද්‍ර මෝදි මහතා චෙන්නායි හි පැවැති උත්සවයක දී පැවසුවේ. ඉන්දියාවේ සාමාන්‍ය ජනතාව ද ශ්‍රී ලංකාවට සහයෝගය දැක්වීම ඉන්දීය අග්‍රාමාත්‍යවරයා අය කර සිටියා. ”ශ‍්‍රී ලංකාව ඉතාම දුෂ්කර කාලයක් පසුකරමින් ඉන්නවා. සමීප මිතුරෙකු විදිහට ශ‍්‍රී ලංකාවට දිය හැකි උපරිම සහාය අපි දෙනවා. ඒ සදහා මුල්‍යාධාර, ඉන්ධන, අත්‍යවශ්‍ය ආහාර, ඖෂධ වගේම අනෙකුත් අත්‍යවශ්‍ය ද්‍රව්‍ය අපි ලබා දෙනවා. ඉන්දියාවේ සංවිධාන හා පුද්ගලයින් ශ‍්‍රි ලංකාවට අවශ්‍ය ආධාර ලබා දෙන්න ඉදිරිපත්ව සිටිනවා. ශ‍්‍රී ලංකාව උතුරු නැගෙනහිර වගේම වතුකරයේ ජනතාව වෙනුවෙන් එම ආධාර ලබා දෙනවා. ජාත්‍යන්තරය හමුවේ ශ‍්‍රී ලංකාවට අවශ්‍ය අධාර ලබා දීම සම්බන්ධයෙන් ඉන්දියාව දැඩි අවධානය යොමු කරලයි තියෙන්නේ. ශ‍්‍රී ලංකා ජනතාවගේ අවශ්‍යතා සම්බන්ධයෙන් ඉන්දියාව හැම විටම පෙනී සිටිනවා. ඒ වගේම ප‍්‍රජාතන්ත‍්‍රවාදය, ස්ථාවරත්වය වගේම ආර්ථිකය ගොඩ නැංවීම වෙනුවෙන් අපි සහයෝගය දෙනවා.” ", "URL": "https://www.itnnews.lk/2023/10/05/413667/", "Category": "දේශීය පුවත්", "Parent URL": null}