{"Source": "ITN news", "Timestamp": "පෙබරවාරි 13, 2023 10:53", "Headline": "වසන්ත මුදලිගේ නිදහස් කිරීමේ නියෝගය බලරහිත කරන්නැයි ඉල්ලා නීතිපතිගෙන් ප්‍රතිශෝධන පෙත්සමක්", "News Content": "වසන්ත මුදලිගේ සම්බන්ධයෙන් කොළඹ මහේස්ත්‍රාත් අධිකරණයේ තීරණය බල රහිත කරන ලෙස ඉල්ලා නීතිපතිවරයා විසින් කොළඹ මහාධිකරණය වෙත ප්‍රතිශෝධන පෙත්සමක් ගොනු කර තිබෙනවා. ත්‍රස්තවාදය වැළැක්වීමේ පනත යටතේ අත්අඩංගුවට ගෙන රදවා ගෙන සිටි අන්තර් විශ්වවිද්‍යාල ශිෂ්‍ය බල මණ්ඩලයේ කැදවුම්කරු වසන්ත මුදලිගේ ප්‍රමාණවත් සාක්ෂි නොමැති බව සදහන් කරමින් මුදා හැරීමේ තීරණය බල රහිත කරන ලෙස ඉල්ලමිනුයි මෙම පෙත්සම යොමු කර තිබෙන්නේ. ත්‍රස්ත මර්දන කාර්යාංශය වෙනුවෙන් නීතිපතිවරයා පෙත්සම ගොනුකර ඇති අතර වග උත්තරකරු ලෙස වසන්ත මුදලිගේ නම් කර තිබෙනවා. එම අභියාචනය තුලින් සදහන් කර තිබෙන්නේ ත්‍රස්ත වාදය වැළැක්වීමේ පනත යටතේ අත්අඩංගුවට ගෙන රක්ෂිත බන්ධනාගාර ගත කර සිටි වසන්ත මුදලිගේට එරෙහිව ප්‍රමාණවත් සාක්ෂි නොමැති බව සදහන් කරමින් ඔහු මුදා හැරීමට කොළඹ ප්‍රධාන මහේස්ත්‍රාත් අධිකරණය ගත් තීරණය නීතියට පටහැනි බවයි.         ", "URL": "https://www.itnnews.lk/2023/10/05/460565/", "Category": "දේශීය පුවත්", "Parent URL": null}