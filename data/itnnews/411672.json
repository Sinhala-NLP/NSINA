{"Source": "ITN news", "Timestamp": "மே 16, 2022 15:52", "Headline": "யுக்ரேனில் ரஷ்யாவின் செயற்பாடு வெற்றியளிக்கவில்லையென நேட்டோ தெரிவிப்பு..", "News Content": "திட்டமிட்டப்படி யுக்ரேனில், ரஷ்யாவின் யுத்த நடவடிக்கைகள் வெற்றிகரமாக நடைமுறைப்படுத்தப்படவில்லையென நேட்டோ அமைப்பு தெரிவித்துள்ளது. கிழக்கு யுக்ரேனின் டொன்பாஸ் பிரதேசத்தை ரஷ்யாவினால் இதுவரை கைப்பற்ற முடியாதுள்ளதாக நேட்டோ அமைப்பு சுட்டிக்காட்டியுள்ளது. கடந்த பெப்ரவரி மாதம் யுத்த நடவடிக்கைகள் ஆரம்பிக்கப்பட்டதன் பின்னர், கைப்பற்றப்பட்ட 3 பிரதேசங்களில் ஒரு பிரதேசத்தை மீண்டும் ரஷ்யா இழக்க நேரிட்டுள்ளதாக பிரித்தானியா பாதுகாப்பு அமைச்சு குறிப்பிட்டுள்ளது. யுக்ரேன் மேற்கொள்ளும் பதில் தாக்குதல்கள் மற்றும் ரஷ்ய இராணுவத்திற்கு தேவையான விநியோகம் செயலிழந்தமையே இதற்கு காரணம் என சுட்டிக்காட்டப்பட்டுள்ளது. இதேவேளை நேட்டோ அமைப்பை சுவீடன் மற்றும் பின்லாந்து ஆகிய நாடுகள் இணைய தயாராகியுள்ளதாக சர்வதேச ஊடகங்கள் செய்தி வெளியிட்டுள்ளன. ", "URL": "https://www.itnnews.lk/2023/10/05/411672/", "Category": "Breaking News,அண்மைய செய்திகள்,சர்வதேச செய்திகள்", "Parent URL": null}