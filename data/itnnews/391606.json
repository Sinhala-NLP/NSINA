{"Source": "ITN news", "Timestamp": "ජනවාරි 27, 2022 10:47", "Headline": "රුසියාවේ ඉල්ලීම ඇමෙරිකාව ප්‍රතික්ෂේප කරයි", "News Content": "යුක්රේනය නේටෝ සංවිධානයෙන් තහනම් කරන ලෙස රුසියාව කළ ඉල්ලීම ඇමෙරිකාව ප්‍රතික්ෂේප කර තිබෙනවා. යුක්රේන අර්බුදය විසඳීමට රුසියාව කළ ඉල්ලීමට ප්‍රතිචාර දක්වමින් ඇමෙරිකා රාජ්‍ය ලේකම් ඇන්තනී බ්ලින්කන් මේ බව ප්‍රකාශ කර ඇති බවයි විදෙස් මාධ්‍ය වාර්තා කරන්නේ. අර්බුදයට රාජතාන්ත්‍රිකව විසදුමක් ලබාදීමට ඇමෙරිකාව සූදානම් බව රාජ්‍ය ලේකම්වරයා ප්‍රකාශ කර තිබෙනවා. රුසියාවේ අදාළ ඉල්ලීම සම්බන්ධයෙන් නේටෝ සංවිධානයේ මහලේකම් ජෙන්ස් ස්ටෝල්ටන් බර්ග් ද සිය අකමැත්ත පළ කර තිබෙනවා.  කෙසේ වෙතත් නේටෝ සංවිධානය සහ ඇමෙරිකාව ඒකාබද්ධව සිදු කළ ප්‍රකාශය සම්බන්ධයෙන් පුළුල් අධ්‍යයනයක නිරතවන බවයි රුසියාව වැඩිදුරටත් පවසන්නේ.       ", "URL": "https://www.itnnews.lk/2023/10/05/391606/", "Category": "Breaking News,ජාත්‍යන්තර පුවත්", "Parent URL": null}