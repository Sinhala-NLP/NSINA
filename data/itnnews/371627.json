{"Source": "ITN news", "Timestamp": "அக்டோபர் 25, 2021 12:49", "Headline": "நாடளாவிய ரீதியில் முன்னெடுக்கப்பட்ட சுற்றிவளைப்புகளில் 14 பேர் கைது", "News Content": "நாடளாவிய ரீதியில் முன்னெடுக்கப்பட்ட சுற்றிவளைப்புகளில் பல்வேறு குற்றச்செயல்களுடன் தொடர்புடைய 14 பேர் கைது செய்யப்பட்டுள்ளனர். பொலிஸ் விசேட அதிரடிப்படையினர் சுற்றிவளைப்பை முன்னெடுத்துள்ளனர். மதுபானம் தொடர்பான சுற்றிவளைப்புக்களில் அறுவர் கைது செய்யப்பட்டுள்ளதுடன், 112 லீற்றர் மதுபானம், 780 லீற்றர் கோடா, இரு செப்புத் தகடுகள் என்பன கைப்பற்றப்பட்டுள்ளன. இதேவேளை இரத்தினபுரி – கொடக்கவெல பொலிஸ் பிரிவின் மாகும்புர பிரதேசத்தில் மேற்கொள்ளப்பட்ட சுற்றிவளைப்புகளில், அனுமதிப்பத்திரமின்றி மாணிக்கக்கல் அகழ்வில் ஈடுபட்ட 7 பேர்; கைது செய்யப்பட்டுள்ளனர். இதனிடையே மாத்தறை – பிட்டபெத்தர பொலிஸ் பிரிவுக்குட்பட்ட பகுதியில் அனுமதிப்பத்திரமின்றி சட்டவிரோதமாக டிப்பர் வாகனத்தில் மணல் ஏற்றிக்கொண்டிருந்த ஒருவர் கைது செய்யப்பட்டுள்ளார். சம்பவங்கள் தொடர்பில் பொலிஸார் விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/371627/", "Category": "Breaking News,தேசிய செய்திகள்", "Parent URL": null}