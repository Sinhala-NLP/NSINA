{"Source": "ITN news", "Timestamp": "ජූලි 6, 2021 11:21", "Headline": "ඇස්ට්‍රා සෙනෙකා දෙවන මාත්‍රාව අපේක්ෂාවෙන් සිටින කොළඹ ජනතාවට හෙට සිට ෆයිසර් එන්නත", "News Content": "ඇස්ට්‍රා සෙනෙකා කොවිෂීල්ඩ් එන්නතේ දෙවන මාත්‍රාව අපේක්ෂාවෙන් සිටින කොළඹ ජනතාවට හෙට සිට ෆයිසර් එන්නත ලබාදීම ආරම්භ වනවා. ෆයිසර් එන්නතේ මාත්‍රා 26000 ක් ඊයේ දිනයේ මෙරටට රැගෙන එනු ලැබුවා. එම එන්නත් ඇස්ට්‍රා සෙනෙකා එන්නතේ දෙවන මාත්‍රාව අපේක්ෂාවෙන් සිටින කොළඹ 01 සිට 15 දක්වා වූ ප්‍ර දේශවල වයස අවුරුදු 55 ට වැඩි පුද්ගලයින් සදහා ලබාදීම සිදුකරන බවයි කොවිඩ් නයින්ටීන් පැතිරීම වැලැක්වීමේ ජාතික ක්‍රියාන්විත මධ්‍යස්ථානයේ ප්‍රධානි යුද හමුදාපති ජනරාල් ශවේන්ද්‍ර සිල්වා මහතා සදහන් කළේ. යුද හමුදාවේ මෙහෙයවීමෙන් එන්නත්කරණ වැඩපිළිවෙළ සිදුවන අතර වේලාව සහ ස්ථානය කෙටි පණිවුඩ මගින් ලබාදීමටයි කටයුතු සංවිධාන කර ඇත්තේ.       ", "URL": "https://www.itnnews.lk/2023/10/05/347304/", "Category": "දේශීය පුවත්", "Parent URL": null}