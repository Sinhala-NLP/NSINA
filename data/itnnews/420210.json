{"Source": "ITN news", "Timestamp": "ஜூன் 30, 2022 12:29", "Headline": "முதலீட்டு ஊக்குவிப்பு அமைச்சர் தம்மிக பெரேரா – இலங்கைக்கான சீன தூதுவர் சந்திப்பு", "News Content": "முதலீட்டு ஊக்குவிப்பு அமைச்சர் தம்மிக பெரேரா, இலங்கைக்கான சீன தூதுவரை சந்தித்து கலந்துரையாடியுள்ளார். இலங்கையில் முன்னெடுக்கப்பட்டுள்ள சீன முதலீட்டு திட்டங்களை மேம்படுத்துதல், பொருளாதார, வர்த்தக ஒத்துழைப்பை மேம்படுத்துதல் தொடர்பில் இருவரும் கலந்துரையாடியுள்ளனர். இலங்கையின் தற்போதைய பொருளாதார நிலை, சீன உதவிகள் குறித்தும் கலந்துரையாடப்பட்டதாக தகவல்கள் தெரிவிக்கின்றன. சீனா நீண்டகாலமாக இலங்கைக்கு உதவி வழங்கும் நாடாக காணப்படுகிறது. இரு நாடுகளுக்குமிடையில் சிறந்த நல்லுறவு காணப்படுகிறது. தொடர்ந்தும் இரு நாட்டு உறவுகளை பேணுவது குறித்தும் அமைச்சர் தம்மிக பெரேரா, இலங்கைக்கான சீன தூதுவருடன் கலந்துரையாடியுள்ளார். ", "URL": "https://www.itnnews.lk/2023/10/05/420210/", "Category": "Breaking News,தேசிய செய்திகள்", "Parent URL": null}