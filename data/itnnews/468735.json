{"Source": "ITN news", "Timestamp": "මාර්තු 16, 2023 17:53", "Headline": "ලොව හොඳම ගුවන්තොටුපළ", "News Content": "ලොව හොඳම ගුවන්තොටුපළ ලෙස සිංගප්පූරුවේ චැංගි ගුවන්තොටුපළ යළි තේරී තිබෙනවා. ඊයේ (15) නෙදර්ලන්තයේ පැවති ස්කයිට්‍රැක්ස් ලෝක ගුවන්තොටුපළ සම්මාන උළෙලේදීයි චැංගි ගුවන්තොටුපළ ලොව හොඳම ගුවන්තොටුපළ ලෙස මෙන් ම හොඳ ම භෝජන පහසුකම් සහිත ගුවන්තොටුපළ සහ ලොව හොඳම විවේක පහසුකම් සහිත ගුවන්තොටුපළ ලෙසද සම්මාන දිනාගත්තේ. හොඳම ගුවන්තොටුපළ විස්ස අතර දෙවන ස්ථානයට පත්වුණේ කටාර් රාජ්‍යයේ දෝහා හමාද් ගුවන්තොටුපළයි. තුන්වන ස්ථානයට ජපානයේ ටෝකියෝ හනේදා පත්වුණා. ", "URL": "https://www.itnnews.lk/2023/10/05/468735/", "Category": "ජාත්‍යන්තර පුවත්", "Parent URL": null}