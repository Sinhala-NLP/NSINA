{"Source": "ITN news", "Timestamp": "ඔක්තෝබර් 17, 2021 12:54", "Headline": "හිස මතට කෝන් ගසක් කඩා වැටීමෙන් දරුවෙකු ජීවිතක්ෂයට", "News Content": "හේනක නවතා තිබූ රෝද  හතරේ ට්‍රැක්ටරයක රියදුරු අසුනේ වාඩිවී සිටි වයස අවුරුදු 14 ක දරුවෙකුගේ හිස මතට කෝන් ගසක් කඩා වැටීමෙන් එම දරුවා ජීවිතක්ෂයට පත්ව තිබෙනවා. මෙලෙස මියගොස් ඇත්තේ හොරොව්පතාන දුටුවැව ප්‍රදේශයේ පදිංචි දුටුවැව මහා විද්‍යාලයේ නව වන ශ්‍රේණියේ ඉගෙනුම ලබන සිසුවෙකුයි. මියගිය සිසුවා සිය ඥාති සොයුරෙකුගේ ට්‍රැක්ටරයක නැගී මොරවැව හේන් යායට පැමිණ ඇත්තේ සීසාන අයුරු බලා සිටීමට බව පොලීසිය පැවසුවා. මෙම ට්‍රැක්ටරය කෝන්ගස අසල නවතා තිබූ අතර එම ගස දරුවාගේ හිස මතට කඩා වැටී තිබෙනවා. එම ස්ථානයේ ගිනිතැබීම නිසා ගස දුර්වලව තිබූ බවයි පරීක්ෂණවලදී හෙළිවුණේ.         ", "URL": "https://www.itnnews.lk/2023/10/05/369820/", "Category": "දේශීය පුවත්", "Parent URL": null}