{"Source": "ITN news", "Timestamp": "ஜூன் 16, 2022 12:32", "Headline": "டீசல் என்ற போர்வையில் தண்ணீரை கேன்களில் நிரப்பி விற்பனை..", "News Content": "டீசல் என்ற போர்வையில் தண்ணீரை கேன்களில் நிரப்பி விற்பனை செய்த சம்பவமொன்று பண்டாரகம பகுதியில் பதிவாகியுள்ளது. எரிபொருளை பெற்றுக்கொள்வதற்காக வரிசையில் காத்திருந்த இருவருக்கு 60 லீற்றர் தண்ணீர் விற்பனை செய்யப்பட்டுள்ளது. அவர்களிடமிருந்து 24 ஆயிரம் ரூபா பணத்தை பெற்றுக்கொண்ட நபர், கேன்களில் 60 லீற்றர் டீசல் இருப்பதாக குறிப்பிட்டுள்ளார். அவற்றை எடுத்துக்கொண்டு வீடு சென்றபோது, கேனில் கசிவு ஏற்பட்டுள்ளது. இதன்போதே டீசல் என குறிப்பிடப்பட்டு, தண்ணீர் வழங்கி ஏமாற்றப்பட்டுள்ளதை இருவரும் உணர்ந்துள்ளனர். ", "URL": "https://www.itnnews.lk/2023/10/05/417260/", "Category": "Breaking News,தேசிய செய்திகள்", "Parent URL": null}