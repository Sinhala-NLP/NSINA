{"Source": "ITN news", "Timestamp": "ඔක්තෝබර් 17, 2021 09:35", "Headline": "රුසියාවේ දෛනික කොරෝනා මරණ සංඛ්‍යාව සීග්‍රයෙන් ඉහළට", "News Content": "රුසියාවෙන් දෛනිකව වාර්තා වන කොරෝනා මරණ සංඛ්‍යාව ප්‍රථමවරට දහස ඉක්මවා ගියා. ඊයේ දිනයේ දී රුසියාවේ කොරෝනා මරණ 1,002 ක් සිදුව තිබෙනවා. ඒ සමඟම එරට සමස්ත මරණ සංඛ්‍යාව දෙලක්ෂ විසිදෙදහස ඉක්මවා ගියා. ගතවූ පැය 24 ට රුසියාවෙන් හමුවී ඇති ආසාදිතයින් සංඛ්‍යාව තිස්තුන් දහසකට අධිකයි. ඒ අනුව එරට සමස්ත කොරෝනා ආසාදිතයින් සංඛ්‍යාව 7,958,384 දක්වා ඉහළ ගියා. ඉහළ යන ආසාදිතයින් හා මරණ සංඛ්‍යාව පාලනය කිරීමට අවශ්‍ය පියවර කඩිනමින් ගන්නා ලෙස ජනාධිපති ව්ලැඩිමීර් පුටින් සෞඛ්‍ය අංශ වෙත උපදෙස් ලබාදී තිබෙනවා. එන්නත්කරණය ද වේගවත් කිරීමටයි පියවර ගෙන ඇත්තේ.     ", "URL": "https://www.itnnews.lk/2023/10/05/369775/", "Category": "ජාත්‍යන්තර පුවත්", "Parent URL": null}