{"Source": "ITN news", "Timestamp": "ஏப்ரல் 16, 2022 21:14", "Headline": "ஆடை விற்பனை நிலையத்தில் 270 இலட்சம் ரூபாவுக்கும் அதிக பணத்தை கொள்ளையிட்ட நபர் கைது..", "News Content": "கடவத்தை நகரில் பிரபல ஆடை விற்பனை நிலையம் ஒன்றில் 270 இலட்சம் ரூபாவுக்கும் அதிக பணத்தை கொள்ளையிட்ட நபர் ஒருவர் கைதுசெய்யப்பட்டுள்ளார். ஆடை விற்பனை நிலையத்தில் பணப்பெட்டியில் வைக்கப்பட்டிருந்த பணமே இவ்வாறு திருடப்பட்டுள்ளது. சந்தேக நபர் வர்த்தக நிலைய கட்டிடத்தின் மேல் மாடியில் நீர்தாங்கியில் மறைந்திருந்த நிலையில் கைதுசெய்யப்பட்டுள்ளார். அவரால் திருடப்பட்ட 272 இலட்சம் ரூபாவுக்கும் அதிக பணம் பொலிஸாரால் கைப்பற்றப்பட்டுள்ளது. சந்தேக நபர் நாகொல்லாகம பிரதேசத்தை சேர்ந்த 32 வயதுடையவரென பொலிஸார் தெரிவித்துள்ளனர். கிரில் மெசினை பயன்படுத்தியே பணப்பெட்டியை அவர் உடைத்து பணத்தை திருடியுள்ளார். எதிர்பாரா விதமாக ஊழியர்கள் காலையில் பணிக்கு சமூகமளித்தமையினால் சந்தேக நபர் தப்ப முடியாத நிலை ஏற்பட்டதாக பொலிஸார் குறிப்பிட்டுள்ளனர். ", "URL": "https://www.itnnews.lk/2023/10/05/407014/", "Category": "Breaking News,அண்மைய செய்திகள்,தேசிய செய்திகள்", "Parent URL": null}