{"Source": "ITN news", "Timestamp": "අගෝස්තු 25, 2022 12:15", "Headline": "ඩීසල් රැගත් තවත් නෞකාවක් හෙට දිවයිනට", "News Content": "ඔටෝ ඩීසල් මෙට්‍රික්ටොන් හතළිස් දහසක් රැගත් තවත් නෞකාවක් හෙට දිවයිනට ළඟාවීමට නියමිත බව බලශක්ති අමාත්‍යාංශය පවසනවා. මීට අමතරව ඔක්ටේන් 92 වර්ගයේ පෙට්‍රල් තොගයක් රැගත් තවත් නෞකාවක් ලබන 27 සහ 29 යන දින අතරතුර මෙරටට ළඟාවීමට නියමිතයි. එහි පෙට්‍රල් මෙට්‍රික්ටොන් විසිතුන්දහසක් පවතින බවයි වාර්තා වන්නේ. මේ අතර පොළොන්නරුව දිස්ත්‍රික්කයේ හෙක්ටාර හැටදහසක වී අස්වනු නෙලිම සඳහා ඉන්ධන ලීටර් ලක්ෂයක් මේ වනවිට ලබා දී තිබෙනවා. ඒ පොළොන්නරුව දිස්ත්‍රික් ලේකම්වරයාගේ උපදෙස් මතයි. සෑම ගොවි මහතෙකුටම අවශ්‍ය ඉන්ධන විධිමත් ක්‍රමවේදයක් යටතේ නිකුත් කිරීමට පොළොන්නරුව දිස්ත්‍රික්කයේ රාජ්‍ය නිලධාරීන් කටයුතු කර තිබෙනවා. ", "URL": "https://www.itnnews.lk/2023/10/05/431086/", "Category": "Breaking News,දේශීය පුවත්", "Parent URL": null}