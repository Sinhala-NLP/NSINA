{"Source": "ITN news", "Timestamp": "ජනවාරි 25, 2022 15:10", "Headline": "යුක්රේන – රුසියා අර්බුදය ගැන පෙන්ටගනය දැඩි අවධානයෙන්", "News Content": "යුක්රේන රුසියා අර්බුදය සම්බන්ධයෙන් දැඩි අවධානයෙන් පසුවන බව පෙන්ටගනය නිවේදනය කරනවා. යුක්රේනය හා රුසියාව අතර යුද ගැටුමක් හටගතහොත් අනියුක්ත කිරීම සදහා ඇමෙරිකා සෙබලුන් අටදහස් පන්සියයක් පමණ සූදානමින් සිටින බවයි පෙන්ටගනය සදහන් කරන්නේ. යුරෝපයේ නායකයින් සමග ජෝ බයිඩන් පැවති සාකච්ඡාවකින් අනතුරුවයි මෙම තීරණය ගෙන ඇත්තේ. කෙසේ වුවද හමුදා අනියුක්ත කිරීම සම්බන්ධයෙන් අවසන් තීරණයක් ගෙන නැහැ. නේටෝ සංවිධානයට අයත් ඩෙන්මාකය, ස්පාඤ්ඤය, ප්‍රංශය හා නෙදර්ලන්තය, යුක්රේනයට යුද ආධාර ලබාදීමට සූදානමින් සිටින බවයි විදෙස් මාධ්‍ය වාර්තා කරන්නේ.         ", "URL": "https://www.itnnews.lk/2023/10/05/391241/", "Category": "ජාත්‍යන්තර පුවත්", "Parent URL": null}