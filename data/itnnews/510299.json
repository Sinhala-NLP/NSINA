{"Source": "ITN news", "Timestamp": "ஆகஸ்ட் 23, 2023 16:10", "Headline": "இலங்கையின் மேற்கு கடற்கரையில் சுமார் 10 கடல் ஆமைகளின் சடலங்கள் கரையொதுக்கம்", "News Content": "இலங்கையின் மேற்கு கடற்கரையில் கடல் ஆமைகளின் சடலங்கள் கரையொதுங்கியதையடுத்து விசாரணை முன்னெடுக்கப்பட்டு வருவதாக வனவிலங்கு பாதுகாப்பு திணைக்களம் தெரிவித்துள்ளது. வெள்ளவத்தைக்கும் காலி முகத்திடலுக்கும் இடையிலான கரையோரப் பகுதியில் சுமார் 10 கடல் ஆமைகளின் சடலங்கள் கரையொதுங்கியுள்ளதாக அதிகாரிகள் தெரிவித்துள்ளனர். நீதிமன்றங்களிலும் உண்மைகள் முன்வைக்கப்பட்டதாக வனஜீவராசிகள் பாதுகாப்பு திணைக்களத்தின் பணிப்பாளர் நாயகம் தெரிவித்தார். கடல் ஆமைகளின் மரணம் தொடர்பில் பிரேத பரிசோதனை செய்து அறிக்கை சமர்ப்பிக்குமாறு கோட்டை நீதவான் வனஜீவராசிகள் பாதுகாப்பு திணைக்களத்திற்கு உத்தரவிட்டுள்ளார். இலங்கைக் கடற்கரையில் ஒரே இனத்தைச் சேர்ந்த 10 கடல் ஆமைகள் இறந்து கிடந்ததாக தேசிய நீரியல் வள ஆராய்ச்சி மற்றும் மேம்பாட்டு நிறுவனம் தெரிவித்துள்ளது. கடல் பகுதியில் இருந்து தண்ணீர் மாதிரிகள் ஆய்வுக்காக பெறப்படவுள்ளது. ", "URL": "https://www.itnnews.lk/2023/10/05/510299/", "Category": "Breaking News,தேசிய செய்திகள்", "Parent URL": null}