{"Source": "ITN news", "Timestamp": "ජනවාරි 6, 2022 12:45", "Headline": "ඇතුන් මරා ගජමුතු අලෙවි කළ දෙදෙනෙකු STF අත්අඩංගුවට", "News Content": "රුපියල් කෝටි 05කට අධික වටිනාකමකින් යුත් අලි ගජමුතු තුනක් ළඟ තබාගෙන සිටි පුද්ගලයින් දෙදෙනෙකු අම්පාරේදී පොලිස් විශේෂ කාර්ය බලකාය විසින් අත්අඩංගුවට ගෙන තිබෙනවා. පොලිස් විශේෂ කාර්ය බළකායේ අම්පාර කඳවුරට ලැබුණු තොරතුරක් මත ග්‍රෑම් 150කට වැඩි බරකින් යුත් ගජමුතු අත්අඩංගුවට ගත් බව පොලිස් විශේෂ කාර්යය බලකාය සඳහන් කළා. රන්සෑගොඩ සහ කෙන්ගල්ල ප්‍රදේශවල පදිංචි 39 සහ 40 යන වයස්වල පසුවන සැකකරුවන් වැඩිදුර විමර්ශන සඳහා අම්පාර පොලිසියට භාරදී තිබෙනවා. වැඩිදුර ප්‍රශ්න කිරීම් වලදී අනාවරණය වී ඇත්තේ යාල, කුමන සහ උඩවලව රක්ෂිතයට ඇතුළු වන ඇතුන් ඝාතනය කර ගජමුතු අලෙවි කර ඇති බවයි. ", "URL": "https://www.itnnews.lk/2023/10/05/387191/", "Category": "දේශීය පුවත්", "Parent URL": null}