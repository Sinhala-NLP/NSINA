{"Source": "ITN news", "Timestamp": "අගෝස්තු 23, 2023 13:59", "Headline": "උතුරුදිග ග්‍රීසියේ වනාන්තර ප්‍රදේශයක මළ සිරුරු 18ක්", "News Content": "ලැව් ගිනි හටගෙන ඇති උතුරුදිග ග්‍රීසියේ වනාන්තර ප්‍රදේශයක තිබී පසුගිය දින 4 තුළදී මළ සිරුරු 18ක් හමුවූ බව ගිනි නිවන භටයින් නිවේදනය කරනවා. මියගිය පුද්ගලයින් සරණාගතයින් විය හැකි බවටයි ගිනි නිවන අංශ සැක පලකරන්නේ. තවත් මළ සිරුරු තිබේදැයි සොයා මෙහෙයුම් ක්‍රියාත්මකයි. ලැව් ගිනි හේතුවෙන් ඊයේ දිනයේ දී ග්‍රීසියේ රෝහලක සිටි සියලුම රෝගීන් වෙනත් ස්ථානයකට රැගෙන යාමට කටයුතු කළා. ග්‍රීසියේ පළාත් කිහිපයකම දරුණු ලෙස ලැව්ගිනි හටගෙන ඇති අතර සෙල්සියස් අංශක 40 ඉක්මවූ උෂ්ණත්වය හා අධික සුළං හේතුවෙන් ලැව්ගිනි පාලනය කිරීමට අසීරු බවයි ගිනි නිවන කණ්ඩායම් පෙන්වා දෙන්නේ. ", "URL": "https://www.itnnews.lk/2023/10/05/510291/", "Category": "ජාත්‍යන්තර පුවත්", "Parent URL": null}