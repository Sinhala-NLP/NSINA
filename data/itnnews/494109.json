{"Source": "ITN news", "Timestamp": "ජූනි 22, 2023 19:11", "Headline": "බදු පදනම පුළුල් කිරීමට සැලසුම් – රංජිත් සියඹලාපිටිය", "News Content": "නව බදු එකතු කිරීම වෙනුවට බදු පදනම පුළුල් කිරීමේ කටයුත්ත රජය විසින් සිදු කරමින් සිටින බව මුදල් රාජ්‍ය අමාත්‍ය රංජිත් සියඹලාපිටිය මහතා පවසනවා ඒ අනුව රටේ සියලු දෙනාගෙන් බදු අය කර ගැනීම වෙනුවට හැකියාව ඇති අය⁣ගෙන් පමණක් බදු අය කිරීම සිදු කර ගත හැකි බවයි අද (22) පාර්ලිමේන්තුවේ දී අදහස් දක්වමින් රාජ්‍ය අමාත්‍යවරයා පෙන්වා දුන්නේ එමෙන්ම දේශීය ආදායම් දෙපාර්තමේන්තු ඉදිරිපත් කර ඇති කාණ්ඩ 14ක් යටතේ නව බදු ගෙවන්නන් ලියාපදිංචි කිරීමේ ක්‍රමවේදය සාර්ථක වුවහොත් 2023 වසරේ අග භාගය වන විට වක්‍ර බදු සහ ඍජු බදු අනුපාතය 60% – 40% දක්වා අඩු කළ හැකි බව අමාත්‍යවරයා වැඩිදුරටත් ප්‍රකාශ කළා ", "URL": "https://www.itnnews.lk/2023/10/05/494109/", "Category": "දේශීය පුවත්", "Parent URL": null}