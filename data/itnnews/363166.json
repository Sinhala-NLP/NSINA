{"Source": "ITN news", "Timestamp": "සැප්තැම්බර් 17, 2021 13:26", "Headline": "මාස තුනක් අභ්‍යවකාශයේ රැදී සිටි චීන ගගනගාමීන් පිරිස අද පෘථිවියට", "News Content": "මාස තුනක් පුරා අභ්‍යවකාශයේ රැදී සිටි චීන ගගනගාමීන් පිරිස අද පෘථිවියට පැමිණීමට නියමිතව තිබෙනවා. ටියෑන්ගොන්ග් නම් වූ චීන අභ්‍යවකාශ මධ්‍යස්ථානය ඉදිකිරීම මෙම අභ්‍යවකාශ තරණයේ අරමුණ වුණා. මෙම කාර්යයේ නිරත වූ ගගනගාමීන් තුන්දෙනා දින 90 ක් පුරා අභ්‍යවකාශයේ රැදී සිටිමින් අදාළ කාර්යයේ නිරත වූ බවයි පැවසෙන්නේ. එක් මෙහෙයුමක් තුළ වැඩිම කාලයක් අභයකාශයේ රැදී සිටි ගගනගාමීන් පිරිස මෙම කණ්ඩායම ලෙස සැලකෙනවා. 2003 වසරේ ඔක්තෝබර් 15 වන දින සිට චීනය අභයකාශ මෙහෙයුම් සදහා කක්ෂ ගතකළ මිනිසුන් සහිත සෑම අභ්‍යවකාශ යානයක්ම ආරක්ෂිතව පෘථුවිය කරා පැමිණෙමින් සිය මෙහෙයුම් සාර්ථකව අවසන් කළ බව විදෙස් මාධ්‍ය වාර්තා කරනවා.     ", "URL": "https://www.itnnews.lk/2023/10/05/363166/", "Category": "ජාත්‍යන්තර පුවත්", "Parent URL": null}