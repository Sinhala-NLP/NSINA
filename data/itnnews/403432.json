{"Source": "ITN news", "Timestamp": "மார்ச் 23, 2022 11:10", "Headline": "சர்வகட்சி மாநாடு ஜனாதிபதி தலைமையில் இன்று..", "News Content": "நாட்டில் தற்போது எழுந்துள்ள நெருக்கடி நிலைமைகளுக்கு தீர்வை பெற்றுக்கொள்ளும் வகையில் ஒழுங்கு செய்யப்பட்டுள்ள சர்வகட்சி மாநாடு ஜனாதிபதி கோட்டாபய ராஜபக்ஷ தலைமையில் ஜனாதிபதி செயலகத்தில் இடம்பெற்று வருகிறது. ஐக்கிய தேசிய கட்சி, ஸ்ரீலங்கா சுதந்திர கட்சி, ஸ்ரீலங்கா பொதுஜன பெரமுன, ஸ்ரீலங்கா மஹஜன கட்சி, மற்றும் தமிழ் மக்களை பிரதிநிதித்துவப்படுத்தும் ஒருசில அரசியல் கட்சிகளின் பிரதிநிதிகள் சர்வக்கட்சி மாநாட்டில் பங்கேற்றுள்ளனர். பாராளுமன்ற உறுப்பினர் றிஷாட் பதியூதீன் தலைமையிலான அகில இலங்கை மக்கள் காங்கிரஸ், ரவுப் ஹக்கீம் தலைமையிலான ஸ்ரீலங்கா முஸ்லிம் காங்கிரஸ் ஆகிய கட்சிகளும் சர்வகட்சி மாநாட்டில் பங்கேற்கப்போவதில்லை என ஏற்கனவே அறிவித்திருந்தன. அத்தோடு தமிழ் முற்போக்கு கூட்டணி, இலங்கை தொழிலாளர் காங்கிரஸ் ஆகிய கட்சிகளும் மாநாட்டில் பங்கேற்கப்போவதில்லை என அறிவித்திருந்தன. இதேவேளை ஜனாதிபதி கோட்டாபய ராஜபக்ஷ தலைமையில் ஆளும்கட்சி, பாராளுமன்ற உறுப்பினர்களின் பங்கேற்புடன் சந்திப்பொன்று இடம்பெற்றுள்ளது. மக்கள் முகங்கொடுத்துள்ள பிரச்சினைகளுக்கு உடனடி தீர்வை பெற்றுக்கொடுக்கும் வகையில் பேச்சுவார்த்தை இடம்பெற்றது. ", "URL": "https://www.itnnews.lk/2023/10/05/403432/", "Category": "Breaking News,முதன்மை செய்தி", "Parent URL": null}