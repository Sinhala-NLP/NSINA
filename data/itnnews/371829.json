{"Source": "ITN news", "Timestamp": "ඔක්තෝබර් 26, 2021 11:44", "Headline": "වැලිගම සංචාරක කලාපයට විදෙස් සංචාරකයින් පැමිණීමේ වර්ධනයක්", "News Content": "වැලිගම සංචාරක කලාපයට විදෙස් සංචාරකයින් පැමිණීමේ වර්ධනයක් දක්නට ලැබෙන බව සංචාරක ව්‍යාපාරයේ නිරතවන්නන් පවසනවා. වැලිගම වෙරළ තීරය ආශ්‍රිතව පිහිටි සංචාරක කලාපයට මේ දිනවල වැඩි වශයෙන් සංචාරකයින් පැමිණෙමින් සිටින ආකාරය දැකගත හැකියි. ඔවුන් වෙරළ තීරය ආශ්‍රිත ප්‍රදේශයේ විනෝදකාමීව හැසිරෙමින් සිටිනවා. කොවිඩ් වසංගතය හමුවේ කඩා වැටුණු ආර්ථිකයට නව ශක්තියක් ලබාදීමට මෙය හොද අවස්ථාවක් වනු ඇති බවයි සංචාරක ව්‍යාපාරයේ නිරතවන්නන් පවසන්නේ. ඉදිරි මාස දෙක සදහා වැලිගම ආශ්‍රිතව ඇති සංචාරක හෝටල් වෙන් කර ගැනීමට ද විදෙස් සංචාරකයින් කටයුතු කර තිබෙනවා. රට තුළ කොවිඩ් වසංගත තත්ත්වය යම් මට්ටමකින් පහළ යාම හේතුවෙන් සංචාරකයින් වැඩි වශයෙන් පැමිණීමට උනන්දුවක් දක්වන බවයි සංචාරක හෝටල් හිමිකරුවන් ද පෙන්වා දෙන්නේ.   ", "URL": "https://www.itnnews.lk/2023/10/05/371829/", "Category": "දේශීය පුවත්", "Parent URL": null}