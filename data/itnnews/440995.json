{"Source": "ITN news", "Timestamp": "அக்டோபர் 17, 2022 12:52", "Headline": "இன்று சர்வதேச வறுமை ஒழிப்பு தினம்", "News Content": "இன்று உலக வறுமை ஒழிப்பு தினமாகும் . ஆண்டுதோறும் அக்டோபர் 17ம் திகதி கடைபிடிக்கப்படுகிறது. உலக நாடுகளில் வறுமை தொடர்பான விழிப்புணர்வை ஏற்படுத்தி பசிப்பிணியில் இருந்து மக்களைக் காப்பாற்றுவதற்காக ஐக்கிய நாடுகள் சபை கடந்த 1992-ம் ஆண்டு வறுமை ஒழிப்பு நாளை அதிகாரபூர்வமாக அறிவித்தது. இந்த ஆண்டு, ஐ.நா வறுமை ஒழிப்பு தினத்தின் கருப்பொருள் “நடைமுறையில் அனைவருக்கும் கண்ணியம்” என்று வைத்துள்ளது . ஒரு மனிதனின் கண்ணியம் அவரது ஒரு அடிப்படை உரிமைகளுக்கும் அடிப்படையானது. பலர் இங்கு நிலையான வறுமையில் வாழ்கின்றனர். வறுமை அவர்களின் கண்ணியம் மறுக்கப்படுவதற்கு அல்லது அவமதிக்கப்படுவதற்கு வழிவகுக்கிறது. உலகளவில் அதிக வறுமை நிலையில் வாழும் மக்கள் ஆப்பிரிக்காவிலும் ஆசிய நாடுகளிலும் வாழ்வதாக கண்டறியப்பட்டுள்ளது . ஒருவேளை உணவுக்கே கஷ்டப்படும் நிலையிலேயே பலரும் வாழ்கின்றனர் . எனவே தேவைக்கு அதிகம் சமைத்து உணவை வீண் விரயம் செய்யாமல் இல்லாதோருக்கு கொடுத்து உதவலாம் . வறுமையை விரட்டி வளமாய் வாழ தனிநபர் ஒவ்வொருவரும் பங்களிக்க வேண்டும் . ", "URL": "https://www.itnnews.lk/2023/10/05/440995/", "Category": "தேசிய செய்திகள்,பன்முகம்", "Parent URL": null}