{"Source": "ITN news", "Timestamp": "ජූනි 17, 2021 11:08", "Headline": "ඊයේ දිනය තුළ කොවිඩ් ආසාදිතයින් 2436ක් – වැඩිම පිරිස ගම්පහ දිස්ත්‍රික්කයෙන්", "News Content": "ඊයේ දිනයේත් මෙරටින් කොරෝනා ආසාදිතයින් 2436 දෙනෙකු හදුනාගැනුණා. ඊයේ දිනයේ මෙරටින් හදුනාගත් කොරෝනා ආසාදිතයින් 2436 දෙනා අතුරින් 561 දෙනෙකු හමුවී ඇත්තේ ගම්පහ දිස්ත්‍රික්කයෙන්. කොළඹින් ආසාදිතයින් 516 ක්. කළුතරින් ආසාදිතයන් 156 ක්,  කුරුණෑගලින් 137 ක්,  මඩකලපුවෙන් 134 ක්,  රත්නපුරෙන් 127 ක් හා අනුරාධපුරෙන් ආසාදිතයන් 121 වශයෙන් ඊයේ හදුනාගැණුනා. ඒ අනුව මේ දක්වා මෙරටින් වාර්තා වී ඇති සමස්ත කොරෝනා ආසාදිතයින් සංඛ්‍යාව දෙලක්ෂ තිස් දහස් හයසිය අනූ දෙකක්. ඒ අතරින් 34232 නෙකු රෝහල්ගතව ප්‍රතිකාර ලබනවා. සුවය ලැබූ සමස්ත කොරෝනා ආසාදිතයන් සංඛ්‍යාව 194145 ක්. ඊයේ දිනයේ ද තවත් කොවිඩ් මරණ 59 ක් වාර්තා වුණා. ඒ අතුරින් එක්  අයෙකු වයස අවුරුදු 30 ට අඩු පුද්ගලයෙකු වන අතර අවුරුදු 60 ට වැඩි කාන්තාවන් 21 දෙනෙකු හා පුරුෂයින් 17 දෙනෙකුද මෙසේ මිය ගිය පිරිසට ඇතුළත්. ඒ අනුව මේ දක්වා මෙරට සිදුවූ කොවිඩ් මරණ සංඛ්‍යාව 2374 ක්. වයිරසයේ ව්‍යාප්තිය පාලනය කර ගන්නනම් ජනතාව සෞඛ්‍ය උපදෙස් ඒ අයුරින්ම පිළිපදින්න ඕන කියලයි සෞඛ්‍ය අංශ අවධාරණය කරන්නේ. එන්නත්කරණ වැඩපිළිවෙලද මේ වන විට සාර්ථකව ක්‍රියාත්මක වනවා. ඇස්ට්‍රා සෙනෙකා කොවිෂීල්ඩ් එන්නතේ පළමු මාත්‍රාව පුද්ගලයින් නව ලක්ෂ විසිපන්දහස් දෙසිය හතලිස් දෙනෙකුට ලබාදී ඇති අතර එහි දෙවන මාත්‍රාව ලබාදී ඇති සංඛ්‍යාව තුන්ලක්ෂ පනස් හය දහස් පන්සිය තුනක්. සයිනොෆාම් එන්නතේ පළමු මාත්‍රාව දහතුන් ලක්ෂ අනූ දහස් එකසිය විසි හය දෙනෙකුට ලබාදී තිබෙනවා. එහි දෙවන මාත්‍රාවද තුන්ලක්ෂ තිස් නව දහස් නවසිය තිස් දෙදෙනෙකුට ලබාදී ඇති බවයි වසංගත රෝග විද්‍යා අංශය සදහන් කළේ. ස්පුට්නික් එන්නතේ පළමු මාත්‍රාව පුද්ගලයින් 64986 දෙනෙකුට හා එහි දෙවන මාත්‍රාව පුද්ගලයින් 6116 දෙනෙකුට ලබාදීමටයි පියවර ගෙන තිබෙන්නේ. එන්නත්කරණ වැඩපිළිවෙලට යුද හමුදාවේ වෛද්‍ය බලකාය ද තම දායකත්වය ද තවදුරටත් ලබා දෙමින් සිටිනවා.             ", "URL": "https://www.itnnews.lk/2023/10/05/343275/", "Category": "දේශීය පුවත්", "Parent URL": null}