{"Source": "ITN news", "Timestamp": "නොවැම්බර් 26, 2022 10:43", "Headline": "නීතිවිරෝධී මත්ද්‍රව්‍ය අත්අඩංගුවට ගැනීම වේගවත් කෙරේ", "News Content": "නීතිවිරෝධී මත්ද්‍රව්‍ය අත්අඩංගුවට ගැනීම තවදුරටත් වේගවත් කර තිබෙනවා. විශේෂ කාර්ය බළකායේ ගෝනහේන කදවුරේ නිලධාරීන්ට ලැබුණු තොරතුරකට අනුව වේයන්ගොඩ බණ්ඩාරනායක පාර ප්‍රදේශයේ කළ වැටලීමකදී නීතිවිරෝධී මත්පැන් නිෂ්පාදනාගාරයක් වැටලීමට හැකි වුණා. මෙම මත්පැන් නිෂ්පාදනය සදහා නීත්‍යානුකූල නොවන මාර්ගයෙන් ස්ප්‍රීතු මෙරටට ගෙන්වා එම ස්ප්‍රීතුවලට වර්ණකාරක එක් කරමින් මෙම මත්පැන් නිෂ්පාදනය කර තිබෙනවා. අඩු මිල ගණන් යටතේ මේවා අලෙවි කර ඇති බවයි විමර්ශනවලදී හෙළි වුණේ. නීති විරෝධී මත්පැන් ලීටර් 218 ක් හා ස්ප්‍රීතු ලීටර් 12 ක් මෙසේ අත්අඩංගුවට ගැනුණා. මේ අතර මත්පැන් අලෙවිසැල් කොල්ලකා මත්පැන් පැහැර ගැනීමේ සංවිධානාත්මක පිරිසක් බඩල්ගම පොලීසිය අත්අඩංගුවට ගත්තා. ඔවුන් ළග තිබී රුපියල් ලක්ෂ දහයකට ආසන්න වටිනාකමකින් යුත් මත්පැන් තොගයක් සොයාගෙන තිබෙනවා. කාන්තාවන්ද මෙම කණ්ඩායමට ඇතුළත් වනවා. කොල්ලකෑම් සිදුකළ හතර දෙනෙකු පොලීසිය අත්අඩංගුවට ගත්තා. ", "URL": "https://www.itnnews.lk/2023/10/05/447627/", "Category": "දේශීය පුවත්", "Parent URL": null}