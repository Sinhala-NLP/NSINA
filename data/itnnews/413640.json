{"Source": "ITN news", "Timestamp": "மே 27, 2022 15:29", "Headline": "இந்தியா இலங்கைக்கு தொடர்ந்தும் உதவும் என பிரதமர் மோதி அறிவிப்பு..", "News Content": "இலங்கை நட்பு நாடு என்ற அடிப்படையில் தேவையான உதவிகள் வழங்கப்படுமென இந்திய பிரதமர் நரேந்திர மோதி தெரிவித்துள்ளார். நிதி, உணவு, மருந்து உள்ளிட்ட ஏனைய அத்தியாவசிய பொருட்களின் உதவியையும் இந்தியா வழங்குமென அவர் குறிப்பிட்டுள்ளார். சென்னையில் அபிவிருத்தி திட்டங்களின் அங்குரார்ப்பண நிகழ்வில் கலந்துக்கொண்ட போதே இந்திய பிரதமர் நரேந்திர மோதி இவ்வாறு குறிப்பிட்டுள்ளார். இலங்கையின் தற்போதைய நிலை குறித்து கவனம் செலுத்தியுள்ளதாகவும் அவர் தெரிவித்துள்ளார். இலங்கை கஷ்டமான காலத்திற்கு முகங்கொடுத்துள்ளது. இவ்வாறான சூழலில் இலங்கைக்கு வழங்கக்கூடிய சகல உதவிகளும் வழங்கப்படும். இலங்கை இந்தியாவின் நட்பு நாடு மாத்திரமன்றி அயல் நாடும் கூட. இலங்கைக்கு பொருளாதார ஒத்துழைப்பை வழங்குவதற்காக இந்தியா சர்வதேச ரீதியாக குரல் எழுப்பும் என பிரதமர் நரேந்திர மோதி தெரிவித்துள்ளார். இந்தியா இலங்கை மக்களுக்கு தொடர்ந்தும் ஒத்துழைப்பு வழங்கும். இலங்கையின் ஜனநாயக ஸ்திரத்தன்மை மற்றும் பொருளாதார முன்னேற்றத்திற்காக இந்தியா உதவுமென பிரதமர் நரேந்திர மோதி தெரிவித்துள்ளார். ", "URL": "https://www.itnnews.lk/2023/10/05/413640/", "Category": "Breaking News,அண்மைய செய்திகள்,சர்வதேச செய்திகள்,தேசிய செய்திகள்", "Parent URL": null}