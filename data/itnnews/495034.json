{"Source": "ITN news", "Timestamp": "ජූනි 26, 2023 14:26", "Headline": "පොහොර වවුචර්පත්වල වලංගු කාලය දීර්ඝ කෙරේ", "News Content": "මෙවර යල කන්නයේ පොහොර මිල දී ගැනීම සඳහා නිකුත් කර ඇති වවුචර්පත්වල වලංගු කාලය මෙම වසරේ දෙසැම්බර් මස අවසන් වන තෙක් දීර්ඝ කිරීමට කෘෂිකර්ම අමාත්‍යාංශය අද (26) තීරණය කර තිබෙනවා. ගොවි සංගම් විසින් ඉදිරිපත් කරන ලද ඉල්ලීම් සළකා බලමින් ඒ අනුව මෙම තීරණය ගත් බවයි කෘෂිකර්ම අමාත්‍ය මහින්ද අමරවීර මහතා ප්‍රකාශ කළේ දැනට දිස්ත්‍රික්ක කිහිපයක ගොවි ජනතාවට පොහොර මිල දී ගැනීමේ අවශ්‍යතාවයක් නොමැති බවත් එයට හේතුව නම් අම්පාර හා උතුරේ මෙන්ම උතුරු මැද පළාතේත් ඇතැම් දිස්ත්‍රික්කවල මේ වනවිට යල කන්නයේ අස්වනු නෙළන අවදිය බැවින් නැවත පොහොර යෙදීමේ අවශ්‍යතාවයක් නොමැති බවත් දක්වා තිබෙනවා. නමුත් දැනට නිකුත් කර තිබෙන වවුචර්පත්වල වළංගු කාලය මාස දෙකක් නිසා එම ගොවීන් යූරියා හා අනෙකුත් පොහොර වවුචර්පත්වලට මිල දී ගැනීමට උත්සහ දරන බවයි අමාත්‍යාංශය පවසන්නේ. මෙම කාරණය සැළකිල්ලට ගනිමින් මෙම වළංගු කාලය දීර්ඝ කිරීමේ තීරණය ගෙන ඇති අතර එමනිසා මෙම වසරේ දෙසැම්බර් මාසය අවසන් වන තෙක් දැනට නිකුත් කර ඇති වවුචර්පත්වල වලංගු කාලය දීර්ඝ කර තිබෙනවා. ඒ අනුව තදබදයකින් තොරව ගොවි ජනතාවට අවශ්‍ය පොහොර මිල දී ගත හැකි වෙතැයි කෘෂිකර්ම අමාත්‍යවරයා සඳහන් කරනවා. ", "URL": "https://www.itnnews.lk/2023/10/05/495034/", "Category": "දේශීය පුවත්", "Parent URL": null}