{"Source": "ITN news", "Timestamp": "மார்ச் 24, 2022 12:22", "Headline": "சிறுவர் பாதுகாப்பு தொடர்பில் அனைவரும் அர்ப்பணிப்புடன் செயற்பட வேண்டும் : இராஜாங்க அமைச்சர் பியால்", "News Content": "நாட்டின் சகல பிரஜைகளுக்கும் சிறுவர்களின் பாதுகாப்பு தொடர்பில் அர்ப்பணிப்புடன் செயற்பட வேண்டிய பொறுப்புள்ளதாக இராஜாங்க அமைச்சர் பியால் நிஷந்த தெரிவித்துள்ளார். வடகொழும்பு போதனா வைத்தியசாலைக்கு இணைவாக ஸ்தாபிக்கப்பட்டுள்ள சிறுவர் திடல் ஒன்றை திறந்து வைக்கும் நிகழ்வில் கலந்துகொண்ட போதே இராஜாங்க அமைச்சர் இவ்வாறு தெரிவித்துள்ளார். பல்வேறு வழிகளிலும் துஷ்பிரயோகத்திற்குட்படும் சிறுவர்களிடமிருந்து சாட்சியங்களை பதிவு செய்யும் நடைமுறைகளில் இதுவரை காணப்பட்ட முறைகளை மாற்றி நவீன தொழினுட்பத்தை பயன்படுத்தி வீடியோ சாட்சியங்களை பதிவு செய்ய தேசிய சிறுவர் பாதுகாப்பு அதிகார சபையின் கீழ் ஸ்தாபிக்கப்படும் சிறுவர் திடல்களின் ஊடாக நடவடிக்கை எடுக்கப்படவுள்ளது. மேல் மாகாணத்தில் வீடியோ சாட்சியங்களை பதிவு செய்யும் பிரிவு றாகமயில் உள்ள வடகொழும்பு போதனா வைத்தியசாலைக்கு இணைவாக ஸ்தாபிக்கப்பட்டுள்ள சிறுவர் திடலில் முன்னெடுக்கப்படுமெனவும், குறித்த மத்திய நிலையம் இன்றையதினம் உத்தியோகப்பூர்வமாக திறந்து வைக்கப்படுவதாகவும் இராஜாங்க அமைச்சர் பியல் நிஷந்த தெரிவித்துள்ளார். ", "URL": "https://www.itnnews.lk/2023/10/05/403648/", "Category": "Breaking News,தேசிய செய்திகள்", "Parent URL": null}