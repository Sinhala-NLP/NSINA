{"Source": "ITN news", "Timestamp": "ஆகஸ்ட் 2, 2021 12:28", "Headline": "வீடொன்றிலிருந்து 3 வயது சிறுவன் சடலமாக மீட்பு..", "News Content": "வீடொன்றிலிருந்து 3 வயது சிறுவன் ஒருவன் சடலமாக மீட்கப்பட்டுள்ளார். மட்டக்களப்பு – ஆரையம்பதி, காங்கேயனோடை பகுதியில் சனிக்கிழமை சம்பவம் இடம்பெற்றுள்ளது. சம்பவத்தினத்தன்று மாலை, சிறுவனின் தாய் நீராடச்சென்று திரும்பியபோது, சிறுவன் கீழே வீழ்ந்து கிடந்ததாகவும், அவரது உடம்பின்மேல், வீட்டிலுள்ள மேசை மின்விசிறி ஒன்று விழுந்து கிடந்ததாகவும் தெரியவந்துள்ளது. அதனையடுத்து, சிறுவனை எழுப்பியபோதும் அவர் எழும்பவில்லை. துரிதமாக செயற்பட்ட பெற்றோர் ஆரையம்பதி மாவட்ட வைத்தியசாலையில் சிறுவனை அனுமதித்துள்ளனர். எனினும் சிறுவன் உயிரிழந்து விட்டதாக வைத்திசாலையில் தெரிவிக்கப்பட்டுள்ளது. மின்சாரம் தாக்கி சிறுவன் உயிரிழந்திருக்கலாம் என சந்தேகம் வெளியிடப்பட்டுள்ளது. சடலம் ஆரையம்பதி மாவட்ட வைத்தியசாலையில் வைக்கப்பட்டுள்ள நிலையில், பொலிஸார் விசாரணைகளை ஆரம்பித்துள்ளனர். ", "URL": "https://www.itnnews.lk/2023/10/05/353695/", "Category": "Breaking News,தேசிய செய்திகள்", "Parent URL": null}