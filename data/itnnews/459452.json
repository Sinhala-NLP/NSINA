{"Source": "ITN news", "Timestamp": "பிப்ரவரி 6, 2023 11:13", "Headline": "சக்தி வாய்ந்த நில நடுக்கத்தால் பலி எண்ணிக்கை அதிகரிப்பு", "News Content": "இன்று அதிகாலை துருக்கி- சிரியா எல்லையில் பயங்கர நிலநடுக்கம் ஏற்பட்டுள்ளது . ரிக்டர் அளவில் 7.8 ஆக பதிவான இந்த நிலநடுக்கத்தால் துருக்கி, சிரியாவின் எல்லை நகரங்களில் கட்டிடங்கள் குலுங்கியுள்ளன . இந்த நிலநடுக்கம் இஸ்ரேல், லெபனான் போன்ற அண்டை நாடுகளிலும் உணரப்பட்டுள்ளது. இந்த நிலநடுக்கத்தில் சிக்கியவர்களை மீட்க மீட்புக்குழுவினர் களமிறக்கப்பட்டு மீட்பு பணிகள் நடைபெற்று வருகிறது. இந் நிலநடுக்கத்தால் இதுவரை 95 பேர் உயிரிழந்துள்ளனர். குறிப்பாக துருக்கியில் 53 பேரும், சிரியாவில் 42 பேரும் என உயிரிழந்துள்ளனர். மேலும், 500க்கும் மேற்பட்டோர் படுகாயமடைந்துள்ளனர். கட்டிடங்கள் இடிந்து விழுந்ததில் இடிபாடுகளுக்குள் பலர் சிக்கியுள்ளனர் அவர்களை மீட்கவும் மீட்புப்பணிகள் தீவிரமாக நடைபெற்று வருகிறது. நிலநடுக்கத்தில் பாதிப்பு அதிக அளவில் உள்ளதால் பலி எண்ணிக்கை மேலும் அதிகரிக்கக்கூடும் என அஞ்சப்படுகிறது. ", "URL": "https://www.itnnews.lk/2023/10/05/459452/", "Category": "Breaking News,சர்வதேச செய்திகள்", "Parent URL": null}