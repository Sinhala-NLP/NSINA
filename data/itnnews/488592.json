{"Source": "ITN news", "Timestamp": "ජූනි 2, 2023 15:32", "Headline": "හෙට සහ අනිද්දා ඉන්ධන බෙදාහැරීම අඛණ්ඩව සිදු කරන ලෙස බලශක්ති ඇමතිගෙන් උපදෙස්", "News Content": "හෙට (03) සහ අනිද්දා (04) දිනවල ඉන්ධන බෙදා හැරීම අඛණ්ඩව සිදු කරන ලෙස ලංකා ඛනිජ තෙල් සංස්ථාවට සහ ලංකා ඛනිජ තෙල් තොග ගබඩා පර්යන්ත සමාගමට අමාත්‍ය කංචන විජේසේකර මහතා විසින් උපදෙස් ලබා දී තිබෙනවා’ අතිකාල වියදම් අඩු කිරීම සඳහා ලංකා ඛනිජ තෙල් නීතිගත සංස්ථාවේ සහ ඛනිජ තෙල් නීතිගත සංස්ථා තොග ගබඩා පර්යන්තයේ පසුගිය මාස 4 තුළ ඉරිදා සහ රජයේ නිවාඩු දිනවල ක්‍රියාත්මක නොවූ බවයි අමාත්‍යවරයා සඳහන් කරන්නේ. මිල අඩුවීමක් අපේක්ෂාවෙන් පසුගිය සෙනසුරාදා සිට පිරවුම්හල් මගින් ඇණවුම් ලබා නොදීම, අවම තොග පවත්වා නොගැනීම සහ මිල සංශෝධන මෙන්ම කෝටා වැඩි කිරීමෙන් පසු පාරිභෝගිකයන්ගේ ක්ෂණික ඉල්ලුම වැඩිවීම තුළින් ඉන්ධන හිඟයක් නිර්මාණය වීමට හේතු වූ බවයි අමාත්‍යවරයා නිකුත් කළ ට්විටර් පණිවුඩයේ වැඩිදුරටත් දැක්වෙන්නේ.  ", "URL": "https://www.itnnews.lk/2023/10/05/488592/", "Category": "Breaking News,දේශීය පුවත්", "Parent URL": null}