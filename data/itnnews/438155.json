{"Source": "ITN news", "Timestamp": "ඔක්තෝබර් 1, 2022 11:32", "Headline": "දෙවන ගල් අඟුරු නෞකාවටත් අත්තිකාරම් මුදල් ගෙවා අවසන්", "News Content": "දෙවන ගල් අගුරු නෞකාව සදහා අත්තිකාරම් මුදල් ගෙවීම අවසන් කළ බව විදුලිබල සහ බලශක්ති අමාත්‍ය කංචන විජේසේකර මහතා පවසනවා. සිය ට්විටර් ගිණුමේ සටහනක් තබමින් අමාත්‍යවරයා මේ පිළිබද සදහන් කරනවා. ඔක්ටේන් 92 වර්ගයේ පෙට්‍රල් මෙට්‍රික්ටොන් 35 000ක් සදහාද මුදල් ගෙවා ඇති බවත් එහි ගොඩබෑම් කටයුතු ද මේ වන විට අරඹා ඇති බවත් එම ට්වටර් පණිවිඩයේ දැක්වෙනවා. මහජන උපයෝගීතා කොමිෂන් සභාවේ පාරිභෝගික අංශය ඉන්ධන පිරවුම්හල් පරීක්ෂා කරනු ලැබුවා. මහජන උපයෝගීතා කොමිසමට ලැබුනු පැමිණිලි සහ නියැදි මත පිරවුම්හල් වලින් අඩු පරිමාණයෙන් ඉන්ධන නිකුත් කරන්නේ ද එසේ නිකුත් කරනු ලබන ඉන්ධනවල ප්‍රමිතිය සම්බන්ධයෙන් මෙහිදි පරීක්ෂා කෙරුණා. මෙම වැඩපිළිවෙළ යටතේ රට පුරා ඇති ඉන්ධන පිරවුම්හල් 1200 අහඹු නියැදියක් ලෙස සහ ලැබෙන පැමිණිලි මත පරීක්ෂණ සිදු කරන බවයි මහජන උපයෝගීතා කොමිෂමේ පාරිභෝගික අංශයේ නියෝජ්‍ය අධ්‍යක්ෂ තනුජ් විජේසූරිය මහතා ප්‍රකාශ කලේ.   ", "URL": "https://www.itnnews.lk/2023/10/05/438155/", "Category": "දේශීය පුවත්", "Parent URL": null}