{"Source": "ITN news", "Timestamp": "පෙබරවාරි 22, 2022 12:04", "Headline": "යුක්රේනයේ ශ්‍රී ලාංකික සිසුන් ගැන විදේශ අමාත්‍යාංශය විමසිල්ලෙන්", "News Content": "යුක්රේනයේ සිටින ශ්‍රී ලාංකික දරුවන් සමග සමීප සබදතා පවත්වමින් ඉදිරි කටයුතු පිළිබද සොයා බලන බව විදේශ කටයුතු අමාත්‍යාංශය නිවේදනය කරනවා. යුක්රේනය හා රුසියාව අතර හටගෙන ඇති මතභේදාත්මක ගැටුම් හා රුසියාව යුක්රේනය ආක්‍රමණය කිරීමට පවතින හැකියාව පිළිබද තොරතුරු ලබාගනිමින් එහි සිටින ශ්‍රී ලාංකිකයින් පිළිබද දැඩි අවධානයෙන් කටයුතු කරන බවයි නිවේදනයක් නිකුත් කරමින් විදේශ අමාත්‍යාංශය සදහන් කරන්නේ. අන්කාරා තානාපති කාර්යාලය සමග සම්බන්ධවෙමින් යුක්රේනයේ සිටින සිසුන් 14 දෙනෙකු ඇතුළු 40 කට අධික ශ්‍රී ලාංකිකයින්ගේ ආරක්ෂාව සහ සුබසාධනය තහවුරු කර ඇති බවද එහි සදහන්. නිරන්තරයෙන් අන්කාරා ශ්‍රී ලංකා තානාපති කාර්යාලය සමග සම්බන්ධවෙමින් කටයුතු කරන ලෙස යුක්රේනයේ සිටින ශ්‍රී ලාංකිකයින්ගෙන් විදේශ අමාත්‍යාංශය ඉල්ලා සිටිනවා. යුක්රේනය වෙත සිදුකෙරෙන අත්‍යවශ්‍ය නොවන සංචාරවලින් වලකින ලෙස ද අමාත්‍යාංශය සියලු ශ්‍රී ලාංකිකයින්ට උපදෙස් ලබාදෙනවා.           ", "URL": "https://www.itnnews.lk/2023/10/05/396768/", "Category": "දේශීය පුවත්", "Parent URL": null}