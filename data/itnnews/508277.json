{"Source": "ITN news", "Timestamp": "අගෝස්තු 15, 2023 08:29", "Headline": "රිය අනතුරකින් පුද්ගලයින් තිදෙනෙකු මරුට", "News Content": "මාන්කුලම පනිච්චන්කුලම ප්‍රදේශයේ දී වාහන තුනක් අනතුරට ලක්වීමෙන් පුද්ගයින් තුන් දෙනෙකු ජිවිතක්ෂයට පත්වුණා. කොළඹ දෙස සිට යාපනය දෙසට ධාවන වු වෑන් රථයක් එම දිසාවටම නවතා තිබු ලොරි රථයක පිටුපස ගැටී ඇති අතර එම ලොරි රථය ඉදිරියෙන් තිබු තවත් ලොරියක ගැටී ඇති බවයි පොලිසිය ප්‍රකාශ කළේ. පිටුපස ලොරි රථයේ රියදුරු රථයෙන් බැස ලොරි රථ දෙක අතර රැදී සිටිය දී මෙම අනතුර සිදුව ඇති අතර ඔහු බරපතළ තුවාල ලබා තිබෙනවා. එම ලොරි රථයේ පිටුපස සිටි පුද්ගලයා හා වෑන් රථයේ ඉදිරිපස අසුනේ ගමන් ගත් පුද්ගලයෙකු ද බරපතළ තුවාල ලබා මාන්කුලම රෝහලට ඇතුලත් කිරීමෙන් පසු මිය ගොස් තිබෙනවා. වෑන් රථයේ ගමන් ගත් කාන්තාවන් තුන් දෙනෙකු හා ලොරි රථයේ ගමන් ගත් පිරිමි පුද්ගලයින් දෙදෙනෙකු තුවාල ලබා කිලිනොච්චිය රෝහලට ඇතුලත් කෙරුණු අතර ලොරි රථයේ ගමන් ගත් පිරිමි පුද්ගලයන් තුන් දෙනෙකු මාන්කුලම රෝහලට ඇතුලත් කර තිබෙනවා. අනතුරින් මියගොස් ඇත්තේ, අවුරුදු 38, 46, හා 58 යන වයස්වල පසුවන මුල්ලේරියාව, වැල්ලම්පිටිය හා යාපනය යන ප්‍රදේශවල පදිංචිකරුවන් තිදෙනෙකි.  ", "URL": "https://www.itnnews.lk/2023/10/05/508277/", "Category": "Breaking News,දේශීය පුවත්,නවතම පුවත්", "Parent URL": null}