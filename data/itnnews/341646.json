{"Source": "ITN news", "Timestamp": "ජූනි 9, 2021 14:58", "Headline": "වව්නියාව විශ්ව විද්‍යාලය නමින් නව විශ්වවිද්‍යාලයක් පිහිටුවීමට අදාළ ගැසට් නිවේදනය නිකුත් කෙරේ", "News Content": "වව්නියාව විශ්ව විද්‍යාලය නමින් නව විශ්වවිද්‍යාලයක් පිහිටුවීම අදාළ අති විශේෂ ගැසට් නිවේදනය නිකුත් කර තිබෙනවා. ලබන අගෝස්තු මස පළමු වනදා සිට ක්‍රියාත්මක වන පරිදීයි ගැසට් නිවේදනය නිකුත් කර තිබෙන්නේ. ඒ අනුව යාපනය  විශ්වවිද්‍යාලයේ වව්නියා මණ්ඩපය ජූලි මස 31 වන දින සිට අවලංගු කෙරෙන බව ගැසට් නිවේදනයේ සඳහන්. වව්නියාව විශ්වවිද්‍යාලය ව්‍යාපාර අධ්‍යයනය , ව්‍යවහාරික විද්‍යාව හා තාක්ෂණික අධ්‍යයන ශාඛාවන්හි උසස් අධ්‍යාපනය ලබා දීමේ , ප්‍රවර්ධනය කිරීමේ හා වැඩිදියුණු කිරීමේ කාර්යයන් සඳහා ස්ථාපිත කෙරෙනවා.     ", "URL": "https://www.itnnews.lk/2023/10/05/341646/", "Category": "දේශීය පුවත්", "Parent URL": null}