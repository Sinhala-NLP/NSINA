{"Source": "ITN news", "Timestamp": "ජූලි 5, 2022 14:19", "Headline": "සුඩාන රජයෙන් එරට හමුදා ප්‍රධානියා ඉවත් වෙයි", "News Content": "සුඩාන රජයෙන් ඉවත් වන බව එරට හමුදා ප්‍රධානියා අද නිවේදනය කළා. සුඩාන යුධ හමුදාවේ ප්‍රධානී ජනරාල් අල් බුර්හාන් සදහන් කරන්නේ සිවිල් පාලනයක් ස්ථාපිත කිරීම සදහා තමා රජයෙන් ඉවත් වන බවයි. ඒ සමගම දැනට සුඩානයේ පවතින දේශපාලන සාකච්චාවලින් ද එරට හමුදාව ඉවත් වනවා. අල්බුර්හාන්ගේ නායකත්වයෙන් යුත් හමුදා හා සිවිල් සාමාජිකයන්ගෙන් සමන්විත පාලක ස්වෛරී කවුන්සිලය නවරජය පිහිටුවීමෙන් පසු විසුරුවා හරින බවයි හමුදා ජනරාල්වරාය සදහන් කරන්නේ. ඒ සමගම සුඩානය තුළ භාරකාර රජයක් පිහිටුවීමට අවස්ථාව හිමිවනවා. එරට පැවැති රජය කුමන්ත්‍රණයක් මගින් ඉවත් කර පාලන බලය අත්පත් කර ගැනීමට ජනරාල් අල් බුර්හාන් කටයුතු කලා. ඉන් අනතුරු එරට හමුදා පාලනයට එරෙහිව රට පුරා විරෝධතා පැවැති අතර ආරක්ෂක අංශ හා සිවිල් වැසියන් අතර හටගත් ගැටුම්වලින් පුද්ගලයින් 09 පමණ ජීවිතක්ෂයට පත්ව තවත් 600කට අධික සංඛ්‍යාවක්  තුවාල ලැබුවා.       ", "URL": "https://www.itnnews.lk/2023/10/05/421405/", "Category": "ජාත්‍යන්තර පුවත්", "Parent URL": null}