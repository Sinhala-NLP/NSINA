{"Source": "ITN news", "Timestamp": "ජූනි 26, 2023 11:21", "Headline": "ඉවතලන කැළි කසල වලින් විදුලිය නිපදවීමේ වැඩපිළිවෙලක්", "News Content": "ඉවතලන කැළිකසලවලින් විදුලිය නිපදවීමේ වැඩපිළිවෙලක් ආරම්භ කර තිබෙනවා. කෙරවලපිටිය බලාගාරයට ආසන්න මුතුරාජවෙල ප්‍රදේශයේ මෙම විදුලිබලාගාරය ක්‍රියාත්මකයි. කොළඹ දිස්ත්‍රික්කයෙන් දෛනිකව  කැලි කසල විශාල ප්‍රමාණයක් එකතුවනවා. එම කැලිකසල මගින් විදුලිය නිපදවීමේ වැඩපිළිවෙලක් ආරම්භ කිරීමට කටයුතු කෙරුණා. කෘමි නාශක,  රසායන ද්‍රව්‍ය,  බැටරි වැනි දේ මෙන්ම ඉලෙට්‍රොනික අපද්‍රව්‍ය හැර අනෙකුත් සියලු අපද්‍රව්‍ය විදුලි නිෂ්පාදනයට යොදා ගන්නා බවයි මෙම ව්‍යාපෘතිය ක්‍රියාත්මක කරන ආයතනයේ සාමාන්‍යාධිකාරී ජනිත ඒකනායක මහතා පවසන්නේ. මෙම ව්‍යාපෘතිය ආරම්භ කෙරුණේ මීට පෙර පැවති රජයේ විදුලි බල හා බලශක්ති අමාත්‍යවරයා ලෙස කටයුතු කළ වත්මන් මුදල් රාජ්‍ය අමාත්‍ය රංජිත් සියඹලාපිටිය මහතාගේ ඉල්ලීමකට අනුවයි.   ", "URL": "https://www.itnnews.lk/2023/10/05/494936/", "Category": "දේශීය පුවත්", "Parent URL": null}