{"Source": "ITN news", "Timestamp": "මැයි 5, 2022 09:49", "Headline": "ඩෙංගු යළි හිස එසවීමේ අවදානමක්", "News Content": "ඩෙංගු යළි හිස එසවීමේ අවදානමක් පවතින බවට සෞඛ්‍ය අංශ අනතුරු අගවනවා. පවත්නා අයහපත් කාලගුණික තත්ත්වයත් සමඟ ඩෙංගු මදුරුවන් බෝවීමේ ශීඝ්‍ර වර්ධනයක් දක්නට ලැබෙනවා. ඒ සමඟම ඩෙංගු රෝගීන් වාර්තා වීමද ඉහළ ගොස් ඇති බවයි සෞඛ්‍ය අංශ පෙන්වා දෙන්නේ. මෙම වසරේ ගත වූ මුල් මාස කිහිපය තුළ ඩෙංගු රෝගීන් 17405 දෙනෙකු වාර්තා වී තිබෙනවා. පසුගිය සතියේදී පමණක් හඳුනාගෙන ඇති ඩෙංගු රෝගීන් සංඛ්‍යාව 1102ක්. පසුගිය වසරේ මුල් මාස පහ තුළ වාර්තා වී ඇති ඩෙංගු රෝගීන් සංඛ්‍යාව 8936 දෙනෙකු වන අතර පසුගිය වසරට සාපේක්ෂව මෙම වසරේ ඩෙංගු රෝගීන් වාර්තා වීම ශීඝ්‍ර ලෙස ඉහළ ගොස් ඇති බවයි ජාතික ඩෙංගු මර්දන ඒකකය සඳහන් කළේ. කොළඹ, කළුතර, ගාල්ල, හා ගම්පහ දිස්ත්‍රික්වලින් වැඩි වශයෙන් ඩෙංගු රෝගීන් හඳුනාගෙන තිබෙනවා.   ", "URL": "https://www.itnnews.lk/2023/10/05/409858/", "Category": "දේශීය පුවත්", "Parent URL": null}