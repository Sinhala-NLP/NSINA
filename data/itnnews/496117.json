{"Source": "ITN news", "Timestamp": "ජූනි 30, 2023 10:32", "Headline": "අධික උෂ්ණත්වය හේතුවෙන් මෙක්සිකෝවේ 100කට වැඩි පිරිසක් මියයයි", "News Content": "මෙක්සිකෝවේ අධික උෂ්ණත්වය හේතුවෙන් සියයකට වැඩි පිරිසක් මියගොස් තිබෙනවා. මෙක්සිකෝවේ ඇතැම් ප්‍රදේශවල උෂ්ණත්වය සෙල්සියස් අංශක පනහට ආසන්න වී ඇති බවයි වාර්තා වන්නේ. මේ හේතුවෙන් පසුගිය සති දෙක තුළ අවම වශයෙන් පුද්ගලයින් සිය දෙනෙකුවත් මියගොස් ඇති බවයි විදෙස් මාධ්‍ය වාර්තා කළේ. අධික උෂ්ණත්වයත් සමඟ විදුලිය සඳහා වැඩි ඉල්ලුමක් පැවතීම හේතුවෙන් විදුලි සැපයුමටද බාධා එල්ල වුණා. අධ්‍යාපන කටයුතුවලටද බාධා එල්ල වී තිබෙනවා.     ", "URL": "https://www.itnnews.lk/2023/10/05/496117/", "Category": "Breaking News,ජාත්‍යන්තර පුවත්", "Parent URL": null}