{"Source": "ITN news", "Timestamp": "ජූනි 6, 2023 08:58", "Headline": "පුරාවස්තු සොයා කැණීම් කරමින් සිටි යුද හමුදා සාමාජිකයෙකු ඇතුළු 8 දෙනෙකු අත්අඩංගුවට", "News Content": "පුරාවස්තු සොයා කැණීම් කරමින් සිටි යුද හමුදා සාමාජිකයෙකු ඇතුළු 8 දෙනෙකු විශේෂ කාර්ය බලකාය මගින් අත්අඩංගුවට ගෙන තිබෙනවා. මුලතිව් නාගචෝල රක්ෂිතයේ පුරාවස්තු සොයමින් සිටි 8 දෙනෙකුයි මෙලෙස අත්අඩංගුවට ගෙන තිබෙන්නේ. මුලතිව් විශේෂ කාර්ය බලකා කදවුරේ නිලධාරීන්ට ලැබුණ තොරතුරකට අනුව වැටලීම සිදුකෙරුණා. එහිදීයි යුද හමුදා කෝප්‍රල් වරයෙකු ඇතුළු 8 දෙනෙකු අත්අඩංගුවට පත්වූයේ. නාගචෝල රක්ෂිතයට අනවසරයෙන් ඇතුළු වී පුරාවිද්‍යාත්මක වටිනාකමක් ඇතැයි සැක කෙරෙන ස්ථාන කැනීම් කරමින් සිටියදීයි මොවුන් අත්අඩංගුවට ගෙන තිබෙනවා.         ", "URL": "https://www.itnnews.lk/2023/10/05/489464/", "Category": "දේශීය පුවත්", "Parent URL": null}