{"Source": "ITN news", "Timestamp": "මැයි 25, 2023 12:51", "Headline": "පොලිස් අත්අඩංගුවේදී කාන්තාවක් මියයයි", "News Content": "පොලිස් අත්අඩංගුවේ සිටිය දී කාන්තාවක මිය ගොස් තිබෙනවා. ඊයේ සවස පානදුර දිග්ගල ප්‍ර දේශයේ නිවසකට පැමිණි පානදුර උතුර පොලිසියේ නිලධාරීන් 4 දෙනෙකු එම නිවසේ නීති විරෝධි මත්ද්‍රව්‍ය ඇති බව පවසා පරීක්ෂා කර එම නිවසේ සිටි 51ක් හැවිරිදි කාන්තාවක රැගෙන ගොස් තිබෙනවා. එහිදී ඇයගේ සොහොයුරා පොලිසියෙන් ඉල්ලීමක් කර ඇත්තේ ඇය අසනීපයෙන් සිටින බැවින් රැගෙන නොයන ලෙසයි. එහෙත් අදාළ කාන්තාව ත්‍රී රෝද රථයකින් රැගෙන ගොස් ඇත්තේ පොලිස් කාන්තාවක ද නොමැතිවයි. ඇයගේ අසනීප තත්ත්වය ත්‍රී රෝද රථය තුළ දී උත්සන්න වුව ද පොලිසිය අසළටම රැගෙන ගොස් තිබෙනවා. පොලිස් ත්‍රී රෝද රථය පිටුපසින් පැමිණි එම කාන්තාවගේ ඥාතී පුත්‍රයින් දෙදෙනකු ප්‍රකාශ කර ඇත්තේ ඇය අසනීපෙන් සිටින බැවින් රෝහලට රැගෙන යන ලෙසයි. පසුව ඔවුන් දෙදෙනා වෙනත් ත්‍රී රෝද රථයක නංවාගෙන පානදුර මූලික රෝහලට ඇතුලත් කරන විටත් මිය ගොස් සිටි බවයි ඥාතී පුත්‍රයින් පවසන්නේ. පානදුර ජ්‍යෙෂ්ඨ පොලිස් අධිකාරිවරයාගේ අධීක්ෂණය යටතේ මේ පිළිබද පරීක්ෂණ සිදු කෙරෙන බව උසස් පොලිස් නිලධාරියෙකු අප වාර්තාකරුට පවසා තිබෙනවා.     ", "URL": "https://www.itnnews.lk/2023/10/05/486147/", "Category": "දේශීය පුවත්", "Parent URL": null}