{"Source": "ITN news", "Timestamp": "මැයි 8, 2022 14:49", "Headline": "26 වතාවක් එවරස්ට් තරණය කර තමාගේ ම වාර්තාවක් බිඳ හෙලූ “කාමි රීටා”", "News Content": "26 වන වරටත් එවරස්ට් කන්ද තරණය කර තමාගේ ම වාර්තාවක් බිඳ හෙළිමට කාමි රීටා සමත් වී තිබෙනවා. කාමි රීටා නේපාල ජාතිකයෙකු වන අතර ඔහු 52 හැවිරිදි වියෙහි පසුවනවා. පසුගිය වසරේ ද 25 වන වරට එවරසට් කන්ද තරණය කර ඇති අතර ලොව වැඩිම වාර ගණනක් එවරස්ට් කන්ද තරණය කළ පුද්ගලයා වන්නේ ඔහුයි. කාමි රීටා මීටර් 8,848කට ආසන්න ප්‍රමාණයක් එවරසට් කන්ද තරණය කර ඇති බවයි විදෙස් මාධ්‍ය වාර්තා කරන්නේ. ඔහු සමඟ තවත් පුද්ගලයින් 10 දෙනෙකු ද සහභාගි වී ඇති බව සඳහන්. ඔහු පළමු වරට එවරස්ට් කන්ද තරණය කර ඇත්තේ 1994 වසරේ දීයි.     ", "URL": "https://www.itnnews.lk/2023/10/05/410325/", "Category": "Breaking News,අතන මෙතන,ජාත්‍යන්තර පුවත්", "Parent URL": null}