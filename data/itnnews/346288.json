{"Source": "ITN news", "Timestamp": "ජූනි 30, 2021 17:37", "Headline": "රසායනික පොහොර වෙළඳාමෙන් ජනතාවට හානිකර ප‍්‍රතිඵල රැසක්", "News Content": "ලොව තුන්වන විශාලතම ගනුදෙනුව වන රසායනික පොහොර වෙළෙදාමෙන් ජනතාවට හානිකර ප‍්‍රතිඵල රැසක් උදා වී ඇතැයි මාධ්යෙ හමුවකට එක්වෙමින් අමාත්‍ය  මහින්දානන්ද අලුත්ගමගේ මහතා කියා සිටියා. වැව් අලංකරණය හා කාබනික පොහොර නිෂ්පාදන නියමු ව්‍යාපෘතිය අනුරාධපුර විලච්චිය යාය හත ප්‍රදේශයේදී ආරම්භ කෙරුණා. ඒ රාජ්‍ය අමාත්‍ය අනුරාධ ජයරත්න, පාර්ලිමේන්තු මන්ත්‍රී කේ පී එස් කුමාරසිරි යන මහත්වරුන්ගේ ප්‍රධානත්වයෙන්. මෙරට වාරි පද්ධතියට මහත් තර්ජනයක් වී ඇති සැල්වීනියා, ජපන් ජබර වැනි ජලජ ශාක ඉවත් කරමින් වැව් පිරිසිදු කිරීම සිදුවන අතර ඒවා යොදා ගනිමින් කොම්පෝස්ට් පොහොර නිෂ්පාදනය කිරීම මේ අනුව සිදුවනවා. රසායනික පොහොර භාවිතයෙන් තොරව නෙදුන්කර්නි ප්‍රදේශයේ යල කන්නයේ සිදු කළ වී වගාවෙන් සරු අස්වැන්නක් ලැබෙමින් පවතිනවා. අස්වනු නෙළීම මේ දිනවල සිදුවනවා. ප්‍රදේශයේ අක්කර පහළොස් දහසකට ආසන්න ප්‍රමාණයක වී වගා කර තිබෙනවා.   ", "URL": "https://www.itnnews.lk/2023/10/05/346288/", "Category": "දේශීය පුවත්", "Parent URL": null}