{"Source": "ITN news", "Timestamp": "ஜூலை 7, 2022 12:41", "Headline": "கொழும்பின் சில பகுதிகளில் நீர்விநியோக தடை..", "News Content": "கொழும்பின் சில பகுதிகளில் நீர்விநியோக தடை ஏற்பட்டுள்ளது. விநியோக குழாயில் ஏற்பட்ட வெடிப்பு காரணமாக கொழும்பு 12, 13, 14 மற்றும் 15 ஆகிய பகுதிகளுக்கு நீர் விநியோகம் தடைப்பட்டுள்ளதாக தேசிய நீர் வழங்கல் மற்றும் வடிகாலமைப்புச்சபை தெரிவித்துள்ளது. கொழும்பு – 01 பகுதிக்கு குறைந்த அழுத்தத்திலான நீர்விநியோகம் இடம்பெறுகிறது. நீர் விநியோக குழாயில் ஏற்பட்ட வெடிப்பை சீர்செய்யும் பணிகள் முன்னெடுக்கப்பட்டுள்ளன. இதேவேளை நாளை காலை 06.00 மணிக்கே நீர் விநியோகம் வழமைக்கு திரும்புமென தேசிய நீர்வழங்கல் வடிகாலமைப்புச்சபை தெரிவித்துள்ளது. ", "URL": "https://www.itnnews.lk/2023/10/05/421775/", "Category": "Breaking News,அண்மைய செய்திகள்", "Parent URL": null}