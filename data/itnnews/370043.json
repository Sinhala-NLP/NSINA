{"Source": "ITN news", "Timestamp": "ඔක්තෝබර් 18, 2021 09:51", "Headline": "යුරෝපයේ ගෑස් මිල ඉහළ යාමට කිසිඳු දේශපාලන සම්බන්ධයක් නැහැ", "News Content": "යුරෝපා කලාපයේ ගෑස් මිල ඉහළ යාමට කිසිඳු දේශපාලන සම්බන්ධයක් නොමැති බව රුසියා ජනාධිපති ව්ලැඩිමිර් පුටින් සඳහන් කරනවා. මේ වන විට යුරෝපයේ ගෑස් මිල 600%කින් පමණ ඉහළ ගොස් ඇති බවයි විදෙස් මාධ්‍ය සඳහන් කරන්නේ. කොරෝනා වසංගතය හමුවේ ඉන්ධන නිෂ්පාදනය හා සංචිත අවම වීමත් සමඟයි මෙලෙස මිල ඉහළ ගොස් ඇත්තේ. යුරෝපයේ ගෑස් අවශ්‍යතාවෙන් 90%ක් සපයනු ලබන්නේ රුසියාවෙන්. එම තත්ත්වය යටතේ ගෑස් මිල ඉහළ යාම හරහා රුසියාවට වැඩි වාසි අත්වී ඇති අතර මිල ඉහළ යාමට රුසියාවේ සම්බන්ධයක් ඇති බවටද චෝදනා එල්ල වනවා. කෙසේ වුවද මිල පාලනය සඳහා ගෑස් නිෂ්පාදනය වැඩිකර ඇති බවයි රුසියා ජනාධිපතිවරයා සඳහන් කරන්නේ. මේ අතර ජර්මනියේ ගෑස් සමාගම් නිවෙස් වෙත ගෑස් සැපයීම තාවකාලිකව අත්හිටුවා ඇති බවද විදෙස් මාධ්‍ය සඳහන් කරනවා.     ", "URL": "https://www.itnnews.lk/2023/10/05/370043/", "Category": "Breaking News,ජාත්‍යන්තර පුවත්", "Parent URL": null}