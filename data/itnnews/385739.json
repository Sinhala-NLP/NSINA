{"Source": "ITN news", "Timestamp": "டிசம்பர் 30, 2021 12:35", "Headline": "நாட்டில் நேற்றைய தினம் வைரஸ் தொற்றாளர்களாக 419 பேர் பதிவு..", "News Content": "நாட்டில் நேற்றைய தினம் கொவிட் 19 வைரஸ் தொற்றாளர்களாக 419 பேர் இனங்காணப்பட்டுள்ளதாக சுகாதார அமைச்சின் தொற்றுநோயியல் பிரிவு தெரிவித்துள்ளது. குறித்த எண்ணிக்கையுடன் நாட்டில் இதுவரை இனங்காணப்பட்டுள்ள மொத்த தொற்றாளர்களின் எண்ணிக்கை 5 இலட்சத்து 85 ஆயிரத்து 5 ஆக அதிகரித்துள்ளது. இந்நிலையில் நேற்றைய தினத்தில் சுகாதார சேவைகள் பணிப்பாளார் நாயகத்தினால் 21 மரணங்கள் தொடர்பில் உறுதிப்படுத்தப்பட்டு அறிவிக்கப்பட்டுள்ளது. குறித்த மரணங்கள் நேற்று முன்தினம் பதிவாகியுள்ளன. அதன் அடிப்படையில் நாட்டின் மொத்த கொரோனா மரணங்களின் எண்ணிக்கை 14 ஆயிரத்து 944 ஆக உயர்வடைந்துள்ளது. நேற்றைய தினத்தில் 210 கொவிட் தொற்றாளர்கள் தொற்றிலிருந்து குணமடைந்துள்ளதாகவும், இதுவரை நாட்டில் 5 இலட்சத்து 60 ஆயிரத்து 65 பேர் கொவிட் 19 வைரஸ் தொற்று ஏற்பட்டதன் பின்னர் குணமடைந்துள்ளதாக சுகாதார அமைச்சின் தொற்று நோயியல் பிரிவு தெரிவித்துள்ளது. ", "URL": "https://www.itnnews.lk/2023/10/05/385739/", "Category": "Breaking News,தேசிய செய்திகள்", "Parent URL": null}