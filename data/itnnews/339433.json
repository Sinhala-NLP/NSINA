{"Source": "ITN news", "Timestamp": "මැයි 27, 2021 17:32", "Headline": "වරාය නගර ආර්ථික කොමිෂන් සභා පනත් කෙටුම්පතට කතානායක අත්සන් තබයි", "News Content": "කොළඹ වරාය නගර ආර්ථික කොමිෂන් සභාව ස්ථාපනය කිරීමේ පනත් කෙටුම්පතට කතානායකවරයාගේ සහතිකය අද හිමි වුණා. කොළඹ වරාය නගර ආර්ථික කොමිෂන් සභාව පිහිටුවීමේ පනත් කෙටුම්පතට කතානායක මහින්ද යාපා අබේවර්ධන මහතා අද අත්සන් තැබුවා. පෙරවරු 11.20ට කතානායකවරයා සිය සහතිකය සටහන් කළ බව කතානායක කාර්යාලය නිවේදනය කළා. මේ අනුව කොළඹ වරාය නගර ආර්ථික කොමිෂන් සභාව පිහිටුවීමේ පනත අද සිට බලාත්මක වනවා.       ", "URL": "https://www.itnnews.lk/2023/10/05/339433/", "Category": "දේශීය පුවත්", "Parent URL": null}