{"Source": "ITN news", "Timestamp": "නොවැම්බර් 21, 2022 08:59", "Headline": "පාසල් ළමයින්ට මත්කරල් බෙදූ උපකාරක පන්ති ගුරුවරයකු අත්අඩංගුවට", "News Content": "දීර්ඝ කාලයක පටන් පාසල් ළමයින්ට මත් කරල් බෙදූ උපකාරක පංති ගුරුවරයෙකු පොලිස් විශේෂ කාර්ය බලකාය මගින් අත්අඩංගුවට ගෙන තිබෙනවා. විශේෂ කාර්ය බලකායේ කටුකුරුන්ද පුහුණු පාසලේ නිලධාරීන්ට ලැබුණු තොරතුරකට අනුව කළුතර දකුණ ප්‍රදේශයේ සිදුකල වැටලීමකදීයි මොහු අත්අඩංගුවට ගෙන ඇත්තේ. බලපත්‍ර නොමැතිව හා වෛද්‍යවරයෙකුගේ නිර්දේශයෙන් තොරව තහනම් උත්තේජක කරල් 1,299 ක් අදාළ උපකාරක පන්ති ගුරුවරයා ළඟ තිබී අත්අඩංගුවට ගෙන තිබෙනවා. මෙම සැකකරු 4 වන ශ්‍රේණියේ සිට 8 ශ්‍රේණිය දක්වා  ගණිතය සහ විද්‍යා විෂයන්ට අදාළ උපකාරක පන්ති පවත්වා ඇති බවයි විශේෂ කාර්ය බලකාය සදහන් කරන්නේ. අදාළ පුද්ගලයා මාවනැල්ල ප්‍රදේහයේ පදිංචිකරුවෙක්. කළුතර විද්‍යාලයේ ළමයින් ඉලක්ක කර ගනිමින් දීර්ඝ කාලයක පටන් සැකකරු මත් කරල් අලෙවි කර ඇති බවට තොරතුරු හෙලිකරගෙන තිබෙනවා.           ", "URL": "https://www.itnnews.lk/2023/10/05/446757/", "Category": "Breaking News,දේශීය පුවත්", "Parent URL": null}