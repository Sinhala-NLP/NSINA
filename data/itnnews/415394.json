{"Source": "ITN news", "Timestamp": "ජූනි 6, 2022 14:46", "Headline": "යුක්රේනයේ නව ඉලක්ක වෙත ප්‍රහාර එල්ල කරන බවට පුටින්ගෙන් අනතුරු ඇඟවීමක්", "News Content": "ඇමෙරිකාව යුක්රේනයට දිගුදුර මිසයිල පද්ධති ලබාදුනහොත් යුක්රේනයේ නව ඉලක්ක වෙත ප්‍රහාර එල්ල කිරීම ආරම්භ කරන බවට රුසියා ජනාධිපති ව්ලැඩිමීර් පුටින් අනතුරු අඟවනවා. ඇමෙරිකා ජනාධිපති ජෝ බයිඩන් යුක්රේනයට දිගු දුර මිසයිල හා රොකට් පද්ධති ලබාදීමට එකඟත්වය පළ කිරීමත් සමඟයි රුසියා ජනාධිපතිවරයා මෙම අනතුරු ඇඟවීම සිදුකරන්නේ. යුක්රේනයේ සිට රුසියා ඉලක්ක වෙත ප්‍රහාර එල්ල කිරීමට මේ සමඟ හැකියාව ලැබෙනවා. කෙසේ වුවද රුසියාවට ප්‍රහාර එල්ල කිරීමට මෙම අවි පද්ධති යොදා නොගනු ඇති බවට ඇමෙරිකා ජනාධිපතිවරයා විශ්වාසය පළකරනවා. මේ අතර බ්‍රිතාන්‍යයද එම් 270 වර්ගයේ රොකට් පද්ධති යුක්රේනයට ලබාදීමට අද එකඟත්වය පළකළා. ඒ සමඟම රුසියා යුක්රේන යුද ගැටුම් බරපතල තත්ත්වයකට පැමිණෙනු ඇති බවටයි යුද විශ්ලේෂකයින් අනතුරු අඟවන්නේ. ඊයේ දිනයේදී ද කියෙව් නගරය ඉලක්ක කරගනිමින් රුසියාව මිසයිල ප්‍රහාරයක් එල්ල කළා. ඒ සති කිහිපයකට පසු ප්‍රථම වතාවටයි.           ", "URL": "https://www.itnnews.lk/2023/10/05/415394/", "Category": "Breaking News,ජාත්‍යන්තර පුවත්", "Parent URL": null}