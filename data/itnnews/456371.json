{"Source": "ITN news", "Timestamp": "ஜனவரி 18, 2023 15:23", "Headline": "உயர்தர பரீட்சைக்கான சகல ஏற்பாடுகளும் பூர்த்தி", "News Content": "எதிர்வரும் திங்கட் கிழமை ஆரம்பமாகவுள்ள க.பொ.த உயர்தர பரீட்சைக்கான சகல ஏற்பாடுகளும் பூர்த்தி செய்யப்பட்டுள்ளன. 2200 பரீட்சை நிலையங்களில் பரீட்சை நடைபெறும் என பரீட்சைகள் ஆணையாளர் நாயகம் அமித் ஜயசுந்தர தெரிவித்துள்ளார். 2 இலட்சத்து 78 ஆயிரத்து 196 பாடசாலை பரீட்சார்த்திகளும் 53 ஆயிரத்து 513 தனியார் பரீட்சார்த்திகளும் என 3 இலட்சத்து 31 ஆயிரத்து 709 பேர் பரீட்சைக்கு தோற்றவுள்ளனர். பரீட்சை காலத்தில் ஏதேனும் அனர்த்தங்கள் ஏற்பட்டால் அதற்கு முகங்கொடுக்க தேவையான நடவடிக்கைகளை நாம் மேற்கொண்டுள்ளோம். அனுமதி பத்திரங்களில் ஏதேனும் திருத்தங்கள் செய்யவேண்டியேற்பட்டால் உடன் திருத்திக் கொள்ள வேண்டும். ஏதேனும் பாடசாலைகளில் பரீட்சார்த்திகளுக்கு அனுமதி பத்திரம் வழங்கப்ப்டாவிடின் உடனடியாக அவற்றை வழங்கி அவற்றை பரிசீலிப்பதற்கான ஆலோசனையை வழங்குங்கள். ஒன்லைன் முறையிலும் அவற்றை திருத்திக் கொள்ளலாம். பாடசாலை பரீட்சார்த்திகள் அதிபர் ஊடாகவும் தனிப்பட்ட பரீட்சார்த்திகள் தமது அடையாள அட்டை இலக்கத்தை பயன்படுத்தி உத்தியோகபூர்வ இணையத்தளத்துக்கு சென்று தமது தரவுதளத்தில் பிரவேசிக்க முடியும். சகல மாணவர்களுக்கும் பிரத்தியேகமான கோவைகள் தயாரிக்கப்பட்டுள்ளன. அதன் பிரதிகளை பெற்று கொள்ளவும் உங்களுக்கு வாய்ப்புண்டு. திருத்தப்பட்ட அனுமதி பத்திரத்துடன் கடிதம் ஒன்றை எடுத்துச் செல்லுங்கள். பிரச்சினையின்றி பரீட்சைக்கு தோற்ற முடியும். தேசிய அடையாள அட்டையை நாம் அங்கீகரிக்கப்பட்ட அடையாள அட்டையாக கருதுகின்றோம். வெளிநாட்டு கடவுச்சீட்டு ஆகியன இல்லாவிட்டால் செல்லுப்படியாகும் சாரதி அனுமதி பத்திரம் ஆகியவற்றை பயன்படுத்த முடியும். கருப்பு அல்லது நீல நிற பேனாக்களை பயன்படுத்துங்கள். வேறு நிறங்களிலான பேனாக்களை பயன்படுத்த வேண்டாம். செல்லிட தொலைபேசிகளோ, அதனுடன் இணைந்த இலத்திரனியல் சாதனங்கள் எதனையும் பரீட்சார்த்திகள் வைத்திருக்க முடியாது. இவ்வாறான குற்றங்களை புரிந்தால் ஐந்தாண்டு கால பரீட்சை தடைக்கு முகங்கொடுக்க வேண்டியேற்படும். டிப்பெக்ஸ் பயன்பாடும் தடை செய்யப்பட்டுள்ளது. நான்கு பாடங்களுக்கு சில கருவிகளை பயன்படுத்த அனுமதி வழங்கப்பட்டுள்ளது. அவற்றின் ஊடாக நிகழ்ச்சிகளை தயாரிக்க முடியாத இயந்திரங்களாக அவை இருக்க வேண்டும். கணக்கியல், பொறியியல் தொழில்நுட்பம் உள்ளிட்ட நான்கு பாடங்களுக்கு இவ்வனுமதி வழங்கப்பட்டுள்ளது. கை கடிகாரம் பயன்படுத்தலாம். எனினும் அது ஸ்மார்ட் கைகடிகாரமாக இருக்க கூடாது. ", "URL": "https://www.itnnews.lk/2023/10/05/456371/", "Category": "Breaking News,அண்மைய செய்திகள்,தேசிய செய்திகள்", "Parent URL": null}