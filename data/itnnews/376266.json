{"Source": "ITN news", "Timestamp": "නොවැම්බර් 15, 2021 15:20", "Headline": "අයාලේ ගිය වව්නියාවේ එල ගවයින් 100 ක් අල්ලා අයිතිකරුවන්ට දඩ ගසයි", "News Content": "වැසි සමයේ වව්නියාව නගරයේ වීදි පුරා අයාලේ ගමන් කල ගවයින් 100 කට වැඩි අල්ලා ගවයින්ගේ අයිතිකරුවන්ට දඩමුදල් නියම කිරීමට වව්නියාව නගර සභාව විසින් පියවර ගනු ලැබුවා. වැසි සහිත කාලගුණය වාතාවරණයක් පවතින අවස්ථාවේදී වව්නියාව නගරයේ පිහිටි වීදි වල අයාලයේ ගවයින් ගමන් කිරීම හේතුවෙන් රථ වාහන තදබදය, රියඅනතුරු, බවභෝග විනාශ කිරීම් ආදි කරුණු සැලකිල්ලට ගනිමිනුයි වව්නියාව නගර සභාව මෙම තීරණය ගනු ලැබුවේ. මේ අනුව වව්නියාව නගරයේ වීදි වල, පට්ටානිචූර්, වේප්පම්කුලම්, කෝවිල්කුලම් , කුරුමන්කාඩු, වෛරවපුලියන්කුලම් ආදි ප්‍රදේශයන්හි අයාලේ ගමන් කරමින් සිටි ගවයින් අල්ලා වව්නියාව නගරසභාවට අයත් භූමියකට රැගෙන ඒමට කටයුතු යොදනු ලැබුවා. ඊයේ (14) දින රාත්‍රියේ පැ5 4ක් වැනි කාලයක් තුලදී මෙලෙස ගවයින් 100 කට වැඩි ප්‍රමාණයක් අල්ලා ඇති අතර අල්ලා ගත් ගවයින් වෙනුවෙන් එක් ගවයෙකුට රුපියල් 1000 ක දඩයක් සහ දිනක නඩත්තු ගාස්තු වශයෙන් රුපියල් 300 ක් මෙන්ම ගවයින් අයිති එක් අයිතිකරුවෙකුට රුපියල් 1000 ක මුදලක් දඩ වශයෙන් නියම කොට ඇති අතර නැවත ආයාලේ ගවයින් මුදා හරින්නේ නම් දඩු මුදල් වැඩි වන බවටද අයිතිකරුවන්ට වව්නියාව නගරසභාව විසින් වැඩි දුරටත් දැනුම් දුන්නා.   ", "URL": "https://www.itnnews.lk/2023/10/05/376266/", "Category": "දේශීය පුවත්", "Parent URL": null}