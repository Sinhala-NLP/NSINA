{"Source": "ITN news", "Timestamp": "ஜூன் 1, 2021 12:52", "Headline": "கொரோனா வைரசிற்கு கிரேக்க அகர வரிசையில் பெயரிடும் முறையை அறிமுகப்படுத்த சுகாதார ஸ்த்தாபனம் நடவடிக்கை..", "News Content": "உருமாறிய கொரோனா வைரசிற்கு பெயரிடுவதற்காக கிரேக்க அகர வரிசையைப் பயன்படுத்தும் புதிய முறையொன்றை அறிமுகப்படுத்த உலக சுகாதார ஸ்த்தாபனம் நடவடிக்கை எடுத்துள்ளது. பிரித்தானியா, தென்னாபிரிக்கா மற்றும் இந்தியாவிலிருந்து இனங்காணப்பட்ட உருமாறிய புதிய கொரோனா வைரசிற்கு இவ்வாறு கிரேக்க அகர வரிசையை பயன்படுத்தி குறிப்பிடுவதற்கு நடவடிக்கை எடுக்கப்பட்டுள்ளது. பிரித்தானியாவில் பரவும் கொரோனா வைரசை குறிப்பிடுவதற்கு எல்பா அகர வரிசையையும் தென்னாபிரிக்காவின் வைரசிற்கு பீட்டா அகர வரிசையையும் இந்தியாவின் புதிய வைரசிற்கு டெல்டா அகர வரிசையும் பயன்படுத்தப்பட்டுள்ளதாக உலக சுகாதார ஸ்த்தாபனம் தெரிவிக்கிறது. இந்த புதிய பெயரிடும் முறை ஊடாக உருமாறிய புதிய கொரோனா வைரசை இனங்காணும் போது ஏற்படக்கூடிய பிரச்சினைகளை தடுத்துக்கு கொள்ள முடியமென சுகாதார ஸ்த்தாபனம் மேலும் தெரிவித்துள்ளது. இந்தியாவில் இனங்காணப்பட்ட உருமாறிய புதிய வைரசை இந்திய வைரஸ் என அறிமுகப்படுத்துவதில் இந்திய அரசு கடும் எதிர்ப்பை தெரிவித்ததை அடுத்தே இந்நடவடிக்கை எடுக்கப்பட்டது. அத்துடன் கொரோனா வைரசை தடுப்பதற்காக பூகோள ரீதியில் இணக்கப்பாடொன்றை எட்டுவதற்கான தருணம் எழுந்துள்ளதாக உலக சுகாதார ஸ்த்தாபனம் அறிவித்துள்ளது. சுகாதார ஸ்த்;தாபனத்த்pன் தலைவர் டெட்ரொஸ் எடனொம் கருத்து தெரிவிக்கையில் கொரோனா வைரசை கட்;டுப்படுத்தும் ஏற்பாடுகளை முன்னெடுப்பதிலும் துரித சிகிச்சை முறைகளை வழங்குவதிலும் பூகோள ரீதியில் எவ்வித நடவடிக்கைகளும் எடுக்கப்படவில்லை. இதனால் துரித சிகிச்சைகளை மேற்கொள்வதற்காக பூகோள ரீதியிலான இணக்கப்பாடொன்றை எட்டவேண்டுமென்றும் அவர் தெரிவித்துள்ளார். அத்துடன் உலக சுகாதார ஸ்த்தாபனத்திற்கு உதவி வழங்கும் போது நிலையான மற்றும் நெகிழ்வுத் தன்மையான வேலைத்திட்டமொன்றை உறுப்பு நாடுகள் பின்பற்ற வேண்டியதன் முக்கியத்துவத்தையும் அவர் சுட்டிக்காட்டியுள்ளார். ", "URL": "https://www.itnnews.lk/2023/10/05/340127/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}