{"Source": "ITN news", "Timestamp": "නොවැම්බර් 30, 2021 09:02", "Headline": "හිටපු අමාත්‍යවරයෙකු වූ සිරිසේන කුරේ මහතා අභාවප්‍රාප්ත වෙයි", "News Content": "හිටපු අමාත්‍යවරයෙකු වූ  සිරිසේන කුරේ මහතා අභාවප්‍රාප්ත වුණා. එක්සත් ජාතික පක්ෂයේ ප්‍රබල අමාත්‍යවරයෙකු වූ ඒ මහතා  එක්සත් ජාතික පක්ෂයේ මහලේකම්වරයා ලෙස ද දීර්ඝ කාලයක් ක්‍රියා කර තිබුණා. 1980, 1990 දශකයේ මෙරට දේශපාලනයේ පෙරළිකාර ප්‍රබල චරිතයක් වූ සිරිසේන කුරේ මහතා කොළඹ නගරාධිපති ධුරයට පත්වූයේ 1979 වසරේයි එතැන් සිට  1989 වසර දක්වා වසර 10ක්  කොළඹ නගරාධිපතිවරයා ලෙස ඒ මහතා කටයුතු  කළා.  1989 වසරේ දී පාර්ලිමේන්තුවට තේරී පත්වු සිරිසේන කුරේ මහතා එතැන් සිට එක්සත් ජාතික පක්ෂයේ ප්‍රබල අමාත්‍යධුර කිහිපයක කටයුතු කර තිබුණා.  පෞද්ගලික රෝහලක ප්‍රතිකාර ලබමින් සිටියදීයි සිරිසේන කුරේ මහතා අභාවප්‍රාප්ත වුණේ. මිය යන විට 90 හැවිරිදි වියේ පසුවුණා.       ", "URL": "https://www.itnnews.lk/2023/10/05/379591/", "Category": "දේශීය පුවත්", "Parent URL": null}