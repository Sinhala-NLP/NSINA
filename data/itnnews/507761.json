{"Source": "ITN news", "Timestamp": "අගෝස්තු 13, 2023 09:01", "Headline": "හෙරොයින් සමඟ තිදෙනෙකු අත්අඩංගුවට", "News Content": "දිවයිනේ ප්‍රදේශ කිහිපයක සිදුකළ වැටලීම්වලින් හෙරොයින් සමඟ කාන්තාවන් දෙදෙනෙකු ඇතුළු සැකකරුවන් කිහිපදෙනෙකු අත්අඩංගුවට ගෙන තිබෙනවා. කොළඹ අපරාධ කොට්ඨාසයේ නිලධාරීන්ට ලැබුණු තොරතුරකට අනුව වැල්ලම්පිටිය ප්‍රදේශයේ කළ වැටලීමක දී හෙරොයින් ග්‍රෑම් 26 යි මිලිග්‍රෑම් 320 ක් සමඟ සැකකාරියක අත්අඩංගුවට ගත්තා. වයස අවුරුදු 40ක් වන එම කාන්තාව කොළොන්නාව ප්‍රදේශයේ පදිංචිකාරිනියක්. හෝමාගම නගරයේ කළ වැටලීමක දීද හෙරොයින් ග්‍රෑම් 12යි මිලිග්‍රෑම් 500ක් ළඟ තබාගෙන සිටි සැකකරුවෙකු අතිඅඩංගුවට ගැණුනා. හෙරොයින් ජාවාරමෙන් උපයාගත් බවට සැක කෙරෙන මුදල් තොගයක් ද ඔහු ළඟ තිබී සොයාගත් අතර එම පුද්ගලයා මාගම්මන ප්‍රදේශයේ පදිංචිකරුවෙකු බව පොලීසිය පවසනවා. මොරටුව එගොඩඋයන ප්‍රදේශයේ දීද වැටලීමක් සිදුකෙරුණා. එහිදීද හෙරොයින් ග්‍රැම් 11යි මිලිග්‍රෑම් 300ක් සමඟ සැකකාරියක් අත්අඩංගුවට ගත් අතර ඇය මොරටුව අධිකරණයට ඉදිරිපත් කිරීමට නියමිතයි.           ", "URL": "https://www.itnnews.lk/2023/10/05/507761/", "Category": "Breaking News,දේශීය පුවත්", "Parent URL": null}