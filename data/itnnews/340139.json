{"Source": "ITN news", "Timestamp": "ஜூன் 1, 2021 13:10", "Headline": "பணியாளர்களை கடமைக்கு அழைப்பது தொடர்பில் அரச நிறுவனங்களின் பிரதானிகளுக்கு மீண்டும் அறிவுறுத்தல்..", "News Content": "கடமைக்கு பணியாளர்களை அழைக்கும் போது சேவைக்கான அத்தியாவசிய தேவை காணப்படும் நபர்களை மாத்திரம் பணிக்கு அழைக்குமாறு அரச நிறுவனங்களின் பிரதானிகளிடம் கோரிக்கை விடுக்கப்பட்டுள்ளது. பயணத்தடை அமுல்ப்படுத்தப்பட்டுள்ள நிலையில் அதிகளவான வாகனங்கள் கொழும்புக்கு வருகை தருவதாக பொலிஸார் குறிப்பிட்டுள்ளனர். குறிப்பாக நேற்றைய தினம் காலை 6.30 மணியிலிருந்து 10.30 மணி வரையான 4 மணித்தியாலங்களில் மேல்மாகாணத்திற்கு 55 ஆயிரத்து 944 வாகனங்கள் உள்நுழைவதாக கணக்கிடப்பட்டுள்ளது. அவற்றில் 3 ஆயிரத்து 528 வாகனங்கள் அத்தியாவசிய பொருள் விநியோக சேவையில் ஈடுபடும் வாகனங்களென தெரியவந்துள்ளது. ", "URL": "https://www.itnnews.lk/2023/10/05/340139/", "Category": "Breaking News,அண்மைய செய்திகள்", "Parent URL": null}