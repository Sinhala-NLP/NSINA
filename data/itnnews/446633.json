{"Source": "ITN news", "Timestamp": "නොවැම්බර් 20, 2022 10:05", "Headline": "ට්‍රම්ප්ගේ ට්විටර් ගිණුම යළි ස්ථාපිත කෙරේ", "News Content": "ඊලෝන් මස්ක් ඇමෙරිකාවේ හිටපු ජනාධිපති ඩොනල්ඩ් ට්‍රම්ප්ගේ ට්විටර් ගිණුම යළි ස්ථාපිත කර තිබෙනවා. ඊලෝන් මස්ක් පැවැත්වු මත විමසුමකින් පසුව ඩොනල්ඩ් ට්‍රම්ප්ගේ ට්විටර් ගිණුම යළි ස්ථාපිත කිරීමට පියවර ගෙන ඇති බවයි වාර්තා වන්නේ. මිලියන 15කට ආසන්න ජනතාවකගෙන් ට්‍රම්ප්ගේ ගිණුම ස්ථාපිත කළ යුතුදැයි ඡන්දය පැවැත්වුණා. සියයට 51.8ක සුළු ට්‍රම්ප්ගේ ගිණුම ස්ථාපිත කරන්නැයි පක්ෂව ඡන්දය ලබා දී තිබුණා. ට්විටර් පණිවුඩයක් නිකුත් කරමින් සඳහන් කරන්නේ ජනතාවගේ කැමැත්ත මත ට්‍රම්ප්ගේ සේවය නැවතත් පිහිටවු බවයි. ප්‍රචණ්ඩත්වය උසිගැන්වීම හේතුවෙන් ඇමෙරිකාවේ හිටපු ජනාධිපති ඩොනල්ඩ් ට්‍රම්ප්ගේ සමාජ මාධ්‍ය වේදිකාව වසර දෙකකට තහනම් කර තිබෙන අවස්ථාවකයි මෙලෙස ට්විටර් ගිණුම යළි ස්ථාපිත කර තිබෙන්නේ.     ", "URL": "https://www.itnnews.lk/2023/10/05/446633/", "Category": "ජාත්‍යන්තර පුවත්", "Parent URL": null}