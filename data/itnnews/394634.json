{"Source": "ITN news", "Timestamp": "පෙබරවාරි 12, 2022 12:48", "Headline": "ඉන්දියාව 3-0 කින් කොදෙව් පිල පරදවයි", "News Content": "සංචාරක බටහිර ඉන්දීය කොදෙව් කණ්ඩායමට එරෙහි එක්දින තරගාවලිය තුනට බිංදුවක් ලෙස ජය ගැනීමට ඉන්දීය කණ්ඩායම සමත්වුණා. ඊයේ පැවති තුන්වන එක්දින තරගයේ ප්‍රථමයෙන් පන්දුවට පහර දුන් ඉන්දීය කණ්ඩායම පන්දුවාර 50 අවසානයේ සියලු දෙනා දැවී ලකුණු 265 ක් ලබාගත්තා. ශ්‍රේයස් අයියර් ලකුණු 80 යි. රිශාබ් ෆන්ට් ලකුණු 56 ක් ලබා ගැනීමට සමත්වුණා. පිළිතුරු ඉනිම ක්‍රීඩා කළ බටහිර ඉන්දීය කොදෙව් ක්‍රීඩකයන් පන්දුවාර 37 යි එක් පන්දුවක් අවසානයේ සියලු ක්‍රීඩකයන් දැවී රැස්කළේ ලකුණු 169 ක් පමණයි. ඒ අනුව ලකුණු 96 කින් තරගය ජය ගැනීමට ඉන්දීය කණ්ඩායම සමත් වුණා. තරගාවලියේ පළමු තරග දෙක ජයගත්තේ ද ඉන්දීය කණ්ඩායමයි.                 ", "URL": "https://www.itnnews.lk/2023/10/05/394634/", "Category": "ක්‍රීඩා", "Parent URL": null}