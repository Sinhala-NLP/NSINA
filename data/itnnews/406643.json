{"Source": "ITN news", "Timestamp": "අප්‍රේල් 12, 2022 17:09", "Headline": "පිළියන්දල, ආයතන 9කට හා වාහන දෙකකට වෙඩි තැබූ සැකකරු අත්අඩංගුවට", "News Content": "පිළියන්දල, ආයතන 9කට හා වාහන දෙකකට වෙඩි තැබූ සැකකරු ගිනි අවිද සමග අත්අඩංගුවට ගෙන තිබෙනවා. මෙරට නිෂ්පාදිත අවියක් යොදා ගනිමින් පිලියන්ද සුපිරි වෙළදසලක් පෞද්ගලික බැංකුවක්,  මූල්‍ය ආයතන දෙකක් ආයුර්වේද මධ්‍යස්ථානයක් පෙරපාසලක් ඇතුලු ආයතන 9 කට සැකකරු වෙඩි තැබීම සිදුකර ඇති බවයි පොලිසිය පවසන්නේ. බස් රථයකට හා මෝටර් රථයකට ද ඔහු මෙසේ වෙඩි තබා තිබෙනවා. සීසීටීවී කැමරා දර්ශන ඔස්සේ පරික්ෂණ පැවැත්වූ ගල්කිස්ස අපරාධ විමර්ශන අංශය දම්පේ ප්‍ර දේශයේදී සැකකරු හා ගිනි අවියඅත්අඩංගුවට ගනු ලැබුවා. ඊට යොදාගත් පාපැදි යකඩ බෝල හා වීදුරු බෝල මෙන්ම ප්‍රහාරයට උපයෝගී කරගත් මෝටර් රථය ද පොලිස් අත්අඩංගුවට ගෙන තිබෙනවා. 34 හැවිරිදි සැකකරු අන්තර්ජාලය හාරහා ව්‍යාපාර කටයුතු කරන්නෙක්.       ", "URL": "https://www.itnnews.lk/2023/10/05/406643/", "Category": "දේශීය පුවත්", "Parent URL": null}