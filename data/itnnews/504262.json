{"Source": "ITN news", "Timestamp": "ජූලි 31, 2023 14:51", "Headline": "අධික උණුසුම මැදත් යුරෝපයට ආ සංචාරකයෝ විනෝදයෙන්", "News Content": "අධික උණුසුම් කාලගුණය හමුවේ වුව ද සංචාරකයන් රැසක් යුරෝපය හා ඇමෙරිකාවේ විනෝදාස්වාද කටයුතු වල නිරත වන ආකාරය ජාත්‍යන්තර මාධ්‍ය විකාශය කරනවා. පසුගිය සති කිහිපය පුරා යුරෝපයේ ග්‍රිසිය / ඉතාලිය හා ප්‍රංශය යන රටවලට සෙල්සියස් අංශක 45ට වැඩි උෂ්ණත්වයක් බලපා තිබුණා. ග්‍රිසියේ ප්‍රදේශ රැසක ලැව්ගිනි ද හටගත්තා. එහෙත් ඒ පිළිබඳ තැකීමකින් තොරව සංචාරකයන් බොහෝ පිරිසක් විනෝදාස්වාද කටයුතු වල යෙදෙමින් සිටි ආකාරය දැකගත හැකියි. ආරක්ෂිත පූර්වෝපායන් අනුගමනය කරමින් ඔවුන් විනෝදවන ආකාරය විදෙස් මාධ්‍ය ද වාර්තා කළා. මේ අතර ඇමෙරිකාවේ ලාස් වේගාස් හා කැලිෆෝනියා ප්‍රාන්ත වල ද සංචාරකයන් බහුලව එළිමහනේ ගැවසෙන ආකාරය දැකගත හැකි වුණා.             ", "URL": "https://www.itnnews.lk/2023/10/05/504262/", "Category": "ජාත්‍යන්තර පුවත්", "Parent URL": null}