{"Source": "ITN news", "Timestamp": "නොවැම්බර් 18, 2022 12:03", "Headline": "ප්‍රවීණ චිත්‍ර ශිල්පී එච්.එස් සරත් මහතාගේ 50 වැනි ඒක පුද්ගල චිත්‍ර ප්‍රදර්ශනය ජනපති අතින් විවෘත කෙරේ", "News Content": "ප්‍රවීණ චිත්‍ර ශිල්පී එච් එස් සරත් මහතාගේ 50 වන ඒකපුද්ගල චිත්‍ර ප්‍රදර්ශනය ජනපති අතින් විවෘත කෙරුණා. කොළඹ ලයනල් වෙන්ට් කලාගාරයේදී ප්‍රදර්ශනය පැවැත්වෙන්නේ.මෙහිදී අදහස් දැක්වූ ජනාධිපති රනිල් වික්‍රමසිංහ මහතා කියා සිටියේ ලබන වසරට යෙදෙන 75වන නිදහස් දින සංවත්සරය වෙනුවෙන් මෙරට අභිමානය විදහා දැක්වෙනව දැවැන්ත චිත්‍ර තරගයක් හා ප්‍රසංගයක් සංවිධාන කිරීමට අපේක්ෂා කරන බවයි. ඊට මෙරට දක්ෂ චිත්‍ර ශිල්පීන් සියලු දෙනා දායක කර ගැනීම අරමුණයි. නවක චිත්‍ර ශිල්පීන්ට ද සිය දක්ෂතා එළි දැක්වීමට එය මහඟු අවස්ථාවක් වනු ඇති බවයි ජනාධිපතිතුමා කියා සිටියේ. ජනාධිපතිතුමා චිත්‍ර ප්‍රදර්ශනය නරඹන අවස්ථාවේ දී  පාසල් සිසුන්ද චිත්‍ර ප්‍රදර්ශනය නැරඹීමට එක්ව සිටියා. එහිදී පාසල් දැරියන් දෙදෙනෙකු මෙරට අධ්‍යාපන ක්‍රමය සකස් විය යුතු ආකාරය පිළිබඳ සම්පාදනය කළ සැලැස්මක් ජනාධිපතිතුමා වෙත පිළිගැන්වුවා. අගවිනිසුරු ජයන්ත ජයසූරිය ශ්‍රීලංකා පදනම් ආයතනයේ සභාපති සමන් අතාවුදහෙට්ටි යන මහත්වරුන් ඇතුළු පිරිසක් මෙම අවස්ථාවට එක්ව සිටියා.චිත්‍ර ප්‍රදර්ශනය අද සිට ලබන 20 වනදා දක්වා පැවැත්වෙනවා.     ", "URL": "https://www.itnnews.lk/2023/10/05/446340/", "Category": "දේශීය පුවත්", "Parent URL": null}