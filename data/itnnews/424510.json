{"Source": "ITN news", "Timestamp": "ජූලි 23, 2022 11:37", "Headline": "ශ්‍රී ලංකා – පාකිස්ථාන දෙවන ටෙස්ට් ක්‍රිකට් තරගය හෙට", "News Content": "ශ්‍රී ලංකාව හා පාකිස්ථාන කණ්ඩායම අතර ගාල්ල ජාත්‍යන්තර ක්‍රිකට් ක්‍රීඩාංගනයේදී හෙට ආරම්භ වීමට නියමිත දෙවන ටෙස්ට් ක්‍රිකට් තරගයට සහභාගී වීමේ අවස්ථාව පාකිස්ථාන වේගපන්දු යවන ක්‍රීඩක ශහීන් අෆ්රිඩිට අහිමි වී තිබෙනවා. දෙරට අතර පැවති පළමු ටෙස්ට් තරගයේ සිව් වන දිනයේදී දනහිසේ ඇතිවූ ආබාධයක් හේතුවෙන් පකිස්තාන වේගපන්දු යවන ක්‍රීඩක ෂහීඩ් අෆ්රිඩී ක්‍රිඩා පිටියෙන් ඉවත් වූ අතර පසුව ඔහු ප්‍රතිකාර සඳහා යොමු කෙරුණා. කෙසේ වෙතත් එම ආබාධිත තත්ත්වය තවමත් යහපත් මට්ටමක නොපැමිණිම හේතුවෙන් ඔහුට ශ්‍රී ලංකාව සමඟ පැවැත්වෙන දෙවන ටෙස්ට් තරගය ද අහිමිවන බවයි ක්‍රිකට් ආරංචි මාර්ග සඳහන් කරන්නේ. දෙරට අතර පැවති පළමු ටෙස්ට් තරගය ජය ගැනීමට පාකිස්ථාන කණ්ඩායම සමත් වුණා. ", "URL": "https://www.itnnews.lk/2023/10/05/424510/", "Category": "Breaking News,ක්‍රිකට්,ක්‍රීඩා", "Parent URL": null}