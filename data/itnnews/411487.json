{"Source": "ITN news", "Timestamp": "මැයි 15, 2022 11:56", "Headline": "සඟවා ගෙන සිටි ඩොලර් 47000ක් බොරලැස්ගමුවෙන් සොයා ගැනේ", "News Content": "නීතිවිරෝධී ලෙස සඟවා ගෙන සිටි ඇමරිකානු ඩොලර් හතළිස් හත්දහසක් හෙවත් ශ්‍රී ලංකා රුපියල් එක්කෝටි හැත්තෑ එක්ලක්ෂ පනස් පන්දහසක මුදලක් විශේෂ කාර්ය බලකාය මගින් අත්අඩංගුවට ගෙන තිබෙනවා. මෙය ප්‍රකට ආදායමෙන් කොටසක් නොවන බවටයි සැකකෙරෙන්නේ. මුදල් විශුද්ධිකරණය කිරීමේ වරදට පුද්ගලයන් දෙදෙනෙකු ද මේ වනවිට අත්අඩංගුවට ගත් බවයි විශේෂ කාර්ය බලකාය පවසන්නේ. විශේෂ කාර්ය බලකයේ අණදෙන නිලධාරී නීතීඥ වරුණ ජයසුන්දර මහතාගේ නියෝගයෙන් හා උපදෙස් මත විශේෂ කාර්ය බලකාය සිදුකළ විශේෂ මෙහෙයුමකට අනුව බුද්ධි තොරතුරු ඔස්සේ දැඩි පරිශ්‍රමයකින් බොරලැස්ගමුව ප්‍රදේශයෙන් මෙම ඇමරිකානු ඩොලර් තොගය සොයාගෙන තිබෙනවා. බොරලැස්ගමුව ප්‍රදේශයේ ස්ථාන දෙකකදී අදාළ මුදල් සොයාගත් බවයි විශේෂ කාර්ය බලකාය පවසන්නේ. මුදල් තොගයක් ජී එච් පෙරේරා මාවතෙත්, තවත් මුදල් තොගයක් පිල්ලෑව පන්සල අසළදීත් මෙසේ සොයාගෙන තිබෙනවා. වැඩිදුර විමර්ශන කිරුළපන නීතිවිරෝධී වත්කම් විමර්ශන කොට්ඨාසයට භාරදුන් බවයි විශේෂ කාර්ය බලකාය පවසන්නේ.   ", "URL": "https://www.itnnews.lk/2023/10/05/411487/", "Category": "Breaking News,දේශීය පුවත්", "Parent URL": null}