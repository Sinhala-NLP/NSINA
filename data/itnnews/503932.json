{"Source": "ITN news", "Timestamp": "ජූලි 30, 2023 12:14", "Headline": "සාමනේර ස්වාමීන්වහන්සේලාගේ අධ්‍යාපනය වඩාත් විධිමත් කිරීමට අවධානය", "News Content": "හබරාදුව සාසනාරක්ෂක බලමණ්ඩල කලාපයේ විහාරස්ථානවල අභිවෘද්ධිය සහ දහම් අධ්‍යාපනය වෙනුවෙන් ලබාදිය හැකි දායකත්වය පිළිබඳ අවධානය යොමු කරමින් හබරාදුව සඟ සමුළුව අමාත්‍යව මනූෂ නානායක්කාර මහතාගේ සහභාගිත්වයෙන් පැවැත් වී තිබෙනවා. හබරාදුව සාසනාරක්ශක බල මණ්ඩලයේ ලේඛකාධිකාරි හප්පාවන රේවත ස්වාමීන්වහන්සේගේ සහ අනෙකුත් විහාරස්ථානවල නායක ස්වාමීන්වහන්සේලාගේ ඉල්ලීම පරිදි මෙය සංවිධානය කර තිබූ අතර ළමා පරපුර යහ මගට ගැනීම වෙනුවෙන් විහාරස්ථානවලට ලබාදිය හැකි දායකත්වය පිළිබද මෙහිදී අවධානය යොමු කරනු ලැබුවා. දහම්පාසල් පවත්වාගෙන යාම සදහාත් විහාරස්ථානවල භෞතික දියුණුව වෙනුවෙන් ලබාදෙන දායකත්වය පිළිබදව සහ සාමනේර ස්වාමීන්වහන්සේලාගේ අධ්‍යාපනය වඩාත් විධිමත් කිරීම පිළිබදවත් මෙහිදී අවධානය යොමු කරනු ලැබූ බවයි අමාත්‍යවරයා සඳහන් කළේ. ", "URL": "https://www.itnnews.lk/2023/10/05/503932/", "Category": "දේශීය පුවත්", "Parent URL": null}