{"Source": "ITN news", "Timestamp": "ජූලි 7, 2023 10:33", "Headline": "මුලතිව් කැනීම්වලදී මිනිස් අස්ථි කොටස් සහ නිලඇඳුම් කොටස් 13ක් හමුවෙයි", "News Content": "මුලතිව් කොක්කුතුඩුවායි ප්‍රදේශයේ සිදුකළ කැනීම්වලදී මිනිස් අස්ථි කොටස් හා නිල ඇදුම් කොටස් 13ක් හමුවී තිබෙනවා. මුලතිව් වැඩබලන මහේස්ත්‍රාත් ආර් ප්‍රදීපන් මහතා ඉදිරියේ මුලතිව් මහරෝහලේ අධිකරණ වෛද්‍ය නිලධාරී වෛද්‍ය වාසුදේව මහතාගේ අධීක්ෂණය යටතේ මෙම කැනීම් සිදු කෙරුණා. ප්‍රදේශයේ ජලනල එළීම සිදුකළ සේවකයන් පිරිසකට පසුගිය 29 වනදා අස්ථි කොටස් හමුවීමෙන් අනතුරුව ඒ පිළිබඳ කෝකිලායි පොලිසියට දැනුම් දී තිබෙනවා. පසුව එම ස්ථානයට පැමිණි මුලතිව් මහේස්ත්‍රාත් ටී සර්වනරාජා මහතා එම ස්ථානයේ කැනීම් අද දිනයේ සිදුකරන ලෙසට නියෝග කළා. අස්ථි කොටස් සමගින් ආරක්ෂක අංශ භාවිත කරන කැලෑ නිල ඇදුමට සමාන ඇදුම්වල කොටස් මෙසේ හමුවි තිබෙනවා.       ", "URL": "https://www.itnnews.lk/2023/10/05/498034/", "Category": "Breaking News,දේශීය පුවත්", "Parent URL": null}