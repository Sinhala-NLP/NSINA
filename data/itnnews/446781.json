{"Source": "ITN news", "Timestamp": "நவம்பர் 21, 2022 10:09", "Headline": "இரகசிய ஆயுதக் களஞ்சியம் சுற்றிவளைப்பு", "News Content": "இரகசிய ஆயுதக் களஞ்சியத்தை நடத்தி வந்த நபர் ஒருவர் விசேட அதிரடிப்படையினரால் கைது செய்யப்பட்டுள்ளார். மாளிகாவத்தை பொலிஸ் பிரிவிற்குட்பட்ட லக்சேத செவன வீடமைப்புத் தொகுதி மற்றும் போதிராஜா மாவத்தையில் உள்ள பல வீடுகளை விசேட அதிரடிப்படையினர் சோதனையிட்ட போது, ​​சட்டவிரோதமான முறையில் பெருமளவான ஆயுதங்கள் மறைத்து வைக்கப்பட்டிருந்த இடத்தைக் கண்டுபிடித்து அதில் தொடர்புடைய ஒருவரைக் கைது செய்தனர். இந்த ஆயுதங்கள் குற்றம் செய்யும் நோக்கில் பதுக்கி வைக்கப்பட்டிருக்கலாம் என பொலிஸார் சந்தேகிக்கின்றனர். சந்தேக நபரிடம் இருந்து வாள்கள், கைக் கோடாரிகள் மற்றும் பல கூரிய ஆயுதங்கள் கண்டுபிடிக்கப்பட்டுள்ளன. மேலதிக விசாரணைகளை மாளிகாவத்தை பொலிஸார் மேற்கொள்ளவுள்ளதாக பொலிஸ் விசேட அதிரடிப்படையினர் தெரிவித்துள்ளனர் ", "URL": "https://www.itnnews.lk/2023/10/05/446781/", "Category": "Breaking News,அண்மைய செய்திகள்", "Parent URL": null}