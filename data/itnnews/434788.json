{"Source": "ITN news", "Timestamp": "සැප්තැම්බර් 14, 2022 09:21", "Headline": "තියුණු මුවහත් කඩු 11 ක් සමඟ සැකකරුවෙකු අත්අඩංගුවට", "News Content": "තියුණු මුවහත් කඩු 11 ක් සමඟ සැකකරුවකු යාපනය ප්‍රදේශයේදී අත්අඩංගුවට ගැනීමට පොලිස් විශේෂ කාර්ය බලකාය සමත් වුණා. පොලිස් විශේෂ කාර්ය බලකායේ යාපනය කදවුරේ නිලධාරීන්ට ලැබුණ තොරතුරකට අනුව වඩු කෝට්ටේ මුරුගන් කෝවිලඩි තුනවි ප්‍රදේශයේ සිදු කළ මෙහෙයුමකදී නීති විරෝධී තියුණු මුවහත් කඩු 11 සොයා ගැනුණා. ඒවා සන්තකයේ තබාගෙන සිටි 22 හැවිරිදි තරුණයකු ද අත්අඩංගුවට ගත් බවයි පොලිස් විශේෂ කාර්ය බලකාය සදහන් කළේ. මොහු කුමන අරමුණක් සහිතව මෙම කඩු තබාගෙන සිටියේද යන්න පිළිබද වැඩිදුර පරික්ෂණ ක්‍රියාත්මකයි.       ", "URL": "https://www.itnnews.lk/2023/10/05/434788/", "Category": "Breaking News,දේශීය පුවත්", "Parent URL": null}