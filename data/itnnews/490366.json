{"Source": "ITN news", "Timestamp": "ජූනි 8, 2023 12:52", "Headline": "ජාත්‍යන්තර තලයේ ප්‍රදර්ශනයකදී ඇගයීමට ලක්වූ ජෙෆ්රි බාවාගේ නිර්මාණය", "News Content": "ඉන්දියාවේ නවදිල්ලි නුවර පැවති වාස්තු නිර්මාණ ඡායාරූප ප්‍රදර්ශනයේදී ශ්‍රී ලංකාවේ කණ්ඩලම හෝටලය ඉහළ ඇගයීමකට ලක් වුණා. මෙරට සංචාරක හෝටල් ක්ෂේත්‍රයේ ප්‍රමුඛ සත්කාරක සේවා සපයන්නෙකු වන එයිට්කන් ස්පෙන්ස් හෙරිටන්ස්  කණ්ඩලම හෝටලය සහ එහි වාස්තු නිර්මාණ කලාව ඉන්දියාවේ නව දිල්ලි නුවර නවීන චිත්‍ර පිළිබඳ ජාතික කලාගාරයේදී පැවති ජෙෆ්රි බාවා ඉට් ඉස් එසෙන්ෂල් ටු බී දෙයාර් මැයෙන් පැවති වාස්තු නිර්මාණ ඡායාරූප ප්‍රදර්ශනයේදීයී ඉහළ ඇගයීමකට ලක් වුණේ. ජෙෆ්රි බාවාගේ නිර්මාණ ජාත්‍යන්තර තලයේ කලාගාරයක ප්‍රදර්ශනයකට එක් වුණු පළමු අවස්ථාව මෙයයි. එය ශ්‍රී ලාංකික සැමටම මහත් ආඩම්බරයක්. කණ්ඩලම හෝටලයේ ගෘහ නිර්මාණ සිතිවිලි හා සැලසුම් පිළිබද ගෘහ නිර්මාණ ශිල්පී ඡන්න දාස්වත්ත හා ඡායාරූප ශිල්පී දයානිතා සිං අතර පැවති සංවාදාත්මක දේශනය බොහෝ දෙනාගේ පැසසුමට ලක් වුණා. ජෙෆ්රි බාවාගේ නිර්මාණ 120 ක ඡායාරූප ප්‍රදර්ශනයට එක් කර තිබුණු අතර 75 වසරක ඉන්දු ශ්‍රී ලංකා රාජතාන්ත්‍රික සබදතා සැමරීම අරමුණු කරගෙනයි ප්‍රදර්ශනය පැවැත්වුණේ.     ", "URL": "https://www.itnnews.lk/2023/10/05/490366/", "Category": "දේශීය පුවත්", "Parent URL": null}