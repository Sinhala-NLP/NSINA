{"Source": "ITN news", "Timestamp": "සැප්තැම්බර් 9, 2022 17:53", "Headline": "නික්ම යන ශ්‍රී ලංකාවේ රුසියානු තානාපති යූරි මටේරි මහතා ජනපති හමුවෙයි", "News Content": "ආර්ථික අර්බුදය ජය ගෙන ශක්තිමත් ශ්‍රීලංකාවක් ගොඩ නැගීමට ජනාධිපති රනිල් වික්‍රමසිංහ මහතාට හැකියාව ඇති බව ශ්‍රී ලංකාවේ රුසියා තානාපති යූරී මටේරි මහතා පවසනවා. සිය සේවාකාලය අවසන් කර නික්ම යන රුසියා තානාපතිවරයා ජනාධිපති  රනිල් වික්‍රමසිංහ මහතා හමුවූ අවස්ථාවේයී මේ බව ප්‍රකාශ කළේ. මෙම හමුව ජනාධිපති කාර්යාලයේදී සිදු කෙරුණා. දෙරට අතර සංචාරක කර්මාන්තය වර්ධනයට සුවිශේෂී අවධානයක් යොමු කරන බව රුසියා තානාපතිවරයා සදහන් කළා. යූරී මටේරි මහතා ශ්‍රී ලංකාව වෙනුවෙන් දැක්වූ සහයෝගය අගය කළ ජනාධිපතිවරයා ඒ සදහා සිය කෘතඥතාව ද පළකළා.       ", "URL": "https://www.itnnews.lk/2023/10/05/433963/", "Category": "දේශීය පුවත්", "Parent URL": null}