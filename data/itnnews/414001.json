{"Source": "ITN news", "Timestamp": "මැයි 30, 2022 11:27", "Headline": "බලපිටියේ දී කලහකාරීව හැසිරුනු පිරිසක් සහ පොලීසිය අතර ගැටුමක්", "News Content": "බලපිටිය ප්‍රදේශයේ දී කලහකාරී ලෙස හැසිරුනු පිරිසක් සහ පොලීසිය අතර ගැටුමක් ඇතිවුණා. ඊයේ රාත්‍රියේදීයි මෙම ගැටුම සිදුවුණේ. බලපිටිය ගාලුපාර ප්‍රදේශයේ පිරිසක් කලහකාරී ලෙස හැසිරෙන බවට අහුන්ගල්ල පොලීසියට දැනගන්නට ලැබී තිබෙනවා. ඒ අනුව නිලධාරීන් පිරිසක් එකම ස්ථානයට ගිය අවස්ථාවේ අදාළ පිරිස පොලිස් නිලධාරීන්ට පහර දී තිබෙනවා. එම අවස්ථාවේ එක් පොලිස් නිලධාරියෙකු අහසට වෙඩි තැබීමත් සමග කලහකාරීන් යළිත් වරක් අදාළ නිලධාරියාට පහරදී ඇති බවයි වාර්තා වුණේ. එම අවස්ථාවේ අහුන්ගල්ල පොලිස් ස්ථානාධිපතිවරයා ඇතුළු නිලධාරීන් කණ්ඩායමක් අදාළ ස්ථානයට පැමිණීමත් සමග කලහකාරී පිරිස පැනගොස් තිබෙනවා. කෙසේ වෙතත් ඔවුන්ගෙන් එක් අයෙකු තුවාල ලබා බලපිටිය මූලික රෝහලට ඇතුළත් කෙරණා. එහිදී වෛද්‍යවරුන්ට සහ ආරක්ෂක නිලධාරීන්ට ද බැනවැදී ඇති බවයි වාර්තා වුණේ. සිද්ධියෙන් තුවාල ලැබූ පොලිස් නිලධාරියෙකු ද රෝහල් ගත කෙරුණු අතර සිද්ධිය සම්බන්ධයෙන් සැකකරුවන් 4 දෙනෙකු අත්අඩංගුවට ගැණුනා. ප්‍රදේශවාසීන් පවසන්නේ සාදයකට ගොස් එමින් සිටි මෙම පිරිස බීමත්ව සිටි බවයි.     ", "URL": "https://www.itnnews.lk/2023/10/05/414001/", "Category": "දේශීය පුවත්", "Parent URL": null}