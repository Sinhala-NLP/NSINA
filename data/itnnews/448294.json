{"Source": "ITN news", "Timestamp": "நவம்பர் 30, 2022 12:24", "Headline": "எதிர்வரும் இரண்டு தினங்களில் எரிபொருளை பெற்றுக்கொடுக்க முறையான வேலைத்திட்டம்", "News Content": "இலங்கை மீனவர்களுக்கும், விவசாயிகளுக்கும் எவ்வித தட்டுப்பாடுமின்றி எதிர்வரும் இரண்டு தினங்களில் எரிபொருளை பெற்றுக்கொடுக்க முறையான வேலைத்திட்டம் நடைமுறைப்படுத்தப்படுமென ஜனாதிபதியின் சமூக செயற்பாடுகளுக்கான பணிப்பாளர் நாயகம் கீர்த்தி தென்னகோன் தெரிவித்துள்ளார். ஊடகவியலாளர் சந்திப்பில் கலந்துகொண்டபோதே அவர் இவ்வாறு தெரிவித்துள்ளார். கடந்த 24ம் திகதி முதல் எரிபொருள் விநியோகம் மீனவ பகுதிகளுக்கு முன்னெடுக்கப்பட்டு வருவதாகவும், சுமார் 50 பவுசர்கள் மீனவர்கள் மற்றும் விவசாயிகளுக்கு மண்ணெண்ணெய் ஏற்றிச்சென்றுள்ளதாகவும் கீர்த்தி தென்னகோன் தெரிவித்துள்ளார். மாவட்ட செயலாளர்கள், மாகாண பிரதம செயலாளர்களினூடாக விவசாயிகளுக்கான மண்ணெண்ணெய் விநியோகம் இன்று முதல் முன்னெடுக்கப்படவுள்ளது. அதற்கென 87 பவுசர்கள் தயார்ப்படுத்தப்பட்டுள்ளதாகவும், எதிர்வரும் இரண்டு நாட்களில் நாட்டின் சகல பகுதிகளுக்கும் தட்டுப்பாடின்றி மண்ணெண்ணெயை விநியோகிக்க முடியுமென ஜனாதிபதியின் சமூக செயற்பாடுகளுக்கான பணிப்பாளர் நாயகம் கீர்த்தி தென்னகோன் தெரிவித்துள்ளார். ", "URL": "https://www.itnnews.lk/2023/10/05/448294/", "Category": "Breaking News,தேசிய செய்திகள்", "Parent URL": null}