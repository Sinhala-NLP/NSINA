{"Source": "ITN news", "Timestamp": "පෙබරවාරි 2, 2022 08:49", "Headline": "රාගම වෛද්‍ය පීඨ සිසුන්ට ප්‍රහාරයක්", "News Content": "රාගම වෛද්‍ය පීඨයේ සිසුන් සහ තවත් පිරිසක් අතර ඇතිවූ ගැටුමකින් සිසුන් කිහිපදෙනෙකු තුවාල ලබා තිබෙනවා. අලුයම දෙකට පමණ මෙම ගැටුම ඇතිවූ බවයි පොලිසිය පවසන්නේ. සිද්ධියෙන් තුවාල ලැබූ සිසුන් මේ වන විට රාගම රෝහලේ ප්‍රතිකාර ලබමින් සිටිනවා. ප්‍රහාරය සදහා පැමිණි පුද්ගලයින්ට අයත් මෝටර් රථයක් සිසුන් භාරයට ගෙන පොලිසියට භාර දීමට කටයුතු කෙරුණා. ප්‍රහාරය සිදුකළ එක් සැකකරුවෙක් මේ වන විටත් පොලිසිය අත්අඩංගුවට ගෙන තිබෙනවා. තමන්ට පහර දීමක් සිදුකළේ කුමන හේතුවක් නිසාදැයි යන්න නොදන්නා බවයි සිසුන් මාධ්‍යයට ප්‍රකාශ කර සිටියේ. සිද්ධිය සම්බන්ධයෙන් රාගම පොලීසිය වැඩිදුර විමර්ශන සිදු කරනවා.         ", "URL": "https://www.itnnews.lk/2023/10/05/392699/", "Category": "Breaking News,දේශීය පුවත්", "Parent URL": null}