{"Source": "ITN news", "Timestamp": "මැයි 11, 2021 09:42", "Headline": "ඊයේ දිනයේ මෙරටින් කොරෝනා ආසාදිතයින් 2624ක් – වැඩිම පිරිස ගම්පහ දිස්ත්‍රික්කයෙන්", "News Content": "ඊයේ (10) දිනයේදී මෙරටින් කොරෝනා ආසාදිතයින් 2,624 ක් වාර්තා වුණා. ඊයේ (10)දිනයේ දී අලුතින් හදුනාගත් ආසාදිතයින් 2,624දෙනා අතුරින් 51 දෙනෙකු විදේශයන්හි සිට මෙරටට පැමිණි අයයි. ඉතිරි 2,573 දෙනා මෙරටින් හදුනාගෙන තිබෙනවා. ඊයේ දිනයේ ද වැඩිම ආසාදිතයින් පිරිසක් හමුවී ඇත්තේ ගම්පහ දිස්ත්‍රික්කයෙන්. එම පිරිස 551 වනවා. කොළඹ දිස්ත්‍රික්කයෙන් 321 දෙනෙකු ද කළුතරින් 362 දෙනෙකු ද වාර්තා වනවා. මේ අනුව මෙරට සමස්ත කොරෝනා ආසාදිතයින් සංඛ්‍යාව 128,530 දෙනෙකු වනවා. මේ අතුරින් 105,611 නෙකු සුවය ලැබුවා. 22,092 දෙනෙකු තවදුරටත් ප්‍රතිකාර ලබනවා.  ", "URL": "https://www.itnnews.lk/2023/10/05/336293/", "Category": "දේශීය පුවත්", "Parent URL": null}