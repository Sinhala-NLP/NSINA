{"Source": "ITN news", "Timestamp": "සැප්තැම්බර් 26, 2022 16:18", "Headline": "ඇතැම් පිරිස් රට යලි අරාජික කිරීමේ උත්සාහයක – වැඩ බලන ආරක්ෂක ඇමති", "News Content": "ඇතැම් අගතිගාමී වෘත්තීය සමිති හා දේශපාලන පක්ෂ තම ඉලක්ක සපුරා ගැනිම සදහා රට යලි අරාජික කිරීමේ උත්සාහයක නිරත වෙන බව වැඩ බලන ආරක්ෂක අමාත්‍ය ප්‍රමිත බණ්ඩාර තෙන්නකෝන් මහතා පවසනවා. බලහත්කාරයෙන් රට තුළ ඇති කිරීමට උත්සාහ කරන මෙම තත්වයට කිසිසේත් ඉඩ නොතබන බවත් එවැනි අවිනීත ක්‍රියා සියල්ල රජය මැඩ පවත්වන බවත් ඒ මහතා අවධාරණය කරනවා. අධි ආරක්ෂිත කලාප නම් කලේ ජාතික ආරක්ෂාව තහවුරු කිරීමට බව ද අද පැවැති මාධ්‍ය හමුවක දී වැඩබලන ආරක්ෂක අමාත්‍යවරයා පෙන්වා දුන්නා. ආරක්ෂක අමාත්‍යාංශ ලේකම්වරයා සහ පොලිස් මාධ්‍ය ප්‍රකාශකවරයා ද මෙහි දී අදහස් පළ කළා.   ", "URL": "https://www.itnnews.lk/2023/10/05/437184/", "Category": "Breaking News,දේශීය පුවත්", "Parent URL": null}