{"Source": "ITN news", "Timestamp": "ඔක්තෝබර් 27, 2022 13:56", "Headline": "හරක් කටාගේ මුදල් අයකැමි හා අවි ජාවාරම්කරු අත්අඩංගුවට", "News Content": "හරක් කටාගේ මුදල් අයකැමි හා අවි ජාවාරම්කරු මත්ද්‍රව්‍ය සමග අත්අඩංගුවට ගැනීමට කොළඹ අපරාධ කොට්ඨාශය සමත් වුණා. ඔහු සගවා තිබු ගිණි අවියක් හා අත්බෝම්බයක් ද පොලිසිය සොයා ගත්තා. සංවිධානාත්මක අපාරධකරුවෙකු මෙන්ම මහාපරිමාණ මත්ද්‍රව්‍ය ජාවාරම්කරුවෙකු වන නදුන් චින්තක හෙවත් හරක් කටාගේ මුදල් අයකැමි මෙන්ම අවි ජාවාරම්කරු ලෙස කටයුතු කල සැකකරු අත්අඩංගුවට ගැනුනේ කොළඹ අපරාධ කොට්ඨාශයේ කල වැටලීමක දීයි. සැකකරු කලක් යුද හමුදාවේ සේවය කර ඉන් පලා ගිය අයෙකු බව පොලිසිය පවසනවා. ඔහු සන්තකයේ තිබි හේරොයින් ග්‍රැම් හයයි මිලිගැම් 400ක් ද සොයා ගැණුනා. වැල්ලම්පිටිය සේදවත්ත නව කැළණිපාළම යට සගවා තිබු ගිණි අවියක් සහ බොම්බයක් ද සොයා ගැණුනේ සැකකරුගෙන් කල ප්‍රශ්න කිරිමි වලින් අනුතුරුවයි. මොහු ව්‍යාජ නමක් සහිත ගමන් බලපත්‍රයක් උපයෝගී කරගෙන කත්මන්ඩු නුවරට ගොස් අනතුරුව ඩුබායි බලා ගමන් කර ඇති බව ද විමර්ශනවලදී හෙළි වී තිබෙනවා.******කළුතර බිමල්     ", "URL": "https://www.itnnews.lk/2023/10/05/442677/", "Category": "දේශීය පුවත්", "Parent URL": null}