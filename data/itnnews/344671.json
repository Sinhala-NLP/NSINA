{"Source": "ITN news", "Timestamp": "ஜூன் 23, 2021 09:40", "Headline": "மாணவர்களுக்கென இலகு கட்டணமுறையில் கைத்தொலைபேசிகளை கொள்வனவு செய்வதற்கான நடைமுறை விரைவில்..", "News Content": "பாடசாலை மாணவர்களுக்கென இலகு கட்டணமுறையில் கையடக்க தொலைபேசிகளை கொள்வனவு செய்வதற்கான நடைமுறை ஒன்று விரைவில் அறிமுகப்படுத்தப்படுமென கல்வியமைச்சர் பேராசிரியர் ஜீ.எல்.பீரிஸ் தெரிவித்துள்ளார். வறுமை மற்றும் குறைவருமானம் பெறும் குடும்பங்களை சேர்ந்த பிள்ளைகள் ஒன்லைன் முறையில் கல்வி நடவடிக்கைகளை முன்னெடுத்துச்செல்வதில் பல்வேறு சிரமங்களை எதிர்கொள்கின்றனர். அதனை கருத்திற்கொண்டே குறித்த தீர்மானம் எடுக்கப்பட்டுள்ளதாக கல்வியமைச்சர் குறிப்பிட்டார். பாராளுமன்றில் நேற்று இடம்பெற்ற ஒத்திவைப்பு விவாகத்தில் கலந்துக்கொண்டு உரையாற்றியபோதே கல்வியமைச்சர் இதனை தெரிவித்தார். \n ", "URL": "https://www.itnnews.lk/2023/10/05/344671/", "Category": "Breaking News,தேசிய செய்திகள்", "Parent URL": null}