{"Source": "ITN news", "Timestamp": "සැප්තැම්බර් 11, 2021 20:00", "Headline": "මැණිකේ මගේ හිතේ – නැරඹුම් වාර මිලියන 100 පසුකරයි", "News Content": "නව පරපුරේ ගායන ශිල්පිනියක වන යොහානි ද සිල්වා ගායනා කළ  මැණිකේ මගේ හිතේ ගීතයේ නව ගැයුම යූ ටියුබ් වෙබ් අඩවියේ මිලියන 100 ක නැරඹුම් වාර හිමි කරගෙන තිබෙනවා. කෙටි කලක් තුළ යූ ටියුබ් හි මිලියන 100 ක නැරඹුම් වාර සංඛ්‍යාවක් ලබා ගත් පලමු ශ්‍රී ලාංකිකයා බවට පත් වන්නේ යොහානි ද සිල්වා යි. ස්පොටිෆයි වර්ගීකරණය අනුව ලොව ප්‍රධානතම වයිරල් වීඩියෝ  50 අතරට මැණිකේ මගේ හිතේ ගීතය ඇතුලත්ව තිබෙනවා. ඉන්දියා ඇපල් මියුසික් ශ්‍රේණිගත කිරීම් අනුවද පළමු ගීත 100 අතරින් 8 වන ස්ථානය ලබා ගෙන ඇත්තේ මෙම ගීතයයි. ශ්‍රී ලංකා ඇපල් මියුසික් ශ්‍රේණිගත කිරීමේ පළමු ස්ථානයට පැමිණීමට ද මැණිකේ මගේ හිතේ ගීතය සමත්වුණා. යූ ටියුබ් හි මිලියන දෙකකට වැඩි ග්‍රාහකයින් පිරිසක් ලබා ගැනීමට හැකි වූ පළමු ශ්‍රී ලාංකික කලාකාරිනිය බවට ද යොහානි ද සිල්වා පත්වුණා. මේ ගීතයේ මුල් ගායකයා සතිශාන් රත්නායක වන අතර පද රචකයා දුලාන් ARX . ", "URL": "https://www.itnnews.lk/2023/10/05/361805/", "Category": "Breaking News,රස බර,සංගීත", "Parent URL": null}