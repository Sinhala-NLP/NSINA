{"Source": "ITN news", "Timestamp": "සැප්තැම්බර් 26, 2022 13:40", "Headline": "රජයේ වී මිල ප්‍රමාණවත් නැති බවට ගොවීන්ගෙන් මැසිවිලි", "News Content": "වී මිලදී ගැනීම සඳහා කිසිදු වැඩපිළිවෙලක් නොමැති වීමෙන් තමන් දැඩි දුෂ්කරතාවට මුහුණ දී සිටින බව ගොවි ජනතාව පවසනවා. වී මිලදී ගන්නා බවට මාධ්‍ය හමුවේ අමාත්‍යවරයා ප්‍රකාශ කළද දැඩි දුෂ්කරතා මධ්‍යයයේ සිදුකළ වගාවන්වල අස්වැන්න අලෙවි කිරීමට නොහැකි වී ඇති බවයි ඔවුන් පෙන්වා දෙන්නේ. පොහොර ගැටලුව ඇතුළු දුෂ්කරතා මධ්‍යයයේ යළ කන්නයේ වගා කටයුතු සිදු කළේ දැඩි අපහසුතාවයෙන් බවයි ගොවි ජනතාව පවසන්නේ. මේ වන විට යල කන්නයේ අස්වනු නෙලා අවසන් වුවද මිලදී ගැනීමේ කිසිදු වැඩපිළිවෙලක් ක්‍රියාත්මක නොවීමෙන් ගොවි ජනතාව දැඩි පීඩාවට පත්ව සිටින බව ගොවි සංවිධාන පෙන්වා දෙනවා. වී මිලදී ගැනීම සදහා ගබඩා පවා විවෘත කර නැති බවයි ඔවුන් පෙන්වා දෙන්නේ. වී මිලදී ගැනීමේ වැඩපිළිවෙල අසාර්ථක වීම හේතුවෙන් වී අස්වනු නිවෙස්තුලම තබා ගැනීමටයි බොහෝ පිරිස් මේ වන විට කටයුතු කර ඇත්තේ.   ", "URL": "https://www.itnnews.lk/2023/10/05/437168/", "Category": "Breaking News,දේශීය පුවත්", "Parent URL": null}