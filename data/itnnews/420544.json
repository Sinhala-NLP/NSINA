{"Source": "ITN news", "Timestamp": "ජූලි 1, 2022 18:00", "Headline": "ඔඩෙසා ප්‍රදේශයට එල්ල වූ ප්‍රහාරය සම්බන්ධයෙන් වගකීම භාර නොගන්නා බව රුසියාව කියයි", "News Content": "යුක්රේනයේ ඔඩෙසා ප්‍රදේශයට එල්ල වූ ප්‍රහාරය සම්බන්ධයෙන් තමන් වගකීම භාර නොගන්නා බව රුසියාව සඳහන් කර තිබෙනවා. මෙම ප්‍රහාරයෙන් කුඩා දරුවන් ඇතුළු සාමාන්‍ය වැසියන් 18 දෙනෙකු ජීවිතක්ෂයට පත් වුණා. යුක්රේනයේ නුහාන්ස් ප්‍රාන්තයේ ඛණිජතෙල් පිරිපහදුවක කොටසක් මේ වන විට සිය භාරයට ගැනීමට රුසියාව සමත් වී තිබෙනවා. ඔඩෙසා ප්‍රදේශයේ සිර වී සිටින සිවිල් ජනතාව මුදා ගැනීම සදහා මානුෂීය මෙහෙයුම් ආරම්භ වී තිබෙනවා. රුසියාවෙන් එල්ල වන රොකට් ප්‍රහාර හමුවේ එම කාර්යන් දුෂ්කර වී ඇති බවයි වාර්තා වන්නේ.බටහිර රටවලින් එල්ල වන පීඩනය හමුවේ බෙලරුසියාව රුසියාව සමග එක් කර ගැනීම ඉදිරියේදී වේගවත් වන බව  රුසියා ජනාධිපති ව්ලැඩ්මීර් පුටීන් සඳහන් කර තිබෙනවා. බෙලරුසියාව සමග ආරක්ෂක සහයෝගීතාවක් ඇති කර ගැනීම ද රුසියාව පියවර ගත්තා. රුසියාව මේ වන විට ලිසිෂැන්ග් ප්‍රදේශයේ බලය අල්ලා ගැනීම සඳහා මෙහෙයුම් ක්‍රියාත්මක කර තිබෙනවා. ලුහාන්ස්ක් ප්‍රාන්තයේ අවසාන බලකඳවුර ලෙසයි මෙම ප්‍රදේශය හැදින්වෙන්නේ. යුක්‍රේනයට තවත් ඇමෙරිකා ඩොලර් මිලියන 800ක ආධාර ලබා දෙන බව ඇමෙරිකා ජනාධිපති ජෝ බයිඩන් නිවේදනය කළා. ඒ අනුව ඔහුගේ ධුර කාලය තුලදී යුක්‍රේනයට වෙන් කර ඇති ආධාර ප්‍රමාණය ඇ.ඩො.බි 7 දක්වා ඉහළ යනවා.       ", "URL": "https://www.itnnews.lk/2023/10/05/420544/", "Category": "ජාත්‍යන්තර පුවත්", "Parent URL": null}