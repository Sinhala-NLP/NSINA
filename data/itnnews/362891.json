{"Source": "ITN news", "Timestamp": "සැප්තැම්බර් 16, 2021 13:57", "Headline": "ඇෆ්ගනිස්ථාන නායකයින් අතර ගැටුම් හටගත් බවට පලවන වාර්තා තලෙයිබාන් සංවිධානය ප්‍රතික්ෂේප කරයි", "News Content": "තලෙයිබාන් සංවිධානය පිහිටවූ නව ඇෆ්ගනිස්ථාන රජයේ නායකයින් අතර මත ගැටුම් හටගත් බවට පලවන වාර්තා එම සංවිධානය ප්‍රතික්ෂේප කරනවා. තලෙයිබාන් සංවිධානයේ ජ්‍යෙෂ්ට නායකයෙකු වන මුල්ලා අබ්දුල් ගානි බරදාර් සහ සෙසු තලෙයිබාන් නායකයින් අතරේ මත ගැටුම් ආරම්භ වී ඇති බවයි වාර්තා වුණේ. එම මත ගැටුම් තලෙයිබාන් සාමාජිකයින් පිහිටවූ  නව අන්තර්වාර රජය අස්ථාවර කිරීමට හේතුවක් වනු ඇති බවයි දේශපාලන විශ්ලේෂකයින් පෙන්වා දුන්නේ. නව රජයේ අභ්‍යන්තර කටයුතු අමාත්‍යධුරය දරණ සුරාජුදීන් හක්කානි සහ ඔහුට සහාය දක්වන තලෙයිබාන් සාමාජිකයන් රජයේ ඉහළ පෙලේ සාමාජිකයින් සමග ගැටුම් ඇති කර ගත් බවයි විදෙස් මාධ්‍ය වාර්තා කරන්නේ. මෙම චෝදනා ප්‍රතික්ෂේප කරන මුල්ලා අබ්දුල් ගානි බරදාර් පවසන්නේ නව අන්තර්වාර රජයේ සාමාජිකයන් අතර කිසිදු ගැටුමක් ඇතිවී නොමැති බවයි.       ", "URL": "https://www.itnnews.lk/2023/10/05/362891/", "Category": "ජාත්‍යන්තර පුවත්", "Parent URL": null}