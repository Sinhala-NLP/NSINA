{"Source": "ITN news", "Timestamp": "நவம்பர் 8, 2021 18:14", "Headline": "வவுனியாவில் குளவி கொட்டியதில் ஐவர் வைத்தியசாலையில் அனுமதி", "News Content": "வவுனியாவில் குளவிகொட்டி 5 பேர் வைத்தியசாலையில் அனுமதிக்கப்பட்டுள்ளனர். இன்று மதியம் இச்சம்பவம் இடம்பெற்றுள்ளது. வவுனியாவில் மழையுடன் கூடிய காலநிலை தொடர்ந்தும் இருந்து வருகின்றது. வவுனியா தவசிக்குளம் பகுதியிலிருந்த மரமொன்றில் காணப்பட்ட குளவிகள் கூட்டிலிருந்து கலைந்து சென்று அப்பகுதியிலிருந்தவர்கள் மீது தாக்கியதில் 3 பேர் வைத்தியசாலையில் சிகிச்சைக்காக அனுமதிக்கப்பட்டுள்ளனர். வவுனியா ஈச்சங்குளம் பகுதியில் உள்ள மரமொன்றில் கட்டப்பட்ட குளவிக் கூடு கலைந்து 13 வயது மற்றும் 31 வயதுடைய இருவர் காயமடைந்து வவுனியா வைத்தியசாலையில் அனுமதிக்கப்பட்டுள்ளனர். ", "URL": "https://www.itnnews.lk/2023/10/05/374750/", "Category": "Breaking News,தேசிய செய்திகள்", "Parent URL": null}