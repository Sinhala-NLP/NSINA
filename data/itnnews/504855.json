{"Source": "ITN news", "Timestamp": "අගෝස්තු 2, 2023 16:12", "Headline": "රිෂාඩ්ට එරෙහි තීන්දුවක් ක්‍රියාත්මක කිරීම වළක්වාලමින් ශ්‍රේෂ්ඨාධිකරණය අතුරු තහනමක් නිකුත් කරයි", "News Content": "හිටපු අමාත්‍ය රිෂාඩ් බදියුදීන් මහතාට එරෙහි තීන්දුවක් ක්‍රියාත්මක කිරීම වළක්වාලමින් ශ්‍රෙෂ්ඨාධිකරනය අතුරු තහනම් නියෝගයක් නිකුත් කළා. ඒ විල්පත්තුව ආසන්නයේ වනාන්තර කපා හෙළි පෙහෙලි කළ ප්‍රදේශවල ගස් සිටුවීමට පියවර ගන්නා ලෙස අභියාචනාධිකරණය නිකුත් කළ තීන්දුවකුයි. බදියුදීන් මහතාගේ අභියාචනා පෙත්සම විභාගයට අවසර දෙමින් මෙම අතුරු තහනම් නියෝගය නිකුත් කෙරුණා. එය පෙබවාරි මස 28 වනදා කැදවන ලෙසයි නියෝග කළේ. බදියුදීන් මහතාට ඔහුට එරෙහිව පරිසර යුක්ති කේන්ද්‍රය ඉදිරිපත් කළ රිට් පෙත්සමක් විභාග කළ අභියාචනාධිකරණය අදාළ ගස් සිටුවීමට යන වියදම ඔහුගෙන් අය කර ගැනීමට වන සංරක්ෂණ දෙපාර්තමේන්තුවට නියෝග කර තිබුණා. හිටපු අමාත්‍යවරයා වෙනුවෙන් ජනාධිපති නීතිඥ ෆයිස් මුස්තාපා මහතා කරුණු දැක්වුවා.ඔහු තර්ක කළේ තම සේවාදායකයා කිසිදු ආකාරයකින් නීතියට පටහැනි ක්‍රියාවක් සිදුකර නොමැති බවයි. පරිසර යුක්ති කේන්ද්‍රය වෙනුවෙන් නීතිඥ රවීන්ද්‍රනාත් දාබරේ මහතා කරුණු දැක්වුවා.       ", "URL": "https://www.itnnews.lk/2023/10/05/504855/", "Category": "දේශීය පුවත්", "Parent URL": null}