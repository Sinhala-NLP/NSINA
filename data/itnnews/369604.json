{"Source": "ITN news", "Timestamp": "ඔක්තෝබර් 16, 2021 12:14", "Headline": "හරිත කෘෂි කර්මාන්තයක් සදහාවූ ජනාධිපති කාර්ය සාධක බලකාය ගැසට්ටුවකින්", "News Content": "හරිත කෘෂි කර්මාන්තයක් මෙරට ස්ථාපනය කිරීම සදහා ජනාධිපති කාර්ය සාධක බලකායක් පිහිටුවා තිබෙනවා. ඊට අදාළ ගැසට් නිවේදනය ජනාධිපති ලේකම්වරයාගේ අත්සනින් යුතුව නිකුත් කෙරුණා. 14 දෙනෙකුගෙන් සමන්විත මෙම ජනාධිපති කාර්ය සාධක බලකායේ සභාපතිවරයා ලෙස පත්කර ඇත්තේ විජිත් වැලිකල මහතායි. ජනාධිපති අතිරේක ලේකම් වර්නන් පෙරේරා මහතා එම කාර්ය සාධක බලකායේ ලේකම්වරයා ලෙසයි පත්කර ඇත්තේ. ලලිත් සෙනෙවිරත්න, කසුන් තාරක අමල්, මාලින්ද සෙනෙවිරත්න, රසික තුසිත කුමාර, ආචාර්ය බී කේ ජේ කාවන්තිස්ස, සමන්ත ප්‍රනාන්දු, සමුදිත කුමාරසිංහ, අජිත් රන්දුනු, එන් එම් කලීඩ්, සම්මි කිරින්දේ , නිර්මලා කරව්ගොඩ, චමින්ද හෙට්ටි කංකානම්ගේ හා නිශාන්ත ද සිල්වා යන පිරිස එහි සෙසු සාමාජිකයින් වනවා. ආර්ථික පුනර්ජීවනය හා දරිද්‍රතාවය තුරන් කිරීම සදහා වන කාර්ය සාධක බලකාය හා විපර්යාසයන්ට තිරසර විසදුම් සහිත හරිත ශ්‍රී ලංකාවක් ඇති කිරීමේ ජනාධිපති කාර්ය සාධක බලකාය සමග සම්බන්ධීකරණයෙන් කටයුතු කිරීම හරිත කෘෂි කර්මාන්තයක් මෙරට ස්ථාපනය කිරීම සදහා පත්කළ ජනාධිපති කාර්ය සාධක බලකායට පැවරී ඇති වගකීම් වනවා.      ", "URL": "https://www.itnnews.lk/2023/10/05/369604/", "Category": "Breaking News,දේශීය පුවත්", "Parent URL": null}