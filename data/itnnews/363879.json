{"Source": "ITN news", "Timestamp": "සැප්තැම්බර් 20, 2021 17:03", "Headline": "මධ්‍යකාලීන ඉතිහාසයේ සුවිශේෂ වාස්තු සලකුණක් වූ පොළොන්නරුව ලංකාතිලක පිළිම ගෙයට අකුණක් වදියි", "News Content": "මධ්‍යකාලීන ඉතිහාසයේ සුවිශේෂ වාස්තු සලකුණක් වූ පොලොන්නරුව ලංකාතිලක විහාරයට ඊයේ රාත‍්‍රියේ අකුණක් වැදී තිබෙනවා.\nඊයේ සවස ඇතිවූ ධාරාණිපාත වර්ෂාවත් සමග රාත‍්‍රී 7 ට පමණ ප‍්‍රතිමා ගෘහයට අකුණ වැදී ඇති බව සඳහන්. ප‍්‍රතිමා ගෘහයේ පසුපස බිත්තියට මෙම අකුණු පහර එල්ලවී ඇති අතර බිත්තියේ අඩි 2ක පමණ කොටසක් පිපිරී ගැලවී ගොස් තිබෙනවා. ප‍්‍රතිමාවට යම් හානියක් වී ඇත්දැයි තහවුරු කර ගැනීමට පුරාවිද්‍යා දෙපාර්තමේන්තුව මේ වන විට කටයුතු කරමින් සිටිනවා. පොලොන්නරුවේ වැසියන් පවසන්නේ මෙවැනි සිදුවීමක් දශක ගණනකින් වාර්තා වී නොමැති බවයි ", "URL": "https://www.itnnews.lk/2023/10/05/363879/", "Category": "දේශීය පුවත්", "Parent URL": null}