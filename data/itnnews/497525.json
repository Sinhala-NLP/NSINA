{"Source": "ITN news", "Timestamp": "ஜூலை 5, 2023 16:12", "Headline": "அம்பகமுவ பிரதேச செயலாளர் பிரிவுக்குட்பட்ட பகுதிக்கு 2 ஆம் நிலை மண்சரிவு எச்சரிக்கை", "News Content": "நுவரெலியா மாவட்டத்தின் அம்பகமுவ பிரதேச செயலாளர் பிரிவுக்குட்பட்ட பகுதிகளில் வசிப்பவர்களுக்கு 2 ஆம் நிலை மண்சரிவு எச்சரிக்கை விடுக்கப்பட்டுள்ளது. தேசிய கட்டிட ஆராய்ச்சி நிறுவனம் விடுத்துள்ள எச்சரிக்கை நாளை காலை 11 மணி வரை அமலில் இருக்கும். மேலும், நுவரெலியா பிரதேச செயலகப் பகுதியில் வசிப்பவர்களுக்கும் நிலை 1 மண்சரிவு எச்சரிக்கையும் விடுக்கப்பட்டுள்ளது. இதேவேளை, தீவின் தென்மேற்குப் பகுதிகளில் நிலவும் மழை மற்றும் காற்றுடன் கூடிய காலநிலை தொடரும் என எதிர்பார்க்கப்படுவதாக வளிமண்டலவியல் திணைக்களம் தெரிவித்துள்ளது. ", "URL": "https://www.itnnews.lk/2023/10/05/497525/", "Category": "Breaking News,முதன்மை செய்தி", "Parent URL": null}