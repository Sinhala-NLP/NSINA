{"Source": "ITN news", "Timestamp": "සැප්තැම්බර් 5, 2022 16:14", "Headline": "අත්අඩංගුවට ගෙන රඳවාගැනීමට එරෙහිව අන්තරේ දෙදෙනෙකුගෙන් පෙත්සමක්", "News Content": "තමන් අත්අඩංගුවට ගෙන රඳවාගැනීම නීති විරෝධී යැයි ප්‍රකාශ කරන ලෙස ඉල්ලා අන්තර් විශ්වවිද්‍යාලීය ශිෂ්‍ය බල මණ්ඩලයේ සාමාජිකයින් දෙදෙනෙකු ශ්‍රේෂ්ඨාධිකරණ හමුවේ මූලික අයිතිවාසිකම් පෙත්සම් ගොනුකර තිබෙනවා. පූජ්‍ය වෙල්වැව සිරිධම්ම ස්වාමීන් වහන්සේ සහ හෂාන් ජීවන්ත ගුණතිලකයි මෙම පෙත්සම් ඉදිරිපත් කර තිබෙන්නේ. ඉකුත් 18 වන දා අන්තර් විශ්වවිද්‍යාලීය ශිෂ්‍ය බල මණ්ඩලය විසින් ලිප්ටන් වටරවුම අසල විරෝධතාවක් පැවැත්වූ අතර ඊට සහභාගි විමෙන් පසු නිවෙස් බලා යමින් සිටිය දී පෑලියගොඩ පොලිසිය විසින් තමන් අත්අඩංගුවට ගත් බව පෙත්සම්කරුවන් පවසනවා. සාධාරණය හේතුවක් නොමැතිව මෙලෙස අත්අඩංගුවට ගෙන රඳවා ගැනීම නීති විරෝධී බවටයි පෙත්සම්කරුවන් චෝදනා කරන්නේ. ඒ හේතුවෙන් තම මූලික අයිතිවාසිකම් උල්ලංගනය වන බවට තීරණය කරන ලෙසත් අදාළ රැදවුම් නියෝග ක්‍රියාත්මක වීම අත්හිටුවන අතුරු තහනම් නියෝගයක් නිකුත් කරන ලෙසත් පෙත්සම් මගින් ඉල්ලා තිබෙනවා.         ", "URL": "https://www.itnnews.lk/2023/10/05/433162/", "Category": "දේශීය පුවත්", "Parent URL": null}