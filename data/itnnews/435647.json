{"Source": "ITN news", "Timestamp": "செப்டம்பர் 18, 2022 13:17", "Headline": "விஷம் கலந்த அரிசி இறக்குமதி தொடர்பிலான அறிவிப்பு", "News Content": "இலங்கைக்கு விஷம் கலந்த அரிசி கொண்டு வரப்பட்டதாக சில பத்திரிகைகள் வெளியிட்ட செய்தி முற்றிலும் பொய்யானது என்றும், கடந்த ஜனவரி மாதம் முதல் பூச்சிக்கொல்லி பதிவு அலுவலகத்தால் அத்தகைய விசாரணை நடத்தப்படவில்லை என்றும் பூச்சிக்கொல்லி பதிவு அலுவலகத்தின் பதில் பூச்சிக்கொல்லி பதிவாளர் திரு.லசந்த ரத்னவீர சுட்டிக்காட்டினார். 2017 ஆம் ஆண்டு நடத்தப்பட்ட ஒரு ஆய்வு தொடர்பான அறிக்கையைப் பயன்படுத்தி சம்பந்தப்பட்ட செய்தித்தாள்கள் செய்தியைத் தயாரித்துள்ளன.  அதிலும் மாறுபட்ட விடயங்களை உள்ளடக்கி உள்ளதாகவும் பொய்யான செய்திகள் மூலமாகவும் பொதுமக்களுக்கு இடையூறுகள் ஏற்படக்கூடும் என்பதால், இவ்வாறான உணர்ச்சிகரமான விடயங்களை தெரிவிக்கும் போது உரிய தரப்பினரிடம் உரிய விசாரணைகளை மேற்கொள்வது மிகவும் பொருத்தமானது எனவும் தெரிவிக்கப்பட்டுள்ளது . இது தொடர்பில் குற்ற புலனாய்வு திணைக்களத்திற்கு அறிவித்து தேவையான நடவடிக்கைகளை எடுக்க உள்ளதாக\nஉணவுப் பாதுகாப்பு அமைச்சின் செயலாளர் திரு.சிசிர கொடிகார தெரிவித்துள்ளார் . ", "URL": "https://www.itnnews.lk/2023/10/05/435647/", "Category": "முதன்மை செய்தி", "Parent URL": null}