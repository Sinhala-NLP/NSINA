{"Source": "ITN news", "Timestamp": "ஜனவரி 29, 2022 13:42", "Headline": "கொழும்பு – மட்டகளப்பு புலதிசி கடுகதி குளிரூட்டப்பட்ட புகையிரத சேவை ஆரம்பம்", "News Content": "கொழும்பு – மட்டகளப்பு புலதிசி கடுகதி குளிரூட்டப்பட்ட புகையிரத சேவை ஆரம்பிக்கப்பட்டுள்ளது. ஜனாதிபதியின் சுபீட்சத்தின் நோக்கு திட்டத்திற்கமைய கிழக்கு மாகாணத்தின் அபிவிருத்தியை அடிப்படையாகக் கொண்டு, போக்குவரத்து வசதிகள் மேம்படுத்தப்படுகின்றன. இதனொரு கட்டமாகவே கொழும்பு – மட்டகளப்புக்கான கடுகதி புகையிரத சேவை முதற்தடவையாக ஆரம்பிக்கப்பட்டுள்ளது. இதனால் தாம் பெருமளவு நன்மையடைவதாக கிழக்கு மாகாண பயணிகள் தெரிவிக்கின்றனர். குறிப்பாக வர்த்தக தேவைகளுக்காக தலைநகருக்கு சென்று அன்றைய தினமே சொந்த ஊர் திரும்புவதற்கான சந்தர்ப்பம் ஏற்பட்டுள்ளதாக மக்கள் தெரிவிக்கின்றனர். புலதிசி ரயில் சேவைக்கு இணையாக புகையிரத திணைக்களத்தினால் இணைப்பு பஸ் சேவைகளும் ஆரம்பிக்கப்பட்டுள்ளன. அம்பாறை மற்றும் அக்கறைப்பற்று வரை இணைப்பு பஸ் சேவைகள் இடம்பெறுவதால் தமது தேவைகளை நிறைவேற்றிக்கொள்ள சிறந்த சந்தர்ப்பம் ஏற்பட்டுள்ளதாக பொதுமக்கள் தெரிவிக்கின்றனர். ", "URL": "https://www.itnnews.lk/2023/10/05/392042/", "Category": "Breaking News,அண்மைய செய்திகள்", "Parent URL": null}