{"Source": "ITN news", "Timestamp": "අප්‍රේල් 21, 2022 15:16", "Headline": "ජී 20 සාකච්ඡාවට රුසියා නියෝජිතයින් පැමිණීමත් සමඟ රටවල් කිහිපයක් ඉවත් වෙයි", "News Content": "ජී 20 රටවල නියෝජිතයින් පිරිසක් අතර සාකාච්ඡාවක් පැවති අවස්ථාවට රුසියා නියෝජිතයින් පැමිණීමත් සමඟ රටවල් කිහිපයක නියෝජිතයින් එම ස්ථානයෙන් ඉවත්ව ගොස් තිබෙනවා. ඇමෙරිකාවේ වොෂින්ටන් නුවර පැවැති ජි 20 රටවල නියෝජිතයින්ගේ කණ්ඩායම් රැසම්වීමක් පැවැත්වුණා. එම සාකච්ඡාවට රුසියා නියෝජිතයින් පිරිසක් සහභාගි වීමත් සමඟ ඇමෙරිකාව, කැනඩාව සහ එක්සත් රාජධානිය යන රටවල නියෝජිතයින් මෙලෙස ඉවත් ව ගොස් තිබෙනවා. රුසියාව යුක්රේනයට අඛණ්ඩව ප්‍රහාර එල්ල කිරීමට විරෝධය පළ කරමින් මෙලෙස රැස්වීමෙන් ඉවත්ව ගිය බවයි බ්‍රිතාන්‍ය මුදල් අමාත්‍යවරයා ට්විටර් සටහනක් තබමින් සඳහන් කළේ. ලෝකයේ විශාලතම ආර්ථිකයක් ඇති රටවල්  20 හි මුල්‍ය නියෝජිතයින්ගේ රැස්වීමෙන් යුක්රේනය ද ඉවත්ව ගොස් ඇති බවයි විදෙස් මාධ්‍ය වාර්තා කරන්නේ.     ", "URL": "https://www.itnnews.lk/2023/10/05/407711/", "Category": "ජාත්‍යන්තර පුවත්", "Parent URL": null}