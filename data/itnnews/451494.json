{"Source": "ITN news", "Timestamp": "டிசம்பர் 21, 2022 12:12", "Headline": "நாரம்மல – பெதிகமுவ சந்தியில் இடம்பெற்ற வாகன விபத்தில் மூவர் உயிரிழப்பு", "News Content": "நாரம்மல – பெதிகமுவ சந்தியில் இடம்பெற்ற வாகன விபத்தில் மூவர் உயிரிழந்துள்ளனர். நாரம்மலயிலிருந்து குருநாகல் நோக்கி பயணித்த வேன் ஒன்று சாரதியின் கட்டுப்பாட்டை இழந்த நிலையில் பஸ் தரிப்பிடத்தில் நின்றுக்கொண்டிருந்த 3 பெண்கள் மீது மோதியுள்ளது. விபத்தில் காயமடைந்த 2 பெண்கள் நாரம்மல வைத்தியசாலையில் அனுமதிக்கப்பட்டதன் பின்னர் உயிரிழந்துள்ளதோடு, மற்றைய பெண் குருநாகல் வைத்தியசாலையில் அனுமதிக்கப்பட்டதன் பின்னர் உயிரிழந்துள்ளதாக பொலிஸார் தெரிவிக்கின்றன. உயிரிழந்தவர்கள் நாரம்மல பெதிகமுவ பிரதேசத்தை சேர்ந்தவர்களெனவும், சம்பவம் தொடர்பில் மேலதிக விசாரணைகள் முன்னெடுக்கப்பட்டு வருவதாகவும் பொலிஸார் தெரிவித்துள்ளனர். ", "URL": "https://www.itnnews.lk/2023/10/05/451494/", "Category": "Breaking News,தேசிய செய்திகள்", "Parent URL": null}