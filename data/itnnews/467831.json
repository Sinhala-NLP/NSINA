{"Source": "ITN news", "Timestamp": "මාර්තු 14, 2023 05:52", "Headline": "ඉන්ධන සහනාධාරය නොලැබුණු ප‍්‍රදේශ ගැන විමර්ශනයක්", "News Content": "ගොවි ජනතාවට සහන සැලසීම සදහා ඉන්ධන ලබාදීමේ වැඩපිළිවෙළේ ප්‍රමාදයන් පිළිබද විමර්ශනයක් අරඹන ලෙස කෘෂිකර්ම අමාත්‍යවරයා නිලධාරීන්ට උපදෙස් දුන්නා. වී වගාව සිදුකරන හෙක්ටාරයකට ලීටර් 15 බැගින් ඩීසල් ලබාදීමට සැළසුම්කර තිබෙනවා. මෙතෙක් තමන්ට එම සහනාධාරය නොලැබෙන බවට ගොවි ජනතාව දැනුම් දුන් බවයි අමාත්‍යවරයා පවසන්නේ. ඒ අනුව ඉන්ධන තොග බෙදාහැරීම සදහා උචිත වැඩපිළිවෙළක් අරඹන ලෙස අමාත්‍යවරයා දැනුම් දී තිබෙනවා. වී වගාකරන ගොවීන්ට ලබාදීම සදහා චීන රජය විසින් ඩීසල් ලීටර් මිලියන 6 දශම අටයි නවයක තොගයක් ලබාදුන්නා. ඛනිජ තෙල් සංස්ථාවට අයත් ඒ ඒ දිස්ත්‍රික්කවලින් හදුනාගත් පිරවුම්හල්වලින් ගොවි ජනතාවට නොමිලේ මෙම ඉන්ධන නිකුත් කිරීම මේ වනවිට සිදුකෙරෙනවා.         ", "URL": "https://www.itnnews.lk/2023/10/05/467831/", "Category": "දේශීය පුවත්", "Parent URL": null}