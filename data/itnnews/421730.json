{"Source": "ITN news", "Timestamp": "ජූලි 7, 2022 11:03", "Headline": "ශ්‍රී ලංකා කණ්ඩායමේ තවත් 3දෙනෙකුට කෝවිඩ්", "News Content": "ශ්‍රී ලංකා ක්‍රිකට් කණ්ඩායමේ ධනංජයද සිල්වා ජෙෆ්රි වැන්ඩසේ හා අසිත ප්‍රනාන්දුට කෝවිඩ් ආසාදනය වී තිබෙනවා. ඕස්ට්‍රේලියාවට එරෙහිව හෙට ආරම්භ වන දෙවන ටෙස්ට් ක්‍රිකට් තරගයට සහභාගී වීමට නියමිතව සිටි මෙම ක්‍රීඩකයින්ට කොරෝනා ආසාදනය වී ඇති බව තහවුරු වුණා. ඔවුන් වෙනුවට දගපන්දු යවන්නන් වන ප්‍රභාත් ජයසූරිය හා ලක්ෂාන් සදකැන් ශ්‍රී ලංකා සංචිතයට කැදවා ඇති බව සදහන්. ඇන්ජලෝ මැතිව්ස් හා ප්‍රවීන් ජයවික්‍රම යන ක්‍රීඩකයින්ද මීට පෙර කෝවිඩ් ආසාදිතයින් බව තහවුරු වී තිබුණා. කෙසේ වුවද ඇන්ජලෝ මැතිව්ස් පූර්ණ සුවය ලබා යළි ශ්‍රී ලංකා සංචිතයට මේ වන විට එක්ව සිටින බව ශ්‍රී ලංකා ක්‍රිකට් ආයතනය පවසනවා. ශ්‍රී ලංකා ඕස්ට්‍රේලියා දෙවන ටෙස්ට් ක්‍රිකට් තරගය ගාල්ල ජාත්‍යන්තර ක්‍රීඩාංගනයේදී හෙට ආරම්භ වීමට නියමිතයි.     ", "URL": "https://www.itnnews.lk/2023/10/05/421730/", "Category": "ක්‍රිකට්,ක්‍රීඩා", "Parent URL": null}