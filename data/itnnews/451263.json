{"Source": "ITN news", "Timestamp": "දෙසැම්බර් 20, 2022 10:13", "Headline": "මත්කුඩු සමඟ පුද්ගලයින් 9 දෙනෙකු STF අත්අඩංගුවට", "News Content": "මත්කුඩු සමඟ පුද්ගලයින් 9 දෙනෙකු පොලිස් විශේෂ කාර්ය බලකාය මගින් අත්අඩංගුවට ගෙන තිබෙනවා. පොලිස් විශේෂ කාර්ය බලකායේ අම්බලන්තොට කඳවුරේ නිලධාරීන්ට ලැබුණු තොරතුරකට අනුව වැටලීම් කිහිපයක් සිදුකළා. කිරිහඩු රජමහා විහාරස්ථානය ඉදිරිපිටදී මෙන්ම බෙලිගහගොඩ මාර්ගයේදී මෙන්ම,  එම මාර්ගයේ පිහිටි අධ්‍යාපන ආයතනයක් ඉදිරිපිටදී ද මෙම වැටලීම් සිදුකළ බවයි විශේෂ කාර්ය බලකාය සදහන් කළේ. එහිදී කාන්තාවක ඇතුළු සැකකරුවන් 8 දෙනෙකු හෙරොයින් සමග අත්අඩංගුවට ගැනුණා. හෙරොයින් ග්‍රෑම් 19යි මිලිග්‍රෑම් 770ක් මත්ද්‍රව්‍ය භාවිතයට යොදා ගන්නා බූම් යන්ත්‍රයක් ද යතුරුපැදියක් හා ත්‍රීරෝද රථයක් ද අත්අඩංගුවට ගෙන තිබෙනවා. සැකකරුවන් වැඩිදුර විමර්ශන සදහා අම්බලන්තොට පොලිසියට භාරදීමටයි කටයුතු කෙරුණේ. මේ අතර විශේෂ කාර්ය බලකායේ සංවිධානාත්මක අපරාධ මර්දන ඒකක 1හි නිලධාරීන් වැල්ලම්පිටිය ප්‍රදේශයේදී ද අයිස් මත්ද්‍රව්‍ය සමග සැකකරුවෙකු අත්අඩංගුවටගැනුණා. ඔහු සන්තකයේ තිබී අයිස් මත්ද්‍රව්‍ය ග්‍රෑම් 10ක් සොයා ගැනුනු අතර සැකකරු වැඩිදුර විමර්ශන සදහා වැල්ලම්පිටිය පොලිස් ස්ථානය වෙත භාර දී තිබෙනවා.     ", "URL": "https://www.itnnews.lk/2023/10/05/451263/", "Category": "දේශීය පුවත්", "Parent URL": null}