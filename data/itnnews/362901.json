{"Source": "ITN news", "Timestamp": "செப்டம்பர் 16, 2021 12:44", "Headline": "போலி தரவுகளை வழங்கி பொருட்களை நாட்டுக்குள் கொண்டுவந்த நபர்கள் தொடர்பில் சுங்க பிரிவு விசாரணை", "News Content": "இறக்குமதி கட்டுப்பாடு விதிக்கப்பட்டுள்ள பொருட்களை போலி தரவுகளை வழங்கி நாட்டுக்குள் கொண்டுவந்த நபர்கள் தொடர்பில் சுங்க பிரிவு விரிவான விசாரணைகளை ஆரம்பித்துள்ளது. கொழும்பு பகுதியை சேர்ந்த வர்த்தகர் ஒருவர் இந்தியாவிலிருந்து இறக்குமதி செய்த சந்தேகத்திற்கிடமான கொள்கலன் ஒன்றை சுங்க தடுப்பு பிரிவு பரிசோதனைக்குட்படுத்தியது. அதில் 23 ஆயிரத்து 150 கிலோ கிராம் கொள்ளுதானியம் அடங்கியிருப்பதாக குறிப்பிடப்பட்டிருந்தது. எனினும் அதனை சோதனைக்குட்படுத்தியதில் 18 ஆயிரம் கிலோ கிராம் கொள்ளு மற்றும் இறக்குமதி கட்டுப்பாடு விதிக்கப்பட்டுள்ள சுக்கு, உழுந்து மற்றும் பனங்கற்கண்டு கண்டுப்பிடிக்கப்பட்டதாக சுங்க அதிகாரிகள் தெரிவித்துள்ளனர். குறித்த பொருட்களின் மொத்த பெறுமதி 6 கோடியே 41 இலட்சத்து 7 ஆயிரத்து 467 ரூபா என தெரியவந்துள்ளது. குறித்த வர்த்தகர் மற்றும் அதனுடன் தொடர்புடைய தரப்பினர் தொடர்பில் மேலதிக விசாரணைகள் முன்னெடுக்கப்பட்டுள்ளன. ", "URL": "https://www.itnnews.lk/2023/10/05/362901/", "Category": "Breaking News,அண்மைய செய்திகள்,தேசிய செய்திகள்", "Parent URL": null}