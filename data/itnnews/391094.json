{"Source": "ITN news", "Timestamp": "ජනවාරි 25, 2022 09:44", "Headline": "අධික හිම පතනය හේතුවෙන් තුර්කියේ ස්ථාන්බුල් අගනුවරට දැඩි බලපෑම්", "News Content": "අධික හිම පතනය හේතුවෙන් තුර්කියේ ස්ථාන්බුල් අගනුවරට දැඩි බලපෑම් එල්ලවී තිබෙනවා. තුර්කියේ ස්ථාන්බුල් අගනුවර ගුවන් තොටුපලේ සියලු කටයුතු තාවකාලිකව අත්හිටුවීමට බලධාරීන් පියවර ගත්තා. ගුවන් ගමන් රැසක් අත්හිටුවීමත් සමග මගීන් රැසක් දැඩි අපහසුතාවට පත්ව සිටින බවයි වාර්තා වන්නේ. අධික හිමපතනයත් සමග ගුවන් තොටුපලේ ගබඩා සංකීර්ණයක වහලයක් කඩා වැටී ඇති ආකාරය විදෙස් මාධ්‍ය වාර්තා කළා. ප්‍රදේශයේ වාහන ගමනාගමනය ද ඇණහිට ඇති බවද සදහන්. එමෙන්ම එරට වැසියන් හාරදහස් හයසීයක් පමණ විවිධ ස්ථානවල සිරව සිටින අතර හත්දහසකට ආසන්න සංඛ්‍යාවක් රැදවුම් මධ්‍යස්ථාන වෙත යොමුකර තිබෙනවා. අවතැන් වූ පිරිසට අත්‍යවශ්‍ය ආහාර ද්‍රව්‍ය කඩිනමින් ලබාදීමට පියවර ගෙන ඇති බවයි එරට ආපදා කළමනාකරණ මධ්‍යස්ථානය නිවේනය කරන්නේ.       ", "URL": "https://www.itnnews.lk/2023/10/05/391094/", "Category": "ජාත්‍යන්තර පුවත්", "Parent URL": null}