{"Source": "ITN news", "Timestamp": "அக்டோபர் 3, 2023 13:50", "Headline": "சுவாச நோய் மற்றும் வைரஸ் காய்ச்சல் காரணமாக மருத்துவமனையில் அனுமதிக்கப்படும் குழந்தைகளின் எண்ணிக்கை அதிகரிப்பு", "News Content": "தற்போதைய மழையுடன் கூடிய காலநிலை காரணமாக சுவாச நோய் மற்றும் வைரஸ் காய்ச்சலால் பாதிக்கப்பட்டு வைத்தியசாலையில் அனுமதிக்கப்படும் சிறுவர்களின் எண்ணிக்கை அதிகரித்துள்ளதாக கொழும்பு லேடி ரிட்ஜ்வே சிறுவர் வைத்தியசாலையின் சிறுவர் வைத்திய நிபுணர் டொக்டர் தீபால் பெரேரா தெரிவித்தார். வயிற்றுப்போக்கு, வாந்தி, வயிற்று வலி போன்ற அறிகுறிகளுடன் வைத்தியசாலியில் அனுமதிக்கப்பட்ட குழந்தைகளின் எண்ணிக்கை அதிகரித்து வருவதாக கூறப்படுகிறது. மழைக்காலம் காரணமாக காய்ச்சல் அறிகுறிகளான இருமல், தலைவலி, சளி, கொசுக்களால் பரவும் டெங்கு நோயின் தாக்கம் அதிகரித்து வருவதாக டொக்டர் தீபால் பெரேரா மேலும் குறிப்பிட்டுள்ளார். மேற்கூறிய அறிகுறிகள் உள்ள குழந்தைகளுக்கு சுத்தமான தண்ணீர், சுத்தமான உணவு, இயற்கை திரவ உணவு, கஞ்சி போன்றவற்றை வழங்க வேண்டும் எனவும், மூன்று நாட்களுக்கு மேல் நோய் அறிகுறி தென்பட்டால் மருத்துவ ஆலோசனை பெற்று சிகிச்சை பெற வேண்டும் என அவர் குறிப்பிட்டுள்ளார் . ", "URL": "https://www.itnnews.lk/2023/10/05/520265/", "Category": "Breaking News,தேசிய செய்திகள்", "Parent URL": null}