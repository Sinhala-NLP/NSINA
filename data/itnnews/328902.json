{"Source": "ITN news", "Timestamp": "මාර්තු 31, 2021 12:16", "Headline": "ග්‍රාමීය ජනතාවට සහන මිලට භාණ්ඩ ලබා ගැනීමට හැකි වෙළෙඳපොළ යාන්ත්‍රණයක්", "News Content": "ග්‍රාමීය ජනතාවට සහන මිලට පාරිභෝගික භාණ්ඩ ලබා ගැනීමට හැකි වෙළෙඳපොළ යාන්ත්‍රණයක් ඇති කරන බව අමාත්‍ය ආචාර්ය බන්දුල ගුණවර්ධන මහතා පවසනවා. දේශීය නිෂ්පාදකයන් දිරිගැන්වීමේ වැඩපිළිවෙළ යටතේ රාජ්‍ය මුද්‍රණ නීතිගත සංස්ථාවේ නිෂ්පාදන පෙළක් හඳුන්වාදීමේ අවස්ථාවට එක්වෙමිනුයි අමාත්‍යවරයා මේ බව සඳහන් කළේ. ජනාධිපති ගෝඨාභය රාජපක්ෂ මැතිතුමාගේ සෞභාග්‍යයේ දැක්ම වැඩපිළිවෙළ යටතේ දේශීය නිෂ්පාදන හදුන්වාදීමේදී ශ්‍රී ලංකා වාණිජ විවිධ නීතිගත සංස්ථාව පුරෝගාමී කාර්යයක් ඉටු කරමින් සිටිනවා. රාජ්‍ය අංශයේ මැදිහත්වීමෙන් ඉහළ ගුණාත්මකභාවයෙන් යුත් භාණ්ඩ සාධාරණ මිල ගණන් යටතේ ලබාදිය හැකි බවයි අමාත්‍යවරයා මෙහිදී කියා සිටියේ. අත්‍යවශ්‍ය භාණ්ඩවල මිල ගණන් සම්බන්ධයෙන්ද අමාත්‍යවරයා අදහස් පළ කළා.                 ", "URL": "https://www.itnnews.lk/2023/10/05/328902/", "Category": "දේශීය පුවත්", "Parent URL": null}