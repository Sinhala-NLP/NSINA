{"Source": "ITN news", "Timestamp": "ජූනි 17, 2022 18:27", "Headline": "නොරොච්චෝලේ ජනන යන්ත්‍රයක් අද(18) මධ්‍යම රාත්‍රියේ සිට දින 70ක් වහයි", "News Content": "අද සිට දින 75 ක කාලයක් නඩත්තු කටයුතු වෙනුවෙන් නොරොච්චෝලේ බලාගාරයේ දෙවන ජනන යන්ත්‍රය අද රාත්‍රියේ සිට ක්‍රියා විරහිත කෙරෙනවා. මේ හේතුවෙන්  දැවි තෙල් සහ සහ ඩීසල්  ප්‍රමාණවත් ලැබීම මත දෛනික විදුලි කප්පාදුව සිදු කෙරෙන කාලය තීරණය වනු ඇති බව විදුලි ඉංජිනේරු සංගමයේ සම ලේකම් එරංග කුඩාහේවා මහතා පවසනවා. විදුලිබල හා බලශක්ති අමාත්‍ය කාංචන විජේසේකර මහතා සඳහන් කළේ නොරොච්චෝලේ බලාගාරය වසා තැබීමෙන් විදුලි කප්පාදුව වැඩි නොවන බවට විශ්වාස කරන බවයි. ජාතික විදුලිබල පද්ධතියට මේ වන විට ගල් අඟුරු සහ ජල විදුලියෙන් වැඩි ධාරිතාවක් ලබාදීම නිසා බලාගාරය වැසීමෙන් අඩුවන මෙගාවොට් 300 ක ප්‍රමාණය ආවරණය කරගැනීමට හැකිවනු ඇති බවයි අමාත්‍ය කාංචන විජේසේකර මහතා වැඩි දුරටත් කියාසිටියේ. ", "URL": "https://www.itnnews.lk/2023/10/05/417563/", "Category": "Breaking News,දේශීය පුවත්", "Parent URL": null}