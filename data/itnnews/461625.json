{"Source": "ITN news", "Timestamp": "පෙබරවාරි 19, 2023 10:41", "Headline": "අයිස් මත්ද්‍රව්‍ය අලෙවි කළ සැකකරුවෙකු පන්නලදී අත්අඩංගුවට", "News Content": "නිමි ඇදුම් හා සෙල්ලම් භාණ්ඩ අලෙවිකරන මුවාවෙන් අයිස් මත්ද්‍රව්‍ය අලෙවියේ නිරතව සිටි සැකකරුවෙකු පන්නල බම්මන්න ප්‍රදේශයේ දී අත්අඩංගුවට ගැනීමට පොලිසිය සමත්වුණා. කාලයක් තිස්සේ සූක්ෂම ලෙස අයිස් මත්ද්‍රව්‍ය අලෙවි කිරීම සිදුකරගෙන ගොස් ඇති 58 හැවිරිදි මෙම සැකකරු අක්කරෙයිපත්තුව ප්‍රදේශයේ පදිංචිකරුවෙක්. ඔහු සන්තකයේ තිබී අයිස් මත්ද්‍රව්‍ය ග්‍රෑම් 74යි මිලිග්‍රෑම් 540ක් සොයා ගැනුණු අතර ඔහු කල්පිටිය ප්‍රදේශයේ පුද්ගලයෙකුගෙන් මත්ද්‍රව්‍ය ලබාගෙන ඇති බවයි විමර්ශනවලදී හෙළිවුණේ. ඒ අනුව පරීක්ෂණ සිදුකළ පොලිසිය සැකකරුගේ මත්ද්‍රව්‍ය ජාවාරමට ආධාර අනුලබ දුන් තකවත් සැකකරුවන් දෙදෙනෙකු කල්පිටිය ප්‍රදේශයේ දී අත්අඩංගුවට ගනු ලැබුවා. ඔවුන් සම්බන්ධයෙන් අංශ කිහිපයක් ඔස්සේ වැඩිදුර විමර්ශන ක්‍රියාත්මක කර ඇති බවයි පොලිසිය සඳහන් කළේ.       ", "URL": "https://www.itnnews.lk/2023/10/05/461625/", "Category": "දේශීය පුවත්", "Parent URL": null}