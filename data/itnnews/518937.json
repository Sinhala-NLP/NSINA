{"Source": "ITN news", "Timestamp": "සැප්තැම්බර් 27, 2023 14:40", "Headline": "නේපාල ක්‍රිකට් කණ්ඩායමෙන් ලෝක වාර්තා 3ක්", "News Content": "ආසියානු ක්‍රීඩා උළෙලේ නේපාලය සහ මොංගෝලියාව අතර පැවැති ක්‍රිකට් තරඟයකදී ලෝක වාර්තා 03ක් තැබීමට නේපාල කණ්ඩායම සමත්ව තිබෙනවා. ඒ චීනයේදී පැවැත්වෙන 19 වැනි ආසියානු ක්‍රීඩා උළෙලේදී. එහිදී නේපාල කණ්ඩායම කඩුලු 03ක් දැවී නියමිත පන්දුවාර 20 තුළ ලකුණු 314ක් රැස් කිරීමට සමත් වුුුණා එය කණ්ඩායමක් රැස් කළ වැඩිම ලකුණු සංඛ්‍යාව වනවා. නේපාල කණ්ඩායමේ ක්‍රීඩක ඩිපෙන්ද්‍ර සිං පන්දු 9කදී වේගවත් අර්ධ ශතකය වාර්තා කරමින් තවත් ලෝක වාර්තාවක් බිහි කළා. ක්‍රීඩක කුෂාල් මල්ලා තවත් ලෝක වාර්තාවකට හිමිකම් කියූවේ පන්දු 34කදී ශතකයක් වාර්තා කරමින්. ", "URL": "https://www.itnnews.lk/2023/10/05/518937/", "Category": "ක්‍රිකට්,ක්‍රීඩා", "Parent URL": null}