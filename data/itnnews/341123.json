{"Source": "ITN news", "Timestamp": "ජූනි 7, 2021 11:57", "Headline": "ඊයේ වැඩිම ආසාදිතයින් පිරිස ගම්පහ දිස්ත්‍රික්කයෙන් හඳුනා ගැනේ", "News Content": "කොරෝනා ආසාදිතයින් 2976 දෙනෙකු ඊයේ දිනයේ මෙරටින් වාර්තා වුණා. ඊයේ දිනයේ වාර්තා වූ කොරෝනා ආසාදිතයින්ගෙන් වැඩිම පිරිසක් හඳුනාගත්තේ ගම්පහ දිස්ත්‍රික්කයෙන්. එම සංඛ්‍යාව 805 ක්. කොළඹ දිස්ත්‍රික්කයෙන් හඳුනාගත් ආසාදිතයින් සංඛ්‍යාව 589 ක්. කොළඹ මහනගර සභා සීමාවෙන් ආසාදිතයන් 88 දෙනෙකු හඳුනා ගැනුණා. බෙම්මුල්ල ප්‍රදේශයෙන් ආසාදිතයින් 155 දෙනෙකු හඳුනාගෙන තිබෙනවා. කළුතරින් 300 දෙනෙකු , නුවරඑලියෙන් 128 දෙනෙකු , යාපනයෙන් 112 දෙනෙකු සහ අනුරාධපුරයෙන් 107 දෙනෙකු ඊයේ දිනයේ හඳුනාගෙන තිබෙනවා. ඒ අනුව මෙරටින් වාර්තා වන සමස්ත කොරෝනා ආසාදිතයන් සංඛ්‍යාව 205333 ක්. 36287 දෙනෙකු රෝහල්වල හා අතරමැදි ප්‍රතිකාර මධ්‍යස්ථානවල ප්‍රතිකාර ලබනවා. පුර්ණ සුවය ලැබූ සංඛ්‍යාව 167304 ක්.       ", "URL": "https://www.itnnews.lk/2023/10/05/341123/", "Category": "දේශීය පුවත්", "Parent URL": null}