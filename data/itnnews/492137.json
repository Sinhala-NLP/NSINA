{"Source": "ITN news", "Timestamp": "ජූනි 15, 2023 20:01", "Headline": "ඌරුබොක්ක ප්‍රදේශයේ දී සංවර්ධන නිලධාරිනියක් ඝාතනය කෙරේ", "News Content": "මාතර ඌරුබොක්ක දම්පහල ප්‍රදේශයේ දී තියුණු ආයුධයකින් පහරදී සිය පෙම්වතිය ඝාතනය කළ සැකකාර පෙම්වතා ලබන 27 වනදා දක්වා රක්ෂිත බන්ධනාගාර ගතකර තිබෙනවා. මොරවක මහේස්ත්‍රාත් අධිකරණයයි නියෝගය නිකුත් කලේ. මාතර ඌරුබොක්ක ප්‍රදේශයේ සංවර්ධන නිලධාරිනියක ලෙස කටයුතු කළ ඇය පාසල අවසන් වී නිවස කරා ගමන් කරමින් සිටියදීයී මෙම ප්‍රහාරයට ලක්ව තිබෙන්නේ. ඔවුන් දෙදෙනා පාගමනින් ගමන් කරමින් සිටියදී ඇති වූ බහින්බස්වීමකින් පසුව පෙම්වතා තියුණු ආයුධයකින් තරුණියට පහර දී ඝාතනය කළා. සැකකරු අත්අඩංගුවට ගෙන මොරවක මහේස්ත්‍රාත් අධිකරණයට ඉදිරිපත් කිරිමෙන් අනතුරු ලබන 27 වනදා දක්වා රක්ෂිත බන්ධනාගාර ගත කෙරුණා. ස්ථානීය මහේස්ත්‍රාත් පරීක්ෂණය මොරවක මහේස්ත්‍රාත් අතිරේක දිසා විනිසුරු ගිහාන් දුමින්ද බස්නායක මහතා සිදුකළා. මහේස්ත්‍රාත් පරීක්ෂණය සිදු කිරීමෙන් පසු පශ්චාත් මරණ පරීක්ෂණය සඳහා මෘත ශරීරය මාතර මහ රෝහලේ දිස්ත්‍රික් විශේෂඥ අධිකරණ වෛද්‍යවරයාට යොමුකරන ලෙසටයි පොලිසියට නියෝග කෙරුණේ. සැකකරු පොල්පැල දෙණිය ඌරුබොක්ක ප්‍රදේශයේම පදිංචිකරුවෙක්.     ", "URL": "https://www.itnnews.lk/2023/10/05/492137/", "Category": "දේශීය පුවත්", "Parent URL": null}