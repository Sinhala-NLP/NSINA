{"Source": "ITN news", "Timestamp": "ஆகஸ்ட் 9, 2022 09:08", "Headline": "வரவு செலவுத் திருத்தச் சட்டமூலமும் பாராளுமன்றத்தில் இன்று சமர்ப்பிப்பு", "News Content": "ஜனாதிபதி ரணில் விக்கிரமசிங்கவின் அரசாங்கத்தின் கொள்கைப் பிரகடனம் மீதான சபை ஒத்திவைப்பு மீதான விவாதம் இன்று பிற்பகல் ஆரம்பமாகவுள்ளது. இரண்டு நாட்கள் விவாதம் நடத்த திட்டமிடப்பட்டுள்ளது. பாராளுமன்றம் பிற்பகல் 1 மணிக்கு கூடவுள்ளதுடன், எதிர்வரும் புதன் மற்றும் வெள்ளிக்கிழமைகளில் விவாதம் நடத்தப்பட உள்ளது. இதேவேளை, வரவு செலவுத் திருத்தச் சட்டமூலமும் பாராளுமன்றத்தில் சமர்ப்பிக்கப்படும் என நாடாளுமன்ற செயலாளர் நாயகம் தம்மிக்க தசநாயக்க தெரிவித்துள்ளார். ஜனாதிபதி ரணில் விக்கிரமசிங்க இந்த வருடத்தின் எஞ்சிய காலப்பகுதிக்கான திருத்தப்பட்ட வரவு செலவுத் திட்டத்தை சமர்பிப்பதாகவும் அறிவித்திருந்தார். ", "URL": "https://www.itnnews.lk/2023/10/05/427863/", "Category": "Breaking News,தேசிய செய்திகள்,முதன்மை செய்தி", "Parent URL": null}