{"Source": "ITN news", "Timestamp": "මැයි 25, 2023 14:44", "Headline": "රුසියා විරෝධී සටන්කාමීන් රුසියාවට අනතුරු අඟවයි", "News Content": "රුසියා දේශසීමා ඉලක්ක කර ගනිමින් එල්ල කරන ප්‍රහාරයන් ඉහළ දමන බවට රුසියා විරෝධි සටන්කාමීන් පවසනවා. රුසියා දේශසීමා නගර ඉලක්ක කර ගනිමින් එල්ල කරන ප්‍රහාරයන් තවදුරටත් සිදු කරන බවයි එම සටන්කාමීන් සඳහන් කරන්නේ. ඊයේ දිනයේ දී එලෙස රුසියා දේශසීමා නගර ඉලක්ක කර ගනිමින් ප්‍රහාරයක් එල්ල කළ අතර රුසියා ආරක්ෂක අංශ එය සාර්ථකව පාලනය කිරීමට සමත්වුණා. එහිදි සටන්කාමීන් 70 දෙනෙකු පමණ ඝාතනය කළ බවයි රුසියාව පවසන්නේ. යුක්‍රේනයේ සහාය ඇතිව මෙම සටන්කාමීන් රුසියාවට ප්‍රහාර එල්ල කරනවා. රුසියා පාලනයේ පවතින ප්‍රදේශ තම බලය යටතට ගැනීම ප්‍රහාරයන් එල්ල කිරීමේ අරමුණ බවයි  ඔවුන් පවසන්නේ.             ", "URL": "https://www.itnnews.lk/2023/10/05/486211/", "Category": "ජාත්‍යන්තර පුවත්", "Parent URL": null}