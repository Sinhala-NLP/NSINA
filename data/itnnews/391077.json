{"Source": "ITN news", "Timestamp": "ජනවාරි 25, 2022 09:11", "Headline": "මත්ද්‍රව්‍ය ජාවාරම් මෙහෙයවන සැකකරුවන් දෙදෙනෙකු අත්අඩංගුවට ගැනීමට පොලීසිය මහජන සහය පතයි", "News Content": "මත්ද්‍රව්‍ය ජාවාරම් මෙහෙය වන ප්‍රධාන සැකකරුවන් දෙදෙනෙකු අත්අඩංගුවට ගැනීම සදහා  පොලීසිය මහජන සහාය අපේක්ෂා කරනවා. සැකකරුවන් සම්බන්ධයෙන් තොරතුරු රැසක් තහවුරු කරගෙන ඇති බවයි පොලීසිය පවසන්නේ. මත්ද්‍රව්‍ය ජාවාරම සම්බන්ධයෙන් චෝදනා පුද්ගලයින් දෙදෙනෙකු අත්අඩංගුවට ගෙන සිදුකළ පරික්ෂණවලදී මෙම සැකකරුවන් පිළිබද තොරතුරු හෙළිකරගෙන තිබෙන්නේ. එක් සැකකරුවෙකු අවුරුදු 32 ක් පමණ වන ගෝනපිනුවල ප්‍රදේශයේ පදිංචි නිරාෂ් චනුක වීරසිංහ නැමැත්තෙකුයි. අනෙක් සැකකරු  අවුරුදු 32 ක් පමණ වන දිලීප් සමීර සදරුවන් නැමැත්තෙකු බව පොලීසිය පවසනවා. ඔවුන් පිළිබද යම් තොරතුරක් දන්නේ නම් සහකාර පොලිස් අධිකාරී පොලිස් මත්ද්‍රව්‍ය නාශක කාර්යාංශය 0718592727 හෝ පොලිස් මත්ද්‍රව්‍ය නාශක කාර්යාංශය 0112343333 යන දුරකතන අංකවලට දැනුම් දෙන ලෙස පොලීසිය ඉල්ලා සිටිනවා.       ", "URL": "https://www.itnnews.lk/2023/10/05/391077/", "Category": "දේශීය පුවත්", "Parent URL": null}