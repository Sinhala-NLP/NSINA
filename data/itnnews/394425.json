{"Source": "ITN news", "Timestamp": "පෙබරවාරි 11, 2022 12:00", "Headline": "ඊයේ දිනය තුළ කොවිඩ් ආසාදිතයින් 1297ක්", "News Content": "කොරෝනා මරණ වැඩි වශයෙන් සිදුව ඇත්තේ ප්‍රතිකාර ලබා ගැනීමට හෝ රෝහල්ගතවීමට යොමු නොවීම නිසා බව සෞඛ්‍ය සේවා නියෝජ්‍ය අධ්‍යක්ෂ වෛද්‍ය ජී. විජේසූරිය මහතා පවසනවා. කොළඹ අද පැවති මාධ්‍ය හමුවකදීයි සෞඛ්‍ය සේවා නියෝජ්‍ය අධ්‍යක්ෂවරයා මේ බව කියා සිටියේ. මිත්‍යා මතවල එළඹී නොසිට කොරෝනා මර්දන එන්නතෙහි තුන්වන මාත්‍රාව ලබාගන්නා ලෙස ද ඒ මහතා ජනතාවගෙන් ඉල්ලා සිටිනවා. ඊයේ දිනය තුළදී කොරෝනා ආසාදිතයන් 1297 දෙනෙකු මෙරටින් වාර්තා වුණා. ඒ අනුව මෙරට සමස්ත ආසාදිතයින් සංඛ්‍යාව 624545 දෙනෙකු දක්වා ඉහළ ගියා. මේ වන විට ප්‍රතිකාර ලබන සංඛ්‍යාව 14847 දෙනෙක්. කොරෝනා ආසාදනය වී සුවය ලැබූ සමස්ත සංඛ්‍යාව 593975 ක්. ඊයේ දිනය තුළදී කොරෝනා මරණ 31 ක් වාර්තා වී තිබෙනවා. ඒ අනුව සමස්ත මරණ සංඛ්‍යාව 15723 ක් දක්වා ඉහළ ගියා. සෞඛ්‍ය සේවකයින් පිරිසක් වර්ජනයක නිරතව සිටියද එන්නත් ලබාදීමේ වැඩපිළිවෙල අඛණ්ඩවම සිදුවන බවයි සෞඛ්‍ය අමාත්‍යාංශය සදහන් කළේ. මේ සම්බන්ධයෙන් ජනතාවගේ ප්‍රසාදය මෙලෙස පළ වුණා. කොරෝනා මර්දන එන්නත් පළමු මාත්‍රාව 16802496 දෙනෙකුට ලබා දී ඇති අතර දෙවන මාත්‍රාව ද 14029704 දෙනෙකුට ලබාදී තිබෙනවා. තුන්වන මාත්‍රාව ලබා ගත් සංඛ්‍යාව 5987046 දෙනෙක්.       ", "URL": "https://www.itnnews.lk/2023/10/05/394425/", "Category": "දේශීය පුවත්", "Parent URL": null}