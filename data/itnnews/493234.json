{"Source": "ITN news", "Timestamp": "ජූනි 20, 2023 08:10", "Headline": "මහජන සෞඛ්‍ය පරීක්ෂකවරයෙකු ලෙස පෙනීසිටි පුද්ගලයෙක් අත්අඩංගුවට", "News Content": "මහජන සෞඛ්‍ය පරීක්ෂකවරයෙකු ලෙස පෙනී සිටිමින් වෙළදසැල්වලින් මුදල් වංචා කළ පුද්ගලයෙකු රඹුක්කන නගරයේ දී අත්අඩංගුවට ගැණුනා. රඹුක්කන මහජන සෞඛ්‍ය පරීක්ෂක නිලධාරියා සිදුකළ පැමිණිල්ලකට අනුව පොලීසිය විමර්ශන ආරම්භ කර තිබුණා. එහිදී හෙළිවී තිබෙන්නේ මෙම පුද්ගලයා මහජන සෞඛ්‍ය පරීක්ෂකවරයෙකු ලෙස පෙනී සිටිමින් රඹුක්කන නගරයේ වෙළදසැල්වලින් මුදල් වංචාකර ඇති බවයි. රඹුක්කන නගරයේ වෙළදසැලක් වෙත ගොස් තමා එම ප්‍රදේශයේ මහජන සෞඛ්‍ය පරීක්ෂක නිලධාරියා බව ප්‍රකාශ කරමින් මුදල් ඉල්ලා සින අවස්ථාවේ විශේෂ පොලිස් කණ්ඩායමක් මෙම පුද්ගලයා අත්අඩංගුවට ගත්තා. අවුරුදු 29ක් වන සැකකරු අරණායක ප්‍රදේශයේ පදිංචිකරුවෙක්. ඔහු කෑගල්ල මහේස්ත්‍රාත් අධිකරණයට අද ඉදිරිපත් කිරීමට නියමිතයි.  ", "URL": "https://www.itnnews.lk/2023/10/05/493234/", "Category": "Breaking News,නවතම පුවත්", "Parent URL": null}