{"Source": "ITN news", "Timestamp": "ජනවාරි 29, 2022 16:33", "Headline": "අමෙරිකා හමුදා නැගෙනහිර යුරෝපයට සහ නේටෝ සාමාජික රටවලටත්", "News Content": "අමෙරිකා හමුදා නැගෙනහිර යුරෝපයට සහ නේටෝ සාමාජික රටවලට යෙදවීම කෙරෙහි සිය අවධානය යොමු කර ඇති බව අමෙරිකා ජනාධිපති ජෝ බයිඩන් පවසනවා. රුසියාව සහ යුක්රේන අතර මතුව ඇති  අර්බුදකාරී වාතාවරණය හමුවේ අමෙරිකා හමුදා සෙබලුන් 8500 ක බල සේනාවක් නැගෙනහිර යුරෝපයට සහ නේටෝ සාමාජික රටවලට පිටත් කර හැරීමට සූදානම් කළ බව පෙන්ටගනය නිවේදනය කළා. අමෙරිකා ජනාධිපති ජෝ බයිඩන්ගේ උපදෙස් අනුව මෙම පියවර ගෙන තිබෙනවා. මේ වනවිටත් රුසියා හමුදා ලක්ෂයකට ආසන්න සංඛ්‍යාවක් යුක්රේන දේශ සීමාවේ රදවා සිටිනවා. ඔවුන් රුසියා සහ බෙලරුස් දේශසීමාවන්හි යුධ අභ්‍යාසයන්හි නිරත වන බවයි විදෙස් වාර්තා පෙන්වා දෙන්නේ. ", "URL": "https://www.itnnews.lk/2023/10/05/392078/", "Category": "Breaking News,ජාත්‍යන්තර පුවත්", "Parent URL": null}