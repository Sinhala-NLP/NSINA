{"Source": "ITN news", "Timestamp": "மே 28, 2021 15:28", "Headline": "கூடுதல் விலைக்கு பொருட்களை விற்பனை செய்யும் வர்த்தகர்கள் தொடர்பில் அறிவிக்க தொலைபேசி இலக்கம்..", "News Content": "கூடுதல் விலைக்கு பொருட்களை விற்பனை செய்யும் வர்த்தக நிலையங்களின் அனுமதி பத்திரங்கள் இரத்துசெய்யப்படுமென இராஜாங்க அமைச்சர் லசந்த அழகியவண்ண தெரிவித்தார். நாடு பூராகவும் அமுல்செய்யப்பட்டுள்ள பயணத்தடை காலப்பகுதியில் விசேட அனுமதி வழங்கப்பட்ட வர்த்தக நிலையங்கள் கூடுதல் விலைக்கு பொருட்களை விற்பனை செய்வதாக முறைப்பாடுகள் கிடைத்துள்ளன. கிராம சேவகர் பிரிவுகளினூடாக உரிய அனுமதிபத்திரங்கள் வழங்கப்பட்டிருந்தன. இந்நிலையில் முறைப்பாடுகள் கிடைத்துள்ள வர்த்தகநிலையங்கள் தொடர்பில் ஆராயப்படும். கூடுதல் விலைக்கு பொருட்கள் விற்பனை செய்யப்பட்டமை கண்டறியப்பட்டால் உரிமம் இரத்துச்செய்யப்படுவதுடன் கடும் நடவடிக்கை எடுக்கப்படுமெனவும் இராஜாங்க அமைச்சர் லசந்த அழகியவண்ண தெரிவித்துள்ளார். இதேவேளை கூடுதல் விலைக்கு பொருட்களை விற்பனை செய்யும் வர்த்தகர்கள் தொடர்பில் 1977 என்ற துரித தொலைப்பேசி இலக்கத்திற்கு அறியத்தருமாறும் அமைச்சர் குறிப்பிட்டுள்ளார். ", "URL": "https://www.itnnews.lk/2023/10/05/339524/", "Category": "Breaking News,அண்மைய செய்திகள்,வணிகம்", "Parent URL": null}