{"Source": "ITN news", "Timestamp": "අගෝස්තු 27, 2023 15:09", "Headline": "ගුවන්තොටුපලට අධි තාක්ෂණික ගුවන් මෙහෙයුම් සන්නිවේදන පද්ධතියක්", "News Content": "අධි තාක්ෂණික ගුවන් මෙහෙයුම් සන්නිවේදන පද්ධතියක් කටුනායක ගුවන් තොටුපලේ ස්ථාපිත කෙරුණා. ගුවන් මෙහෙයුම් කටයුතු සඳහා මෙතෙක් පරිහරණය කළ වසර 20ක් පැරණි ගුවන් මෙහෙයුම් සන්නිවේදන පද්ධතිය වෙනුවටයි මෙම අධි තාක්ෂණික පද්ධතිය ස්ථාපිත කර තිබෙන්නේ. මෙය නිල වශයෙන් ආරම්භ කිරීම අමාත්‍ය නිමල් සිරිපාල ද සිල්වා මහතාගේ සහභාගීත්වයෙන් සිදුකෙරුණා. පළමු ඇමතුම කටුනායක සිට රත්මලාන ප්‍රධාන ගුවන් පාලක කුළුණ වෙත ලබාදුන්නා. මෙම පද්ධතිය ස්ථාපනය කිරීම වෙනුවෙන් වැය කළ මුදල රුපියල් මිලියන 670ක්.         ", "URL": "https://www.itnnews.lk/2023/10/05/511317/", "Category": "දේශීය පුවත්", "Parent URL": null}