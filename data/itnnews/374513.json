{"Source": "ITN news", "Timestamp": "නොවැම්බර් 7, 2021 18:06", "Headline": "54 වැනි ඩී.ඒ රාජපක්ෂ ගුණ සමරු උත්සවය ජනපති සහ අගමැති ප්‍රධානත්වයෙන්", "News Content": "දිවංගත ඩී ඒ රාජපක්ෂ මහතාගේ 54 වන ගුණ සමරු උත්සවය තංගල්ල මහවෙල මාර්ගයේ පිහිටි පිළිරුව අභියසදී පැවැත්වුණා. ඒ ජනාධිපති ගෝඨාභය රාජපක්ෂ මැතිතුමාගේ සහ අග්‍රාමාත්‍ය මහින්ද රාජපක්ෂ මහතාගේ ප්‍රධානත්වයෙන්. ඩී ඒ රාජපක්ෂ ගුණසමරු ගීතය ගායනා කිරීමෙන් අනතුරුව පිළිරුවට පුෂ්පෝපහාර දැක්වීම සිදුකෙරුණා. ජනාධිපති ගෝඨාභය රාජපක්ෂ මැතිතුමා සහ අග්‍රාමාත්‍ය මහින්ද රාජපක්ෂ මහතා මෙන්ම ශිරන්ති රාජපක්ෂ මහත්මිය , කතානායක මහින්ද යාපා අබේවර්ධන, අමාත්‍යවරුන් වන නාමල් රාජපක්ෂ ,එස් එම් චන්ද්‍රසේන යන මහත්වරුන් ඇතුළු පිරිසක් පිළිරුවට පුෂ්පෝපහාර දැක්වූවා. දකුණු පළාත් සභාවේ හිටපු මන්ත්‍රී කපිල දිසානායක සහ ප්‍රධාන නියෝජ්‍ය ලේකම් උපුල් දිසානායක සහ දකුණු පළාත් සභාවේ සභාපති සෝමවංශ කෝදාගොඩ යන මහත්වරු ඩී ඒ රාජපක්ෂ මහතාගේ පිළිරුවට කුරහන් මල්මාලාවක් පළදවා ගෞරවය දැක්වූවා. දක්ෂිණ ලංකාවේ ප්‍රධාන අධිකරණ සංඝනායක පූජ්‍ය මිරිස්සේ ධම්මවංශ ස්වාමීන් වහන්සේ මෙහිදී අනුශාසනාවක් සිදුකළා. මේ අතර වීරකැටිය මැදමුලන පිහිටි ඩී ඒ රාජපක්ෂ මහතාගේ සහ එම මැතිණිය වන දෝන දන්දිනා සමරසිංහ දිසානායකගේ ස්මාරක වෙත ගිය ජනාධිපතිතුමා , අග්‍රාමාත්‍යවරයා මෙන්ම අමාත්‍ය බැසිල් රාජපක්ෂ මහතා පහන් දල්වා දෙමව්පියන්ට ගෞරව දැක්වූවා.        ", "URL": "https://www.itnnews.lk/2023/10/05/374513/", "Category": "දේශීය පුවත්", "Parent URL": null}