{"Source": "ITN news", "Timestamp": "நவம்பர் 2, 2022 14:45", "Headline": "சீனாவிடமிருந்து 10.6 மில்லியன் லீற்றர் டீசல் இலங்கையின் விவசாயிகளுக்கும், மீனவர்களுக்கும்…", "News Content": "இலங்கையில் நெருக்கடிகளை எதிர்கொண்டுள்ள பிரதேசங்களிலுள்ள விவசாயிகளுக்கும், மீனவர்களுக்கும் பெற்றுக்கொடுப்பதற்காக 10.6 மில்லியன் லீற்றர் டீசலை அன்பளிப்பாக வழங்க சீனா முன்வந்துள்ளது. அது தொடர்பில் இலங்கைக்கான சீன தூதரகம் உறுதிப்படுத்தியுள்ளது. பெற்றுக்கொடுக்கப்படும் டீசலின் ஊடாக பாதிக்கப்பட்டுள்ளவர்களின் வாழ்க்கைத்தரத்தை மேம்படுத்துவதே நோக்கமென சீன தூதரகம் தமது டுவிட்டர் பக்கத்தில் பதிவிட்டுள்ளது. நவம்பர் மற்றும் டிசம்பர் மாதங்களில் குறித்த டீசல் தொகை கிடைக்கப்பெறுமெனவும், கிடைக்கப்பெற்றவுடன் அதனை மிக விரைவில் பாதிக்கப்பட்ட தரப்புக்கு பகிர்ந்தளிக்க நடவடிக்கை எடுக்கப்படுமெனவும் இலங்கைக்கான சீன தூதரகம் குறிப்பிட்டுள்ளது. ", "URL": "https://www.itnnews.lk/2023/10/05/443806/", "Category": "Breaking News,தேசிய செய்திகள்", "Parent URL": null}