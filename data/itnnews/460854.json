{"Source": "ITN news", "Timestamp": "පෙබරවාරි 14, 2023 17:15", "Headline": "තැපැල් සේවකයින් බදු ප්‍රතිපත්තියට එරෙහි පෙත්සමක් ජනාධිපති ලේකම් කාර්යාලයට භාරදෙයි", "News Content": "රජයේ බදු ප්‍රතිපත්තියට එරෙහිව තැපැල් සේවකයින් පාගමනින් ජනාධිපති ලේකම් කාර්යාලයට යාමට උත්සාහ දැරීමත් සමඟ ලේක්හවුස් වටරවුමට අසලදී උණසුම් තත්ත්වයක් ඇති වුණා. බදු පනතට සහ ණය සඳහා පොලී අනුපාත වැඩි වීමට විරෝධය පළ කරමින් තැපැල් සේවකයන් පෙත්සමක් භාරදීම සඳහා පා ගමනින් ජනාධිපති කාර්යාලයට යාමට උත්සහ දරා තිබෙනවා. ඔවුන් කොළඹ මධ්‍යම තැපැල් හුවමාරුව අසළින් ගමන් ආරම්භ කළ අවස්ථාවේ ඊට පොලිසිය බාධා එල්ල කළ බව ද විරෝධතාකරුවන් ප්‍රකාශ කළා. බාධා නොතකා පිරිස ඉදිරියට ගමන් කළ ද ලේක්හවුස් වටරවුම අසළ දී පොලිසිය සහ විරෝධතාකරුවන් අතර උණුසුම් තත්ත්වයත් ඇති වුණා. අනතුරුව විරෝධතාවේ නිරත වූ 15 දෙනෙකුට ජනාධිපති ලේකම්කාර්යාලයට යාමට අවසර හිමි වූ අතර අනතුරුව පොලිසිය වෑන් රථයකින් ඔවුන් රැගෙන යනු ලැබුවා. ", "URL": "https://www.itnnews.lk/2023/10/05/460854/", "Category": "Breaking News,දේශීය පුවත්", "Parent URL": null}