{"Source": "ITN news", "Timestamp": "ஜூன் 14, 2021 10:32", "Headline": "நேற்றைய தினம் கொவிட் தொற்றுடையவர்களாக 2,361 பேர் பதிவு..", "News Content": "நாட்டில் நேற்றைய தினம் கொவிட் தொற்றுடையவர்களாக 2 ஆயிரத்து 361 பேர் இனங்காணப்பட்டுள்ளதாக சுகாதார மேம்பாட்டு பணியகம் தெரிவித்துள்ளது. அதனடிப்படையில் நாட்டின் மொத்த கொவிட் தொற்றாளர்களின் எண்ணிக்கை 2 இலட்சத்து 23 ஆயிரத்து 638 ஆக உயர்வடைந்துள்ளது. நேற்றைய தினமும் தொற்றிலிருந்து குணமடைந்த 2 ஆயிரத்து 31 பேர் வைத்தியசாலைகள் மற்றும் கொவிட் சிகிச்சை நிலையங்களிலிருந்து வெளியேறிச்சென்றுள்ளனர். அதனடிப்படையில் ஒரு இலட்சத்து 88 ஆயிரத்து 547 பேர் கொவிட் தொற்றிலிருந்து இதுவரை பூரண குணமடைந்துள்ளதாக சுகாதார அமைச்சின் புள்ளிவிபர தரவுகள் தெரிவிக்கின்றன. தொடர்ந்தும் 32 ஆயிரத்து 955 பேர் வைத்தியசாலைகள் மற்றும் கொரோனா சிகிச்சை மத்திய நிலையங்களில் தங்கியிருந்து சிகிச்சை பெற்று வருவதாக சுட்டிக்காட்டப்பட்டுள்ளது. ", "URL": "https://www.itnnews.lk/2023/10/05/342644/", "Category": "Breaking News,அண்மைய செய்திகள்,தேசிய செய்திகள்", "Parent URL": null}