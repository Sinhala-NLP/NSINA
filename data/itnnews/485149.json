{"Source": "ITN news", "Timestamp": "මැයි 22, 2023 11:43", "Headline": "එක්සත් ජනතා නිදහස් සන්ධානයේ ලේකම් ධුරය ගැන මැතිවරණ කොමිසම දුන් තීරණය", "News Content": "ලේකම් ධුරය සම්බන්ධයෙන් අධිකරණ තීන්දුව ලැබෙන තෙක් එක්සත් ජනතා නිදහස් සන්ධානයේ ලේකම්වරයෙකු පිළිගැනීම තාවකාලිකව අත්හිටුවීමට තීරණය කළ බව මැතිවරණ කොමිෂන් සභාව පවසනවා. මේ සම්බන්ධයෙන් ලිපියක් යොමුකරන මැතිවරණ කොමිෂන් සභාව සදහන් කරන්නේ දෙපාර්ශ්වය ඉදිරිපත් කළ සියලු කරුණු පිළිබද කොමිෂන් සභාව අවධානය යොමුකළ බවයි. එක්සත් ජනතා නිදහස් සන්ධානයේ ලේකම් ධුරය සම්බන්ධයෙන් වන ගැටලුව මේ වනවිට අධිකරණය හමුවේ විභාග වන බැවින් එක්සත් ජනතා නිදහස් සන්ධානයේ ලේකම් ධුරය සදහා මහින්ද අමරවීර මහතා හෝ තිලංග සුමතිපාල මහතා පිළිගැනීම තාවකාලිකව අත්හිටුවීමට තීරණය කළ බවයි එහි සදහන් වන්නේ. අධිකරණ තීරණය ලැබුණු පසු ලේකම් ධුරය සම්බන්ධයෙන් තීරණයක් ගන්නා බව එම ලිපියේ වැඩිදුරටත් සදහන්.           ", "URL": "https://www.itnnews.lk/2023/10/05/485149/", "Category": "Breaking News,දේශීය පුවත්,ප්‍රධාන පුවත", "Parent URL": null}