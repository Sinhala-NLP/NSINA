{"Source": "ITN news", "Timestamp": "මාර්තු 16, 2023 16:43", "Headline": "ඉල්ලීම් දිනා ගැනීමට දරුවන් භාවිත කරන්න එපා – ඇමති සුසිල්", "News Content": "තම ඉල්ලීම් දිනා ගැනීමට දරුවන් භාවිත නොකරන ලෙස අමාත්‍ය සුසිල් ප්‍රේමජයන්ත මහතා ආචාර්යවරුන්ගෙන් ඉල්ලා සිටිනවා. කෙසේ වෙතත් සරසවි ඇදුරන් පවසන්නේ තම ඉල්ලීම් ලැබෙන තුරු වෘත්තීය ක්‍රියාමාර්ගයෙහි නිරතව සිටින බවයි. විශ්වවිද්‍යාල ආචාර්ය සමිති සම්මේලනය ඊයේ රාත්‍රීයේ පැවති විධායක කමිටු රැස්වීමේ දී ඒකමතිකව තීරණය කලේ ඉල්ලීම් ලැබෙන තුරු වර්ජනය දිගටම ක්‍රියාත්මක කිරීමට බව එහි මාධ්‍ය ප්‍රකාශකවරයා සදහන් කළා. ඔහු ඒ බව පැවසුවේ අනීතික ආණ්ඩුවේ බදු ප්‍රතිපත්තියට හා ජන පීඩක අයවැයට එරෙහි වෙමු මැයෙන් සෞන්දර්ය විශ්වවිද්‍යාලය ඉදිරිපිට පැවැත්වු උද්ඝෝෂණයකින් අනතුරුවයි. ආචාර්යවරුන්ගේ වැඩවර්ජනය නිසා උසස් පෙළ විභාග ප්‍රශ්න පත්‍ර ඇගයීම් කටයුතු ප්‍රමාද වී ප්‍රතිඵල නිකුත් කිරීම ද පමා වනවා. උසස් පෙළ ප්‍රතිඵල පමා වීමට සමගාමීව සාමාන්‍ය පෙළ විභාගය ද ප්‍රමාද වන බවයි අමාත්‍ය සුසිල් ප්‍රේමජයන්ත මහතා පෙන්වා දෙන්නේ. තම ඉල්ලීම් දිනා ගැනීමට ඡන්ද අයිතියවත් නැති දරුවන් භාවිත නොකරන ලෙස ඔහු ආචාර්යවරුන්ගෙන් ඉල්ලා සිටිනවා.   ", "URL": "https://www.itnnews.lk/2023/10/05/468711/", "Category": "Breaking News,දේශීය පුවත්", "Parent URL": null}