{"Source": "ITN news", "Timestamp": "අගෝස්තු 17, 2023 13:54", "Headline": "මුදල් විශුද්ධිකරණයට එරෙහි සිංගප්පුරුව සිදුකළ මෙහෙයුමකදී මුදල් හා වත්කම් රැසක් අත්අඩංගුවට", "News Content": "මුදල් විශුද්ධිකරණයට එරෙහි සිංගප්පුරු මෙහෙයුමකදී ඩොලර් බිලියන එකක මුදල් හා වත්කම් අත්අඩංගුවට ගෙන තිබෙනවා. සිංගප්පූරු පොලීසිය එරට විශාලතම මුදල් විශුද්ධිකරණයට එරෙහි විමර්ශනයෙන් සුඛෝපභෝගි නිවාස, මෝටර් රථ සහ මුදල් ඇතුළු භාණ්ඩ මෙසේ අත්අඩංගුවට ගත්තා. මේ යටතේ නිවාස 94 ක් හා මෝටර් රථ 50 ක් අත්අඩංගුවට ගෙන ඇති බවයි වාර්තා වන්නේ. එමෙන්ම පුද්ගලයන් දස දෙනෙකුද අත්අඩංගුවට ගෙන ඇති අතර ඔවුන් සියලු දෙනාම විදෙස් රටවල ගමන් බලපත්‍ර සතු අය වීම විශේෂත්වයක්. අත්අඩංගුවට ගත් අය වයස අවුරුදු 31 ත් 44 ත් අතර වනවා. සිංගප්පූරුව යනු අපරාධ අඩුවෙන් සිදුවන රටක් වන අතර මෙවැනි මෙහෙයුමක් ක්‍රියාත්මක වූයේ කාලයකට පසුවයි.         ", "URL": "https://www.itnnews.lk/2023/10/05/508955/", "Category": "Breaking News,ජාත්‍යන්තර පුවත්", "Parent URL": null}