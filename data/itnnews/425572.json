{"Source": "ITN news", "Timestamp": "ජූලි 28, 2022 21:27", "Headline": "අන්තරේ හිටපු සභාපති ලහිරුටත්, ටැම්පිටියේ සුගතානන්ද හිමිටත් වරෙන්තු", "News Content": "අධිකරණ නියෝගය කඩවීමේ සිද්ධියක් සම්බන්ධයෙන් විභාගවන නඩුවකට අධිකරණය හමුවේ පෙනී නොසිටි අන්තර් විශ්වවිද්‍යාල ශිෂ්‍ය බල මණ්ඩලයේ හිටපු සභාපති ලහිරු වීරසේකර, භික්ෂු බල මණ්ඩලයේ සභාපති පූජ්‍ය ටැම්පිටියේ සුගතානන්ද ස්වාමීන්වහන්සේ යන දෙදෙනාට වරෙන්තු නිකුත් කෙරුණා. විවෘත අධිකරණයේදී සැකකරුවන් දෙදෙනා පෙනී නොසිටීම හේතුවෙන් කොටුව මහේස්ත්‍රාත් තිළිඛණ ගමගේ  මහතා මෙසේ වරෙන්තු නිකුත් කළා. අධිකරණ නියෝග කඩකරමින් සිදු කළ උද්ඝෝෂණවලට අදාළව නඩු ගණනාවක් මෙම දෙදෙනාට එරෙහිව කොළඹ කොටුව අධිකරණයේ විභාග වනවා. එම නඩු සදහා මෙම සැකකරුවන් පෙනී නොසිටීම හේතුවෙනුයි අද දිනයේ වරෙන්තු නිකුත් කෙරුණේ. ", "URL": "https://www.itnnews.lk/2023/10/05/425572/", "Category": "දේශීය පුවත්", "Parent URL": null}