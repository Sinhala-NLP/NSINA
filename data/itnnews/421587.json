{"Source": "ITN news", "Timestamp": "ஜூலை 6, 2022 12:47", "Headline": "நாட்டில் மீண்டும் கொவிட் வைரஸின் புதிய பிறழ்வு குறித்து அவதானம்..", "News Content": "நாட்டில் மீண்டும் கொவிட் – 19 வைரஸின் புதிய பிறழ்வு குறித்த அவதானம் ஏற்பட்டுள்ளதாக சுகாதார சேவைகள் பணிப்பாளர் நாயகம் தெரிவித்துள்ளார். நோய் நிலையிலிருந்து பாதுகாத்துக்கொள்வதற்கு கொவிட் தடுப்பூசியின் நான்கு டோஸ்களையும் பெற்றுக்கொள்ள வேண்டுமெனவும் சுகாதார சேவைகள் பணிப்பாளர் நாயகம், விசேட வைத்திய நிபுணர் அசேல குணவர்தன குறிப்பிட்டுள்ளார். கொவிட் தொற்று முடிவுறவில்லை. நான்காவது தடுப்பூசியை பெற்றுக்கொள்வோம் எனும் தொனிப்பொருளில் இடம்பெற்ற ஊடகவியலாளர் சந்திப்பில் கலந்துகொண்டு கருத்து தெரிவிக்கையிலேயே அவர் இவ்வாறு தெரிவித்துள்ளார். முதல் இரு தடுப்பூசிகளையும் பெற்றுக்கொண்டவர்கள் மூன்றாவது மற்றும் நான்காவது தடுப்பூசியை பெற்றுக்கொள்ளுமாறு அவர் கோரிக்கை விடுத்துள்ளார். ", "URL": "https://www.itnnews.lk/2023/10/05/421587/", "Category": "Breaking News,அண்மைய செய்திகள்", "Parent URL": null}