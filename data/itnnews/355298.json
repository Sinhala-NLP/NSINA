{"Source": "ITN news", "Timestamp": "අගෝස්තු 8, 2021 09:14", "Headline": "උතුරු ඇෆ්ගනිස්ථානයේ ෂේබර්ගන් නගරය තලෙයිබාන් සංවිධානය අත්පත් කරගනී", "News Content": "උතුරු ඇෆ්ගනිස්ථානයේ ජවුෆ් ජාන් පලාතේ ෂේබර්ගන් නගරය ද තලෙයිබාන් සංවිධානය අත්පත් කර ගෙන ඇති බව විදෙස් මාධ්‍ය වාර්තා කරනවා. කෙසේ වෙතත් තවමත් එම ප්‍ර දේශයේ ඇෆ්ගනිස්ථාන රජයේ හමුදාව රැදි සිටින බවයි වාර්තා වන්නේ. තලෙයිබාන් සංවිධානය ෂෙබර්ගන් නගරය අත්පත් කර ගතහොත් ඔවුන් විසින් අත්පත් කර ගත් දෙවන ප්‍රධාන නගරය ලෙසයි එය සැලකෙන්නේ. මේ අතර පසුගියදා නිරිත දිග ඇෆ්ගනිස්ථානයේ ප්‍රධාන නගරයක් වන සරාන්ජ් නගරය ද තලෙයිබාන් සටන්කාමීන් විසින් අත්පත් කර ගත්තා. එම සටන් අතරතුර තලෙයිබාන් සංවිධානයේ සාමාජිකයින් 200 ක් පමණ ජීවිතක්ෂයට පත් ව ඇති බවයි විදෙස් මාධ්‍ය වාර්තා කරන්නේ.     ", "URL": "https://www.itnnews.lk/2023/10/05/355298/", "Category": "Breaking News,ජාත්‍යන්තර පුවත්", "Parent URL": null}