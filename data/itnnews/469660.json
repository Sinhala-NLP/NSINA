{"Source": "ITN news", "Timestamp": "මාර්තු 20, 2023 12:43", "Headline": "ගාමිණි දිසානායක මහතාගේ 81 වැනි ඡන්ම දින සමරුව අදයි", "News Content": "හිටපු ජ්‍යෙෂ්ඨ දේශපාලනඥයෙකු වූ ගාමිණී දිසානායක මහතාගේ 81 වැනි ඡන්ම දින සමරුව අදයි. 1942 මාර්තු 20 වනදා මහනුවරදී උපන් ගාමිණී දිසානායක මහතා මහනුවර ත්‍රිත්ව විද්‍යාලයෙන් මූලික අධ්‍යාපනය හැදෑරූවා. කේම්බ්‍රිජ් විශ්වවිද්‍යාලයේ කීර්තිමත් ආදි සිසුවෙකු වූ ඔහු 1961 වසරේ දී නීති විද්‍යාලයට ඇතුළු වී 1966 වසරේ දී නීතිඥවරයෙකු ලෙස දිවුරුම් දුන්නා. පසුව මෙරට දේශපාලන ක්ෂේත්‍රයට පිවිසි ඔහු 1977 මහ මැතිවරණයේ දී එක්සත් ජාතික පක්ෂයෙන් නුවරඑළිය මස්කෙළිය ආසනය ජයගෙන පාර්ලිමේන්තුවට පිවිසියා. එම රජයේ මහවැලි සංවර්ධන අමාත්‍යවරයා ලෙස පත්වෙමින් මෙරට ප්‍රධානතම සංවර්ධන ව්‍යාපෘතිය වූ මහවැලි සංවර්ධන ව්‍යාපාරය ගොඩනැගීමට ඔහු පුරෝගාමී මෙහෙවරක් ඉටුකළා. 1984 ඔක්තෝබර් 24 වනදා ත්‍රස්ත ප්‍රහාරයකින් මියයන තුරුම ඒ මහතා ක්‍රියාකාරී දේශපාලනයෙහි නිරතව සිටියා. ඒ විපක්ෂ නායකවරයෙකු මෙන්ම ජනාධිපති අපේක්ෂකයෙකු ද ලෙසයි. ගාමිණී දිසානායකයන්ගේ ඡන්ම දිනය සමරමින් කොළඹ මහවැලි කේන්ද්‍රය අසල පිහිටි ඒ මහතාගේ පිළිරුවට පුෂ්පෝපහාර දැක්වීම අද පෙරවරුවේ සිදුකෙරුණා. ඒ ගාමිණී දිසානායක මහතාගේ පුතුන් වන හිටපු අමාත්‍ය නවීන් දිසානායක, පාර්ලිමේන්තු මන්ත්‍රී මයන්ත දිසානායක යන මහත්වරුන් සහ හිටපු කතානයක කරූ ජයසූරිය යන මහතාගේ ප්‍රධානත්වයෙන්. ", "URL": "https://www.itnnews.lk/2023/10/05/469660/", "Category": "Breaking News,දේශීය පුවත්", "Parent URL": null}