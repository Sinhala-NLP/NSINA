{"Source": "ITN news", "Timestamp": "මැයි 22, 2022 12:08", "Headline": "සාමාන්‍ය පෙළ විභාගය හෙටින් ඇරඹෙයි", "News Content": "අයැදුම්කරුවන් පන්ලක්ෂයකට වැඩි සංඛ්‍යාවක් පෙනී සිටින අධ්‍යයන පොදු සහතික පත්‍ර සාමාන්‍ය පෙළ විභාගය හෙට ආරම්භ වනවා. විභාග රාජකාරි සඳහා පත්වීම් ලබාසිටින නිලධාරීන්ට අද පස්වරු තුනේ සිට පහ දක්වා තමා පදිංචි ප්‍රදේශයේ ළඟම ඉන්ධන පිරවුම්හලෙන් ඉන්ධන ලබාගැනීමේ හැකියාව පවතින බව අත්‍යවශය සේවා කොමසාරිස් ජනරාල් කාර්යාලය නිවේදනය කරනවා. සාමාන්‍ය පෙළ විභාගය සඳහා අයදුම්කරුවන් පන්ලක්ෂ දාහත්දහස් හාරසිය අනූ හයක් පෙනී සිටිනවා. මෙවර විභාගයේ දී මධ්‍යස්ථාන තුන්දාස් අටසිය හතලිස් හතරක් ක්‍රියාත්මක වන අතර සම්බන්ධීකරණ මධ්‍යස්ථාන පන්සිය හතලිස් දෙකක් පිහිටුවා තිබෙනවා. විභාගයට අදාල සියලු කටයුතු සිදුකර අවසන් අතර විභාග ප්‍රශ්න පත්‍ර අදාල මධ්‍යස්ථාන වෙත බෙදා හැරීම සිදුකරන බවයි විභාග දෙපාර්තමේන්තුව සඳහන් කරන්නේ. එමෙන්ම විභාගය සම්බන්ධයෙන් යම් අයදුම්කරුවෙකුට කුමන හෝ ගැටලුවක් පවතින්නේ නම් පහත සඳහන් දුරකථන අංක අමතන ලෙස විභාග දෙපාර්තමේන්තුව ඉල්ලා සිටිනවා.  මේ අතර සාමාන්‍ය පෙළ විභාග රාජකාරි සඳහා යොදවා ඇති නිලධාරීන්ගේ වාහන සඳහා ප්‍රමුඛතා පදනම මත නිකුත් කෙරෙනවා. ඒ හේතුවෙන් විභාග රාජකාරි සඳහා පත්වීම් ලැබී ඇති නිලධාරීන්ට අද පස්වරු 3 සිට 5 දක්වා තමා පදිංචි ප්‍ර දේශයේ ළඟම පිහිටි ඉන්ධන පිරවුම්හලෙන් ඉන්ධන ලබාගත හැකියි. ඒ සඳහා විභාග පත්වීම් ලිපිය සහ ජාතික හැදුනුම්පත ඉදිරිපත් කළ යුතුයි.  විභාග රාජකාරි සඳහා වාර්තා කරන පෞද්ගලික වාහන යතුරුපැදි භාවිත කිරීමට බලාපොරොත්තු වන නිලධාරීන්ට මෙම පහසුකකම හිමිවනවා.     ", "URL": "https://www.itnnews.lk/2023/10/05/412613/", "Category": "Breaking News,නවතම පුවත්", "Parent URL": null}