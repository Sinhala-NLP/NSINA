{"Source": "ITN news", "Timestamp": "මැයි 22, 2021 18:33", "Headline": "දේශ සීමා පැන්න කොරෝනා නේපාලයත් කුඩා ඉන්දියාවක් කරයි", "News Content": "ඉන්දියාව මුහුණපා ඇති කොරෝනා වසංගත තත්ත්වයට සමාන මට්ටමකට මේ වනවිට නේපාලය ද මුහුණ දෙමින් සිටිනවා. කත්මන්ඩු නුවර ඇතුළු නේපාලයේ පිහිටි රෝහල් රැසක් මේ වනවිටත් ධාරිතාව ඉක්මවා කොරෝනා ආසාදිතයින්ගෙන් පිරී පවතින බවයි විදෙස් වාර්තා සදහන් කරන්නේ. නේපාල දේශසීමා ආසන්නයේ ද ආසාදිතයින් වාර්තාවීම ඉහළ ගොස් ඇති අතර රෝහල් ඇදන් සහ ඔක්සිජන් හිගය ද උග්‍ර අතට පත්ව තිබෙනවා. නේපාලයේ බන්කේ දිස්ත්‍රික්කයේ වෙද්‍යවරු පවසන්නේ නේපාලය කුඩා ඉන්දියාවක් බවට පත්වෙමින් තිබෙන බවයි. මේ වනවිට නේපාලයෙන් කොරෝනා රෝගීන් 323,187 ක් සහ කොරෝනා මරණ 3,279 ක් වාර්තා වනවා.   ", "URL": "https://www.itnnews.lk/2023/10/05/338593/", "Category": "Breaking News,ජාත්‍යන්තර පුවත්", "Parent URL": null}