{"Source": "ITN news", "Timestamp": "ජූනි 1, 2023 11:17", "Headline": "සතොස අත්‍යවශ්‍ය පාරිභෝගික භාණ්ඩ රැසක මිල අඩුකරයි", "News Content": "ලංකා සතොස ආයතනය අත්‍යවශ්‍ය පාරිභෝගික භාණ්ඩ රැසක මිල අඩුකර තිබෙනවා. පාන්පිටි කිලෝග්‍රෑම් 1ක් රුපියල් 15කින් අඩුකර තිබෙනවා. ඒ අනුව පාන්පිටි කිලෝග්‍රෑම් 1ක් සතොස මගින් දැන් අලෙවි කෙරෙන්නේ රුපියල් 210කටයි. ලොකු ළූණු කිලෝග්‍රෑම් 1 ක් රුපියල් 14 කින් අඩුකර ඇති අතර ඒ අනුව ලොකු ළූණු කිලෝග්‍රෑම් 1ක් රුපියල් 115කට අලෙවි කෙරෙනවා. සතොස මගින් රතු පරිප්පු කිලෝග්‍රෑම් 1ක් රුපියල් 314කට අලෙවි කෙරෙන්නේ රුපියල් 11 ක් අඩුකරමින්. පැවති මිලට වඩා රුපියල් 10ක් අඩුකරමින් සුදු සීනි කිලෝග්‍රෑම් 1ක් රුපියල් 229කට දැන් අලෙවි කෙරෙනවා. සතොස මගින් කඩල කිලෝග්‍රෑම් 1ක මිල රුපියල් 5කින් අඩුකළා. ඒ අනුව කඩල කිලෝග්‍රෑම් 1ක නව මිල රුපියල් 545ක් වනවා. දේශීය සුදු නාඩු කිලෝග්‍රෑම් 1ක් රුපියල් 4කින් අඩුකර ඇති අතර එම සුදුනාඩුවල නව මිල රුපියල් 175ක් වනවා. මෙම නව මිල ගණන් යටතේ රටපුරා ඇති සෑම ලංකා සතොස ශාඛාවක් මගින් පාරිභෝගිකයන්ට මිලදී ගැනීමේ පහසුකම සලසා දී ඇති බව එම ආයතනය සඳහන් කරනවා.     ", "URL": "https://www.itnnews.lk/2023/10/05/488056/", "Category": "Breaking News,දේශීය පුවත්", "Parent URL": null}