{"Source": "ITN news", "Timestamp": "මැයි 12, 2022 16:47", "Headline": "ෆින්ලන්තය නේටෝ සංවිධානයට එක්වීමට තීරණය කරයි", "News Content": "කිසිදු ප්‍රමාදයකින් තොරව ෆින්ලන්තය නේටෝ සංවිධානයට එක්වීමට තීරණය කරයි තිබෙනවා. ෆින්ලන්ත ජනාධිපති සව්ලි නී නිසටෝ සහ අග්‍රාමාත්‍ය සන්නා මරීන් ඒකාබද්ධ නිවේදනයක් නිකුත් කරමින් මේ බව සඳහන් කළා. නේටෝ සංවිධානයේ සාමාජිකත්වය ලබා ගැනීම ඉදිරි දින කිහිපය තුළ සිදු කිරීමට නියමිත බවයි ෆින්ලන්ත ජනාධිපතිවරයා සඳහන් කරන්නේ. නේටෝ සංවිධානයේ සාමාජිකත්වය ලබා ගැනීම තුළින් ෆින්ලන්තයේ ආරක්ෂාව ශක්තිමත් වනු ඇති බවද ඔහු අවධාරණය කරනවා. පෙබරවාරි මාසයේ දී ආරම්භ වු රුසියා, යුක්රේන යුද ගැටුම  මධ්‍යයේයි ෆින්ලන්තය මෙම තීරණය ගෙන ඇත්තේ. මේ අතර ස්විඩනයද නේටෝ සංවිධානයට එක්වන බව අද ප්‍රකාශ කිරීමට නියමිතයි. ‍     ", "URL": "https://www.itnnews.lk/2023/10/05/411004/", "Category": "ජාත්‍යන්තර පුවත්", "Parent URL": null}