{"Source": "ITN news", "Timestamp": "ඔක්තෝබර් 16, 2022 18:31", "Headline": "ලෝක ආහාර දිනය අදයි", "News Content": "ලෝක ආහාර දිනය අදට යෙදී තිබෙනවා. කිසිවෙකු අත් නොහරිනු යන තේමාවෙන් මෙවර ලෝක ආහාර දිනය සැමරෙනවා.  ආහාර දින සැමරුම් උත්සවය අග්‍රාමාත්‍ය දිනේෂ් ගුණවර්ධන මහතාගේ ප්‍රධානත්වයෙන් කොළඹදී පැවැත්වුණා. එක්සත් ජාතිනගේ සංවිධානය 1945 වර්ෂයේ දී ලෝක ආහාර දිනය ප්‍රකාශයට පත්කළා. ලොවපුරා ආර්ථික අර්බුදයක් ගොඩනැගෙමින් පවතින මේ අවස්ථාවේ ආහාර සුරක්ෂිතතාවය වෙනුවෙන් සියලු දෙනා එක්ව කටයුතු කළයුතු බවයි එම සංවිධානය පවසන්නෙ. ලෝක ආහාර ගැටලුව පිළිබදව ජනතාවගේ දැනුම වර්ධනය කරමින් මන්දපෝෂණය සහ දරිද්‍රතාවයට එරෙහිව සහයෝගිතාව ශක්තිමත් කිරිම ද වැදගත් බවයි ජගත් සංවිධානය පෙන්වා දෙන්නේ. ලෝක ආහාර දිනය නිමිත්තෙන් සැමරුම් උත්සවයක් අග්‍රාමාත්‍ය දිනේෂ් ගුණවර්ධන මහතාගේ ප්‍රධානත්වයෙන් පැවැත්වුණා. ඒ වඩාත් හොද නිෂ්පාදනයක් – වඩාත් යහපත් පෝෂණයක් – වඩාත් යහපත් පරිසරයක් සහ වඩාත් යහපත් ජීවිතයක් සදහා සාමූහිකව ක්‍රියාකරමු යන තේමාවෙන්. ජනාධිපති රනිල් වික්‍රමසිංහ මහතා ද මේ සදහා සුභපැතුම් එක්කළා. අමාත්‍ය මහින්ද අමරවීර,  ආහාර හා කෘෂිකර්ම සංවිධානයේ ශ්‍රී ලංකාව සහ මාලදිවයින සදහා වන නියෝජිත විම්ලේන්ද්‍ර ශරන්, කෘෂිකර්මික සංවිධානය සදහා වන ජාත්‍යන්තර අරමුදලේ ශ්‍රී ලංකා සහ මාලදිවයින අධ්‍යක්ෂිකා ෂෙරීනා ටබස්සම් , ශ්‍රී ලංකාවේ ලෝක අහාර වැඩපිළිවෙල භාර නිලධාරි ජෙරාඩ් රෙබෙල්ලෝ යන මහත්වරුන් ඇතුලු පිරිසක් මෙම උත්සවයට එක්ව සිටියා.     ", "URL": "https://www.itnnews.lk/2023/10/05/440880/", "Category": "දේශීය පුවත්", "Parent URL": null}