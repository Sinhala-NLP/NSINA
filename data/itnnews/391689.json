{"Source": "ITN news", "Timestamp": "ජනවාරි 27, 2022 13:54", "Headline": "උතුරු කොරියාව තවත් බැලැස්ටික් මිසයිලයක් අත්හදා බලයි", "News Content": "උතුරු කොරියාව තවත් බැලැස්ටික් මිසයිලයක් අද අත්හදා බලා තිබෙනවා. මෙය උතුරු කොරියාව ජනවාරි මාසය තුළ සිදුකළ 6 වන මිසයිලය අත්හදා බැලීම ලෙසයි සැළකෙන්නේ. තම රට තුළ යුද ශක්තිය වැඩි කර ගැනීමේ අරමුණින් මිසයිල අත්හදා බැලීම සිදු කරන බවයි නායක කිම් ජොන් උන් පවසන්නේ. එරට අඛණ්ඩ මිසයිල අත්හදා බැලීමේ ක්‍රියාවලිය එක්සත් ජාතීන්ගේ සංවිධානයේ දැඩි අවධානයට යොමුවී තිබෙනවා. උතුරු කොරියාව සම්බන්ධයෙන් ගත හැකි ක්‍රියාමාර්ග පිළිබදව අමෙරිකාව ඇතුලු බටහිර රටවල් සාකච්ඡා ආරම්භ කිරීමට  නියමිතව බව වාර්තා වනවා.             ", "URL": "https://www.itnnews.lk/2023/10/05/391689/", "Category": "ජාත්‍යන්තර පුවත්", "Parent URL": null}