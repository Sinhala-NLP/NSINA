{"Source": "ITN news", "Timestamp": "අප්‍රේල් 20, 2021 10:54", "Headline": "ඉන්දියාවේ 18 ට වැඩි සියලු පුද්ගලයින්ට කොරෝනා එන්නත", "News Content": "වයස අවුරුදු 18 ට වැඩි සියලු පුද්ගලයින් හට කොරෝනාවට එරෙහි එන්නත ලබා දෙන බව ඉන්දීය සෞඛ්‍ය අංශ සදහන් කරනවා‍. ඉන්දියාවේ වයිරස ව්‍යාප්තිය වේගවත්වීමත් සමග දිල්ලි නගරය ඊයේ දිනයේදී වසා දැමුණු හේතුවෙනුයි මෙම පියවර ගෙන ඇත්තේ. ඒ අනුව මැයි මස පළමුවන දින සිට ඉන්දියාවේ වයස අවුරුදු 18ට වැඩි සියලුම පුද්ගලයින්ට වයිරසයට එරෙහි එන්නත් ලබාදීමට නියමිතයි. කෙසේ වුවද ඇතැම් ප්‍රාන්තයන් සදහා ප්‍රමාණවත් තරම් එන්නත් මාත්‍රා මේ වන තෙක් ලැබී නොමැති බව වාර්තා වනවා. තවත් එන්නත් මාත්‍රා මිලියන 27 ක් සෞඛ්‍ය අංශ සතුව පවතින අතර එය ඉදිරි දින 09 තුළ භාවිතයට ප්‍රමාණවත්. නමුත් අවශ්‍ය අනෙකුත් එන්නත් ප්‍රමාණයන් ලබාගන්නා ආකාරය පිලිබද ඉන්දීය රජය මේ වන තෙක් පැහැදිලි කිරීමක් සිදු කර නැහැ.       ", "URL": "https://www.itnnews.lk/2023/10/05/332507/", "Category": "ජාත්‍යන්තර පුවත්", "Parent URL": null}