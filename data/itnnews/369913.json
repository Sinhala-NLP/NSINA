{"Source": "ITN news", "Timestamp": "ඔක්තෝබර් 17, 2021 18:05", "Headline": "ඉන්ධන මිල ඉහළ යාම හේතුවෙන් යුරෝපයේ උද්ධමනය හා පොළි අනුපාත ඉහළ යාමේ අවදානමක්", "News Content": "ඉන්දන, ගෑස් වගේම ගල් අගුරු  මිල ඉහළ යාම හා සංචිත අවම වීම හින්දා ශීත සෘතුව වන විට යුරෝපය,චීනය, ඉන්දියාව ඇතුළු රටවල් රැසක බලශක්ති අර්බුදයක් ඇතිවීමේ අවදානමක් මතුවී තිබෙනවා. යුරෝපයේ ඉන්දන මිල වසර 7කින් ඉහළම අගය වාර්තා කරද්දී ගෑස් මිල සියයට 600කින් ඉහළ ගිහිල්ලා කියලා විදෙස් මාධ්‍ය අද වාර්තා කළා. ශිත සෘතුව වන විට යුරෝපා ජනතාවට දැඩි අර්බුදකාරී තත්ත්වයකට මුහුණ දීමට සිදුවනු ඇති බවට විශ්ලේෂකයින් අනතුරු අගවනවා. ඉන්දන නිෂ්පාදනය අවම වීමෙන් මිල ඉහළ යාමේ වැඩි වාසිය  ස්වභාවික ගෑස් බහුල රුසියාවට අත්ව තිබෙනවා.  යුරෝපයට අවශ්‍ය ගෑස් අවශ්‍යතාවයෙන් සියයට 90 ක් සපයනු ලබන්නේ රුසියාවෙන් වීම ඊට හේතුවයි. කෙසේ වුවද මිල ඉහළ යාම පාලනය කිරීම සදහා ගෑස් නිෂ්පාදනය ඉහළ දමන බව රුසියා ජනාධිපති ව්ලැඩිමීර් පුටින් සදහන් කරනවා. ඉන්දන මිල ඉහළ යාම හේතුවෙන්  යුරෝපයේ උද්දමනය හා පොළි අනුපාත ඉහළ යාමේ අවදානමක්  ද මතුව තිබෙනවා. තවද වසර 12කට පසු ඇමෙරිකාවේ ගෑස් මිලේ ඉහළම අගය ද පසුගියදා වාර්තා වුණා.   ", "URL": "https://www.itnnews.lk/2023/10/05/369913/", "Category": "Uncategorized @si", "Parent URL": null}