{"Source": "ITN news", "Timestamp": "පෙබරවාරි 24, 2023 09:04", "Headline": "වසන්ත මුදලිගේ ඇතුළු පිරිස අද අධිකරණය හමුවට", "News Content": "ඉසුරුපාය අධ්‍යාපන අමාත්‍යාංශ පරිශ්‍රයේදී ඊයේ අත්අඩංගුවට ගැනුණු අන්තර් විශ්වවිද්‍යාලයීය ශිෂ්‍ය බල මණ්ඩලයේ කැඳවුම්කරු වසන්ත මුදලිගේ ඇතුළු පිරිස අධිකරණය හමුවට අද ඉදිරිපත් කිරීමට නියමිත බව පොලිසිය පවසනවා. අන්තර් විශ්වවිද්‍යාලයීය ශිෂ්‍ය බල මණ්ඩලයේ සාමාජිකයන් ඉසුරුපාය අධ්‍යාපන අමාත්‍යාංශය  පරිශ්‍රයට කඩා වැදුනේ ඊයේ පස්වරුවේයි. ඒ බෞද්ධ හා පාලි විශ්වවිද්‍යාලය විවෘත කරන ලෙසත්  පිටිපන  හන්දියේ පැවති විරෝධතාවට ජල හා කදුලු ගෑස් ප්‍රහාර එල්ල කළ පොලීසියට එරෙහිව පියවර ගන්නා ලෙසත් ඉල්ලා සිටිමිනුයි. එහිදී වසන්ත මුදලිගේ සහ විරෝධතාවේ නිරත වූ භික්ෂූන්වහන්සේ ඇතුළු පිරිසක් අත්අඩංගුවට ගනු ලැබුවා. ඔවුන් කඩුවෙල මහේස්ත්‍රාත් අධිකරණයට අද ඉදිරිපත් කරන බවත් පොදු දේපළ පනත යටතේ ඔවුන්ට එරෙහිව නඩු පවරන බවත් පොලිසිය පවසනවා. ", "URL": "https://www.itnnews.lk/2023/10/05/462958/", "Category": "දේශීය පුවත්", "Parent URL": null}