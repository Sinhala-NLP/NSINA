{"Source": "ITN news", "Timestamp": "ජූලි 17, 2021 10:25", "Headline": "වෑන් රථ දෙකක් මුහුණට මුහුණ ගැටීමෙන් පස් දෙනෙකුට බරපතල තුවාල", "News Content": "වෑන් රථ දෙකක් මුහුණට මුහුණ ගැටීමෙන් සිදුවූ අනතුරකින් පස් දෙනෙකු බරපතල තුවාල ලැබුවා. පානදුර – හොරණ ප්‍රධාන මාර්ගයේ කුළුපන ප්‍රදේශයේදීයි අනතුර සිදුවුණේ. අනතුරින් වෑන් රථ දෙකේම ගමන් කළ අය තුවාල ලබා සිටිනවා. බරපතල තුවාල ලැබූ ඔවුන් ඇතුලත් කර සිටින්නේ හොරණ මූලික රෝහලටයි. හොරණ දෙස සිට පැමිණි වෑන් රථය තවත් රථයක් පසු කර යාමට උත්සාහ කිරීමේදී ඉදිරියෙන් පැමිණි තවත් වෑන් රථයක ගැටීමෙනුයි මෙම අනතුර සිදුවී ඇත්තේ. වෑන් රථ දෙකේ සිරවී සිටි අය ඉවතට ගැනීමට මහත් වෙහෙසක් දැරීමට ද සිදුවුණා.     ", "URL": "https://www.itnnews.lk/2023/10/05/349810/", "Category": "දේශීය පුවත්", "Parent URL": null}