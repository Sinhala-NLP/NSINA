{"Source": "ITN news", "Timestamp": "අගෝස්තු 6, 2021 15:23", "Headline": "වුහාන් නගරයට පෙර ලොව ස්ථාන කිහිපයක කොවිඩ් වෛරසය සංසරණය වී ඇති බව හෙළිවෙයි", "News Content": "2019 වසරේ අග භාගයේදී චීනයේ වුහාන් නගරයෙන් කොවිඩ් ආසාදිතයින් හදුනාගැනීමට පෙර ලොව ස්ථාන කිහිපයක වෛරසය සංසරණය වී ඇති බව නවතම පර්යේෂණ වාර්තාවකින් හෙළිව ඇති බව චීනය පවසනවා. කොවිඩ් වෛරසය චීනයෙන් ආරම්භ වීමට පෙර අමෙරිකාව,  ජපානය,  ස්පාඤ්ඤය ඇතුලු රටවල් කිහිපයක ව්‍යාප්ත වී තිබී ඇති බවයි එම පර්යේෂණ වාර්තාවෙන් හෙළිව තිබෙන්නේ. වෛරසයේ මූලාරම්භය සම්බන්ධයෙන් අමෙරිකාව චීනයට ඍජුවම චෝදනා එල්ල කරන පසුබිමක මෙම  පර්යේෂණ වාර්තාව නිකුත් වීම විශේෂත්වයක්. මේ අතර මුල් අවදියේදී කොවිඩ් වසංගතය මනා ලෙස පාලනය කරමින් සිටි වියට්නාමය සහ ඔස්ට්‍රේලියාව වැනි රටවල් මෙන්ම එන්නත්කරණයෙන් අනතුරුව වෛරසය පාලනය කරගත් අමෙරිකාව වැනි රටවල් ද මේ වන විට නැවතත් ඩෙල්ටා ප්‍රභේදය හේතුවෙන් දැඩි පසුබෑමකට ලක්ව සිටිනවා.     ", "URL": "https://www.itnnews.lk/2023/10/05/355026/", "Category": "ජාත්‍යන්තර පුවත්", "Parent URL": null}