{"Source": "ITN news", "Timestamp": "ඔක්තෝබර් 12, 2021 18:43", "Headline": "ගුරු ප්‍රශ්නය විසදන ආණ්ඩුවේ තීරණය දැනුම් දෙයි – ස්ටාලින්ලාගේ තීරණය හෙට", "News Content": "අග්‍රාමාත්‍ය මහින්ද රාජපක්ෂ මහතා සහ ගුරු වෘත්තීය සමිති නියෝජිතයින් අතර සාකච්ඡාවක් අද පැවැත්වුණා. ගුරු විදුහල්පති ගැටලුවට විසදුම් අදියර 2 ක් යටතේ ලබා දීමට මෙහිදී යෝජනා වී තිබෙනවා. කෙසේ වෙතත් ගුරු වෘත්තීය සමිති නියෝජිතයන් ප්‍රකාශ කළේ රජයේ මෙම යෝජනාව සම්බන්ධයෙන් අවසන් තීරණය හෙට ලබා දෙන බවයි. ගුරු විදුහල්පති වැටුප් විෂමතා ඉවත් කරන ලෙස ඉල්ලා දින 93 ක් පුරා ගුරුවරුන් වෘත්තිය ක්‍රියාමාර්ගයකට එළඹ සිටිනවා. අදාළ ගැටළුවලට විසදුම් ලබාදීමට මැදිහත් වූ අග්‍රාමාත්‍ය මහින්ද රාජපක්ෂ මහතා ගුරු විදුහල්පති වෘත්තිය සමිති නියෝජිතයන් අද දිනයේ අරලියගහ මන්දිරයට කැදවා මෙම විසදුම් යෝජනාව ඉදිරිපත් කළා. ගුරු විදුහල්පති වැටුප් විෂමතා ඉවත් කිරීම සදහා පත් කළ අමාත්‍ය අනු කමිටුවේ යෝජනාවට අනුව කොටස් තුනකින් වැඩි කිරීමට යෝජිත වැටුප පළමු අදියර 2022 වර්ෂයේ අය වැය තුලින් ද ඉතිරි කොටස් දෙක 2023 වර්ෂයේ අය වැය මගින් එම වසරේ දී ද ලබා දීමට අග්‍රාමාත්‍යවරයා යෝජනා කළා. කෙසේ වෙතත් ගුරු වෘත්තිය සමිති නියෝජිතයින් මේ සම්බන්ධයෙන් වන තීරණය හෙට ලබා දෙන බව සාකච්ඡාවෙන් අනතුරුව මාධ්‍ය වෙත අදහස් දක්වමින් ප්‍රකාශ කළා.     ", "URL": "https://www.itnnews.lk/2023/10/05/368816/", "Category": "දේශීය පුවත්", "Parent URL": null}