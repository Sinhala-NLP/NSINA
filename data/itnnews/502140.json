{"Source": "ITN news", "Timestamp": "ජූලි 24, 2023 06:22", "Headline": "ශ්‍රී ලංකා – පාකිස්තාන දෙවැනි ටෙස්ට් ක්‍රිකට් තරගය අද ඇරඹේ", "News Content": "සංචාරක පාකිස්තාන ක්‍රිකට් කණ්ඩායම සහ ශ්‍රී ලංකාව අතර පැවැත්වෙන දෙවැනි ටෙස්ට් ක්‍රිකට් තරගය කොළඹ එස්එස්සී ජාත්‍යන්තර ක්‍රිකට් ක්‍රීඩාංගණයේදී ආරම්භ වීමට නියමිතව තිබේ. අද පැවැත්වෙන තරගයට වමතින් වේග පන්දු යවන ක්‍රීඩක ඩිල්ෂාන් මධුශංඛ හා අසිත ප්‍රනාන්දු යන දෙදෙනාම කැඳවීමට තීරණය කොට ඇත. ශ්‍රී ලංකාව සමඟින් ගාල්ල ජාත්‍යන්තර ක්‍රිකට් ක්‍රීඩාංගණයේදී නිමා වූ පළමු තරගයෙන් කඩුලු 4ක තියුණු ජයක් හිමිකර ගැනීමෙන් අනතුරුව මේ වන විටත් පාකිස්තානය තරග 1-0ක් ලෙසින් මෙම තරගාවලියේ පෙරමුණ ගෙන තිබේ.   ", "URL": "https://www.itnnews.lk/2023/10/05/502140/", "Category": "Breaking News,ක්‍රීඩා,දේශීය පුවත්", "Parent URL": null}