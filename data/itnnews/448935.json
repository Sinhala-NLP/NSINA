{"Source": "ITN news", "Timestamp": "දෙසැම්බර් 4, 2022 11:44", "Headline": "තැපැල් දෙපාර්තමේන්තුව පෞද්ගලීකරණය කරන්නේ නැහැ", "News Content": "තැපැල් දෙපාර්තමේන්තුව කිසිසේත් පෞද්ගලීකරණය නොකරන බව තැපැල්පති රංජිත් ආරියරත්න මහතා පවසනවා. ලෝක තැපැල් දිනය වෙනුවෙන් පැවති උත්සවයට එක්වෙමින් තැපැල්පතිවරයා මේ බව අවධාරණය කළා. ලෝක තැපැල් දිනයට සමගාමීව හුස්ම දෙන තුරුලතා අපේ ජීවනාලිය යන තේමාවෙන් තුරු මිතුරු රුක් රෝපණ වැඩසටහනේ සමාරම්භය මතුගම තැපැල් කාර්යාල පරිශ්‍රයේදී පැවැත්වුණා. ඒ තැපැල්පති රංජිත් ආරියරත්න මහතාගේ ප්‍රධානත්වයෙන්. මතුගම සිට දර්ගා නගරය දක්වා ප්‍රධාන මාර්ගය දෙපස පැල රෝපණය කිරීම මෙහිදී සිදුවුණා.       ", "URL": "https://www.itnnews.lk/2023/10/05/448935/", "Category": "Breaking News,දේශීය පුවත්", "Parent URL": null}