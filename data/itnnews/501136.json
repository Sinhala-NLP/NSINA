{"Source": "ITN news", "Timestamp": "ජූලි 20, 2023 11:32", "Headline": "අණ නොතකා ධාවනය කළ මෝටර් රථයක් තුළ තිබී කඩු 4 ක් ඇතුලු උපකරණ රැසක් හමු වෙයි", "News Content": "පොලිස් අණ නොතකා ධාවනය කළ මෝටර් රථයක් පරික්ෂා කිරීමේදී  කඩු 4 ක් ඇතුලු උපකරණ රැසක් අත්අඩංගුවට ගෙන තිබෙනවා. මාවතගම නගරයේදී පොලිස් අණ නොතකා ධාවනය කළ මෝටර් රථයක් හඹාගොස් නතර කළ පොලීසිය එහි සිටි පුද්ගලයන් දෙදෙනෙකු අත්අඩංගුවට ගත්තා. සෙසු හතර දෙනා ඒ වන විටත් පලාගොස් තිබෙනවා. රියදුරු බීමත්ව සිටි බවයි පොලීසිය සදහන් කරන්නේ. අනතුරුව එම රථය පරික්ෂා කිරීමේදී එහි තිබී කඩු 4 ක් විදුලි ඩෙටනේටර් 9 ක් මෙන්ම කැණීම් උපකරන රැසක් ද සොයා ගැනුණා. පළා ගිය සැකකරුවන් ද අත්අඩංගුවට ගැනීම පොලීසියට හැකි වුණා.   ", "URL": "https://www.itnnews.lk/2023/10/05/501136/", "Category": "දේශීය පුවත්", "Parent URL": null}