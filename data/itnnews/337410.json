{"Source": "ITN news", "Timestamp": "மே 17, 2021 16:08", "Headline": "நாட்டில் மேலும் 70 கிராம சேவையாளர் பிரிவுகள் தனிமைப்படுத்தலில்..", "News Content": "நாட்டின் 10 மாவட்டங்களை சேர்ந்த 70 கிராம சேவையாளர் பிரிவுகள் உடன் அமுலுக்கு வரும் வகையில் தனிமைப்படுத்தப்பட்டுள்ளதாக இராணுவ தளபதி ஜெனரல் ஷவேந்த்ர சில்வா தெரிவித்துள்ளார். மட்டக்களப்பு மாவட்டத்திலுள்ள கிரான் குளம் கிராம சேவையாளர் பிரிவின் ஊ பகுதியிலுள்ள நெசவு நிலைய வீதி, வேலார்பொடி வீதி, கண்ணகியம்மன் ஆலய வீதி, கிரான் குளம் கிராம சேவையாளர் பிரிவின் டீ பகுதியிலுள்ள லேக் வீதி, விதானையார் வீதி, அப்புகாமி வீதி உள்ளிட்ட பகுதிகள் தனிமைப்படுத்தப்பட்டுள்ளன. இந்நிலையில் திருகோணமலை மாவட்டத்தின் கிண்ணியா பொலிஸ் பிரிவிற்குட்பட்ட கிண்ணியா, பெரிய கிண்ணியா, குட்டி கராச்சி, அல்தர் நகர், பெரியாத்துமனை, மலிந்தூர், ரஹ்மானியான் நகர், சின்ன கிண்ணியா, மண்வெளி, கட்டையாறு, குருஞ்சாங்கேணி, முனைச்சேனை ஆகிய கிராம சேவையாளர் பிரிவுகள் தனிமைப்படுத்தப்பட்டுள்ளன. அத்தோடு, கம்பஹா மாவட்டத்தின் பியகம பொலிஸ் பிரிவிற்குட்பட்ட பியகம வடக்கு கிராம சேவையாளர் பிரிவும் தனிமைப்படுத்தப்பட்டுள்ளது. இரத்தினபுரி மாவட்டத்தின் கஹவத்த பொலிஸ் பிரிவிற்குபட்டபட்ட நுகவல மேற்கு மற்றும் கிழக்கு, உடஹவ்பே, ஹெந்தன, மடலகம கிராம சேவையாளர் பிரிவுகளும், இரக்குவானை பொலிஸ் பிரிவிற்குட்பட்ட பனாப்பிட்ட தெற்கு, வடக்கு, கெப்பெல மற்றும் மியனவிட்ட மேற்கு ஆகிய கிராம சேவையார் பிரிவுகளும் தனிமைப்படுத்தப்பட்ட பகுதிகளாக அறிவிக்கப்பட்டுள்ளன. இந்நிலையில் காலி மாவட்டத்தின் எல்பிட்டிய பொலிஸ் பிரிவிற்குட்பட்ட பட்டுவத்தேன, வல்ஹம்பகல, கிராம சேவையாளர் பிரிவுகள், அம்பாறை மாவட்டத்தின் பதியத்தலாவ பொலிஸ் பிரிவிற்குட்பட்ட கேஹேல்வுள்ள கிராம சேவையாளர் பிரிவிலுள்ள கடுபஹர கிராமமும் தனிமைப்படுத்தப்பட்டுள்ளதாக இராணுவ தளபதி அறிவித்துள்ளார். களுத்துறை மாவட்டத்தின் ரைகம் தோட்ட கீழ் பிரிவு, மகா இங்கிரிய, ரைகம்புர, ரைகம் குடியிருப்பு தொகுதி ஆகிய பகுதிகள் முடக்கப்பட்டுள்ளன. அகலவத்த பொலிஸ் பிரிவிற்குட்பட்ட கித்துல்கல கிராம சேவையாளர் பிரிவும் தனிமைப்படுத்தப்பட்டுள்ளது. மாத்தளை மாவட்டத்தின் யட்டவத்தை பொலிஸ் பிரிவு வல்பொல தெற்கு கிராம சேவையாளர் பிரிவின் வெடிகந்த கிராமம் மற்றும் யட்டவத்த கிராம சேவையாளர் பிரிவின் அலவத்த கிராமம் என்பன தனிமைப்படுத்தப்பட்டுள்ளன. நுவரெலியா மாவட்டத்தின் ரோர்வூட் பொலிஸ் பிரிவிற்குட்பட்ட வென்ச்சர், இன்ஜெஸ்ரி, சென்ஜோன் டிலரி ஆகிய கிராம சேவையாளர் பிரிவுகள் தனிமைப்படுத்தப்பட்டுள்ளன. பொகவந்தலாவ பொலிஸ் பிரிவிற்குட்பட்ட கெக்கசோல்ட், பொகவானை, லொய்னோன், கொட்டியாகல மற்றும் பொகவந்தலாவ கிராம சேவையாளர் பிரிவுகளும் தனிமைப்படுத்தப்பட்டுள்ளதோடு, ஹட்டன் பொலிஸ் பிரிவிற்குட்பட்ட என்பீல்ட் கிராம சேவையாளர் பிரிவும் தனிமைப்படுத்தப்பட்டுள்ளதாக இராணுவ தளபதி ஜெனரல் ஷவேந்த்ர சில்வா தெரிவித்துள்ளார். ", "URL": "https://www.itnnews.lk/2023/10/05/337410/", "Category": "Breaking News,முதன்மை செய்தி", "Parent URL": null}