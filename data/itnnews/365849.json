{"Source": "ITN news", "Timestamp": "செப்டம்பர் 29, 2021 18:02", "Headline": "இந்தியாவிலிருந்து கடத்திவரப்பட்ட 1, 500 கிலோ கிராம் மஞ்சள் மீட்பு", "News Content": "இந்தியாவிலிருந்து இரண்டு விசைப் படகுகள் மூலம் கடத்திவரப்பட்ட ஆயிரத்து 500 கிலோ கிராம் மஞ்சள் கைப்பற்றப்பட்டது. இந்தியாவிலிருந்து 24 பொதிகளில் ஆயிரத்து 500 கிலோ கிராம் நிறையுடைய மஞ்சள் கட்டிகள் இரண்டு விசைப்படகுகளில் கடத்தி வரப்பட்ட போது யாழ் பொலிசாரால் கைப்பற்றப்பட்டன. யாழ் பாசையூர் கடற்கரை பகுதியில் வைத்து இவை கைப்பற்றப்பட்டுள்ளன. யாழ் பாசையூரைச் சேர்ந்த 32 வயது மற்றும் 64 வயதுடைய இருவர் கைதுசெய்யப்பட்டனர். யாழ் பொலிசார் மேலதிக விசாரணைகளை மேற்கொண்டு வருகின்றனர். ", "URL": "https://www.itnnews.lk/2023/10/05/365849/", "Category": "Breaking News,தேசிய செய்திகள்", "Parent URL": null}