{"Source": "ITN news", "Timestamp": "පෙබරවාරි 22, 2022 10:16", "Headline": "යුක්රේන අර්බුදය සම්බන්ධයෙන් පැවැත්වෙන රුසියා , ඇමෙරිකා සමුළුව ලබන 24 වෙනිදා", "News Content": "යුක්රේන අර්බුදය සම්බන්ධයෙන් පැවැත්වෙන රුසියා , ඇමෙරිකා සමුළුව ලබන 24 වන දින පැවැත්වීමට දින නියමකර තිබෙනවා. රුසියා , ඇමෙරිකා සමුළුව ලබන 24 වන දින ස්විට්සර්ලන්තයේ ජිනීවා අගනුරදී පැවැත්වීමටයි යෝජනා වී ඇත්තේ. ප්‍රංශ ජනාධිපති එමානුවෙල් මැක්රෝන්ගේ යෝජනාවකට අනුවයි මෙම සමුළුව පැවැත්වෙන්නේ. ඇමෙරිකා රාජ්‍ය ලේකම්වරයා හා රුසියා විදේශ කටයුතු අමාත්‍යවරයා අතර පැවැති සාකච්ඡාවකින් අනතුරුව සමුළුව පැවැත්වෙන දිනය , වේලාව හා කාලය තීරණය කර තිබෙනවා. රුසියාවේ ආරක්ෂක යෝජනාවලිය සාකච්ඡාවට භාජනය කිරීමට නියමිත අතර ඒ සම්බන්ධයෙන් යම් ප්‍රගතියක් පවතින බවයි රුසියා විදේශ අමාත්‍ය සර්ගේ ලැව්රොෆ් පවසන්නේ.     ", "URL": "https://www.itnnews.lk/2023/10/05/396713/", "Category": "ජාත්‍යන්තර පුවත්", "Parent URL": null}