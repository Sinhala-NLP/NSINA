{"Source": "ITN news", "Timestamp": "ජූනි 23, 2021 17:41", "Headline": "කුමන විරෝධතා පැමිණියත් සිලිසිලි බෑග් තහනම ක්‍රියාත්මක කරනවා", "News Content": "කොතරම් චෝදනා සහ විරෝධතා පැමිණියද සිලිසිලි බෑග් තහනම ක්‍රියාත්මක කරන බව අමාත්‍ය මහින්ද අමරවීර මහතා පවසනවා. විකල්ප හදුන්වා දී ලබන වසර වන විට ලන්ච් ෂීට් තහනමද ක්‍රියාත්මක කරන බව කී අමාත්‍යවරයා ලන්ච් ෂීට් දෙකක් අතර පවතින කුඩු වර්ගය ශරීරයට ඉතා අහිතකර බව පෙන්වා දුන්නා. මේ අතර එක්ස්පස් පර්ල් නෞකාවේ ප්ලාස්ටික් අමුද්‍රව්‍ය මාස තුනක් සදහා ලංකාවේ සමාගම් දෙකකට රැගෙන ආ ඒවා බවද අමාත්‍යවරයා සදහන් කළා. අමාත්‍ය මහින්ද අමරවීර මහතා මේ බව සදහන් කළේ පරිසර අමාත්‍යාංශයේ අද පැවති මාධ්‍ය හමුවකදීයි. එහිදී ඔහු තවදුරටත් පැවසුවේ එක්ස්ප්‍රස් පර්ල් නෞකාවේ ප්ලාස්ටික්වලින් සිදු වූ දැඩි හානිය පිළිබදව රජය ප්‍රමුඛ අවධානය යොමු කරමින් කටයුතු කරන බවයි. එහි තිබූ ප්ලාස්ටික්වලින් විශාල ප්‍රමාණයක් ලංකාවට ගෙන්වූ අමුද්‍රව්‍යයයි. ඒ මෙරට නිෂ්පාදන සමාගම් දෙකකට මාස තුනක අවශ්‍යතාව වෙනුවෙන් ගෙන් වූ ප්‍රමාණයයි. මෙවැනි කම්හල් 10 ක් පමණ පවතින බව කී අමාත්‍යවරයා මෙම ප්ලාස්ටික්වලින් ප්‍රතිචක්‍රීකරණය කරනුයේ සියයට හතක ප්‍රමාණයක් බවද ප්‍රකාශ කළා. ", "URL": "https://www.itnnews.lk/2023/10/05/344727/", "Category": "දේශීය පුවත්", "Parent URL": null}