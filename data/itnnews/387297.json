{"Source": "ITN news", "Timestamp": "ජනවාරි 7, 2022 12:27", "Headline": "බැදුම්කර නඩුවේ පරිගණක සාක්ෂි අධිකරණයට", "News Content": "බැදුම්කර නඩුවේ පැමිණිල්ල මගින් මෙහෙයවීමට අපේක්ෂා කරන පරිගණක සාක්ෂි පිළිබද ලැයිස්තුවක් නීතිපතිවරයා අධිකරණයට අද භාර දුන්නා. 2015 වසරේ පෙබරවාරි මාසයේ ශ්‍රී ලංකා මහ බැංකුව සිදුකළ බැදුම්කර වෙන්දේසියේදී රුපියල් මිලියන 688 කට අධික වටිනා බැදුම්කර සම්බන්ධයෙන් සාපරාධී විශ්වාසය කඩකළ බවට චෝදනා කරමින් හිටපු මහබැංකු අධිපති අර්ජුන් මහේන්ද්‍රන් ඇතුලු විත්තිකරුවන් පිරිසකට එරෙහිව නඩුව ගොනු කර තිබෙනවා. නීතිපති දෙපාර්තමේන්තුව ඉදිරිපත් කළ පරිගණක සාක්ෂි අඩංගු ලේඛන පරීක්ෂා කිරීම සදහා අවශ්‍ය නියෝග ලබාදෙන ලෙස විත්තියේ නීතීඥවරුන්ට දැනුම් දීම අද නඩුව කැදවූ අවස්ථාවේදී සිදු කෙරුණා. අනතුරුව නඩු විභාගය මාර්තු මස 4 වැනිදා යළි කැදවීමටයි අධිකරණයෙන් තීරණය කළේ.         ", "URL": "https://www.itnnews.lk/2023/10/05/387297/", "Category": "දේශීය පුවත්", "Parent URL": null}