{"Source": "ITN news", "Timestamp": "අගෝස්තු 28, 2023 08:12", "Headline": "තරුණ කෘෂි ගොවිපොළ නිෂ්පාදන හා තාක්ෂණික ප්‍රදර්ශනය සිකුරාදා සිට තරුණ සේවා සභා පරිශ්‍රයේදී", "News Content": "ජාතික තරුණ සේවා සභාව සංවිධානය කරනු ලබන තරුණ කෘෂි ගොවිපොළ නිෂ්පාදන හා තාක්ෂණික ප්‍රදර්ශනය සැප්තැම්බර් 01 සිට 03 වනදා දක්වා මහරගම ජාතික තරුණ මධ්‍යස්ථාන පරිශ්‍රයේදී පැවැත්වීමට නියමිතය. ක්‍රීඩා හා යෞවන කටයුතු අමාත්‍යාංශය, ජාතික තරුණ සේවා සභාව, යෞවන සමාජ සම්මේලනය හා ශ්‍රී ලංකා තරුණ පාර්ලිමේන්තුව එක්ව සංවිධානය කරනු ලබන තරුණ කෘෂි ගොවිපොළ නිෂ්පාදන හා තාක්ෂණික ප්‍රදර්ශනය සැප්තැම්බර් 1 සිකුරාදා සිට ඉරිදා (3) දක්වා පෙ.ව. 10.00 සිට රාත්‍රි 10.00 දක්වා මහරගම ජාතික තරුණ මධ්‍යස්ථාන පරිශ්‍රයේදී පැවැත්වෙන බව ජාතික තරුණ සේවා සභාවේ සභාපති සහ අධ්‍යක්ෂ ජනරාල් පසිඳු ගුණරත්න මහතා පවසනවා. ප්‍රදර්ශන කලාප 20ක් යටතේ මෙය පැවැත්වෙන බවත්, කෘෂි නිෂ්පාදන ක්ෂේත්‍රයේ නිරත තරුණ පිරිස් සහ ඒ කෙරෙහි නැඹුරුවක් දක්වන තරුණ ව්‍යවසායකයන් 1000කගේ සහභාගිත්වයෙන් යුත් ගොවි සමුළුවක්ද සැප්තැම්බර් 1 දා මෙයට සමගාමිව පැවැත්වෙන බවත් ඔහු ප්‍රකාශ කළේය. මේ ප්‍රදර්ශනය දිනපතා සංගීත සන්දර්ශන, සංස්කෘතික ප්‍රසංග හා සැණකෙළි අංගවලින්ද සමන්විත වන අතර, ප්‍රදර්ශන භූමියේ කුටි වෙන් කරවාගැනීම සහ වැඩි දුර තොරතුරු 0112839773 දිගුව 317 දුරකතනයෙන් හෝ [email protected] විද්යුත් තැපෑලෙන් හෝ www.nysc.lk වෙබ් අඩවියෙන් ලබාගත හැකිය.    ", "URL": "https://www.itnnews.lk/2023/10/05/511380/", "Category": "දේශීය පුවත්", "Parent URL": null}