{"Source": "ITN news", "Timestamp": "පෙබරවාරි 7, 2022 12:20", "Headline": "2020දී ඩොලර් මිලියන 611ක ප්ලාස්ටික් ආනයනය කර ඇති බව පරිසර ඇමති කියයි", "News Content": "2020 වසරේදී ඩොලර් මිලියන 611.53ක ප්ලාස්ටික් මෙරටට ආනයනය කර ඇති බව අමාත්‍ය මහින්ද අමරවීර මහතා පවසනවා. එක්සත් ජාතීන්ගේ දත්ත පද්ධතිය මගින් මෙම කරුණු හෙළි වූ බවයි අමාත්‍යවරයා පවසන්නේ. පරිසර යුක්ති කේන්ද්‍රයේ පරිසරවේදීන් පිරිසක් සමඟ පැවති සාකච්ඡාවකදීයි අමාත්‍ය මහින්ද අමරවීර මහතා මේ බව ප්‍රකාශ කළේ. ප්ලාස්ටික් හා පොලිතින් මගින් සිදුවන පරිසර හානිය පිළිබඳව මෙහිදී සාකච්ඡා කෙරුණා. වාර්ෂිකව ප්ලාස්ටික් ටොන් ලක්ෂ 3 ක් පමණ මෙරටට ආනයනය කරනවා. ඉන් ප්‍රතිචක්‍රීකරණය කරන්නේ 7.1%ක් පමණයි. ඉතිරි 92.9%ම පරිසරයට අවිධිමත් ලෙස බැහැර කරන බවයි අමාත්‍යවරයා පෙන්වා දුන්නේ. සිංහරාජ වනාන්තර කලාපය යටතට පවරා ගත යුතු වෙනත් වනාන්තර සම්බන්ධවද මෙහිදී අවධානය යොමු වුණා. සිංහරාජයට ආසන්නව සිදුවන පාරිසරික හානි කිරීම් පිළිබඳවද මෙහිදී සාකච්ඡා කළා.     ", "URL": "https://www.itnnews.lk/2023/10/05/393616/", "Category": "Breaking News,දේශීය පුවත්", "Parent URL": null}