{"Source": "ITN news", "Timestamp": "අගෝස්තු 24, 2023 10:02", "Headline": "පරිපූරක වෛද්‍ය සේවකයින්ගේ වැඩ වර්ජනය හේතුවෙන් රෝගීන් අපහසුතාවට", "News Content": "රෝහල් රැසක පරිපූරක වෛද්‍ය සේවකයන් එක්දින වැඩ වර්ජනයක් ක්‍රියාත්මක කර තිබෙනවා. ඒ හේතුවෙන් රෝගීන් රැසක් අපහසුතාවට පත්ව සිටින බවයි අපට වාර්තා වන්නේ. කෙසේ වෙතත් ඇතැම් රෝහල්වල කටයුතු සාමාන්‍ය පරිදි සිදු කෙරෙනවා. සේවක උසස්වීම්, බඳවා ගැනීම්, සහ විනය පරීක්ෂණ නිසි පරිදි සිදු නොකෙරෙන බවට චෝදනා කරමිනුයි මෙම සෞඛ්‍ය වෘත්තීය ක්‍රියාමාර්ගය ක්‍රියාත්මක වන්නේ. රිජ්වේ ආර්යා ළමා රෝහල ඇතුළු රෝහල් කිහිපයක වර්ජනය ක්‍රියාත්මක නොවූවද ඖෂධ ලබාදීම හා සෞඛ්‍ය පරීක්ෂණවලට එමගින් ගැටලු මතුව ඇති බවයි රෝහල් අධ්‍යක්ෂ සහ වැඩ බලන නියෝජ්‍ය සෞඛ්‍ය අධ්‍යක්ෂ ජෙනරාල් වෛද්‍ය ජී විජේසූරිය මහතා පවසන්නේ.     ", "URL": "https://www.itnnews.lk/2023/10/05/510472/", "Category": "Breaking News,දේශීය පුවත්", "Parent URL": null}