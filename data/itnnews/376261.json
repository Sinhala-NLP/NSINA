{"Source": "ITN news", "Timestamp": "නොවැම්බර් 15, 2021 15:03", "Headline": "දකුණු දිග ඉරානයේ ඇති වූ භූ කම්පන දෙකකින් පුද්ගලයෙකු ජීවිතක්ෂයට", "News Content": "දකුණු දිග ඉරානයේ ඇති වූ භූ කම්පන දෙකකින් පුද්ගලයෙකු ජීවිතක්ෂයට පත් වූ බව එරට මාධ්‍ය සදහන් කරනවා. එම භූ කම්පනයන්ගේ අගය රිච්ටර් පරිමාණ ඒකක හයයි දශම තුනක් හා හයයි දශම හතරක් ලෙසයි සටහන්ව ඇත්තේ. භූ කම්පන හට ගැනීමත් සමග එම ප්‍රදේශයේ ජනතාව නිවාස හා ගොඩනැගිලි අතහැර පළා ගිය බව වාර්තා වනවා. විදුලි කණුවක් කඩා වැටීම හේතුවෙනුයි එක් පුද්ගලයෙක් ජීවිතක්ෂයට පත්ව ඇත්තේ. එම භූ කම්පන පොළොව මට්ටමේ සිට කිලෝමීටර් 10 ක් පමණ ගැඹුරින් හටගෙන ඇති බව ඉරාන ආපදා කළමණාකරණ මධ්‍යස්ථානය සදහන් කරනවා. පසුගිය වසර කිහිපය ඇතුළතදී ඉරානයට මෙවැනි භූ කම්පන රැසකට මුහුණ දීමට සිදු වුණා.           ", "URL": "https://www.itnnews.lk/2023/10/05/376261/", "Category": "ජාත්‍යන්තර පුවත්", "Parent URL": null}