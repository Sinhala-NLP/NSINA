{"Source": "ITN news", "Timestamp": "සැප්තැම්බර් 4, 2022 09:54", "Headline": "ඉන්ධන සොරකම් කරන සංවිධානාත්මක කල්ලියක දෙදෙනෙකු අත්අඩංගුවට", "News Content": "මාර්ගයේ නතර කර ඇති වාහන වලින් ඉන්ධන සොරකම් කරන සංවිධානාත්මක කල්ලියක් කොටුකර ගැනීමට නිට්ටඹුව පොලීසියට හැකිවී තිබෙනවා. මාර්ගයේ නතර කර ඇති වාහන වලින් ඉන්ධන ලබාගැනීම මෙන්ම අලෙවි මධ්‍යස්ථානවලින් ඔයිල් කෑන් සොරකම් කරන පිරිසක් පිළිබද නිට්ටඹුව පොලීසියට පැමිණිලි ලැබී තිබුණා. ඒ අනුව සිදුකළ වැටලීමේ දී මෙම කල්ලියට සම්බන්ධ දෙදෙනෙකු අත්තනගල්ල ප්‍රදේශයේ දී අත්අඩංගුවට ගැණුනා. සොරකම් කළ ඩීසල් ලීටර් 60 ක් සහ ඔයිල් ලීටර් 40 කට වැඩි ප්‍රමාණයක් ඔවුන් ළ තිබී සොයාගෙන තිබෙනවා. සැකකරුවන් අත්තනගල්ල අධිකරණයට ඉදිරිපත් කිරීමට නියමිතයි.       ", "URL": "https://www.itnnews.lk/2023/10/05/432888/", "Category": "දේශීය පුවත්", "Parent URL": null}