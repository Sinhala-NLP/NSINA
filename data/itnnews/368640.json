{"Source": "ITN news", "Timestamp": "ඔක්තෝබර් 12, 2021 09:44", "Headline": "සුදු ලූනු වංචාව සම්බන්ධයෙන් අත්අඩංගුවට ගත් 4දෙනා අධිකරණයට", "News Content": "සතොස සුදු ලූනු වංචා සිද්ධිය  සම්බන්ධයෙන් ඊයේ අත්අඩංගුවට ගත් සැකකරුවන් හතරදෙනා අධිකරණයට අද ඉදිරිපත් කරන බව පොලිසිය පවසනවා. මෙම නීති විරෝධි ක්‍රියාවට ආධාර අනුබල දීම සම්බන්ධයෙන් අපරාධ පරීක්ෂණ දෙපාර්තමේන්තුව මගින් ඊයේ අත්අඩංගුවට ගැණුනේ සැකකාරියක හා සැකකරුවන් තුන් දෙනෙකුයි. ඔවුන් මිනුවන්ගොඩ මීගහවත්ත කදාන සහ මාකොල යන ප්‍ර දේශවල පදිංචිකරුවන්. අත්අඩංගුවට ගත් සැකකාරිය සතොස නිව්ටඩ් ආයතනයේ නියෝජ්‍ය සාමාන්‍යාධිකාරි මිලදී ගැනීම් වශයෙන් කටයුතු කළ තැනැත්තියයි. අනෙක් සැකකරුවන් තුන්දෙනා එම ආයතනයේ ජ්‍යෙෂ්ඨ සැපයුම් කළමනාකරු සහ සතොස වැලිසර ගබඩාවේ තොග අලෙවිසැල් කළමනාකරුවන් වශයෙන් කටයුතු කළ දෙදෙනෙකු බවයි පොලිසිය පවසන්නේ. ඔවුන් සියළු දෙනා වැලිසර මහේස්ත්‍රාත් අධිකරණයට අද ඉදිරිපත් කිරීමට නියමිතව තිබෙනවා.       ", "URL": "https://www.itnnews.lk/2023/10/05/368640/", "Category": "දේශීය පුවත්", "Parent URL": null}