{"Source": "ITN news", "Timestamp": "මාර්තු 25, 2023 10:48", "Headline": "මැතිවරණය සඳහා මුදල් නොමැති බව පාකිස්තානය පවසයි", "News Content": "මැතිවරණය සඳහා මුදල් නොමැති බව පාකිස්තානය පවසනවා. මැතිවරණ පැවැත්වීම සඳහා තම රජයට මුදල් නොමැති බව පාකිස්තාන ආරක්ෂක අමාත්‍ය කවාජා අසීෆ් පවසනවා. හිටපු අග්‍රාමාත්‍ය ඉම්රාන් ඛාන්ගේ ප්‍රකාශයක් සම්බන්ධයෙන් ප්‍රතිඋත්තර දෙමිනුයි අමාත්‍යවරයා මේ බව පැවසුවේ. ඉම්රාන්ඛාන් සෑම දිනකම අර්බුද නිර්මාණය කරන අතර පාකිස්තානය ඉක්මනින්ම සියලුම අර්බුදවලින් ගොඩඒමට උත්සාහ කරන බව පාකිස්තාන ආරක්ෂක අමාත්‍යවරයා පවසනවා. මේ වන විට පාකිස්තානය දැඩි ආර්ථික අර්බුදයකට මුහුණ පා සිටින අතර ඔවුන් ජාත්‍යන්තර මූල්‍ය අරමුදලෙන් ණය සහන ඉල්ලා තිබෙනවා. කෙසේ වෙතත් පාකිස්තානය බලාපොරොත්තුවෙන් සිටින ඩොලර් බිලියන එකයි දශම එකක පළමු ණය වාරිකය ලබා දීමට ජාත්‍යන්තර මූල්‍ය අරමුදල තවමත් එකඟ වී නැහැ.     ", "URL": "https://www.itnnews.lk/2023/10/05/470820/", "Category": "ජාත්‍යන්තර පුවත්", "Parent URL": null}