{"Source": "ITN news", "Timestamp": "පෙබරවාරි 15, 2023 15:27", "Headline": "නවසීලන්ත වෙරළට ඔබ්බෙන් රිච්ටර් මාපක 6.1 ක භූමිකම්පාවක්", "News Content": "නවසීලන්තයේ වෙලින්ටන් අසල කිලෝමීටර් 48 (සැතපුම් 30 ක්) ගැඹුරින් රිච්ටර් මාපකයේ 6.1 ක භූමිකම්පාවක් ඇති වූ බව රජයේ භූ කම්පන නිරීක්ෂක Geonet පවසයි. භූ කම්පනයේ අපිකේන්ද්‍රය පරාපරමු නගරයේ සිට කිලෝමීටර් 50ක් දුරින් වූ බව Geonet වාර්තා කරයි. වෙලින්ටන් අගනුවර තත්පර කිහිපයක් පැවති දැඩි සෙලවීමක් දැනුණු බවයි රොයිටර් පුවත් සේවය වාර්තා කරන්නේ. කලාපයෙන් ක්ෂණික හානියක් වාර්තා වී නොමැත. නවසීලන්තය පිහිටා ඇත්තේ භූ කම්පන ක්‍රියාකාරී “ගිනි වළල්ල” මත වන අතර එය කිලෝමීටර් 40,000 ක ගිනිකඳු සහ සාගර අගල් වලින් සමන්විත වන අතර එය පැසිෆික් සාගරයේ බොහෝ ප්‍රදේශය ආවරණය කරයි.       ", "URL": "https://www.itnnews.lk/2023/10/05/460998/", "Category": "Breaking News,ජාත්‍යන්තර පුවත්", "Parent URL": null}