{"Source": "ITN news", "Timestamp": "මාර්තු 19, 2023 18:11", "Headline": "සම්බුද්ධ ශාසනයේ ආරක්ෂාව උදෙසා එක් මතයක සිට කටයුතු කළ යුතුයි", "News Content": "සම්බුද්ධ ශාසනයේ ආරක්ෂාව උදෙසා ජාතික වශයෙන් එක් මතයක සිට කටයුතු කිරීමට කැපවිය යුතු බව අග්‍රාමාත්‍ය දිනේෂ් ගුණවර්ධන මහතා පවසනවා. යුදගනා රජමහා විහාරස්ථානයේ පැවති උත්සවයකට එක්වෙමින් අග්‍රාමාත්‍යවරයා මේ බව කියා සිටියා. ඓතිහාසික යුදගනා රජමහා විහාරාධිපති අස්ගිරි මහා විහාරයේ කර්මාචාර්ය පූජ්‍ය ගල්ටැම්වත්තේ ශ්‍රී චන්ද්‍රජෝති නන්දරතන ස්වාමීන් වහන්සේට ඌව වෙල්ලස්ස දෙදිසාවේ ප්‍රධාන සංඝනායක ධුරය පිරිනමා තිබෙනවා. ඒ වෙනුවෙන් වූ උත්සවය යුදගනා රජමහා විහාරස්ථානයේ දී පැවැත්වුණේ අග්‍රාමාත්‍ය දිනේෂ් ගුණවර්ධන මහතා ඇතුළු පිරිසකගේ සහභාගීත්වයෙන්.   ", "URL": "https://www.itnnews.lk/2023/10/05/469498/", "Category": "දේශීය පුවත්", "Parent URL": null}