{"Source": "ITN news", "Timestamp": "ஜூன் 21, 2022 14:52", "Headline": "இஸ்ரேல் பாராளுமன்றத்தை கலைக்க தீர்மானம்..", "News Content": "இஸ்ரேலில் கூட்டணி அரசாங்கம் கவிலும் அவதானத்தை எதிர்க்கொண்டுள்ளமையினால் அந்நாட்டு பாராளுமன்றத்தை கலைக்க தீர்மானிக்கப்பட்டுள்ளது. எவ்வாறெனினும் பாராளுமன்றத்தை கலைக்க வேண்டுமாயின் அது தொடர்பான சட்டமூலம் பாராளுமன்றத்தில் சமர்பிக்கப்பட்டதையடுத்து பெரும்பான்மை வாக்குகளால் நிறைவேற்ற வேண்டியது அவசியமாகும். பிரதமர் நப்தாலி பெனட் தலைமையிலான 8 கட்சிகளை கொண்ட கூட்டணி அரசாங்கத்தில் பதற்ற நிலை அதிகரித்துள்ளமையினால் பாராளுமன்றத்தில் பெரும்பான்மை இழக்கப்பட்டுள்ளது. அதனையடுத்து பாராளுமன்றத்தை கலைக்க தீர்மானிக்கப்பட்டுள்ளது. தேர்தல் ஒன்றை நடத்தி புதிய அரசாங்கம் நியமிக்கப்படும் வரை நாட்டின் பதில் பிரதமராக யாயர் லபிடி செயற்படவுள்ளார். அதற்கமைய 4 வருடங்களில் இஸ்ரேலில் இடம்பெறும் ஐந்தாவது பொது தேர்தல் இதுவாக காணப்படுகிறது. ஒக்டோபர் மாத இறுதியில் தேர்தல் நடத்தப்படுமென எதிர்பார்க்கப்படுகிறது. முன்னாள் பிரதமர் பெஞ்சமின் நெத்தன்யாஹூ மீண்டும் அதிகாரத்திற்கு வருவாரென உறுதியளித்துள்ளார். கடந்த சில வாரங்களாக கூட்டணி அரசாங்கத்திற்கு காணப்பட்ட முறுகள் நிலை அதிகரித்ததையடுத்து, தொடர்ந்தும் அரசாங்கத்தை முன்னெடுத்துச்செல்வதில் சிக்கல் நிலை தோன்றியுள்ளது. நப்தாலி பெனட் தலைமையிலான வலதுசாரி கட்சி அடுத்த வாரம் கூட்டணி அரசாங்கத்திலிருந்து விலகவுள்ளதாக சர்வதேச ஊடகங்கள் செய்தி வெளியிட்டுள்ளன. ", "URL": "https://www.itnnews.lk/2023/10/05/418358/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}