{"Source": "ITN news", "Timestamp": "අප්‍රේල් 15, 2021 16:50", "Headline": "ඇමරිකා නව ජනපති හා ජපාන අගමැති අලුත් ගමනක් යාමට සැරසෙයි", "News Content": "ඇමරිකාවේ නව ජනාධිපති ජෝ බයිඩන් හා ජපාන ආග්‍රාමාත්‍ය යොෂිඩේ සුගා අලුත් ගමනක් යාමට හෙට මුල පුරනවා. ලෝකයේම අවධානය දිනාගනිමින් ජපාන අග්‍රාමාත්‍යවරයා හෙට ඇමරිකාවට ලගා වීමට නියමිතයි. ඇමරිකා ජනාධිපති ජෝ බයිඩන් බලයට පත්වීමෙන් අනතුරුව එරට සංචාරයක නිරත වන ප්‍රථම රාජ්‍ය නායකයා ජපාන අග්‍රාමාත්‍ය යොෂිඩේ සුගා වනවා. චීනයේ නැගී සිටීම කලාපීය වශයෙන් ඇති කරන බලපෑම පිළිබදව වැඩිදුරටත් සාකච්ඡා කිරීම මෙම සංචාරයේ අරමුණ වී තිබෙනවා. මෙතෙක් චීනය සමග පැවැති ආර්ථික සබදතා නව මුහුණුවරකින් ජපානය සමග අඛණ්ඩව ඉදිරියට ගෙන යාමට ඇති හැකියාව පිළිබද මෙම සංචාරයේදී සාකච්ඡා කිරීමට නියමිතයි. දෙරටේ අලුතින් පත්වූ නායකයින් දෙදෙනාගේ රාජ්‍ය තාන්ත්‍රික සබැදියාව වඩාත් වෙනස් මුහුණුවරක් ගනු ඇති බවයි විදෙස් විචාරකයින් පෙන්වා දෙන්නේ. ", "URL": "https://www.itnnews.lk/2023/10/05/331709/", "Category": "ජාත්‍යන්තර පුවත්", "Parent URL": null}