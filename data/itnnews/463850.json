{"Source": "ITN news", "Timestamp": "பிப்ரவரி 28, 2023 09:42", "Headline": "படகு உற்பத்தித் துறையில் வெளிநாட்டு வேலை வாய்ப்புக்களுக்கான நடவடிக்கைகள்", "News Content": "படகு உற்பத்தித் துறையில் வெளிநாட்டு வேலை வாய்ப்புகளை இலக்காகக் கொண்டு பயிற்சி நிறுவனமொன்றை ஆரம்பிப்பது தொடர்பில் வெளிநாட்டு வேலைவாய்ப்பு அமைச்சர் கவனம் செலுத்தியுள்ளார். படகு உற்பத்தித் துறையில் வெளிநாட்டு வேலை வாய்ப்புக்களுக்கான திறன்மிக்க பணியாளர்களை உருவாக்கும் நோக்கில் பயிற்சி நிறுவனம் மற்றும் பயிற்சி வகுப்புகளை நிறுவுவது குறித்து வெளிநாட்டு வேலைவாய்ப்பு மற்றும் தொழிலாளர் அமைச்சர் திரு மனுஷ நாணயக்கார கவனம் செலுத்தியுள்ளார். சீ நோர் பவுண்டேஷன் லிமிடெட் நிறுவனத்தின் தலைவர் திரு.துலான் ஹெட்டியாராச்சியினால் இது தொடர்பான பிரேரணை அமைச்சரிடம் சமர்ப்பிக்கப்பட்டுள்ளது. அரச மற்றும் தனியார் துறையின் கூட்டுத் திட்டமாக இந்தப் பயிற்சி நிறுவனம் ஆரம்பிக்கப்பட்டு வெளிநாட்டு வேலைவாய்ப்பை இலக்காகக் கொண்ட திறன்மிக்க பணியாளர்களை உருவாக்குவதற்கான வாய்ப்பாக அமையும் என எதிர்பார்க்கப்படுகிறது. ", "URL": "https://www.itnnews.lk/2023/10/05/463850/", "Category": "Breaking News,தேசிய செய்திகள்", "Parent URL": null}