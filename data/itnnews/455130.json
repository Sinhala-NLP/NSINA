{"Source": "ITN news", "Timestamp": "ජනවාරි 11, 2023 18:54", "Headline": "ශ්‍රී ලංකා නීතිඥ සංගමයේ නිලවරණය සඳහා නාම යෝජනා භාරගැනීම අවසන්", "News Content": "ශ්‍රී ලංකා නීතිඥ සංගමයේ සභාපති ධුරය සඳහා ජ්‍යෙෂ්ඨ නීතිඥ කෞෂල්‍ය නවරත්න මහතා නාමයෝජනා භාරදුන්නා. මේ අතර නීතිඥ ඉසුරු බාලපටබැදි  මහතා නාමයෝජනා භාරදී ඇත්තේ එම සංගමයේ ලේකම් ධූරය සදහායි. 2023 – 2024 වසර සඳහා ශ්‍රී ලංකා නීතිඥ සංගමයේ නිලවරණය සඳහා නාම යෝජනා බාරගැනීම අද දහවල් 12ට අවසන් කෙරුණා. නීතිඥ කෞෂල්‍ය නවරත්න සංගමයේ සභාපති ධුරය සදහා නාම යෝජනා භාරදුන් අතර වර්තමාන ලේකම්වරයා වන  නීතිඥ ඉසුරු බාලපටබැදි ලේකම් තනතුර සදහා නාම යෝජනා භාරදී තිබෙනවා. හෙට දහවල් 12 දක්වා නාමයෝජනා සම්බන්ධයෙන් විරෝධතා ඉදිරිපත් කළ හැකියි. පසුගිය වසර දෙකක කාලය තුළ ශ්‍රී ලංකා නීතිඥ සංගමයේ සභාපති ධූරය දරන ලද්දේ ජනාධිපති නීතිඥ සාලිය පීරිස් මහතායි. ", "URL": "https://www.itnnews.lk/2023/10/05/455130/", "Category": "Breaking News,දේශීය පුවත්", "Parent URL": null}