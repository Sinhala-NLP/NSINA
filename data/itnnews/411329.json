{"Source": "ITN news", "Timestamp": "මැයි 14, 2022 13:27", "Headline": "”එක් තීරයක් එක් මාවතක්” වැඩපිළිවෙළ මනාව ප්‍රවර්ධනය කරන බව නව අගමැති කියයි", "News Content": "”එක් තීරයක් එක් මාවතක්” වැඩපිළිවෙළේ සංවර්ධනය ස්ථීරව ප්‍රවර්ධනය කරන බව, නව අග්‍රාමාත්‍යවරයා පවසයි. නව අග්‍රාමාත්‍ය, එක්සත් ජාතික පක්ෂ නායක රනිල් වික්‍රමසිංහ මහතා සිය ධුරයේ දිවුරුම් දීමෙන් පසු, ඊයේ (13) ශ්‍රී ලංකා චීන තානාපති Qi Zhenhong මහතා හමුවූ අවස්ථාවේදී මේ බව පැවසීය. ශ්‍රී ලංකාව සමඟ සමීපව සහයෝගතා පවත්වා සිය ධාරිතාව තුළ ශ්‍රී ලංකාවට වඩාත් හදිසි අවශ්‍ය ජීවනෝපාය ආධාර අඛණ්ඩව ලබා දීමට චීනය කැමැත්තෙන් සිටින බව Qi Zhenhong මහතා එම හමුවේදී\nපැවසීය. ශ්‍රී ලංකාවේ සිටින සියලුම චීන ජාතිකයන්ගේ සුරක්ෂිත භාවය උපරිම වශයෙන් ආරක්ෂා කිරීමටත්, දෙරට අතර ප්‍රධාන ආර්ථික හා වෙළඳ සහයෝගිතා ව්‍යාපෘතිවල සංවර්ධනය ඉදිරියට ගෙන යාමටත් ශ්‍රී ලංකා රජය උත්සාහ දරනු ඇතැයි, චීනය බලාපොරොත්තු වන බව ද හෙතෙම සඳහන් කළේය. ", "URL": "https://www.itnnews.lk/2023/10/05/411329/", "Category": "ජාත්‍යන්තර පුවත්", "Parent URL": null}