{"Source": "ITN news", "Timestamp": "සැප්තැම්බර් 26, 2023 13:00", "Headline": "2024 අයවැය නොවැම්බර් 13 පාර්ලිමේන්තුවට", "News Content": "2024 අයවැය යෝජනා නොවැම්බර් 13 වනදා පාර්ලිමේන්තුවට ඉදිරිපත් කරන බව මුදල් රාජ්‍ය අමාත්‍ය රංජිත් සියඹලාපිටිය මහතා පවසනවා. මුදල් අමාත්‍යවරයා ලෙස ජනාධිපති රනිල් වික්‍රමසිංහ මහතා එය සභාගත කිරීමට නියමිතයි විසර්ජන කෙටුම්පත තෙවැනි කියවීම සඳහා ජන්ද විමසීම දෙසැම්බර් 13 වනදා පැවැත්වෙන බවද සඳහන්. දෙවන වර කියවීමේ විවාදය නොවැම්බර් 14 වනදා සිට 21 වනදා දක්වා පැවැත්වෙන බවයි මුදල් රාජ්‍ය අමාත්‍ය රංජිත් සියඹලාපිටිය මහතා පවසන්නේ. 21 වනදා පස්වරුවේ දෙවන වර කියවීමේ ඡන්ද විමසීම පැවැත්වෙනවා. නොවැම්බර් 22 වනදා ආරම්භ වන කාරක සභා අවස්ථා විවාදය දෙසැම්බර් 13 වනදා දක්වා පැවැත්වීමට නියමිතයි. තුන්වන වර ඡන්ද විමසීම එදින සිදුකරන බවයි රාජ්‍ය අමාත්‍යවරයා පවසන්නේ. අයවැය සම්මත කර ගැනීමෙන් අනතුරුව කතානාකයක අනුමැතිය සහිතව දෙසැම්බර් 27 වනදා වන විට එය නීතියක් බවට පත් කිරීමට නියමිතයි. දෙසැම්බර් 31 වනදායින් පසු රජයේ වියදම් සදහා මුදල් වෙන් කිරීම සිදුවන්නේ නව අයවැය මගිනුයි. මෙවර අයවැය මගින් සෞඛ්‍ය / අධ්‍යාපනය සහ සුභ සාධන වියදම් කෙරෙහි වැඩි අවධානයක් යොමුව ඇති බව මුදල් රාජ්‍ය අමාත්‍යවරයා පවසනවා. මෙම වසරේදී රුපියල් බිලියන 65 ක් පමණ වූ සුභ සාධන වියදම රුපියල් බිලියන 185 දක්වා ඉහළ ගොස් ඇති බවද රංජිත් සියඹලාපිටිය මහතා සදහන් කරනවා. ", "URL": "https://www.itnnews.lk/2023/10/05/518628/", "Category": "දේශීය පුවත්,නවතම පුවත්", "Parent URL": null}