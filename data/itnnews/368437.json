{"Source": "ITN news", "Timestamp": "அக்டோபர் 11, 2021 12:37", "Headline": "அதிசொகுசு மோட்டார் வாகனத்துடன் லொறி ஒன்று மோதி விபத்து", "News Content": "தெல்கத பிரதேசத்தில் அதிசொகுசு மோட்டார் வாகனம் ஒன்றும் லொறி ஒன்றும் மோதிவுள்ளது. விபத்தினையடுத்து மோட்டார் வாகனம் தீப்பற்றி எறிந்துள்ளது. குறித்த வாகனத்தின் சாரதிக்கு வேகத்தை கட்டுப்படுத்த முடியாமல் போனதால் விபத்து இடம்பெற்றுள்ளதாக மிரியான பொலிஸார் தெரிவித்துள்ளனர். தெல்கத சந்தியில் விபத்து இடம்பெற்றுள்ளது.வேகத்தை கட்டுப்படுத்த முடியாது பயணித்த மோட்டார் வாகனம் மதில் ஒன்றிலும், லொறி ஒன்றின் மீதும் மோதியுள்ளது. சம்பவத்தில் மோட்டார் வாகனத்தில் பயணித்த இருவர் காயமடைந்த நிலையில் வைத்தியசாலையில் அனுமதிக்கப்பட்டுள்ளனர். தனியார் தொலைக்காட்சி நிறுவனம் ஒன்றுக்கு சொந்தமான கலையகம் ஒன்றுக்கு பொருட்களை எடுத்துவந்த லொறி ஒன்றே விபத்துக்கு முகம் கொடுத்துள்ளது. இந்நிலையில் மோட்டார் வாகனம் தீப்பற்றி எறிந்த நிலையில் கோட்டை மாநகர சபைக்கு சொந்தமான தீயணைப்பு பிரிவு நிலைமையை கட்டுப்பாட்டுக்குள் கொண்டுவந்துள்ளது. இதேவேளை ஹட்டனிலிருந்து நோர்வூட் வென்ச்சர் தோட்டத்தை நோக்கி பயணித்த கெப்ரக வாகனம் ஒன்று வீதியை விட்டு விலகி சுமார் 50 அடி பள்ளத்தில் விழுந்து விபத்துக்குள்ளாகியுள்ளது. சம்பவத்தில் கெப் வாகனத்தில் பயணித்தவர் காயமடைந்த நிலையில் டிக்கோயா வைத்தியசாலையில் அனுமதிக்கப்பட்டுள்ளதாக எமது செய்தியாளர் தெரிவித்தார். ", "URL": "https://www.itnnews.lk/2023/10/05/368437/", "Category": "Breaking News,தேசிய செய்திகள்", "Parent URL": null}