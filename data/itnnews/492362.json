{"Source": "ITN news", "Timestamp": "ජූනි 17, 2023 05:40", "Headline": "අහිතකර වර්ණකාරක යෙදූ පරිප්පු තොගයක් වටලයි", "News Content": "පාරිභෝගික සේවා අධිකාරියේ හදිසි වැටලීම් ඒකකයේ නිලධාරීන් පාරිභෝගිකයින් නොමග යවන ආකාරයෙන් පරිප්පුවල ස්වාභාවික වර්ණය වෙනස්කර වෙළෙඳපොළට යැවීම සඳහා ප්‍රති නිෂ්පාදනය කරන ගබඩාවක් වටලා තිබෙනවා. අදාළ ගබඩාවේ තිබී මිනිස් ශරීරයට අහිතකර වර්ණකාරක යෙදවූ පරිප්පු ටොන් 4කට ආසන්න තොගයක් සොයාගෙන තිබෙනවා. පාරිභෝගික සේවා අධිකාරියේ හදිසි වැටලීම් ඒකකයට,  උස්වැටකෙයියාව ප්‍රදේශයේ ගබඩාවක ආනයනික පරිප්පු සඳහා වර්ණ ගන්වා වෙළෙඳපොළොට නිකුත් කිරීමේ ජාවාරමක් ක්‍රියාත්මක බවට  ලද තොරතුරක් අනුවය වැටලීම සිදුකර තිබුණේ. ඒ අනුව ඊයේ පස්වරුවේ එහි ගිය නිලධාරීන් කණ්ඩායමක් අදාළ ස්ථානය වටලා තිබුණා. ", "URL": "https://www.itnnews.lk/2023/10/05/492362/", "Category": "නවතම පුවත්", "Parent URL": null}