{"Source": "ITN news", "Timestamp": "ඔක්තෝබර් 30, 2022 18:19", "Headline": "පාකිස්ථානයට කඩුළු 06ක ජයක්", "News Content": "20-20 ලෝක කුසලාන ක්‍රිකට් තරගාවලියේ නෙදර්ලන්තය සහ පාකිස්ථානය අතර පැවති තරගය කඩුළු 06 කින් ජයගැනීමට  පාකිස්ථාන කණ්ඩායම අද සමත් වුණා. තරගයේ ප්‍රථමයෙන් පන්දුවට පහර දුන් නෙදර්ලන්ත කණ්ඩායම සිය පන්දුවාර 20 අවසානයේදී කඩුළු 09 ක් දැවී ලබාගත්තේ ලකුණු 91 ක් පමණයි. කොලින් අක්‍රමන් ලකුණු 27 ක් රැස් කරමින් නෙදර්ලන්ත ඉනිමේ වැඩිම ලකුණු ලාභියා වුණා. පන්දු යැවීමේදී  ෂඩාබ් ඛාන් කඩුලු 03 ක් බිඳ හෙලුවා. පිළිතුරු ඉනිම ක්‍රීඩා කළ පාකිස්ථාන කණ්ඩායම පන්දුවාර 13 යි පන්දු 5 කදී කඩුළු 04 ක් පමණක් දැවී ලකුණු 95 ක් පමණක් දැවී තරගයේ ජය හිමිකරගත්තා. තරගයේ වීරයා ෂඩාබ් ඛාන්.එමෙන්ම සිම්බාබ්වේ හා බංග්ලාදේශය අතර පැවති තරගය ලකුණු 3 කින් ජය ගැනීමට බංග්ලාදේශය අද සමත් වුණේ එම කාණ්ඩයේ දෙවන තැනට පැමිණෙමින්. ", "URL": "https://www.itnnews.lk/2023/10/05/443274/", "Category": "ක්‍රිකට්,ක්‍රීඩා", "Parent URL": null}