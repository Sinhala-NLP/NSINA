{"Source": "ITN news", "Timestamp": "செப்டம்பர் 27, 2022 13:33", "Headline": "இரு கிராமங்களில் காட்டு யானை தாக்குதலுக்கு உள்ளாகி இருவர் பலி..", "News Content": "எப்பாவல பொலிஸ் பிரிவிற்குட்பட்ட இரு கிராமங்களில் காட்டு யானை தாக்குதலுக்கு உள்ளாகி இருவர் உயிரிழந்துள்ளனர். யோத எலகம பகுதியில் 66 வயதுடைய 3 பிள்ளைகளின் தந்தை ஒருவர் காட்டு யானை தாக்குதலுக்கு இலக்காகியுள்ளார். விறகு சேகரிப்பதற்கென காட்டு பகுதிக்கு சென்ற சந்தர்ப்பத்திலேயே அவர் அனர்த்தத்திற்கு முகங்கொடுத்துள்ளார்.வனப்பகுதிக்கு சென்ற நபர் மாலை வரையும் வீடு திரும்பாததன் காரணமாக அவரை தேடி வனப்பகுதிக்கு சென்ற சந்தர்ப்பத்தில் குறித்த நபர் உயிரிழந்த நிலையில் சடலமாக கண்டெடுக்கப்பட்டுள்ளார். அவர் பயணித்த மோட்டார் சைக்கிள் குறித்த பகுதியில் கண்டுப்பிடிக்கப்பட்டுள்ளது. இதேவேளை எப்பாவல மாவத்தைகம கெலேகம பகுதியை சேர்ந்த மற்றுமொரு நபர் காட்டு யானை தாக்குதலுக்கு இலக்காகி உயிரிழந்துள்ளார். தனது வீட்டிலிருந்து ஒரு மீட்டர் தூரத்தில் அமைந்துள்ள தனது மகளின் வீட்டுக்கு சென்ற சந்தர்ப்பத்திலேயே அவர் அனர்த்தத்திற்கு முகங்கொடுத்துள்ளார். இதேவேளை தம்புள்ளை இனாமடுவ சேருகஸ்யாய பகுதியிலுள்ள வீட்டு தோட்டம் ஒன்றில் காணப்பட்ட 45 அடி ஆழம் கொண்ட கிணற்றில் வீழ்ந்த காட்டு யானை ஒன்று காப்பாற்றப்பட்டுள்ளது. வனஜீவராசிகள் திணைக்கள அதிகாரிகள், பொலிஸார், சிவில் பாதுகாப்பு அதிகாரிகள் மற்றும் பிரதேச வாசிகள் இணைந்து 23 மணித்தியாலங்கள் முன்னெடுத்த மீட்பு நடவடிக்கையையடுத்து காட்டு யானை காப்பாற்றப்பட்டுள்ளது. அதனையடுத்து குறித்த யானை பாதுகாப்பாக காட்டு பகுதிக்குள் அனுப்பப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/437384/", "Category": "Breaking News,தேசிய செய்திகள்", "Parent URL": null}