{"Source": "ITN news", "Timestamp": "ජනවාරි 3, 2022 09:59", "Headline": "රජයේ සේවයට බඳවා ගත් උපාධිධාරීන් ස්ථිර සේවයට අනුයුක්ත කිරීමේ වැඩපිළිවෙළ අද සිට", "News Content": "රජයේ සේවයට බඳවා ගත් රැකියා විරහිත උපාධිධාරීන් පනස් දහසක් ස්ථිර සේවයට අනුයුක්ත කිරීමේ වැඩපිළිවෙළ අද සිට ක්‍රියාත්මකයි. සෞභාග්‍යයේ ප්‍රතිපත්ති ප්‍රකාශයට අනුව රැකියා විරහිත උපාධිධාරීන් පනස් දහසක් රජයේ සේවය සඳහා බඳවා ගනු ලැබුවා. ඔවුන් ස්ථිර කිරීමේ වැඩසටහන අද සිට ක්‍රියාත්මක වනවා. ඒ යටතේ ප්‍රථම අභ්‍යාසලාභී උපාධිධාරීන් කණ්ඩායම ලෙස උතුරු පළාතේ උපාධිධාරින් පිරිස ස්ථිර සේවයේ රාජකාරි භාර ගැනීම සිදු කෙරුණා. යාපනය, වව්නියාව, මන්නාරම, මුලතිව් හා කිලිනොච්චිය දිස්ත්‍රික්වල අභ්‍යාසලාභී උපාධිධාරීන් හාරසිය පනස් හය දෙනෙකු ස්ථිර පත්වීම් ලැබ අද රාජ්‍ය සේවයේ රාජකාරි ආරම්භ කරන බව උතුරු පළාත් ප්‍රධාන ලේකම් සමන් බන්දුලසේන මහතා පවසනවා. ඔවුන් සියලු දෙනා රජයේ පාසල්වල සංවර්ධන නිලධාරීන් ලෙස පත් කර තිබෙනවා. තවත් අභ්‍යාසලාභී උපාධිධාරීන් නවසිය හැත්තෑ දෙදෙනෙකුට ඉදිරි දිනවලදී ස්ථිර පත්වීම් ලබාදිමට නියමිත බවයි ප්‍රධාන ලේකම්වරයා සඳහන් කළේ.       ", "URL": "https://www.itnnews.lk/2023/10/05/386355/", "Category": "Breaking News,දේශීය පුවත්", "Parent URL": null}