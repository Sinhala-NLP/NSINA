{"Source": "ITN news", "Timestamp": "අගෝස්තු 30, 2021 11:03", "Headline": "මත්පෙති ඇතුළු නීතිවිරෝධි බෙහෙත් පෙති තොගයක් සමඟ සැකකරුවෙකු අත්අඩංගුවට", "News Content": "මත්පෙති ඇතුළු නීතිවිරෝධි බෙහෙත් පෙති තොගයක් සමඟ සැකකරුවෙකු මහනුවරදී අත්අඩංගුවට ගෙන තිබෙනවා. මහනුවර පොලිස් ස්ථානයේ නිලධාරීන්ට ලැබුණු තොරතුරකට අනුව කළ වැටලීමකදී මෙම මත්පෙති තොගය සොයා ගැනුණා. අදාළ ගබඩාව පරීක්ෂා කිරීමේදී මත්පෙති එක්ලක්ෂ තිස් දහසක් සහ තවත් නීති විරෝධී බෙහෙත් පෙති හාරදහස් පන්සියයක් සොයා ගැනුණා. සැකකරුවෙකුද අත්අඩංගුවට ගත් අතර ඔහු උඩුගම අම්පිටිය ප්‍රදේශයේ පදිංචිකරුවෙක්. සැකකරු මහනුවර මහේස්ත්‍රාත් අධිකරණයට ඉදිරිපත් කිරීමට නියමිතයි. මේ අතර රඹුක්කන ඇත්වටේවත්ත ප්‍රදේශයේ කළ වැටලීමකදී ජීව අත්බෝම්බයක්, ගිනි අවි පහක් සහ  හොරොයින් සමඟ සැකකරුවෙකු අත්අඩංගුවට ගැනුණා. මෙරට නිෂ්පාදිත රිවෝල්වර තුනක්, ගල්කටස් වර්ගයේ ගිනි අවි දෙකක්, අත්විලංගු දෙකක්, සජීව පතොරොම් විසිදෙකක් ද සැකකරු ළග තිබී පොලීසිය සොයා ගත්තා.     ", "URL": "https://www.itnnews.lk/2023/10/05/359182/", "Category": "Breaking News,දේශීය පුවත්", "Parent URL": null}