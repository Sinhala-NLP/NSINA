{"Source": "ITN news", "Timestamp": "අගෝස්තු 10, 2023 05:20", "Headline": "කාසල්රී සහ මවුස්සාකැලේ ජලාශ දෙකේ ජල මට්ටම පහල බසී", "News Content": "කාසල්රි සහ මවුස්සාකැලේ ජල පෝෂක ප්‍රදේශවල මේ දිනවල පවතින අධික වියළි කාලගුණයත් සමග එම ජලාශ දෙකේම ජල මට්ටම සිඝ්‍රයෙන් පහල බසිමින් පවතිනවා. ඊයේ උදැසන 6 වන විට මවුස්සාකැලේ ජලාශයේ පිටාර මට්ටම වන අඩි 120 න් අඩි 49 ක් අඩු වි ඇති බවත්, කාසල්රි ජලාශයේ පිටාර මට්ටම අඩි 155 න් අඩි 35 ක් පහල බැස ඇති බවයි ජලාශ භාර ඉංජිනේරුවන් කියා සිටියේ. එම ජලාශ දෙකේ ලබා ගන්නා ජලයෙන් කැනියොන් , විමලසුරෙන්ද්‍ර , ලක්ෂපාන , නව ලක්ෂපාන , පොල්පිටිය සමනල යන ජල විදුලි බලාගාර වල විදුලි උත්පාදනය සිදු කරන අතර, දැනට එම ජල විදුලි බලාගාරවල විදුලි උත්පාදනය සමාන්‍ය පරිදි සිදු කරන බවයි විදුලි බලාගාර ඉංජිනේරුවන් පවසනවා. එම විදුලි බලාගාරවල විදුලි උත්පාදනයෙන් පසු ගිනිගත්හේන පොල්පිටිය ප්‍රදේශයෙන් ජලය කැළණි ගගට මුදා හරිනු ලබයි.     ", "URL": "https://www.itnnews.lk/2023/10/05/506862/", "Category": "නවතම පුවත්", "Parent URL": null}