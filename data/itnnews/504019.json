{"Source": "ITN news", "Timestamp": "ජූලි 30, 2023 17:27", "Headline": "ශ්‍රී ලංකාවට ණය සහන සැලසිමේ ක්‍රියාවලියට ජපානය හා ඉන්දියාව සමඟ චීනයට එක්විය හැකියි – ඉන්දීය මුදල් ඇමති", "News Content": "ශ්‍රී ලංකාවට ණය සහන සැලසිමේ ක්‍රියාවලියට ජපානය හා ඉන්දියාව සමඟ චීනයට එක්විය හැකි බව ඉන්දීය මුදල් අමාත්‍ය නිර්මලා සීතාරාමන් මහත්මිය පවසනවා. ණය අවධානම්වලට මුහුණ දෙන රටවල් වලට ලබාදෙන සහන ක්‍රියාමාර්ග වේගවත් කරන ලෙසයි ඉන්දීය මුදල් අමාත්‍යවරිය ජාත්‍යන්තර මූල්‍ය අරමුදලෙන් හා ලෝක බැංකුවෙන් ඉල්ලා සිටින්නේ. ණය හිමියන් ලෙස ජපානය,  ඉන්දියාව හා ප්‍රංශය,  ශ්‍රී ලංකාවට සහන ලබාදීමට දරණ ප්‍රයත්නය සදහා චීනයටත් එක්විය හැකි බව ඇය පවසනවා. සංචාරක ව්‍යාපාරය හා තේ අපනයනය වැනි ක්ෂේත්‍රයන්ගෙන් පමණක් ඉපැයීම් සීමා වීම තුළ ශ්‍රී ලංකාව මුහුණ දී සිටින ආර්ථික අර්බුදයෙන් ගොඩ ඒම සදහා රාමුවෙන් පිටත ඉක්මන් ක්‍රියාමාර්ග අවශ්‍ය බවයි ඇය පෙන්වා දෙන්නේ. ජී 7 කණ්ඩායමේ සභාහපතිත්වය දරණ ජපානය ශ්‍රී ලංකාවට සහන ලබාදීමට පෙරමුණ ගත් අතර ප්‍රංශය හා ඉන්දියාව එක්ව ගැටලු විසදීමට කටයුතු කළ බව ද මුදල් අමාත්‍යවරිය අවධාරණය කළා. ජපානය,  ඉන්දියාව,  ප්‍රංශය යන රටවල් තුනට පමණක් සීමා නොවී අනෙකුත් ණය හිමියන් ද ශ්‍රී ලංකාවට ණය සහන ලබාදීමේ ප්‍රයත්නයට දායකත්වය ලබාදීම අතිශය වැදගත් බවයි නිර්මලා සීතාරාමන් මහත්මිය සදහන් කරන්නේ.                 ", "URL": "https://www.itnnews.lk/2023/10/05/504019/", "Category": "Breaking News,දේශීය පුවත්", "Parent URL": null}