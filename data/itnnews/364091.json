{"Source": "ITN news", "Timestamp": "සැප්තැම්බර් 21, 2021 15:17", "Headline": "මෙල්බන් නගරයේ විරෝධතාවයක් අතරතුර පොලීසිය හා විරෝධතාකරුවන් අතර දරුණු ගැටුම්", "News Content": "ඔස්ට්‍රේලියාවේ මෙල්බන් නගරයේ විරෝධතාවයක් අතරතුර පොලිසිය හා විරෝධතාකරුවන් අතර දරුණු ගැටුම් හටගෙන තිබෙනවා. ගැටුම් හේතුවෙන් දේපල අලාබ හානි සිදුව ඇති අතර විරෝධතාකරුවන් රැසක් අත්අඩංගුවට ගත් බව පොලිසිය නිවේදනය කරනවා. ඔවුන් විසුරුවා හැරීමට රබර් උණ්ඩ ප්‍රහාරයක්  ද එල්ල කර තිබෙනවා. වික්ටෝරියා ප්‍රාන්තය තුළ පවත්වාගෙන යනු ලබන ගොඩනැගිලි ඉදිකිරීමේ වැඩබිම්වලට ඇතුළු වීමට එන්නත් සහතිකය අනිවාර්ය කිරීමට විරෝධය පල කරමිනුයි මෙම විරෝධතා ආරම්භ කර ඇත්තේ. ගැටුම් ඇති වීමත් සමග එම වැඩබිම් සති දෙකක කාලයක් සදහා වසා දැමීමට වික්ටෝරියා ප්‍රාන්ත බලධාරීන් පියවර ගෙන තිබෙනවා. එන්නත් ලබා නොගත් කම්කරුවන් හේතුවෙන් වයිරසය ව්‍යාප්ත වන බවටයි බලධාරීන් චෝදනා කරන්නේ.     ", "URL": "https://www.itnnews.lk/2023/10/05/364091/", "Category": "ජාත්‍යන්තර පුවත්", "Parent URL": null}