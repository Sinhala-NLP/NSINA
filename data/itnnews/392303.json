{"Source": "ITN news", "Timestamp": "ஜனவரி 31, 2022 11:14", "Headline": "நுரைச்சோலை மின் நிலையம் வழமைக்கு.. தேசிய மின்கட்டமைப்புடன் 300 மெகா வோட் மின்சாரம் இணைப்பு", "News Content": "நுரைச்சோலை அனல் மின் நிலையத்தில் செயலிழந்திருந்த மின் பிறப்பாக்கி சீர்செய்யப்பட்டு 300 மெகா வாட் மின்சாரம் தேசிய மின்கட்டமைப்பில் இணைக்கப்பட்டுள்ளது. குறித்த இயந்திரம் கடந்த டிசம்பர் மாதம் 3ம் திகதி செயலிழந்தது. அது சீர்செய்யப்பட்டு தேசிய மின்கட்டமைப்புக்கான மின்சாரத்தை வழங்க தற்போது முடிந்துள்ளது. இதேவேளை தொடர்ச்சியாக மின்விநியோகம் வழமைப்போன்று இடம்பெற்றாலும், மின்சாரத்துடன் தொடர்புடைய பல்வேறு நெருக்கடிகள் காணப்படுவதாக பல்வேறு பிரிவினரும் தெரிவித்துள்ளனர். வறட்சியான காலநிலையில் மின்உற்பத்திக்கு பாதிப்பு ஏற்பட்டுள்ளது. அத்துடன் எரிபொருள் நெருக்கடியும் மின்உற்பத்திக்கு பாதிப்பை ஏற்பட்டுள்ளது. எவ்வாறெனினும் மின்உற்பத்திக்கு தேவையான எரிபொருளை அடுத்த வாரமளவில் இந்திய எண்ணெய் நிறுவனத்தின் ஊடாக நேரடியாக கொள்வனவு செய்ய முடியுமென அமைச்சர் காமினி லொக்குகே நேற்றையதினம் தெரிவித்தார். தனியார் மின்நிலையங்களின் ஊடாகவும் குறுங்காலத்திற்கு மின்சாரத்தை பெற்றுக்கொள்ளும் வேலைத்திட்டத்தை முன்னெடுப்பது தொடர்பில் யோசனையொன்று இன்றைய தினம் அமைச்சரவையில் முன்வைக்கப்படவுள்ளதாகவும் அவர் குறிப்பிட்டார். ", "URL": "https://www.itnnews.lk/2023/10/05/392303/", "Category": "Breaking News,முதன்மை செய்தி", "Parent URL": null}