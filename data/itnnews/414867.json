{"Source": "ITN news", "Timestamp": "ජූනි 2, 2022 20:12", "Headline": "ශ‍්‍රී ලංකා – ඔස්ට්‍රේලියා තරඟාවලියේ වේගපන්දු පුහුණුකරු තනතුර මාලිංගට", "News Content": "ශ්‍රී ලංකා හිටපු සුපිරි වේග පන්දු යවන ක්‍රීඩක ලසිත් මාලිංග ඔස්ට්‍රේලියාවට එරෙහි විස්සයි විස්ස හා එක්දින ක්‍රිකට් තරගාවලියේ වේග පන්දු පුහුණුකරු ලෙස පත් කර තිබෙනවා. සංචාරක ඔ්ස්ට්‍රේලියා කණ්ඩායම හා ශ්‍රි ලංකා කණ්ඩායම  අතර පන්දුවාර විස්සයි විස්ස තරග තුනක් හා එක් දින තරග 5ක් පැවැත්වෙනවා. එහි ශ්‍රී ලංකා කණ්ඩායමේ වේග පන්දු පුහුණුකරු ලෙසයි ලසිත් මාලිංග පත් කර ඇත්තේ. දෙරට අතර පළමු විස්සයි විස්ස තරගය ලබන හත් වෙන දා පැවැත්වෙනවා. මේ අතර සංචාරක ඔ්ස්ට්‍රේලියා කණ්ඩායම මේ වන විට දිවයිනට පැමිණ සිටිනවා. ඔවුන් පන්දුවාර විස්සයි විස්ස හා එක් දින තරගාවලියට අමතරව තරග දෙකකින් සමන්විත ටෙස් තරගාවලියට ද එක් වීමට නියමිතයි. මේ අතර ශ්‍රී ලංකා ඔ්ස්ට්‍රේලියා ක්‍රිකට් තරග නැරඹීම සදහා අනිද්දා සිට ප්‍රවේශ පත්‍ර ලබා ගැනීමේ පහසුකම් ප්‍රේක්ෂකයින්ට උදා වන බව ශ්‍රි ලංකා ක්‍රිකට් ආයතනය නිවේදනය කරා. එදින පෙරවරු 9 .30 සිට ක්‍රිකට් ආයතන මූලස්ථානයෙන් හා ශ්‍රි ලංකා ක්‍රිකට් ඩොට් එල් කේ වෙබ් අඩවියෙන් ද ප්‍රවේශ පත්‍ර මිල දී ගත හැකියි. පල්ලේ කැලේ ක්‍රීඩාංගණයෙන් ලබන 08 වන දා සිට ද ගාල්ල ජාත්‍යන්තර ක්‍රිකට් ක්‍රීඩාංගනයෙන් ලබන 26 වන දා සිට ද ප්‍රවේශ පත්‍ර මිල දී ගත හැකියි.   ", "URL": "https://www.itnnews.lk/2023/10/05/414867/", "Category": "ක්‍රිකට්,ක්‍රීඩා", "Parent URL": null}