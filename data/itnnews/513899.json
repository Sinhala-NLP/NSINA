{"Source": "ITN news", "Timestamp": "සැප්තැම්බර් 6, 2023 11:43", "Headline": "එජාප ඩිජිටල්කරණයට වෙයි", "News Content": "එක්සත් ජාතික පක්ෂයේ 77 වැනි සංවත්සරයට සමගාමීව එක්සත් ජාතික පක්ෂය ඩිජිටල්කරණයට ලක් කිරීම සිරිකොත පක්ෂ මූලස්ථානයේ දී අද(2023/09/06) උත්සවාකාරයෙන් පැවැත්වුණා. ජනාධිපති රනිල් වික්‍රමසිංහ මැතිතුමන්ගේ 2048 , ජයගමු සංකල්පය අනුව යමින් ශ්‍රී ලංකා දේශපාලන පක්ෂ ඉතිහාසයේ පළමුවරට දේශපාලන පක්ෂයක කටයුතු ඩිජිටල්කරණයට ලක් කිරීම මෙහිදී සිදුවුණා. ශ්‍රී ලංකාව පුරා විසිරී සිටින පාක්ෂිකයන්, දේශපාලන නායකයින් සහ සිරිකොත පක්ෂ මූලස්ථානය නවීන ක්‍රමවේද ඔස්සේ සම්බන්ධීකරණය කරමින් අදහස් හුවමාරු කර ගැනීමටද මේ අනුව අවස්ථාව උදා වෙනවා. සංවත්සරික උත්සවය ආගමික කටයුතුවලට මුල් තැන දෙමින් ඉතා චාම් ආකාරයෙන් සිදු වූ අතර පක්ෂයේ දිවංගත නායකයින් වෙනුවෙන් උපහාර දැක්වීම පක්ෂයේ සභාපති වජිර අබේවර්ධන, මහලේකම් පාලිත රංගේබණ්ඩාර, ජාතික සංවිධායක සාගල රත්නායක, උපනායක අකිල විරාජ් කාරියවසම් ඇතුළු පක්ෂ නායකයින්ගේ ප්‍රධානත්වයෙන් සිදුවූ අතර පාක්ෂිකයින් පිරිසක් ද මේ අවස්ථාවට සහභාගි වුණා. ", "URL": "https://www.itnnews.lk/2023/10/05/513899/", "Category": "දේශීය පුවත්", "Parent URL": null}