{"Source": "ITN news", "Timestamp": "අගෝස්තු 29, 2023 13:45", "Headline": "ජපානයේ ටොයෝටා සමාගම මෝටර් රථ එකලැස් කිරිමේ කටයුතු තාවකාලිකව අත්හිටුවයි", "News Content": "තාක්ෂණික ගැටලුවක් හේතුවෙන් ජපානයේ ටොයෝටා සමාගම මෝටර් රථ එකලැස් කිරීමේ කටයුතු තාවකාලිකව අත්හිටුවා තිබෙනවා. ජපානයේ විශාලතම මෝටර් රථ නිෂ්පාදන සමාගමක් වන ටොයෝටා සමාගමේ නිෂ්පාදන පද්ධතිය තුළ හටගත් දෝෂයක් හේතුවෙනුයි මෙම පියවර ගෙන ඇත්තේ. වාහන එකලැස් කිරිමේ අංගන 14න් 12ක කටයුතු මෙලෙස අත්හිටුවා තිබෙනවා. එම තීරණයත් සමගම ටොයෝටා මෝටර් රථ අලෙවියට ද බලපෑම් එල්ල විය හැකි බවට විශ්ලේෂකයින් අනතුරු අඟවනවා. තාක්ෂණික දෝෂය හේතුවෙන් මෝටර් රථ එකලැස් කිරිමේ දී අවශ්‍ය වන ඇතැම් උපාංග ඇණවුම් කිරිමේ හැකියාවක් නොමැති බවයි වාර්තා වන්නේ. එය සයිබර් ප්‍රහාරයක් හේතුවෙන් සිදු වූ දෝෂයක් ද යන්න මෙතෙක් අනාවරණය වී නැහැ ", "URL": "https://www.itnnews.lk/2023/10/05/511847/", "Category": "ජාත්‍යන්තර පුවත්", "Parent URL": null}