{"Source": "ITN news", "Timestamp": "ජූලි 21, 2022 12:38", "Headline": "ඉන්දීය ජනාධිපතිවරණයේ ඡන්ද විමසීම ඇරඹෙයි", "News Content": "ඉන්දීය ජනාධිපතිවරණයේ ඡන්ද විමසීම මේ වනවිට ආරම්භ වී තිබෙනවා. එරට පාර්ලිමේන්තුවේ සහ ප්‍රාන්ත මන්ත්‍රණ සභාවන්හි මන්ත්‍රීවරුන් පන්දහසකගේ පමණ ඡන්දයෙන් ජනාධිපතිවරයා හෝ ජනාධිපතිවරිය තෝරා පත් කර ගැනීම සිදුවනවා. ඉන්දීය ජනාධිපතිවරයා තේරීමේ ඡන්ද විමසීමේ ඡන්ද ගණන් කිරීම එරට වේලාවෙන් අද පෙරවරු 11 ට ආරම්භ වනවා. ඉන්දීය ජනාධිපතිවරණ සටනේ ඉදිරියෙන්ම සිටින අපේක්ෂකයන් දෙපළ වන්නේ ද්‍රව්පදි මූර්මු සහ යස්වාන් සිං හායි. මෙවර ජනාධිපතිවරණය මූර්මු ජයගනු ඇති බවයි විචාරකයන් පවසන්නේ. භාරතීය ජනතා පක්ෂයේ අපේක්ෂිකාව ලෙස ඇය ඉදිරිපත්වනවා. ඇයගේ අපේක්ෂකත්වය සදහා අග්‍රාමාත්‍ය නරේන්ද්‍ර මෝදිගේ පූර්ණ ආශිර්වාදය ලැබී තිබෙනවා. ද්‍රව්පදි මූර්මු ගෝත්‍රික ජනවර්ගයකට අයත් වන කාන්තාවක් වන අතර ඇය ජනාධිපති ධූරයට පත් වූ ගෝත්‍රික ජන කොට්ඨාසයකට අයත් පළමු ජනාධිපතිවරිය බවට ඇය පත්වනවා.     ", "URL": "https://www.itnnews.lk/2023/10/05/424222/", "Category": "ජාත්‍යන්තර පුවත්", "Parent URL": null}