{"Source": "ITN news", "Timestamp": "செப்டம்பர் 26, 2022 11:03", "Headline": "வெளிநாட்டில் உள்ள இலங்கையர்களுக்கு சுங்கத் திணைக்களத்தின் அறிவிப்பு", "News Content": "வெளிநாட்டுப் பணியாளர்கள் மற்றும் குடியிருப்பாளர்கள் நாட்டிற்கு பொருட்களை அனுப்பும் போது இலங்கை சுங்கப் பதிவு செய்யப்பட்ட முகவர் நிறுவனங்களுடன் மாத்திரம் கையாளுமாறு சுங்கத் திணைக்களம் அறிவித்துள்ளது. கடந்த காலங்களில் வெளிநாட்டு பணியாளர்கள் இலங்கைக்கு அனுப்பும் பொருட்கள் தவறாக இடம்பெயர்ந்தமை தொடர்பில் பல முறைப்பாடுகள் கிடைத்தன. விசாரணையில், சுங்கத்தில் பதிவு செய்யப்படாத நிறுவனங்கள் மூலம் இலங்கைக்கு பொருட்கள் அனுப்பப்பட்டது தெரியவந்துள்ளது. பதிவு செய்யப்படாத நிறுவனங்களால் பொருட்களை அனுப்புவதற்கு அவர்கள் பொறுப்பேற்க முடியாது என்பதால், சுங்க பதிவு செய்யப்பட்ட நிறுவனங்கள் மூலம் மட்டுமே பொருட்களை அனுப்புமாறு தெரிவிக்கப்படுகின்றது. ", "URL": "https://www.itnnews.lk/2023/10/05/437108/", "Category": "Breaking News,அண்மைய செய்திகள்", "Parent URL": null}