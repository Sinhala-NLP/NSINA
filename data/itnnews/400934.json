{"Source": "ITN news", "Timestamp": "මාර්තු 13, 2022 10:10", "Headline": "යුක්රේන ආරක්ෂක අංශ සාමාජිකයින් 1300කට ආසන්න සංඛ්‍යාවක් මියගොස් ඇති බව එරට ජනාධිපති කියයි", "News Content": "රුසියානු යුක්රේන ගැටුම් ආරම්භ වූ දා සිට යුක්රේන ආරක්ෂක අංශ සාමාජිකයින් 1300කට ආසන්න සංඛ්‍යාවක් මියගොස් ඇති බව යුක්රේන ජනාධිපතිවරයා පවසනවා. මාධ්‍ය සාකච්ඡාවකට එක්වෙමිනුයි යුක්රේන ජනාධිපති වොල්දොමීර් සෙලෙන්ස්කි මේ බව ප්‍රකාශ කළේ. රුසියාව යුක්රේන ආක්‍රමණය කිරීම ආරම්භ කිරීමෙන් පසුව යුක්රේන ආරක්ෂක අංශ සාමාජිකයින් මියයාම සම්බන්ධයෙන් මාධ්‍ය වෙත ප්‍රකාශයක් කළ පළමු අවස්ථාව මෙය වනවා. යුක්රේන ජනාධිපතිවරයා වැඩිදුරටත් සඳහන් කරන්නේ බටහිර රටවල් තවදුරටත් මෙම යුදමය තත්ත්වයට මැදිහත්විය යුතු බවයි. යුක්රේනයට අද සිදුවූ දෙය යුරෝපයට හෙට දිනයේදී සිදුවිය හැකි බවයි ඔහු වැඩිදුරටත් සඳහන් කරන්නේ. මේ වනවිට රුසියා හමුදාවේ දොළොස් දහසකට ආසන්න සංඛ්‍යාවක් යුක්රේනයේ ප්‍රහාර හමුවේ මියගොස් ඇති බව යුක්රේන මාධ්‍ය වාර්තා කරනවා.       ", "URL": "https://www.itnnews.lk/2023/10/05/400934/", "Category": "Breaking News,ජාත්‍යන්තර පුවත්", "Parent URL": null}