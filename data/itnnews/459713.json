{"Source": "ITN news", "Timestamp": "පෙබරවාරි 7, 2023 12:57", "Headline": "දකුණු දිග පේරු රාජ්‍යයේ සිදුවු නායයෑම් වලින් පුද්ගලයින් 8 දෙනෙකු ජිවිතක්ෂයට", "News Content": "පේරු රාජ්‍යට බලපා ඇති අධික වර්ෂාවත් සමඟ නායයෑම් තත්ත්වයක් ද හටගෙන තිබෙනවා. දකුණු දිග පේරු රාජ්‍යයේ සිදුවු නායයෑම් වලින් පුද්ගලයින් 8 දෙනෙකු ජිවිතක්ෂයට පත්ව ඇති බවයි එරට ආපදා කළමනාකරණ මධ්‍යස්ථානය නිවේදනය කරන්නේ. තවත් පුද්ගලයින් 5 දෙනෙකු අතුරුදන්ව ඇති බව ද සදහන්. නායයෑම් සිදුවු ප්‍රදේශවල සහන කටයුතු සදහා අවශ්‍ය පහසුකම් මෙන්ම පානීය ජලය හා ඖෂධ ලබා දී ඇති බව ද ආපදා කළමනාකරණ මධ්‍යස්ථානය පවසනවා. පුද්ගලයින් 20 දෙනෙකුට වැඩි සංඛ්‍යාවක් තුවාල ලබා රෝහල් ගත කර තිබෙනවා. ඊයේ දිනය තුල හැද හැලුනු අධික වර්ෂාවත් සමගයි මෙම නායයෑම් සිදුව ඇත්තේ.         ", "URL": "https://www.itnnews.lk/2023/10/05/459713/", "Category": "ජාත්‍යන්තර පුවත්", "Parent URL": null}