{"Source": "ITN news", "Timestamp": "ජූනි 15, 2022 16:16", "Headline": "දේශබන්දු අත්අඩංගුවට ගැනීමට නියෝගයක් නිකුත් කරන්නැයි ඉල්ලා නඩුවක්", "News Content": "මැයි 09 වනදා අරගලකරුවන්ට පහරදීම වැළැක්වීමට බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පතිවරයා ලෙස දේශබන්දු තෙන්නකෝන් මහතා එදින  නිසි පියවර නොගැනීම හේතුවෙන් ඔහු අත්අඩංගුවට ගැනීමට නියෝගයක් නිකුත් කරන්නැයි ඉල්ලා නඩුවක් ගොණු කෙරුණා. මැයි 09 වනදා අරලියගහ මන්දිරය අසලදී  පහරකෑමට ලක් වූ ව්‍යාපාරිකයෙකුයි කොටුව මහේස්ත්‍රාත් අධිකරණය හමුවේ මෙම පෞද්ගලික නඩුව ගොණු කරනු ලැබුවේ. ඔහු පවසන්නේ එදින පොලු මුගුරුවලින් පහරකෑමට ලක්ව බරපතල තුවාල ලැබූ තමන් දින ගණනක් රෝහල්ගතව ප්‍රතිකාර ලැබූ බවයි. සෙයිඩ් මොහොමඩ් ශිහාන් මවුලානා නමැති මෙම ව්‍යාපාරිකයා ගොණු කළ මෙම නඩුව පැමිණිල්ලේ ඉල්ලීම පරිදි වහාම කොළඹ ප්‍රධාන මහේස්ත්‍රාත් අධිකරණය වෙත යොමු කරන ලෙස මහේස්ත්‍රාත්වරයා නියෝග කළා. ඒ අරගලයට අදාළ නඩු කොටුව මහේස්ත්‍රාත් අධිකරණය හමුවේ කැදවීමට අකමැත්ත පල කරමින් අධිකරණ සේවා කොමිෂන් සභාවට නීතිඥවරුන් කර ඇති පැමිණිල්ලකට තමාද අත්සන් කර ඇති බවට  නීතිඥ අචලා සෙනෙවිරත්න මෙනවිය කළ ඉල්ලීමකට අනුවයි.       ", "URL": "https://www.itnnews.lk/2023/10/05/417126/", "Category": "දේශීය පුවත්", "Parent URL": null}