{"Source": "ITN news", "Timestamp": "නොවැම්බර් 1, 2022 08:56", "Headline": "කැබිතිගොල්ලෑවේ නොසන්සුන්තාව අතරතුර පහරකෑමට ලක් වූ පොලිස් සැරයන් මරුට", "News Content": "කැබිතිගොල්ලෑව ප්‍රදේශයේ ඇති වු නොසන්සුන්තාවක් පාලනය කිරීමට ගිය පොලිසියට එල්ල වු ප්‍රහාරයකින් පොලිස් සැරයන්වරයෙකු ජිවිතක්ෂයට පත් වුණා. තත්ත්වය පාලනය කිරීමට පොලිසිය අහසට වෙඩි තැබිමටයි පියවර ගත්තේ. කැබිතිගොල්ලෑව රබකැපුවැව ප්‍රදේශයේ දී වන අලි ප්‍රහාරයකින් කාන්තාවක මිය ගොස් තිබෙනවා. සිද්ධිය සැලවීමත් සමඟ කැබිතිගොල්ලෑව පොලිසියේ නිලධාරීන් කණ්ඩායමක් එම ස්ථානය කරා ගමන් කරමින් සිටියා. රබකැපුවැව ප්‍රදේශයෙන් කැබිතිගොල්ලෑව මාර්ගය අවහිර කළ භික්ෂුන් වහන්සේ නමක ඇතුලු පිරිසක් විරෝධතාව ආරම්භ කර තිබුණා. එම පිරිස පොලිසියට ගල් මුල් වලින් හා මුගුරුවලින් පහරදුන් බවයි පොලිසිය පවසන්නේ. එහිදි තත්ත්වය පාලනය කිරීමට පොලිසිය අහසට වෙඩි තබා තිබෙනවා. ප්‍රහාරයෙන් බරපතල තුවාල ලැබු පොලිස් සැරවන්වරයෙකු කැබිතිගොල්ලෑව රෝහලට ඇතුලත් කෙරුණාත ඔහු වැඩිදුර ප්‍රතිකාර සඳහා අනුරාධපුර රෝහල වෙත මාරු කර යැවීමේ දී ජිවිතක්ෂයට පත් වු බවයි පොලිසිය පවසන්නේ. සිද්ධිය සම්බන්ධයෙන් හිමිනමක ඇතුලු 04 දෙනෙකු අත්අඩංගුවට ගෙන තිබෙනවා.           ", "URL": "https://www.itnnews.lk/2023/10/05/443505/", "Category": "දේශීය පුවත්", "Parent URL": null}