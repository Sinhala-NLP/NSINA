{"Source": "ITN news", "Timestamp": "නොවැම්බර් 9, 2021 18:02", "Headline": "අග්‍රහාර රක්ෂණ යෝජනා ක්‍රමයට අදාළ චක්‍රලේඛය තාවකාලිකව අත්හිටුවයි", "News Content": "විශ්‍රාමිකයන් සදහා අග්‍රහාර රක්ෂණ ක්‍රමයේ ප්‍රතිලාභ ලබා දීම වෙනුවෙන් නිකුත් කෙරුණු චක්‍රලේඛය තාවකාලිකව අත්හිටුවා තිබෙනවා. විශ්‍රාමික රාජ්‍ය නිලධාරීන් සදහා ක්‍රියාත්මක අග්‍රහාර රක්ෂණ යෝජනා ක්‍රමය යටතේ වූ ප්‍රතිලාභ තවදුරටත් පුළුල් කිරීම මැයෙන් මෙම චක්‍රලේඛය නිකුත් කෙරුණේ පසුගිය 29 වනදායි. එය නිකුත් කෙරුණේ 2016 ජනවාරි පළමු වනදාට පෙර විශ්‍රාම ලැබූවන් සදහා මෙන්ම වයස අවුරුදු 70ට වැඩි විශ්‍රාමිකයින් සදහා විශේෂ සහන ලබා දීම අරමුණු කර ගනිමින් බවයි රාජ්‍ය සේවා පළාත් සභා හා පළාත් පාලන අමාත්‍යාංශය පවසන්නේ. කෙසේ වෙතත් ඒ සම්බන්ධයෙන් මතුව ඇති විරෝධතා සලකාබලා අදාළ සියලු පාර්ශ්ව සමග නැවත සාකච්ඡා කර සුදුසු තීරණයක් ගන්නා තෙක් එම චක්‍ර ලේඛය ක්‍රියාත්මක කිරීම තාවකාලිකව අත්හටවු බව අමාත්‍යාංශ ලේකම් ජේ ජේ රත්නසිරි මහතා නිකුත් කළ නිවේදනයේ සදහන්.       ", "URL": "https://www.itnnews.lk/2023/10/05/374966/", "Category": "Breaking News,දේශීය පුවත්", "Parent URL": null}