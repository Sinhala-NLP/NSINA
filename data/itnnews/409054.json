{"Source": "ITN news", "Timestamp": "අප්‍රේල් 30, 2022 11:51", "Headline": "අසභ්‍ය විඩියෝ දර්ශනයෙන් බ්‍රිතාන්‍ය පාර්ලිමේන්තුව උණුසුම්", "News Content": "බ්‍රිතාන්‍යය කොන්සවේටිව් පක්ෂයේ පාර්ලිමේන්තු මන්ත්‍රිවරයෙක්  පාර්ලිමේන්තුව තුල දි අසභ්‍ය විඩියෝ දර්ශන නැරඹීම නිසා තහනමට ලක්ව තිබෙනවා. නීල් පැරිශ් නැමති පාර්ලිමේන්තු මන්ත්‍රිවරයායි මෙලෙස තහනමට ලක්ව ඇත්තේ. ඔහු 2010 වසරේ සිට බ්‍රිතාන්‍ය පාර්ලිමේන්තුව නියෝජනය කරනවා. නීල් පැරිශ් අග්‍රාමාත්‍ය බොරිස් ජොන්සන්ගේ ආණ්ඩු පක්ෂයට අයත්  මන්ත්‍රිවරයෙකු වීම විශේෂත්වයක්. පහළ මන්ත්‍රි මණ්ඩලයේ විවාදයක් පවතින අතරතුරද ඔහු සිය ජංගම දුරකතනය භාවිත කරමින් අසභ්‍ය දර්ශන නරඹා ඇති බවයි විදෙස් මාධ්‍ය වාර්ථා කළේ .රැකියා ස්ථානය තුළ දි මෙවැනි ක්‍රියාමාර්ගයක නිරත වීම විනය කඩ කිරීමක් බව බ්‍රිතාන්‍ය ආණ්ඩුවේ ප්‍රධාන සංවිධායකවරයා ප්‍රකාශ කර සිටියා.     ", "URL": "https://www.itnnews.lk/2023/10/05/409054/", "Category": "ජාත්‍යන්තර පුවත්", "Parent URL": null}