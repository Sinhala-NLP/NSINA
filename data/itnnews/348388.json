{"Source": "ITN news", "Timestamp": "ජූලි 11, 2021 12:38", "Headline": "කාබන් පෑන් සහ දත් බුරුසු විධිමත් ලෙස රැස් කිරීමට වැඩපිළිවෙළක්", "News Content": "පාසල් සහ රාජ්‍ය ආයතනවල භාවිතයෙන් බැහැර කෙරෙන කාබන් පෑන් සහ නිවෙස් වලින් ඉවත් කෙරෙන දත් බුරුසු විධිමත් ලෙස රැස් කිරීමට පරිසර අමාත්‍යාංශය වැඩපිළිවෙළක් ආරම්භ කර තිබෙනවා. කාබන් පෑන් සහ දත් බුරුසු දිරාපත්වීම සඳහා වසර 400 කට වැඩි කාලයක් ගතවන බවයි හෙළිවී ඇත්තේ. පෑන් බට සහ දත් බුරුසු රැස් කිරීම සඳහා අමාත්‍ය මහින්ද අමරවීර මහතාගේ උපදෙස් පරිදි විශේෂ බහාලුමක් හඳුන්වා දී තිබෙනවා. ඒ පෞද්ගලික අංශයේ දායකත්වය ද සමඟයි. පාසල් පද්ධතියෙන් දිනකට කාබන් පෑන් කිලෝග්‍රෑම් 80 ත් 100 ත් අතර ප්‍රමාණයක් බැහැර කෙරෙන බව හෙළිවී තිබෙනවා. නව බහාලුම් දහසකට ආසන්න සංඛ්‍යාවක් පාසල් සහ රාජ්‍ය ආයතනවලට ලබාදීමට පරිසර අමාත්‍යාංශයට මේ වනවිට හැකිවී තිබෙනවා.             ", "URL": "https://www.itnnews.lk/2023/10/05/348388/", "Category": "Breaking News,දේශීය පුවත්", "Parent URL": null}