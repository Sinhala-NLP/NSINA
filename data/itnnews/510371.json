{"Source": "ITN news", "Timestamp": "අගෝස්තු 23, 2023 17:23", "Headline": "පිටු 3 ක ලිපියක් ලියා සිඟිත්තිය සමඟ මවක් දිවි හානි කර ගනී", "News Content": "අවුරුද්දක් පමණ වයසැති තම සිගිත්තිය සමඟ මවක් වැවකට පැන සිය දිව හානි කරගෙන තිබෙනවා. මෙසේ සියදිවි හානි කරගෙන ඇත්තේ ලිඳුල පොලිස් වසමට අයත් ලෝගි වත්තේ පදිංචිව සිටි මගමනි දයානි  නැමති එක්දරු මව සහ ඇයගේ අවුරුද්දක් වයසැති මනෝහරන් ප්‍රතික්ෂා නම් සිගිත්තියයි. සිය සැමියාගෙන් සහ සැමියාගේ පවුලේ ඥාතින්ගෙන් තමන්ට සහ දරුවාට හිරිහැර සිදු වන බව මගමනි දයානි විසින් පිටු තුනක ලිපියක් ලියා එම ලිපිය සහ තම  විවාහ සහතිකය සහ ජාතික හැඳුනුම්පත වැව අසල තබා  උදැසන එම කාන්තාව සිගිත්තිය සමඟ ඇයගේ නිවස අසල පිහිටි වැවට පැන සියදිව හානි කරගෙන තිබෙනවා. ගොඩගත් සිරුර පශ්චාත්  මරණ පරික්ෂණය සඳහා නුවරඑලිය දිස්ත්‍රික් මහ රෝහලේ විශේෂඥ අධිකරණ වෛද්‍යවරයා වෙත යොමු කර තිබූ අතර , සිගිත්තියගේ සිරුර සොයා නුවරඑලිය පොලිස් ජිවිතාරක්ෂක බලකායේ නිලධාරින් සහ ප්‍රදේශවාසින් එක්ව මෙහෙයුම් දියත් කලත් සිරුර හමු නොවු නිසා සිගිත්තියගේ සිරුර සොයාගැනිමට නාවික හමුදා සහය ලබා ගැනීමට කටයුතු කර තිබුණා. ", "URL": "https://www.itnnews.lk/2023/10/05/510371/", "Category": "දේශීය පුවත්", "Parent URL": null}