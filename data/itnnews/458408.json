{"Source": "ITN news", "Timestamp": "ජනවාරි 31, 2023 08:57", "Headline": "පළාත් පාලන කොමසාරිස්වරුන් සහ සහකාර කොමසාරිස්වරුන්ට මැතිවරණ කොමිසමෙන් කැඳවීමක්", "News Content": "පළාත් පාලන කොමසාරිස්වරුන් සහ සහකාර කොමසාරිස්වරුන් මැතිවරණ කොමිසම වෙත කැඳවා තිබෙනවා. ඉදිරි පළාත් පාලන ඡන්ද වීමසිම සම්බන්ධයෙන් සාකච්ඡා කිරීම සදහා මෙම කැඳවීම සිදු කර ඇති බවයි මැතිවරණ කොමිෂන් සභාව පවසන්නේ. ඡන්දය පැවැත්වෙන කාලසීමාව තුළ පළාත් පාලන ආයතන කටයුතු කළ යුතු ආකාරය සම්බන්ධයෙන් මෙහිදි පළාත් පාලන කොමසාරිස්වරුන් සහ සහකාර කොමසාරිස්වරුන් දැනුවත් කිරීම සිදු කෙරෙනු ඇති. මේ අතර පළාත් පාලන මැතිවරණය නිරීක්ෂණයට අවසර ලබා දෙන නීරීක්ෂණ සංවිධාන සම්බන්ධයෙන් තීරණය කිරීම ලබන මස මුල සතියේ සිදු කරන බවයි මැතිවරණ කොමිෂන් සභාව පවසන්නේ. මැතිවරණ වියදම් නියාමන කිරිමේ පනතට අනුව මෙවර පළාත් පාලන ආතයන ඡන්දවිමසීමේ දී දේශපාලන පක්ෂ හා ස්වාධීන කණ්ඩායම්වල අපේක්ෂකයින්ට සිදුකළ හැකි වියදම් පිළිබදව ද මැතිවරණ කොමිෂන් සභාව මගින් සීමාවන් ප්‍රකාශයට පත් කර තිබෙනවා.       ", "URL": "https://www.itnnews.lk/2023/10/05/458408/", "Category": "Breaking News,දේශීය පුවත්", "Parent URL": null}