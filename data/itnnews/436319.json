{"Source": "ITN news", "Timestamp": "செப்டம்பர் 21, 2022 13:58", "Headline": "இந்திய அரசாங்கத்துடன் கடன் மறுசீரமைப்பு தொடர்பான பேச்சுவார்த்தைகள் ஆரம்பம்..", "News Content": "இந்திய அரசாங்கத்திடமிருந்து பெற்றுக்கொண்ட கடன் தொடர்பான மறுசீரமைப்பு குறித்த பேச்சுவார்த்தை ஆரம்பிக்கப்பட்டுள்ளது. இந்திய மற்றும் இலங்கை அதிகாரிகள் கடன் மறுசீரமைப்பு குறித்த முதல் சுற்று பேச்சுவார்த்தையை கடந்த 16ம் திகதி முன்னெடுத்திருந்ததாக இலங்கைக்கான இந்திய உயர்ஸ்தானிகராலயம் குறிப்பிட்டுள்ளதாக ரொய்ட்டர் செய்தி சேவை தகவல் வெளியிட்டுள்ளது. பேச்சுவார்த்தை சுமூகமான முறையில் இடம்பெற்றுள்ளதாகவும், இந்திய உயர்ஸ்தானிகராலம் தெரிவித்துள்ளது. பொருளாதார நெருக்கடியினால் பாதிக்கப்பட்டுள்ள அயல் நாடான இலங்கைக்கு நீண்டகால முதலீட்டின் ஊடாக ஒத்துழைப்பு வழங்க இந்தியா தயாராக உள்ளதாகவும் சுட்டிக்காட்டப்பட்டுள்ளது. இந்நிலையில் தேவையான எந்தவொரு சந்தர்ப்பத்திலும் தொடர்ச்சியான ஒத்துழைப்புக்களை வழங்க தயாரென இலங்கைக்கான இந்திய உயர்ஸ்தானிகர் கோபால் பாக்லே டுவிட்டர் பதிவொன்றினூடாக நேற்றைய தினம் தெரிவித்திருந்தமை குறிப்பிடத்தக்கது. ", "URL": "https://www.itnnews.lk/2023/10/05/436319/", "Category": "Breaking News,தேசிய செய்திகள்", "Parent URL": null}