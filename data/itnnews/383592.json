{"Source": "ITN news", "Timestamp": "දෙසැම්බර් 19, 2021 15:16", "Headline": "බ්‍රිතාන්‍යයේ සංචාරකයින්ට ජර්මනිය දොර වසයි", "News Content": "ඔමික්‍රෝන් නව ප්‍රභේදයේ ව්‍යාප්තිය මැඩ පැවැත්වීම සදහා බ්‍රිතාන්‍යයේ සංචාරකයින්ට තම රටට ඇතුල්වීමට ඉඩ ලබා නොදීමට ජර්මනිය තීරණය කර තිබෙනවා. ඔමික්‍රෝන් ප්‍රභේදය බ්‍රිතාන්‍ය තුළ ශීඝ්‍රයෙන් ව්‍යාප්ත වීමයි මෙම තීරණයට හේතු වී ඇත්තේ. කෙසේ වුවද බ්‍රිතාන්‍යයේ වෙසෙන ජර්මානු ජාතිකයින්ට හා පුරවැසියන්ට ජර්මනියට ඇතුල්වීමට අවසර හිමි වනවා. ඔවුන් වයිරසයට එරෙහි එන්නත් ලබා තිබුණද වයිරසය වැළදී නොමැති බව PCR පරීක්ෂණයකින් සහතික කළ යුතුයි. එමෙන්ම සති දෙකක කාලයක් නිරෝධායනයට ලක් විය යුතු වනවා.  නව නීති හෙට සිට ක්‍රියාත්මකයි. මේ ආකාරයටම ප්‍රංශය ද බ්‍රිතාන්‍ය සංචාරකයින්ට එරටට ඇතුල්වීම තහනම් කර තිබෙනවා.     ", "URL": "https://www.itnnews.lk/2023/10/05/383592/", "Category": "ජාත්‍යන්තර පුවත්", "Parent URL": null}