{"Source": "ITN news", "Timestamp": "මැයි 21, 2022 10:58", "Headline": "ඕස්ට්‍රේලියා මහ මැතිවරණය අද", "News Content": "ඕස්ට්‍රේලියා මහ මැතිවරණය අද පැවැත්වෙනවා. මිලියන 17කට වැඩි ජනතාවක් මෙවර මහමැතිවරණයේ දී ඡන්දය ප්‍රකාශ කිරීමට නියමිතයි. වර්තමාන අග්‍රාමාත්‍ය ස්කොට් මොරිසන් සහ ලේබර් පක්ෂයේ නායක ඇන්තනී අල්බනීස් අතරයි අනාගතය නායකත්වය සම්බන්ධයෙන් තරගය පවතින්නේ. ජීවන වියදම සහ දේශගුණ විපර්යාස මෙවර මැතිවරණයේ ප්‍රධානතම තේමා දෙකක් බවට පත්ව තිබෙනවා. හිටපු අග්‍රාමාත්‍ය ජෝන් හොවාඩ්ගෙන් පසු ධුර සම්පූර්ණ කල එකම අග්‍රාමාත්‍යවරයා බවට ස්කොට් මොරිසන් පත්ව තිබෙනවා. ස්වභාවික ව්‍යසනයන් සහ වසංගත තත්වයන්වලට මුහුණ දුන් අවස්ථාවල දී ඕස්ට්‍රේලියාව සාර්ථකව නායකත්වය ලබා දීමට ස්කොට් මොරිසන් සමත් වුණා.       ", "URL": "https://www.itnnews.lk/2023/10/05/412395/", "Category": "ජාත්‍යන්තර පුවත්", "Parent URL": null}