{"Source": "ITN news", "Timestamp": "பிப்ரவரி 17, 2022 12:20", "Headline": "உயிர்த்த ஞாயிறு தாக்குதல் தொடர்பில் அமைச்சர் பிரசன்ன தெரிவித்த கருத்து தொடர்பில் விசாரணை : பங்குதந்தை ஜூட் கோரிக்கை", "News Content": "உயிர்த்த ஞாயிறு தின தாக்குதல் தொடர்பில் முன்னாள் ஜனாதிபதி மைத்திரிபால சிறிசேன பொறுப்பு கூற வேண்டுமென அமைச்சர் பிரசன்ன ரணதுங்க தெரிவித்த கருத்து தொடர்பில் விசாரணைகள் முன்னெடுக்கப்பட வேண்டுமென கொழும்பு பேராயரின் மக்கள் தொடர்பான பணிப்பாளர் ஜூட் க்ரீஷாந்த பங்குதந்தை கோரியுள்ளார். வாக்குமூலம் ஒன்றை பெற்றுக்கொள்வதற்கு இன்றையதினம் குற்றப்புலனாய்வு திணைக்களத்தின் விசேட பிரிவுக்கு அழைக்கப்பட்ட சந்தர்ப்பத்திலேயே அவர் இதனை கூறியுள்ளார். கடந்த டிசம்பர் மாதம் 10ம் திகதி அதுதொடர்பான முறைப்பாட்டொன்றையும் அவர் குற்றப்புலனாய்வு திணைக்களத்தில் பதிவு செய்திருந்தார். இந்நிலையில் இன்று காலை 9.40 மணியளவில் பங்கு தந்தை ஜூட் க்ரீஷாந்த குற்றப்புலனாய்வு திணைக்களத்தில் ஆஜராகியிருந்தமை குறிப்பிடத்தக்கது. ", "URL": "https://www.itnnews.lk/2023/10/05/395618/", "Category": "Breaking News,தேசிய செய்திகள்", "Parent URL": null}