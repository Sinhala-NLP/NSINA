{"Source": "ITN news", "Timestamp": "නොවැම්බර් 19, 2022 09:41", "Headline": "දිවයිනේ ප්‍රදේශ කිහිපයකට අද දිනයේ වැසි", "News Content": "කංකසන්තුරේ සිට ත්‍රිකුණාමලය හරහා මඩකලපුව දක්වා වෙරළට ඔබ්බෙන්වන  මුහුදු ප්‍රදේශවලට මෙන්ම බෙංගාල බොක්ක මුහුදු ප්‍රදේශයට යාත්‍රා නොකරන්නැයි කාලගුණ විද්‍යා දෙපාර්තමේන්තුව ධීවර හා නාවික ප්‍රජාවට දැනුම් දෙනවා. ගිනිකොණ දිග බෙංගාල බොක්ක ආශ්‍රිතව පවතින අඩු පීඩන කලාපය ඉදිරි පැය 48 තුළ පීඩන අවපාතයක් දක්වා වර්ධනය විය හැකියි. මේ හේතුවෙන් මෙම පීඩන අවපාතය හෙට සහ අනිද්දා ශ්‍රී ලංකාවේ උතුරු වෙරළට ආසන්නව තමිල්නාඩු ප්‍රදේශයට ගමන් කිරීමේ වැඩි හැකියාවක් පවතින බවයි කාලගුණ විද්‍යා දෙපාර්තමේන්තුව දැනුම් දෙන්නේ. මේ අනුව කංකසන්තුරේ සිට ත්‍රිකුණාමලය හරහා මඩකලපුව දක්වා වෙරළට ඔබබෙන් වන ගැඹුරු සහ නොගැඹුරු මුහුදු ප්‍ර දේශවල විටින් විට වැසි හෝ ගිගුරුම් සහිත වැසි ඇතිවිය හැකියි. දිවයින වටා වන මුහුදු ප්‍රදේශවල සුළං උතුරු දෙසින් හමා යයි. කංකසන්තුරේ සිට ත්‍රිකුනාමලය සහ මඩකලපුව හරහා පොතුවිල් දක්වා වෙරළට ඔබ්බෙන් වන මුහුදු ප්‍ර දේශ විටින් විට රළු විය හැකියි. දිවයින වටා වන සෙසු මුහුදු ප්‍රදේශ විටින් විට තරමක් රළු වියහැකි බවයි කාලගුණ විද්‍යා දෙපාර්තමේන්තුව සදහන් කරන්නේ. දිවයිනේ ප්‍රදේශ කිහිපයකට අද දිනයේ වැසි ඇතිවිය හැකි තත්ත්වයක්ද පවතිනවා.         ", "URL": "https://www.itnnews.lk/2023/10/05/446495/", "Category": "දේශීය පුවත්", "Parent URL": null}