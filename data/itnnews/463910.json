{"Source": "ITN news", "Timestamp": "පෙබරවාරි 28, 2023 11:04", "Headline": "නිට්ටාවටම සුව නොවුණු කොරෝනා", "News Content": "ගත වූ පැය 24ට ලොව පුරා රටවල් 229කින් කොරෝනා වෛරස ආසාදිතයින් එක්ලක්ෂ දසදහසකට ආසන්න සංඛ්‍යාවක් හමුව ඇති බව විදෙස් මාධ්‍ය වාර්තා කරනවා. සිදු ව ඇති මරණ සංඛ්‍යාව 649ක්. ඊයේ (27) දිනයේ දී වැඩිම වෛරස ආසාදිතයින් සංඛ්‍යාවක් හමුවී ඇත්තේ ජර්මනියෙන්. එම සංඛ්‍යාව 33000කට ආසන්නයි. එමෙන්ම බ්‍රසීලය 13000ක් , රුසියාවෙන් 9000ක් හා තායිවානයෙන් 7000ක් ලෙස වෛරස ආසාදිතයින් හමුව තිබෙනවා. ඊයේ දිනයේ දී සිදු වී ඇති වැඩිම කොරෝනා මරණ සංඛ්‍යාව වන 139 වාර්තා වන්නේ ජර්මනියෙන්. ඒ සමගම ලොව සමස්ත කොරෝනා මරණ සංඛ්‍යාව ලක්ෂ හැට අටකට ආසන්න වනවා. හමු වී ඇති සමස්ත වෛරස ආසාදිතයින් සංඛ්‍යාව හැටහත් කෝටි අනූඅට ලක්ෂයකට අධිකයි.     ", "URL": "https://www.itnnews.lk/2023/10/05/463910/", "Category": "ජාත්‍යන්තර පුවත්", "Parent URL": null}