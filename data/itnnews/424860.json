{"Source": "ITN news", "Timestamp": "ජූලි 24, 2022 18:09", "Headline": "22 වන ආණ්ඩුක්‍රම ව්‍යවස්ථා සංශෝධනය ලබන 27 වනදා පාර්ලිමේන්තුවට", "News Content": "22 වන ආණ්ඩුක්‍රම ව්‍යවස්ථා සංශෝධනය ලබන 27 වනදා පාර්ලිමේන්තුවට ඉදිරිපත් කරන බව අමාත්‍ය ආචාර්ය විජේදාස රාජපක්ෂ මහතා පවසනවා. පසුගිය ජුනි මස 24 වනදා 22 වන ව්‍යවස්ථා සංශෝධනය ගැසට් පත්‍රයක් මගින් ප්‍රකාශයට පත්කෙරුණා. ඒ තුළින් ද්විත්ව පුරවැසිභාවයක් හිමි වූවන්ට පාලන කටයුතු සඳහා සම්බන්ධවීමේ අවස්ථාව අහිමි වනවා. කැබිනට් අමාත්‍යවරයෙක් , කැබිනට් නොවන අමාත්‍යවරයෙක් හෝ නියෝජ්‍ය අමාත්‍යවරයෙකු ධුරය දැරීම පිළිබඳ නව ආණ්ඩුක්‍රම ව්‍යවස්ථා සංශෝධනය මගින් යෝජනා කර තිබෙනවා. ස්වකීය අත්සන මගින් ජනාධිපතිවරයා වෙත යවන ලිපියකින් ධුරයෙන් ඉල්ලා අස්වුවහොත් හෝ තවදුරටත් පාර්ලිමේන්තු මන්ත්‍රීවරයෙකු නොවුණහොත් අග්‍රාමාත්‍යවරයා සිය ධුරය දැරීමට නුසුදුසු බවයි 22 වන ආණ්ඩුක්‍රම ව්‍යවස්ථා සංශෝධනයේ දැකවෙන්නේ.         ", "URL": "https://www.itnnews.lk/2023/10/05/424860/", "Category": "Breaking News,දේශීය පුවත්", "Parent URL": null}