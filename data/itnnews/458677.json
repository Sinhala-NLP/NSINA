{"Source": "ITN news", "Timestamp": "பிப்ரவரி 1, 2023 12:21", "Headline": "மாற்று வழிகளை பயன்படுத்துமாறு வேண்டுகோள்", "News Content": "இலங்கையின் 75வது சுதந்திர தின ஒத்திகை மற்றும் கொண்டாட்டங்களின் போது மாற்று வழிகளைப் பயன்படுத்துமாறு வாகன சாரதிகளுக்கு வேண்டுகோள் விடுக்கப்பட்டுள்ளது. பெப்ரவரி 1, 2 மற்றும் 3 ஆம் திகதிகளில் காலை ஒத்திகைகளும், 2023 பெப்ரவரி 4 ஆம் திகதி சுதந்திர தின விழாவும் நடைபெறும் என பொலிஸ் ஊடகப் பேச்சாளர் நிஹால் தல்துவ ஊடகங்களுக்கு தெரிவித்தார். குறித்த காலப்பகுதியில் காலி வீதியை வழமையாக பயன்படுத்தும் வாகன சாரதிகள் மாற்று வழிகளை பயன்படுத்துமாறு அவர் மேலும் வலியுறுத்தியுள்ளார். சுதந்திர தினம் தொடர்பான நடவடிக்கைகளின் போது மக்கள் இலகுவான பயணங்களை மேற்கொள்வதற்காக கொழும்பு மற்றும் அதனைச் சுற்றியுள்ள பகுதிகளில் போக்குவரத்து உத்தியோகத்தர்கள் கடமையில் ஈடுபடுத்தப்பட்டுள்ளதாக ஊடகப் பேச்சாளர் தெரிவித்துள்ளார். ", "URL": "https://www.itnnews.lk/2023/10/05/458677/", "Category": "Breaking News,தேசிய செய்திகள்", "Parent URL": null}