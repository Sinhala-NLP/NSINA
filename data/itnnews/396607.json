{"Source": "ITN news", "Timestamp": "පෙබරවාරි 21, 2022 18:05", "Headline": "යහපාලන රජය සමයේ මෙරටට ගෙන්වූ සායනික අපද්‍රව්‍ය සහිත බහාලුම් 45ක් ප්‍රතිඅපනයනය කෙරේ", "News Content": "යහපාලන රජය සමයේ මෙරටට ගෙන්වූ සායනික අපද්‍රව්‍ය සහිත බහාලුම් 45ක් ප්‍රතිඅපනයනට කිරීම අද සිදු කෙරුණා. අදියර කිහිපයක් යටතේ මෙම අපද්‍රව්‍ය ප්‍රති අපනයනය කෙරුණු අතර ඒ සඳහා සියලු වියදම් දැරුවේ ඒවා මෙරටට ගෙන්වූ සමාගම් විසිනුයි. බ්‍රිතාන්‍යයේ සිට මෙම  සායනික අපද්‍රව්‍ය තොගය මෙරටට ගෙන එනු ලැබුවේ 2019 වසරේ යහපාලන රජය යටතේයි. මෙම බහාලුම් 242 ක් කටුනායක නිදහස් වෙළෙඳ කලාප භූමියේ ගබඩා කර තිබුණා. පාර්සල් සම්මුතිය යටතේ යම් රටකින් තවත් රටකට අපද්‍රව්‍ය අඩංගු බහාලුම් ප්‍රවාහනය තහනම් වනවා. එහෙත් ලන්ඩනයේ පදිංචි ශ්‍රී ලාංකික සම්බවයක් සහිත පුද්ගලයෙකු පෞද්ගලික සමාගමක් යටතේයි අපද්‍රව්‍ය මෙරටට ගෙන්වා තිබුණේ. මෙම සායනික අපද්‍රව්‍ය අදියර කිහිපයක් යටතේ ප්‍රතිඅපනයනය කෙරුණු අතර එහි අවසන් බහාලුම් තොගය ප්‍රතිඅපනයනය අද සිදු කෙරුණේ කොළඹ වරායේ CICT අංගනයේදීයී.රේගු අධ්‍යක්ෂ ජනරාල් විශ්‍රාමික මේජර් ජෙනරාල් විජිත රවිප්‍රිය මහතාගේ අධීක්ෂණයෙන් එම කටයුතු සිදු කෙරුණා. ", "URL": "https://www.itnnews.lk/2023/10/05/396607/", "Category": "දේශීය පුවත්", "Parent URL": null}