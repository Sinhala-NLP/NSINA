{"Source": "ITN news", "Timestamp": "පෙබරවාරි 19, 2023 11:30", "Headline": "T20 කාන්තා ලෝක කුසලානය: තීරණාත්මක තරගයක් අද", "News Content": "පන්දුවාර විස්සයි විස්ස කාන්තා ලෝක කුසලාන ක්‍රිකට් තරගාවලියේ ශ්‍රී ලංකා කණ්ඩායමට අතිශයින් තීරණාත්මක වූ තරගයක් අද පැවැත්වෙනවා. විස්සයි විස්ස කාන්තා ලෝක කුසලාන ක්‍රිකට් තරගාවලියේ ශ්‍රීලංකා කණ්ඩායම හා නවසීලන්ත කණ්ඩායම අතරයි මෙම තීරණාත්මක තරගය පැවැත්වෙන්නේ. ශ්‍රී ලංකා වේලාවෙන් රාත්‍රි 10.30ටයි.  දකුණු අප්‍රිකාවේ පර්ල් හිදී පැවැත්වෙන මෙම තරගයෙන් ශ්‍රී ලංකා ක්‍රීඩිකාවන් ජයග්‍රහණය කළ හොත් ඔවුන්ට අවසන් පූර්ව වටයට සුදුසුකම් ලබා ගැනීමට අවස්ථාව හිමිවනවා. කෙසේ වුවද අද තරගය ශ්‍රී ලංකාවට මෙන්ම නවසීලන්තයට ද තීරණාත්මක තරගයක් බවයි ක්‍රිකට් විචාරකයන් පෙන්වා දෙන්නේ.         ", "URL": "https://www.itnnews.lk/2023/10/05/461655/", "Category": "ක්‍රීඩා,දේශීය පුවත්", "Parent URL": null}