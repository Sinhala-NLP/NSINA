{"Source": "ITN news", "Timestamp": "செப்டம்பர் 29, 2021 16:17", "Headline": "தனிமைப்படுத்தல் ஊரடங்கு எதிர்வரும் 1ம் திகதி நீக்கம்..", "News Content": "ஆகஸ்ட் 20 ம் திகதி முதல் நாடு தழுவிய ரீதியில் பிறப்பிக்கப்பட்டுள்ள தனிமைப்படுத்தல் ஊரடங்கு உத்தரவை நாளை மறுநாள் அதிகாலை 4 மணியுடன் நீக்க ஜனாதிபதி பணிப்புரை விடுத்துள்ளார். தனிமைப்படுத்தல் ஊரடங்கு உத்தரவு நீக்கப்பட்டதன் பின்னர் பின்பற்றவேண்டிய சுகாதார வழிகாட்டல்கள் நாளை அறிவிக்கப்படும். கொரோனா பரவல் தொடர்பாக கவனம் செலுத்தி நாடு முழுவதிலும் தனிமைப்படுத்தல் ஊரடங்கு சட்டத்தை பிறப்பிக்க அரசாங்கம் தீர்மானித்தது. பல தடவைகள் தனிமைப்படுத்தல் ஊரடங்கு சட்டம் நீடிக்கப்பட்டது. எனினும் தற்போதய நிலையை கருத்திற் கொண்டு தனிமைப்படுத்தல் ஊரடங்கு சட்டத்தை ஒக்டோபர் முதலாம் திகதி அதிகாலை 4 மணியுடன் நீக்குவதற்கு தீர்மானிக்கப்பட்டதாக இராணுவத்தளபதி ஜெனரல் சவேந்திர சில்வா தெரிவித்துள்ளார். ", "URL": "https://www.itnnews.lk/2023/10/05/365836/", "Category": "Breaking News,தேசிய செய்திகள்,முதன்மை செய்தி", "Parent URL": null}