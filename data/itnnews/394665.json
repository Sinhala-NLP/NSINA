{"Source": "ITN news", "Timestamp": "පෙබරවාරි 12, 2022 14:49", "Headline": "තවත් කොරෝනා වයිරස් ප්‍රභේද හමුවෙන්න පුළුවන් – WHO", "News Content": "කොවිඩ් වසංගතය තවමත් අවසන් වී නොමැති බවත් එබැවින් තවත් කොරෝනා වයිරස් ප්‍රභේද අපේක්ෂා කළ හැකි බවත් ලෝක සෞඛ්‍ය සංවිධානය පවසනවා. කොවිඩ් නයින්ටීන් වයිරසය පරිනාමය වී තවත් ප්‍රභේද අපේක්ෂා කළ හැකි බවයි ලෝක සෞඛ්‍ය සංවිධානයේ ප්‍රධාන විද්‍යාඥ සෞම්‍යා ස්වාමිනාදන් ප්‍රකාශ කරන්නේ. එම සංවිධානයේ අධ්‍යක්ෂ ජෙනරාල්වරයා සමග එන්නත් නිෂ්පාදන පහසුකම් නිරික්ෂණයට ගිය අවස්ථාවේදී පැවති මාධ්‍ය සාකච්ඡාවකදී ඇය මේ බව ප්‍රකාශ කළා. අප මේ වන විට වසංගතයේ අවසානයේ නොසිටින බව සියලු දෙනා තේරුම්ගත යුතු වන බවයි ඇය වැඩිදුරටත් අවධාරණය කර සිටින්නේ. මෙහිදී වැඩිදුරටත් අදහස් දැක්වූ ලෝක සෞඛ්‍ය සංවිධානයේ ප්‍රධානී පෙන්වා දෙන්නේ ලෝක ජනගහනයෙන් සියයට 70ක් පමණ කොරෝනා මර්දන එන්නත් නිසි පරිදී ලබා ගැනීම තුළින් මේ වසරේ මැද භාගය වන විට ගෝලීය වසංගතයේ උග්‍ර තත්ත්වය පහව යනු ඇති බවයි.       ", "URL": "https://www.itnnews.lk/2023/10/05/394665/", "Category": "ජාත්‍යන්තර පුවත්", "Parent URL": null}