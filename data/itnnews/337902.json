{"Source": "ITN news", "Timestamp": "මැයි 19, 2021 13:02", "Headline": "කළුතර දිස්ත්‍රික්කයේ නිරෝධායනයට ලක්ව සිටින පවුල් වෙනුවෙන් සහන මල්ලක්", "News Content": "කළුතර දිස්ත්‍රික්කයේ නිරෝධායනයට ලක්ව සිටින පවුල් වෙනුවෙන් රුපියල් දස දහසක සහන මල්ල නිවසටම ගෙනගොස් ලබා දීමේ වැඩපිළිවෙල මේ වෙනකොට සාර්ථක ආකාරයෙන් ක්‍රියාත්මක කෙරෙනවා. නිරෝධායනයට ලක්වන පවුල් තිස් දහස් දෙසිය හැට දෙකක් සදහා මෙම සහන මල්ල හිමිවන බවයි කළුතර දිස්ත්‍රික් ලේකම් ප්‍රසන්න ගිනිගේ මහතා සදහන් කළේ. දිස්ත්‍රික්කයේ මේ වන විට ආසාදිතයන් 13471 දෙනෙකු වාර්තා වී තිබෙනවා. ගම්පහ ප්‍රදේශීය කොට්ඨාසය තුළ නිරෝධායනයට ලක්ව සිටින පවුල් 253 ක් සදහා වියළි ආහාර මළු නිවෙස් වෙත ගෙනගොස් ලබා දීම සිදු කෙරුණා. ඒ ප්‍රාෙද්ශීය ලේකම් සුරංගා ගුණතිලක මහත්මියගේ ප්‍රධානත්වයෙන්. රත්නපුර මහ නගර සභා සීමාවේ හුදකලා කර ඇති ප්‍ර දේශවලට වියළි ආහාර සලාක බෙදාදීම සිදුවුණා. පවුල් 43 ක් සදහා රුපියල් දස දහසක් වටිනා වියළි ආහාර සලාක ලබාදීම සිදුවූ බවයි අප වාර්තාකරුවන් සදහන් කළේ. තවත් පවුල් 143 කට රුපියල් පන්දහසක් බැගින් වටිනා වියළි සලාක බෙදාදීමක් සිදුවුණා.     ", "URL": "https://www.itnnews.lk/2023/10/05/337902/", "Category": "දේශීය පුවත්", "Parent URL": null}