{"Source": "ITN news", "Timestamp": "අප්‍රේල් 24, 2022 17:05", "Headline": "සරණාගතභාවය පතා තවත් 18 දෙනෙකු තමිල්ණාඩුවට", "News Content": "ශ්‍රි ලංකාවේ සිට සරණාගතභාවය පතා තවත් පුද්ගලයින් 18 දෙනෙකු තමිල්ණාඩුවට පැමිණ ඇති බව ඉන්දීය මාධ්‍ය වාර්ථා කරනවා . පවුල් 05 කට අයත් පුද්ගලයින් පිරිසක්  මෙලෙස දකුණු ඉන්දියාවට පැමිණ ඇති බවයි  විදෙස් මාධ්‍ය සඳහන් කළේ .  එම පිරිස අතර කුඩා දරුවන් මෙන්ම වයස අවුරුදු 80 ඉක්ම වු වයෝවෟද්ධ පුද්ගලයෙකුද සිටිනවා. ෆයිබර් බෝට්ටුවක නැගී ඔවුන් ඉන්දියාවට පැමිණ ඇති බවයි වාර්ථා වන්නේ. ප්‍රාන්ත පොලිසිය පිරිස සම්බන්ධයෙන් විමර්ශන කටයුතු ආරම්භ කර තිබෙනවා. ඔවුන් මේ වන විට මණ්ඩපම් පුනරුත්තාපන කදවුරේ රදවා ඇති බව සඳහන්. තමන්ට අත්‍යනවශ්‍ය භාණ්ඩ වර්ග ලබා ගැනීමට නොහැකි නිසා මෙලෙස සංක්‍රමණය  කළ බව ඔවුන් පොලිසියට ප්‍රකාශ කර තිබෙනවා . තමන් සතු වත්කම් විකුණා දමා ඉන්දියාවට පැමිණ ඇති බවයි එක් කාන්තාවක් පවසා ඇත්තේ. පුනරුත්තාපන කදවුරේ රැදී සිටින කාලය තුළදි මෙම පිරිසට ආහාර පාන ලබා දෙන බවයි තමිල්ණාඩු බලධාරීන් සදහන් කළේ. කෙසේ වෙතත් ඔවුනට කිසිදු මුල්‍යාධාරයක් ලබා නොදෙන බවද තමිල්ණාඩු බලධාරින් පවසා තිබෙනවා.       ", "URL": "https://www.itnnews.lk/2023/10/05/408157/", "Category": "දේශීය පුවත්", "Parent URL": null}