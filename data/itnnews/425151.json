{"Source": "ITN news", "Timestamp": "ජූලි 26, 2022 14:49", "Headline": "ලක්ෂ 90ක රත්‍රං සමඟ තුන් දෙනෙකු නාවික හමුදා භාරයට", "News Content": "නීති විරෝධී ලෙස මෙරටින් රැගෙනයාමට උත්සාහ දැරූ රුපියල් ලක්ෂ 90කට අධික වටිනාකමකින් යුත් රත්‍රං තොගයක් සමඟ සැකකරුවන් තුන් දෙනෙකු නාවික හමුදා භාරයට ගෙන තිබෙනවා. නාවික හමුදාව මන්නාරම පේසාලෛ මුහුදු තීරයේ සිදු කළ විශේෂ සෝදිසි මෙහෙයුමකදී සැකකටයුතු යාත්‍රාවක් නිරීක්ෂණය වී තිබෙනවා. එය පරීක්ෂාවට ලක් කිරිමේ දී රත්‍රං ග්‍රෑම් 470ක් සහ වාලම්පුරියක් හමුවී ඇති අතර යාත්‍රාවේ සිටි සැකකරුවන් තුන් දෙනෙකුද තම භාරයට ගත් බවයි නාවික හමුදාව පවසන්නේ. ඔවුන් පුත්තලම් හා පේසාලෛ ප්‍රදේශවල පදිංචිකරුවන් ඉදිරි නීතිමය කටයුතු සදහා ඔවුන් රේගු නිලධාරීන් වෙත භාරදීමට නාවික හමුදාව කටයුතු කළේ.       ", "URL": "https://www.itnnews.lk/2023/10/05/425151/", "Category": "දේශීය පුවත්", "Parent URL": null}