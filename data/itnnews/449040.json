{"Source": "ITN news", "Timestamp": "දෙසැම්බර් 5, 2022 10:14", "Headline": "සේනා දළඹුවාගේ ව්‍යාප්තිය පාලනයට කඩිනම් පියවර ගන්නැයි ඇමතිගෙන් නිලධාරීන්ට උපදෙස්", "News Content": "බඩ ඉරිගු ආනයනය සම්පුර්ණයෙන්ම අත්හිටුවා මෙරටට අවශ්‍ය බඩ ඉරිගු රට තුළදීම නිෂ්පාදනය කිරීමට අවශ්‍ය වැඩ පිළිවෙල සකසා ඇති බව අමාත්‍ය මහින්ද අමරවීර මහතා පවසනවා. බඩ ඉරිගු වගාව සදහා ගොවීන්ට අවශ්‍ය සහන ලබාදීමට පියවර ගන්නා බවයි අමාත්‍යවරයා අනුරාධපුරයේදි වැඩිදුරටත් ප්‍රකාශ කළේ. සේනා දළඹුවාගෙන් හානි වු බඩ ඉරිගු වගාවන් නිරීක්ෂණ කිරීමට අමාත්‍ය මහින්ද අමරවීර මහතා එක්වුණා. මිහින්තලය,  කහටගස්දිගිලිය,  හොරව්පොතාන,  ගලෙන්බිදුණුවැව,  තිරප්පනේ හා ගම්බිරිගස්වැව යන ප්‍රදේශවල බඩ ඉරිගු වගාවට සේනා දළඹුවාගෙන් දැඩි හානි සිදුව තිබෙනවා. සේනා දළඹුවාගේ ව්‍යාප්තිය පාලනය සදහා කඩිනම් පියවර ගන්නැයි අමාත්‍ය මහින්ද අමරවීර මහතා මෙහිදි නිලධාරීන්ට උපදෙස් ලබා දුන්නා.     ", "URL": "https://www.itnnews.lk/2023/10/05/449040/", "Category": "Breaking News,දේශීය පුවත්", "Parent URL": null}