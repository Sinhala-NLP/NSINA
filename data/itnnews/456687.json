{"Source": "ITN news", "Timestamp": "ஜனவரி 20, 2023 12:44", "Headline": "இந்திய வெளிவிவகார அமைச்சருடன் ஜனாதிபதி சந்திப்பு", "News Content": "இக்கட்டான காலங்களில் இலங்கையுடன் இந்தியாவின் ஒத்துழைப்பை வெளிப்படுத்துவதே தனது இலங்கை விஜயத்தின் முதன்மையான நோக்கம் என இந்திய வெளிவிவகார அமைச்சர் எஸ்.ஜெய்சங்கர் தெரிவித்துள்ளார். ஜனாதிபதி ரணில் விக்கிரமசிங்கவை இன்று காலை சந்தித்தபோதே அவர் இவ்வாறு தெரிவித்தார். இலங்கைக்கும் இந்தியாவுக்கும் இடையில் கூட்டு ஒப்பந்தமும் கைச்சாத்திடப்பட்டதாக ஜனாதிபதி ஊடகப் பிரிவு தெரிவித்துள்ளது. இந்தியப் பிரதமர் நரேந்திர மோடி விடுத்த அழைப்பையும் இந்திய வெளியுறவு அமைச்சர் ஜனாதிபதியிடம்தெரிவித்தார். இலங்கையின் பிரச்சினைக்கு தீர்வு காண்பது தொடர்பாக கலந்துரையாடுவதே இதன் நோக்கமாகும். இதேவேளை, வெளிவிவகார அமைச்சர் அலி சப்ரிக்கும் இந்திய வெளிவிவகார அமைச்சருக்கும் இடையில் ஜனாதிபதி செயலகத்தில் கலந்துரையாடல் ஒன்று இடம்பெற்றது. ", "URL": "https://www.itnnews.lk/2023/10/05/456687/", "Category": "Breaking News,தேசிய செய்திகள்,முதன்மை செய்தி", "Parent URL": null}