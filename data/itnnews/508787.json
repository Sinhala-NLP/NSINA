{"Source": "ITN news", "Timestamp": "අගෝස්තු 17, 2023 05:55", "Headline": "සාමාන්‍ය පෙළ උත්තර පත්‍ර ඇගයීම හෙටින් ඇරඹෙයි", "News Content": "අපොස සාමාන්‍ය පෙළ විභාගයේ (2022) උත්තර පත්‍ර ඇගයීම් පළමු අදියර හෙට ආරම්භ කරන බවත් එම අදියර ලබන 27 වැනිදා අවසන් කිරීමට නියමිත බවත් නියෝජ්‍ය විභාග කොමසාරිස් ලසික සමරකොන් මහතා පවසනවා. රටපුරා මධ්‍යස්ථාන 100 කදී ඇගයීම් කටයුතු ක්‍රියාත්මක වන බවත් ඒ සඳහා ගුරුවරු 27,500 ක් පමණ සහභාගි වන බවත් නියෝජ්‍ය විභාග කොමසාරිස්වරයා ප්‍රකාශ කරනවා. උත්තර පත්‍රවලින් ලක්‍ෂ 26 කට ආසන්න සංඛ්‍යාවක් හෙවත් සියයට 90 කට ආසන්න ප්‍රමාණයක් පළමු අදියරේදී ඇගයීමට ලක්වන බව කී ඒ මහතා නගර 56 ක ඇගයීම් මණ්ඩල 1,721 ක අධීක්‍ෂණයෙන් ඇගයීම් කටයුතු ක්‍රියාත්මක වන බවත් පෙන්වා දුන්නා. ", "URL": "https://www.itnnews.lk/2023/10/05/508787/", "Category": "නවතම පුවත්", "Parent URL": null}