{"Source": "ITN news", "Timestamp": "ஜூலை 10, 2023 11:27", "Headline": "மற்றுமொரு கோரவிபத்து", "News Content": "இன்று அதிகாலை அம்பன்பொல பிரதேசத்தில் யாத்ரீகர்கள் குழுவை ஏற்றிச் சென்ற பஸ் ஒன்று நிறுத்தி வைக்கப்பட்டிருந்த கொள்கலன் மீது மோதி விபத்துக்குள்ளானதில் இருவர் உயிரிழந்துள்ளதுடன் 29 பேர் காயமடைந்துள்ளனர். பாதெனிய – அனுராதபுரம் வீதியில் பாதெனிய மகா வித்தியாலயத்திற்கு அருகில் இந்த விபத்து இடம்பெற்றுள்ளதாக பொலிஸார் தெரிவித்தனர். இந்த விபத்தில் தலாவ பகுதியைச் சேர்ந்த 32 மற்றும் 71 வயதுடைய இருவர் உயிரிழந்துள்ளதுடன் மேலும் 29 பேர் காயமடைந்துள்ளனர். காயமடைந்தவர்களில் 6 பெண்களும் ஆண் ஒருவரும் அம்பன்பொல வைத்தியசாலையிலும், 18 பெண்களும் 4 ஆண்களும் கல்கமுவ வைத்தியசாலையிலும் அனுமதிக்கப்பட்டுள்ளனர். விபத்து தொடர்பான விசாரணைகளை அம்பன்பொல பொலிஸார் மேற்கொண்டு வருகின்றனர் ", "URL": "https://www.itnnews.lk/2023/10/05/498673/", "Category": "Breaking News,தேசிய செய்திகள்", "Parent URL": null}