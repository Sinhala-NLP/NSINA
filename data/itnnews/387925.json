{"Source": "ITN news", "Timestamp": "ජනවාරි 10, 2022 14:54", "Headline": "ඕස්ට්‍රේලියාවේ සමස්ත ආසාදිතයින් සංඛ්‍යාව ලක්ෂ 10 පනී", "News Content": "ඕස්ට්‍රේලියාවේ සමස්ත කොරෝනා ආසාදිතයින් සංඛ්‍යාව ලක්ෂ 10 ඉක්මවා ගියා. ඕස්ට්‍රේලියාව තුළ ශීඝ්‍රයෙන් ඔමික්‍රෝන් ප්‍රභේදය ව්‍යාප්තවීමත් සමග එරටින් දෛනිකව වාර්තාවන ආසාදිතයින් සංඛ්‍යාව ඉහළ ගොස් තිබෙනවා. එරට සමස්ත කොරෝනා ආසාදිතයින්ගේ සංඛ්‍යාවෙන් අඩකට වැඩි සංඛ්‍යාවක් හමුවූයේ පසුගිය සතිය තුළදීවීම විශේෂත්වයක්. ඔම්ක්‍රෝන් ප්‍රභේදය ව්‍යාප්තවීමට ප්‍රථම වයිරස ව්‍යාප්තිය හොදින්ම පාලනය කළ රටක් ලෙසයි ඕස්ට්‍රේලියාව හැදින්වූයේ. එමෙන්ම මේ වනවිට එරට දරුවන්ගෙන් වයස අවුරුදු 5 ත් 11 ත් අතර සියලු දෙනාට වයිරසයට එරෙහි එන්නත ලබාදීම ද ආරම්භකර තිබෙනවා.       ", "URL": "https://www.itnnews.lk/2023/10/05/387925/", "Category": "ජාත්‍යන්තර පුවත්", "Parent URL": null}