{"Source": "ITN news", "Timestamp": "ඔක්තෝබර් 3, 2023 08:04", "Headline": "ශ්‍රී ලංකා – ඇෆ්ගනිස්තාන පුහුණු තරගය අද", "News Content": "ලෝක කුසලාන එක්දින ක්‍රිකට් තරගාවලිය යටතේ ශ්‍රී ලංකාව සහ ඇෆ්ගනිස්තානය අතර පුහුණු තරගය අද (03) පැවැත් වේ. ශ්‍රී ලංකා වේලාවෙන් පස්වරු 02ට තරගය ආරම්භ වීමට නියමිතය. තරගයේ කාසියේ වාසිය පස්වරු 1.30ට සිදුකිරීමට නියමිත අතර, ශ්‍රී ලංකා කණ්ඩායම දසුන් ශානක විසින් මෙහෙයවනු ලබන අතර, ඇෆ්ගනිස්තාන කණ්ඩායම හසමතුල්ලා ෂාහිඩී විසින් මෙහෙයවනු ලබයි. ලෝක කුසලාන ක්‍රිකට් තරගාවලියේ පෙරහුරු තරග අදින් අවසන් වන අතර 5 වැනිදා එංගලන්තය හා නවසීලන්තය අතර තරගයෙන් ලෝක කුසලාන තරග ආරම්භ වේ. ", "URL": "https://www.itnnews.lk/2023/10/05/520156/", "Category": "ක්‍රීඩා,දේශීය පුවත්", "Parent URL": null}