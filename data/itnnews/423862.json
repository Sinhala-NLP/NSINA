{"Source": "ITN news", "Timestamp": "ජූලි 18, 2022 15:11", "Headline": "බ්‍රිතාන්‍යයෙන් වාර්තා වූ උෂ්ණාධිකම දිනය අද", "News Content": "බ්‍රිතාන්‍යයෙන් වාර්තා වූ උෂ්ණාධිකම දිනය අද බව එරට කාලගුණ විද්‍යා දෙපාර්තමේන්තුව සදහන් කරනවා. යුරෝපයේ රටවල් රැසක් මේ වනවිට උෂ්ණාධික කාලගුණයෙන් පීඩා විදින බවයි වාර්තා වන්නේ. බ්‍රිතාන්‍යයෙන් අද වාර්තා වූ උෂ්ණත්වය සෙල්සියස් අංශක 41 ක් ලෙස දැක්වෙනවා. මීට පෙර එරටින් වාර්තා වූ වැඩිම උෂ්ණත්වය සෙල්සියස් අංශක 38.7 ක් ලෙස දැක්වෙන අතර එය වාර්තා වූයේ 2019 වසරේ කේම්බ්‍රිජ් ප්‍රදේශයෙන්. මහා බ්‍රිතාන්‍යයට අයත් වේල්සයෙන් හා ස්කොට්ලන්තයෙන් ද අධික උෂ්ණත්වයක් වාර්තා වනවා. උෂ්ණාධික කාලගුණයත් සමඟ ලන්ඩන් නගරයේ ජනතාව දැඩි අපහසුතාවට පත්ව සිටින බවයි මාධ්‍ය පෙන්වා දෙන්නේ. අධික උෂ්ණත්වයත් සමඟ ඇතිවන රෝගාබාධ තත්ත්වයන්ගෙන්   වැළකීමට අවශ්‍ය නිසි ක්‍රියාමාර්ග ගන්නා ලෙස රජය ජනතාවගෙන් ඉල්ලා සිටිනවා.         ", "URL": "https://www.itnnews.lk/2023/10/05/423862/", "Category": "ජාත්‍යන්තර පුවත්", "Parent URL": null}