{"Source": "ITN news", "Timestamp": "மார்ச் 16, 2022 12:29", "Headline": "மறைத்து வைக்கப்பட்டிருந்த 4 ஆயிரத்திற்கும் அதிகமான எரிவாயு சிலிண்டர்கள் மீட்பு..", "News Content": "ஹம்பாந்தோட்டை ஹங்குணுகொலபெலஸ்ஸ பிரதேச செயலக பிரிவில் மறைத்து வைக்கப்பட்டிருந்த 4 ஆயிரத்திற்கும் அதிகமான எரிவாயு சிலிண்டர்கள் மீட்கப்பட்டுள்ளன. நுகர்வோர் அதிகார சபை அதிகாரிகளிடம் பொலிஸாரினால் அவை கையளிக்கப்பட்டுள்ள நிலையில், அவை உடனடியாக சம்பவ இடத்திலேயே பொதுமக்களுக்கு விற்பனை செய்யப்பட்டதாக அதிகாரிகள் குறிப்பிட்டுள்ளனர். எரிவாயு சிலிண்டர் தட்டுப்பாடு நிலவுவதாக குறிப்பிட்டு அவற்றை பதுக்கி வைத்து இரகசியமான முறையில் விற்பனை செய்யும் சம்பவம் தொடர்பில் பொலிஸாருக்கு கிடைக்கப்பெற்ற முறைப்பாட்டையடுத்தே சுற்றிவளைப்பு முன்னெடுக்கப்பட்டது. சம்பவம் தொடர்பில் பொலிஸார் மேலதிக விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/401564/", "Category": "Breaking News,தேசிய செய்திகள்", "Parent URL": null}