{"Source": "ITN news", "Timestamp": "ஜனவரி 12, 2023 15:51", "Headline": "இலங்கை தொழிலாளர் காங்கிரஸின் தலைவர் செந்தில் தொண்டமான் – இந்திய நிதியமைச்சர் சந்திப்பு", "News Content": "இலங்கை தொழிலாளர் காங்கிரஸின் தலைவர் செந்தில் தொண்டமான் இந்திய நிதியமைச்சர் நிர்மலா சீதாராமனை சந்தித்து பேச்சுவார்த்தை நடத்தியுள்ளார். இலங்கையின் பொருளாதார நிலை குறித்து இருவரும் கலந்துரையாடியுள்ளனர். இலங்கை கடுமையான பொருளாதார நெருக்கடியை சந்தித்த சந்தர்ப்பத்தில் இந்தியா வழங்கிய உதவிகளுக்கு செந்தில் தொண்டமான் நன்றி தெரிவித்துள்ளார். எதிர்கால பொருளாதார சவால்களை வெற்றிக்கொள்ள இந்தியா, இலங்கைக்கு தொடர்ந்தும் ஒத்துழைப்பு வழங்க வேண்டுமெனவும் செந்தில் தொண்டமான், இந்திய நிதியமைச்சரிடம் கோரிக்கை விடுத்துள்ளார். மலையக மக்களின் பிரச்சினைகள் குறித்தும் அவர் கலந்துரையாடியுள்ளார். இதேவேளை இலங்கைக்கு இந்தியா தொடர்ந்தும் முழுமையான ஒத்துழைப்பை வழங்குமென இந்திய நிதியமைச்சர் நிர்மலா சீதாராமன் இலங்கை தொழிலாளர் காங்கிரஸின் தலைவர் செந்தில் தொண்டமானிடம் தெரிவித்துள்ளார். ", "URL": "https://www.itnnews.lk/2023/10/05/455239/", "Category": "Breaking News,அண்மைய செய்திகள்", "Parent URL": null}