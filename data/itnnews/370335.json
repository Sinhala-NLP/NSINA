{"Source": "ITN news", "Timestamp": "அக்டோபர் 19, 2021 13:14", "Headline": "வடகொரியா மற்றுமொரு ஏவுகணையை பரிசோதித்துள்ளது..", "News Content": "வடகொரியா மற்றுமொரு ஏவுகணையை கிழக்கு கடல்பகுதியில் பரிசோதித்துள்ளதாக தென்கொரியா தெரிவித்துள்ளது. வடகொரியா கடந்தகாலங்களில் இவ்வாறான பல்வேறு ஏவுகணை பரிசோதனைகளை மேற்கொண்டது. நெடுந்தூர க்ரூஸ் ஏவுகணை மற்றும் ரயிலிலிருந்து செலுத்தப்படும் அதிவேக ஏவுகணையும் இதில் உள்ளடங்குகின்றன. அமெரிக்கா மற்றும் தென்கொரியா விடுக்கும் அச்சுறுத்தலுக்கு மத்தியில் சுயபாதுகாப்பை கருதி தமது யுத்த உபகரணங்கள் நவீனமயப்படுத்தப்படுவதாக வடகொரிய தலைவர் கிம் ஜோங் உன் தெரிவித்துள்ளார். அமெரிக்கா பேச்சுவார்த்தைக்கென புதிய யோசனையொன்றை முன்வைத்த நிலையிலேயே, வடகொரியா புதிய ஏவுகணை பரிசோதனைகளை முன்னெடுத்துள்ளதாக செய்திகள் வெளியாகியுள்ளன. ", "URL": "https://www.itnnews.lk/2023/10/05/370335/", "Category": "Breaking News,சர்வதேச செய்திகள்", "Parent URL": null}