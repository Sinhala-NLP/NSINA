{"Source": "ITN news", "Timestamp": "ஜனவரி 26, 2023 12:51", "Headline": "புதிய மதுவரி சட்டமூலம் விரைவில் பாராளுமன்றத்தில்..", "News Content": "புதிய மதுவரி சட்டமூலம் விரைவில் பாராளுமன்றத்தில் சமர்ப்பிக்கப்படுமென நிதி இராஜாங்க அமைச்சர் ரஞ்சித் சியம்பலாப்பிட்டிய தெரிவித்துள்ளார். புதிய வகை போதை மருந்துகள் சமூகத்தில் பரவுவதை தடுக்கும் வகையிலும், அதற்காக நிதி பயன்படுத்தப்படுவதை தடுக்கும் வகையிலும் புதிய சட்டமூலம் வகுக்கப்பட்டுள்ளதாக இராஜாங்க அமைச்சர் குறிப்பிட்டுள்ளார். தற்காலத்திற்கேற்ற வகையில் மதுவரி சட்டமூலம் மேம்படுத்தப்பட வேண்டுமெனவும் இராஜாங்க அமைச்சர் ரஞ்சித் சியம்பலாப்பிட்டிய குறிப்பிட்டுள்ளார். 1912ம் ஆண்டு அறிமுகம் செய்யப்பட்ட மதுவரி கட்டளைச் சட்டம் தற்போது வரை பல தடவைகள் திருத்தப்பட்டுள்ளது. அதன் ஆயிரத்து 200க்கும் மேற்பட்ட அறிவித்தல்கள் மாற்றமடைந்துள்ளதால் சட்டமூலத்தை மேம்படுத்த வேண்டிய தேவை ஏற்பட்டுள்ளதாக நிதி இராஜாங்க அமைச்சர் ரஞ்சித் சியம்பலாப்பிட்டிய குறிப்பிட்டுள்ளார். ", "URL": "https://www.itnnews.lk/2023/10/05/457710/", "Category": "Breaking News,அண்மைய செய்திகள்", "Parent URL": null}