{"Source": "ITN news", "Timestamp": "செப்டம்பர் 12, 2022 08:53", "Headline": "6வது முறையாகவும் கிண்ணத்தை தன்வசப்படுத்தியது இலங்கை அணி", "News Content": "ஆசிய கிண்ண தொடரின் இறுதி போட்டி இலங்கை மற்றும் பாக்கிஸ்தான் அணிகளுக்கிடையில் துபாயில் நேற்று இடம்பெற்ற நிலையில் நாணயச்சுழற்சியில் வெற்றிபெற்ற பாக்கிஸ்தான் முதலில் களத்தடுப்பை தேர்வு செய்தது.  அதனடிப்படையில் முதலில் துடுப்பெடுத்தாடிய இலங்கை அணி 20 ஓவர்கள் நிறைவில் 6 விக்கெட்டுக்களை இழந்து 170 ஓட்டங்களைப் பெற்றுக் கொண்டது. பதிலுக்கு 171 ஐ வெற்றி இலக்காக கொண்டு துடுப்பெடுத்தாடிய பாக்கிஸ்தான் அணியினர்  20 ஓவர்களில் அனைத்து விக்கெட்டுக்களையும்  இழந்து 147 ஓட்டங்களை மாத்திரமே பெற்றுக் கொண்டது. இலங்கை அணி சார்பில் அதிரடியாக துடுப்பெடுத்தாடிய பானுக ராஜபக்ஷ ஆட்டமிழக்காது 71 ஓட்டங்களை பெற்றுக் கொண்டார். இருபதுக்கு இருபது கிரிக்கெட் தொடரில் இவர் பெற்ற 3வது அரைசதம் இதுவாகும் .பந்துவீச்சில் பிரமோத் மதுஷான் 4 விக்கெட்டுக்களையும் மற்றும் வனிந்து ஹசரங்க 3 விக்கெட்டுக்களையும் அதிகபட்சமாக வீழ்த்தினர். அதன்படி, ஆசிய கிண்ணத்தை இலங்கை அணி 6வது முறையாகவும் கைப்பற்றி சாதனை படைத்துள்ளது. ", "URL": "https://www.itnnews.lk/2023/10/05/434361/", "Category": "Breaking News,அண்மைய செய்திகள்,கிரிக்கெட்,முதன்மை செய்தி,விளையாட்டு", "Parent URL": null}