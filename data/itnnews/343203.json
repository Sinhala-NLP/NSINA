{"Source": "ITN news", "Timestamp": "ජූනි 16, 2021 19:21", "Headline": "රුසියා ජනපති පුටින් හා ඇමෙරිකා ජනපති බයිඩ්න් අතර සාකච්ඡා ස්විට්සර්ලන්තයේ දී ඇරඹේ", "News Content": "ලෝකයේ ප්‍රබලම බල කදවුරු දෙක අතර සිද්ධ වෙන මුහුණට මුහුණ හමුවීම ස්වීට්සර්ලන්තයේ ජිනීවා අගනුවරදී අද සන්ධ්‍යාවේදී ආරම්භ වුණා. මධ්‍යම යුරෝපා වේලාවෙන් සවස එකට පමණ පුටින් බයිඩ්න් හමුව සිදුවූ බවයි විදෙස් මාධ්‍ය සදහන් කරන්නේ. ස්වීට්සර්ලන්තයේ ජිනීවා අගනුවර ලේක් සයිඩ් විලා නම් ස්ථානයේ දී මෙම හමුව සිදුවුණා. පැය 4ත් 5ත් අතර කාලයක් පුරා දෙපාර්ශ්වය අතර සාකච්ඡා පැවැත්වෙනු ඇති බවටයි අපේක්ෂා කෙරෙන්නේ. එම සාකච්ඡාවට ජනාධිපතිවරුන් දෙදෙනාට අමතරව ඇමෙරිකා රාජ්‍ය ලේකම්වරයා හා රුසියා විදේශ අමාත්‍යවරයා ද සහභාගී වී සිටිනවා. එමෙන්ම දෙපාර්ශ්වයෙන් රාජ්‍ය තාන්ත්‍රික නියෝජිතයින් පස් දෙනා බැගින් මෙන්ම භාෂා පරිවර්තකයින් ද සහභාගී වන බවයි වාර්තා වන්නේ. ඇමෙරිකාවේ 2016 වසරේ ජනාධිපතිවරණයට බලපෑම් කිරීම, අවි ආයුධ වෙලදාම, රුසියාවේ විපක්ෂ නායකයා වැනි කරුණු රැසක් සම්බන්ධයෙන් මෙහිදී අවධානය යොමු කිරීමට නියමිත  බව ඇමෙරිකා පාර්ශ්වය සදහන් කරනවා.     ", "URL": "https://www.itnnews.lk/2023/10/05/343203/", "Category": "Breaking News,ජාත්‍යන්තර පුවත්", "Parent URL": null}