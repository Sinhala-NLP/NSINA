{"Source": "ITN news", "Timestamp": "ඔක්තෝබර් 11, 2022 18:55", "Headline": "රටක ආරක්ෂාව ආහාර සහ ආර්ථික වශයෙන් ද සුරක්ෂිත විය යුතුයි", "News Content": "රටක ආරක්ෂාව යුදමය වශයෙන් පමණක් නොව ආහාර සහ ආර්ථික වශයෙන් ද සුරක්ෂිත විය යුතු බව ජනාධිපති රනිල් වික්‍රමසිංහ මහතා අවධාරණය කරනවා. කෘෂිකර්මාන්තය නවීකරණය කිරීම මෙන්ම ආහාර සුරක්ෂිතතාව පිළිබද නීති සම්පාදනය කළ යුතු බවයි ජනාධිපතිවරයා පෙන්වා දුන්නේ. ජනාධිපති කාර්යාලයේ පැවති ජාතික ආහාර සුරක්ෂිතතාව හා පෝෂණය සහතික කිරීමේ වැඩසටහනේ ප්‍රගති සමාලෝචන රැස්වීමට එක්වෙමින් ජනාධිපතිවරයා මෙම අදහස් පළකළා. ආහාර සුරක්ෂිතතාව සහ පෝෂණය සහතික කිරීමේ වැඩසටහන ක්‍රියාවට නැංවීමේ දී මතුව ඇති ගැටලු පිළිබදව ද අවධානය යොමුකෙරුණා. එම ගැටලු මතුව ඇත්තේ රාජ්‍ය යාන්ත්‍රණය තුළ පවතින කඩාවැටීම හේතුවෙන් නම් ඒවා නිරාකරණයට ඕනෑම අවස්ථාවක මැදිහත්වන බවයි ජනාධිපතිවරයා ප්‍රකාශ කළේ.       ", "URL": "https://www.itnnews.lk/2023/10/05/440048/", "Category": "Breaking News,දේශීය පුවත්", "Parent URL": null}