{"Source": "ITN news", "Timestamp": "පෙබරවාරි 16, 2022 18:51", "Headline": "සුළගේ බලය පෙන්නපු දෙණිපිටිය තරුණයාට ජාත්‍යන්තර පේටන් බලපත්‍රය", "News Content": "මෙරට ස්ථාපනය කර තිබෙන මහා පරිමාණයේ සුළං බලාගාරවලට වඩා කඩිනමින් ක්‍රියාත්මක වන සුළං බලාගාරයක් මාතර දෙණිපිටිය ප්‍රදේශයේ තරුණයෙක් නිපදවා තිබෙනවා. මේ වනවිටත් මෙම නිපැයුමට ජාත්‍යන්තර පේටන්ට් බලපත්‍රය හිමිව තිබීම විශේෂත්වයක්. මෙරට ස්ථාපිත කර තිබෙන මහා පරිමාණයේ සුළං බලාගාරවලට වඩා ඉතා ඉක්මනින් ක්‍රියාත්මක වන මෙම බලාගාරයට වැයවී ඇත්තේ රුපියල් ලක්ෂ පහක් පමණි. පවතින විදුලි අර්බුදයට විසදුමක් ලෙස සුළං බලයෙන් නිපදවා ගත හැකි මෙම බලාගාරය කැලුම් රාජසිංහ නිපදවා ඇත්තේ 2017 වර්ෂයේයි. එදා සිට මේ දක්වා විවිධ අත්හදා බැලීම් සිදුකරමින් අද වනවිට එය සාර්ථකව ක්‍රියාත්මක කිරීමට හැකි සුළං බලාගාරයක් බවට පත්කිරීමට කැලුම් රාජසිංහ තරුණයා සමත්වී සිටිනවා. මෙරට සුළං බලාගාරවලට ගිය මුදලින් දහයෙන් එකක් පමණ මුදලක් ඊට වැයවීම ද විශේෂත්වයක්. දැනට පවතින විදුලි අර්බුදයට මාස කීපයක් ඇතුළත මෙම බලාගාරයෙන් විසදුම් ලබාදිය හැකි බවයි කැලුම් පවසන්නේ. ", "URL": "https://www.itnnews.lk/2023/10/05/395506/", "Category": "දේශීය පුවත්", "Parent URL": null}