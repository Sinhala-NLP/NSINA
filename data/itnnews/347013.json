{"Source": "ITN news", "Timestamp": "ජූලි 4, 2021 18:29", "Headline": "හෙද හෙදියන් වර්ජනය අත්හරිද්දි PHI ලා වර්ජනය අතට ගනී", "News Content": "පරිපූරක සහ අතුරු වෛද්‍ය වෘත්තීන් දහ තුනකට අසාධාරණයක් සිදුව ඇති බව පවසමින් අතුරු වෛද්‍ය ඒකාබද්ධ පෙරමුණ ඊයේ ආරම්භ කළ වෘත්තීය ක්‍රියා මාර්ගය අද දිනයේත් ක්‍රියාත්මක වනවා. කොළඹ ජාතික රෝහල ඇතුලු රෝහල් රැසක වෘත්තීය ක්‍රියාමාර්ගය ක්‍රියාත්මක කෙරුණා. මහජන සෞඛ්‍ය පරීක්ෂකවරුන්ද ඊට එක්ව සිටීම හේතුවෙන් එන්නත්කරණ වැඩසටහනටද බාධා එල්ල වුණා. මේ අතර පරිපූරක වෛද්‍ය සේවා ඒකාබද්ධ බල මණ්ඩලය ද හෙට සිට අඛණ්ඩ වැඩ වර්ජනයක් ආරම්භ කිරීමට තීරණය කර තිබෙනවා. මේ අතර එන්නත්කරණයට බාධා එල්ලවුවද වෛද්‍ය,හෙද මෙන්ම යුද හමුදාව ඇතුලු ආරක්ෂක අංශ මැදිහත්වීමෙන් එම කටයුතු සාර්ථකව සිදු කෙරුණා. කිසිදු ගැටලුවකින් තොරව එන්නත්කරණ වැඩසටහන ක්‍රියාත්මක වූ බව ඊට සහභාගි වූ පිරිස් ප්‍රකාශ කළා. මේ අතර මෙම ගැටලුව සම්බන්ධයෙන් වෘත්තිය සමිති සමග  විශේෂ සාකච්ඡාවක් හෙට දිනයේ පැවැත්වෙන බව සෞඛ්‍ය අමාත්‍යාංශය සදහන් කළා. ", "URL": "https://www.itnnews.lk/2023/10/05/347013/", "Category": "දේශීය පුවත්", "Parent URL": null}