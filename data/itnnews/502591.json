{"Source": "ITN news", "Timestamp": "ජූලි 25, 2023 14:08", "Headline": "ලැව්ගිනි ජීවිත 30ක් බිලි ගනී", "News Content": "ඇල්ජීරියාවේ ලැව්ගිනි හේතුවෙන් පුද්ගලයින් 30 දෙනෙකුට අධික සංඛ්‍යාවක් ජීවිතක්ෂයට පත්ව තවත් 26 දෙනෙකු තුවාල ලබා ඇති බවයි වාර්තා වන්නේ. ලැව් ගිනි හේතුවෙන් දහස් ගණනක පිරිසක් තම නිවෙස් අතහැර ආරක්ෂිත ස්ථාන කරා පලාගොස් ඇති බව විදෙස් මාධ්‍ය සඳහන් කරනවා. එමෙන්ම ලැව්ගිනි මැඩපැවැත්වීම සදහා සිය ගණනක ගිනි නිවන භටයින් පිරිසක් සේවයට කැදවා ඇති බවද සඳහන්. මියගිය පිරිස අතරට ගිනි නිවන භටයින් දස දෙනෙකු ද ඇතුළත්. මේ වනවිට ඇල්ජීරියාවේ උෂ්ණත්වය සෙල්සියස් අංශක 48ක් තරම් ඉහළ අගයක් ගෙන ඇති අතර එරට ප්‍රාන්ත 16ක් පුරා ලැව්ගිනි හටගෙන තිබෙනවා. අධික සුළං හේතුවෙන් ලැව්ගිනි මැඩපැවැත්වීම අසීරු වී ඇති බවයි වාර්තා වන්නේ. ", "URL": "https://www.itnnews.lk/2023/10/05/502591/", "Category": "ජාත්‍යන්තර පුවත්", "Parent URL": null}