{"Source": "ITN news", "Timestamp": "සැප්තැම්බර් 23, 2022 11:31", "Headline": "කැබිනට් සහ රාජ්‍ය ඇමතිවරුන්ගේ විදෙස් සංචාරවලට සීමා", "News Content": "කැබිනට් සහ රාජ්‍ය ඇමතිවරුන්ගේ විදෙස් සංචාර සීමා කිරීම සහ අත්‍යවශ්‍ය කටයුතු සඳහා කිහිප දෙනෙකු පමණක් කැඳවාගෙන යාමට අදාළ යෝජනාවකට  කැබිනට් අනුමැතිය හිමිව තිබෙනවා. ශ්‍රී ලංකාව මුහුණපා ඇති අසීරු ආර්ථික තත්ත්වය සැළකිල්ලට ගනිමින් රාජ්‍ය වියදම් අවම කිරීමේ අරමුණිනුයි අමාත්‍යවරුන්ගේ සහ රාජ්‍ය අමාත්‍යවරුන්ගේ විදේශ සංචාර අත්‍යවශ්‍ය කාර්යන් සඳහා පමණක් සීමා කිරීමට  ජනාධිපතිවරයා යෝජනා කර ඇත්තේ. එවැනි සංචාර සඳහා අත්‍යවශ්‍යස නිලධාරියා හෝ අදාළ සංචාරයේ රාජකාරී කටයුතු සඳහා අත්‍යවශ්‍යම කිහිප දෙනෙකුගෙන් සමන්විත කණ්ඩායම පමණක් සහභාගී කරවාගත යුතු බවටත් වන මෙම යෝජනාවට කැබිනට් අනුමැතිය හිමි වුණා.         ", "URL": "https://www.itnnews.lk/2023/10/05/436646/", "Category": "Breaking News,දේශීය පුවත්", "Parent URL": null}