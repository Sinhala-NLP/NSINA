{"Source": "ITN news", "Timestamp": "ජූනි 17, 2023 10:32", "Headline": "අනාගතයේදී නව වෛරසයක් තවත් ලෝක අර්බුදයක් නිර්මාණය කරන බවට අනතුරු ඇඟවීමක්", "News Content": "කෝවිඩ් දෙවන වසංගතයක් ඇතිවිය හැකි බව බ්‍රිතාන්‍ය මහාචාර්යවරයෙකු අනතුරු අඟවනවා. ආපදා සහ අවදානම් කළමනාකරණය පිළිබඳ විශේෂඥයෙකු වන මහාචාර්ය ඩේවිඩ් ඇලෙක්සැන්ඩර් අනාගතයේදී නව වෛරසයක් තවත් ලෝක අර්බුදයක් නිර්මාණය කරන බව ප්‍රකාශ කර සිටිනවා. තවත් වසංගතයක් ඇතිවීම නොවැළැක්විය හැකි බවයි ඔහු පවසන්නේ. ඔහු එක්සත් රාජධානියට චෝදනා කරන්නේ රජය මහජනතාව ප්‍රමාණවත් තරම් ආරක්ෂිතව තබා නොගන්නා බවයි. කොරෝනා වෛරසය සම්බන්ධයෙන් බ්‍රිතාන්‍යයේ පැවති පරීක්ෂණයකදීයි මහාචාර්යවරයා මේ බව ප්‍රකාශ කර සිටියේ. මහාචාර්ය ඇලෙක්සැන්ඩර් පසුගිය සමයේ කොරෝනා රෝගය මැඩලීම වෙනුවෙන් සක්‍රීයව දායක වූ විද්‍යාඥයෙකු වනවා.     ", "URL": "https://www.itnnews.lk/2023/10/05/492469/", "Category": "Breaking News,ජාත්‍යන්තර පුවත්", "Parent URL": null}