{"Source": "ITN news", "Timestamp": "ஏப்ரல் 12, 2022 22:22", "Headline": "ரஷ்யா யுக்ரேனுக்கு எதிராக இரசாயன ஆயுதங்களை பயன்படுத்தியுள்ளதா ? பிரித்தானியா ஆய்வு..", "News Content": "யுக்ரேனில் யுத்த நடவடிக்கைகளை முன்னெடுக்கும் போது ரஷ்யா இரசாயன ஆயுதங்களை பயன்படுத்தியுள்ளதா என்பது தொடர்பில் ஆராயப்பட்டு வருவதாக பிரித்தானியா வெளிவிவகார அமைச்சர் டுவிட்டர் பதிவொன்று வெளியிட்டு குறிப்பிட்டுள்ளார். இதுதொடர்பில் கண்டறிவதற்கான பரிசோதனைகள் முன்னெடுக்கப்படுவதாக பிரித்தானியா வெளிவிவகார அமைச்சர் தெரிவித்துள்ளார். ரஷ்யா ஆயுதங்களை பயன்படுத்தியிருந்தால் அது தொடர்பில் ரஷ்ய ஜனாதிபதி மற்றும் அந்நாட்டு அரசாங்கம் நேரடியாக பொறுப்புக்கூற வேண்டுமென அவர் குறிப்பிட்டுள்ளார். மரியுபோல் நகர் மீது தாக்குதல் நடத்தும் சந்தர்ப்பத்தில் ரஷ்ய இரசாயன ஆயுதங்களை பயன்படுத்தியுள்ளதாக சமூக ஊடகங்களில் வெளியாகும் கருத்து இதுவரை உறுதிப்படுத்தப்படவில்லை என மரியுபோல் நகர மேயர் குறிப்பிட்டுள்ளார். எவ்வாறெனினும் அதுதொடர்பான ஆய்வுகள் ஆரம்பிக்கப்பட்டுள்ளதாக அவர் தெரிவித்துள்ளார். ", "URL": "https://www.itnnews.lk/2023/10/05/406687/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}