{"Source": "ITN news", "Timestamp": "மார்ச் 10, 2023 10:03", "Headline": "நேபாளத்தின் புதிய அதிபர் தெரிவு", "News Content": "நேபாள அதிபர் பித்யாதேவி பண்டாரியின் பதவிக்காலம் வரும் 12ம் திகதியுடன் நிறைவடையும் நிலையில் அங்கு புதிய அதிபருக்கான தேர்தல்  நடந்தது. இதில் நேபாள காங்கிரஸ் கட்சியைச் சேர்ந்த 78 வயதான ராம் சந்திர பவுடல் புதிய அதிபராக தேர்வு செய்யப்பட்டார். நாட்டின் முக்கியமான 8 கட்சிகள் ராம் சந்திர பவுடலை ஆதரித்தன. அவரை எதிர்த்துப் போட்டியிட்ட சுபாஷ் சந்திர நெபாங்கை முன்னாள் பிரதமர் கே.பி.சர்மா ஒலியின் கட்சி மட்டுமே ஆதரித்தது. புதிய அதிபர் ராம்சந்திர பவுடலுக்கு பிரதமர் பிரசந்தா, முன்னாள் பிரதமர் ஷேர் பகதூர் தூபா உள்ளிட்டோர் வாழ்த்து தெரிவித்து உள்ளனர். ", "URL": "https://www.itnnews.lk/2023/10/05/466858/", "Category": "Breaking News,சர்வதேச செய்திகள்", "Parent URL": null}