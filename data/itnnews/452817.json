{"Source": "ITN news", "Timestamp": "දෙසැම්බර් 30, 2022 13:57", "Headline": "අවුන්සාන් සුකීට තවත් වසර 7ක සිරදඬුවමක්", "News Content": "මියන්මාර හමුදා අධිකරණය හිටපු මියන්මාර නායිකා අවුන්සාන් සුකීට තවත් වසර 7ක සිරදඬුවම් නියම කළා. ඒ අනුව ඇයගේ සිර දඬුවම් විදිම සමස්ත කාලය වසර තිස්තුනක් වනවා. 2021 වසරේ පෙබරවාරි මාසයේදී අවු සාන් සුකීගේ රජය හමුදා කුමන්ත්‍රණයකින් පෙරළාදැමීම සිදුවුණා. ප්‍රජාතන්ත්‍රවාදී ලෙස බලයට පත්වූ අවුසාන් සුකී එහිදී නිවාස අඩස්සියට පත්වුණා. එක්සත් ජාතීන්ගේ ආරක්ෂක කවුන්සිලය ඇයව නිදහස් කරන ලෙස පසුගිය සතියේ ඉල්ලා සිටියා. එහෙත් හමුදා රජය අවුන්සාන් සුකිට විරුද්ධව අපරාධ දාහතරක් සම්බන්ධයෙන් දඬුවම් නියම කළා. නොබෙල් ත්‍යාගලාභී අවුන්සාන් සුකි මේ වන විට 77 වන වියේ පසු වනවා. ", "URL": "https://www.itnnews.lk/2023/10/05/452817/", "Category": "Breaking News,ජාත්‍යන්තර පුවත්", "Parent URL": null}