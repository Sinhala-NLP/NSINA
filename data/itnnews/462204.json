{"Source": "ITN news", "Timestamp": "පෙබරවාරි 21, 2023 15:52", "Headline": "ඉම්රාන් ඛාන්ට කොන්දේසි සහිත ඇප", "News Content": "පාකිස්තානයේ හිටපු අග්‍රාමාත්‍ය ඉම්රාන් ඛාන් කොන්දේසි සහිත ඇප මත නිදහස් කිරීමට ලාහෝර් මහාධිකරණය නියෝග කර තිබෙනවා. හිටපු අග්‍රාමාත්‍ය ඉම්රාන් ඛාන්ට මැතිවරණයකට ඉදිරිපත් වීමට නොහැකි බවට එරට මැතිවරණ කොමිසම පසුගිය වසරේ දී නිවේදනය කළා. ඉන් අනතුරුව ඔහු එම කාර්යාලය ඉදිරිපිට විරෝධතාවයක නිරත වු අතර ඒ සම්බන්ධයෙන් පැනවු නඩුවක් විභාග කිරිමේ දීයි මෙම ඇපය නියම කෙරුණේ. ඔහුට අධිකරණය ඉදිරියේ පෙනී සිටින ලෙස කිහිපවරක් දැනුම් දුන්න ද ඉම්රාන් ඛාන් නඩු විභාගයට නොපැමිණි බවයි විදෙස් මාධ්‍ය වාර්තා කර තිබුණේ. ඊයේ දිනයේ දී පළමුවරට අධිකරණයේ පෙනී සිටි අවස්ථාවේ දීයි මෙම නියෝගය ලබා දී ඇත්තේ. ", "URL": "https://www.itnnews.lk/2023/10/05/462204/", "Category": "ජාත්‍යන්තර පුවත්", "Parent URL": null}