{"Source": "ITN news", "Timestamp": "ජූලි 31, 2022 18:24", "Headline": "ජැක්සන් ඇන්තනී ගැන සමාජ මාධ්‍යයේ පළවන තොරතුර අසත්‍යයි", "News Content": "ප්‍රවීණ රංගවේදී ජැක්සන් ඇන්තනී මහතා මියගිය බවට සමාජ මාධ්‍යයේ පළවන තොරතුර සම්පූර්ණයෙන්ම අසත්‍ය බව පවුලේ ඥාතීන් තහවුරු කරනවා. ජැක්සන් ඇන්තනී මහතා කොළඹ ජාතික රෝහලේ දැඩිසත්කාර ඒකකයේ මේ වනවිටත් ප්‍රතිකාර ලබනවා. ප්‍රවීණ රංගවේදී ජැක්සන් ඇන්තනී මහතා රූගත කිරීමකින් පසු යළි පැමිණෙමින් සිටියදී අනතුරට මුහුණ දුන්නේ අනුරාධපුර තලාව ප්‍රදේශයේ දීයි. ඔහු ගමන් ගත් කැබි රථයේ වන අලියෙකු ගැටීමෙන් බරපතල තුවාල ලැබූ ජැක්සන් අන්තනී මහතා අනුරාධපුර රෝහලට ඇතුළත් කෙරුණා. වැඩිදුර ප්‍රතිකාර සදහා ඒ මහතා කොළඹ ජාතික රෝහලට මාරුකෙරුණු අතර මේ වනවිටත් ඒ මහතා දැඩිසත්කාර ඒකකයේ ප්‍රතිකාර ලබමින්න සිටිනවා. ජැක්සන් ඇන්තනී මහතා මියගිය බවට සමාජ මාධ්‍ය ජාලා කිහිපයක් අද තොරතුරු වාර්තාකර තිබුණා. මාධවී ඇන්තනී,  අකිල දනුද්දර,  සජිත ඇන්තනී යන ඒ මහතාගේ දරුවන් තුන්දෙනාම ෆේස්බුක් සටහන් තබමින් අවධාරණය කළේ සමාජ මාධ්‍යයේ පළවන තොරතුරු සම්පූර්ණයෙන්ම අසත්‍ය බවයි. මේ අතර ප්‍රවීණ රංගවේදී ජැක්සන් ඇන්තනී මහතාට ඉක්මන් සුවය ප්‍රාර්ථනා කරමින් ආගමික වැඩසටහන් රැසක් පැවැත්වෙනවා.           ", "URL": "https://www.itnnews.lk/2023/10/05/426060/", "Category": "දේශීය පුවත්", "Parent URL": null}