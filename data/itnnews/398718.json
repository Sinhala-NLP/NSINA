{"Source": "ITN news", "Timestamp": "මාර්තු 1, 2022 10:39", "Headline": "සෞභාග්‍යයේ දැක්මට අනුව වගා හානි නිසා පීඩාවට පත් ගොවීන්ට වන්දි", "News Content": "සෞභාග්‍යයේ දැක්ම ප්‍රතිපත්තියට අනුව රටේ ගොවි ජනතාව වෙනුවෙන් මේවන විට රජය සුබ සාධන වැඩසටහන් ක්‍රියාත්මක කරමින් සිටිනවා. පසුගිය මහකන්නයේ බීජ වගාකොට කාලගුණික තත්ත්වය හේතුවෙන් හා අලි ඇතුන් ගොවි බිම්වලට කළ හානි නිසා පීඩාවට පත්ව සිටින ගොවීන්ට වන්දි මුදල් ප්‍රදානය කිරීම අමාත්‍ය මහින්දානන්ද අලුත්ගමගේ මහතාගේ උපදෙස් මත සිදු කෙරෙනවා. මඩකලපුව ප්‍රදේශයේ ගොවීන් නවදහස් හැත්තෑ තුන් දෙනෙකුට රුපියල් කෝටි 36ක වන්දි මුදල් ප්‍රදානය කිරීම වව්නතිව් නව මණ්ඩපතාදි ගොවිජන සේවා මධ්‍යස්ථානයේදී ඊයේ සිදු කෙරුණා. රාජ්‍ය අමාත්‍ය එස් වියාලේන්ද්‍රන් මහතාගේ මූලිකත්වයෙනුයි චෙක්පත් ප්‍රදානය සිදු කෙරුණේ.       ", "URL": "https://www.itnnews.lk/2023/10/05/398718/", "Category": "දේශීය පුවත්", "Parent URL": null}