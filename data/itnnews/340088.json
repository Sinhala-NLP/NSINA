{"Source": "ITN news", "Timestamp": "ජූනි 1, 2021 11:41", "Headline": "හිඟයකින් තොරව අත්‍යවශ්‍ය ආහාර ද්‍රව්‍ය ලබා දීමේ වැඩපිළිවෙළක්", "News Content": "හිගයකින් තොරව අත්‍යවශ්‍ය ආහාර ද්‍රව්‍ය ලබා දීම මෙන්ම වැඩි මිලට ආහාර ද්‍රව්‍ය අලෙවි කරන පුද්ගලයන් අත්අඩංගුවට ගැනීම සදහා වැඩපිළිවෙළ රැසක් ක්‍රියාත්මක බව අමාත්‍ය ආචාර්ය බන්දුල ගුණවර්ධන මහතා පවසනවා. මීගොඩ විශේෂ ආර්ථික මධ්‍යස්ථානයේ නිරීක්‍ෂණ චාරිකාවකට එක්වෙමින් අමාත්‍යවරයා මේ බව කියාසිටියා. කොළඹ දිස්ත්‍රික් ලේකම් ප්‍රදීප් යසරත්න මහතා ද මෙම අවස්ථාවට එක්ව සිටියා. කොරෝනා හේතුවෙන් පීඩාවට පත් ජනතාවට රුපියල් 2500 ක් වටිනා අත්‍යවශ්‍ය ආහාර ද්‍රව්‍ය පාර්සලයක් ලබා දීමේ වැඩසටහනක් සබරගමුව පළාත් ආණ්ඩුකාර ටිකිරි කොබ්බෑකඩුව මහතාගේ උපදෙස් පරිදි ක්‍රියාත්මක කෙරෙනවා. රත්නපුර බටුගෙදර ප්‍රදේශයේ මෙවැනි ආහාර ද්‍රව්‍ය බෙදා දීමේ වැඩසටහනක් ක්‍රියාත්මක කෙරුණා.     ", "URL": "https://www.itnnews.lk/2023/10/05/340088/", "Category": "දේශීය පුවත්", "Parent URL": null}