{"Source": "ITN news", "Timestamp": "නොවැම්බර් 5, 2022 18:13", "Headline": "අගමැති මුල්ලේරියාව ප්‍රාදේශීය සභාවේ නිරීක්ෂණ චාරිකාවක", "News Content": "නිසි සැලැස්මක් සහිත සංවර්ධනයකට රට යොමු කළ යුතු බව අග්‍රාමාත්‍ය දිනේෂ් ගුණවර්ධන මහතා පවසනවා. කොටිකාවත්ත මුල්ලේරියාව ප්‍රාදේශීය සභාවේ නිරීක්ෂණ චාරිකාවකට එක්වෙමින් අග්‍රාමාත්‍යවරයා මේ බව කියා සිටියා. රාජ්‍ය අමාත්‍ය ජානක වක්කුඹුර, කොටිකාවත්ත මුල්ලේරියාව ප්‍රාදේශීය සභාවේ සභාපති ඉදුනිල් කුමාර යන මහත්වරුන් ඇතුළු පිරිසක් මෙම අවස්ථාවට සහභාගී වුණා. ඓතිහාසික මුල්ලේරියා වෙල සහ වැවේ තදාසන්න ප්‍රදේශ උරුමයක් ලෙස ආරක්ෂා කරන බව අග්‍රාමාත්‍යවරයා මෙහිදී කියා සිටියා. නාගරික කේන්ද්‍ර නගරයක් ලෙස කොටිකාවත්ත මුල්ලේරියාව ප්‍රදේශය තවදුරටත් සංවර්ධනය කිරීමේ සැලසුම් සකස් කර තිබෙනවා. ඉදිරියේදි මෙවැනි ප්‍රදේශවල ශීඝ්‍ර සංවර්ධනයක් සිදුවන බවයි අග්‍රමාත්‍යවරයා මෙහිදී වැඩිදුරටත් කියා සිටියේ.     ", "URL": "https://www.itnnews.lk/2023/10/05/444341/", "Category": "දේශීය පුවත්", "Parent URL": null}