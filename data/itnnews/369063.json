{"Source": "ITN news", "Timestamp": "ඔක්තෝබර් 13, 2021 15:11", "Headline": "සුබ්‍රමනියම් සාමි ජනපති හමු වෙයි", "News Content": "සුබ්‍රමනියම් සාමි මහතා හා ජනාධිපති ගෝඨාභය රාජපක්ෂ මැතිතුමා අතර හමුව පැවැත්වුණේ ජනාධිපති කාර්යාලයේ දී යි. ආර්ථික විද්‍යාඥයෙකු සහ සංඛ්‍යා ලේඛනඥයෙකු වන ඒ මහතා ජනාධිපතිතුමා ආරක්ෂක ලේකම්වරයාව සිටිය දී සංවිධාන කළ සම්මන්ත්‍රණවල දේශකයෙකු ලෙසද එක් වුණා. අමාත්‍ය ධුර කිහිපයක් හොබවා ඇති ඒ මහතා ශ්‍රී ලංකාව හා ඉන්දියාව අතර ශක්තිමත් මිත්‍ර සබදතාවක් වෙනුවෙන් පෙනී සිටිනවා. එමෙන්ම මෙරට පැවති ත්‍රස්තවාදය පරාජය කිරීමට ඉන්දියාව සහාය විය යුතු බවට පසුගිය කාලයේ දැඩිව අවධාරණය කළ දේශපාලනඥයෙකු වනවා. ", "URL": "https://www.itnnews.lk/2023/10/05/369063/", "Category": "දේශීය පුවත්", "Parent URL": null}