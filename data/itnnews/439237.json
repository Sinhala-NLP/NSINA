{"Source": "ITN news", "Timestamp": "ඔක්තෝබර් 7, 2022 11:15", "Headline": "නව හමුදා මාධ්‍ය අධ්‍යක්ෂකවරයා ලෙස බ්‍රිගේඩියර් රවී හේරත් පත් කෙරේ", "News Content": "නව හමුදා මාධ්‍ය අධ්‍යක්ෂකවරයා ලෙස බ්‍රිගේඩියර් රවී හේරත් මහතා පත්කර තිබෙනවා. ශ්‍රී ලංකා සංඥා බලකායේ බ්‍රිගේඩියර් රවී හේරත් මහතා 19 වන හමුදා මාධ්‍ය ප්‍රකාශකවරයා ලෙස යුද හමුදා මුලස්ථානයේදී අද රාජකාරී ආරම්භ කළා. මීට පෙර මාධ්‍ය  අධ්‍යක්ෂවරයා ලෙස රාජකාරී කළ බ්‍රිගේඩියර් නිලන්ත ප්‍රේමරත්න මහතා බටහිර ආරක්ෂක සේනා මූලස්ථානයේ ප්‍රධාන මාණ්ඩලික ධූරයට පත්කර තිබෙනවා. 1990 වසරේ ශ්‍රී ලංකා යුද හමුදාවට බැදුනු හේරත් මහතා ආරක්ෂක සේවා විද්‍යාලයේ අණ හා මාණ්ඩලික පාඨමාලාව හදාරණ අතරතුර කැළණිය විශ්වවිද්‍යාලයේ ආරක්ෂක අධ්‍යයනය පිළිබද ශ්‍රාස්ත්‍රපති උපාධිය සහ ඉන්දියාවේ මදුරාසි විශ්වවිද්‍යාලයෙන් දර්ශනපති උපාධිය ද ලබා ගෙන තිබෙනවා.   ෙ ", "URL": "https://www.itnnews.lk/2023/10/05/439237/", "Category": "දේශීය පුවත්", "Parent URL": null}