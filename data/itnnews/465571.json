{"Source": "ITN news", "Timestamp": "මාර්තු 6, 2023 08:54", "Headline": "බංග්ලාදේශයේ සරණාගත කඳවුරක ගින්නක් – දහස් ගණනකට නිවාස අහිමි වෙයි", "News Content": "බංගලාදේශයේ ගිනිකොණදිග ප්‍රදේශයේ රොහින්ග්‍යා සරණාගත කඳවුරක හටගත් ගින්නකින් දහස් ගණනකට නිවාස අහිමි වී ඇති බව විදෙස් මාධ්‍ය පවසනවා. ගින්නෙන් මේ වන විට නිවාස 2,000ක් පමණ සම්පුර්ණයෙන් විනාශ වී ඇති බවටයි වාර්තා පල වන්නේ . ඒ අනුව රොහින්ග්‍යා සරණාගතයින් 12,000කට පමණ වාසස්ථාන අහිමි වී තිබෙනවා.. ගින්නෙන් මියගිය හෝ තුවාල ලැබු පුද්ගලයින් සම්බන්ධයෙන් මෙතෙක් නිශ්චිත තොරතුරු වාර්තා වී නැහැ පැය තුනක පමණ කාලයකට පසුව ඒකාබද්ධ මෙහෙයුමක් මඟින් ගින්න මැඩපවත්වා ඇති බව විදෙස් මාධ්‍ය වාර්තා කර තිබෙනවා.   ", "URL": "https://www.itnnews.lk/2023/10/05/465571/", "Category": "ජාත්‍යන්තර පුවත්", "Parent URL": null}