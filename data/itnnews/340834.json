{"Source": "ITN news", "Timestamp": "ජූනි 5, 2021 13:41", "Headline": "මහ ඔය නිම්නය අසල පහත් බිම් ප්‍රදේශවලට ගංවතුර අවදානමක්", "News Content": "ඉදිරි පැය කිහිපය තුල අලව්ව, දිවුලපිටිය, මීරිගම, පන්නල, වෙන්නප්පුව, මීගමුව, කටාන හා දංකොටුව ප්‍රාදේශිය ලේකම් කොට්ඨාශවල අයත් ඔහ ඔය නිම්නයේ පහත්බිම් ප්‍රදේශවලට සුළු ගං වතුර තත්වයක් ඇතිවිය හැකි බවට වාරිමාර්ග දෙපාර්තමේන්තුව අනතුරු අඟවනවා. මහ ඔය ද්‍රෝනියේ ඉහල, මධ්‍යම සහ පහල ධාරා ප්‍රදේශවලට මේ වන විට මිලිමිටර් 100 කට අධික වර්ෂාපතනයක් ලැබී තිබෙන බවත්, ගිරිඋල්ල – කුරුණෑගල ප්‍රධාන මාර්ගය ගිරිඋල්ල පොලිසිය අසල ජලයෙන් යටවිය හැකි බවත් ඒම දෙපාර්තමේන්තුව නිකුත් කළ නිවේදනයේ සදහන් වනවා. අදාල ප්‍රදේශ හරහා ධාවනයේ යෙදෙන රියැදුරන්ගෙන් හා ප්‍රදේශවාසින් මේ තත්වය පිළිබද දැඩි විමසිල්ලෙන් පසුවන ලෙස වාරිමාර්ග දෙපාර්තමේන්තුව දන්වා සිටියි.  ", "URL": "https://www.itnnews.lk/2023/10/05/340834/", "Category": "Breaking News,දේශීය පුවත්", "Parent URL": null}