{"Source": "ITN news", "Timestamp": "டிசம்பர் 8, 2021 18:09", "Headline": "தலவாக்கலை நகரத்தை சுற்றுலா நகரமாக மாற்றும் வேலைத்திட்டம் ஆரம்பம்..", "News Content": "தலவாக்கலை நகரத்தை சுற்றுலா நகரமாக மாற்றும் வேலைத்திட்டம் 100 மில்லியன் ரூபா செலவில் ஆரம்பிக்கப்பட்டுள்ளது. நாடு நிதி நெருக்கடிகளுக்கும் பொருளாதார நெருக்கடிகளுக்கு முகம் கொடுத்துள்ள நிலையிலும் அரசாங்கம் அபிவிருத்தி பணிகளை தொடர்ந்தும் முன்னெடுத்து வருகின்றது. 100 நகரங்களை அபிவிருத்தி செய்யும் திட்டத்தின் கீழ் உள்நாட்டு வெளிநாட்டு சுற்றுலாப் பயணிகளை கவரக் கூடிய வகையில் தலவாக்கலை நகரை சுற்றுலா நகராக மாற்றுவதற்காக சுமார் 100 மில்லியன் ரூபா ஒதுக்கப்பட்டுள்ளதாக தலவாக்கலை லிந்துலை நகர சபையின் தலைவர் லட்சுமணன் பாராதிதாசன் தெரிவித்துள்ளார். தலவாக்கலை லிந்துலை மக்களின் நலன்கருதி தலவாக்கலை நகரசபைக்கு முன்புள்ள பகுதியில் சுமார் 2 கிலோமீற்றர் தூரத்திற்கு நடைபாதையொன்று அமைக்கப்படவுள்ளது. இது மக்களின் ஆரோக்கியத்தை மேம்படுத்துவதற்காக முன்னெடுக்கப்பட்டுள்ளது. குறித்த பகுதியில் சாலையோர உணவகம், மற்றும் தேசிய உணவு, தேசிய பொருட்கள் விற்பனை நிலையங்களும் அமைக்கப்படவுள்ளன. 000 சுபீட்சத்தின் நோக்கு கொள்கை திட்டத்திற்கு அமைய ஒரு இலட்சம் கிலோ மீற்றர் வீதிகளை அமைக்கும் வேலைத்திட்டம் நாடளாவிய ரீதியில் இடம்பெற்றுவருகின்றன. மட்டு மாவட்ட பாராளுமன்ற உறுப்பினர் ஹாபிஸ் நசீர் அகமடின் முயற்சியினால் கிராமிய வீதி அபிவிருத்தி உட்கட்டமைப்பு ராஜாங்க அமைச்சின் 6 கோடி 70 இலட்சம் ரூபா நிதி ஒதுக்கீட்டில் ஓட்டமாவடி பிரதேச செயலகப் பிரிவின் மஜ்மா நகர் கொவிட் மையவாடியை சுற்றிவர அமையப்பெற்றுள்ள இரண்டு கிலோ மீற்றர் வீதி கொங்கிறிட் வீதியாக அமைக்கப்படவுள்ளது. பாராளுமன்ற உறுப்பினரின் ஓட்டமாவடி இணைப்பாளர் மௌலவி பி.எம்.எம்.ஹாசிமின் தலைமையில் இடம்பெற்ற நிகழ்வில் பாராளுமன்ற உறுப்பினர் ஹாபிஸ் நசீர் பிரதம அதிதியாக கலந்துகொண்;டார். இதன்போது வீதி யோரங்களில் நிகழ்தரும் மரங்களும் நடப்பட்டன. ", "URL": "https://www.itnnews.lk/2023/10/05/381589/", "Category": "Breaking News,அண்மைய செய்திகள்,தேசிய செய்திகள்", "Parent URL": null}