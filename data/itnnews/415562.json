{"Source": "ITN news", "Timestamp": "ජූනි 7, 2022 12:21", "Headline": "ශ්‍රී ලංකා – ඕස්ට්‍රේලියා පළමු විස්සයි විස්ස තරගය අද", "News Content": "තරග තුනකින් සමන්විත ශ්‍රී ලංකා ඕස්ට්‍රේලියා පන්දුවාර විස්සයි විස්ස ක්‍රිකට් තරගාවලියේ පළමු තරගය අද පැවැත්වෙනවා. ශ්‍රී ලංකා ඕස්ට්‍රේලියා පළමු විස්සයි විස්ස තරගය කොළඹ ආර්. ප්‍රේමදාස ක්‍රීඩාංගනයේදී අද සවස 7ට ආරම්භ වීමට නියමිතයි. එරන් ෆින්ච්ගේ නායකත්වයෙන් යුත් ඕස්ට්‍රේලියා කණ්ඩායම ඊයේ නම් කරනු ලැබුවා. ශ්‍රී ලංකා කණ්ඩායමට නායකත්වය ලබා දෙන්නේ දසුන් ශානකයි. අද තරගයට ඕස්ට්‍රේලියා කණ්ඩායම වේගපන්දු යවන්නන් තුන් දෙනෙකු සහ එක් දගපන්දු යවන්නෙකු යොදාගැනීමට තීරණය කර තිබෙනවා. අඩු ඉපිලීමකින් යුත් ආර්. ප්‍රේමදාස ක්‍රීඩාංගනයේ තණතීරුව මන්දගාමී එකක් බැවින් ඊට සුදුසු පරිදි  ශ්‍රී ලංකා පන්දු යවන්නන් යොදා ගැනීමටයි සැළසුම් කර ඇත්තේ. ශ්‍රී ලංකා සංචිතයේ වනිදු හසරංග,  දුෂ්මන්ත චමීර,  මතීෂ පතිරණ හා මහේෂ් තීක්ෂණ නිමාවූ අයිපීඑල් තරගාවලියේදී පන්දු යැවීමේ අංශයේ ඉහළ දස්කම් දැක්වූ ක්‍රීඩකයින් වන අතර එය ශ්‍රී ලංකා පිලට  අමතර වාසියක් වන බවයි ක්‍රීඩා විචාරකයින් පෙන්වා දෙන්නේ.දිගු කාලයකට පසු ශ්‍රී ලංකා ප්‍රේක්ෂකයින්ට තරග නැරඹීමේ අවස්ථාව හිමිවීම ද විශේෂත්වයක්.     ", "URL": "https://www.itnnews.lk/2023/10/05/415562/", "Category": "ක්‍රීඩා,දේශීය පුවත්", "Parent URL": null}