{"Source": "ITN news", "Timestamp": "டிசம்பர் 2, 2022 12:27", "Headline": "ரஷ்யாவுக்கு எதிரான போரில் 13 ஆயிரத்திற்கும் மேற்பட்ட யுக்ரேன் படையினர் உயிரிழப்பு", "News Content": "ரஷ்யாவுக்கு எதிரான போரில் 13 ஆயிரத்திற்கும் மேற்பட்ட யுக்ரேன் படையினர் உயிரிழந்துள்ளதாக தகவல்கள் வெளியாகியுள்ளன. 10 ஆயிரம் முதல் 13 ஆயிரம் வரையான படையினர் உயிரிழந்துள்ளதாக யுக்ரேன் ஜனாதிபதியின் ஆலோசகர் மெகய்லோ பொடோல்யெக் தெரிவித்துள்ளார். கடந்த ஜீன் மாதத்தில் நாள்தோறும் 100 முதல் 200க்குட்பட்ட படையினர் கொல்லப்பட்டதாகவும் அவர் குறிப்பிட்டுள்ளார். இதேவேளை யுக்ரேனுடனான போரில் 9 ஆயிரத்திற்கும் மேற்பட்ட ரஷ்ய படையினர் உயிரிழந்துள்ளதாக அந்நாட்டு தகவல்கள் தெரிவிக்கின்றன. எனினும் ஒரு லட்சத்திற்கும் மேற்பட்ட ரஷ்ய படையினர் கொல்லப்பட்டதாக யுக்ரேன் அரசாங்கம் தெரிவித்துள்ளது. இதேவேளை இரு நாடுகளுக்குமிடையிலான போர் தொடர்ந்தும் உக்கிர மட்டத்தில் காணப்படுகிறது. ரஷ்யா யுக்ரேனின் பல இடங்களை இலக்கு வைத்து ஏவுகணை மற்றும் ஆளில்லா விமான தாக்குதல்களை நடத்தியுள்ளது. இதனால் அங்கு உட்கட்டமைப்பு வசதிகள் சீர்குலைந்துள்ளன. பொதுமக்கள் பலரும் கொல்லப்பட்டதாக யுக்ரேன் அரசாங்கம் தெரிவித்துள்ளது. ", "URL": "https://www.itnnews.lk/2023/10/05/448622/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}