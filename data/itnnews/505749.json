{"Source": "ITN news", "Timestamp": "අගෝස්තු 5, 2023 19:08", "Headline": "නිපුණතාවෙන් යුතු වෘත්තිකයෙකු බිහි කිරීමට අධ්‍යාපන ක්‍රමයේ වෙනස්කම් සිදුවිය යුතුයි", "News Content": "නිපුණතාවෙන් යුතු වෘත්තිකයෙකු බිහි කිරීම සදහා අධ්‍යාපන ක්‍රමයේ වෙනස්කම් සිදුවිය යුතු බව අමාත්‍ය සුසිල් ප්‍රේම්ජයන්ත මහතා පවසනවා. ජාතික ආධුනිකත්ව හා කාර්මික පුහුනු කිරීමේ අධිකාරියේ මෘදුකාංග ඉංජිනේරු ඩිප්ලෝමා පාඨමාලාවේ සමාරම්භක උත්සවයට සහභාගී වෙමින් අමාත්‍යවරයා එම අදහස් පළ කළා. මෙහිදී වැඩිදුරටත් අදහස් දැක්වූ අමාත්‍යවරයා කියා සිටියේ තාක්ෂණය සමග ඉදිරියට යාමේ අවශ්‍යතාව ද පවතින බවයි. අධ්‍යාපන අමාත්‍යාංශ ලේකම් නිහාල් රණසිංහ, ජාතික වෘත්තීය පුහුණු අධිකාරියේ සභාපති රුචික අමරසේකර යන මහත්වරුන් ඇතුළු පිරිසක් මෙම අවස්ථාවට එක්ව සිටියා.     ", "URL": "https://www.itnnews.lk/2023/10/05/505749/", "Category": "දේශීය පුවත්", "Parent URL": null}