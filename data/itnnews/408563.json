{"Source": "ITN news", "Timestamp": "අප්‍රේල් 27, 2022 12:23", "Headline": "නව මිලට ගෑස් අද සිට වෙළෙදපොළට", "News Content": "නව මිලට ගෑස් අද සිට වෙළෙදපොළට නිකුත් කරන බව ලිට්‍රෝ සමාගම පවසනවා. කිලෝග්‍රෑම් 12.5 ගෘහස්ථ ගෑස් සිලින්ඩරයක මිල රුපියල් හාරදහස් අටසිය හැටක් දක්වා ඊයේ මධ්‍යම රාත්‍රීයේ සිට ඉහළ දැමුණා. රුපියල් 2675ක්ව පැවති කිලෝග්‍රෑම් 12.5 ගෘහස්ත ගෑස් සිලින්ඩරයක මිල 2185කින් ඉහළ ගියා. ඒ අනුව එම සිලින්ඩරයක නව මිල වන්නේ රුපියල් 4860ක්. කිලෝග්‍රෑම් 5 ගෑස් සිලින්ඩරයක නව මිල වන්නේ රුපියල් 1,945 ක්. කිලෝග්‍රෑම් 2. 3 ගෑස් සිලින්ඩරයක නව මිල රු. 910 ක් බවයි ලිට්‍රෝ සමාගම නිවේදනය කළේ. නව මිල ගණන් යටතේ අද සිට ගෘහස්ථ ගෑස් සිලින්ඩර් වෙළදපොලට නිකුත් කරන බව ලිට්රෝ සමාගම පවසනවා. මේ අතර ගෘහස්ථ ගෑස් මෙට්‍රික් ටොන් 3600ක් රැගත් නෞකාව ඊයේ කොළඹ වරයාට  සේන්දු වුණා. එම ගෑස් තොග ගොඩබෑමෙන් පසු වෙළෙදපොලට නිකුත් කළ හැකි බවයි ලිට්‍රෝ සමාගම පවසන්නේ. අද දිනයේත් ගෑස් මිලදී ගැනීම සදහා ජනතාව දිගු පෝලිම්වල රැදී සිටියා. ගෑස් මිල ඉහළ යාම හේතුවෙන් ආපනශාලාවල ඇති ආහාර පානවල මිල ගණන් තීරණය කිරීමේ වගකීම් එහි හිමිකරුවන්ට ලබා දෙන බව ආපන ශාලා හිමියන්ගේ සංගමය පවසනවා.** නිශාන්ත   ", "URL": "https://www.itnnews.lk/2023/10/05/408563/", "Category": "දේශීය පුවත්", "Parent URL": null}