{"Source": "ITN news", "Timestamp": "අගෝස්තු 10, 2023 11:09", "Headline": "“Boat and Marine Show – 2023” ඔක්තෝබර් 27, 28 හා 29", "News Content": "නාවික ක්ෂේත්‍රයේ ශ්‍රී ලංකාව සතු ගුණාත්මක තත්ත්වය ලොවට ප්‍රදර්ශනය කිරීමේ අරමුණින් බෝට්ටු සහ මැරින් ප්‍රදර්ශනය ලබන ඔක්තෝබර් 27 වනදා ආරම්භ වනවා. කොළඹ වරාය නගරයේ දී දින තුනක් පුරා මෙම බෝට්ටු හා මැරීන් ප්‍රදර්ශනය පැවැත්වීමටයි කටයුතු යොදා ඇත්තේ. ශ්‍රී ලංකා සමුද්‍ර කර්මාන්ත මණ්ඩලය අටවන වරටයි මෙය සංවිධාන කරන්නේ. වැඩසටහන පිළිබඳ දැනුවත් කිරීමේ හමුවක් කොළඹදී පැවැත්වුණා. අමාත්‍ය හරීන් ප්‍රනාන්දු, රාජ්‍ය අමාත්‍ය දිලුම් අමුණුගම, කර්මාන්ත අමාත්‍යාංශයේ ලේකම් තිලකා ජයසුන්දර යන මහත්ම මහත්මින් ඇතුළු පිරිසක් මෙම අවස්ථාවට සහභාගී වුණා.   ", "URL": "https://www.itnnews.lk/2023/10/05/506954/", "Category": "Breaking News,දේශීය පුවත්", "Parent URL": null}