{"Source": "ITN news", "Timestamp": "அக்டோபர் 28, 2021 12:12", "Headline": "காத்தான்குடி பொலிஸ் பிரிவில் இடம்பெற்ற விபத்தில் இளைஞர் ஒருவர் உயிரிழப்பு", "News Content": "மட்டக்களப்பு காத்தான்குடி பொலிஸ் பிரிவில் இடம்பெற்ற விபத்தில் இளைஞர் ஒருவர் உயிரிழந்தார். மற்றொருவர் படுகாயமடைந்துள்ளார். களுவாஞ்சிக்குடியிலிருந்து மட்டக்களப்பு நோக்கி பயணித்துக் கொண்டிருந்த கார் முன்னால்; சென்ற மோட்டார் சைக்கிளுடன் மோதி விபத்து இடம்பெற்றுள்ளது. காத்தான்குடி பிரதான வீதியில் விபத்து இடம்பெற்றுள்ளது. மோட்டார் சைக்கிளில் பயணித்த இரண்டு இளைஞர்களுள் 20 வயதுடைய ஏ.அம்ஹர் என்பவரே உயிரிழந்துள்ளார். படுகாயமடைந்த மற்றொரு இளைஞர் மட்டக்களப்பு போதனா வைத்தியசாலையில் அனுமதிக்கப்பட்டுள்ளார். மோட்டார் காரை ஒரு வைத்தியர் ஓட்டிச்சென்றுள்ளதாக விசாரணைகளிலிருந்து தெரியவந்துள்ளது. காத்தான்குடி பொலிசார் மேலதிக விசாரணைகளை மேற்கொண்டு வருகின்றனர். ", "URL": "https://www.itnnews.lk/2023/10/05/372429/", "Category": "Breaking News,தேசிய செய்திகள்", "Parent URL": null}