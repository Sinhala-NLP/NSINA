{"Source": "ITN news", "Timestamp": "දෙසැම්බර් 18, 2022 11:41", "Headline": "අද්මිරාල් නිශාන්ත උළු‍ගේතැන්න නාවික හමුදා සේවයෙන් විශ්‍රාම ලබයි", "News Content": "අද්මිරාල් නිශාන්ත උළුගේතැන්න මහතා නාවික සේවයෙන් විශ්‍රාම ලැබුවා. ශ්‍රී ලංකා නාවික හමුදාවේ 24වන නාවික හමුදාපති ලෙස නිශාන්ත උළුගේතැන්න මහතා 2020 වසරේ ජුලි මස 15වනදා රාජකාරි ආරම්භ කළා. නාවික හමුදාවේ 37 වසරකට අධික කාලයක් සේවය කළ අද්මිරාල් නිශාන්ත උළුගේතැන්න මහතා විශ්‍රාම ලැබීම නිමිත්තෙන් නාවික හමුදා මුලස්ථානයේදි සම්මාන මුරයක් මගින් අචාර පිරීනැමීම සිදුවුණා. නාවික හමුදා චාරිත්‍රානුකූලව නාවික හමුදා ධුරයේ රාජකාරි වයිස් අද්මිරාල් ප්‍රියන්ත පෙරේරා මහතා වෙත භාරදීම ද මෙහිදි සිදුවුණා. නිශාන්ත උළුගේතැන්න මහතා නාවික හමුදා මුලස්ථානයෙන් පිටව යන අවස්ථාවේ ජ්‍යෙෂ්ඨ හා කණිෂ්ඨ නාවිකයින් මාර්ගයේ දෙපස රැදී සිටිමින් ඒ මහතාට සුභාසිංසන එක්කළා.       ", "URL": "https://www.itnnews.lk/2023/10/05/450917/", "Category": "Breaking News,දේශීය පුවත්", "Parent URL": null}