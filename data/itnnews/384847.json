{"Source": "ITN news", "Timestamp": "දෙසැම්බර් 25, 2021 11:17", "Headline": "ඊයේ දිනය තුළ කොවිඩ් ආසාදිතයින් 573ක්", "News Content": "ඊයේ දිනයේ ද කොරෝනා ආසාදිතයින් 573 දෙනෙකු මෙරටින් වාර්තා වුණා. ඒ අනුව මෙරටින් වාර්තා වූ සමස්ත කොරෝනා ආසාදිතයින්ගේ සංඛ්‍යාව 528,722 ක් දක්වා ඉහළ ගියා. ප්‍රතිකාර ලබන සංඛ්‍යාව 9,020 ක්. ඊයේ දිනයේදී 323 දෙනෙකු සුවය ලැබු අතර සුවය ලැබූ සමස්ත කොරෝනා ආසාදිතයින්ගේ සංඛ්‍යාව 558,850 ක්. ඊයේ දිනය තුළදී කොරෝනා මරණ 20 ක් ද වාර්තා වූ බව සෞඛ්‍ය සේවා අධ්‍යක්ෂ ජනරාල්වරයා තහවුරු කළා. ඒ අනුව මෙරට වාර්තා වූ සමස්ත කොරෝනා මරණ සංඛ්‍යාව 14,852 ක්. කොරෝනා මර්දන එන්නත් පළමු මාත්‍රාව 15,980,825 දෙනෙකුට ලබාදී ඇති අතර දෙවන මාත්‍රාව 13,827,474 දෙනෙකුට ලබාදී තිබෙනවා. බූස්ටර් එන්නත ද 3,299,035 දෙනෙකුට ලබාදී ඇති බවයි සෞඛ්‍ය අමාත්‍යාංශය නිවේදනය කළේ.   ", "URL": "https://www.itnnews.lk/2023/10/05/384847/", "Category": "දේශීය පුවත්", "Parent URL": null}