{"Source": "ITN news", "Timestamp": "ඔක්තෝබර් 12, 2021 15:08", "Headline": "චීනයේ ගල් අගුරු මිල වාර්තාගත ලෙස ඉහළට", "News Content": "චීනයේ ගල් අගුරු මිල වාර්තාගත ලෙස ඉහළ ගොස් ඇති බව විදෙස් මාධ්‍ය සඳහන් කරනවා. චීනයේ ෂැන්සි ප්‍රාන්තයට බලපා ඇති අයහපත් කාලගුණයත් සමඟ ඇතිවූ ගංවතුර  හේතුවෙන් ගල් අගුරු ආකර සියල්ල වසා දමා තිබෙනවා.  ඒ හේතුවෙන් මෙලෙස ගල් අගුරු මිල සීඝ්‍රයෙන් ඉහළ ගොස් ඇති බවයි වාර්තා වන්නේ. එමෙන්ම පසුගිය ජුලි මාසයේ දී හෙනාන් ප්‍රාන්තයට බලපෑ අධික ගංවතුර ද ගල් අගුරු මිල ඉහළ යාමට බලපා තිබෙනවා. ඒ සමඟම චීනය තුළ බලශක්ති අර්බුදයක් ඇතිවීමේ අවදානමක් මතුව ඇති බවයි වාර්තා වන්නේ. කෙසේ වුවද මේ වන විටත් චීනයේ ප්‍රදේශ රැසක විදුලි කප්පාදුවක් සිදුවන බවට මාධ්‍ය වාර්ත පළවනවා.           ", "URL": "https://www.itnnews.lk/2023/10/05/368763/", "Category": "ජාත්‍යන්තර පුවත්", "Parent URL": null}