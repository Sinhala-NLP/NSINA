{"Source": "ITN news", "Timestamp": "නොවැම්බර් 16, 2022 16:07", "Headline": "රැඳවියන් පස් දෙනෙකු වවුනියාව පුනරුත්ථාපන මධ්‍යස්ථානයෙන් පනියි", "News Content": "වවුනියාව පුනරුත්ථාපන මධ්‍යස්ථානයෙන් පැන ගිය පස් දෙනා සොයා විශේෂ මෙහෙයුමක් ආරම්භ කර තිබෙනවා. වවුනියාව පුන්තෝට්ටම් පුනරුත්ථාපන ධ්‍යස්ථානයේ පුනරුත්ථාපනය වෙමින් සිටි රැඳවියන් පස් දෙනෙකු පලා ගොස් තිබුණේ ඊයේ පස්වරුවේයි. ඔවුන් සොයා විශේෂ සොදිසි මෙහෙයුම්ක් ආරම්භ කර ඇති බව වවුනියාව පොලිසිය පවසනවා. යුධ හමුදාව හා පොලිසිය ඒකාබද්ධවයි මෙහෙයුම ක්‍රියාත්මක කර ඇත්තේ. මත්ද්‍රව්‍ය වලට ඇබ්බැහි වුවන් අධිකරණ නියෝග මත මෙම මධ්‍යස්ථානයෙහි රඳවා සිටිනවා. යුධ හමුදා අධීක්ෂණය යටතේයි ඔවුන් පුනරුත්ථාපනය කෙරෙන්නේ. ඊයේ ක්‍රීඩා පුහුණු වීම් සඳහා ලබාදුන් කාලය අතරතුර මෙම පස් දෙනා පැන ගොස් තිබුණා. ඔවුන් වයස අවුරුදු 22ත් 32 ත් අතර වන උතුරු පළාතේම පදිංචිකරුවන් බවයි පොලිසිය පවසන්නේ. ", "URL": "https://www.itnnews.lk/2023/10/05/445985/", "Category": "Breaking News,දේශීය පුවත්", "Parent URL": null}