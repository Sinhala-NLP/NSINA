{"Source": "ITN news", "Timestamp": "டிசம்பர் 24, 2021 12:23", "Headline": "அரச வைத்திய அதிகாரிகள் சங்கத்தின் பணிப்பகிஸ்கரிப்பு நீடிக்குமா? இல்லையா? கலந்துரையாடல் ஆரம்பம்", "News Content": "நாடளாவிய ரீதியில் அரச வைத்திய அதிகாரிகள் சங்கம் ஆரம்பித்துள்ள பணிப்பகிஸ்கரிப்பு போராட்டத்தை தொடர்வது குறித்து தீர்மானிப்பதற்கான மத்திய செயற்குழு கூட்டம் ஆரம்பிக்கப்பட்டுள்ளது. கொழும்பிலுள்ள சங்கத்தின் தலைமையகத்தில் இடம்பெறும் கூட்டத்திற்கமைய தீர்மானம் எட்டப்படவுள்ளது. அரச வைத்திய அதிகாரிகள் சங்கம் 7 கோரிக்கைகளை முன்வைத்து முன்னெடுத்துள்ள வேலை நிறுத்தம் தொடர்ந்தும் முன்னெடுக்கப்பட்டுள்ளது. இதனால் சிகிச்சைகளுக்கென வருகை தரும் நோயாளர்கள் பாரிய அசௌகரியங்களுக்கு முகங்கொடுத்துள்ளனர். சட்டரீதியான வைத்தியர்கள் இடமாற்ற சபையின் அனுமதியின்றி வைத்தியர்களை இடமாற்றம் செய்தல், 2022ம் ஆண்டு வருடாந்த இடமாற்றம் பட்டியல் வெளியிடப்படாமை உள்ளிட்ட விடயங்களும் மருத்துவ அதிகாரிகள் சங்கத்தின் கோரிக்கையில் அடங்குகின்றன. அந்நிலையில் தமது கோரிக்கைகளுக்கு சுகாதார அமைச்சின் ஊடாக எழுத்துமூலம் வழங்கப்பட்டுள்ள பிரேரணை தொடர்பில் இன்றைய மத்திய செயற்குழு கூட்டத்தில் ஆராயப்பட்;டு தீர்மானம் எட்;டப்படுமென வைத்தியர் சமந்த ஆனந்த தெரிவித்துள்ளார். ", "URL": "https://www.itnnews.lk/2023/10/05/384707/", "Category": "Breaking News,தேசிய செய்திகள்", "Parent URL": null}