{"Source": "ITN news", "Timestamp": "සැප්තැම්බර් 16, 2023 14:57", "Headline": "විදුලිබල මණ්ඩලයේ ප්‍රතිව්‍යුහගත කිරීමේ වැඩපිළිවෙළ සම්බන්ධයෙන් දැනුවත් කිරීමේ හමුවක්", "News Content": "විදුලිබල මණ්ඩලයේ ප්‍රතිව්‍යුහගත කිරීමේ වැඩපිළිවෙළ සම්බන්ධයෙන් දැනුවත් කිරීමේ හමුවක් එම අමාත්‍යාංශයේ දී පැවැත්වුණා. ඒ එම මණ්ඩලයේ ඉහළ කළමනාකාරීත්වය සමගයි. ප්‍රතිව්‍යුහගත කිරීමේ වැඩපිළිවෙලේ යාන්ත්‍රණය, ක්‍රියාත්මක කිරීමට බලාපොරොත්තු වන විදුලිබල ක්ෂේත්‍රයේ නව ආකෘතිය, ප්‍රතිව්‍යුහගත කිරීමේ කාර්‍යංශයේ අරමුණ සහ වගකීම, සංක්‍රාන්තිය කාල සීමාව, සේවකයන් සහ භෞතික සම්පත් අනුගතකිරීමේ ක්‍රියාවලිය, උත්පාදනය, සම්ප්‍රේෂණය හා බෙදාහැරීමට  වෙන්වූ සමාගම් ස්ථාපනය කිරීම වැනි කරුණු සම්බන්ධයෙන්  දැනුවත් කිරීම මෙම සාකච්ඡාවේ ප්‍රධාන අරමුණයි. මෙම අවස්ථාවට විදුලිබල මණ්ඩලයේ සභාපතිවරයා, සාමාන්‍යධිකරිවරයා, ඇතුළු නිලධාරීන් රැසක් එක්ව සිටියා.       ", "URL": "https://www.itnnews.lk/2023/10/05/516342/", "Category": "දේශීය පුවත්", "Parent URL": null}