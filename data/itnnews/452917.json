{"Source": "ITN news", "Timestamp": "දෙසැම්බර් 30, 2022 18:44", "Headline": "විදුලි රැහැනක පැටලී මිය ගිය වනඅලි දෙදෙනෙකුගේ සිරුරු යළි ගොඩගනී", "News Content": "අනුරාධපුර තිරප්පනේ ප්‍රදේශයේ වගා භූමියක ඇද තිබූ විදුලි රැහැනක පැටලී මිය ගිය වනඅලි දෙදෙනෙකුගේ සිරුරු යළි ගොඩගෙන මරණ පරික්ෂණයක් සිදු කෙරුණා. තිරප්පනේ පෙරිමියන්කුලම ප්‍රදේශයේ වගාභූමියක ඉදිකර තිබූ විදුලි වැටකට ගෘහස්ථ විදුලිය සම්බන්ධ කිරීම හේතුවෙන් මෙම වන අලින් දෙදෙනා මිය ගොස් තිබෙනවා. පසුව ඔවුන්ගේ සිරුරු රහසිගතව වලදමා තිබූ බවයි අප වාර්තාකරු සඳහන් කරන්නේ. මිය ගිය වනඅලින්ගේ සිරුරුර අධිකරණ නියෝගයක් මත යළි ගොඩට ගෙන මරණ පරික්ෂණයක් අද සිදු කෙරුණා.වන අලින් දෙදෙනාගේ සිරුරු පුළුස්සා බැකෝ යන්ත්‍රයක ආධාරයෙන් වලදමා තිබෙනවා.  සිද්ධිය සම්බන්ධයෙන් සැකකරුවකු අත්අඩංගුවට ගෙන අධිකරණයට ඉදිරිපත් කෙරුණා.         ", "URL": "https://www.itnnews.lk/2023/10/05/452917/", "Category": "දේශීය පුවත්", "Parent URL": null}