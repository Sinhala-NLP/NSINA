{"Source": "ITN news", "Timestamp": "අප්‍රේල් 21, 2022 10:07", "Headline": "දිල්ලි කැපිටල් කණ්ඩායමට කඩුලු නවයක ජයක්", "News Content": "ඉන්දීය ප්‍රිමියලීග් ක්‍රිකට් තරගාවලියේ ඊයේ පැවති 32 වන තරගය කඩුලු නවයකින් ජය ගැනීමට දිල්ලි කැපිටල් ක්‍රීඩකයින් සමත්වුණා. කාසියේ වාසිය දිනූ දිල්ලි කැපිටල් පිලේ ආරාධනයෙන් පළමුවෙන් පන්දුවට පහරදුන් පන්ජාබ් කිංස් පිලට නියමිත පන්දුවාර විස්ස අවසානයේ සියලු දෙනා දැවී රැස්කර ගැනීමට හැකිවූයේ ලකුණු 115 ක් පමණයි. ජිටේෂ් ෂර්මා පන්දු 23 කදී ලකුණු 32 ක් රැස්කර ගත්තා. පිළිතුරු ඉණිම ක්‍රීඩා කළ දිල්ලි කැපිටල් පිලට පන්දුවාර 10 යි පන්දු තුනකදී එක් කඩුල්ලක් පමණක් දැවී ජයග්‍රාහී ඉලක්කය පසුකර යාමට හැකිවුණා. ප්‍රිත්වී ෂෝ සහ ඩේවිඩ් වෝනර් පළමු කඩුල්ල සදහා වේගවත් ලකුණු 83 ක සබදතාවක් ගොඩනැගුවා.         ", "URL": "https://www.itnnews.lk/2023/10/05/407635/", "Category": "ක්‍රීඩා", "Parent URL": null}