{"Source": "ITN news", "Timestamp": "දෙසැම්බර් 21, 2021 10:01", "Headline": "පිලිපීනයට බලපෑ රායි සුළි කුණාටුව හේතුවෙන් 400කට ආසන්න සංඛ්‍යාවක් ජීවිතක්ෂයට", "News Content": "පිලිපීනයට බලපෑ රායි සුළි කුණාටුව හේතුවෙන් ජීවිතක්ෂයට පත් සංඛ්‍යාව හාරසීයකට ආසන්න බව විදෙස් මාධ්‍ය සදහන් කරනවා. රායි සුළි කුණාටුවෙන් පිලිපීනයේ පුද්ගලයින් 375 දෙනෙකු පමණ ජීවිතක්ෂයට පත්ව ඇති බව එරට ආපදා කළමනාකරණ මධ්‍යස්ථානය නිවේදනය කරනවා. තවත් පුද්ගලයින් 500 දෙනෙකු පමණ තුවාල ලබා ඇති අතර 56 දෙනෙකු අතුරුදන්ව ඇති බවයි වාර්තා වන්නේ. පිලිපීනයට මෙම වසරේ දී බලපෑ දරුණුතම හා මාරාන්තිකම සුළි කුණාටුව මෙයයි. ලක්ෂ හතරක පමණ පිරිසක් අවතැන්ව සිටින අතර පාසල්, රජයේ ගොඩනැගිලි හා රෝහල් තුළ ඔවුන් රැදී සිටිනවා. පැයට කිලෝමීටර 195 ක පමණ වේගයෙන් හමා ගිය රායි සුළි කුණාටුවෙන් දේපොළ හානි රැසක් සිදුව තිබෙනවා. ඇතැම් ප්‍රදේශවල ගමනාගමනය හා විදුලි බලය සම්පූර්ණයෙන්ම ඇණහිට ඇති බවද සදහන්. නාය යෑම් හා ගංවතුර හේතුවෙන් ජීවිතක්ෂයට පත් සංඛ්‍යාව තවත් ඉහළ යා හැකි බවට සහන කණ්ඩායම් අනතුරු අගවනවා.       ", "URL": "https://www.itnnews.lk/2023/10/05/383988/", "Category": "ජාත්‍යන්තර පුවත්", "Parent URL": null}