{"Source": "ITN news", "Timestamp": "දෙසැම්බර් 17, 2022 12:30", "Headline": "දිනමිණ පුවත් පත 113වන සංවත්සරය සමරයි", "News Content": "දිනමිණ පුවත් පත සිය 113වන සංවත්සරය සැමරුවා. සිංහල භාෂාව පිළිබඳ ප්‍රාඥයෙකු වූ එච් එස් පෙරේරා මහතා විසින්  1909 වසරේ දෙසැම්බර් මස 17 වනදා ආරම්භ වූ දිනමිණ පුවත්පත ආරම්භ කෙරුණා. එස් එස් පෙරේරා මහතා අභාවප්‍රාප්ත වීමෙන් පසු  1914 වසරේ සිට පුවත්පතේ හිමිකාරීත්වය දැරුවේ මෙරට නිදහස් ව්‍යාපාරයේ මුල්පෙළ ක්‍රියාකාරිකයෙකු හා පුවපත් හිමිකරුවෙකු වූ ඩී ආර් විජේවර්ධන මහතායි.එවක ජාතික ව්‍යාපාරයේ නායකයෙකු වූ ඩී බී ජයතිලක මහතාගේ යෝජනාවකට අනුව ඩී ආර් විජේවර්ධන මහතා දිනමිණ පුවත්පත මිලදී ගත් බව සඳහන්. මේ වන විට දිණමිණ පුවත්පත රජයට අයත් සීමාසහිත එක්සත් ප්‍රවෘත්ති පත්‍ර සමාගම හෙවත් ලේක්හවුස් ආයතනය මගින් ප්‍රකාශයට පත්වෙනවා. පිටකොටුව පළමු හරස් වීදියේ මුලින්ම දිනමිණ පුවත්පත් කාර්යාලය ආරම්භ වූ අතර ලංකාභිමාන විශුත මුද්‍රාණලයේයි එය මුද්‍රණය කෙරුණේ. ඩී ආර් විජේවර්ධන මහතාගේ පාලනයට නතුවීමත් සමඟ වඩා ඉඩකඩ ඇති ස්ථානයක් වූ ලේක්හවුස් ගොඩනැගිල්ලේ පුවත්පත්කාර්යාලය ආරම්භ කෙරුණා. තවත් බොහෝ පුවත් පත් ලෙක්හවුසියෙන් නිකුත් කෙරුණද එවක බොහෝ දෙනෙකු මෙම ස්ථානය හැදින්වුයේ දිනමිණ කන්තෝරුව ලෙසයි. ආරම්භයේ දී සත තුනක මුදලකට දිනමිණ පුවත්පත අලෙවි කෙරුණා. ජාතික තලයේ පුවත් මෙන්ම ලෝක තොරතුරු,ව්‍යාපාරික පුවත් දේශපාලන විශ්ලේෂණ , ක්‍රීඩා තොරතුරු මෙන්ම කතුවැකි සහ මතවාද සඳහා ද දිනමිණ පුවත්පත විවෘතව පවතිනවා.දිනමිණ පුවත්පතෙහි 113වන උපන්දිනය සමරමින් සීමාසහිත එක්සත් ප්‍රවෘත්ති පත්‍ර සමාගමේ සභාපති සහ ජනමාධ්‍ය අමාත්‍යාංශයේ ලේකම් අනුෂ පැල්පිට මහතාගේ ප්‍රධානත්වයෙන් උත්සවයක් දිනමිණ කතෘ මණ්ඩලයේදී පැවැත්වුණා. එම අවස්ථාවට කතෘ මණ්ඩල අධ්‍යක්ෂ සිසිර පරණතන්ත්‍රි ,දිනමිණ කතෘ ගාමිණී ජයලත් යන මහත්වරුන් පිරිසක් එක්වසිටියා.   ", "URL": "https://www.itnnews.lk/2023/10/05/450770/", "Category": "දේශීය පුවත්", "Parent URL": null}