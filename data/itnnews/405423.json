{"Source": "ITN news", "Timestamp": "ஏப்ரல் 4, 2022 11:19", "Headline": "அனைத்து அமைச்சரவை அமைச்சர்களும் ராஜினாமா..", "News Content": "சகல அமைச்சரவை அமைச்சர்களும் தமது பதவியை இராஜினாமா செய்துள்ளனர். நாட்டில் ஏற்பட்டுள்ள நெருக்கடி நிலைக்கு தீர்வு காணும் நோக்கில் பிரதமர் உள்ளிட்ட அமைச்சரவை நேற்றைய தினம் ஜனாதிபதி கோட்டாப்பய ராஜபக்ஷவுடன் பேச்சுவார்த்தை நடத்தியது. அதனையடுத்தே குறித்த தீர்மானம் எடுக்கப்பட்டது. நாட்டில் ஏற்பட்டுள்ள நெருக்கடி நிலைக்கு தீர்வு காணும் நோக்கிலேயே அமைச்சரவை விலகியுள்ளது. இந்நிலையில் நாட்டில் ஏற்பட்டுள்ள எரிபொருள், மின்சாரம், எரிவாயு தொடர்பான பிரச்சினைகளுக்கு தீர்வு வழங்குவதற்கென உரிய வேலைத்திட்டங்கள் விரைவில் வகுக்கப்படுமென பேச்சுவார்த்தையின் போது பிரதமர் மஹிந்த ராஜபக்ஷ தெரிவித்தார். இதனிடையே விளையாட்டுத்துறை அமைச்சர் நாமல் ராஜபக்ஷ தனது இராஜினாம கடிதத்தை ஜனாதிபதியிடம் கையளித்துள்ளார். அது தொடர்பல் அவர் டுவிட்டரில் பதிவு ஒன்றையும் வெளியிட்டிருந்தார். நீதியமைச்சர் அலி சப்ரி தனது பதவியை இராஜினாமா செய்துள்ளனர். அது தொடர்பான கடிதத்தை ஜனாதிபதியிடம் கையளித்துள்ளார். இராஜாங்க அமைச்சர் தயாசிறி ஜயசேகரவும் தனது இராஜாங்க அமைச்சு பதவியை இராஜினாம செய்துள்ளார். இராஜாங்க அமைச்சர் விசேட வைத்தியர் சுதர்சனி பெர்னாண்டோ புள்ளே தனது இராஜினாம கடிதத்தை ஜனாதிபதிக்கு அனுப்பிவைத்துள்ளார். இதனிடையே வாசுதேவ நாணயக்கார ஊடக சந்திப்பொன்றை ஒழுங்கு செய்து தனது பதவி விலகல் தொடர்பான கருத்தை வெளியிட்டார். இதேவேளை மத்திய வங்கி ஆளுனர் அஜித் நிவாட் கப்ராலும் தனது பதவியை இராஜினாம செய்துள்ளார். சகல அமைச்சர்களும் தமது பதவியை இராஜினாம செய்து கடித்தை கையளித்துள்ள நிலையில், தான் பணியாற்றிய இலங்கை மத்திய வங்கி ஆளுனர் பதவியிலிருந்தும் விவகுவதாகவும் அது தொடர்பான கடிதம் ஜனாதிபதிக்கு அனுப்பிவைக்கப்பட்டுள்ளதாகவும் தனது டுவிட்டர் பதிவில் குறிப்பிட்டுள்ளார். ", "URL": "https://www.itnnews.lk/2023/10/05/405423/", "Category": "Breaking News,அண்மைய செய்திகள்,தேசிய செய்திகள்,முதன்மை செய்தி", "Parent URL": null}