{"Source": "ITN news", "Timestamp": "ජූලි 9, 2022 20:00", "Headline": "ඕස්ට්‍රේලියා – ශ්‍රී ලංකා දෙවන ටෙස්ට් තරඟයේ දෙවන දිනය අදයි", "News Content": "ඕස්ට්‍රේලියා කණ්ඩාම සහ ශ්‍රී ලංකාව අතර පැවැත්වෙන දෙවන ටෙස්ට් ක්‍රිකට් තරගයේ දෙවන දිනය අදයි. අද දිනය නිමා වන විට පන්දුවට පහර දෙන ශ්‍රී ලංකා කන්ඩායම කඩුළු 02 ක් දැවී ලකුණු 184 ක් ලබා සිටිනවා. තරගයේ ප්‍රථමයෙන් පන්දුවට පහරදුන් ඕස්ට්‍රේලියා කන්ඩායම සිය ප්‍රථම ඉනිම වෙනුවෙන් සියලු දෙනා දැවී ලකුණු 364 ක් රැස් කළා. මෙහිදී මානස් ලබුෂේන් ලකුනු 104 ක් රැස් කළ අතර ඊට 4 පහර ‍12 ක් ඇතුළත්. ඉනිමේ වැඩිම ලකුනු ලාභියා වූ ස්ටීවන් ස්මිත් නොදැවී ලකුනු 145 ක් රැස් කළා. අගනා පන්දු යැවීමක නිරතවු ප්‍රභාත් ජයසූරිය සිය මංගල ටෙස්ට් තරගයේදීම කඩුළු 6 ක් බිද හෙළුවේ ශ්‍රී ලංකා ක්‍රීඩකයෙකු සිය මංගල ටෙස්ට් තරගයකදී වාර්තා කරන ලද දෙවන වැඩිම කඩුලු සංඛ්‍යාවට හිමිකම් කියමින්. අනතුරුව සිය ප්‍රථම ඉනිම ක්‍රීඩා කිරීම සදහා පිටියට පිවිසි ශ්‍රී ලංකා ආරම්භක පිතිකරු පැතුම් නිෂ්ශංක ලකුනු 6 කට දවා ගැනීමට ඕස්ට්‍රෙිලියා වේගපන්දු යවන ක්‍රිඩක මිචෙල් ස්ටාක් සමත්වුණා. දිමුත් කරුණාරත්න ලකුනු 86 යි. නොදැවී ක්‍රිඩාකරන කුසල් මෙන්ඩිස් ලකුනු 84 ක් ලබා සිටිනවා. ප්‍රංශ පාපැදි සවාරියේ 6 වන අදියර ජය ගැනීමට ස්ලෝවැකියාවේ ටඩේජ් පොගාරා සමත්වුණා. ඒ සදහා ඔහු ගතකළ කාලය පැය 4 යි විනාඩි 27ක්. මෙහි දෙවන ස්ථානය ඕස්ට්‍රෙිලියාවේ මයිකල් මැතිව් දිනාගත් අතර තුන්වන ස්ථානය දිනාගත්තේ ප්‍රංශයේ ඩේවිඩ් ඩවුලුයි. ඉන්දියාව සහ එංගන්තය අතර පැවැත්වෙන දෙවන විස්සයි විස්ස ක්‍රිකට් තරගය මේ වන විට බර්මින් හිදී පැවැත්වෙනවා. දෙරට අතර පැවති පළමු විස්සයි විස්ස තරගයේ ජය හිමිකර ගත්තේ ඉන්දීය කන්ඩායමයි. තරගයේ කාසියේ වාසිය දිනූ එංගලන්ත කන්ඩායම ප්‍රථමයෙන් පන්දුවට පහරදීමේ අවස්ථාව ඉන්දීය කණ්ඩායමට ලබාදුන්නා     ", "URL": "https://www.itnnews.lk/2023/10/05/422238/", "Category": "ක්‍රිකට්,ක්‍රීඩා", "Parent URL": null}