{"Source": "ITN news", "Timestamp": "පෙබරවාරි 8, 2022 18:18", "Headline": "පුෂ්පිකාගේ විවාහක රූ රැජිණ කිරුළ ගැලවෙයි", "News Content": "ශ්‍රී ලංකා විවාහක රූ රැජිණ නාමය පුෂ්පිකා ද සිල්වාගෙන් වහාම ක්‍රියාත්මක වන පරිදී ඉවත් කිරීමට ශ්‍රී ලංකා විවාහක රූ රැජිණ කමිටුව කටයුතු කර තිබෙනවා. ඒ අනුව පුෂ්පිකා ද සිල්වාට විවාහක රූ රැජිණ නාමය අද සිට දේශීයව හෝ ජාත්‍යන්තරව භාවිත කළ නොහැකි වනවා. පසුගිය වසරේ අප්‍රේල් 04 වනදා ශ්‍රී ලංකා විවාහක රූ රැජිණ තරගයේ දී ජයග්‍රහණය කළ පුෂ්පිකා ද සිල්වාගේ කිරුළ බලහත්කාරයෙන් ඉවත් කිරීමත් සමග අර්බුධකාරී තත්ත්වයක්  ඇතිවුණා. කෙසේ වෙතත් ඇමෙරිකාවේ කැලිෆෝනියා නුවර පැවති ලෝක විවාහක රූ රැජිණ තරගය සදහා සහභාගී වීමට පුෂ්පිකාට අවස්ථාව හිමිවූ අතර එහි  අවසන් 6 දෙනා අතරට පැමිණීමට ද ඇයට හැකිවුණා. එම තරගයෙන් 4 වන ස්ථානය හිමිකර ගැනීමට හැකිවූ බව පුෂ්පිකා ද සිල්වා සමාජ මාධ්‍ය ඔස්සේ ප්‍රකාශ කළා. එමෙන්ම ශ්‍රී ලංකා විවාහක රූ රැජිණ තරගාවලිය සංවිධායකයන්ට ද ඇය චෝදනා එල්ලකර තිබුණා.  ඒ අනුවයි ශ්‍රී ලංකා විවාහක රූ රැජිණ කිරුළ පුෂ්පිකා ද සිල්වාගෙන් නිල වශයෙන් ඉවත් කරන බවට ශ්‍රී ලංකා විවාහක රූ රැජිණ සංවිධායක කමිටුවේ අධ්‍යක්ෂ චන්දිමාල් ජයසිංහ අද නිවේදනය කළේ.   ", "URL": "https://www.itnnews.lk/2023/10/05/393975/", "Category": "Breaking News,නවතම පුවත්", "Parent URL": null}