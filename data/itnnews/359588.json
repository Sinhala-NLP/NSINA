{"Source": "ITN news", "Timestamp": "සැප්තැම්බර් 1, 2021 12:34", "Headline": "හංගපු සීනි හොයන අත්‍යවශ්‍ය සේවා කොමසාරිස්ගේ මෙහෙයුම", "News Content": "අත්‍යවශ්‍ය ආහාර සැපයීමට අදාල හදිසි නීති රෙගුලාසි ප්‍රකාශයට පත් කිරීමත් සමග පාරිභෝගිකයාට ලැබිය යුතු මේ වෙනකොට මුද්‍රා තබලා තියෙන සීනි තොග සගවා ඇති ගබඩා පරික්ෂා කිරීමේ මෙහෙයුම මේ වෙනකොට ක්‍රියාත්මක වෙනවා. වත්තල මාබෝල ප්‍රදේශයේ තියෙන මේ වගේ එක මධ්‍යස්ථානයක්  පරික්ෂාවට ලක් කෙරුණා. ඒ වී සහල් සිනි ඇතුළු අනෙකුත් පාරිභෝගික ද්‍රව්‍ය බෙදා හැරීම සම්බන්ධීකරණය සදහා පත් කළ අත්‍යවශ්‍ය සේවා කොමසාරිස් ජෙනරාල් මේජර් ජෙනරාල් එන්.ඩී.එස්.පී. නිවුන්හැල්ල මහතාගේ මූලිකත්වයෙන්. මහජන ආරක්ෂක අඥා පනතෙන් පැවරී ඇති බලතල අනුව ජනාධිපති ගෝඨාභය රාජපක්ෂ මැතිතුමා අත්‍යවශ්‍ය ආහාර සැපයීමට අදාළ හදිසි නීති රෙගුලාසි ගැසට් කළා. එමෙන්ම වී සහල් සිනි ඇතුළු අනෙකුත් පාරිභෝගික ද්‍රව්‍ය බෙදා හැරීම සම්බන්ධීකරණය සදහා අත්‍යවශ්‍ය සේවා කොමසාරිස් ජෙනරාල් වශයෙන් මේජර් ජෙනරාල් එන්.ඩී.එස්.පී. නිවුන්හැල්ල මහතා පත්කෙරුණා. සීනි තොග සගවා තිබියදී මුද්‍රා තැබූ ගබඩා වෙත ඒ මහතා ඇතුළු නිලධාරීන් අද පෙරවරුවේම ගමන් කළා. සීනි තොග සගවා තබා ගැනීම සම්බන්ධයෙන් පාරිභෝගික සේවා අධිකාරිය පසුගිය දින කිහිපයේදී වැටලීම් සිදු කළා. මෙහිදී ගබඩා තුළ නීති විරෝධී ආකාරයෙන් සඟවා තිබූ සිනි මෙට්‍රික්ටොන් 12,000කට අධික ප්‍රමාණයක් ඊයේ දිනය වන විට සොයා ගැනීමට හැකියාව ලැබුණා. පසුව එම ගබඩා මුද්‍රා කර හිමිකරුවන් සම්බන්ධයෙන් නෛතික ක්‍රියාමාර්ග ගැනීමට කටයුතු කෙරුණා.               ", "URL": "https://www.itnnews.lk/2023/10/05/359588/", "Category": "දේශීය පුවත්", "Parent URL": null}