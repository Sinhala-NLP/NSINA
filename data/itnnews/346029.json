{"Source": "ITN news", "Timestamp": "ජූනි 29, 2021 14:57", "Headline": "ඉතියෝපියා රජය ටිග්රේ ප්‍රාන්තය තුළ සටන් විරාමයක් ප්‍රකාශ කරයි", "News Content": "ඉතියෝපියා රජය ටිග්රේ ප්‍රාන්තය තුළ සටන් විරාමයක් ප්‍රකාශයට පත් කර තිබෙනවා.\nපසුගිය මාස අටක කාලයක් පුරා ඉතියෝපියා රජය හමුදා හා සටන්කරුවන් අතර ටිග්රේ ප්‍රාන්තයේ දරුණු ගැටුම් පැවතුණා. සටන් අතරතුරදී දෙපාර්ශවයෙන්ම මානව හිමිකම් කඩවීම් සිදුව ඇති බවයි ජගත් සංවිධානය පවසන්නේ. ටිග්රේ ප්‍රාන්තයේ වෙසෙන මිලියන පහක පමණ ජනතාවක් ආහාර හිග කමින් පෙලෙන අතර තුන් ලක්ෂ පනස්දහසකට පමණ පිරිසක් සාගත තත්ත්වයකට මුහුණ දී ඇති බව එම සංවිධානය තවදුරටත් නිවේදනය කරනවා. කෙසේ වුවද සටන්කරුවන් රොයිටර් පුවත් සේවයට පවසා ඇත්තේ ටිග්‍රේ ප්‍රාන්තයේ ප්‍රධාන නගරය තම පාලනය යටතේ පවත්නා බවයි.       ", "URL": "https://www.itnnews.lk/2023/10/05/346029/", "Category": "ජාත්‍යන්තර පුවත්", "Parent URL": null}