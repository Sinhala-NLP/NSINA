{"Source": "ITN news", "Timestamp": "අගෝස්තු 2, 2023 09:43", "Headline": "ඉරානයට දැඩි උණුසුම් කාලගුණික තත්ත්වයක්", "News Content": "මේ වන විට ඉරානයේ දැඩි උණුසුම් කාලගුණික තත්ත්වයක් පවතින බව විදෙස් මාධ්‍ය වාර්තා කරනවා. එරට දැඩි උණුසුම් කාලගුණ තත්ත්වය හේතුවෙන් සෞඛ්‍ය ගැටලු රැසක් හටගෙන ඇති අතර වයෝවෘද්ධ පුද්ගලයන් සහ කුඩා දරුවන් එලිමහනේ රැඳී සිටීමෙන් වැළැකිය යුතු බවට ඉරාන සෞඛ්‍ය අංශ උපදෙස් ලබා දී තිබෙනවා. මේ අතර ඉරාන රජය අද(02) සහ හෙට(03) යන දෙදින විශේෂ නිවාඩු දින ලෙස ප්‍රකාශයට පත්කර තිබෙන බවයි විදෙස් මාධ්‍ය වාර්තා කරන්නේ.   ", "URL": "https://www.itnnews.lk/2023/10/05/504660/", "Category": "ජාත්‍යන්තර පුවත්", "Parent URL": null}