{"Source": "ITN news", "Timestamp": "அக்டோபர் 11, 2021 13:26", "Headline": "107 நாட்களின் பின்னர் சிட்னி நகர் திறப்பு.. ஹோட்டல்கள் சிற்றூண்டிச்சாலைகளில் மக்கள் கூட்டம்..", "News Content": "107 நாட்களின் பின்னர் அவுஸ்திரேலியாவின் சிட்னி நகர் வழமையான நடவடிக்கைகளுக்காக இன்று திறக்கப்பட்டது. 4 மாதங்களின் பின்னர் கிடைத்த சுதந்திரத்தை அனுபவிக்க சிட்னி நகர் மக்கள் உணவகங்கள் மற்றும் சிற்றூண்டிச்சாலைகளுக்கு விரைவதாக சர்வதேச செய்திகள் சுட்டிக்காட்டுகின்றன. சிட்னி நகரின் மதுபான விற்பனை நிலையங்கள், இரவு நேர களியாட்ட விடுதிகள் ஆகியன நள்ளிரவு வரை திறக்கப்பட்டிருக்கும். எவ்வாறெனினும் தற்போது காணப்படுகின்ற சுகாதார சட்டத்திட்டங்கள் பல 2 டோஸ் தடுப்பூசிகளையும் பெற்றுக் கொண்ட நபர்களுக்காக மாத்திரமே தளர்த்தப்பட்டுள்ளதாக அந்நாட்டு சுகாதார பிரிவு தெரிவிக்கின்றது. தமது வீட்டிலிருந்து 5 கிலோ மீட்டர் தூரம் வரை மாத்திரமே ஒரு நபரால் செல்ல முடியுமென அதிகாரிகள் அறிவித்துள்ளனர். உடற்பயிற்சி மத்திய நிலையங்கள் மற்றும் சிகை அலங்கார நிலையங்கள் ஆகியன இன்றைய தினம் முதல் திறக்கப்பட்டன. ", "URL": "https://www.itnnews.lk/2023/10/05/368443/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}