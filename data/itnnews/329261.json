{"Source": "ITN news", "Timestamp": "අප්‍රේල් 1, 2021 19:21", "Headline": "ස්වර්ණමහල් ආයතනයේ හිටපු අධ්‍යක්‍ෂවරුන්ට ඇප", "News Content": "ස්වර්ණමහල් ආයතනයේ සිදු වූ බව කියන මූල්‍ය වංචාවක් සම්බන්ධයෙන් අත්අඩංගුවට ගෙන රක්‍ෂිත බන්ධනාගාරගත කර සිටි හිටපු අධ්‍යක්‍ෂවරුන් පිරිසට අද ඇප නියම වුණා. ආයතනයේ අධ්‍යක්‍ෂවරුන් ලෙස කටයුතු කළ ජීවක එදිරිසිංහ, නාලක එදිරිසිංහ, දීපා එදිරිසිංහ හා අසංක එදිරිසිංහ යන සැකකරුවන් රුපියල් මිලියනය බැගින් වූ ශරීර ඇප 2 ක් මත මුදාහරින ලෙසට කොළඹ කොටුව මහේස්ත්‍රාත් ප්‍රියන්ත ලියනගේ මහතා නියෝග කළා. එමෙන්ම සැකකරුවන්ගේ විදෙස් ගමන් ද තහනම් කර තිබෙනවා. ඔවුන් සෑම ඉරිදා දිනකම මූල්‍ය විමර්ශන අංශයට වාර්තා කළ යුතුයි. මීළග නඩු විභාගය ජුනි මස 02 වනදා දක්වා කල් තැබුණා. ", "URL": "https://www.itnnews.lk/2023/10/05/329261/", "Category": "Breaking News,දේශීය පුවත්", "Parent URL": null}