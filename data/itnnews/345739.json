{"Source": "ITN news", "Timestamp": "ජූනි 28, 2021 10:29", "Headline": "රුපියල් ලක්ෂ 430ක ව්‍යාජ චෙක්පත් වංචාවට තවත් පුද්ගලයෙකු අත්අඩංගුවට", "News Content": "ව්‍යාජ චෙක්පත් ඉදිරිපත් කරමින් පෞද්ගලික ආයතනයකින් රුපියල් ලක්ෂ 430 ක මුදලක් ලබා ගැනීමේ සිද්ධියට අදාළ තවත් සැකකරුවෙකු අත්අඩංගුවට ගෙන තිබෙනවා. මෙරට ප්‍රධාන පෙළේ වානේ කම්බි නිෂ්පාදනය කරන ආයතනයක ගිණුමෙන් ව්‍යාජ චෙක්පත් ඉදිරිපත් කරමින් මෙම මුදල් ලබා ගෙන ඇත්තේ පසුගිය අප්‍රේල් 12 වැනිදායි. සිද්ධිය සම්බන්ධයෙන් සැකකරුවන 6 දෙනෙකු අත්අඩංගුවට ගෙන තිබෙනවා. තවත් සැකකරුවෙකු අපරාධ පරීක්ෂණ දෙපාර්තමේන්තුවේ වාණිජ සහ මූල්‍ය අපරාධ ඒකකය මගින් ඊයේ අත්අඩංගුවට ගත්තා. ඔහු ඇඹිලිපිටිය නව නගරය ප්‍රදේශයේ පදිංචිකරුවෙක්. මෙම සැකකරු කිරිබත්ගොඩ ප්‍රදේශයේ බැංකුවකින් රුපියල් ලක්ෂ 130 ක චෙක්පතක් මාරු කර තිබෙනවා.     ", "URL": "https://www.itnnews.lk/2023/10/05/345739/", "Category": "දේශීය පුවත්", "Parent URL": null}