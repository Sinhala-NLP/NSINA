{"Source": "ITN news", "Timestamp": "නොවැම්බර් 10, 2021 09:25", "Headline": "බෙයිජිං ශීත ඍතු ඔලිම්පික් ක්‍රීඩා උළෙලේ පූර්ව සූදානම් මෙහෙයුම් කාර්යක්ෂමව ක්‍රියාත්මකයි", "News Content": "බෙයිජිං ශීත ඍතු ඔලිම්පික් ක්‍රීඩා උළෙලේ පූර්ව සූදානම් මෙහෙයුම් අධි ගුණාත්මකව හා අධි කාර්යක්ෂමව ක්‍රියාත්මකයි බෙයිජිං ශීත ඍතු ඔලිම්පික් ක්‍රීඩා උළෙලේ පූර්ව සූදානම් මෙහෙයුම් අධි ගුණාත්මකව හා අධි කාර්යක්ෂමව සිදුවෙමින් පවතී. ශීත සෘතු ඔලිම්පික් ක්‍රීඩා උළෙල සහ පැරාලිම්පික් ක්‍රීඩා උළෙල බෙයිජීං, Yanqing සහ Zhangjiakou යන තරග කලාපවල පැවැත්වෙනු ඇත. සැම කලාපයකම සීත ඔලිම්පික් ගම්මානයක් ස්ථාපනය කර තිබේ. බෙයිජිං තරග කලාපයේ පිහිටි ඔලිම්පික් ගම්මානයේ විවිධ බලශක්ති හා පහසුකම් පරීක්ෂණ ඊයේ (9)  නිමාවට පත් වී මෙහෙයුම් ආරම්භ කර තිබේ. මේ යටතේ, ‍ හිම ඉසව්වල ප්‍රධාන තරග බිමක් වන Zhangjiakou තරග කලාපයේ සැපයුම් සේවා ගොඩනැංවීමේ කටයුතු අඛණ්ඩව ක්‍රියාත්මක වේ. ක්‍රීඩා උළෙලේ ප්‍රධාන තරග ස්ථාන වන, ජාතික ස්කී පැනීමේ මධ්‍යස්ථානය, ස්කී උද්‍යානය සහ ශීත ඔලිම්පික් ගම්මානය Zhangjiakou කලාපයේ පිහිටා ති‍බේ. මේ වන විට, එහි  ඔලිම්පික් ව්‍යාපෘති 76ක් සම්පූර්ණයෙන් නිමා වී ඇති අතර ඒවා සියලු පරීක්ෂණයන්ගෙන් සමත් වී ඇත. පරීක්ෂණ තරග මාලාවක් සහ ජාත්‍යන්තර පුහුණු සතිය මේ  මස අගභාගයේ සිට එහිදී පැවැත්වීමට නියමිතය. ක්‍රීඩා උළෙල අතරතුර, Zhangjiakou කලාපයේ, තරග ස්ථාන සහ ආධාරක ව්‍යාපෘතිවලට 100% ක පූර්ණ හරිත බල සැපයුමක් ලබාදෙනු ඇත. උපරිම සේවා සැපයුම සහ වසංගත වැළැක්වීම හා පාලනය සම්බන්ධීකරණය සඳහා, තරග කලාපය තුළ පරිපූර්ණ සැලැස්මක් ද සකස් කර තිබේ. ක්‍රීඩා උළෙල පැවැත්වෙන කාලයේ ක්‍රීඩකයන් සඳහා සංවෘත ජෛව බුබුළු කළමනාකරණය ක්‍රියාත්මක වන බැවින්, ඔවුන්ගේ  සුවපහසු පැවැත්ම සඳහා, බැංකු, තැපැල්, වියළි පවිත්‍රකරණ සේවා සහ අධිපහසුකම් සහිත වෙළඳසැල් වැනි වාණිජ සේවා සැපයුම් 23ක් Zhangjiakou ශීත ඔලිම්පික් ගම්මානයේ පිහිටුවීමට නියමිතය.   ", "URL": "https://www.itnnews.lk/2023/10/05/375071/", "Category": "ජාත්‍යන්තර පුවත්", "Parent URL": null}