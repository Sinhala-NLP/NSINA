{"Source": "ITN news", "Timestamp": "ජූනි 20, 2022 14:17", "Headline": "පිලිපීනයේ නව උප ජනාධිපතිවරයා ලෙස සාරා ඩුටාර්ටේ දිවුරුම් දෙයි", "News Content": "පිලිපීනයේ නව උප ජනාධිපතිවරයා ලෙස සාරා ඩුටාර්ටේ දිවුරුම් දුන්නා. පසුගිය මැයි මාසයේ දී පැවති මැතිවරණයෙන් සාරා ඩුටාර්ටේ පිලිපීන උප ජනාධිපති ධුරය තේරී පත්වුණා. ඇය හිටපු ජනාධිපති රොඩ්‍රිගෝ ඩුටාර්ටේගේ වැඩිමහල් දියණිය ද වනවා. 44 වන වියේ පසුවන සාරා දිවුරුම් දුන්නේ ඩාවෝස්හිදී පැවති උත්සවයකදීයි. පිලිපීනය යළි එක්සත් කරන බවට ඇය දිවුරුම් දීමෙන් අනතුරුව ජනතාව අමතමින් සදහන් කර සිටියා. සාරා ඩුටාර්ටේගේ සය වසරක නිල කාලය ආරම්භ වන්නේ මෙම මාසයේ 30 වනදායි. පිලිපීනයේ ජනාධිපතිවරයා සහ උප ජනාධිපතිවරයා මැතිවරණයකින් වෙන වෙනම තෝරා ගනු ලබනවා. 2016 වසරේ දී පිලිපීන ජනාධිපති ධුරය සදහා පත්වූ රොඩ්‍රිගෝ ඩුටාර්ටේ පිලිපීනයේ මත්ද්‍රව්‍ය අර්බුදය විසදීම සදහා ඊට එරෙහි යුද්ධයක් ක්‍රියාත්මක කළ මතබේදාත්මක චරිතයක් වන බැවින් ඔහුගේ දියණියගෙන් ද එවැනි වැඩපිළිවෙළක් බලාපොරොත්තු වියහැකි බවයි විශ්ලේෂකයින් පවසන්නේ.         ", "URL": "https://www.itnnews.lk/2023/10/05/418061/", "Category": "ජාත්‍යන්තර පුවත්", "Parent URL": null}