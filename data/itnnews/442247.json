{"Source": "ITN news", "Timestamp": "ඔක්තෝබර් 25, 2022 10:49", "Headline": "අයිස් සහ හෙරොයින් මත්ද්‍රව්‍ය සමඟ පුද්ගලයෙකු අත්අඩංගුවට", "News Content": "දීර්ඝ කාලයක් තිස්සේ අයිස් සහ හෙරොයින් මත්ද්‍රව්‍ය ජාවාරම් කළ පුද්ගලයෙකු දෙමටගොඩ ප්‍රදේශයේ දී පොලිස් විශේෂ කාර්ය බලකාය මගින් අත්අඩංගුවට ගැණුනා. විශේෂ කාර්ය බලකායේ ගෝනහේන කදවුරේ නිලධාරීන්ට ලැබුණු තොරතුරකට අනුව මෙම වැටලීම සිදුකෙරුණා. ඔහු ළග තිබී අයිස් ග්‍රෑම් 8 ක්, හෙරොයින් ග්‍රැම් 5 ක් ද සොයා ගැණුනා. මත්ද්‍රව්‍ය ජාවාරමෙන් උපයාගත් බවට සැක කෙරෙන රුපියල් 13,000 කට වැඩි මුදලක් සහ ඩිජිටල් තරාදියක් ද සොයා ගැණුනා. මෙලෙස අත්අඩංගුවට ගත් සැකකරු දෙමටගොඩ ප්‍රදේශයේ පදිංචි 25 හැවිරිදි පුද්ගලයෙක්. ඉදිරි විමර්ශන කටයුතු සදහා සැකකරු දෙමටගොඩ පොලිස් ස්ථානය වෙත භාරදී තිබෙනවා.                   ", "URL": "https://www.itnnews.lk/2023/10/05/442247/", "Category": "Breaking News,දේශීය පුවත්", "Parent URL": null}