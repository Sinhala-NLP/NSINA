{"Source": "ITN news", "Timestamp": "දෙසැම්බර් 3, 2021 11:34", "Headline": "බේරුවල මාගල්කන්ද වෙරළතීරයේ තිබී නාදුනන පිරිමි මළ සිරුරක් හමුවෙයි", "News Content": "බේරුවල මාගල්කන්ද වෙරළතීරයේ තිබී නාදුනන පිරිමි මළ සිරුරක් අද උදෑසන හමුවී තිබෙනවා. බේරුවල පොලීසියට ලැබුණු තොරතුරකට අනුව මෙම මළ සිරුර සොයා ගැණුනා. එය වයස අවුරුදු 30 ත් 40 ත් අතර පුද්ගලයෙකුගේ මළ සිරුරක් බවයි පොලීසිය පැවසුවේ. මියගිය පුද්ගලයා පැළද සිටියේ යැයි සැකකෙරෙන හෙල්මටයක්,  ජැකට්ටුවක් සහ තවත් උපකරණ ද එම ස්ථානයේ තිබී හමුවුණා. පුද්ගලයා පදිංචි ප්‍රදේශය මෙතෙක් හදුනා ගැනීමට නොහැකිවී ඇති අතර මරණයට හේතුව සම්බන්ධයෙන් ද පරීක්ෂණ සිදුකෙරෙනවා.         ", "URL": "https://www.itnnews.lk/2023/10/05/380254/", "Category": "දේශීය පුවත්", "Parent URL": null}