{"Source": "ITN news", "Timestamp": "ජනවාරි 30, 2022 14:03", "Headline": "හෙරොයින් සහ කේරළ ගංජා සමඟ 4 දෙනෙකු අත්අඩංගුවට", "News Content": "හෙරොයින්  මිලි ග්‍රෑම් 6080 ක් සහ කේරළ ගංජා මිලි ග්‍රෑම් 2100 ක් සමග කාන්තාවක් ඇතුලු සැකකරුවන් සිව් දෙනෙකු අත්අඩංගුවට ගැනීමට සාලිය වැව පොලීසිය සමත් වුණා. අලුත්ගම 16 කණුව හා සාලියවැව හන්දිය ප්‍රදේශවල සිදුකළ සෝදිසි මෙහෙයුමකදී මෙම සැකකරුවන් පිරිස අත්අඩංගුවට ගෙන තිබෙනවා. අත්අඩංගුවට ගත් කාන්තාව සතුව හෙරොයින්  මිලි ග්‍රෑම් 6000 ක් තිබූ බවයි පොලීසිය පැවසුවේ. හෙරොයින්  මිලි ග්‍රෑම් 20 ක් සහ 60 ක් සන්තකයේ තිබූ තවත් සැකකරුවන් දෙදෙනෙකු 16 කණුව හා සාලියවැව හන්දිය ප්‍රදේශවල දී අත්අඩංගුවට ගැණුනා. කේරළ ගංජා මිලි ග්‍රෑම් 2100 සමග සැකකරුවෙකු අත්අඩංගුවට ගනු ලැබුවේ සාලියවැව ප්‍රදේශයේදීයි.         ", "URL": "https://www.itnnews.lk/2023/10/05/392203/", "Category": "දේශීය පුවත්", "Parent URL": null}