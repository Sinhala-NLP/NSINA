{"Source": "ITN news", "Timestamp": "ජූනි 30, 2022 21:15", "Headline": "බස්නාහිර පලාතේ වාහන ආදායම් බලපත්‍ර නිකුත් කරනු ලබන්නේ සඳුදා, බදාදා හා බ්‍රහස්පතින්දා", "News Content": "දිවයින තුල පවතින ඉන්ධන අර්බුදය හේතුවෙන්  ජුලි 04 දින සිට නැවත දැනුම්දෙන තුරු බස්නාහිර පලාතේ ලියාපදිංචි වාහන සදහා ආදායම් බලපත්‍ර නිකුත් කරනු ලබන්නේ සඳුදා, බදාදා\nබ්‍රහස්පතින්දා යන දින 3 දී පමණක් බව මෝටර් රථ ප්‍රවාහන දෙපාර්තමේන්තුව දැනුම්දෙනවා. 2022 පුනි 29 දින සිට කල් ඉකුත්වන බස්නාහිර පලාතේ ලියාපදිංචි වාහන ආදායම් බලපත්‍ර සදහා 2022 පුලි මස 29 වන දින දක්වා වාහන ආදායම් බලපත්‍ර නිකුත් කිරීමේදී දඩ මුදල් අය නොකිරීමට තීරණය කර තිබෙනවා. එමෙන්ම බස්නාහිර පළාත් මෝටර් රථ ප්‍රවාහන දෙපාර්තමේන්තුවේ වෙබ් අඩවිය වන http://motortraffic.wp.gov.lk/  වෙබ් අඩවියට පිවිසීම මගින් මාර්ගගත ක්‍රමවේදය ඔස්සේ බස්නාහිර පළාතේ ලියාපදිංචි වාහන සදහා වාහන ආදායම බලපත්‍ර ලබාගත හැකියි. ", "URL": "https://www.itnnews.lk/2023/10/05/420354/", "Category": "දේශීය පුවත්", "Parent URL": null}