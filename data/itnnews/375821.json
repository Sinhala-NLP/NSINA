{"Source": "ITN news", "Timestamp": "නොවැම්බර් 13, 2021 14:12", "Headline": "වේගයෙන් පැතිර යන තවත් වයිරස් ප්‍රබේදයක් කේරල ප්‍රාන්තයෙන්", "News Content": "වේගයෙන් පැතිර යන තවත් වයිරස් ප්‍රබේදයක් ඉන්දියාවේ කේරල ප්‍රාන්තයෙන් වාර්තා වනවා. සතුන්ගෙන් බිහිවී ආහාර සහ ජලය හරහා මිනිසාට බෝවන මෙම වයිරස් රෝගය නෝරෝ වයිරසය ලෙසයි හැදින්වෙන්නේ. නව වයිරස් අවදානම හේතුවෙන් සෞඛ්‍ය මාර්ගෝපදේශවලට වැඩි අවදානයක් යොමුකළ යුතු බවයි ඉන්දීය සෞඛ්‍ය අංශ පෙන්වා දෙන්නේ. නෝරෝ වයිරස අවදානම හේතුවෙන් ජලය ක්ලෝරීනකරනය ඉහළ නැංවීමට කේරල සෞඛ්‍ය බලධාරීන් පියවර ගෙන තිබෙනවා. ජල මූලයන්හි සෞඛ්‍ය ආරක්ෂිතභාවය තහවුරු කර ගැනීම ඉතා වැදගත් බවයි අදහස වී තිබෙන්නේ. වමනය සහ පාචනය සහිත උදරාබාද මෙම වයිරස් ආසාදනයේ දී දැකිය හැකි රෝග ලක්ෂණ වනවා. විශේෂයෙන් ළමයින් සහ වයස්ගත පුද්ගලයින්ට වයිරසය ආසාදනය වීමේ වැඩි ඉඩකඩක් ඇති බවද පැවසෙනවා.             ", "URL": "https://www.itnnews.lk/2023/10/05/375821/", "Category": "ජාත්‍යන්තර පුවත්", "Parent URL": null}