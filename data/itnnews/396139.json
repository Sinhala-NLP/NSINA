{"Source": "ITN news", "Timestamp": "පෙබරවාරි 19, 2022 17:22", "Headline": "නීතීඥ චමින්ද කුලරත්න ජනාධිපති අතිරේක ලේකම් ධුරයට පත් කෙරේ", "News Content": "නීතීඥ චමින්ද කුලරත්න මහතා ජනාධිපති අතිරේක ලේකම් ධුරයට පත්කර තිබෙනවා.   අග්‍රාමාත්‍ය අතිරේක ලේකම්වරයෙකු ලෙස ද ඒ මහතා කළක් කටයුතු කළා. රුවන්වැල්ල රාජසිංහ මධ්‍යම මහා විද්‍යාලයේ ආදි ශිෂ්‍යයෙකු වන චමින්ද කුලරත්න මහතා ශ්‍රේෂ්ඨාධිකරණයේ නීතීඥයෙකු මෙන්ම කොළඹ විශ්වවිද්‍යාලයේ හා එක්සත් රාජධානියේ බකිම්හැම්ෂයර් විශ්වවිද්‍යාලයේ පශ්චාත් උපාධිධාරියෙකු වනවා. ජාතික හා ජාත්‍යන්තර පරිපාලන හා රාජ්‍ය තාන්ත්‍රික අත්දැකීම් බහුල නිලධාරියෙකු වන චමින්ද කුලරත්න මහතා ජනාධිපති සහකාර ලේකම් ජනාධිපති ජ්‍යෙෂ්ඨ සහකාර ලේකම්, විපක්ෂ නායක අතිරේක ලේකම්, එක්සත් රාජධානියේ ශ්‍රී ලංකා මහකොමසාරිස් කාර්යාලයේ උපදේශක ඇතුළු තනතුරු රැසක් මීට පෙර හෙබවා තිබෙනවා. ලන්ඩන් නුවර තානාපති සේවා නිලධාරීන්ගේ සංගමයේ උප සභාපති ධුරයට පත්වූ ප්‍රථම දකුණු ආසියාතිකයා වන්නේ ද චමින්ද කුලරත්න මහතායි.       ", "URL": "https://www.itnnews.lk/2023/10/05/396139/", "Category": "දේශීය පුවත්", "Parent URL": null}