{"Source": "ITN news", "Timestamp": "මාර්තු 28, 2022 11:34", "Headline": "මත්ද්‍රව්‍ය වැටලීම් අඛණ්ඩව", "News Content": "දිවයිනෙන් මත්ද්‍රව්‍ය තුරන් කිරීමේ මෙහෙයුම් අඛණ්ඩවම සිදු කෙරෙනවා. ඊයේ දිනයේද සිදු කළ වැටලීම් කිහිපයකින් මත්ද්‍රව්‍ය සමඟ සැකකරුවන් අත්අඩංගුවට ගැනීමට හැකි වුණා. මීගමුව ප්‍රදේශයේදී හෙරොයින් මිලිග්‍රෑම් 10යි ග්‍රෑම් 100ක් සමඟ සැකකරුවන් දෙදෙනෙකු අත්අඩංගුවට ගැනුණා. අයිස් මත්ද්‍රව්‍ය ග්‍රෑම් 90යි මිලිග්‍රෑම් 745 ක් සන්තකයේ තබාගෙන සිටි සැකකරුවෙකු වැල්ලම්පිටිය ප්‍රදේශයේදී අත්අඩංගුවට ගැනුණා. ඒ කොළඹ අපරාධ කොට්ඨාසය මගින්.අම්බලන්ගොඩ ගලගොඩවත්ත ප්‍රදේශයේ කළ වැටලීමකදී සැකකරුවෙකු අත්අඩංගුවට ගැනුණේ හොරොයින් ග්‍රෑම් 22 යි මිලිග්‍රෑම් 500 ක්ද සමඟයි. කෙසෙල්වත්ත සෝන්ඩර් ප්‍රදේශයේදී ද මත්ද්‍රව්‍ය වැටලීමක් සිදු කෙරුනා. එහිදී හෙරොයින්ග්‍රෑම් 200 ක් සමඟ සැකකරුවෙක් අත්අඩංගුවට පත් වුණා. කළුතර වස්කඩුව ප්‍රදේශයේදී ද මත්ද්‍රව්‍ය සමඟ සැකකරුවෙක් අත්අඩංගුවට ගැනුණා. හොරොයින් ග්‍රෑම් මිලිග්‍රෑම් 230 ක් ඔහු සතුව තිබුණා. බොරැල්ල හල්ගහවත්ත ප්‍රදේශයේදී ද හෙරොයින් ග්‍රෑම් 5 යි මිලිග්‍රෑම් 500 ක් සමඟ අත්අඩංගුවට ගත් බව පොලිසිය පවසනවා. පෑලියගොඩ ප්‍රදේශයේදී ද සැකකරුවන් දෙදෙනෙකු අත්අඩංගුවට ගැනුණා. එක් අයෙකු සතුව හෙරොයින් ග්‍රෑම් පහකට අධික ප්‍රමාණයක් තිබූ බවයි පොලිසිය පවසන්නේ. කඩුවෙල වැලිවිට ප්‍රදේශයේදී ද හෙරොයින් ග්‍රෑම් 5 යි මිලිග්‍රෑම් 300 ක් සමඟ  සැකකරුවෙකු අත්අඩංගුවට පත් වුණා.   ", "URL": "https://www.itnnews.lk/2023/10/05/404244/", "Category": "දේශීය පුවත්", "Parent URL": null}