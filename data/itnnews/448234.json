{"Source": "ITN news", "Timestamp": "නොවැම්බර් 29, 2022 19:50", "Headline": "මාර්ග ආරක්ෂාව පිළිබද දැනුවත් කිරීමේ ඒකකයක්", "News Content": "මත්ද්‍රව්‍ය භාවිත කර රථවාහන පදවන්නන් නීතියේ රැහැනට කොටුකර ගැනීමට ක්ෂණික පරික්ෂණ සිදු කරන උපකරණ කට්ටල 5000 ක් පොලීසියට ලබාදී ඇති බව රාජ්‍ය අමාත්‍ය ලසන්ත අලගියවන්න මහතා පවසනවා. එමෙන්ම ලබන ජනවාරි මාසයේ සිට රියදුරු බලපත්‍රය සදහා අකුසලතා ලකුණු ලබාදීමේ ක්‍රමවේදය ක්‍රියාත්මක කරන බවද එ මහතා කියා සිටිනවා. මාර්ග ආරක්ෂාව පිළිබද අධ්‍යයන ඒකකය ආරම්භ කිරීමේ අවස්ථාවට එක්වෙමිනුයි රාජ්‍ය අමාත්‍යවරයා මේ බව කියා සිටියේ. ප්‍රවාහන අමාත්‍යාංශය, කොළඹ මහනගර සභාව,  මාර්ග ආරක්ෂාව පිළිබද ජාතික සභාව හා පොලීසිය එක්ව මාර්ග ආරක්ෂාව පිළිබද දැනුවත් කිරීමේ ඒකකය ආරම්භ කරනු ලැබුවා.  මාර්ග ආරක්ෂාව පිළිබද පාසල් දරුවන් දැනුවත් කිරීම මෙහි අරම්ණයි. කොළඹ විහාර මහාදේවී උද්‍යානයේදී එය ආරම්භ කෙරුණේ රාජ්‍ය අමාත්‍ය ලසන්ත අලගියවන්න සහ කොළඹ පුරපතිනී රෝසි සේනානායක යන මහත්ම මහත්මීන්ගේ සහභාගීත්වයෙන්. මාර්ග ආරක්ෂාව පිළිබද ජාතික සභාවේ සභාපති ආර් එල් ඇන්ටන් මහතා සහ උසස් පොලිස් නිලධාරීන් පිරිසක් ද මෙම අවස්ථාවට එක්ව සිටියා.     ", "URL": "https://www.itnnews.lk/2023/10/05/448234/", "Category": "දේශීය පුවත්", "Parent URL": null}