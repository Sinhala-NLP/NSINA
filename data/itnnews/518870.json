{"Source": "ITN news", "Timestamp": "සැප්තැම්බර් 27, 2023 11:47", "Headline": "නිශාන්ත මුතුහෙට්ටිගමට ඇප", "News Content": "රක්ෂිත බන්ධනාගාරගත කර සිටි හිටපු පාර්ලිමේන්තු මන්ත්‍රී නිශාන්ත මුතුහෙට්ටිගම මහතා ඇප මත මුදා හැරීමට ගාල්ල ප්‍රධාන මහේස්ත්‍රාත් අධිකරණය අද නියෝග කළා. ව්‍යාජ ලේඛන සකස් කර නීතිවිරෝධීව කොටස් ගෙන්වා මෙරට දී එකලස් කළ වාහනයක් සන්තකයේ තබා ගැනීම සම්බන්ධයෙන් වන චෝදනාවකටයි ඔහු රක්ෂිත බන්ධනාගාරගත කර තිබුණේ. අදාළ නඩුව අද කැද වූ අවස්ථාවේ රුපියල් ලක්ෂ පනහ බැගින් වූ ශරීර ඇප දෙකක් සහ මුදල් ඇප රුපියල් පනස් දහසක් මතයි ඔහුට ඇප නියම කෙරුණේ. නඩුව පෙබරවාරි පළමුවනදා යළි කැදවන ලෙස අධිකරණය නියෝග කළා.   ", "URL": "https://www.itnnews.lk/2023/10/05/518870/", "Category": "Breaking News,දේශීය පුවත්", "Parent URL": null}