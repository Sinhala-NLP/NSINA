{"Source": "ITN news", "Timestamp": "நவம்பர் 23, 2022 12:46", "Headline": "போதை பொருட்களை விற்பனை செய்யும் வர்த்தகர்களை கைதுசெய்ய நடவடிக்கை", "News Content": "பாடசாலை மாணவர்களை இலக்காக கொண்டு போதை பொருட்களை விற்பனை செய்யும் வர்த்தகர்களை கைதுசெய்யும் நடவடிக்கையை பொலிஸார் ஆரம்பித்துள்ளனர். கடந்த காலங்களில் பாடசாலை மாணவர்களிடமிருந்து போதை மாத்திரைகள் உள்ளிட்ட போதைப்பொருட்கள் கைப்பற்றப்பட்டதுடன், அவற்றை விற்பனை செய்தவர்களும் கைதுசெய்யப்பட்டனர். இந்நிலையில் பாடசாலை வளாகங்களை அண்மித்த பகுதிகளில் புலனாய்வு பிரிவினர் சேவையில் ஈடுபடுத்தப்பட்டுள்ளதோடு, அவர்களின் தகவல்களை அடிப்படையாக கொண்டு போதைப்பொருள் வர்த்தகர்களை கைதுசெய்ய நடவடிக்கை எடுக்கப்பட்டுள்ளதாக பொலிஸ் ஊடகப்பேச்சாளரும், சிரேஷ்ட பொலிஸ் அத்தியட்சகருமான நிஹால் தல்துவ தெரிவித்துள்ளார். ", "URL": "https://www.itnnews.lk/2023/10/05/447246/", "Category": "Breaking News,தேசிய செய்திகள்", "Parent URL": null}