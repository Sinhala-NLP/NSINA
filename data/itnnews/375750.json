{"Source": "ITN news", "Timestamp": "නොවැම්බර් 13, 2021 12:19", "Headline": "ස්ටාලින්ගේ සතුට", "News Content": "ගුරුවරුන්ගේ සහ විදුහල්පතිවරුන්ගේ දීර්ඝ කාලයක් නොවිසදී තිබුණු වැටුප් විෂමතා ගැටලුව විසදීමට මෙවර අයවැයෙන් රජය පියවර ගෙන තිබෙනවා. අයවැය තුළින් සිය ගැටලුව විසදාදීම සම්බන්ධයෙන් සතුට පළකරන බවයි ලංකා ගුරු සංගමයේ ලේකම් ජෝසප් ස්ටාලින් මහතා කියාසිටියේ. ගුරු විදුහල්පති වැටුප් විෂමතාව ඉවත් කිරීම සදහා වූ යෝජනාවක් ද මෙවර අයවැයෙන් ඉදිරිපත්කර තිබුණා. ගුරුවරුන්ගේ සහ විදුහල්පතිවරුන්ගේ වැටුප් විෂමතාව ඉවත් කිරීම සදහා රජය මේ වනවිටත් ප්‍රතිපත්තිමය තීරණයක් ගෙන තිබෙනවා. ඒ අනුව පසුගිය දිනවල පැවති වෘත්තීය සමිති ක්‍රියාමාර්ග ද අවසන් කෙරුණා. අගෝස්තු මස 30 වනදා රැස්වූ අමාත්‍ය මණ්ඩලය තීරණය කළේ ගුරු විදුහල්පති වැටුප් විෂමතාව විසදීම සදහා තවත් රුපියල් මිලියන තිස්දහසක මුදලක් වෙන්කිරීමටයි. ගුරුවරුන්ගේ සහ විදුහල්පතිවරුන්ගේ වැටුප සදහා දැනට දරණු ලබන රුපියල් මිලියන එක්ලක්ෂ නවදසට අමතරවයි මෙම මුදල වෙන්කර ඇත්තේ. මේ අතර වෘත්තීය ක්‍රියාමාර්ගවල නිරතවූ වෘත්තීය සමිති නියෝජිතයින් පිරිසක් සිය ස්ථාවරය ප්‍රකාශ කිරීම සදහා අද පෙරවරුවේ මාධ්‍ය හමුවක් කැදවා තිබුණා.     ", "URL": "https://www.itnnews.lk/2023/10/05/375750/", "Category": "Breaking News,දේශීය පුවත්", "Parent URL": null}