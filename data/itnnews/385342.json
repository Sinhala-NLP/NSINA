{"Source": "ITN news", "Timestamp": "දෙසැම්බර් 28, 2021 13:57", "Headline": "වල දමා තිබූ මෝටාර් උණ්ඩ 44ක් කිලිනොච්චියෙන් හමු වෙයි", "News Content": "කිලිනොච්චිය අක්කරායන් පොලිස් වසමේ අනෙයිවිලුන්දාන් ප්‍රදේශයේ වල දමා තිබූ  මෝටාර් උණ්ඩ 44ක් ගොඩගෙන ඊයේ දින නිෂ්ක්‍රීය කිරීමට පියවර ගත් බව පොලීසිය පවසනවා. අක්කරායන් පොලිස් ස්ථානයට අක්කරායන් ප්‍රදේශයේ කැලෑබද ප්‍රදේශයක මෝටාර් උණ්ඩ තොගයක් වලදමා ඇති බවට ලැබුනු තොරතුරකට අනුව එහි නිලධාරීන් පිරිසක් එම ස්ථානයට ගොස් සිදුකරන ලද කැණීමකින් මෙම මෝටාර් උණ්ඩ සොයා ගෙන තිබෙනවා. එහි තිබූ අදාළ මෝටාර්  උඩ තොගය මිලිමීටර් 81 වර්ගයේ මෝටාර් උන්ඩ වන අතර යුද සමයේ දී කොටි ත්‍රස්තයින් විසින් මෙම ස්ථානයේ දී වල දමන්නට ඇති බවට පොලීසිය සැක පළ කරනවා. සොයාගත් මෝටාර් උණ්ඩ පිළිබඳව කිලිනොච්චිය මහේස්ත්‍රාත් අධිකරණයට දැනුම්දී ලබාගත් නියෝගයකට අනුව කිලිනොච්චිය පොලිස් විශේෂ කාර්යය බලකා සහායෙන් විනාශ කර දැමීමට පියවර ගත් බව අක්කරායන් පොලීසිය වැඩිදුරටත්  පැවසුවා.     ", "URL": "https://www.itnnews.lk/2023/10/05/385342/", "Category": "දේශීය පුවත්", "Parent URL": null}