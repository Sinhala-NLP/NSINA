{"Source": "ITN news", "Timestamp": "பிப்ரவரி 16, 2022 14:56", "Headline": "இந்தியாவிடமிருந்து ஒரு இலட்சம் என்டிஜன் பரிசோதனை கருவிகள் இலங்கைக்கு..", "News Content": "இந்திய அரசாங்கத்திடமிருந்து கொவிட் 19 பரிசோதனைகளுக்கான ஒரு இலட்சம் என்டிஜன் சோதனை கருவிகள் பெற்றுக்கொடுக்கப்பட்டுள்ளன. அவற்றின் பெறுமதி 110 மில்லியன்களுக்கும் அதிகமாகும். இலங்கைக்கான இந்திய உயர்ஸ்தானிகர் கோபால் பாக்லே சுகாதார அமைச்சர் கெஹலிய ரம்புக்வெல்லவிடம் குறித்த என்டிஜன் சோதனை கருவிகளை உத்தியோகபூர்வமாக கையளித்தார். இந்நிலையில் நாட்டுக்கு தேவையான மருந்துப்பொருட்கள் எவ்வித தட்டுப்பாடும் இன்றி இறக்குமதி செய்யப்படுமெனவும் அதற்கான நடவடிக்கைகள் முன்னெடுக்கப்பட்டுள்ளதாகவும் அமைச்சர் கெஹலிய ரம்புக்வெல்ல சுட்டிக்காட்டியுள்ளார். இந்தியா, சீனா உள்ளிட்ட நாடுகளிலிருந்து இறக்குமதிக்கான ஏற்பாடுகள் மேற்கொள்ளப்பட்டுள்ளதாகவும் அவர் மேலும் தெரிவித்துள்ளார். ", "URL": "https://www.itnnews.lk/2023/10/05/395466/", "Category": "Breaking News,அண்மைய செய்திகள்,தேசிய செய்திகள்", "Parent URL": null}