{"Source": "ITN news", "Timestamp": "மே 4, 2022 13:11", "Headline": "மஹாராஷ்டிரா மாநிலத்தில் அதிக வெப்பநிலை காரணமாக 25 பேர் உயிரிழப்பு..", "News Content": "இந்தியாவில் மஹாராஷ்டிரா மாநிலத்தில் அதிக வெப்பநிலை காரணமாக 25 பேர் உயிரிழந்துள்ளனர். அதிகளவான மரணங்கள் கிராம புறங்களில் பதிவாகியுள்ளதாக அந்நாட்டு அதிகாரிகள் தெரிவித்துள்ளனர். இந்தியாவின் மேற்கு மாநிலமான மஹாராஷ்டிராவில் கடந்த மார்ச் மாதம் முதல் அதிக வெப்பநிலை பதிவாகியுள்ள நிலையில், 40 பாகை செல்சியஸிற்கும் அதிகமான வெப்பநிலை பதிவாகியுள்ளதாக சுட்டிக்காட்டப்பட்டுள்ளது. கடந்த 5 வருடங்களில் பதிவான அதிகூடிய வெப்பநிலையாக அடையாளப்படுத்தப்பட்டுள்ளது. இந்நிலையில் இந்தியாவின் அயல்நாடான பாகிஸ்தானிலும் அதிக வெப்பநிலை காரணமாக பெரும் எண்ணிக்கையிலானோர் பாதிக்கப்பட்டுள்ளனர். ஜூன், ஜூலை மாதங்களில் பருவ மழை வீழ்ச்சி எதிர்பார்க்கப்படும் நிலையில் மழை வீழ்ச்சியையடுத்து, வெப்பநிலை குறைவடையுமென எதிர்பார்க்கப்படுகின்றது. சந்தேகத்திற்கிடமாக வெப்ப பக்கவாதமாக குறித்த நிலை அடையாளப்படுத்தப்படுவதாக மஹாராஷ்டிரா மாநிலத்தின் சுகாதார அதிகாரி ஒருவர் தெரிவித்துள்ளார். ", "URL": "https://www.itnnews.lk/2023/10/05/409662/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}