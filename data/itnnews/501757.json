{"Source": "ITN news", "Timestamp": "ජූලි 22, 2023 13:22", "Headline": "ඌරල ශ්‍රී ක්ෂේත්‍රාරාම සුමංගල පිරිවෙන් විහාරස්ථානයේ සංවර්ධන ව්‍යාපෘති කිහිපයක් විවෘත කෙරේ", "News Content": "ගාල්ල වදුරඹ ඌරල ශ්‍රී ක්ෂේත්‍රාරාම සුමංගල පිරිවෙන් විහාරස්ථානයේ සංවර්ධන ව්‍යාපෘති කිහිපයක් විවෘත කෙරුණා. ප්‍රතිසංස්කරණය කළ විහාර මන්දිරය මෙන්ම අලුතින් ඉදිකළ ධාතු මන්දිරය හා බෝධි ප්‍රාකාරය විවෘත කිරීම සිදුවුයේ මීට සමගාමීවයි. චෛත්‍ය යේ කොත නිරාවරණය මෙන්ම විහාරය වටා පිහිටි ඇත් පවුර විවෘත කිරීම ද සිදුවුණා. එමෙන්ම විහාරස්ථානයේ තවත් සංවර්ධන කටයුතු කිහිපයක් ආරම්භ කිරීම ද සිදුවුයේ මීට සමගාමීවයි. එමෙන්ම රට දැය සමය වෙනුවෙන් විහාරාධිපති පූජ්‍ය ඌරල චන්දිම ස්වාමීන් වහන්සේට විශ්ව කීර්තිධර්මජෝතී වාගීෂ්වර ගෞරව සම්මානය පිරිනැමිම ද මෙහිදි සිදුවුණා. මේ සඳහා රුහුණ විශ්වවිද්‍යාලයේ කුලපති පූජ්‍ය අකුරටියේ නන්ද ස්වාමීන් වහන්සේ ප්‍රමුඛ ගිහි පැවිදි පරිසක් සහභාගී වුණා.         ", "URL": "https://www.itnnews.lk/2023/10/05/501757/", "Category": "Breaking News,දේශීය පුවත්", "Parent URL": null}