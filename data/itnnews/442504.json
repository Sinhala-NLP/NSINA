{"Source": "ITN news", "Timestamp": "அக்டோபர் 26, 2022 13:28", "Headline": "கொள்ளை சம்பவத்துடன் தொடர்புடைய மற்றுமொரு சந்தேக நபர் கைது..", "News Content": "மொரட்டுவையிலுள்ள வர்த்தக நிலையம் ஒன்றில் 21 இலட்சம் ரூபா பணம் கொள்ளையிடப்பட்ட சம்பவத்துடன் தொடர்புடைய மற்றுமொரு சந்தேக நபர் கைதுசெய்யப்பட்டுள்ளார். கல்கிஸ்ஸ பிராந்திய குற்றவிசாரணை பிரிவினர் அவரை கைதுசெய்துள்ளனர். வர்த்தக நிலைய ஊழியர் ஒருவர் 21 இலட்சம் ரூபா பணத்தை வங்கி ஒன்றில் வைப்பிலிடுவதற்கென எடுத்துச்சென்ற சந்தர்ப்பத்தில் அவரை கடத்தி தாக்குதல் நடத்தி பணம் கொள்ளையிடப்பட்டது. சம்பவம் தொடர்பில் கல்கிஸ்ஸ குற்றபுலனாய்வு பிரிவினர் மற்றும் மொரட்டுவ பொலிஸார் விசாரணைகளை முன்னெடுத்தனர். அதற்கமைய சம்பத்வத்துடன் தொடர்புடைய சந்தேக நபர்கள் இருவர் அண்மையில் கைதுசெய்யப்பட்டனர். அவர்களிடம் முன்னெடுக்கப்பட்ட விசாரணைகளையடுத்து மற்றுமொரு சந்தேக நபர் கைதுசெய்யப்பட்டுள்ளார். அவர்களை இன்றைய தினம் மொரட்டுவை நீதவான் நீதிமன்றில் ஆஜர்ப்படுத்த நடவடிக்கை எடுக்கப்பட்டுள்ளது. ", "URL": "https://www.itnnews.lk/2023/10/05/442504/", "Category": "Breaking News,தேசிய செய்திகள்", "Parent URL": null}