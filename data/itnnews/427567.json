{"Source": "ITN news", "Timestamp": "අගෝස්තු 8, 2022 10:04", "Headline": "මංකිපොක්ස් පරික්ෂණ අද සිට මෙරටදීත්", "News Content": "මංකි පොක්ස් රෝගය පිළිබද පරික්ෂණ අද සිට ආරම්භ කිරීමට සෞඛ්‍ය අමාත්‍යාංශය තීරණය කර තිබෙනවා. මේ වන විට ලොව පුරා රටවල් රැසකින් මංකි පොක්ස් රෝගීන් හමුවී තිබෙනවා. අසල්වැසි ඉන්දියාවෙන්ද රෝගීන් කිහිප දෙනෙකුම හමුවුණා. මෙම තත්ත්වය මත ශ්‍රී ලංකාවේද මංකි පොක්ස් රෝගීන් හඳුනාගැනීමේ පරික්ෂණ ආරම්භ කිරීමටයි සෞඛ්‍ය අමාත්‍යාංශය තීරණය කර තිබෙන්නේ. ඒ සදහා වන පරික්ෂණ කට්ටල ලෝක සෞඛ්‍ය සංවිධානයෙන් මේ වන විට ලැබී තිබෙනවා. බොරැල්ල වෛද්‍ය පර්යේෂණ ආයතනයට සහ මහනුවර රෝහලට එම පරික්ෂණ කට්ටල ලබා දීමට නියමිත බවයි වාර්තා වන්නේ.       ", "URL": "https://www.itnnews.lk/2023/10/05/427567/", "Category": "Breaking News,දේශීය පුවත්,නවතම පුවත්", "Parent URL": null}