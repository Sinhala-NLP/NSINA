{"Source": "ITN news", "Timestamp": "ජූනි 22, 2021 09:11", "Headline": "ලොව පුරා වාර්තා වන කොරෝනා ආසාදිතයින් සංඛ්‍යාව කෝටි 17 ඉක්මවා යයි", "News Content": "ලොව පුරා රටවල් 220 කින් වාර්තා වන කොරෝනා ආසාදිතයින් සංඛ්‍යාව දා හත් කෝටි අනූ පන් ලක්ෂය ඉක්මවා ගොස් තිබෙනවා. සිදුව ඇති මරණ සංඛ්‍යාව තිස් අට ලක්ෂ අසූ අට දහස් පන්සිය දහ නවයක්. ඊයේ දිනයේ දී ලොව පුරා වයිරස ආසාදිතයින් දෙලක්ෂ හැත්තැ අට දහස් එකසිය අසූ දෙදෙනෙකු හමුවී ඇති අතර සිදුව ඇති මරණ සංඛ්‍යාව පන් දහස් අටසිය තිස් හයක්. මාස දෙකකට අධික කාලයකට පසු ඉන්දියාවෙන් අඩුම කොරෝනා ආසාදිතයින් සංඛ්‍යාවක් හමුවී ඇත්තේ ඊයේ දිනයේයි. එම සංඛ්‍යාව තිස් නව දහස් අනූ හයක්. සිදුව ඇති මරණ සංඛ්‍යාව 846 ක් බවයි ඉන්දීය සෞඛ්‍ය අංශ සදහන් කරන්නේ. ඒ සමගම එරට මරණ සංඛ්‍යාව තුන් ලක්ෂ අනූ දහසකට ආසන්න වන අතර ආසාදිතයින් සංඛ්‍යාව දෙකෝටි අනූ නව ලක්ෂ හැත්තැ තුන් දහස් හාරසිය පනස් හත දක්වා ඉහළ ගියා.     ", "URL": "https://www.itnnews.lk/2023/10/05/344244/", "Category": "ජාත්‍යන්තර පුවත්", "Parent URL": null}