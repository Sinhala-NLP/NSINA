{"Source": "ITN news", "Timestamp": "மே 30, 2022 14:41", "Headline": "பிரேசிலில் வெள்ள அபாயம் மற்றும் மண்சரிவு : உயிரிழந்தோரின் எண்ணிக்கை 84ஆக உயர்வு", "News Content": "பிரேசிலில் ஏற்பட்டுள்ள வெள்ள அபாயம் மற்றும் மண்சரிவு காரணமாக உயிரிழந்தோரின் எண்ணிக்கை 84ஆக அதிகரித்துள்ளது. நூற்றுக்கணக்கானோர் காணாமல் போயுள்ளதாக அந்நாட்டு பாதுகாப்பு அதிகாரிகள் தெரிவிக்கின்றனர். எவ்வாறெனினும் சீரற்ற காலநிலையையும் பொருட்படுத்தாது மீட்பு பணியாளர்கள் காணாமல் போனவர்களை தேடி வருகின்றனர். பிரேசிலில் பெர்னாம்புகோ பகுதியே இயற்கை அனர்த்தத்தால் அதிகம் பாதிக்கப்பட்டுள்ளது. அதிகளவானோர் மண்ணுல் புதையுண்டுள்ளதோடு, நீரில் அடித்துச்செல்லப்பட்டுள்ளதாக தகவல்கள் வெளியாகியுள்ளன. இந்நிலையில் உயிரிழப்புக்களின் எண்ணிக்கை மேலும் அதிகரிக்கலாமென அச்சம் வெளியிடப்பட்டுள்ளது. இதேவேளை காணாமல் போனவர்கள் அடையாளம் காணப்படும் வரைக தேடுதல் பணிகள் முன்னெடுக்கப்படுமென பிரேசில் பாதுகாப்பு தரப்பினர் தெரிவித்துள்ளனர். ", "URL": "https://www.itnnews.lk/2023/10/05/414130/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}