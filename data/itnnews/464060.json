{"Source": "ITN news", "Timestamp": "පෙබරවාරි 28, 2023 16:25", "Headline": "උතුරු කොරියා නායකයා මීලඟට කරන්න යන විප්ලවීය වෙනස", "News Content": "කෘෂිකර්මාන්ත ක්ෂේත්‍රයේ විප්ලවීය වෙනසක් සිදු කරන ලෙසට උතුරු කොරියා නායක කිම් ජෝන්ග් උන් උපදෙස් ලබා දී තිබෙනවා. පසුගිය වසරේ උතුරු කොරියාවේ අස්වනු අවම වීමත් සමඟ සාගත තත්ත්වයක් ඇති වීම සම්බන්ධයෙන් ලෝක ආහාර වැඩසටහන පසුගිය සතියේ දී අනතුරු ඇඟවුවා. කෘෂිකර්මාන්තය සම්බන්ධයෙන් වැඩි අවධානයක් යොමු කරන ලෙසයි එම වැඩසටහන උතුරු කොරියා නායකයාගෙන් ඉල්ලා සිටියේ. ඒ අනුව විශේෂ සමුළුවක් පවත්වමින් උතුරු කොරියා නායකයා තම නිලධාරීන්ට උපදෙස් ලබා දී ඇත්තේ අස්වනු ඉහළ දැමීමට අවශ්‍ය ක්‍රියාමාර්ග ගන්නා ලෙසයි. එහිදී පරාජය වීම් සිදු නොවිය යුතු අතර සිදුකළ නොහැකි කිසිවක් නොමැති බව උතුරු කොරියා නායකයා අවධාරණය කර තිබෙනවා.       ", "URL": "https://www.itnnews.lk/2023/10/05/464060/", "Category": "Breaking News,ජාත්‍යන්තර පුවත්", "Parent URL": null}