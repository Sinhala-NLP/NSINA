{"Source": "ITN news", "Timestamp": "මැයි 9, 2023 10:40", "Headline": "හලාවත මාරවිල වෙරළ තීරය උග්‍ර ඛාදනයකට", "News Content": "අයහපත් කාලගුණය සමග හලාවත මාරවිල වෙරළ තීරය උග්‍ර ඛාදනයකට ලක්වෙමින් පවතිනවා. මේ දිනවල පවතින අයහපත් කාලගුණික තත්ත්වය පුත්තලම දිස්ත්‍රික්කයට ද බලපෑම් එල්ල කර තිබෙනවා. දිගින් දිගටම පවතින තද වැසි සමග දැඩි සුළං හැමීම ද නිරතුරුව සිදුවන අතර මාරවිල වෙරළ තීරය උග්‍ර ඛාදනයකට ලක්වෙමින් පවතින බවයි ධීවරයින් පෙන්වා දෙන්නේ. මාරවිල,  තල්විල,  තොඩුවාව හා ඉරණවිල යන ප්‍ර දේශවල වෙරළ තීරයේ සීඝ්‍ර කාදනයක් සිදු වෙමින් පවතින අතර පොල් ගස් රැසක් ද විනාශ වී තිබෙනවා. වෙරළ සංරක්ෂණ දෙපාර්තමේන්තුව මගින් ඉදි කර තිබු ආරක්ෂිත ගල් වැටි ද මුහුද රළු වීම හේතුවෙන් විනාශ වෙමින් පවතින අයුරු දැක ගත හැකියි. තත්ත්වය අඛණ්ඩව පැවැතිය හොත් වෙරළ තීරයේ පවතින නිවාස වලට ද දැඩි බලපෑම් එල්ල වීමේ අවධානමක් මතුව තිබෙනවා.           ", "URL": "https://www.itnnews.lk/2023/10/05/481639/", "Category": "දේශීය පුවත්", "Parent URL": null}