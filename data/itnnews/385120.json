{"Source": "ITN news", "Timestamp": "டிசம்பர் 27, 2021 13:04", "Headline": "அவுஸ்திரேலியாவில் முதலாவது ஒமிக்ரோன் மரணம் பதிவு..", "News Content": "அவுஸ்திரேலியாவில் முதலாவது ஒமிக்ரோன் மரணம் பதிவாகியுள்ளது. இதனை அவுஸ்திரேலிய சௌத்வேல்ஸ் மாநில அதிகாரிகள் உறுதிப்படுத்தியுள்ளனர். 80 வயதான ஒருவரே ஒமிக்ரோன் தொற்றால் மரணமடைந்துள்ளார். இதனிடையே அமெரிக்காவில் கொரோனா மற்றும் ஒமிக்ரோன் தொற்றால் பெரியவர்களை விட அதிகளவான குழந்தைகள் பாதிக்கப்பட்டுள்ளதாக தகவல்கள் வெளியாகியுள்ளன. அமெரிக்காவில் நாளாந்த கொவிட் பாதிப்பு ஒரு இலட்சத்து 90 ஆயிரமாக அதிகரித்துள்ளது. இதனையடுத்து மேற்கொள்ளப்பட்ட பரிசோதனைகளில் அதிகளவானோருக்கு ஒமிக்ரோன் பாதிப்பு உறுதிப்படுத்தப்பட்டுள்ளது. இதனிடையே சீனாவிலும் தற்போது கொவிட் பாதிப்பு அதிகரித்துள்ளது. அந்நாட்டின் ஜியான் நகரில் 1.3 கோடி மக்கள் வசித்து வருகிறார்கள். குறித்த நகரில் கொரோனா மற்றும் ஒமிக்ரோன் பாதிப்பு அதிகரித்துள்ளது. இதனால் ஊரடங்கு உள்ளிட்ட கட்டுப்பாடுகள் ஜியான் நகரில் அமுல்படுத்தப்பட்டுள்ளதாக சர்வதேச ஊடகங்கள் செய்தி வெளியிட்டுள்ளன. ", "URL": "https://www.itnnews.lk/2023/10/05/385120/", "Category": "Breaking News,சர்வதேச செய்திகள்", "Parent URL": null}