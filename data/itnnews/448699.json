{"Source": "ITN news", "Timestamp": "දෙසැම්බර් 2, 2022 18:14", "Headline": "නීතිවිරෝධී ගව ඝාතකාගාරයක් වටලයි", "News Content": "බලපත්‍රයක් නොමැති බණ්ඩාරගම අටලුගම ජයකොඩිකන්ද ප්‍රදේශයේ පවත්වාගෙන ගිය ගව ඝාතකාගාරයක් නීතියේ රැහැනට හසුකර ගැනීමට පොලිසියට හැකිවුණා. වලාන මධ්‍යම දූෂණ මර්දන ප්‍රහාරක ඒකකයයි වැටලීම සිදු කළේ. ගවයින් සොරකම් කර මෙම ස්ථානයේ දි ඝාතනය කිරීමෙන් පසු මස් අලෙවි කිරීම මෙම ස්ථානයේ කලක් පුරා සිදුකර තිබෙනවා. වැටලීම සිදු කරන අවස්ථාවේදි මස් කිලෝ ග්‍රැම් 680ක් එහි තිබු බවයි පොලිසිය පවසන්නේ. එම මස් දෙහිවල ජාතික සත්ත්වෝද්‍යානයට ලබා දෙන ලෙසත් අත්අඩංගුවට ගත් සැකකරුවෙක් මේ මස 15වනදා තෙක් රක්ෂිත බන්ධනාගාර ගත කරන ලෙසත් පානදුර මහේස්ත්‍රාත් අධිකරණය නියෝග කළා. ප්‍රධාන සැකකරු සොයා තවදුරටත් විමර්ෂණ සිදු කෙරෙනවා. ", "URL": "https://www.itnnews.lk/2023/10/05/448699/", "Category": "දේශීය පුවත්", "Parent URL": null}