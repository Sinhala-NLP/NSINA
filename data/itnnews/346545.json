{"Source": "ITN news", "Timestamp": "ජූලි 2, 2021 11:21", "Headline": "අද උදෑසන සිට තවත් ප්‍රදේශ කිහිපයක් හුදකළා කෙරේ", "News Content": "තවත් ප්‍රදේශ කීපයක් අද (02) උදෑසන 6 සිට හුදෙකලා කර ඇති අතර දිස්ත්‍රික් දෙකක හුදෙකලා කර තිබූ ප්‍රදේශ කීපයක් නිදහස්කර තිබෙනවා. රත්නපුර දිස්ත්‍රික්කයේ කිරිල්ල පොලිස් බල ප්‍රදේශයේ මාටුවාගල වත්තෙහි උඩ කොටස හුදෙකලා කෙරුණා. ගම්පහ වත්තල පොලිස් බල ප්‍රදේශයේ හැදල උතුර ග්‍රාම නිලධාරී වසමේ ඕලන්ද සහ රබර් වත්ත ප්‍ර දේශ හුදෙකලා කර තිබෙනවා. නුගේගොඩ පොලිස් බල ප්‍රදේශයේ ඔබේසේකරපුර 514 සී කොටස සහ බගවන්තලාව කොටියාගලවත්ත පහළ කොටස හුදෙකලා කෙරුණා. මේ අතර ගම්පහ සහ මාතලේ දිස්ත්‍රික්කවල හුදෙකලා කර තිබූ ප්‍රදේශ කීපයක් නිදහස් කෙරුණා. බියගම යටිහේන ග්‍රාම සේවා වසමේ පොල්හේනපාර,  ලේක්විව් පාර,  ආයෝජන මණ්ඩල පාරේ වැව පාරට හැරෙන තෙක් කොටස හුදෙකලා බවින් ඉවත්කර තිබෙනවා. එමෙන්ම මීගහවත්ත සියඹලාපෙවත්ත ග්‍රාම නිලධාරී වසමේ දේවාලපාර,  ආරියදාස විතානගේ මාවත,  ආරියදාස විතානගේ මාවත අවසන්වන ස්ථානය සහ සියඹලාපෙවත්ත කදුබොඩ පාර යන ප්‍රදේශ ද නිදහස් කෙරුණා. මාතලේ දිස්ත්‍රික්කයේ මහවෙල දෙමදඔය ඊ 417 ඒ ප්‍රදේශය ද හුදෙකලා බවින් නිදහස්කර තිබෙනවා. ", "URL": "https://www.itnnews.lk/2023/10/05/346545/", "Category": "දේශීය පුවත්", "Parent URL": null}