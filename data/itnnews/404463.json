{"Source": "ITN news", "Timestamp": "මාර්තු 29, 2022 16:46", "Headline": "සෞදි සංවර්ධන අරමුදලෙන් ශ්‍රී ලංකාවට අඛණ්ඩව සහාය", "News Content": "සෞදි සංවර්ධන අරමුදලේ සහාය අඛණ්ඩව ශ්‍රී ලංකාවට ලබා දෙන බව ශ්‍රි ලංකාවේ සෞදි තානාපතිවරයා සහතික වී තිබෙනවා. ඒ ජනාධිපති ගෝඨාභය රාජපක්ෂ මැතිතුමා අද හමුවූ අවස්ථාවේදීයි. සෞදි තානාපති අබ්දුල් නසර් හුසේන් අල් හාර්ති මහතා තම ධූර කාලය අවසන් කර දිවයිනනෙන් පිටව යාමට පෙරයි ජනාධිපති ගෝඨාභය රාජපක්ෂ මැතිතුමා හමුවුණේ. ජනාධිපති කාර්යාලයේ දී මෙම හමුව සිදුවූ අතර සිය ධුර කාලය තුළ හුසේන් අල් හාර්තී මහතා දැක්වූ සහයෝගය ජනාධිපති ගෝඨාභය රාජපක්ෂ මැතිතුමාගේ පැසසුමට ලක්වුනා. එමෙන්ම ඖෂධ,  තාක්ෂණ හා ඇගලුම් කර්මාන්තය ආශ්‍රිත සෘජු ආයෝජන සදහා ශ්‍රී ලංකාව තුළ පවතින පුළුල් අවස්ථා ජනාධිපතිතුමා විසින් පෙන්වා දෙනු ලැබුවා. කොළඹ වරාය නගරයේ සහ හම්බන්තොට ඉදිකිරීමට යෝජිත නැව් අලුත්වැඩියා සහ නිෂ්පාදන ආයතනය ආශ්‍රිත ආයෝජනවලට එක්වන ලෙසත් ජනාධිපතිතුමා සෞදි රජයට ආරාධනා කළා. මේ අතර පුනර්ජනනීය බලශක්ති ක්ෂේත්‍රයේ  ආයෝජන සදහා ශ්‍රී ලංකාවේ ඇති තවත් ආයෝජන අවස්ථා පිළිබද සොයා බැලීමට සෞදි රාජ්‍යයේ ඉහළ පෙළේ දූත පිරිසක් නුදුරේදීම ශ්‍රී ලංකාවට පැමිණීමට නියමිත බව හුසේන් අල් හාර්ති මහතා මෙහිදී ප්‍රකාශ කළා.   ", "URL": "https://www.itnnews.lk/2023/10/05/404463/", "Category": "දේශීය පුවත්", "Parent URL": null}