{"Source": "ITN news", "Timestamp": "සැප්තැම්බර් 24, 2023 10:19", "Headline": "පොලිස් නිලධාරියෙකු බව පවසමින් නිල් මැණිකක් කොල්ලකෑ සැකකරුවෙකු අත්අඩංගුවට", "News Content": "පොලිස් නිලධාරියෙකු බව පවසමින් රුපියල් ලක්ෂ 12ක් වටිනා නිල් පැහැති මැණිකක් කොල්ලකෑ සැකකරුවෙකු කටුගස්තොටදී අත්අඩංගුවට ගැණුනා. කටුගස්තොට වට්ටාරම්තැන්න පටුමග ප්‍රදේශයේ දී මෙම කොල්ලකෑම සිදුකර තිබෙනවා. ඒ පිළිබඳ පොලීසියට ලැබුණු පැමිණිල්ලකට අනුව විමර්ශන සිදුකෙරුණු අතර ඊයේ දිනයේදී සැකකරුවෙකු අත්අඩංගුවට ගෙන තිබෙනවා. ඔහු 47 හැවිරිදි බකනමූණ ප්‍රදේශයේ පදිංචිකරුවෙක්. මැණික් ගලේ හිමිකරුට දුරකතන ඇමතුම් ලබාදී මැණික් ගල මුදලට ලබාගැනීමේ අරමුණෙන් මෝටර් රථයකින් පැමිණි පුද්ගලයෙකු සැකකරු මැණික් ගල පරීක්ෂා කරමින් සිට තිබෙනවා. පසුව එම ස්ථානයට යතුරුපැදියකින් පැමිණි පොලිස් නිලධාරියෙකු ලෙස පෙනී සිටි පුද්ගලයෙකු මැණික් ගලේ හිමිකරු බිය ගන්වා එය කොල්ලකා පලාගොස් තිබෙනවා. සිද්ධියට අදාළ අනෙකුත් සැකකරුවන් අත්අඩංගුවට ගැනීමට කටුගස්තොට පොලීසිය විමර්ශන ආරම්භකර තිබෙනවා.     ", "URL": "https://www.itnnews.lk/2023/10/05/518119/", "Category": "Breaking News,දේශීය පුවත්", "Parent URL": null}