{"Source": "ITN news", "Timestamp": "මැයි 17, 2023 10:26", "Headline": "පද්මිණී දහනායක මහත්මියගේ අවසන් කටයුතු අද 5ට", "News Content": "ජ්‍යෙෂ්ඨ නර්ථන ආචාරිණී පද්මිණී දහනායක මහත්මියගේ දේහය මේ වන විට මහජන ගෞරවය සඳහා ඒෆ් රේමන් අවමංගල්‍ය ශාලාවේ තැන්පත් කර තිබෙනවා. දේහය පිළිබඳ අවසන් කටයුතු හෙට පස්වරු 5ට බොරැල්ල කනත්තේදී සිදු කෙරෙනවා. ජ්‍යෙෂ්ඨ හා විශිෂ්ඨතම නර්ථන ශිල්පිනියක වන පද්මිණී දහනායක මහත්මිය අභාවප්‍රාප්ත වන විට81 වන වියේ පසු වුණා. මෙරට භරත නාට්‍ය කලාවේ ප්‍රගතිය් වෙනුවෙන් ඇය කළ මෙහෙය විශිෂ්ඨයි එමෙන්ම නර්ථනශිල්පීන් විශාල පිරිසක් මෙරටට දායාද කරමින් නර්ථන ක්ෂේත්‍රය පුළුල් කිරීමට ද ඇය දායකත්වය ලබා දුන්නා. පත්මිණී දහනායක මහත්මිය මුල් යුගයේ චිත්‍රපට ක්ෂේත්‍රයට ද පිවිස සිටි අතර අය පලමුවරට පෙනී සිටියේ සැඩසුළං චිත්‍රපටයේයි. පසුව දරුවා කාගේද / සූර චෞයා හා දෙමෝදර යන චිත්‍රපටවලද නර්ථන අධ්‍යක්ෂිකාවක ලෙස සිය දක්ෂතා විදහා දැක්වුවා. දරුවන් දෙදෙනෙකුගේ මවක වන පද්මිණී දහනායක මහත්මියගේ දියණිය රංගනා ආරියදාස ද දක්ෂ නර්ථන ශිල්පිනියක් මෙන්ම ගුරුවරියක් ද වනවා. ප්‍රවීණ සූපවේදී චන්ද්‍රීන් ආරියදාස මහතාගේ ආදරණීය මෑණියන් වන පද්මිනී දහනායක මහත්මියයි. ", "URL": "https://www.itnnews.lk/2023/10/05/483921/", "Category": "දේශීය පුවත්", "Parent URL": null}