{"Source": "ITN news", "Timestamp": "நவம்பர் 24, 2021 13:05", "Headline": "ஊடக கொள்கையை தயாரிக்க அரசாங்கம் தயார்..", "News Content": "இலங்கை ஊடக கொள்கையொன்றை தயாரித்தல் உள்ளிட்ட ஊடகவியலாளர்கள் மற்றும் ஊடக நிறுவனங்கள் தொடர்பான சட்டத்தின் மறுசீரமைப்பு, கொள்கை மற்றும் நெறிமுறையை தயாரிப்பது தொடர்பில் அரசாங்கம் கவனம் செலுத்தியுள்ளது. அமைச்சரவைக்கு பரிந்துரைகளை பெற்றுக்கொள்வதற்கென குழுவொன்றை நியமிக்கவும் அமைச்சரவை அனுமதி வழங்கியுள்ளது. அமைச்சரவை முடிவுகளை அறிவிக்கும் ஊடக சந்திப்பிலேயே அமைச்சர் டளஸ் அழகப்பெரும இதனை குறிப்பிட்டார். இதேவேளை தேசிய எண்ணெய் மற்றும் எரிவாயு நிறுவனமொன்றை அமைப்பதற்கும் அமைச்சரவை அனுமதி கிடைக்கப்பெற்றுள்ளது. இந்நிலையில் அதிவேக வீதியின் கட்டண அறவீட்டை க்யூ. ஆர் ஊடாக டிஜிட்டல் மயப்படுத்தவும் அமைச்சரவை அனுமதி வழங்கியுள்ளது. ", "URL": "https://www.itnnews.lk/2023/10/05/378277/", "Category": "Breaking News,தேசிய செய்திகள்", "Parent URL": null}