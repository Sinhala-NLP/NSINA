{"Source": "ITN news", "Timestamp": "පෙබරවාරි 26, 2023 06:05", "Headline": "ස්වයංක්‍රීය රිවෝල්වරයක් විකුණන්න ගිය දෙදෙනෙක් කොටුවෙයි", "News Content": "විදෙස් රටක නිෂ්පාදිත පොලිස් සහ හමුදා නිලධාරීන් භාවිතා කරන ස්වයංක්‍රීය රිවෝල්වරයක් සහ එහි සවි කර තිබූ උණ්ඩ පහක් සමඟ පුද්ගලයින් දෙදෙනෙකු අද( 26)අලුයම් කාලයේ අඟුරැවාතොට පොලිසිය මගින් අත්අඩංගුවට ගෙන තිබෙනවා. සැකකරුවන් අඟුරුවාතොට උඩුගම්මන ප්‍රදේශයේ පදිංචි අවුරුදු 57 සහ 42 යන වයස්වල පසුවන පුද්ගලයින් බවයි පොලීසිය පැවසුවේ රිවෝල්වරයරුපියල් ලක්ෂ පහකට අලෙවි කිරීම සඳහා සූදානම් වන බවට පොලීසියට ලැබුණු තොරතුරකට අනුව මෙම වැටලීම සිදුකර තිබෙනවා. 57වන වියේ පසුවන සැකකරු වෘත්තියෙන් විදුලි කාර්මිකයෙකු වන අතර ඔහුගේ නිවස පොලිසිය මගින් සෝදිසි කිරීමේදී රිවොලර්වරය සොයා ගත බවයි පොලිසිය පැවසුවේ. අනතුරුව සිදු කළ ප්‍රශ්න කිරීම්වල දී එම පුද්ගලයා විසින් තම හිතවතෙකුගේන් මෙම ගිනිඅවිය ලබාගත් බව ප්‍රකාශ කර ඇති අතර ඒ අනුව අනෙක් පුද්ගලයා අත්අඩංගුවට ගෙන තිබෙනවා. පසුව ඔහුගෙන් සිදු කළ ප්‍රශ්න කිරීම්වල දී සැකකරු ප්‍රකාශ කර ඇත්තේ මෙම ගිනි අවිය මොරටුව ප්‍රදේශයේ නිවාස අලුත්වැඩියාවකදී හමුවී හොර රහසේ රැගෙන ආ බවයි. සැකකරුවන් මෙම ගිනි අවිය වෙනත් අපරාධයන් සඳහා යොදා ගෙන ඇත්දැයි සොයා බැලීම සඳහා පොලිසිය වැඩිදුර විමර්ශන සිදුකරයි සැකකරුවන් අද(26) හොරණ මහේස්ත්‍රාත් අධිකරණය ඉදිරිපත් කිරීමට නියමිතයි. ", "URL": "https://www.itnnews.lk/2023/10/05/463363/", "Category": "දේශීය පුවත්", "Parent URL": null}