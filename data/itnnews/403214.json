{"Source": "ITN news", "Timestamp": "මාර්තු 22, 2022 10:49", "Headline": "නිමල් ලංසා ඉල්ලා අස්වෙයි", "News Content": "ග්‍රාමීය මාර්ග හා අවශේෂ යටිතල පහසුකම් රාජ්‍ය අමාත්‍ය නිමල් ලංසා මහතා සිය අමාත්‍ය ධුරයෙන් ඉල්ලා අස්වීමේ ලිපිය ජනාධිපති ගෝඨාභය රාජපක්ෂ  මැතිතුමාට භාර දී තිබෙනවා. අද උදෑසනයි ඒ මහතා මෙම ලිපිය භාරදී ඇත්තේ. සෞභාගයේ දැක්ම ජාතික වැඩපිලිවෙල සහ රජයේ සංවර්ධන වැඩසටහන් ක්‍රියාත්මක කරමින් ජනතාවට ඉහළ සේවාවක් ලබා දීමට තමාට ග්‍රාමීය මාර්ග හා අවශේෂ යටිතල පහසුකම් රාජ්‍ය අමාත්‍යධුරයේ  වගකීම ලබා දීම සම්බන්ධයෙන් තමාගේ හෘදයාංගම ස්තූතිය පුදකර සිටින බවයි ලංසා මහතා සිය ඉල්ලා අස්වීමේ ලිපියෙන් කියා සිටින්නේ. තමාට මෙම අමාත්‍යධුරයේ තවත් වසර තුනකට වැඩි කාලයක් රැදී සිටිමට හැකිවුවත් මේ අවස්ථාවේදී ජනතාව මුහුණ දී ඇති ආර්ථික අර්බුද හේතුවෙන් තමාට මෙම ධුරයේ රාජකාරී ඉටු කිරීමට නොහැකි බවයි නිමල් ලංසා මහතා සිය ඉල්ලා අස්වීමේ ලිපියෙන් වැඩිදුරටත් කියා සිටින්නේ.       ", "URL": "https://www.itnnews.lk/2023/10/05/403214/", "Category": "Breaking News,දේශීය පුවත්", "Parent URL": null}