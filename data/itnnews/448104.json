{"Source": "ITN news", "Timestamp": "නොවැම්බර් 29, 2022 08:57", "Headline": "ඊ. කුෂාන් ගුවන්තොටුපොළේ දී CID අත්අඩංගුවට", "News Content": "මිනිස් වෙළෙදාමට සම්බන්ධ වූ ඕමානයේ ශ්‍රී ලංකා තානාපති කාර්යාලයේ තුන්වන ලේකම්වරයා ලෙස කටයුතු කළ ඊ කුෂාන් නමැත්තා කටුනායක ගුවන් තොටුපලේ දී අත්අඩංගුවට ගෙන තිබෙනවා. ඕමානයේ මස්කට් නුවර සිට අද අලුයම 3.57 ට පමණ කටුණායක ගුවන් තොටුපොල වෙත පැමිණි අවස්ථාවේ ඊ කුෂාන් අපරාධ පරීක්ෂණ දෙපාර්තමේන්තුව මගින් මෙසේ අත්අඩංගුවට ගනු ලැබුවා. සංචාරක වීසා මත ඕමානයේ රැකියා සදහා ගොස් සිටි කාන්තාවන්ට ලිංගික අඩන්තේට්ටම් සිදුකිරීම,  මිනිස් වෙළෙදාම ඇතුළු දූෂන චෝදනා කිහිපයක් යටතේ ඔහු මෙසේ අත්අඩංගුවට ගෙන තිබෙනවා. ඊ කුෂාන් අත්අඩංගුවට ගැනීම සදහා අපරාධ පරීක්ෂන දෙපාර්තමේන්තුව ඊයේ දිනයේ දී විවෘත වරෙන්තුවක් ද ලබාගෙන තිබූ බවයි වාර්තා වන්නේ. චෝදනාවට ලක්ව ඇති ඊ කුෂාන් මහතාගේ සේවය වහාම ක්‍රියාත්මක වන පරිදි අත්හිටුවීමට රජය කටයුතු කළා. එමෙන්ම ඔහුගේ රාජ්‍ය තාන්ත්‍රික ගමන් බලපත්‍රය ද අහෝසි කිරීමටයි කටයුතු කෙරුණේ. අත්අඩංගුවට ගත් ඊ කුෂාන් මහතා මේ වනවිට අපරාධ පරීක්ෂණ දෙපාර්තමේන්තුව භාරයේ රදවාගෙන ප්‍රකාශ ලබාගනිමින් සිටින බවයි වාර්තා වන්නේ.         ", "URL": "https://www.itnnews.lk/2023/10/05/448104/", "Category": "දේශීය පුවත්", "Parent URL": null}