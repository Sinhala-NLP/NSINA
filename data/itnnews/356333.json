{"Source": "ITN news", "Timestamp": "අගෝස්තු 15, 2021 15:18", "Headline": "ඊයේ දිනය තුළ කොවිඩ් ආසාදිතයින් 3263ක්", "News Content": "ඊයේ දිනයේ දී කොරෝනා ආසාදිතයන් 3263 දෙනෙකු හදුනාගෙන තිබෙනවා. ඒ අනුව මෙරටින් වාර්තා වූ සමස්ත කොරෝනා ආසාදිතයන්ගේ සංඛ්‍යාව 351,533 ක් බවට පත් වුණා. ඊයේ දිනයේ දී කොරෝනා මරණ 160 ක් ද තහවුරු කර තිබෙනවා. එය මෙතෙක් දිනකදී තහවුරු කෙරුණු වැඩිම කොරෝනා මරණ සංඛ්‍යාවයි. ඒ අනුව රටතුළ සිදුවූ සමස්ත කොරෝනා මරණ සංඛ්‍යාව 5935 ක් දක්වා ඉහළ ගියා. කොරෝනා ආසාදනයෙන් සුවය ලැබූ පුද්ගලයන්ගේ සංඛ්‍යාව 307,345 ක්. මේ අතර දික්වැල්ල කෝන්දෙණිය ප්‍ර දේශයේ දී මහජන සෞඛ්‍ය පරීක්ෂකවරුන් දෙදෙනෙකුට පහරදීමක් සිදුව තිබෙනවා. කොවිඩ් ආසාදනය වී මිය ගිය පුද්ගලයෙකුගේ නිවසක් නිරෝධායනය කිරීම සදහා ගිය අවස්ථාවකදීයි මෙම පහරදීම සිදුව ඇත්තේ.   ", "URL": "https://www.itnnews.lk/2023/10/05/356333/", "Category": "දේශීය පුවත්", "Parent URL": null}