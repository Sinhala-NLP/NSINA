{"Source": "ITN news", "Timestamp": "ஆகஸ்ட் 18, 2022 12:31", "Headline": "சிறுபோகத்திற்கான உர விநியோகம் 98 வீதம் நிறைவு..", "News Content": "சிறுபோகத்திற்கான யூரியா உர விநியோகம் 98 வீதம் நிறைவடைந்துள்ளதாக கொமர்ஷல் உர நிறுவனத்தின் தலைவர் மெத்சிறி விஜேகுணவர்தன தெரிவித்துள்ளார். எஞ்சியுள்ள இரு வீத விநியோகம் விரைவில் நிறைவுசெய்யப்படுமெனவும் அவர் குறிப்பிட்டார். இந்திய நிவாரண திட்டத்தின் கீழ் இலங்கைக்கு 65 ஆயிரம் தொன் யூரியா இறக்குமதி செய்யப்படவுள்ளது. அதில் 44 ஆயிரம் தொன் யூரியா இறக்குமதி செய்யப்பட்டுள்ளது. அவை விவசாய மாவட்டங்களுக்கு விநியோகிக்கப்பட்டுள்ளன. கமநல சேவைகள் பணிப்பாளர் நாயகம் மற்றும் விவசாய பணிப்பாளரால் வழங்கப்பட்ட பட்டியலுக்கமையவே உர விநியோகம் இடம்பெறுகிறது. அனுராதபுரம், பொலன்னறுவை, குருநாகல், மொனராகலை, அம்பாறை உள்ளிட்ட சகல மாவட்டங்களுக்கும் உரம் விநியோகிக்கப்பட்டுள்ளது. 15 ஆயிரத் தொன் யூரியா சிறு தேயிலை தோட்டங்களுக்கு விநியோகிக்கப்படும். சோளம் பயிரிட்டுள்ளவர்களுக்கும் யூரியா உரம் விநியோகிக்கப்படும். இதேவேளை சிறுபோக நெல் உற்பத்தியாளர்களுக்கு தேவையான உரம் விநியோகிக்கப்பட்டுள்ளதாக கொமர்ஷல் உர நிறுவனத்தின் தலைவர் மெத்சிறி விஜேகுணவர்தன குறிப்பிட்டார். ", "URL": "https://www.itnnews.lk/2023/10/05/429654/", "Category": "Breaking News,தேசிய செய்திகள்,முதன்மை செய்தி", "Parent URL": null}