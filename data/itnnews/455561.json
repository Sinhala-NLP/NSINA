{"Source": "ITN news", "Timestamp": "ජනවාරි 14, 2023 11:53", "Headline": "කැළණිතිස්ස බලාගාරය අඟහරුවාදා දක්වා පවත්වාගෙන යාමට ඉන්ධන ලැබෙයි", "News Content": "කැළණිතිස්ස සංයුක්ත චක්‍රීය විදුලි බලාගාරය ලබන අගහරුවාදි දක්වා පවත්වාගෙන යාමට අවශ්‍ය නැප්තා ඉන්ධන තොග ලැබී තිබෙන බව ලංකා විදුලිබල මණ්ඩලය පවසනවා. ඊයේ දිනයේදී නැප්තා මෙට්‍රික්ටොන් දෙදහස් තුන්සියයක් ලබාදීමට ඛනිජ තෙල් නීතිගත සංස්ථාව පියවර ගෙන තිබෙනවා. කැළණිතිස්ස සංයුක්ත චක්‍රිය බලාගාරයේ කටයුතු පවත්වා ගැනීම සදහා නැප්තා ලීටර් මිලියන පහයි දශම තුනයි පහක ප්‍රමාණයක් අවශ්‍ය වී තිබෙනවා. මේ වන විට සිපෙට්කෝ ආයතනය නැප්තා මෙට්‍රික්ටොන් දෙදහස් තුන්සියයක් සපයා ඇති අතර එය ලබන අගහරුවාදා දක්වා ප්‍රමාණවත් බවයි ලංකා විදුලිබල මණ්ඩලය සදහන් කළේ. ඉදිරි අවශ්‍යතා සදහා නැප්තා ලබා ගැනීමට මේ වනවිට විදුලිබල මණ්ඩලය පියවර ගනිමින් සිටින බව එහි ප්‍රකාශකයෙකු සදහන් කළා.  කැළණිතිස්ස සංයුක්ත චක්‍රිය විදුලිබලාගාරයෙන් ජාතික විදුලිබල පද්ධතියට මෙගාවොට් 165ක විදුලියක් නිෂ්පාදනය කෙරෙනවා.       ", "URL": "https://www.itnnews.lk/2023/10/05/455561/", "Category": "දේශීය පුවත්", "Parent URL": null}