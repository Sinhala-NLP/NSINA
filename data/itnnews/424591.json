{"Source": "ITN news", "Timestamp": "ජූලි 23, 2022 16:03", "Headline": "සඳුදා සිට පාසල් යළි විවෘත වෙයි", "News Content": "රජයේ සහ රජයේ අනුමත පාසල් ලබන සඳුදා සිට නැවත ආරම්භ කරන බව අධ්‍යාපන අමාත්‍යාංශය නිවේදනය කරනවා. ජූලි 19 වනදා නිකුත්කළ නිවේදනයට අනුව පළාත් අධ්‍යාපන ලේකම්වරුන් , පළාත් අධ්‍යාපන අධ්‍යක්ෂවරුන් කලාප අධ්‍යාපන අධ්‍යක්ෂවරුන් ඇතුළු නිලධාරීන් සහ සියලුම විදුහල්පතිවරුන් මේ පිළිබද අධ්‍යාපන අමාත්‍යාංශය දැනුවත් කර තිබෙනවා. ඒ අනුව ලබන සදුදා පාසල් ආරම්භ වන අතර පාසල් පැවැත්වෙන්නේ සඳුදා, අගහරුවාදා සහ බ්‍රහස්පතින්දා යන දිනවලදීයි. බදාදා සහ සිකුරාදා යන දිනවලදී සිසුන්ට නිවෙස්වල සිට ඉගෙනීමේ කටයුතුවල නිරත වීමට අදාළ ක්‍රියාකාරකම් ලබා දිය යුතුයි. එසේත් නැත්නම් මාර්ගගතව ඉගෙනුම් කටයුතු සිදු කිරීමට ද තීරණය කළ හැකියි. නැවත දැනුම් දෙන තුරු මේ ආකාරයෙන් ඉගැන්වීම් කටයුතු සිදුකළ යුතු බවද අධ්‍යාපන අමාත්‍යාංශය නිකුත් කළ නිවේදනයේ සඳහන්.     ", "URL": "https://www.itnnews.lk/2023/10/05/424591/", "Category": "Breaking News,දේශීය පුවත්", "Parent URL": null}