{"Source": "ITN news", "Timestamp": "ජූනි 3, 2022 13:59", "Headline": "ඉන්දියාවේ ප්‍රදේශ රැසක දැඩි ජල අර්බුදයක්", "News Content": "ඉන්දියාවේ මධ්‍ය ප්‍රදේශ් ඇතුළු ප්‍රදේශ රැසක දැඩි ජල අර්බුදයක් ඇතිවී තිබෙනවා. ජලය සොයා තම ජීවිතය ද අනතුරේ හෙලමින් කටයුතු කරන කාන්තාවන් පිළිබද වීඩියෝ දර්ශන අන්තර්ජාලය තුළ මේ වනවිට වේගයෙන් පැතිරෙමින් පවතිනවා. මධ්‍ය ප්‍රදේශ්,  පන්ජාබ්,  රාජස්ථාන්,  උත්තර් ප්‍රදේශ්,  ගුජරාට් සහ හර්යානා ඇතුළු ප්‍රදේශ රැසක් ජනතාව පානීය ජලය නොමැති කමින් දැඩි පීඩාවකට පත්ව සිටින බවයි විදෙස් මාධ්‍ය වාර්තා කළේ. ලොව ජල හිගය අධිකම රටවල් 17 අතර ඉන්දියාව ඉදිරියෙන්ම පසුවන රටක්. 2024 වසර වනවිට සියලු දෙනාට පානීය ජලය ලබාදෙන බවට රජය පොරොන්දු වුවද තවමත් මිලියන ගණනක ජනතාවකට එම පහසුකම ලැබී නැහැ. ජනතාව චෝදනා කරන්නේ බොහෝ පොරොන්දු මැතිවරණ සමයට පමණක් සීමා වී ඇති බවයි. 2050 වසර වනවිට ඉන්දියාව පානීය ජලය සම්බන්ධයෙන් ඉතා දැඩි අර්බුදයකට ලක්වන බවයි විද්‍යාඥයින් සදහන් කරන්නේ.           ", "URL": "https://www.itnnews.lk/2023/10/05/414962/", "Category": "ජාත්‍යන්තර පුවත්", "Parent URL": null}