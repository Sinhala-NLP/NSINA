{"Source": "ITN news", "Timestamp": "பிப்ரவரி 23, 2022 13:26", "Headline": "தொடர்ந்தும் ஆயிரத்து 200க்கும் அதிகமான கொவிட் தொற்றாளர்களும் 31 கொவிட் மரணங்களும் பதிவு", "News Content": "நாட்டில் நேற்றையதினம் கொவிட் – 19 வைரஸ் தொற்றாளர்களாக ஆயிரத்து 254 பேர் புதிதாக அடையாளம் காணப்பட்டுள்ளதாக சுகாதார அமைச்சின் தொற்று நோயியல் பிரிவு தெரிவித்துள்ளது. அதனடிப்படையில் நாட்டில் இனங்காணப்பட்டுள்ள மொத்த தொற்றாளர் எண்ணிக்கை 6 இலட்சத்து 39 ஆயிரத்து 297 வரை அதிகரித்துள்ளது. அவர்களில் 6 இலட்சத்து 7 ஆயிரத்து 326 பேர் வரை தொற்றின் பின்னர் குணமடைந்துள்ளனர். தொடர்ந்தும் 15 ஆயிரத்து 916 பேர் வரை கொவிட் – 19 வைரஸ் தொற்றாளர்களாக வைத்தியசாலைகள், வீடுகள், கொவிட் சிகிச்சை மத்திய நிலையங்களில் சிகிச்சை பெற்று வருகின்றனர். இந்நிலையில் நேற்றையதினம் சுகாதார சேவைகள் பணிப்பாளர் நாயகத்தினால் 31 மரணங்கள் தொடர்பில் உறுதிப்படுத்தப்பட்டுள்ள நிலையில் நாட்டில் பதிவாகியுள்ள மொத்த கொவிட் மரணங்களின் எண்ணிக்கை 16 ஆயிரத்து 55 ஆக அதிகரித்துள்ளதென சுகாதார மேம்பாட்டு பணியகத்தின் புள்ளவிபரத்தரவுகளில் குறிப்பிடப்பட்டுள்ளது. ", "URL": "https://www.itnnews.lk/2023/10/05/397136/", "Category": "Breaking News,தேசிய செய்திகள்", "Parent URL": null}