{"Source": "ITN news", "Timestamp": "ජූලි 26, 2022 18:45", "Headline": "රූපවාහිනි සංස්ථාවේ නව සභාපති වැඩ අරඹයි", "News Content": "ශ්‍රී ලංකා රුපවාහිනි සංස්ථාවේ සභාපති ලෙස ජනමාධ්‍ය අමාත්‍යාංශයේ හිටපු ලේකම්වරයෙකු වන ඩබ්ලිව්. බී ගනේගල මහතා පත් කර තිබෙනවා. ඔහු ජ්‍යෙෂ්ඨ පරිපාලන නිලධාරියෙකු වන අතර මීට පෙර අමාත්‍යාංශ කිහිපයකම ලේකම් ධුරය දරනු ලැබුවා. ඩබ්ලිව්.බී ගනේගල මහතා අද පස්වරුවේ රූපවාහිනි සංස්ථාවට පැමිණ සභාපති ධුරයේ රාජකාරී ආරම්භ කළා. 2004 වසරේ සිට 2007 දක්වා සහ 2009 සිට 2012 දක්වා ජනමාධ්‍ය අමාත්‍යාංශයේ ලේකම්වරයෙකු ලෙස ඔහු අවස්ථා දෙකක දී කටයුතු කර තිබෙනවා. කොළඹ විශ්වවිද්‍යාලයේ දර්ශනපති උපාධිය ලබා සිටින ඒ මහතා ජනාධිපති කාර්යමණ්ඩල ප්‍රධානී ඇතුළු තවත් ප්‍රධාන ධුර රැසකම ක්‍රියාකර තිබෙනවා.       ", "URL": "https://www.itnnews.lk/2023/10/05/425189/", "Category": "දේශීය පුවත්", "Parent URL": null}