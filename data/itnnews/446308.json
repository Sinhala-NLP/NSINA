{"Source": "ITN news", "Timestamp": "නොවැම්බර් 17, 2022 18:34", "Headline": "තිලංගට වන්දියක් ගෙවන්න – අර්ජුනට මහාධිකරණයෙන් නියෝග", "News Content": "හිටපු ක්‍රිකට් සභාපති සහ හිටපු නියෝජ්‍ය කතානායක තිලංග සුමතිපාල මහතාට රුපියල් කෝටි දෙක හමාරක වන්දියක් ගෙවන්නැයි හිටපු ක්‍රිකට් නායක අර්ජුන රණතුංග මහතාට ගල්කිස්ස සිවිල් අභියාචනා මහාධිකරණය නියෝග කළා. 2003 වසරේදී මාධ්‍ය හමුවක් පවත්වමින් අර්ජුන රණතුංග මහතා තමන්ට අපහාස කළ බවට චෝදනා කරමින් තිලංග සුමතිපාල මහතා මෙම නඩුව ගොණුකර තිබුණා. රුපියල් කෝටි 50 ක වන්දියක් ගෙවන ලෙසටයි සුමතිපාල මහතා ඉල්ලා ඇත්තේ. කෙසේ වුව ද කරුණු සළකා බැලූ අභියාචනා මහාධිකරණය රුපියල් කෝටි දෙක හමාරක වන්දියක් ගෙවන ලෙසට අර්ජුන රණතුංග මහතාට නියෝග කළා.         ", "URL": "https://www.itnnews.lk/2023/10/05/446308/", "Category": "දේශීය පුවත්", "Parent URL": null}