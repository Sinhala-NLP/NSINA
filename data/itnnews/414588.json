{"Source": "ITN news", "Timestamp": "ජූනි 1, 2022 15:54", "Headline": "දකුණු අප්‍රිකාවේ කොම්එයාර් ගුවන් සේවය සිය ගුවන් ගමන් අත්හිටුවයි", "News Content": "අරමුදල් සම්පාදනය කර ගැනීමට නොහැකිවීමෙන් දකුණු අප්‍රිකාවේ කොම්එයාර් ගුවන් සේවය සිය ගුවන් ගමන් අත්හිටුවීමට කටයුතු කර තිබෙනවා. බ්‍රිටිෂ් එයාර්වේස් ගුවන් ගමන්වල දකුණු අප්‍රිකානු සහකරු වන කොම්එයාර් ගුවන් සේවය එරට ක්‍රියාත්මක අඩු වියදම් ගුවන් සේවයක් ලෙස ද සැලකෙනවා. කොම්එයාර් ගුවන් සේවය අප්‍රිකාව තුළ පියාසර කරන්නේ කුලුලා සන්නාමය යටතේයි. 2020 මැයි මාසයේ පැවති කොරෝනා වසංගත තත්ත්වය හේතුවෙන් ගුවන් ගමන් සිදුනොවීමත් සංචාරක ආකර්ෂණය අඩුවීමත් හේතුවෙන් අරමුදල් සම්පාදනය කර ගැනීමට නොහැකි වී ඇතැයි වාර්තා වනවා. ඒ අනුව දැනට ගුවන් යානා 26 ක මෙහෙයුම් කටයුතු අත්හිටුවීමටයි පියවර ගෙන ඇත්තේ.     ", "URL": "https://www.itnnews.lk/2023/10/05/414588/", "Category": "ජාත්‍යන්තර පුවත්", "Parent URL": null}