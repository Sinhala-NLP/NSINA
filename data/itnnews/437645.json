{"Source": "ITN news", "Timestamp": "සැප්තැම්බර් 28, 2022 12:58", "Headline": "ජාතික සභාවේ මංගල රැස්වීම හෙට", "News Content": "පාර්ලිමේන්තුවේ කථානායක මහින්ද යාපා අබේවර්ධන මහතාගේ ප්‍රධානත්වයෙන් ජාතික සභාවේ සමාරම්භක රැස්වීම හෙට (29) පැවැත්වීමට නියමිතයි. පෙරවරු 10.30 ට පාර්ලිමේන්තුවේදී රැස්වීම ආරම්භ වේ. අග්‍රාමාත්‍ය දිනේෂ් ගුණවර්ධන මහතාගේ අදහසකට අනුව පිහිටුවන ලද ජාතික සභාව සඳහා නම් කර ඇති මන්ත්‍රීවරුන්ගේ නාම ලේඛනය කථානායකවරයා විසින් පසුගිය සැප්තැම්බර් 23 වැනිදා පාර්ලිමේන්තුවට ඉදිරිපත් කරනු ලැබුවා. එක් එක් දේශපාලන පක්ෂ පාර්ලිමේන්තු නියෝජිත කණ්ඩායමේ සාමාජිකයින් සමන්විත වන පරිදි ජාතික සභාවට දැනට මන්ත්‍රීවරුන් 27ක් නම් කර තිබෙනවා. එදිනට ජාතික සභාවේ මූලික කරුණු සාකච්ඡා කිරීමට නියමිතයි. එදින ම පෙරවරු 9.30ට පාර්ලිමේන්තු කටයුතු පිළිබඳ කාරක සභා රැස්වීමක් පැවැත්වෙනවා. ඒ ලබන 3 වන දා රැස්වීමට නියමිත පාර්ලිමේන්තුවේ ඉදිරි වැඩකටයුතු තීරණය කිරීමටයි.     ", "URL": "https://www.itnnews.lk/2023/10/05/437645/", "Category": "Breaking News,දේශීය පුවත්", "Parent URL": null}