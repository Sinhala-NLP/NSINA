{"Source": "ITN news", "Timestamp": "ජූනි 15, 2023 13:34", "Headline": "නිවසක සවිකොට තිබු ගේට්ටුවක් කඩාවැටීමෙන් අවුරුදු 3ක දරුවෙකු ජිවිතක්ෂයට", "News Content": "මුලතිව්,කේපාපිලව් ප්‍රදේශයේ නිවසක සවිකොට තිබු ගේට්ටුවක් ගැලවී කඩාවැටීමෙන් එයට යටවූ වයස අවුරුදු 3ක දරුවෙකු ඊයේ ජිවිතක්ෂයට පත්ව තිබෙනවා. කේප්පාපිලව් ප්‍රදේශයේ පදිංචි වයස අවුරුදු 3ක් වු ආදවන් ලිදුසිකන් නමැති පිරිමි දරුවෙකුයි මෙලෙස ජිවිතක්ෂයට පත්ව තිබෙන්නේ. මිය ගිය දරුවා ගේට්ටුවේ එල්ලි දරුවා සෙල්ලම් කරමින් සිට ඇති අතර එම අවස්ථාවේදී අවසනාවන්ත ලෙස ගේට්ටුවේ ඇණ ගැළවි දරුවාගේ ඇඟ මතට කඩා වැටී ඇති බව මූලික පොලිස් පරික්ෂණ වලදී හෙලි වී තිබුණා. ගේට්ටුව ඇඟ මතට කඩා වැටීමෙන් තුවාල ලබා බරපතල තත්වයේ සිටි දරුවා මුලතිව් රෝහලට ඇතුළත් කිරීමෙන් අනතුරුව ජිවිතක්ෂයට පත්ව තිබෙනවා. දරුවාගේ මළ සිරුර මුලතිව් රෝහල් මෘත ශරීරාගාරයේ තැන්පත් කොට ඇති අතර, මළ සිරුර සම්බන්ධයෙන් පශ්චාත් මරණ පරීක්ෂණයෙන් අනතුරුව මළ සිරුර දෙමාපියන් වෙත භාරදීමට නියමිතයි.       ", "URL": "https://www.itnnews.lk/2023/10/05/492052/", "Category": "දේශීය පුවත්", "Parent URL": null}