{"Source": "ITN news", "Timestamp": "ඔක්තෝබර් 1, 2023 17:59", "Headline": "හරක් කටාට උදව් කළ තවත් පී.සී කෙනෙක් දැළේ", "News Content": "නම ගිය අපරාධකරුවකු වූ නදුන් චින්තක හෙවත් හරක් කටා නැමැත්තාට අපරාධ පරික්ෂණ දෙපාර්තමේන්තුවෙන් පලා යාමට කළ සැලසුමට සහාය දුන් තවත් පොලිස් කොස්තාපල්වරයෙකු අත්අඩංගුවට ගෙන තිබෙනවා. හරක් කටා නැමැත්තා අපරාධ පරීක්ෂණ දෙපාර්තමේන්තුවෙන් පලායාමට දැරූ උත්සාහයට ආධාර හා අනුබලදීම මත මෙසේ අත්අඩංගුවට ගෙන ඇත්තේ එම දෙපාර්තමේන්තුවේ මහජන පැමිණිලි අංශයට අනුයුක්තව සේවය කළ පොලිස් කොස්තාපල්වරයෙක්. හරක් කටා පලායාමට කළ සැලසුමට සෘජුව සහාය දුන් පොලිස් කොස්තාපල්වරයා පලාගොස් දින විස්සකට අධික කාලයක් ගතවී ඇතත් ඔහු අත්අඩංගුවට ගැනීමට හැකියාවක් ලැබී නැහැ. මෙම සැලසුම සකස් කළ බව කියන ඩුබායිහි සැගවී සිටින මත්ද්‍රව්‍ය ජාවාරම්කරුවෙකු වන මිදිගම රුවන් නමැත්තාගේ ගෝලයින් 4 දෙනෙකුද මීට පෙර පොලිස් අත්අඩංගුවට ගනු ලැබුවා.       ", "URL": "https://www.itnnews.lk/2023/10/05/519866/", "Category": "Breaking News,දේශීය පුවත්", "Parent URL": null}