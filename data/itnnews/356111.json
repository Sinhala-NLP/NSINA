{"Source": "ITN news", "Timestamp": "අගෝස්තු 13, 2021 17:04", "Headline": "අද මධ්‍යම රාත්‍රියේ සිට පළාත් අතර සංචරණය සම්පූර්ණයෙන් තහනම් කෙරේ", "News Content": "අද (13) මධ්‍යම රාත්‍රියේ සිට පළාත් අතර සංචරණය සම්පූර්ණයෙන් තහනම් කරන බව යුද හමුදාපති, ජෙනරාල් ශවේන්ද්‍ර සිල්වා මහතා පවසයි. එමෙන්ම පළාත් අතර පොදු ප්‍රවාහන සේවාද අත්හිටුවනු ඇත. ඒ අනුව සංචාරක, වරාය‍, ඇඟලුම් කර්මාන්ත ඇතුළු අත්‍යාවශ්‍ය සේවා සඳහා පමණක් පළාත් අතර සංචරණය කිරීම සඳහා අවසර හිමිවේ. මේ අතර සැප්තැම්බර් 15 වනදා සිට ක්‍රියාත්මක වන පරිදි පොදු ස්ථානවල ගැවසීමට කොවිඩ් මර්දන එන්නත් මාත්‍රා දෙකම ලබාගත් බවට තහවුරුකළ කාඩ්පත අනිවාර්ය බව ද යුද හමුදාපති ලුතිනන් ජෙනරල් ශවේන්ද්‍ර සිල්වා මහතා සදහන් කළේ ය.  ", "URL": "https://www.itnnews.lk/2023/10/05/356111/", "Category": "දේශීය පුවත්", "Parent URL": null}