{"Source": "ITN news", "Timestamp": "දෙසැම්බර් 25, 2021 12:07", "Headline": "තිරුක්කෝවිල් පොලීසියේ වෙඩි තැබීමක් – පොලිසියේම 4ක් මරුට", "News Content": "තිරුක්කෝවිල් පොලිස් ස්ථානයට අනුයුක්තව සේවය කළ පොලිස් නිලධාරියෙකු සිදුකළ වෙඩි තැබීමකින් එහි සිටි පොලිස් නිලධාරීන් හතර දෙනෙකු ජීවිතක්ෂයට පත්වුණා. ඊයේ රාත්‍රියේ මෙම වෙඩි තැබීම සිදුකර ඇති බවයි පොලිස් මාධ්‍ය ප්‍රකාශක කාර්යාලය නිවේදනය කළේ. තිරුක්කෝවිල් පොලිස් ස්ථානයට අනුයුක්තව සේවය කළ සැරයන්වරයෙකු වෙඩි තැබීම සිදුකර තිබෙනවා. ටී56 වර්ගයේ ගිනි අවි දෙකක් සහ පතරොම් ගැබ් 19 ක් සමග සැකකරු පසුව ඇතිමලේ පොලිස් ස්ථානය වෙත භාරවී ඇති බවයි වාර්තා වන්නේ. සිද්ධියෙන් තිරුක්කෝවිල් පොලීසියේ ස්ථානාධිපතිවරයා සහ තවත් නිලධාරියෙකු තුවාල ලබා රෝහල් ගතකර තිබෙනවා. සිද්ධිය සම්බන්ධයෙන් මේ වනවිට පුළුල් පරීක්ෂණ ආරම්භකර ඇති බවයි පොලීසිය පැවසුවේ.       ", "URL": "https://www.itnnews.lk/2023/10/05/384845/", "Category": "දේශීය පුවත්", "Parent URL": null}