{"Source": "ITN news", "Timestamp": "සැප්තැම්බර් 24, 2021 15:59", "Headline": "රුසියාවේ හිම කුණාටුවකට හසුවීමෙන් පුද්ගලයින් 4 දෙනෙකු ජීවිතක්ෂයට", "News Content": "රුසියාවේ හිම කුණාටුවකට හසුවීමෙන් පුද්ගලයින් 4 දෙනෙකු ජීවිතක්ෂයට පත්වුණා. යුරෝපයේ උසම කන්ද වන මවුන්ට් ඇල්බ්‍රස් තරණය කළ පිරිසක් හිම කුණාටුවකට හසුව තිබෙනවා. 14 ගෙන් යුත් කණ්ඩායමේ 4 දෙනෙකු ජීවිතක්ෂයට පත්ව ඇති අතර පුද්ගලයින් 10 දෙනෙකු බරපතල තුවාල සහිතව රෝහල්ගත කර ඇති බවයි වාර්තා වන්නේ. සෙල්සියස් අංශ සෘණ 20 ක් දක්වා උෂ්ණත්වය පහළ බැස ඇති අවස්ථාවේ ඇතිවූ හිම කුණාටුව හේතුවෙන් විපතට පත්වූවන් මුදා ගැනීමේ කටයුතු අභියෝගාත්මක වූ බවයි සහන සේවක පිරිස් පවසන්නේ. කුඩා කණ්ඩායම් තුනකට බෙදී ඔවුන් කදු තරණය කරමින් සිටි බව පැවසෙනවා.     ", "URL": "https://www.itnnews.lk/2023/10/05/364765/", "Category": "ජාත්‍යන්තර පුවත්", "Parent URL": null}