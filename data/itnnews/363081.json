{"Source": "ITN news", "Timestamp": "සැප්තැම්බර් 17, 2021 11:19", "Headline": "ගල්කිස්ස දැරිය අපයෝජන සිද්ධියේ තවත් සැකකරුවෙක් අත්අඩංගුවට", "News Content": "අවුරුදු 15 ක බාල වයස්කාර දැරියක අන්තර්ජාලය ඔස්සේ ලිංගික කටයුතු සදහා අලෙවි කිරිමේ සිද්ධියට සම්බන්ධ තවත් සැකකරුවෙකු අත්අඩංගුවට ගෙන තිබෙනවා. පොලිස් ළමා හා කාන්තා කාර්යාංශය සිදුකළ විමර්ශනවලදී කාන්තාවන් හා දැරියන් ලිංගික කටයුතු සදහා අලෙවි කිරීමේ වෙබ් අඩවියක් පවත්වා ගෙන ගිය මෙම සැකකරු අත්අඩංගුවට ගෙන ඇත්තේ රත්නපුර කලාවාන ප්‍රදේශයේදීයි. ඔහු ගල්කිස්ස ප්‍රදේශයේදී 15 හැවිරිදි දැරියක ලිංගික අපයෝජනයට ලක්කිරීමේ හා අන්තර්ජාලය ඔස්සේ අලෙවි කිරිමේ සිද්ධියට සම්බන්ධ බව හෙළිවීමෙන් අනතුරුවයි මෙසේ අත්අඩංගුවට ගැණුනේ. මෙම සිද්ධිය සම්බන්ධයෙන් 46 දෙනෙකු අත්අඩංගුවට ගෙන ඇති බව පොලිස් මූලස්ථානය පවසනවා. සිද්ධිය සම්බන්ධයෙන් පොලිස් විමර්ශන තවදුරටත් ක්‍රියාත්මකයි.             ", "URL": "https://www.itnnews.lk/2023/10/05/363081/", "Category": "දේශීය පුවත්", "Parent URL": null}