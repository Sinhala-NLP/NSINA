{"Source": "ITN news", "Timestamp": "ජූනි 3, 2022 12:19", "Headline": "චීනයෙන් ආ රොබින් සහ කෙල්ලගේ පැටවු මහජන ප්‍රදර්ශනයට", "News Content": "දෙහිවල සත්වෝද්‍යානයේ සිටින ‘රොබින්’ සහ ‘කෙල්ල’ යන කොටි යුවලගේ අලුත උපන් පැටවුන් තුන් දෙනෙකු මහජන ප්‍රදර්ශනයට ඉදිරිපත් කෙරුණා. සත්ත්ව හුවමාරු වැඩසටහන යටතේ 2009 වසරේ දී මෙම කොටි යුවල චීනයෙන් රැගෙන විත් තිබෙනවා. දෙහිවල සත්වෝද්‍යානයේ එම යුවල ජීවත් වුණා. පිරිමි සතුන් තුන් දෙනෙකු මෙසේ උපත ලබා ඇත්තේ පසුගිය මාර්තු මස 5 වනදායි. එම සතුන්ට නම්තැබීම සදහා ඕනෑම අයෙකුට යෝජනා ඉදිරිපත් කිරීමට අවස්ථාව සළසා දී තිබෙනවා. පිරිමි පැටවුන් තුන් දෙනාට සුදුසු නම් [email protected] යන ඊමේල් ලිපිනයට හෝ දෙහිවල සත්වෝද්‍යානයට පැමිණ අදාළ නම් භාරදිය හැකියි.         ", "URL": "https://www.itnnews.lk/2023/10/05/414926/", "Category": "දේශීය පුවත්", "Parent URL": null}