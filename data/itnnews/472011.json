{"Source": "ITN news", "Timestamp": "මාර්තු 31, 2023 08:55", "Headline": "අධිවේගී මාර්ගයේ රිය අනතුරකින් රුසියන් ජාතික යුවලක් ඇතුළු තුන් දෙනෙකුට බරපතල තුවාල", "News Content": "දක්ෂිණ අධිවේගී මාර්ගයේ සිදු වූ රිය අනතුරකින් රුසියන් ජාතික යුවලක් ඇතුළු තුන් දෙනෙකු බරපතල තුවාල ලැබුවා. ඔවුන් හෝමාගම රෝහලට ඇතුළත් කර තිබෙනවා. දක්ෂිණ අධිවේගී මාර්ගයේ පළමු කිලෝමීටර් කණුව ආසන්නයේදී මෙම අනතුර සිදුව තිබෙනවා. රුසියන් ජාතික යුවල ගමන් කළ සුඛෝපභෝගී වෑන් රථයක් ලොරි රථයක ගැටීමෙන් අනතුර සිදුව ඇති බවයි පොලීසිය පවසන්නේ. මොවුන් බෙන්තොට ප්‍රදේශයේ සංචාරක හෝටලයක සිට කටුනායක ගුවන්තොටුපල කරා යමින් සිටියදී අනතුර සිදුව ඇති බවටයි වාර්තා වුණේ. අනතුරෙන් තුවාල ලැබූ රුසියන් ජාතික යුවල සහ රියදුරු හෝමාගම රෝහලට ඇතුළත් කෙරුණා.     .   ", "URL": "https://www.itnnews.lk/2023/10/05/472011/", "Category": "දේශීය පුවත්", "Parent URL": null}