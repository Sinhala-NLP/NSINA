{"Source": "ITN news", "Timestamp": "நவம்பர் 4, 2021 12:50", "Headline": "44 ஆயிரம் கிலோ நெனோ நைட்ரஜன் திரவ உரம் நாட்டுக்கு..", "News Content": "மேலுமொரு தொகை திரவ உரம் நாட்டுக்கு எடுத்துவரப்பட்டுள்ளது. 44 ஆயிரத்து 730 கிலோ கிராம் நெனோ நைட்ரஜன் திரவ உரமே இவ்வாறு நாட்டுக்கு கொண்டுவரப்பட்டது. இந்தியாவிலிருந்து இன்று அதிகாலை உரத்தொகை எடுத்துவரப்பட்டதாக எமது செய்தியாளர் தெரிவித்தார். ஏற்கனவே இந்தியாவிலிருந்து நெனோ நைட்ரஜன் திரவ உரத்தொகை இறக்குமதி செய்யப்பட்டது. குறித்த உரம் அம்பாறை, மட்டக்களப்பு மற்றும் திருகோணமலை ஆகிய மாவட்டங்களிலுள்ள விவசாயிகளுக்கு பகிர்ந்தளிக்கப்பட்டன. இன்று எடுத்துவரப்பட்ட திரவ உரத்தொகை விரைவில் விவசாயிகளுக்கு விநியோகிக்கப்படும். இதேவேளை தேசிய உற்பத்தியாளர்களால் உற்பத்தி செய்யப்படும் சேதனப்பசளை கம்பஹா மாவட்ட விவசாயிகளுக்கு பகிர்ந்தளிக்கும் பணிகள் நிறைவடைந்துள்ளதாக லக்பொஹர நிறுவனத்தின் பொது முகாமையாளர் பிரியந்த பெரெரா தெரிவித்தார். ", "URL": "https://www.itnnews.lk/2023/10/05/373889/", "Category": "Breaking News,அண்மைய செய்திகள்", "Parent URL": null}