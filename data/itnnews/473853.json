{"Source": "ITN news", "Timestamp": "අප්‍රේල් 7, 2023 09:02", "Headline": "භාණ්ඩ කිහිපයක් ආනයනය තහනම් කරමින් ගැසට් නිවේදනයක්", "News Content": "එක්වරක් පමණක් භාවිත කර ඉවතලන භාණ්ඩ කිහිපයක් ආනයනය තහනම් කරමින් ගැසට් නිවේදනයක් නිකුත් කර තිබෙනවා. මෙම තහනම ජුනි පළමුවනදා සිට ක්‍රියාත්මකයි. ප්ලාස්ටික් බීම බට , ප්ලාස්ටික් පිඟන් ,ප්ලාස්ටික් කෝප්ප , ප්ලාස්ටික් හැදි , ගෑරප්පු සහ පිහි ආදිය ඊට අයත් වනවා. එක්වරක් පමණක් භාවිත කර ඉවතලන ප්ලාස්ටික් ද්‍රව්‍ය හේතුවෙන් පරිසරයට සිදු වන්නේ දැඩි හානියක්. නොදිරන ද්‍රව්‍යක් වන ප්ලාස්ටික් භාණ්ඩ ප්‍රතිචක්‍රීකරණය කිරීම ද ගැටලුවක්ව පවතිනවා. දිනකට පරිසරයට එකතුවන ඉවතලන ප්ලාස්ටික් තොගය හා ඉන් ඇතිවන පරිසර හානිය අවම කිරීම සඳහා එම ද්‍රව්‍ය භාවිතය තහනම් කිරීමේ නීති ගෙන ඒමට ද පරිසර අමාත්‍යාංශය තීරණය කළා. පරිසර හානිය වළක්වන අතරම අත්‍යවශ්‍ය නොවන දෑ ආනයනය සදහා වැයවන විදේශ විනිමය ඉතිරි කර ගැනීම ද රජයේ අරමුණයි.     ", "URL": "https://www.itnnews.lk/2023/10/05/473853/", "Category": "Breaking News,දේශීය පුවත්", "Parent URL": null}