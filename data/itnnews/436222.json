{"Source": "ITN news", "Timestamp": "செப்டம்பர் 21, 2022 09:50", "Headline": "விமர்சனங்களுக்கு உள்ளான கனடா பிரதமர்", "News Content": "மறைந்த இரண்டாம் எலிசபெத் மகாராணியின் இறுதிச்சடங்கில் கலந்துகொள்வதற்காக பிரித்தானியா விஜயம் செய்திருந்த, கனடாவின் பிரதமர் ஜஸ்டீன் ட்ரூடோ கடும் விமர்சனங்களுக்கு உள்ளாகி உள்ளார். காரணம் , ராணியின் இறுதி சடங்கிற்கு முன்பாக ஒரு உணவகத்தில் இசைக்கலைஞர்களுடன் சேர்ந்து பியானோ வாசித்தபடி மகிழ்ச்சியாக பாடல் பாடும் காணொளி ஒன்று சமூக வலைத்தளங்களில் வைரலாகி வருகிறது. இதனால் ஜஸ்டீன் ட்ரூடோ கடும் விமர்சனங்களுக்கு உள்ளாகி உள்ளார். அதில் ஒருவர் “ராணியின் மறைவுக்கான துக்கத்தில் கனடாவை பிரதிநிதித்துவப்படுத்தும் பிரதமர் ஜஸ்டீன் ட்ரூடோ இவ்வாறு பொறுப்பற்ற முறையில் நடந்து கொண்டது அவமானம்” என குறிப்பிட்டுள்ளார். அதே சமயம் இது ஒரு சாதாரண விடயம் என்றும் வேண்டுமென்றே பெரிதுபடுத்தப்பட்டதாகவும் சிலர் ஜஸ்டீன் ட்ரூடோவுக்கு ஆதரவாகவும் பேசி வருகின்றனர். ", "URL": "https://www.itnnews.lk/2023/10/05/436222/", "Category": "சர்வதேச செய்திகள்", "Parent URL": null}