{"Source": "ITN news", "Timestamp": "අගෝස්තු 17, 2023 10:39", "Headline": "ලැව්ගිනි හේතුවෙන් වයඹ දිග කැනඩාවට දැඩි බලපෑම්", "News Content": "වයඹ දිග කැනඩාවේ පවතින ලැව්ගිනි හේතුවෙන් බොහෝ පිරිසක් ගුවන් මඟින් ඉවත් කිරීමට කටයුතු කෙරුණා. මේ වන විට වයඹ දිග කැනඩාවේ යෙලෝ නයිෆ් ප්‍රදේශයේ පවතින අධික ලැව්ගිනි දහවල් කාලය වන විට නගරාසන්න ප්‍රදේශවලට ළඟා වනු ඇතැයි අපේක්ෂා කෙරෙනවා. මේ හේතුවෙන් විසි දහසක පමණ පිරිසක් නිවාසවලින් ඉවත් කිරීමට නියෝග කිරීමටයි කැනඩා රජය කටයුතු කර ඇත්තේ මේ වන විට එරට ස්ථාන දහසක පමණ ලැව් ගිනි හටගෙන තිබෙනවා. ඇතැම් පිරිස් සිය රථවාහන භාවිත කරමින් ස්වේච්ඡාවෙන්ම ඉවත්වීමට කටයුතු කිරීම විශේෂත්වයක්.       ", "URL": "https://www.itnnews.lk/2023/10/05/508878/", "Category": "Breaking News,ජාත්‍යන්තර පුවත්", "Parent URL": null}