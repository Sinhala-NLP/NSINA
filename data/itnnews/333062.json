{"Source": "ITN news", "Timestamp": "අප්‍රේල් 22, 2021 19:12", "Headline": "රැකියා විරහිත උපාධිධාරීන් සහ පොලිසිය අතර උණුසුම් තත්ත්වයක්", "News Content": "ජනාධිපති කාර්යාලය ඉදිරියේ උද්ඝෝෂණයක් කරන්න ගියපු රැකියා විරහිත උපාධිධාරීන් සහ පොලිසිය අතර උණුසුම් තත්ත්වයක් හට ගත්තා. රැකියා විරහිත උපාධිදාරීන් පිරිසක් ජනාධිපති කාර්යාලය ඉදිරිපිටදී උද්ඝෝෂණයක නිරත වීමට‌ සූදානම් වුණා. ඒ ඔවුන්ට බලපා ඇති ගැටලු කිහිපයකට විසදුම් ලබාදෙන ලෙස ඉල්ලා සිටිමින්. ජනාධිපති කාර්යාලය ඉදිරිපිටදී උද්ඝෝෂණ පැවැත්වීමට හැකියාවක් නොමැති බව කොටුව පොලිසිය එම පිරිසට දැනුම් දුන්නා. එහිදී උද්ඝෝෂකයින් හා පොලිසිය අතර ඇතිවූයේ උණුසුම් තත්ත්වයක්. කෙසේ වුවත් උද්ඝෝෂකයින්ට ජනාධිපති කාර්යාලයේ සාකච්ඡාවකට එක් වීමට අවස්ථාවක් නොලැබුණ අතර ඉදිරි දිනයකදී තවත් සාකච්ඡාවක් පැවැත්වීමට අවස්ථාව සලසා දෙන බව එහිදී ප්‍රකාශ වීමත් සමග උද්ඝෝෂණයට එක්ව සිටි පිරිස විසිර ගියා. ", "URL": "https://www.itnnews.lk/2023/10/05/333062/", "Category": "Breaking News,දේශීය පුවත්", "Parent URL": null}