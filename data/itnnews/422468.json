{"Source": "ITN news", "Timestamp": "ஜூலை 11, 2022 11:04", "Headline": "இன்று முதல் லிட்ரோ எரிவாயு விநியோகம்..", "News Content": "இன்றைய தினம் முதல் லிட்ரோ எரிவாயு விநியோகம் தொடர்ச்சியாக முன்னெடுக்கப்படுமென அறிவிக்கப்பட்டுள்ளது. எனினும் 12.5 கிலோ கிராம் எரிவாயு சிலிண்டரின் விலை 50 ரூபாவினால் அதிகரிக்கப்பட்டுள்ளதாகவும், லிட்ரோ நிறுவனம் குறிப்பிட்டுள்ளது. கொழும்பு மாவட்டத்தில் லிட்ரோ சிலிண்டரின் விலை 4 ஆயிரத்து 910 ரூபாவாக விற்பனை செய்யப்படும். 3 ஆயிரத்து 740 மெட்ரிக் தொன் எரிவாயு அடங்கிய கப்பல் இன்று மாலை நாட்டை வந்தடையவுள்ளது. அத்தோடு 3 ஆயிரத்து 200 மெட்ரிக் தொன் அடங்கிய எரிவாயு கப்பல் எதிர்வரும் 15ம் திகதி வருகைத்ததரவுள்ளதாகவும் லிட்ரோ நிறுனம் குறிப்பிட்டுள்ளது. இன்றைய தினம் முதல் எவ்வித பிரச்சினைகளும் இன்றி வீட்டு பாவனைக்கான லிட்ரோ எரிவாயு சிலிண்டர்கள் விநியோகிக்கப்படுமென லிட்ரோ நிறுவனத்தின் தலைவர் முதித்த பீரிஸ் தெரிவித்துள்ளார். எரிவாயு விநியோகிக்கப்படும் இடங்கள் தொடர்பான தகவல்களை லிட்ரோ நிறுவனத்தின் இணையத்தளத்தில் பார்வையிட முடியும். புதிய விலை அதிகரிப்பு தொடர்பான தகவல்களும் இணையத்தளத்தில் உள்ளடக்கப்பட்டுள்ளன. களுத்துறை மாவட்டத்தில் 12.5 கிலோ கிராம் லிட்ரோ சிலிண்டரின் விலை 4 ஆயிரத்து 972 ரூபாவிற்கும், கிளிநொச்சி மாவட்டத்தில் 5 ஆயிரத்து 220 ரூபாவிற்கும் விற்பனை செய்யப்படும். தேவையற்ற விதத்தில் கூடுதலாக எரிவாயுவை கொள்வனவு செய்து களஞ்சியப்படுத்த வேண்டாமெனவும் கடந்த மே மாத்திற்கான மின் பட்டியலை கேஸ் கொள்வனவின் போது சமர்பிக்க வேண்டுமெனவும் சுட்டிக்காட்டப்பட்டுள்ளது. ", "URL": "https://www.itnnews.lk/2023/10/05/422468/", "Category": "Breaking News,தேசிய செய்திகள்", "Parent URL": null}