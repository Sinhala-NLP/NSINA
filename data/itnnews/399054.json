{"Source": "ITN news", "Timestamp": "மார்ச் 2, 2022 13:31", "Headline": "இலங்கை – இந்திய மொஹாலி டெஸ்ட் போட்டியை பார்வையிடுவதற்கு ரசிகர்களுக்கு அனுமதி..", "News Content": "இலங்கை மற்றும் இந்திய அணிகளுக்கிடையிலான இரண்டு போட்;டிகளை கொண்ட டெஸ்ட் தொடரின் முதல் போட்டி நாளை மறுதினம் ஆரம்பமாகவுள்ளது. மொஹாலியில் இடம்பெறவுள்ள குறித்த போட்டியில் 50 வீத பார்வையாளர்களை அனுமதிப்பதற்கு அனுமதி வழங்கப்பட்டுள்ளது. இந்திய அணி வீரர்  விராட் கொஹ்லியின் 100வது டெஸ்ட் போட்டி என்பதால் பார்வையாளர்களை அனுமதிக்க இந்திய கிரிக்கெட் கட்டுப்பாட்டு சபை தீர்மானித்துள்ளது. ஏற்கனவே கொவிட் வைரஸ் பரவல் அச்சுறுத்தலுக்கு மத்தியில் பார்வையாளர்களை அனுமதிக்காதிருப்பதற்கு தீர்மானிக்கப்பட்டது. ஏற்கனவே 3 போட்டிகளை கொண்ட மேற்கிந்திய தீவு தொடர் அஹமதாபாத்தில் பார்வையாளர்களின் அனுமதியின்றியே இடம்பெற்றது. எனினும் இலங்கை அணிக்கு எதிரான டி – டுவண்டி போட்டியில் பார்வையாளர்கள் அனுமதிக்கப்பட்டனர். போட்டி இடம்பெறும் மைதானங்களை பொறுத்து அந்தந்த மாநில அரசாங்கங்களின் அனுமதிக்கு அமையவே ரசிகர்களை அனுமதிப்பா இல்லையா என்பது தொடர்பான தீர்மானம் பெறப்படுவதாகவும் சுட்டிக்காட்டப்பட்டுள்ளது. இந்நிலையில் இந்திய அணியின் முக்கிய வீரரான விராட் கோஹ்லியின் 100வது போட்டி என்பதால் வரலாற்று முக்கியத்துவம் வாய்ந்த குறித்த தருணத்தில் பார்வையாளர்களை அனுமதிப்பதற்கும், உரிய சுகாதார வழிகாட்டல்களையும் பின்பற்றுவதற்கும் திட்டமிடப்பட்டுள்ளது. ", "URL": "https://www.itnnews.lk/2023/10/05/399054/", "Category": "Breaking News,அண்மைய செய்திகள்,கிரிக்கெட்,விளையாட்டு", "Parent URL": null}