{"Source": "ITN news", "Timestamp": "ஜனவரி 31, 2023 12:20", "Headline": "கிழக்கு கடற்பகுதியில் மோசமான வானிலை : மீன்பிடி நடவடிக்கைகளில் ஈடுபட வேண்டாமென அறிவிப்பு", "News Content": "கிழக்கு கடற்பகுதியில் நிலவும் மோசமான வானிலை காரணமாக மறு அறிவித்தல் வரை மீன் பிடி நடவடிக்கைகளில் ஈடுபட வேண்டாமென கடற்றொழில் மற்றும் நீரியல் வள திணைக்களம் அறிவுறுத்தியுள்ளது. தற்போது கிழக்கு கடற்பகுதியில் மீன் பிடி நடவடிக்கையில் ஈடுபட்டிருப்போர் பாதுகாப்பான இடங்களுக்கு செல்லுமாறு அறிவிக்கப்பட்டுள்ளது. வங்காள விரிகுடா கடற்பரப்பை சூழ காணப்படும் காற்றழுத்த தாழ்வு மண்டலம் திருகோணமலைக்கு கிழக்கே 455 கிலோ மீட்டர் தொலைவில் தென்கிழக்கு திசையில் நிலைக்கொண்டுள்ளதாக வளிமண்டலவியல் திணைக்களம் தெரிவித்துள்ளது. இந்நிலையில் வடக்கு, கிழக்கு, வடமத்திய, ஊவா மாகாணங்களிலும், மாத்தளை மற்றும் ஹம்பாந்தோட்டை மாவட்டங்களிலும் இடியுடன் கூடிய மழை பெய்யுமென திணைக்களம் மேலும் குறிப்பிட்டுள்ளது. ", "URL": "https://www.itnnews.lk/2023/10/05/458498/", "Category": "Breaking News,தேசிய செய்திகள்", "Parent URL": null}