{"Source": "ITN news", "Timestamp": "අප්‍රේල් 30, 2023 13:21", "Headline": "ඉන්දියාවේ කර්මාන්ත ශාලාවක ගෑස් කාන්දුවකින් 11 දෙනෙකු ජීවිතක්ෂයට", "News Content": "ඉන්දියාවේ පංජාබ් ප්‍රාන්තයේ කර්මාන්ත ශාලාවක සිදු වු ගෑස් කාන්දුවක් හේතුවෙන් 11 දෙනෙකු ජිවිතක්ෂයට පත්ව තිබෙනවා. පංජාබ් ප්‍රාන්තයේ ලුඩියානා දිස්ත්‍රික්කයේ කර්මාන්ත ශාලාවකයි මෙම ගෑස් කාන්දුවීම ඇති ව තිබෙන්නේ. ගෑස් හා මීතෙන් වායුව සමග ඇති වු කිසියම් ප්‍රතික්‍රියාවක් නිසා මෙම මරණ සිදුවන්නට ඇති බවයි අනුමාන කෙරෙන්නේ. ගෑස් කාන්දුව වාර්තා වීමත් සමඟ සිද්ධිය වු කර්මාන්ත ශාලාව මෙන්ම අවට ජිවත්වන පිරිස් ද ඉවත් කිරීමට ආරක්ෂක අංශ කටයුතු කර තිබෙනවා. ජාතික ආපදා කළමනාකරණ මෙහෙයුම් කණ්ඩායම් විසින් සිද්ධිය පිළිබඳව පරීක්ෂණ සිදුකරනවා.       ", "URL": "https://www.itnnews.lk/2023/10/05/479457/", "Category": "ජාත්‍යන්තර පුවත්", "Parent URL": null}