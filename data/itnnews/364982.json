{"Source": "ITN news", "Timestamp": "සැප්තැම්බර් 26, 2021 11:13", "Headline": "නිවසේ සිට ඖෂධ පිළිබඳ තොරතුරු ලබා ගැනීමේ නව ක්‍රමවේදයක්", "News Content": "ලෝක ඖෂධවේදීන්ගේ දිනයට සමගාමීව නිවසේ සිට ඖෂධ පිළිබඳ තොරතුරු ලබා ගැනීමේ නව ක්‍රමවේදයක් සෞඛ්‍ය අමාත්‍යාංශය හදුන්වාදී තිබෙනවා. අමාත්‍ය කෙහෙළිය අඹුක්වැල්ල මහතාගේ ප්‍රධානත්වයෙන් එම වැඩපිළිවෙළ ආරම්භ කෙරුණා. 071 62 22 555 යන දුරකතන අංකය මේ සඳහා හදුන්වා දී ඇති අතර එමගින් දිවයින පුරා විසිරී සිටින ඖෂධවේදීන් 120 ක් පමණ සම්බන්ධකර ගැනීමට හැකි බව සෞඛ්‍ය අමාත්‍යාංශය පවසනවා. විශේෂ කමිටුවක් මගින් මෙම කටයුතු අධීක්ෂණය කෙරෙන අතර මෙම සේවාව පවත්වාගෙන යාම සඳහා සහාය ලබාදුන්නේ SLT මොබිටෙල් ආයතනයයි. වැඩපිළිවෙළේ පළමු අදියර බස්නාහිර පළාත තුළ ක්‍රියාත්මක කෙරෙනවා.       ", "URL": "https://www.itnnews.lk/2023/10/05/364982/", "Category": "දේශීය පුවත්", "Parent URL": null}