{"Source": "ITN news", "Timestamp": "නොවැම්බර් 7, 2021 12:10", "Headline": "ඉරාක අගමැතිගේ නිවසට අහසින් ආ මාරයා", "News Content": "පුපුරණ ද්‍රව්‍ය පැටවූ ඩ්‍රෝන යානයක් ඉරාක අග්‍රාමාත්‍යවරයාගේ නිවස ඉදිරිපිටදී පුපුරා ගොස් තිබෙනවා. ඉරාක අග්‍රාමාත්‍ය  මුස්තාපා අල් කදීමිගේ බැග්ඩෑඩ් අගනුවර පිහිටි නිවස ඉදිරිපිටදීයි මෙම පිපිරීම සිදුව තිබෙන්නේ. කෙසේ වෙතත් අග්‍රාමාත්‍යවරයාට කිසිදු හානියක් සිදුව නැති බවයි බලධාරීන් සදහන් කරන්නේ. කෙසේ වෙතත් එරට මාධ්‍ය සදහන් කරන්නේ අග්‍රාමාත්‍යවරයාව රෝහල්ගත කර ඇති බවයි. එරට ආරක්ෂක අමාත්‍යාංශය සදහන් කරන්නේ මෙම පිපිරීමෙන් පුද්ගලයින් හයදෙනෙකු පමණක් තුවාල ලබා ඇති බවයි. මෙය ඉරාක අග්‍රාමාත්‍යවරයා ඝාතනය කිරීමේ ප්‍රයත්නයක් ලෙසටයි ඉරාක ආරක්ෂක අංශ හැදින්වූයේ.  ප්‍රහාරයට වගකිවයුත්තන් තවමත් සොයාගෙන නැහැ. ", "URL": "https://www.itnnews.lk/2023/10/05/374431/", "Category": "ජාත්‍යන්තර පුවත්", "Parent URL": null}