{"Source": "ITN news", "Timestamp": "ජූලි 31, 2023 15:42", "Headline": "කොළඹ නාගරික ප්‍රජාවගේ පාරිභෝගික උද්ධමන අනුපාතය පහතට", "News Content": "කොළඹ පාරිභෝගික මිල දර්ශකයට අනුව කොළඹ නාගරික ප්‍රජාවගේ පාරිභෝගික උද්ධමන අනුපාතය සැලකිය යුතු මට්ටමකින් පහළ බැස තිබෙනවා. කොළඹ නාගරික ප්‍රජාවගේ පාරිභෝගික උද්ධමන අනුපාතය පසුගිය මාසයේ දී සියයට 6.3ක් දක්වා පහත වැටී තිබෙනවා. එය පසුගිය ජුනි මාසයේ දැක්වුණේ සියයට 12ක් ලෙසයි. ජූලි මාසයේ ආහාර කාණ්ඩයේ වාර්ෂික උද්ධමනය සෘණ 1.4ක් දක්වා පහත වැටී ඇති අතර එය ජුනි මාසයේ දැක්වුණේ සියයට 4.1ක් ලෙසයි. එමෙන්ම ජුලි මාසයේ ආහාර නොවන කාණ්ඩයේ උද්ධමනය සියයට 10.5ක් ලෙසින් වාර්තා වී ඇති අතර එය ජුනි මාසයේ සටහන්ව තිබුණේ සියයට 16.2ක් ලෙසයි. ", "URL": "https://www.itnnews.lk/2023/10/05/504273/", "Category": "දේශීය පුවත්,ව්‍යාපාරික පුවත්", "Parent URL": null}