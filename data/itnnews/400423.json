{"Source": "ITN news", "Timestamp": "මාර්තු 10, 2022 11:55", "Headline": "පලස්තීන සරණාගතයන්ට චීනයෙන් යළිත් කොරොනා එන්නත්", "News Content": "විදෙස් රටවල සිටින පලස්තීන සරණාගතයන් වෙනුවෙන් චීනය යළිත් කොරොනා එන්නත් ප්‍රදානය කරයි.පලස්තීනයේ චීන කාර්යාලය ඊයේ (9) පළ කළ නිවේදනයට අනුව විදෙස් රටවල සිටින පලස්තීන\nසරණාගතයන් වෙනුවෙන් චීනය ආධාර ලෙස ලබාදෙන තුන් වැනි කොරොනා එන්නත් තොගය පලස්තීන සරණාගතයන් සඳහා එක්සත් ජාතීන්ගේ සහන ව්‍යාපෘති වැඩසටහනට ඊයේ(9) භාර දෙනු ලැබීය. ලෙබනනයේ රැඳීසිටින පලස්තීන සරණාගතයන් සඳහා එම එන්නත් භාවිත කෙරෙනු ඇත. මේ වනවිට විදෙස් රටවල සිටින පලස්තීන සරණාගතයන් සඳහා චීනය එන්නත් මාත්‍රා ලක්ෂ 2ක් පිරිනමා ඇත. එම එන්නත් තොග ජෝර්දානය, සිරියාව හා ලෙබනනය වෙත යවා තිබේ. ", "URL": "https://www.itnnews.lk/2023/10/05/400423/", "Category": "ජාත්‍යන්තර පුවත්", "Parent URL": null}