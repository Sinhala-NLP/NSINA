{"Source": "ITN news", "Timestamp": "அக்டோபர் 10, 2021 14:06", "Headline": "பிள்ளைகளுக்கு எதிரான குற்றச்செயல்கள் அதிகரிப்பதற்கு பிரதான காரணம் பிள்ளைகள் தொடர்பில் கவனக்குறைவு..", "News Content": "பிள்ளைகளுக்கு எதிரான குற்றச் செயல்கள் அதிகரிப்பதற்கு பிரதான காரணம் தாய் தந்தைக்கு இடையிலான முரண்பாடு மற்றும் பிள்ளைகள் தொடர்பில் வயது வந்தவர்களின் கவனக்குறைவு என்பவையே என பொலிஸ் ஊடக பேச்சாளர் சிரேஷ்ட பொலிஸ் அத்தியட்சகர் சட்டத்தரணி நிஹால் தல்துவ தெரிவித்தார். கடந்த சில தினங்களாக நாடு முழுவதும் சிறுவர்களுக்கு எதிரான பல்வேறு குற்றச்செயல்கள் பதிவாகின. பிள்ளைகள் இவ்வாறு பாதிக்கப்படுவதற்கு முக்கிய காரணங்களை பொலிசாரின் விசாரணைகள் ஊடாக நாம் கண்டறிந்துள்ளோம். வீட்டில் கணவன் மனைவிக்கிடையில் இருக்கும் முறுகல் நிலை, பெற்றோரும் வயது வந்தவர்களும் பிள்ளைகள் தொடர்பில் காண்பிக்கும் அக்கறை மற்றும் கண்காணித்தல் குறைவடைதல், ஆகியன முக்கிய காரணங்களாக அமைந்துள்ளன. எனவே பிள்ளை உங்களுடையதாக இருக்கலாம். அல்லது வேறொருவருடையாவது இருக்கலாம். பெற்றோரும் வயதுவந்தவர்களும் பிள்ளைகளின் பாதுகாப்பு தொடர்பில் உங்களுக்கு இருக்கும் பொறுப்பை சரியாக முன்னெடுக்குமாறு கேட்டுக் கொள்கின்றோம். ", "URL": "https://www.itnnews.lk/2023/10/05/368274/", "Category": "Breaking News,தேசிய செய்திகள்", "Parent URL": null}