{"Source": "ITN news", "Timestamp": "ඔක්තෝබර් 14, 2022 14:09", "Headline": "අපරාධකරුවන් හඹා ගොස් අත්අඩංගුවට ගැනීමට විශේෂ පොලිස් කණ්ඩායමක්", "News Content": "යතුරුපැදියක් හෝ මෝටර් රථයක් භාවිත කරමින් දකුණු පළාතේ සිදුකරන අපරාධයකදී එම වාහනය පැය 48ක් තුළ හදුනාගැනීමට අවශ්‍ය කරන තාක්ෂණය පොලිස් ස්ථාන වෙත ඉදිරියේදී ලබා දිමට සැලසුම් කර තිබෙනවා. වැඩිවන අපරාධ රැල්ල මැඩපැවැත්වීමේ අරමුණෙන් මෙම පියවර ගෙන ඇති බවයි දකුණු පළාත භාර ජ්‍යෙෂ්ඨ නියෝජ්‍ය පොලිස්පති අජිත් රෝහණ මහතා පවසන්නේ. මාතර අපරාධ කොට්ඨාසය විවෘත කිරීමේ අවස්ථාවට එක්වෙමින් ඒ මහතා මේ බව කියා සිටියා. වැලිගම මිරිස්ස ප්‍ර දේශය කේන්ද්‍ර කර ගනිමින් පිහිටුවා ඇති මෙම ඒකකය මගින් මාතර හා හම්බන්තොට යන දිස්ත්‍රික්ක දෙක ආවරණය කෙරෙනවා.     ", "URL": "https://www.itnnews.lk/2023/10/05/440475/", "Category": "දේශීය පුවත්", "Parent URL": null}