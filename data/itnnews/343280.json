{"Source": "ITN news", "Timestamp": "ජූනි 17, 2021 12:41", "Headline": "වසර අවසන් වනවිට නවසීලන්තයේ සියලු ජනතාව එන්නත්කරණය කිරීමට සැළසුම්", "News Content": "මේ වසර අවසන් වන විට සියලු ජනතාව එන්නත්කරණය කිරීමට සැළසුම් කර ඇති බව නවසීලන්ත අග්‍රාමාත්‍ය ජසින්ඩා අර්ඩන් පවසනවා. ලොව පුරා පවතින සීඝ්‍ර වෛරස් ව්‍යාප්තිය මනා ලෙස කලමනාකරණය කර ගැනීමට නවසීලන්තය කටයුතු කර තිබුණ ද එරට එන්නත්කරණය මන්දගාමී ලෙස සිදුවන බවට බොහෝ පාර්ශවයන්ගෙන් චෝදනා එල්ල වී තිබුණා. මේ වන විට එරට ජනතාවගෙන් මිලියන 5 කට ෆයිසර් එන්නතේ පළමු මාත්‍රාව ලබා දී ඇති අතර තුන්ලක්ෂ විසිපන්දහසක පිරිසකට එහි දෙවන මාත්‍රාව ලබා දී ඇති බවයි පැවසෙන්නේ. පවතින තත්ත්වය සැළකිල්ලට ගනිමින් එන්නත්කරණ සැළසුම එරට ජනතාව වෙත නිවේදනය කිරීමට ඇය කටයුතු කර තිබෙනවා.     ", "URL": "https://www.itnnews.lk/2023/10/05/343280/", "Category": "ජාත්‍යන්තර පුවත්", "Parent URL": null}