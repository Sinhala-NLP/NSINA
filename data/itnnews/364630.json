{"Source": "ITN news", "Timestamp": "செப்டம்பர் 24, 2021 12:54", "Headline": "அசாத் சாலியின் பிணை மனுக்கோரல் நிராகரிப்பு", "News Content": "மேல் மாகாண முன்னாள் ஆளுநர் அசாத் சாலியை பிணையில் விடுவிக்குமாறு அவரது சட்டத்தரணி தாக்கல் செய்த பிணை மனுக்கோரல் வாபஸ் பெறப்பட்டதை அடுத்து அதனை நிராகரிக்குமாறு கொழும்பு மேல் நீதிமன்றம் உத்தரவிட்டது. பயங்கரவாத தடைச்சட்டத்தின் கீழ் விளக்கமறியலில் வைக்கப்பட்டுள்ள அசாத் சாலியின் பிணை மனு கொழும்பு மேல் நீதிமன்ற நீதிபதி மஞ்சுள திலக்கரட்ன முன்னிலையில் இன்று விசாரணைக்கு எடுத்துக்கொள்ளப்பட்டது. இதன்போது சட்டமா அதிபர் சார்பில் ஆஜரான சிரேஷ்ட சட்டத்தரணி வசந்த பெரேரா பிரதிவாதிக்கு எதிராக கொழும்பு மேல் நீதிமன்ற இரண்டாம் பிரிவில் குற்றப்பத்திரிகை தாக்கல் செய்யப்பட்டுள்ளதாக தெரிவித்தார். இதற்கமைய இவருக்கு பிணை வழங்கினால் தமது நிலைப்பாட்டை தெரிவிப்பதற்கு சட்டமா அதிபர் தயாராகவுள்ளதாக தெரிவித்தார். இதன்போது நீதிபதி பிரதிவாதிக்கு எதிராக பிரிதொரு நீதிமன்றத்தில் குற்றப்பத்திரிகை தாக்கல் செய்யப்பட்டுள்ளதால் இப்பிணை மனுவை விசாரணைக்கு எடுத்துக்கொள்ள தமக்கு முடியாதென தெரிவித்தார். தான் இப்பிணை மனுவை வாபஸ் பெறுவதாகவும் மீண்டும் உரிய நீதிமன்றத்தின் முன்னிலையில் பிணை மனுவை தாக்கல்செய்யப்போவதாகவும் அசாத்சாலியின் சட்டத்தரணி மைத்ரி குணரட்ன தெரிவித்தார். இதற்கமைய குறித்த பிணைமனுவை வாபஸ்பெற அனுமதி வழங்கிய நீதிபதி பின்னர் அதனை நிராகரிக்குமாறும் உத்தரவிட்டார். ", "URL": "https://www.itnnews.lk/2023/10/05/364630/", "Category": "Breaking News,அண்மைய செய்திகள்,தேசிய செய்திகள்", "Parent URL": null}