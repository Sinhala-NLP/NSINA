{"Source": "ITN news", "Timestamp": "පෙබරවාරි 28, 2022 17:44", "Headline": "මුහුදු කොටි බලකාය භාවිතා කළ මරාගෙන මැරෙන බොට්ටුවක් හමු වෙයි", "News Content": "යුද සමයේදී නාවික හමුදා යාත්‍රාවලට ප්‍රහාර එල්ල කිරීම සඳහා කොටි ත්‍රස්ත සංවිධානයේ මුහුදු කොටි බලකාය  භාවිතා කළ මරාගෙන මැරෙන බොට්ටුවක් මුලතිව් චලෙයි ප්‍රදේශයේදී සොයාගත් බවට යුදහමුදාව පවසනවා. මුලතිව් ධීවරයින් පිරිසක් විසින් චලෙයි කැලෑබද ප්‍රදේශයක සඟවා තිබූ සැකකටයුතු බොට්ටුවක් දැක ඒ පිළිබඳව මුලතිව් ආරක්ෂක සේනා මූලස්ථානයට අයත් යුදහමුදා බුද්ධිඅංශයට දැනුම් දීමෙන් අනතුරුව  68 වන සේනාංකයේ 681 බලසේනාංකයේ 09 වන ජාතික ආරක්ෂ බලමුලුවේ සෙබලුන් හා බුද්ධි අංශ නිලධාරීන් පිරිසක් විසින් අදාල ස්ථානයට ගොස් සිදුකරන ලද පරික්ෂාවකදීයි මෙම බෝට්ටුව සොයාගනු ලැබුුුවේ. සොයාගත් මරාගෙන මැරෙන බොට්ටුව සාමාන්‍ය ධීවර යාත්‍රාවක් ලෙසින් සකසා එහි බඳ කොටසේ බෝම්බ සවි කොට එය ආවරනය කොට තිබූ අතර යුද සමයේදී මුහුදු කොටි බලකාය විසින් මෙම මරාගෙන මැරෙන බොට්ටු භාවිතයට ගත් බවට යුදහමුදාව සැක පල කරනවා. මරාගෙන මැරෙන බෝට්ටුව පිළිබඳව මුලතිව් පොලීසියට දැනුම්දීමෙන් අනතුරුව මුලතිව් මහෙස්ත්‍රාත් නියෝගයකට පරිදි අද  දින මුලතිව් චලෙයි ප්‍රදේශයේදී පොලිස් විශේෂ කාර්ය බලකා සෙබලුන් විසින්  මෙය  නිශ්ක්‍රීය කිරීමට පියවර ගෙන තිබෙනවා.     ", "URL": "https://www.itnnews.lk/2023/10/05/398554/", "Category": "දේශීය පුවත්", "Parent URL": null}