{"Source": "ITN news", "Timestamp": "செப்டம்பர் 26, 2023 11:42", "Headline": "முரளிக்காக இலங்கை சினிமா சட்டத்தில் மாற்றம்", "News Content": "முத்தையா முரளிதரனின் வாழ்க்கை வரலாற்றை மையமாகக் கொண்டு இந்தியாவில் தயாரிக்கப்பட்ட ‘முரளி-800’ திரைப்படத்தை திரையிட இலங்கை திரைப்படக் கண்காட்சி சட்டங்கள் மாற்றப்பட வேண்டும் என வெகுஜன ஊடகத்துறை அமைச்சர் கலாநிதி பந்துல குணவர்தன தெரிவித்துள்ளார். ‘முரளி-800’ திரைப்படம் வரும் அக்டோபர் 6 ஆம் திகதி முதல் திரையரங்குகளில் திரையிடப்படவுள்ளது.\n‘முரளி-800’ திரைப்படத்திற்காக கொழும்பு சினமன் லேக் ஹோட்டலில் நேற்று நடைபெற்ற ஊடகவியலாளர் மாநாட்டில் ஊடகத்துறை, போக்குவரத்து மற்றும் நெடுஞ்சாலைகள் அமைச்சர் பந்துல குணவர்தன, முரளியின் மீதான மரியாதையின் அடையாளமாக இலங்கை சினிமா சட்டமும் விசேட அனுமதியளித்து மாற்றியமைக்கப்பட்டுள்ளதாக தெரிவித்தார். இந்நாட்டு சினிமா விதிகள் மற்றும் விதிமுறைகளின்படி ஒரு வெளிநாட்டுப் படத்தை டப்பிங்குடன் காட்ட அனுமதி இல்லை.\nஆனால் முரளி நம் நாட்டுக்கு கொண்டு வந்த கௌரவம், மரியாதையை கருத்தில் கொண்டு தமிழ் மொழி படத்தின் சிங்கள டப்பிங்கிற்கு அனுமதி வழங்கப்பட்டுள்ளது.\nஇவ்வாறு அனுமதி வழங்கப்படுவது இதுவே முதல் மற்றும் கடைசி முறை என அமைச்சர் மேலும் தெரிவித்தார். ", "URL": "https://www.itnnews.lk/2023/10/05/518588/", "Category": "Uncategorized @ta", "Parent URL": null}