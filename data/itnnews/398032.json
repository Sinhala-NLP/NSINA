{"Source": "ITN news", "Timestamp": "පෙබරවාරි 26, 2022 17:22", "Headline": "යුක්රේනයට යුද ආධාර ලබා දීමට ඇමරිකාව තීරණය කරයි", "News Content": "අමෙරිකාව, යුක්රේනයට ඩෝලර් මිලියන 350 ක යුද ආධාර ලබා දීමට තීරණය කර තිබෙනවා. රුසියානු ආක්‍රමණයට මුහුණ දී සිටින යුක්රේනයේ ආරක්ෂාව සදහා මෙම ආධාර ලබාදීමට අමෙරිකානු රාජ්‍ය දෙපාර්තමේන්තුවට උපදෙස් ලබාදීමට ජනාධිපති ජෝ බයිඩන් තීරණය කර ඇති බවයි විදෙස් මාධ්‍ය වාර්තා කරන්නේ. රුසියානු ආක්‍රමණිකයාට එරෙහිව සන්නද්ධ වීමට සහාය වන්නැයි යුක්රේන ජනාධිපති සෙලෙන්ස්කි ඉල්ලීමක් කර තිබූ අතර ඒ සදහා පාර්ශවකරුවන්ගේ සහාය ලැබෙන බව ද ඔහු දන්වා සිටියා. රුසියා හමුදා කිව් අගනුවර ඇතුලු ප්‍රධාන නගර වෙත කාලතුවක්කු සහ කෘස් මිසයිල අඛණ්ඩව එල්ල කරන පසුබිමකයි මෙලෙස යුක්රේනයට අමෙරිකාවෙන් යුද ආධාර සපයනු ලබන්නේ.       ", "URL": "https://www.itnnews.lk/2023/10/05/398032/", "Category": "ජාත්‍යන්තර පුවත්", "Parent URL": null}