{"Source": "ITN news", "Timestamp": "அக்டோபர் 27, 2021 12:59", "Headline": "நீதியை உரிய முறையில் நிறைவேற்றி முன்னுதாரணமாக செயற்படுமாறு நீதி அமைச்சர், நீதிபதிகளிடம் கோரிக்கை.", "News Content": "நீதியை உரிய முறையில் நிறைவேற்றி நாட்டுக்கு முன்னுதாரணமாக விளங்குமாறு நீதி அமைச்சர் அலி சப்ரி நீதிபதிகளிடம் கோரிக்கை விடுத்துள்ளார். மதவாச்சி நகரில் நிர்மாணிக்கப்பட்ட நீதவான் நீதிமன்ற கட்டிட தொகுதியை திறந்து வைக்கும் நிகழ்வில் கலந்துகொண்ட போதே அமைச்சர் இதனை குறிப்பிட்டார். மதவாச்சியின் நீதிமன்ற செயற்பாடுகளுக்கென பயன்படுத்தப்பட்ட பழைய தற்காலிக கட்டிடத்திற்கு பதிலாக புதிய கட்டிடம் நிர்மாணிக்கப்பட்டுள்ளது. இதற்கென 157 மில்லியன் ரூபா அரசாங்கத்தினால் செலவிடப்பட்டுள்ளது. நிகழ்வில் அமைச்சர் எஸ்.எம்.சந்திரசேன, இராஜாங்க அமைச்சர் ஷெஹான் சேமசிங்க, பாராளுமன்ற உறுப்பினர்களான உத்திக பிரேமரத்ன, கே.எச்.நந்தசேன ஆகியோர் பங்கேற்றமை குறிப்பிடத்தக்கது. ", "URL": "https://www.itnnews.lk/2023/10/05/372062/", "Category": "Breaking News,தேசிய செய்திகள்", "Parent URL": null}