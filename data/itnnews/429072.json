{"Source": "ITN news", "Timestamp": "ஆகஸ்ட் 15, 2022 12:41", "Headline": "நுரைச்சோலை அனல் மின்நிலையத்தில் திடீர் செயலிழப்பு..", "News Content": "நுரைச்சோலை அனல் மின் நிலையத்தின் முதலாவது பிரிவு செயழிலந்துள்ளதாக மின்சக்தி எரிசக்தி அமைச்சர் கஞ்சன விஜயசேகர தெரிவித்துள்ளார். அது தொடர்பில் அமைச்சர் டுவிட்டர் பதிவொன்றை இட்டுள்ளார். ஏற்பட்டுள்ள பாதிப்பு தொடர்பில் கண்டறிவதற்காக தொழிநுட்ப குழு அங்கு பயணித்துள்ளதாகவும் விரைவில் தொழிநுட்ப கோளாறு சீர் செய்யப்படுமென அமைச்சர் நம்பிக்கை வெளியிட்டுள்ளார். எனினும் நுரைச்சோலை அனல் மின்நிலையத்தின் 2வது பிரிவு உரிய முறையில் பராமரிக்கப்படுவதாகவும், 3வது பிரிவும் இயங்கி வருவதாக அமைச்சர் கஞ்சன விஜயசேகர தெரிவித்துள்ளார். இந்நிலையில் மின் விநியோக செயற்பாடுகளை முகாமைத்துவப்படுத்துவதற்காக மேற்கு கரையோர பகுதிகள் உள்ளிட்ட எரிபொருள் இயங்கும் மின் உற்பத்தி நிலையங்கள் செயற்படுத்தப்பட்டுள்ளதாகவும் அமைச்சர் மேலும் தெரிவித்துள்ளார். ", "URL": "https://www.itnnews.lk/2023/10/05/429072/", "Category": "Breaking News,தேசிய செய்திகள்", "Parent URL": null}