{"Source": "ITN news", "Timestamp": "ජූලි 3, 2021 10:40", "Headline": "මත් කරල් පන්සියයක් සමඟ සැකකරුවන් දෙදෙනෙකු අත්අඩංගුවට", "News Content": "මත් කරල් පන්සියයක් සමග සැකකරුවන් දෙදෙනෙකු කළුතර දී අත්අඩංගුවට ගෙන තිබෙනවා. කළුතර කටුකුරුන්ද මංසන්දිය හා කළුතර ටෙක්නිකල් හංදියේ සිදුකළ පරීක්ෂා කිරීමකදී මත්කරල් 500 ක් ළග තබාගත් 24 සහ 28 හැවිරිදි තරුණයින් දෙදෙනෙකු අත්අඩංගුවට ගත්තා. ඔවුන් ළග තිබී කේරල ගංජා ග්‍රෑම් 250 ක් සහ ජංගම දුරකතන 4 ක්ද සොයාගත් බවයි කළුතර කොට්ඨාස අපරාධ විමර්ශන ඒකකය සදහන් කළේ. සැකකරුවන් හල්කදවිල හා පයාගල ප්‍ර ද්ශවල පදිංචිකරුවන් වන අතර දීර්ඝ කාලයක සිට මෙම ජාවාරම සිදුකර ඇති බව හෙළිවී තිබෙනවා. මත් කරල්වල වෙළෙදනාමය වෙනස් කරමින් එක් කරලක් රුපියල් 250 ත් 300 ත් අතර මිලකට අලෙවිකර ඇති බවටයි මූලික පරීක්ෂණවලින් හෙළිවී තිබෙන්නේ.         ", "URL": "https://www.itnnews.lk/2023/10/05/346771/", "Category": "දේශීය පුවත්", "Parent URL": null}