{"Source": "ITN news", "Timestamp": "නොවැම්බර් 4, 2021 15:34", "Headline": "ස්කොට්ලන්ත පොලීසිය සහ විරෝධතාකරුවන් අතර උණුසුම් තත්වයක්", "News Content": "ස්කොට්ලන්ත පොලීසිය සහ එරට විරෝධතාකරුවන් අතර උණුසුම් තත්ත්වයක් හටගෙන තිබෙනවා. දේශගුණික විපර්යාස පිළිබද සමුළුව පැවැත්වෙන ස්කොට්ලන්තයේ එක්සත් ජාතීන්ගේ කාර්යාලය ඉදිරිපිට ප්‍රචණ්ඩකාරී ලෙස ක්‍රියා කළ පිරිස් පාලනය කිරීමට පොලීසිය උත්සාහ දැරීමත් සමග දෙපාර්ශ්වය අතර ගැටුම් උත්සන්න වුණා. දිනෙන් දින ඉහළ යන ගෝලීය උණුසුම හමුවේ ප්‍රායෝගික වූ ප්‍රතිචාර දැක්වීමට මෙවර පැවති දේශගුණ විපර්යාස සමුළුවේ දී පියවර ගෙන නොමැති බවයි ඔවුන් චෝදනා කරන්නේ. කෙසේ වෙතත් පොසිල ඉන්ධන භාවිතයෙන් ඉවත්වීම මෙන්ම ගල් අගුරු භාවිතය නැවැත්වීමට ලෝක නායකයින් කිහිප දෙනෙක් මෙහිදී ප්‍රතිඥා දුන් බවයි පැවසෙන්නේ.           ", "URL": "https://www.itnnews.lk/2023/10/05/373955/", "Category": "ජාත්‍යන්තර පුවත්", "Parent URL": null}