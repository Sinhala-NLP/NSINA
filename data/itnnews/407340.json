{"Source": "ITN news", "Timestamp": "අප්‍රේල් 19, 2022 09:49", "Headline": "ප්‍රියන්ත කුමාර ඝාතන සිද්ධියට සම්බන්ධ පුද්ගලයින් 06 දෙනෙකුට මරණ දඬුවම", "News Content": "පාකිස්තානයේ සියල්කෝට් හිදී අමානුෂික ලෙස ඝාතනයට ලක් වූ ප්‍රියන්ත කුමාර මහතාගේ ඝාතන සිද්ධිය සම්බන්ධයෙන් පුද්ගලයින් හය දෙනෙකුට මරණ දඬුවම නියම කර තිබෙනවා. පාකිස්තාන ත්‍රස්ත විරෝධී අධිකරණයයි මෙම තීරණය ගෙන තිබෙන්නේ. මාස හතරකට අධික කාලයක් මෙම නඩුව අඛණ්ඩව විභාගයට ගැනුණා. නඩුවේ තීන්දුව අද ප්‍රකාශයට පත් කරමින් අධිකරණය නියෝග කළේ තවත් පුද්ගලයින් හත් දෙනෙකුට ජීවිතාන්තය දක්වා සිර දඬුවම් නියම කරන බවයි. කර්මාන්ත ශාලා පරිශ්‍රයේදී ප්‍රියන්ත කුමාර අමානුෂික ලෙස ඝාතනය කිරීමට හවුල් වූ තවත් හැත්තෑ හය දෙනෙකුට වසර 2 බැගින් වන සිර දඬුවම් නියම කර තිබෙනවා. ප්‍රියන්ත කුමාර ඝාතනය කිරීමේ සිද්ධිය සම්බන්ධයෙන් වහාම ක්‍රියාත්මක වූ එවක පාකිස්තාන අග්‍රාමාත්‍යවරයා සිද්ධියට සම්බන්ධ සියලු පුද්ගලයින් අත්අඩංගුවට ගෙන දඩුවම් ලබාදෙන ලෙස ආරක්ෂක අංශවලට උපදෙස් ලබා දුන්නා.     ", "URL": "https://www.itnnews.lk/2023/10/05/407340/", "Category": "Breaking News,දේශීය පුවත්", "Parent URL": null}