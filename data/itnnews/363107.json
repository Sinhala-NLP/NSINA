{"Source": "ITN news", "Timestamp": "සැප්තැම්බර් 17, 2021 12:18", "Headline": "PHIට පහරදුන් බව කියන හිමිනම අග්‍රාමාත්‍ය උපදේශක තනතුරක් දරන්නේ නැහැ", "News Content": "මහජන සෞඛ්‍ය පරීක්ෂකවරයෙකුට පහර දුන් බව කියන පූජ්‍ය පල්ලේබැද්දේ නන්දරතන ස්වාමීන් වහන්සේ අග්‍රාමාත්‍ය උපදේශක තනතුරක් දරන්නේ නැති බව අග්‍රාමාත්‍ය මාධ්‍ය අංශය නිවේදනය කරනවා. කැකිරාව සෞඛ්‍ය වෛද්‍ය නිලධාරී කාර්යාලයේ පරිපාලන මහජන සෞඛ්‍ය පරීක්ෂකවරයාට පහරදෙමින් කලහකාරී ලෙස හැසිරුණු බව කියන පල්ලබැද්දේ නන්දරතන හිමි අග්‍රාමාත්‍ය උපදේශක තනතුරක් දරණ බවට පළවන මාධ්‍ය වාර්තා සත්‍යයෙන් තොර වේ. උන්වහන්සේ වර්තමානයේ අග්‍රාමාත්‍ය මහින්ද රාජපක්ෂ මහතාගේ උපදේශක හෝ වෙනත් කිසිදු තනතුරක් දරන්නේ නැත. කැකිරාව පොලිසිය අදාළ සිදුවීම සම්බන්ධයෙන් මේ වනවිට පරීක්ෂණ පවත්වයි.     ", "URL": "https://www.itnnews.lk/2023/10/05/363107/", "Category": "දේශීය පුවත්", "Parent URL": null}