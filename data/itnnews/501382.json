{"Source": "ITN news", "Timestamp": "ජූලි 21, 2023 06:25", "Headline": "ක්‍රීඩාවේ වංචා හා දූෂණ වැලැක්විමේ ඒකකය ශක්තිමත් කිරීමට නව සැලසුම් රැසක්", "News Content": "ජාතික ක්‍රිඩා සභාවේ සාමාජිකයෙකු ලෙස පොලිස්පති සි.ඩි.වික්‍රමරත්න මහතා පත් කිරීමේන් අනතුරුව පැවති සාකච්ඡාවේ දී ඉන්ටපෝල් ආයතනයත්, එක්සත් ජාතින්ගේ ක්‍රිඩා දූෂණ මර්ධණ ඒකකයත් සමඟ එකතුව ක්‍රීඩා හා වංචා දූෂණ වැළැක්විමට සහය ලබා ගැනීමට ද, මේ සඳහා පිහිටුවා ඇති විශේෂ පොලිස් ඒකකය නිසියාකාරව බල ගන්වමින් විධිමත්ව පවත්වාගෙන යාමට ද අවශ්‍ය සහයෝගය හා මගපෙන්වීම ලබා දෙන බව පැවසුවා. ක්‍රීඩාව හා සම්බන්ධව සිදුවන වංචා හා දූෂණ වැලැක්වීමේ විමර්ෂණ ඒකකය ශක්තිමත් කිරිමේ අවශ්‍යතාව පිළිබද මින් පෙර මහජන ආරක්ෂක අමාත්‍ය ටිරාන් අලස් මහතා සමඟ ද සාකච්ඡාවක් පැවැත්වූ අතර, එහි දී මේ සඳහා එතුමාගේ ද පූර්ණ සහයෝගය ලබා දෙන බව පවසා තිබෙනවා. එමෙන්ම අතිරේක සොලිසිටර් ජනරල් සුමති ධර්මවර්ධණ මහත්මා නිතිපතිතුමා වෙනුවෙන් කරුණු ඉදිරිපත් කරමින් වංචා හා දූෂණ වැලැක්වීමේ විශේෂ විමර්ෂණ ඒකකයේ අත්‍යවශ්‍යතාව පිළිබඳව පැහැදිළි කර දී තිබෙනවා. ඒ අනුව 2019 අංක 24 දරන ක්‍රීඩාවලට සම්බන්ධ වැරදි වැළැක්විමේ පනත යටතේ ස්ථාපිත විශේෂ පොලිස් විමර්ශණ ඒකකය තව තවත් ශක්තිමත් කර ක්‍රිඩාවන්හි සහ ක්‍රිඩා සංගම්හි වංචා හා දූෂණ වැලැක්වීමට විධිමත් නව වැඩපිළිවෙලක් ක්‍රියාත්මක කර තිබෙනවා. ", "URL": "https://www.itnnews.lk/2023/10/05/501382/", "Category": "Breaking News,ක්‍රීඩා,දේශීය පුවත්", "Parent URL": null}