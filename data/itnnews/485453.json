{"Source": "ITN news", "Timestamp": "මැයි 23, 2023 13:00", "Headline": "බද්ධ කිරීමකින් හා රුධිර කාන්දුකිරීමකින් තොරව වකුගඩු රෝගය නිට්ටාවට සුව කිරීමේ ප්‍රතිකර්මයක්", "News Content": "බද්ධ කිරීමකින් හා රුධිර කාන්දුකිරීමකින් තොරව වකුගඩු රෝගය නිට්ටාවට සුව කිරීමේ ප්‍රතිකර්මයක් හඳුන්වා දීමට මැලේසියාවේ සිටින මහාචාර්ය මහින්ද කේ ප්‍රේමසිරි මහතා කටයුතු කර තිබෙනවා. එම් කේ පී මෙතඩ් නම් වූ මෙම ක්‍රමය මහාචාර්ය මහින්ද කේ ප්‍රේමසිරි මහතා පසුගියදා කොළඹ දී හඳුන්වා දුන්නේ මැලේසියාවේ සිට ස්කයිප් තාක්ෂණය ඔස්සේයි. මැලේසියාවේදී සිදුකළ පරික්ෂණයක ප්‍රතිඵල අනුවයි නව ක්‍රමවේදය හඳුන්වා දී ඇත්තේ. වකුගඩු රෝගයට ස්ථිර බෙහෙතක් නොමැති නිසා ඒ පිළිබද ගවේෂණය කරමින් නව ක්‍රමවේදය පිළිබඳ ජනතාවට හඳුන්වා දෙන බවයි මහාචාර්යවරයා කියා සිටින්නේ. මෙහිදී අදහස් දැක්වූ වෛද්‍ය සංජය පුෂ්පකුමාර මහතා කියා සිටින්නේ වකුගඩු බද්ධ කිරීම් හා නිට්ටාවට සුව කිරීම් මේ වන විට දහසය දහසක් පමණ සිදුකර ඇතිබවයි. කිසිදු මුදල් අයකිරීමකින් තොරව නොමිලේම වකුගඩු රෝගීන්ට ප්‍රතිකාර කිරීමට තමන් සූදානම් බවයි වෛද්‍ය සංජය පුෂ්පකුමාර මහතා මෙම මාධ්‍ය හමුවේදී කියා සිටියේ. ", "URL": "https://www.itnnews.lk/2023/10/05/485453/", "Category": "Breaking News,දේශීය පුවත්", "Parent URL": null}