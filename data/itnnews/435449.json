{"Source": "ITN news", "Timestamp": "செப்டம்பர் 17, 2022 12:04", "Headline": "“Leaders Are Readers”", "News Content": "“Leaders are Readers” என்பார்கள் . வாசிப்பானது தன்னை அறிந்து கொள்ளவும் உலகை அறிந்து கொள்ளவும் வழிசெய்கிறது . எனவே இந்த வாசிப்பானது பரந்தளவில் அனைவரையும் சென்றடைய ஆண்டுதோறும் நடத்தப்படும் புத்தகக்கண்காட்சி கடந்தவருடம் கொரோனா தொற்றால் இடம்பெறாத நிலையில் இவ்வருடம்  23 ஆவது தடவையாக நேற்று\nபண்டாரநாயக்க ஞாபகார்த்த சர்வதேச மாநாட்டு மண்டபத்தில் ஆரம்பமானது .. நேற்றிலிருந்து இம் மாதம் 25 ஆம் திகதி வரை காலை ஒன்பது மணி முதல் இரவு ஏழு மணி வரை புத்தகக் கண்காட்சி நடைபெறும் என்று இலங்கை புத்தக வெளியீட்டாளர்கள் சங்கத்தின் தலைவர் சமந்த இந்தீவர தெரிவித்துள்ளார் . இப்புத்தக கண்காட்சியானது முதன்முதலில் 1999 ஆம் ஆண்டு கொழும்பு தேசிய கலையரங்கில் 28 புத்தக நிலையங்களுடன் ஆரம்பமானது . இவ்வருடம் 400 புத்தகநிலையங்களை உள்ளடக்கி காணப்படுகின்றது. அதில்\nசர்வதேச புத்தக நிலையங்களும் அடங்குகின்றன. அதே நேரத்தில் சுகாதார அமைச்சகம் வழங்கிய கொரோனா விதிமுறைகளை கண்டிப்பாக கடைபிடிக்குமாறு அறிவுறுத்தப்பட்டுள்ளது. புத்தகக் கண்காட்சியை முன்னிட்டு பம்பலப்பிட்டி, கொழும்பு – கோட்டை மற்றும் மருதானை ரயில் நிலையங்களில் இருந்தும் விசேட பேருந்து சேவைகள் ஏற்பாடு செய்யப்பட்டுள்ளன. ", "URL": "https://www.itnnews.lk/2023/10/05/435449/", "Category": "Uncategorized @ta", "Parent URL": null}