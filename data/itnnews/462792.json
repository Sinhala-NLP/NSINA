{"Source": "ITN news", "Timestamp": "පෙබරවාරි 23, 2023 15:11", "Headline": "ෆ්‍රෙඩී සුළි කුණාටුව දැනටමත් ජීවිත 4ක් බිලි අරන්", "News Content": "මැඩගස්කරයට බලපා ඇති පැයට කිලෝමීටර 130ක පමණ ප්‍රබලත්වයෙන් යුතු ෆ්‍රෙඩී සුළි කුණාටුව හේතුවෙන් පුද්ගලයින් 4 දෙනෙකු ජිවිතක්ෂයට පත්ව තිබෙනවා. මැඩගස්කරයේ නැගෙනහිර වෙරළ තීරයෙන් එරටට ඇතුළු වු ෆ්‍රෙඩී සුළි කුණාටුවත් සමග අධික වැසි හා සුළං හටගෙන තිබෙනවා. සුළි කුණාටුව හේතුවෙන් නිවාස රැසක් සම්පුර්ණයෙන්ම විනාශයට පත් ව ඇති බව ද සඳහන්. පළාත් 10ක පාසල් වසා දමා ඇති අතර ප්‍රවාහන කටයුතු වලට ද බාධා එල්ල වී තිබෙනවා. ගංවතුර තත්ත්වයක් හට ගැනීමත් සමග සංචාරක නිකේත රැසකට ද හානි සිදුව ඇති බවයි වාර්තා වන්නේ. මැඩගස්කර ආපදා කළමනාකරණ කාර්යාලයේ නිවේදන ජනතාව නොසලකා හැරීම හේතුවෙන් මරණ සිදු ව ඇති බවයි ඔවුන් පෙන්වා දෙන්නේ. මීට සති කිහිපයකට පෙර මැඩගස්කරයට බලපා සුළි කුණාටුවක් හේතුවෙන් පුද්ගලයින් 33 දෙනෙකු ජිවිතක්ෂයට පත්වුණා.   ", "URL": "https://www.itnnews.lk/2023/10/05/462792/", "Category": "Breaking News,ජාත්‍යන්තර පුවත්", "Parent URL": null}