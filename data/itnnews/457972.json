{"Source": "ITN news", "Timestamp": "ජනවාරි 27, 2023 17:01", "Headline": "වසන්ත මුදලිගේට එක් නඩුවක් සඳහා ඇප නියම කෙරේ", "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලයේ කැඳවුම්කරු වසන්ත මුදලිගේට එක් නඩුවක් සඳහා ඇප නියම කෙරුණා. එහෙත් සෙසු නඩු හේතුවෙන් ඔහුට තවදුරටත් රක්ෂිත බන්ධනාගාරයේ පසු වීමට සිදුව තිබෙනවා. අධිකරණ නියෝග කඩ කරමින් කළහාකාරී ලෙස හැසිරෙමින් පොලිස් නිලධාරීන්ගේ රාජකාරියට බාධා කිරිමේ සිද්ධියට අදාළවයි වසන්න මුදලිගේට ඇප නියම කෙරුණේ. ඒ පසුගිය සැප්තැම්බර් 4 වනදා ගාලු මුවදොර පැවති උද්ඝෝෂණයකට අදාළවයි. රුපියල් ලක්ෂ 5 ක ශරීර ඇප මත ඔහු මුදා හරින ලෙස නියම කළ මහේස්ත්‍රාත්වරයා ඇප කරුවන්ගේ පදිංචි සහතික ඉදිරිපත් කරන ලෙස ද නියෝග කළා. මෙම නඩුවට අදාළව ඇප මත මුදා හැර සිටින ජීවන්ත පීරිස් පියතුමා , ලංකා ගුරු සංගමයේ ලේකම් ජෝසප් ස්ටාලීන්,අන්තර් විශ්වවිද්‍යාලයීය ශිෂ්‍ය බල මණ්ඩලයේ හිටපු කැදවුම්කරු ලහිරු වීරසේකර ඇතුලු සැකකරුවන් 16 දෙනෙකු අධිකරණය හමුවේ පෙනී සිටියා. ", "URL": "https://www.itnnews.lk/2023/10/05/457972/", "Category": "Breaking News,දේශීය පුවත්", "Parent URL": null}