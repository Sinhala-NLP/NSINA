{"Source": "ITN news", "Timestamp": "மார்ச் 17, 2022 12:36", "Headline": "இந்தியாவுக்கான விஜயம் மேற்கொண்டுள்ள நிதி அமைச்சர் பல்வேறு முக்கிய சந்திப்புகளில் பங்கேற்பு..", "News Content": "இந்தியாவுக்கான இரண்டு நாள் உத்தியோகப்பூர்வ விஜயம் மேற்கொண்டுள்ள நிதி அமைச்சர் பெசில் ராஜபக்ஷ பல்வேறு முக்கிய சந்திப்புகளில் கலந்துகொண்டுள்ளார். இந்திய பிரதமர் நரேந்திர மோதி அந்நாட்டின் பாதுகாப்பு செயலளார் ஹர்ஷ்வர்த்தன் ஸ்ரீங்லா ஆகியோருடன் பேச்சுவார்த்தைகளை நடத்தியிருந்தார். இந்நிலையில் இந்திய வெளிவிவகார அமைச்சர் எஸ்.ஜெயசங்கரை சந்தித்து பேச்சுவார்த்தைகளை முன்னெடுத்துள்ளதாக இந்திய வெளிவிவகார அமைச்சரின் டுவிட்டர் பதிவில் குறிப்பிடப்பட்டுள்ளது. பொருளாதார விடயங்கள் தொடர்பில் ஆக்கப்பூர்வமான கலந்துரையாடல் இடம்பெற்றுள்ளதாக இந்திய வெளிவிவகார அமைச்சர் சுட்டிக்காட்டியுள்ளார். தொடர்ச்சியாக இந்திய அரசாங்கம் இலங்கைக்கான ஒத்துழைப்புக்களை வழங்கி வரும் நிலையில், ஏற்பட்டுள்ள பொருளாதார நெருக்கடிக்கு மத்தியில் நிதி அமைச்சர் பெசில் ராஜபக்ஷவின் இந்திய விஜயம் பல்வேறு எதிர்ப்பார்ப்புக்களை ஏற்படுத்தியுள்ளமை குறிப்பிடத்தக்கது. ", "URL": "https://www.itnnews.lk/2023/10/05/401786/", "Category": "Breaking News,தேசிய செய்திகள்", "Parent URL": null}