{"Source": "ITN news", "Timestamp": "පෙබරවාරි 26, 2023 17:32", "Headline": "හොඳම තේ දළු නෙලන්නිය කිරුළු පලඳියි", "News Content": "විනාඩි 20ක දී තේ දළු කිලෝග්‍රෑම් දහයයි ග්‍රෑම් හාරසිය පනහක් නෙළා හොදම තේ දළු නෙලන්නිය ලෙස ආර් සිදෙයි අම්මා මහත්මිය මෙවර ජයග්‍රාහණය හිමි කර ගත්තා. එම සුවිශේෂි දක්ෂතාවය පිළිබිඹු කළ සිදෙයිඅම්මාට ස්වාධීන රූපවාහිනි මාධ්‍ය ජාලයේ අප ද මෙසේ සුබ පැතුම් එක්කරනවා. කැළණිවැලි, තලවකැලේ සහ හොරණ වැවිලි සමාගම්වලට අයත් වතුවල තේ දළු නෙලන්නියන්ගේ සහභාගීත්වයෙන් හොදම තේ දළු නෙලල්නිය තේරීමේ තරගය රදැල්ල වතුයායේ දී පැවැත්වුණා. වතු 42කින් හොදම තේ දළු නෙලන්නියන් ලෙස තේරී පත්වු 42 දෙදෙනකු අවසන් තරගයට එක්ව සිටියා. හොදින් තේ දළු වැවුනු තේ කොටසක විනාඩි 20ක කාලයක් ලබා දී අවසන් තරගය පැවැත්වීමටයි කටයුතු කර තිබුණේ. එහිදී තේ දළු කිලෝග්‍රෑම් දහයයි ග්‍රෑම් 450ක් නෙලමින් තලවකැලේ වැවිලි සමාගමේ සමර් සෙට් වතු යායේ ආර් සිදෙයිඅම්මා ජයග්‍රාහනය හිමි කර ගත්තා. ඇයට මුදලින් රුපියල් ලක්ෂ 3ක ත්‍යාගයක් හිමිවුණා. තිදරු මවක වන ඇය 37 හැවිරිදි වියේ පසුවන අතර වසර 7ක කාලයක් වතු ක්ෂේත්‍රයේ රැකියාවේ නිරතව සිටිනවා. වතුකම්කරුවන් දිරි ගැන්වීම හා එම පිරිස් තේ කර්මාන්තයේ රදවා ගැනිමේ අරමුණින් මෙවැනි තරග වාර්ෂිකව සංවිධාන කරන බවයි එම වැවිලි සමාගමේ ප්‍රධාන විධායක අධ්‍යක්ෂ රෝෂාන් රාජදොරේ මහතා සදහන් කලේ.       ", "URL": "https://www.itnnews.lk/2023/10/05/463511/", "Category": "දේශීය පුවත්", "Parent URL": null}