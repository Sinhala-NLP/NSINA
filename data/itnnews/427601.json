{"Source": "ITN news", "Timestamp": "අගෝස්තු 8, 2022 10:55", "Headline": "පොදු රද මඬුලු ක්‍රීඩා උළෙලෙන් ශ්‍රී ලාංකිකයන් 10ක් අතුරුදන්", "News Content": "එංගලන්තයේ බර්මින්හැම් හි පොදුරාජ්‍ය මණ්ඩලීය ක්‍රීඩා උළෙලට සහභාගීව සිටින ශ්‍රී ලංකා ක්‍රීඩා සංචිතයේ සාමාජිකයින් දස දෙනෙකු බ්‍රිතාන්‍යයේ රැඳී සිටීමේ අදහසින් අතුරුදහන් වී ඇති බව දිවයිනේ ඉහළම ක්‍රීඩා නිලධාරියෙක් ඉරිදා AFP ප්‍රංශ පුවත් සේවය වෙත පවසා ඇති බව එම පුවත් සේවය වාර්තා කරනවා. ක්‍රීඩක ක්‍රීඩිකාවන් නව දෙනෙකු සහ කළමනාකරුවෙකු ඔවුන්ගේ ඉසව් අවසන් කිරීමෙන් පසු අතුරුදහන් වී ඇති බවයි එම නිලධාරියා පැවසූ බවත් තොරතුරු දුන් නිලධාරියාගේ අනන්‍යතාවය හෙළි නොකරන ලෙසත් ඉල්ලා සිට තිබෙනවා. 2022 පොදුරාජ්‍ය මණ්ඩලීය ක්‍රීඩා සඳහා ශ්‍රී ලංකාවෙන් 160 දෙනෙකුගෙන් යුත් කණ්ඩායමක් යවා තිබෙනවා. ", "URL": "https://www.itnnews.lk/2023/10/05/427601/", "Category": "Breaking News,දේශීය පුවත්", "Parent URL": null}