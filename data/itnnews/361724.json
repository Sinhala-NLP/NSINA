{"Source": "ITN news", "Timestamp": "සැප්තැම්බර් 11, 2021 12:42", "Headline": "තෙවන එන්නතක් අවශ්‍ය අය ගැන විශේෂඥ මතය", "News Content": "කොවිඩ් ආසාදනයෙන් මිය යන සියයට අනූවක් පමණ නිසි පරිදි එන්නත් ලබා නොගත් අය බැවින් වයස අවුරුදු 18 ට වැඩි සියලු දෙනා එන්නත් මාත්‍රා දෙකම ලබාගැනීම සදහා කටයුතු කළ යුතු බව ශ්‍රි ලංකා වෛද්‍ය සංගමය පවසනවා මේ වන විට කොවිඩ් මර්දන එන්නත් පළමු මාත්‍රාව 13371290 ක් ලබාදී ඇති අතර දෙවන මාත්‍රාව ද 10406048 ලබාදීමට හැකිවී තිබෙන බවයි සෞඛ්‍ය අමාත්‍යාංශය පැවසුවේ. සයිනොෆාම් එන්නත් පළමු මාත්‍රාව 10583001 ක් සහ දෙවන මාත්‍රාව 8494777 ලබාදී තිබෙනවා. කොවිෂිල්ඩ් එන්නත ද පළමු මාත්‍රාව 1432159 ක් ලබාදී ඇති අතර දෙවන මාත්‍රාව 890368 ක් ලබාදීමට හැකිවුණා. ස්පුට්නික් වී එන්න‌තේ පළමු මාත්‍රාව 159089 දෙනෙකුට ලබාදී ඇති අතර දෙවන මාත්‍රාව 43450 කට ලබාදී තිබෙනවා. ෆයිසර් එන්නතද 424105 දෙනෙකුට පළමු මාත්‍රාව සහ 240074 දෙනෙකුට දෙවන මාත්‍රාව ලබාදීමට හැකිවුණා. මෝඩර්නා එන්නතේ පළමු මාත්‍රාව 772936 දෙනෙකුට සහ දෙවන මාත්‍රාව  737379 දෙනෙකුට ලබාදී තිබෙනවා. *** නිවේදන වයස අවුරුදු 30 ට වැඩි සියලු දෙනාට සයිනොෆාම් එන්නතේ පළමු සහ දෙවන මාත්‍රාව ලබාදීම කළුතර බොලොස්සගම මහ විදුහල් පරිශ්‍රයේදී අදත් සිදුකෙරුණා. දෙහිවල අත්තිඩිය ප්‍රදේශයේ වයස අවුරුදු 20 ට වැඩි පුද්ගලයින් සදහා එන්නත් ලබාදීම ලබන 13 වනදා තෙක් සිදුකෙරෙන බවයි රත්මලාන ප්‍රධාන සෞඛ්‍ය වෛද්‍ය නිලධාරී වෛද්‍ය ජයලත් ගුණතිලක මහතා පැවසුවේ. ඇල්පිටිය ප්‍රාදේශීය ලේකම් කොට්ඨාසයේ ද වයස අවුරුදු 20 ට වැඩි සියලු දෙනාට එන්නත් ලබාදීම මේ දිනවල සාර්ථකව සිදුකෙරෙනවා. හැටන් කොටගල ප්‍රදේශයේ වයස අවුරුදු 20 – 29 කාණ්ඩයේ තරුණ තරුණියන්‌ට සයිනොෆාම් පළමු මාත්‍රාව ලබාදීම කොටගල දමිළ මහා විද්‍යාලයේදී අද දිනයේත් සිදු කෙරුණා. කොවිඩ් රෝගීන්ගේ සහ රෝහල් කාර්ය මණ්ඩලවල මානසික සුවය සදහා සංගීත ප්‍රසංග මාලාවක් පැවැත්වීමට අසිරි හදවත එකමුතුව නම් සංවිධානයක් පියවර ගෙන තිබෙනවා. එහි පළමු වැඩසටහන පිළියන්දල දිසා රෝහලේදී අද ආරම්භ කෙරුණා.     ", "URL": "https://www.itnnews.lk/2023/10/05/361724/", "Category": "දේශීය පුවත්", "Parent URL": null}