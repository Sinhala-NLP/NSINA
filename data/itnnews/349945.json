{"Source": "ITN news", "Timestamp": "ජූලි 17, 2021 15:50", "Headline": "ටිපර් රථයක් සහ කුඩා ලොරි රථයක් එකිනෙක ගැටීමෙන් පුද්ගලයෙකු ජීවිතක්ෂයට", "News Content": "ටිපර් රථයක් සහ කුඩා ලොරි රථයක් එකිනෙක ගැටීමෙන් එක් අයෙකු මිය ගොස් තිබෙනවා. දඹුල්ල – කුරුණෑගල ප්‍රධාන මාර්ගයේ ගලේවෙල ඉබ්බන්කටුව ප්‍රදේශයේදීයි අනතුර සිදුවුණේ. දෙල් පටවා ගෙන පැමිණි කුඩා ලොරිය වැලි පැටවූ ටිපර් රථයක ගැටී තිබෙනවා. ඒ ප්‍රධාන මාර්ගය අසල ටිපර් රථය නවතා තිබියදීයි. අනතුරෙන් මිය ගොස් ඇත්තේ ලොරි රථයේ සහායකයා වූ මොරටුව ප්‍රදේශයේ පදිංචි 52 හැවිරිදි අයෙක්. මොරටුව ප්‍රදේශයේ සිට දඹුල්ල ආර්ථික මධ්‍යස්ථානයට දෙල් ප්‍රවාහනය කරමින් සිටියදීයි ඔවුන් මෙම අනතුරට මුහුණ පෑවේ. ලොරි රථයේ රියදුරට නින්ද යාම අනතුරට හේතුවයි. මේ අතර යතුරුපැදියක ගමන් ගත් කාන්තාවක් ලොරි රථයක ගැටීමෙන් තුවාල ලැබුවා. නාවලපිටිය – කොත්මලේ ප්‍රධාන මාර්ගයේ සිදුවූ මෙම අනතුර අසල පිහිටි වෙළෙද සැලක ආරක්ෂිත කැමරාවල සටහන්ව තිබුණා. ඒ ප්‍රධාන මාර්ගයේ ධාවනය වෙමින් තිබූ ලොරි රථය එක්වරම ප්‍රධාන මාර්ගයේ සිට අතුරු මාර්ගයකට හැරවීමට යාමේදී පසුපසින් ධාවනය වූ යතුරුපැදිය එහි ගැටෙන ආකාරයයි.     ", "URL": "https://www.itnnews.lk/2023/10/05/349945/", "Category": "දේශීය පුවත්", "Parent URL": null}