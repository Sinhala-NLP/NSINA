{"Source": "ITN news", "Timestamp": "මාර්තු 2, 2023 15:51", "Headline": "ශ‍්‍රී ලංකා ගුවන් හමුදාව සිය අභිමානවත් 72 වන සංවත්සරය සමරයි", "News Content": "ශ‍්‍රී ලාංකීය ලකඹර සුරැකීම තම වගකීම කර ගත් ශ‍්‍රී ලංකා ගුවන් හමුදාව සිය අභිමානවත් වු 72 වන සංවත්සරය අද (02) වත්මන් ගුවන් හමුදාධිපති එයාර් මාර්ෂල් සුදර්ශන පතිරණ මහතාගේ ප‍්‍රධානත්වයෙන් ශ්‍රී ලංකා ගුවන් හමුදා මුලස්ථානයේී අභිමානවත් අයුරින් සැමරීම සිදුවුණා. ශ‍්‍රී ලංකාව තුල ගුවන් හමුදා ඉතිහාසයේ ආරමිභය වර්ෂ 1951 මාර්තු 02 වන දින රාජකීය ලංකා ගුවන් හමුදාව ස්ථාපිත කිරීමත් සමඟ සිදු වු අතර ශ‍්‍රී ලංකාව ජනරජයක් ලෙස පත්වීමෙන් අනතුරුව 1972 මාර්තු 02 වන දින රාජකීය ලංකා ගුවන් හමුදාව ශ්‍රී ලංකා ගුවන් හමුදාව බවට පත්වුුණා ලක් අඔර සුරකින්නට “සුරකිමු ලකඹර” උදෘත පාඨය පෙරදැරි කර ගනිමින් පුරා වසර 72 ක් තම මෙහෙවර මව් බිම වෙනුවෙන් නිසි අයුරින් ඉටු කිරීමට ශ‍්‍රි ලංකා ගුවන් හමුදාවට හැකි විය. විජයග‍්‍රාහි මානුෂිය මෙහෙයුමේදී යුධ ජයග‍්‍රහන ලබා ගැනිම සඳහා නිරතුරු ගුවන් සහාය ලබාදෙමින් සතුරු ඉලක්ක විනාශ කිරිම සඳහා සක‍්‍රිය දායකත්වය ලබාදුන් ශ්‍රී ලාංකීය ගුවන් තලයේ නිත්‍ය ආරක්ෂකයා වන ශ්‍රී ලංකා ගුවන් හමුදාව ලක් ගුවන් තලය සුරකිනවා සේම මාතෘ භූමියට සිදු වූ ස්වභාවික විපත්වලදී ද ජනතාව මුදවා ගැනිමේ මෙහෙයුම් හා සුභසාධන කටයුතු ඉටුකිරිම සදහා ද සුවිශේෂී දායකත්වයක් දක්වමින් මානුෂිය මෙන්ම නව තාක්ෂණ දැනුම හා වෘත්තිමය පරිණත භාවය මෙන්ම විනය ගරුක බවින් ද පරිපූර්ණව අභිමානවත් හමුදාවක් ලෙස තම කාර්යයන් නිසි ලෙස ඉටුකළා. වත්මන් ගුවන් හමුදාධිපති එයාර් මාර්ෂල් සුදර්ශන පතිරණ ඇතුළු ගුවන් හමුදාධිපතිවරුවන් 18 දෙනෙකුගේ නායකත්වය සහ මඟපෙන්වීම යටතේ වසර 72 ක් ශ්‍රී ලාංකීය ලකඹර සුරකිමින් තම මෙහෙවර මව්බිම වෙනුවෙන් දිවි හිමියෙන් ඉටු කලා සේම ඉදිරියටත් අප මාතෘ භූමිය සුරක්ෂිත කිරිම සදහා තම මෙහෙවර ඉටු කිරිමට සූදානමිනව සිටින බව ශ‍්‍රී ලංකා ගුවන් හමුදාව නිවේදනය කරයි. ", "URL": "https://www.itnnews.lk/2023/10/05/464756/", "Category": "Breaking News,දේශීය පුවත්", "Parent URL": null}