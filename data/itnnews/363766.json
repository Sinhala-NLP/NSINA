{"Source": "ITN news", "Timestamp": "සැප්තැම්බර් 20, 2021 11:57", "Headline": "එන්නත්කරණය සාර්ථකවම ඉදිරියට", "News Content": "කොළඹ විහාර මහා දේවි උද්‍යානයේ දී මෙන්ම දියත උයන පරිශ්‍ර යේ දී අද දිනයේ ද එන්නත් ලබාදීම සිදු කෙරෙනවා. වයස අවුරුදු විස්සට වැඩි මෙතෙක් එන්නත්  ලබාගෙන නොමැති අයට මෙම ස්ථානවලට පැමිණ එන්නත ලබා ගන්නා ලෙසයි යුද හමුදාව ඉල්ලා සිටින්නේ. ත්‍රිකුණාමලේ දිස්ත්‍රික්කයේ ස්ථාන 17 ක දී එන්නත්කරණය ඊයේ ආරම්භ කෙරුණේ වයස අවුරුදු විස්සත් විසි නවයත් අතර පුද්ගලයන් සදහායි. ඊට අමතරව වයස අවුරුදු තිහට වැඩි අයට එන්නත් කිරීම ද අඛණ්ඩවම ක්‍රියාත්මකයි. මේ අතර කිසියම් හෝ එන්නතක පළමු මාත්‍රාව ලබාගත් සංඛ්‍යාව ඊයේ වනවිට එක් කෝටි තිස් හත් ලක්ෂ  හතලිස් නව දහස් අටසිය අනූ හත දක්වා ඉහළ ගියා. දෙවන මාත්‍රාව ලබාගෙන ඇති සංඛ්‍යාව එක් කෝටි දස ලක්ෂ පනස් හතර දහස් එකසිය එකක්. ", "URL": "https://www.itnnews.lk/2023/10/05/363766/", "Category": "දේශීය පුවත්", "Parent URL": null}