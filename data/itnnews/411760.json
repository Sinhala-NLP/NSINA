{"Source": "ITN news", "Timestamp": "මැයි 17, 2022 12:05", "Headline": "දිල්ලි කැපිටල්ස් කණ්ඩායම ලකුණු 17 කින් ජය ගනී", "News Content": "ඉන්දීය ප්‍රිමියර් ලීග් ක්‍රිකට් තරගාවලියේ දිල්ලි කැපිටල්ස් සහ පන්ජාබ් කිංග්ස් කණ්ඩායම් අතර තරගය ලකුණු 17 කින් ජයගැනීමට දිල්ලි කැපිටල්ස් කණ්ඩායම සමත්වුණා. තරගයේ ප්‍රථමයෙන් පන්දුවට පහරදුන් දිල්ලි කැපිටල්ස් කණ්ඩායම සිය පන්දුවාර 20 අවසානයේදී කඩුලු 7 ක් දැවී ලකුණු 159 ක් රැස්කළා. ඉනිමේ වැඩිම ලකුණු ලාභියාවූ මිචෙල් මාෂ් පන්දු 48 කටදී ලකුණු 63 ක් රැස්කළේ හයේ පහර තුනක් සහ හතරේ පහර හතරක් ද සමගින්. පිළිතුරු ඉනිම ක්‍රීඩා කළ පන්ජාබ් කණ්ඩායම සිය පන්දුවාර 20 අවසානයේදී කඩුලු 9 ක් දැවී ලබාගත්තේ ලකුණු 142 ක් පමණයි. ජොනි බෙයාස්ටෝ ලකුණු 28 ක් රැස්කළ අතර පන්ජාබ් ඉනිමේ වැඩිම ලකුණු ලාභියාවූ ජිතේෂ් ෂර්මා ලකුණු 44 ක් රැස්කළා. පන්දු යැවීමේදී ෂහදුල් තකූර් කඩුලු 4 ක්රැස්කළේ ලකුණු 36 ක් ලබාදෙමින්. තරගයේ වීරයා සම්මානය දිනාගත්තේත් ෂහදුල් තාකූර්. ", "URL": "https://www.itnnews.lk/2023/10/05/411760/", "Category": "ක්‍රිකට්,ක්‍රීඩා", "Parent URL": null}