{"Source": "ITN news", "Timestamp": "දෙසැම්බර් 16, 2021 09:21", "Headline": "ජීව අත් බෝම්බ 2ක්,ගිනි අවි 2ක් සහ උණ්ඩ තොගයක් සමඟ සැකකරුවෙකු අත්අඩංගුවට", "News Content": "විදේශයකදී නිෂ්පාදනය කළ ජීව අත් බෝම්බ 2 ක් හා කුඩා ගිනි අවි දෙකක් මෙන්ම උණ්ඩ තොගයක් පොලිස් විශේෂ කාර්ය බලකාය අත්අඩංගුවට ගත්තා. කළුතර තෙබුවන දෙල්ගොඩ ප්‍රදේශයේ සිදුකළ වැටලීමකදී මේවා අත්අඩංගුවට ගෙන තිබෙනවා. අගල් 6 ක් පමණ දිගැති පැන්සලක ස්වරූපයෙන් යුත් ගිනි අවි දෙකක් ද මේ අතර වනවා. ජීව උණ්ඩ 423 ක් අත්අඩංගුවට ගැණුනා. වයස අවුරුදු 42 ක සැකකරුවෙකු අත්අඩංගුවට ගත් අතර ඔහුගෙන් දීර්ඝ වශයෙන් ප්‍රශ්න කර තිබෙනවා. බුද්ධි තොරතුරකට අනුවයි වැටලීම සිදු කෙරුණේ. වැඩිදුර විමර්ශන සදහා සැකකරු තෙබුවන පොලීසියට භාර දී තිබෙනවා.   ", "URL": "https://www.itnnews.lk/2023/10/05/382993/", "Category": "දේශීය පුවත්", "Parent URL": null}