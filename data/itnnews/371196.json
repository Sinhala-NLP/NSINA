{"Source": "ITN news", "Timestamp": "ඔක්තෝබර් 23, 2021 11:56", "Headline": "කොරෝනා එන්නත් වර්ග මිශ්‍ර වුණොත් ඉහළ ප්‍රතිශක්තියක් – නවතම අධ්‍යනයකින් හෙළි වේ", "News Content": "එන්නත් වර්ග මිශ්‍ර වීමෙන් ෆයිසර් හෝ මොඩර්නා වැනි එන්නත්වලට වඩා ඉහළ ප්‍රතිශක්තියක් ගොඩ නැගෙන බව නවතම අධ්‍යනයකින් හෙළි වී තිබෙනවා. නව කොරෝනා ප්‍රභේදයන්ට එරෙහිව කොරෝනා මර්දන එන්නත් මිශ්‍ර කිරීමෙන් ඉහළ ප්‍රතිශක්තියක් සැළසෙන බව ජර්මනියේ සා ලෑන්ඩ් විශ්වවිද්‍යාලයේ වෛරස් විද්‍යාඥවරියක වන මාටිනා සෙස්ටර් පවසනවා. නව දත්තවලට අනුව සම්මත කොරෝනා එන්නත්කරණය හෝ ඒවා මිශ්‍ර කිරීම තුළින් ඉහළ ශක්‍යතාවක් ඇති බව බව බ්‍රිතාන්‍යයේ ඔක්ස්ෆර්ඩ් සරසවියේ වෛරස් විද්‍යාඥ මැතිව් ස්නේප් ද පෙන්වා දී තිබෙනවා. ඔක්ස්ෆර්ඩ් සරසවිය මෙන්ම ජර්මානු විශ්වවිද්‍යාලය ද එන්නත් මිශ්‍රකරණය සම්බන්ධයෙන් අධ්‍යයනයක් සිදුකර තිබෙන්නේ ඩෙල්ටා ප්‍රභේදයට එරෙහිව ගොඩනැගෙන ප්‍රතිශක්තිය පිළිබද විශේෂ අවධානයක් යොමු කරමින්. මෙම නව අධ්‍යයනය පිළිබද සටහනක් තබන ශ්‍රී ජයවර්ධනපුර විශ්වවිද්‍යාලයේ ආසාත්මිකතා ප්‍රතිශක්ති විද්‍යා හා ශෛල විද්‍යා ඒකකයේ අධ්‍යක්ෂ චන්දිම ජීවන්දර මහතා පෙන්වා දෙන්නේ එන්නත් මිශ්‍ර කිරීමෙන් එම්.ආර්.එන්.ඒ. එන්නත් අභිබවා කොරෝනා වෛරසයට එරෙහි ප්‍රතිශක්තියක් ගොඩනැගෙන බව මෙලෙස වාර්තා වන්නේ ප්‍රථම වතාවට බවයි.                     ", "URL": "https://www.itnnews.lk/2023/10/05/371196/", "Category": "Breaking News,දේශීය පුවත්", "Parent URL": null}