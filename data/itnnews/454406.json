{"Source": "ITN news", "Timestamp": "ජනවාරි 8, 2023 16:44", "Headline": "ලොව ප්‍රබලතම මිනිස් ජාවාරම්කරුවෙකු අත්අඩංගුවට", "News Content": "ලොව ප්‍රබලතම මිනිස් ජාවාරම්කරුවකු අත්අඩංගුවට ගත් බව ජාත්‍යන්තර පොලිසීය පවසනවා. කිඩාන් සේක්රියස් හබ්ටේමාරියම් නැමැති මෙම පුද්ගලයා එරිත්‍රියා ජාතිකයෙකු වනවා. යුරෝපීය සංක්‍රමණික අර්බුධය හමුවේ මිනිසුන් දහස් ගණනක් ජාවාරම් කිරීම සම්බන්ධයෙන් මොහුට චෝදනා එල්ල වී තිබෙනවා. එක්සත් අරාබි ඒමීර් රාජ්‍යය ජාත්‍යන්තර පොලිසීය සමඟ එක්ව මොහුව අත්අඩංගුවට ගැනීම සඳහා මෙහෙයුම් ක්‍රියාත්මක කළා. ඒ අනුව පසුගිය පළමුවනදා සුඩානයේ දී සැකකරු අත්අඩංගුවට ගනු ලැබු බවයි ඉන්ටර්පෝල් පොලිසීය පවසන්නේ. 2019 වසරේ සිට ඔහු අත්අඩංගුවට ගැනීම සඳහා මෙහෙයුම් ක්‍රියාත්මක වු අතර 2020 වසරේ දී ඉතියෝපියාවේ දී ඔහුව අත්අඩංගුවට ගනු ලැබුවද  කිඩාන් සේක්රියස් පළා යාමට සමත්වුණා. මිනිස් ජාවාරම ඇතුළු චෝදනා රැසකට ඔහු මේ වන විට වරදකරු වී තිබෙනවා.     ", "URL": "https://www.itnnews.lk/2023/10/05/454406/", "Category": "ජාත්‍යන්තර පුවත්", "Parent URL": null}