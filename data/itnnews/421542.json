{"Source": "ITN news", "Timestamp": "ජූලි 6, 2022 10:12", "Headline": "බ්‍රිතාන්‍ය අගමැති බොරිස් ජොන්සන්ගේ තනතුරත් අවදානමේ", "News Content": "මහා බ්‍රිතාන්‍ය කැබිනට් මණ්ඩලයේ අමාත්‍යවරුන් දෙදෙනෙකු ඉල්ලා අස්වීමත් සමඟ අග්‍රාමාත්‍ය බොරිස් ජොන්සන්ගේ තනතුර අවදානමකට ලක්ව තිබෙනවා. රිෂී සුනක් සහ සජීඩ් ජාවිඩ් යන කැබිනට් අමාත්‍යවරුන් දෙදෙනා ඉල්ලා අස්වීම සමග මහා බ්‍රිතාන්‍ය පාලක පක්ෂය තුළ දැඩි කැළඹිලිකාරී තත්ත්වයක් ඇතිවුණා. බ්‍රිතාන්‍ය කම්කරු පක්ෂය සදහන් කරන්නේ බොරිස් ජොන්සන් අග්‍රාමාත්‍ය ධුරයෙන් ඉවත්විය යුතු බවයි. කැබිනට් සංශෝධනයක් සිදුකිරීම සදහා බොරිස් ජොන්සන් මේ වනවිට සූදානම් වනවා. ආණ්ඩු පක්ෂයේ හිටපු ප්‍රධාන සංවිධායකවරයා වන ඇන්ඩෘ මිෂෙල් සදහන් කළේ බොරිස් ජොන්සන් අග්‍රාමාත්‍ය ධුරය දැරීමට තරම් සුදුසු පුද්ගලයෙකු නොවන බවයි. ඉදිරියේ දී තවත් කැබිනට් අමාත්‍යවරුන් කිහිප දෙනෙකු ඉල්ලා අස්වීමට සූදානම් බව විදෙස් මාධ්‍ය වාර්තා කරනවා.         ", "URL": "https://www.itnnews.lk/2023/10/05/421542/", "Category": "Breaking News,ජාත්‍යන්තර පුවත්", "Parent URL": null}