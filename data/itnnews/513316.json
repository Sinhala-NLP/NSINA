{"Source": "ITN news", "Timestamp": "සැප්තැම්බර් 4, 2023 05:51", "Headline": "රැකියා ස්ථීරත්වය ගැන ඇමති කංචනගෙන් සහතිකයක්", "News Content": "විදුලිබල මණ්ඩලය ප්‍රතිව්‍යුහගත කිරීමේ වැඩපිළිවෙල මඟින් කිසිදු සේවකයෙකුගේ රැකියා අහිමිවීමක් සිදුනොකරන බව විදුලිබල හා බලශක්ති අමාත්‍ය කංචන විජේසේකර මහතා පවසනවා. විවිධ වෘත්තීය සමිති විසින් තම දේශපාලන අවශ්‍යතා මත නිර්මාණය කර ඇති අදහස් හේතුවෙන් ස්ථිර නොවන සේවකයන් තුළ විදුලිබල මණ්ඩලයේ ප්‍රතිව්‍යුහගත කිරීමේ වැඩසටහන ගැන අනවබෝධයක් නිර්මාණය වී ඇති බවයි අමාත්‍යවරයා පෙන්වාදෙන්නේ. විදුලිබල මණ්ඩලයේ ප්‍රතිව්‍යුහගත කිරීමේ වැඩපිළිවෙල සම්බන්ධයෙන් මේ දිනවල මානව සම්පත් විගණනයක් සිදුවන බවයි එතුමා පෙන්වාදෙන්නේ. කංචන විජේසේකර අමාත්‍යවරයා පවසන්නේ,එම විගණනයෙන් අනතුරුව ස්ථිර සේවයට අන්තර්ග්‍රහණය කිරීම සහ ස්ථානගත කිරීම සිදුකරන බවයි. විදුලිබල මණ්ඩලයේ ස්ථිර සේවයට අන්තර්ග්‍රහණයවීමට වසර 07ක සිට බලාපොරොත්තුවෙන් සිටින තාවකාලික පදනමින් සේවය කරන පිරිසේ නියෝජිතයින් හමුවෙමින් ඉදිරියේ දී ලබාදෙන දීමනා මෙන්ම උසස්වීම් කාර්ය සාධනය මත පමණත් සිදුකිරීමට ද පියවර ගන්නා බව අමාත්‍යවරයා ප්‍රකාශ කර ඇත. එමෙන්ම විදුලිබල මණ්ඩලයේ අධ්‍යක්ෂ මණ්ඩලය නිර්දේශ කර ඇති 134 ක පළමු පිරිස, ස්ථිර සේවයට අන්තර්ග්‍රහණය කිරීම කඩිනමින් සිදුකරන අතර ඉතිරි සියලුම දෙනාගේද අන්තර්ග්‍රහණය වීම් සති 6ක් තුල සම්පූර්ණ කිරීමට නියමිතයි. විදුලිබල මණ්ඩලයේ ස්ථිර සේවයට අන්තර්ග්‍රහණයවීමට වසර 07ක සිට බලාපොරොත්තුවෙන් සිටින තාවකාලික පදනමින් සේවය කරන පිරිසේ නියෝජිතයින් හමුවෙමින් අමාත්‍යවරයා මේ බව ප්‍රකාශ කර ඇත. ", "URL": "https://www.itnnews.lk/2023/10/05/513316/", "Category": "Breaking News,දේශීය පුවත්,නවතම පුවත්", "Parent URL": null}