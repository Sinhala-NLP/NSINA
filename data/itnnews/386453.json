{"Source": "ITN news", "Timestamp": "ஜனவரி 3, 2022 13:34", "Headline": "பல்வேறு விபத்துக்களில் உயிரிழப்போர் எண்ணிக்கை அதிகரிப்பு : பொலிஸ் ஊடக பேச்சாளர்", "News Content": "புத்தாண்டு பிறப்பின் பின்னர் பல்வேறு விபத்துக்களில் உயிரிழப்போர் எண்ணிக்கை அதிகரித்துள்ளது. இதேவேளை, டிசம்பர் மாதம் 25 ஆம் திகதி முதல் நேற்றைய தினம் வரை இவ்வாறான விபத்துக்களில் 86 பேர் உயிரிழந்துள்ளதாக பொலிசார் தெரிவித்தனர். கவனயீனமாக வாகனம் செலுத்தல் இந்த திடீர் விபத்துக்கு பிரதான காரணமென பொலிஸ் ஊடக பேச்சாளர் பொலிஸ் அத்தியட்சகர் நிஹால் தல்துவ தெரிவித்தார். நீராட செல்லும்போது உயிரிழந்த பல சம்பவங்களும் பதிவாகியுள்ளன. இதில் உயிரிழப்பு சம்பவங்களும் காயமடைதலும் அதிகளவில் பதிவாகியுள்ளன. “டிசம்பர் மாதம் 25 ஆம் திகதி முதல் 31 ஆம் திகதி வரை நாடு முழுவதும் 52 வாகன விபத்துக்கள் பதிவாகின . 2021 ஆம் ஆண்டு மொத்தமாக 2365 வாகன விபத்துக்கள் பதிவாகின. அதில் 2461 பேர் மரணித்துள்ளனர். 5353 விபத்துக்கள் படுகாயமடைந்த சம்பவங்களாக பதிவாகின. பயணத்தடை விதிக்கப்பட்டிருந்த காலப்பகுதியிலும் வாக விபத்துக்ளில் 2461 பேர் உயிரிழந்துள்ளனர். அதேபோல் 2022 ஆரம்பத்தில் அதாவது ஜனவரி முதலாம் திகதி வீதிவிபத்துக்களில் 18 பேர் உயிரிழந்துள்ளனர். நேற்றைய தினம் நாடு முழுவதும் 11 வாகன விபத்துக்கள் பதிவாகின . இதில் 12 பேர் உயிரிழந்துள்ளனர். இதற்கு முன்னர் இடம்பெற்ற விபத்துக்களில் காயமடைந்த மேலும் மூவரும் நேற்று உயிரிழந்தனர். கடந்த இரு தினங்களில் மாத்திரம் வாகன விபத்துக்களில் 33 பேர் மரணித்துள்ளனர். எனவே, மக்கள் 2022 ஆம் ஆண்டில் மிகவும் பொறுமையுடன் வாகனத்தை செலுத்துமாறு அறிவுறுத்துகிறோம். “ ", "URL": "https://www.itnnews.lk/2023/10/05/386453/", "Category": "Breaking News,தேசிய செய்திகள்", "Parent URL": null}