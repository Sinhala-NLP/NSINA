{"Source": "ITN news", "Timestamp": "ජූලි 9, 2022 14:31", "Headline": "විරෝධතාව අතරතුර පුද්ගලයන් 31 දෙනෙකු තුවාල ලබා රෝහල්ගත කෙරේ", "News Content": "රජයට හා ජනාධිපතිතුමාට ඉවත්වන ලෙසට බලකරමින් පැවැත්වෙන විරෝධතාවට දිවියිනේ විවිධ ප්‍රදේශවලින් ජනතාව අද කොළඹට පැමිණියා. එම විරෝධතාකරුවන් මේ වන විට කොටුව ජනාධිපති මන්දිරයට ඇතුළු වී තිබෙනවා. විරෝධතාකරුවන් හා ආරක්ෂක අංශ අතර උණුසුම් තත්ත්වයක්ද ඇතිවුණා. අද දිනයේ ඇතිවූ සිදුවීම්වලින් පුද්ගලයන් 31 දෙනෙකු තුවාල ලබා රෝහල්ගත කෙරුණා. ඔවුන් කොළඹ ජාතික රෝහලට ඇතුළත් කර තිබෙනවා. විරෝධතා කරුවන් සමග එක්වීමට පැමිණි සමගි ජනබලවේගයේ පාර්ලිමේන්තු මන්ත්‍රි රාජිත සේනාරත්න මහතාට ද විරෝධතාකරුවන් පිරිසක් පහරදෙන ආකාරය දැක්වෙන දර්ශන සමාජ මාධ්‍ය ඔස්සේ ප්‍රචාරය වනවා.     ", "URL": "https://www.itnnews.lk/2023/10/05/422187/", "Category": "දේශීය පුවත්", "Parent URL": null}