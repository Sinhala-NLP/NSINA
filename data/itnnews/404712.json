{"Source": "ITN news", "Timestamp": "மார்ச் 30, 2022 16:39", "Headline": "சமாதான பேச்சுவார்த்தை சிறப்பாக இடம்பெறுமென யுக்ரைன் ஜனாதிபதி எதிர்பார்ப்பு..", "News Content": "ரஷ்யாவுடன் இடம்பெறும் சமாதான பேச்சுவார்த்தை சிறந்த நிலையில் உள்ளதாக யுக்ரைன் ஜனாதிபதி வெல்டிமோர் செலன்ஸ்கி தெரிவித்துள்ளார். இதேவேளை பாதுகாப்பு உத்தரவாதம் வழங்கப்பட்டால் மாத்திரமே சுயாதீன இராச்சியமாக செயல்பட தாம் தயார் என சமாதான பேச்சுவார்த்தையின் போது யுக்ரைன் தெரிவித்துள்ளது. யுக்ரைன் சுயாதீன இராச்சியமாக செயல்பட வேண்டுமென்பதே ரஷ்யாவின் பிரதான நிபந்தனையாகும். எவ்வாறெனினும் போலந்து , இஸ்ரேல், துருக்கி அல்லது கனடா ஆகிய நாடுகளில் ஒரு நாடு பாதுகாப்பு உத்தரவாதத்தை பொறுப்பேற்றால் மாத்திரம் சுயாதீன இராச்சியமாக செயல்பட தயார் என யுக்ரைன் சுட்டிக்காட்டியுள்ளது. சுயாதீன இராச்சியமாக செயல்பட ஆரம்பித்ததன் பின்னர் யுக்ரைனுக்கு நேட்டோ அமைப்புடன் இணைவதற்கு வாய்ப்பு கிடைக்காதென்பதுடன் ஏனைய நாடுகளின் இராணுவ வீரர்களை தமது நாட்டுக்குள் தங்கியிருக்க வாய்ப்பும் வழங்க முடியாதென்பது குறிப்பிடத்தக்கது. அதேபோல் இரு நாட்டு ஜனாதிபதிகளுக்கு இடையிலான பேச்சுவார்த்தை இடம்பெற வேண்டியதன் முக்கியத்துவம் தொடர்பில் கவனம் செலுத்தியுள்ளதாக தெரிவித்துள்ள யுக்ரைன் இதற்கு ரஷ்ய தரப்பினரின் பதிலை எதிர்பார்ப்பதாகவும் தெரிவித்துள்ளது. இதேவேளை கியேவ் மற்றும் ச்சேர்னிஹிவ் ஆகிய நகரங்களை இலக்கு வைத்து முன்னெடுக்கப்டப்டு வரும் தாக்குதல்களை குறைப்பதற்கு நடவடிக்கை எடுக்கவுள்ளதாக யுக்ரைனுக்கு ரஷ்ய பிரதிநிதிகள் பதிலளித்துள்ளனர். ", "URL": "https://www.itnnews.lk/2023/10/05/404712/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}