{"Source": "ITN news", "Timestamp": "ජූනි 24, 2022 12:27", "Headline": "ශ්‍රී ලංකා – ඕස්ට්‍රේලියා එක්දින තරගාවලියේ අවසන් තරගය අද", "News Content": "ශ්‍රී ලංකාව සහ ඔස්ට්‍රේලියාව අතර පැවැත්වෙන එක්දින තරගාවලියේ පස්වන හා අවසන් එක්දින එක්දින තරගය අද පස්වරු 2.30ට කොළඹ ආර් ප්‍රේමදාස ජාත්‍යන්තර ක්‍රිකට් පිටියේ දී පැවැත්වෙනවා . අර්බුදකාරී වාතාවරණයක් යටතේ වූවද  මෙරටට පැමිණි ඕස්ට්‍රේලියා කණ්ඩායමට කෘතගුණ දැක්වීම සඳහා බොහෝ ශ්‍රී ලාංකික ප්‍රේක්ෂකයින් කහා පැහැහැති ඇදුමින් සැරසී  ආර් ප්‍රේමදාස ක්‍රීඩාංගනයට ගොස් අද තරගය නැරබීමට සුදානමින් සිටිනවා . දෙරට අතර පැවැත්වෙන එක්දින තරගාවලියේ මේවනවිට තරග හතරක් ක්‍රීඩා කර ඇති අතර ඉන් තරග තුනක් ජයගැනීමට ශ්‍රී ලංකා කණ්ඩායම සමත්වුනේ තරගාවලියේද ජය හිමිකරගනිමින්.ඒ අනුව වසර 30 කට පසු ශ්‍රී ලංකාව තුලදී ඕස්ට්‍රේලියානු කණ්ඩායමක් පරාජයට පත්කිරීමට ශ්‍රී ලංකා කණ්ඩායමට මෙම තරගාවකිය තුලදී හැකියාව ලැබුණා .කෙසේ වෙතත් අද තරගයේදීත් පෙරතරගයට ක්‍රීඩා කල ශ්‍රී ලංකා කණ්ඩායමම ක්‍රීඩා කිරීමට නියමිත බවයි වාර්තාවන්නේ.නමුත් ඕස්ට්‍රේලියානු කණ්ඩායමේ මැදපෙළ පිතිකරු ට්‍රාවිස් හෙඩ් ආභාධයකට ලක්වීම හේතුවෙන් අද තරගයට ක්‍රීඩා කිරීම අවිනිශ්චිත බවයි වාර්තාවන්නේ.ආභාධතත්වය හේතුවෙන් ඔහු ඉදිරියේදී ආරම්භ වීමට නියමිත ටෙස්ට් තරගාවලියෙන්ද ඉවත් කර ඇති අතර ඔහු වෙනුවට තුන් ඉරියව්  ක්‍රීඩක ග්ලෙන් මැක්ස්වෙල් ටෙස්ට් තරගාවලිය සඳහා නම්කර තිබෙනවා. මේ අතර පවතින අර්භුධකාරී තත්වය යටතේ වුවද 20-20 ,එක්දින හා ටෙස්ට් තරගාවලියක් සදහා ඕස්ට්‍රේලියා කණ්ඩායම මෙරටට පැමිණීම වෙනුවෙන් ඔවුන් වේ වනවිට ශ්‍රී ලංකා ප්‍රේක්ෂකයින්ගේ ආදරයට හා ගෞරවයට පාත්‍රවී තිබෙනවා .ඒ නිසාම අද තරගය නැරබීමට ආර්.ප්‍රේමදාස ක්‍රීඩාංගනයට යන සෑම ශ්‍රී ලංකික ප්‍රේක්ෂකයේම ඕස්ට්‍රේලියානු කණ්ඩායමට සහය පළකිරීම සඳහා කහ පැහැති ඇදුමින් සැරසී තරගය නැරබීමට එක්වන ලෙසයි මෙරට සමස්ත ක්‍රිකට් ප්‍රේක්ෂයින් ඉල්ලා සිටින්නේ.   ", "URL": "https://www.itnnews.lk/2023/10/05/418909/", "Category": "Breaking News,ක්‍රිකට්,ක්‍රීඩා", "Parent URL": null}