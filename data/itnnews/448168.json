{"Source": "ITN news", "Timestamp": "නොවැම්බර් 29, 2022 12:31", "Headline": "පූජ්‍ය පොල්හේනේ විමල හිමි අනුරාධපුර දිසාවේ උප ප්‍රධාන සංඝනායක ධුරයෙන් පිදුම් ලබයි", "News Content": "පූජ්‍ය පොල්හේනේ විමල ස්වාමීන්වහන්සේ අනුරාධපුර දිසාවේ උප ප්‍රධාන සංඝනායක ධුරයෙන් පිදුම් ලැබුවා. 1962 වසරේ මැයි මස 29 වනදා මඩපාත පොල්හේන ප්‍රදේශයේදී උපත ලැබූ විමල ස්වාමින්වහන්සේ  පැවිදි දිවියට ඇතුළත් වූයේ 1978 වසරේයී. ඒ බටකැත්තර ශ්‍රී සුමනාරාමාධිපති පූජ්‍ය කොම්පඤ්ඤවීදියේ ජිනරතන ස්වාමීන්වහන්සේගේ මූලිකත්වයෙන්.1982 වසරේ කොට්ටේ ශ්‍රී කල්‍යාණි සාමාග්‍රී ධර්මමහා  සංඝ සභාව මගින් උපසම්පදා ශීලයේ පිහිට වූ විමල ස්වාමීන්වහන්සේ එතැන් පටන් දැවැන්ත ආගමික හා සාසනික සේවාවක් ඉටු කළා. උන්වහන්සේගේ එම ශාසනික මෙහෙවර වෙනුවෙන් ධර්මකීර්ති ශ්‍රී ජිනරතන යන ගෞරව නාමය සහිතව අනුරාධපුර දිසාවේ උප ප්‍රධාන සංඝනායක ධුරය පිරිනැමුණා. ඊට අදාළ පුන්‍යෝත්සවය කෝට්ටේ රජමහාවිහාර මංගල උපෝසතාරාමයේදී පැවැත්වුණේ කොට්ටේ කල්‍යාණ ශ්‍රී සාමාග්‍රී ධර්මමහා සංඝ සභාවේ මහානායක ආචාර්ය අතිපූජ්‍ය ඉත්තෑපානේ ධම්මාලංකාර ස්වාමීන්වහන්සේගේ ප්‍රධානත්වයෙන්. දකුනු පළාත් භාර ජ්‍යෙෂ්ඨ නියෝජ්‍ය පොලිස්පති අජිත් රෝහණ මහතා විජිනිපත පිළිගැන්වම සිදු කළා.මහාසංඝරත්නය ද සැදැහැවතුන් ඇතුළු පිරිසක් ද මෙම පුන්‍යෝත්සවයට එක්වුණා.         ", "URL": "https://www.itnnews.lk/2023/10/05/448168/", "Category": "දේශීය පුවත්", "Parent URL": null}