{"Source": "ITN news", "Timestamp": "සැප්තැම්බර් 14, 2022 22:04", "Headline": "ප්‍රවීණ ගේය පද රචක ආනන්ද පත්මසිරි අභාවප්‍රාප්ත වෙයි", "News Content": "ප්‍රවීණ ගේය පද රචකයෙකු වන ආනන්ද පත්මසිරි මහතා අභාවප්‍රාප්ත වුණා. ගල්ගමුව කීනවල පදිංචිව සිටි ආනන්ද පත්මසිරි මහතා මිය යන විට 63 වන වියෙහි පසු වුණා. ඊයේ රාත්‍රි 11 පමණ වනතෙක් නව ගීතයක් රචනා කරමින් සිට නින්දට යාමෙන් අනතුරුව හෘදයාබාධයක් හේතුවෙන් ඒ මහතා මියගොස් ඇති බවයි වෛද්‍ය පරීක්ෂනයේදී හෙළි වුණේ. ජිප්සීස් කණ්ඩායම ගායනා කළ ලොවේ සැමා එකම දැයේ , සීතල හිම රටේ ආදී ගීත මෙන්ම රන් සමනළ ජෝඩුව වාගේ, රූකාන්ත හා චන්ද්‍රලේඛා ගැයූ නිල් තරු නෙතු හිනැහී ආදි බොහෝ ජනප්‍රිය ගීත ඔහු අතින් රචනා වී තිබුණා. අභාවප්‍රාප්ත ආනන්ද පත්මසිරි මහතාගේ දේහය පිළිබද අවසන් කටයුතු අනිද්දා මීරිගම ආදාහනාගාරයේදී සිදු කිරීමට නියමිතයි.     ", "URL": "https://www.itnnews.lk/2023/10/05/435021/", "Category": "Breaking News,දේශීය පුවත්", "Parent URL": null}