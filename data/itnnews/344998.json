{"Source": "ITN news", "Timestamp": "ජූනි 25, 2021 12:45", "Headline": "කොළඹ සිට සිංගප්පූරුව බලා යාත්‍රා කරමින් සිටි නෞකාවක ගින්නක්", "News Content": "මහා රාවණා ප්‍රදීපාගාරය සිට නාවික සැතපුම් 480 ක් නැගෙනහිරින් යාත්‍රාකරමින් ඇති එම් එස් සී මෙසිනා නැමැති භාණ්ඩ ප්‍රවාහන නෞකාවේ එන්ජින් කාමරයේ ගින්නක් හටගෙන තිබෙනවා. ඒ බව එම නෞකාව ගින්න නිවීම සඳහා සහයෝගය ඉල්ලා අසලින් ගමන්ගන්නා නෞකාවලට දැනුම් දුන් දී ඇති බවයි නාවික හමුදා මාධ්‍ය ප්‍රකාශක, කපිතාන් ඉන්දික ද සිල්වා මහතා සඳහන් කළේ. විදෙස් මාධ්‍ය වාර්තා කළේ ඊයේ (24) රාත්‍රියේ ලයිබීරියා ධජය සහිත මෙම නෞකාව කොළඹ වරායේ සිට සිංගප්පූරුව දක්වා ගමන් කරමින් ඇති බවයි. ශ්‍රී ලංකාව සහ මලක්කා සමුද්‍ර සන්ධිය අතරදීයි නෞකාවේ ගින්නක් හටගෙන ඇත්තේ. ", "URL": "https://www.itnnews.lk/2023/10/05/344998/", "Category": "Breaking News,ප්‍රධාන පුවත", "Parent URL": null}