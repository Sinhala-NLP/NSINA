{"Source": "ITN news", "Timestamp": "මාර්තු 9, 2023 09:59", "Headline": "හොර පාරෙන් මෙරටට ගෙන්වූ වල් නාශක හා දිලීර නාශක තබාගෙන සිටි පුද්ගලයකු අත්අඩංගුවට", "News Content": "හොර පාරෙන් මෙරටට ගෙන්වූ වල් නාශක හා දිලීර නාශක අලෙවිය සදහා සන්තකයේ තබාගෙන සිටි පුද්ගලයකු පොලිස් විශේෂ කාර්ය බලකායේ අත්අඩංගුවට විශේෂ කාර්ය බලකාය නුවරඑළිය කඳවුරේ නිලධාරීන්ට ලද තොරතුරකට අනුව විශේෂ කාර්ය බලකාය අණදෙන නිලධාරී නියෝජ්‍ය පොලිස්පති නීතීඥ වරුණ ජයසුන්දර මහතාගේ නියෝග හා උපදෙස් පරිදි මහනුවර කලාප අණදෙන නිලධාරී ජ්‍යෙෂ්ඨ පොලිස් අධිකාරි කේ.එන්.එන්. ප්‍රනාන්දු මහතාගේ අධීක්ෂණයෙන් ප්‍රදේශිය අණදෙන නිලධාරී සහකාර පොලිස් අධිකාරි ඩබ්.සී.ඒ.එස්.ද. සිල්වා මහතාගේ මගපෙන්වීම මත විශේෂ කාර්ය බලකාය නුවරඑළිය කඳවුරේ දෙවන කදවුරු අණදෙන නිලධාරී පොලිස් පරීක්ෂක යු.එස්. උදයකුමාර ඇතුළු නිලධාරීන් කණ්ඩායමක් විසින් 2023.03.08 වන දින නුවරඑළිය පොලිස් වසමේ WA ඇග්‍රෝසෙන්ටර්, අංක 10, හරස්විදිය, නුවරපාර, නුවරඑළිය යන ස්ථානයේ දී වැටලීමක් සිදුකර ඇත. එහි දී තීරුබදු නොගෙවා මෙරටට ආනයනය කරන ලද වල් නාශක හා දිලීර නාශක සන්තකයේ තබාගැනීම සහ ජාවාරම් කිරීමේ වරදට නුවරපාර, නුවරඑළිය ප්‍රදේශයේ පදිංචි වයස අවුරුදු 57 ක වයසේ පසුවන පුද්ගලයකු Ridomil Gold 100g ඇසුරුම් 77 ක් සහ Ammonium Salt of Glyphosate 71% Gg Anu 71 ඇසුරුම් 217 ක් සමඟ අත්අඩංගුවට ගෙන වැඩිදුර විමර්ශන කටයුතු සඳහා නුවරඑළිය පාරිභෝගික කටයුතු පිලිබද අධිකාරිය වෙත භාර දී ඇත. ", "URL": "https://www.itnnews.lk/2023/10/05/466504/", "Category": "දේශීය පුවත්", "Parent URL": null}