{"Source": "ITN news", "Timestamp": "පෙබරවාරි 8, 2022 11:30", "Headline": "ඊයේ දිනය තුළ කොවිඩ් ආසාදිතයින් 1298ක්", "News Content": "ඊයේ දිනයේ කොරෝනා ආසාදිතයින් 1298 දෙනෙකු මෙරටින් හදුනා ගත්තා.ඒ අනුව සමස්ත කොරෝනා ආසාදිතයින් සංඛ්‍යාව 620732 ක්. රෝහල්ගතව සහ නිවාසවල 23452 දෙනෙකු ප්‍රතිකාර ලබනවා. සුවය ලබා ඇති සමස්ත සංඛ්‍යාව පන් ලක්ෂ අසූ එක් දහස් හයසිය පනස් නවයක්. ඊයේ දිනයේදී මරණ 26 ක් වාර්තා කිරීමත් සමග සමස්ත කොරෝනා මරණ සංඛ්‍යාව 15,621 දක්වා ඉහළ ගියා. කොරෝනා මර්දන එන්නත් ලබාදීමේ වැඩසටහන යුද හමුදාවේ මැදිහත්වීමෙන් සිදු කෙරෙනවා. වේරහැර යුද හමුදා පලමුවන වෛද්‍ය බලකා මූලස්ථානයේදී එන්නත් ලබාදීම අද දවස පුරා සිදු කෙරෙනවා. ඉදිරි දින කිහිපයේදී එන්නත්කරණ වැඩසටහන එම ස්ථානයේදී පැවැත්වෙන බව යුද හමුදාව ප්‍රකාශ කළා. සෞඛ්‍ය සේවකයන් වෘත්තීය ක්‍රියාමාර්ගයකට එළඹ තිබීම හේතුවෙන් විශාල පිරිසක් එන්නත් ලබා ගැනීමට පැමිණ සිටියා.     ", "URL": "https://www.itnnews.lk/2023/10/05/393858/", "Category": "දේශීය පුවත්", "Parent URL": null}