{"Source": "ITN news", "Timestamp": "නොවැම්බර් 5, 2022 16:19", "Headline": "රැකියා කප්පාදු කිරීමට ගත් තීරණය සාධාරණ බව ට්විටර් හිමිකරු කියයි", "News Content": "ට්විටර් සමාගමේ රැකියා කප්පාදු කිරීමට ගත් තීරණය සාධාරණ බව එහි නව හිමිකරු ඊලෝන් මස්ක් පවසනවා. රැකියා කප්පාදු කිරීමෙන් හැර ට්විටර් සමාගම ඉදිරියට පවත්වා ගෙන යෑමට නොහැකි බවයි ඊලොන් මස්ක් පවසන්නේ. ඉදිරියේ දී ට්විටර් සමාගමේ රැකියාවලින් හරි අඩක් කප්පාදු කිරීමට නියමිතයි. මේ වන විටත් ට්ටිටර් සමාගම ඇමරිකා ඩොලර් මිලියන 4ක මුදලක් දිනකට අහිමි කර ගනිමින් සිටින බවයි ඊලෝන් මස්ක් පෙන්වා දෙන්නේ. ලොව පළමු පොහොසතා වන මස්ක් ඇමරිකා ඩොලර් බිලියන 44කට ට්විටර් සමාගම මිලදී ගත්තා.   ", "URL": "https://www.itnnews.lk/2023/10/05/444316/", "Category": "ජාත්‍යන්තර පුවත්", "Parent URL": null}