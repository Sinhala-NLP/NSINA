{"Source": "ITN news", "Timestamp": "ஜூன் 25, 2021 18:26", "Headline": "சிட்னி நகரின் சில பகுதிகள் முடக்கம்..", "News Content": "இந்தியாவின் டெல்டா வகை கொரோனா வைரஸ் பரவர் அதிகரித்தமை காரணமாக அவுஸ்திரேலியாவின் சிட்னி நகரின் சில பகுதிகள் முடக்கப்பட்டுள்ளன. இதேவேளை இந்தியாவில் முதல் தடவையாக அடையாளம் காணப்பட்ட டெல்டா பிளஸ் எனப்படும் ஏ.வை.வண் எனும் வைரஸ் ஐரோப்பா முழுவதும் பரவுவதாக ஐரோப்பிய சங்கம் குறிப்பிட்டுள்ளது. தற்போதுள்ள கொவிட் தடுப்பூசிகள் டெல்டா வைரசுக்கு எதிராக உரிய பலனைத் தராததால் பாரிய பிரச்சினைகள் தோன்றியுள்ளதாக துறைசார் நிபுணர்கள் குறிப்பிட்டுள்ளனர். டெல்டா வகை கொவிட் தொற்றாளர்கள் 17 பேர் அடையாளம் காணப்பட்டதை அடுத்து சிட்னி நகரின் மத்திய பொண்டி கடற்கரை மற்றும் கிழக்கு பகுதிகள் முடக்கப்பட்டுள்ளன. 5 பில்லியன் மக்கள் வாழும் அவுஸ்திரேலியாவின் பாரிய நகரான சிட்னி நகரின் குறித்த பகுதிகள் எதிர்வரும் 2 ம் திகதி வரை முடக்கப்பட்டுள்ளன. அவுஸ்திரேலியாவில் இதுவரை 30 ஆயிரத்து 404 கொவிட் தொற்றாளர்கள் பதிவாகியுள்ளனர். 910 மரணங்கள் பதிவாகியுள்ளன. இதேவேளை இந்தியாவில் முதற் தடவையாக அடையாளம் காணப்பட்ட டெல்டா வகை கொவிட் வைரஸ் ஐரோப்பிய நாடுகளில் பரவ ஆரம்பித்துள்ளது. அதிகளவான இளைஞர்களே டெல்டா கொவிட் தொற்றுக்கு இலக்காகியுள்ளமை தெரியவந்துள்ளது. இதனால் இளைஞர்களுக்கு தடுப்பூசி ஏற்றும் செயற்பாடுகளை துரிதப்படுத்த ஐரோப்பிய சங்கம் ஆலோசனை வழங்கியுள்ளது. இந்தியாவின் மத்திய பிரதேசம் , மும்பாய் மற்றும் குஜராத் மாநிலங்களில் டெல்டா பிளஸ் வகை கொரோனா வைரஸ் பரவியுள்ளது. இதேவேளை இந்தியாவில் தயாரிக்கப்படும் கொவெக்சின் தடுப்பூசி டெல்டா வகை கொவிட் வைரஸ் பரவலையும் தடுக்கக்கூடியதென நிபுணர்கள் குறிப்பிட்டுள்ளனர். ", "URL": "https://www.itnnews.lk/2023/10/05/345130/", "Category": "Breaking News,சர்வதேச செய்திகள்", "Parent URL": null}