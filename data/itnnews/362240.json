{"Source": "ITN news", "Timestamp": "සැප්තැම්බර් 13, 2021 17:58", "Headline": "දෛනිකව වැඩිම පිරිසකට එන්නත් ලබා දී ඇති රටවල් අතර ප්‍රමුඛ ස්ථානය ශ්‍රී ලංකාවට", "News Content": "මේ වනවිට මෙරටට ගෙන්වා ඇති එන්නත් සඳහා ශ්‍රී ලංකා රජය රුපියල් බිලියන 46කට වැඩි මුදලක් ගෙවා ඇති බව රාජ්‍ය ඖෂධ නීතිගත සංස්ථාව පවසනවා. සයිනොෆාම්, ෆයිසර් , ස්පුට්නික් සහ කොවිෂීල්ඩ් එන්නත් සඳහා මෙම ගෙවීම් සිදු කර තිබෙනවා. එමෙන්ම මෙරටට ගෙන්වා ඇති එන්නත් සඳහා රුපියල් බිලියන 20කට වැඩි මුදලක් ඉදිරියේ දී ගෙවිය යුතු බව ද රාජ්‍ය ඖෂධ නීතිගත සංස්ථාවේ සභාපති විශේෂඥ වෛද්‍ය ප්‍රසන්න ගුණසේන මහතා පවසනවා. මේ අතර ලොව පුරා ද එන්නත්කරණය කඩිනමින් සිදු කෙරෙනවා. ජනගහනයෙන් ප්‍රතිශතයක් ලෙස සැලකීමේ දී පසුගිය සතිය තුළ දෛනිකව වැඩිම පිරිසකට එන්නත් ලබා දී ඇති රටවල් අතර ප්‍රමුඛ ස්ථානය හිමිව ඇත්තේ ශ්‍රී ලංකාවටයි. our world in data  වෙබ් අඩවිය සඳහන් කරණ පරිදි ඇමරිකාව , බ්‍රිතාන්‍ය , ප්‍රංශය , චීනය , ඉන්දියාව, බ්‍රසීලය , ජපානය ඇතුලු රටවල් රැසක් දෛනික එන්නත්කරණය අඩු ප්‍රතිශත වාර්තා කර තිබෙනවා.  ", "URL": "https://www.itnnews.lk/2023/10/05/362240/", "Category": "දේශීය පුවත්", "Parent URL": null}