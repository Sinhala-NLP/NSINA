{"Source": "ITN news", "Timestamp": "ஜூலை 14, 2021 10:11", "Headline": "மாகாணங்களுக்கு இடையில் இன்று முதல் புதிதாக 41 ரயில் சேவைகள்", "News Content": "அத்தியாவசிய சேவைகளை முன்னெடுப்பதற்காக மாகாணங்களுக்கு இடையில் புதிதாக 41 ரயில் சேவைகள் இன்று முதல் இடம்பெறவுள்ளன. இதற்கமைவாக கொழும்பு கோட்டையிலிருந்து கண்டி, றம்புக்கணை ,மஹவ, சிலாபம்; வரையில்  ரெயில் சேவைகள் இடம்பெறும் என்று ரெயில்வே திணைக்களம் அறிவித்துள்ளது. இது தொடர்பாக அறிக்கையொன்றை வெளியிட்டுள்ள திணைக்களம் மருதானையில் இருந்து பெலியத்த மற்றும் காலி வரையில் ரெயில் சேவை இடம்பெறும் என்றும் குறிப்பிட்டுள்ளது. நாளை தொடக்கம் பிரதான ரெயில் பாதையில் 42 ரெயில் சேவைகளும், வடக்கு ரெயில் பாதையில் 2 ரெயில் சேவைகளும், கரையோரப் பாதையில் 44 ரெயில் சேவைகளும் இடம்பெறவுள்ளன. புத்தளம் பாதையில் 14 ரெயில் சேவைகளும், களனிவெளி ரெயில் பாதையில் 10 ரெயில் சேவைகளும் இடம்பெறவுள்ளன. நாளாந்தம் 112 ரயில் சேவைகள் இடம்பெறும் என்றும் திணைக்கள அறிக்கையில் மேலும் குறிப்பிடப்பட்டுள்ளது. ", "URL": "https://www.itnnews.lk/2023/10/05/349055/", "Category": "Breaking News,தேசிய செய்திகள்", "Parent URL": null}