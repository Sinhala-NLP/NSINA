{"Source": "ITN news", "Timestamp": "අගෝස්තු 26, 2022 18:39", "Headline": "ලෝක ඉතිහාසයේ මෙතෙක් පැවති විශාලතම චිත්‍ර වෙන්දේසිය නොවැම්බර් මාසයේ දී", "News Content": "ලෝක ඉතිහාසයේ මෙතෙක් පැවති විශාලතම චිත්‍ර වෙන්දේසිය නොවැම්බර් මාසයේ දී සිදු කිරීමට නියමිතයි. මයික්‍රොසොෆ්ට් ආයතනයේ නිර්මාතෘවරයෙකු වූ අභාවප්‍රාප්ත පෝල් ඇලන්ට්ට අයත්ව තිබූ චිත්‍ර එකතුවක් මෙලෙස අලෙවි කෙරෙනවා. මෙම චිත්‍රවල වටිනාකම ඇමෙරිකා ඩොලර් බිලියකට අධික බවයි වාර්තා වන්නේ. චිත්‍ර අලෙවියෙන් ලැබෙන මුදල් පුණ්‍යාධාර කටයුතු සඳහා ලබා දීමට නියමිතයි. ඩේවිඩ් හොක්නි රෙනොයා ආදී ලොව  විසූ සුප්‍රකට චිත්‍ර ශිල්පීන්ගේ මුල් කෘති මෙම එකතුවට ඇතුළත්. වසර 500ක කාල පරිච්ඡේදයකට අයත්වන විවිධ යුග වලදී අදින ලද චිත්‍ර 150ක් පමණ මෙහිදී අලෙවි කිරීමට නියමිතයි. චිත්‍රවල හිමිකරු වූ පෝල් ඇලන් මයික්‍රොසොෆ්ට් හි හිමිකරු වන බිල් ගේට්ස්ගේ ළමාකළ මිතුරෙකු වන අතර 1975 වසරේදී ඔවුන් මයික්‍රොසොෆ්ට් ආයතනය බිහිකළා. ", "URL": "https://www.itnnews.lk/2023/10/05/431289/", "Category": "ජාත්‍යන්තර පුවත්", "Parent URL": null}