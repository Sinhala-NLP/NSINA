{"Source": "ITN news", "Timestamp": "මැයි 7, 2021 16:07", "Headline": "රුසියාව, තනි මාත්‍රාවක් සහිත ‘Sputnik Light’ එන්නත භාවිතය සඳහා අනුමත කරයි", "News Content": "රුසියාවේ සෞඛ්‍ය නිලධාරීන් විසින් ස්පුට්නික් වී ‘Sputnik Light’ කොරෝනා වයිරස් මර්දන එන්නත තනි මාත්‍රාවක් සඳහා අනුමත කළ බව සංවර්ධකයින් නිවේදනය කරනවා. එන්නත සඳහා මුදල් යෙදවීමට සහාය වූ රුසියානු සෘජු ආයෝජන අරමුදල (RDIF) නිවේදනයක් නිකුත් කරමින් කියා සිටියේ ස්පුට්නික් ලයිට්,  එන්නත දෙකේ ස්පුට්නික් වී සඳහා සියයට 91.6 ට සාපේක්ෂව සියයට 79.4 ක කාර්යක්ෂමතාවයක් පෙන්නුම් කළ බවයි. එහි ප්‍රතිථිල ලබාගෙන ඇත්තේ 2020 දෙසැම්බර් 5 සිට 2021 අප්‍රේල් 15 දක්වා කාලය තුළ රුසියාවේ දැවැන්ත එන්නත් කිරීමේ වැඩසටහනේ කොටසක් ලෙස එන්නත ලබා දීමෙන් දින 28 කට පසුව ලබාගත් දත්ත වලින්. රුසියානු එන්නත මේවන විට රටවල් 60 කට වැඩි ගණනක භාවිතය සඳහා අනුමත කර තිබෙනවා. නමුත් එය තවමත් යුරෝපීය ඔෟෂධ ඒජන්සිය (EMA) හෝ එක්සත් ජනපදයේ ආහාර හා ඔෟෂධ පරිපාලනය (FDA) විසින් අනුමත කර නැහැ.   ", "URL": "https://www.itnnews.lk/2023/10/05/335717/", "Category": "Breaking News,ජාත්‍යන්තර පුවත්", "Parent URL": null}