{"Source": "ITN news", "Timestamp": "පෙබරවාරි 26, 2023 20:09", "Headline": "Right To Life මානව හිමිකම් මධ්‍යස්ථානයේ 20වන සංවත්සරය BMICH පරිශ්‍රයේදී", "News Content": "රයිට් ටු ලයිෆ් මානව හිමිකම් මධ්‍යස්ථානයේ 20වන සංවත්සරය බණ්ඩාරනායක ජාත්‍යන්තර සම්මන්ත්‍රණ ශාලා පරිශ්‍රයේදී පැවැත්වුණා. මෙරට මානව හිමිකම් ක්ෂේත්‍රයේ සුවිශේෂි කාර්ය භාරයක් 20ක් පුරා ඉටු කිරීමට රයිට් ටු ලයිෆ් මානව හිමිකම් මධ්‍යස්ථානය සමත්ව තිබෙනවා. එහි 20වන සංවත්සරය බණ්ඩාරනායක සම්මන්ත්‍රණ ශාලා පරිශ්‍රයේදී පැවැත්වුනේ මානව හිමිකම් ක්‍රියාකාරීන්, සිවිල් සංවිධාන නියෝජිතයින් ඇතුළු පිරිසකගේ ප්‍රධානත්වයෙන්. මෙහි ප්‍රධාන දේශනය පැවැත්වූයේ ආචාර්ය ඉන්දී අකුරුගොඩ මහත්මියයි. ජාතික සාම මණ්ඩලයේ විධායක අධ්‍යක්ෂ ආචාර්ය ජෙහාන් පෙරේරා, ආචාර්ය නිමල්කා ප්‍රනාන්දු , නීතිඥ ලක්ෂ්මන් ඩයස්,  ස්වාධීන රූපවාහිනී මාධ්‍ය ජාලයේ සභාපති සුදර්ශන ගුණවර්ධන, රයිට් ටු ලයිෆ් මානව හිමිකම් මධ්‍යස්ථානයේ සභාපති හර්මන් කුමාර් හා එම මධ්‍යස්ථානයේ විධායක අධ්‍යක්ෂ පිලිප් දිසානායක යන මහත්ම මත්මීන් ඇතුළු පිරිසක් මෙම අවස්ථාවට එක්ව සිටියා. ", "URL": "https://www.itnnews.lk/2023/10/05/463522/", "Category": "දේශීය පුවත්", "Parent URL": null}