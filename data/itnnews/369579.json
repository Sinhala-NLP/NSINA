{"Source": "ITN news", "Timestamp": "ඔක්තෝබර් 15, 2021 18:25", "Headline": "හෙට සිට සෞඛ්‍ය මාර්ගෝපදේශවල වෙනස්කම් කිහිපයක්", "News Content": "සෞඛ්‍ය මාර්ගෝපදේශවල වෙනස්කම් කීපයක් හෙට සිදුවන බව සෞඛ්‍ය සේවා අධ්‍යක්ෂ ජනරාල්වරයා නිවේදනය කරනවා. නිරෝධායන ඇදිරිනීතිය ඉවත් කිරීමෙන් පසු පැනවූ නව සෞඛ්‍ය මාර්ගෝපදේශ සීමාවන්ට යටත්ව හෙට සිට මංගල උත්සව පැවැත්වීමට මේ අනුව අවසර හිමිවනවා. ඒ අනුව මංගල උත්සව පැවැත්වෙන ශාලාවට ඇතුළු කරගත හැකි පුද්ගලයින් පිරිස සියයට 25 ක් වනවා. කෙසේ වුවද එම සංඛ්‍යාව 50 ඉක්මවිය යුතු නැහැ. අවමංගල්‍ය අවස්ථාවක දී එකවර එයට සහභාගිවිය හැකි පුද්ගලයින් සංඛ්‍යාව 15 දක්වා ඉහළ නැංවුණා. අවන්හල්වල ආසන ධාරිතාවෙන් සියයට 30 ක් පිරෙන ආකාරයට උපරිම ගණුදෙනුකරුවන් 50 කට සීමා වන සේ හෙට සිට අවස්ථාව උදාවනවා. එළිමහනේ ආසන සකසා ඇත්නම් ගණුදෙනුකරුවන් 60 දෙනෙකු ඇතුළත් කරගත හැකි වනවා. කෙසේ වුවද අවන්හල් මත්පැන් භාවිත කිරීම තවදුරටත් තහනම්. රැස්වීම් වැඩමුළු සම්මන්ත්‍රණ සදහා හෙට සිට ඇතුළු කරගත හැකි පුද්ගලයින් ගණන උපරිමය 50 ක් වනවා. කෙසේ වුවද උත්සව සාද , ගෘහස්ථ හෝ එළිමහන් රැස්වීම් මෙන්ම නිවෙස්වල පැවැත්වෙන සාදවලට අවසර හිමිවන්නේ නැහැ. සාප්පු සිල්ලර කඩ, ෆාමසි, සුපිරි වෙළෙදසැල් , ගෘහභාණ්ඩ වෙළෙදසැල් වලට එක්වරක දී ඇතුළු කරගත හැකි වන්නේ ඉඩ ප්‍රමාණයෙන් සියයට 20 ක් පිරෙන ආකාරයට පමණයි. ව්‍යායාම මධ්‍යස්ථාන ද සියයට 30 ක ධාරිතාවක් වන සේ පුද්ගලයින් දස දෙනෙකු එකවර ඇතුළත් කර ගැනීමේ අවසරය හෙට සිට ලැබී තිබෙනවා. ", "URL": "https://www.itnnews.lk/2023/10/05/369579/", "Category": "Breaking News,දේශීය පුවත්", "Parent URL": null}