{"Source": "ITN news", "Timestamp": "අගෝස්තු 17, 2021 17:11", "Headline": "චීනයෙන් ශ්‍රී ලංකාවට රුපියල් බිලියන 61.5ක්", "News Content": "චීනයෙන් ශ්‍රී ලංකාවට රුපියල් බිලියන හැට එකයි දශම පහක මූල්‍ය පහසුකමක් සලසා තිබෙනවා. චීන සංවර්ධන බැංකුව සහ ශ්‍රී ලංකා රජය ආර් එම් බී කාලින මූල්‍ය පහසුකම් ගිවිසුමට එළඹ තිබෙනවා. ඒ අනුවයි රුපියල් බිලියන හැට එකයි දශම පහක මුදලක් ශ්‍රී ලංකාවට හිමි වන්නේ. ශ්‍රී ලංකා රජයේ ඉල්ලීම පරිදි අදාල මූල්‍ය පහසුකම ලබාදුන් බව ශ්‍රී ලංකාවේ චීන තානාපති කාර්යාලය සදහන් කරනවා. මෙරට කොරෝනා වසංගතය පාලනය,  ආර්ථික පුනර්ජීවනය,  මූල්‍ය ස්ථාවරභාවය සහ ජීවනෝපාය වැඩි දියුණු කිරීම වෙනුවෙන් අදාළ මූල්‍ය පහසුකම සැලසීමට චීන සංවර්ධන බැංකුව කටයුතු කළා.     ", "URL": "https://www.itnnews.lk/2023/10/05/356710/", "Category": "දේශීය පුවත්", "Parent URL": null}