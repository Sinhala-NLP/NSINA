{"Source": "ITN news", "Timestamp": "මාර්තු 8, 2023 09:59", "Headline": "සොත්ති උපාලිගේ පුතාගේ සමීපතමයෙකු අත්අඩංගුවට", "News Content": "බන්ධනාගාර ගතව සිටින අපරාධකල්ලි සාමාජික සොත්ති උපාලි නැමැත්තාගේ පුතාගේ සමීපතමයෙකු නවීන වර්ගයේ පිස්තෝලයක් සමඟ විශේෂ කාර්ය බලකාය අත්අඩංගුවට ගත්තා. විශේෂ කාර්ය බලකායේ බුද්ධි අංශයට ලැබුණු තොරතුරකට අනුව බොරැල්ල ප්‍රදේශයේ දී මෙම 28 හැවිරිදි සැකකරු අත්අඩංගුවට ගැනුනා. ඔහු ළඟ තිබි නවීන වර්ගයේ පිස්තෝලයක් සොයා ගත් අතර ඔහුගේ ජංගම දුරකතනය ද විශේෂ කාර්ය බලකාය සිය භාරයට ගත්තා. සැකකරු සොත්ති උපාලිගේ පුතෙකු වන ශිරන්ත ගයාන් හෙවත් ගයියා නැමැත්තාගේ සමීපතමයෙකු බවටයි හදුනාගෙන තිබෙන්නේ.           ", "URL": "https://www.itnnews.lk/2023/10/05/466167/", "Category": "Breaking News,දේශීය පුවත්", "Parent URL": null}