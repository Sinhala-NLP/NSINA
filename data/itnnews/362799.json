{"Source": "ITN news", "Timestamp": "සැප්තැම්බර් 16, 2021 09:16", "Headline": "තලෙයිබාන් සංවිධානය ඇෆ්ගනිස්ථානයේ බලයට පත්වී අදට මාසයයි", "News Content": "තලෙයිබාන් සංවිධානය ඇෆ්ගනිස්ථානයේ බලයට පත්වී අදට මසක් ගතව ගොස් තිබෙනවා. මේ වන විට ඇෆ්ගනිස්ථානය දැඩි මානුෂිය අර්බුදයකට මුහුණ පා ඇති බවයි විදෙස් වාර්තා පෙන්වා දෙන්නේ. ඉස්ලාමීය ශරියා නීතින්ට අනුකූලව නව ඉස්ලාමීය එමිරේටය නමින් හදුන්වන ඇෆ්ගනිස්ථානයේ සිවිල් වැසියන් මේ වන විට ගැටලු රැසකට මුහුණ පා සිටිනවා. ආහාර අර්බුදය ඉන් ප්‍රධානයි. තවමත් ඇෆ්ගනිස්ථානය රාජ්‍යයක් ලෙස පිළිගැනීමට ජාත්‍යන්තරයේ රටවල් බොහෝමයක් සූදානමක් නැති පසුබිමක තවත් රටවල් කිහිපයක් ඇෆ්ගනිස්ථානයට මානුෂිය ආධාර ලබාදීමට කටයුතු කරමින් සිටින බව විදෙස් වාර්තා සදහන් කරනවා.         ", "URL": "https://www.itnnews.lk/2023/10/05/362799/", "Category": "Breaking News,ජාත්‍යන්තර පුවත්", "Parent URL": null}