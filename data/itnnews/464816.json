{"Source": "ITN news", "Timestamp": "මාර්තු 2, 2023 16:44", "Headline": "ශ්‍රී ලංකා ගමනාගමන මණ්ඩලයේ සේවකයින්ට සතුටු හිතෙන ආරංචියක්", "News Content": "ශ්‍රී ලංකා ගමනාගමන මණඩලයේ සේවකයින්ට අදාළ 2023 පෙබරවාරි මස වැටුප් මීට ඉහත මාසවල ගෙවීම් කළ ආකාරයටම ප්‍රමාදයකින් තොරව ගෙවීමට අමාත්‍යාංශයීය උපදේශක කාරක සභාවේදී පසුගියදා එකඟත්වය පළ වී තිබෙනවා. පසුගිය කාල වකවානුවන්හිදී ශ්‍රී ලංකා ගමනාගමන මණ්ඩලය දේශපාලනීකරණයවීමේ ගැටලුවට මුහුණ දුන් බවත් එම නිසා සේවකයින් බඳවා ගැනීමේදී නිසි ක්‍රමවේදයන් අනුගමනය නොකිරීම හේතුවෙන් මතුව ඇති ගැටලු විසඳීමට පියවර ගෙන ඇති බවයි මෙහිදී අමාත්‍යවරයා කියා සිටියේ. ඒ අනුව සේවක වැටුප් සම්බන්ධ ගැටලු විසඳීම සඳහා ජාතික වැටුප් හා සේවක කොමිෂන් සභාව සමඟ තවදුරටත් සාකච්ඡා කරමින් සිටින බවද අමාත්‍යවරයා සඳහන් කළා. ", "URL": "https://www.itnnews.lk/2023/10/05/464816/", "Category": "දේශීය පුවත්", "Parent URL": null}