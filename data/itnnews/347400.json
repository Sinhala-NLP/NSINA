{"Source": "ITN news", "Timestamp": "ජූලි 6, 2021 13:30", "Headline": "නාඳුනන තුවක්කුකරුවන් පිරිසක් නයිජීරියාවේ පාසල් ළමුන් 140 දෙනෙකු පැහැර ගනී", "News Content": "නාදුනන තුවක්කුකරුවන් පිරිසක් නයිජීරියාවේ පාසල් ළමුන් 140 දෙනෙකු පැහැර ගෙන ගොස් ඇති බව වාර්තා වනවා. වයඹ දිග නයිජීරියාවේ කඩූනා නගරයේ පාසලක ළමුන් පිරිසකුයි මෙලෙස පැහැර ගැනීමට ලක්ව ඇත්තේ.  යතුරුපැදි වලින් පැමිණි තුවක්කුකරුවන් පිරිස පාසලේ ආරක්ෂක වැට කඩා බිද දමා පාසලට ඇතුලු වී තිබෙනවා. මේ අතර එරට රෝහලක ප්‍රතිකාර ලබමින් සිටි පුද්ගලයින් අට දෙනෙකු පැහැර ගැනීමට ලක්ව ඇති බවයි විදෙස් මාධ්‍ය සදහන් කරන්නේ. එම පිරිස අතරට හෙදියන් දෙදෙනෙකු සහ මාස දොලහක් වයසැති බිළිදෙකුද ඇතුලත්.   ", "URL": "https://www.itnnews.lk/2023/10/05/347400/", "Category": "ජාත්‍යන්තර පුවත්", "Parent URL": null}