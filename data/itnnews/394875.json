{"Source": "ITN news", "Timestamp": "පෙබරවාරි 14, 2022 10:07", "Headline": "චීනයේ බීජිං අගනුවරට කාලගුණයෙන් අනතුරු ඇඟවීමක්", "News Content": "චීනයේ බීජිං අගනුවරට හිම කුණාටුවක් ඇති විය හැකි බවට කාලගුණ අංශ අනතුරු අඟවනවා. බීජිං නගරයට ඊයේ දිනයේ සිට අධික හිම පතනයක් සිදුවන බවයි විදෙස් මාධ්‍ය සඳහන් කරන්නේ. බීජිං නගරයේ ඇතැම් ප්‍රදේශ වලට මිලිමීටර 40 ඉක්මවූ හිම පතනයක් සිදුව තිබෙනවා. අනවශ්‍ය ගමන් බිමන් යාමෙන් වැළකී සිටින ලෙසයි බලධාරීන් දැනුම්දී ඇත්තේ. බීජිං නගරයේ උෂ්ණත්වය සෙල්සියස් අංශක සෘණ 6 ක් තරම් පහළ අගයක පවතිනවා. අධික හිම පතනය හේතුවෙන් පසුගිය 4 වනදා ආරම්භවූ බීජිං ශීත සෘතු ඔලිම්පික් තරගාවලියට ද බලපෑම් සිදුව ඇති බවයි වාර්තා වන්නේ. වාහන තදබදය අවම කිරීමට පොලිස් නිලධාරීන් 4,300 කට අධික සංඛ්‍යාවක් යොදවා ඇති අතර මාර්ගයන්හි හිම ඉවත් කිරීමට ස්වෙච්ඡාවෙන් ඉදිරිපත් වූ හාරදහසකට අධික පිරිසක් සේවයේ නිරතව සිටිනවා.         ", "URL": "https://www.itnnews.lk/2023/10/05/394875/", "Category": "ජාත්‍යන්තර පුවත්", "Parent URL": null}