{"Source": "ITN news", "Timestamp": "මැයි 25, 2022 19:20", "Headline": "ආර්ථික අර්බුදයකට රට ඇද දැමූ නිලධාරීන්ට වැඩ වරදින ලකුණු", "News Content": "වගකීම් පැහැරහරින ලද නිලධාරීන් ඇතුළු සියලු දෙනා සම්බන්ධයෙන් පරීක්ෂණ සිදුකිරීමට පාර්ලිමේන්තු විශේෂ කාරක සභාවක් පත්කරන ලෙස කෝප් කමිටුව නිර්දේශ කර තිබෙනවා. වත්මන් ආර්ථික අර්බුදය දක්වා සිය වගකීම් පැහැර හරින ලද නිලධාරීන් ඇතුළු සියලු දෙනා සම්බන්ධයෙන් පරීක්ෂණ සිදුකිරීමට පාර්ලිමේන්තු විශේෂ කාර්ක සභාවක් පත්කරන්නැයි පොදු ව්‍යාපාර පිළිබද කාරක සභාවේ සභාපති මහාචාර්ය චරිත හේරත් මහතා නිර්දේශ කළා. ආර්ථිකය මෙහෙයවූ කිහිප දෙනෙකුගේ තීරණ හේතුවෙන් මුලුමහත් රටම අද විශාල අර්බුදයකට පත්ව තිබෙනවා. එය අපරාධයක් සේ සලකා මේ සම්බන්ධයෙන් පරීක්ෂණ කළ යුතු බවත් කෝප් කමිටු සභාපතිවරයා පෙන්වා දෙනවා. විගණකාධිපති වාර්තා සහ වර්තමාන කාර්යසාධනය පිළිබද පරීක්ෂා කිරීම වෙනුවෙන් ශ්‍රී ලංකා මහ බැංකු නිලධාරීන් කෝප් කමිටුව හමුවට අද කැදවූ අවස්ථාවේදීයි මෙම නිර්දේශ ලබාදීම සිදුවුණේ.         ", "URL": "https://www.itnnews.lk/2023/10/05/413181/", "Category": "දේශීය පුවත්", "Parent URL": null}