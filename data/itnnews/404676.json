{"Source": "ITN news", "Timestamp": "මාර්තු 30, 2022 12:06", "Headline": "ජාතික රෝහලේ රසායනාගාර පරීක්ෂණ සීමා කෙරේ", "News Content": "ජාතික රෝහලේ රසායනාගාර තුළ දෛනිකව සිදුකෙරෙන සාමාන්‍ය පරීක්ෂණ සීමා කරන ලෙස එම රෝහලේ නියෝජ්‍ය අධ්‍යක්ෂ වෛද්‍ය සමිද්ධි සමරකෝන් මහත්මිය රෝහලේ සියලු අංශ ප්‍රධානීන් වෙත දැනුම්දී තිබෙනවා. පරීක්ෂණ කට්ටල හිගවීම හේතුවෙනුයි සාමාන්‍ය රසායනාගාර පරීක්ෂණ අත්හිටුවීමටයි ජාතික රෝහල තීරණය කර ඇත්තේ. ඒ අනුව අත්‍යවශ්‍ය පරීක්ෂණ හැර අනෙකුත් දෛනික සාමාන්‍ය පරීක්ෂණ අත්හිටුවන ලෙසයි ජාතික රෝහලේ නියෝජ්‍ය අධ්‍යක්ෂවරිය අංශ ප්‍රධානීන්ට දැනුම්දී තිබෙන්නේ. පරීක්ෂණ කටයුතු සදහා ජාතික රෝහල වෙත පැමිණ රෝගීන්ට කියාසිටියේ සාමාන්‍ය පරීක්ෂණ සීමාකර ඇති බවයි. ඖෂධ නිෂ්පාදන සැපයුම් සහ නියාමන අමාත්‍යාංශයේ ලේකම් සමන් රත්නායක මහතාගෙන් අප කළ විමසීමකදී ඔහු කියාසිටියේ ජාතික රෝහලේ මෙවැනි තත්ත්වයක් ඇතිවී තිබෙන බවට තමන් දැනුවත්කර නැති බවයි. මේ අතර රාජ්‍ය අමාත්‍ය මහාචාර්ය චන්න ජයසුමන මහතා ඊයේ ප්‍රතාශ කළේ රෝහල් වෙත හිගයකින් තොරව ඖෂධ සැපයීමට හැකි සෑම පියවරක්ම ගෙන ඇති බවයි.     ", "URL": "https://www.itnnews.lk/2023/10/05/404676/", "Category": "දේශීය පුවත්", "Parent URL": null}