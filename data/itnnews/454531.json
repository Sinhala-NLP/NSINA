{"Source": "ITN news", "Timestamp": "ஜனவரி 9, 2023 12:44", "Headline": "மக்களின் எதிர்பார்ப்புக்களை நிறைவேற்றாத அரசியல்வாதிகள் நிராகரிக்கப்பட வேண்டும்..", "News Content": "மக்களின் எதிர்பார்ப்புக்களை நிறைவேற்றாத அரசியல்வாதிகளை மக்கள் நிராகரிக்க வேண்டுமென மிஹிந்தலை ரஜமகா விகாரையின் விகாராதிபதி வளவாஹெங்குனவெவே தம்மரத்தன தேரர் தெரிவித்துள்ளார். அநுராதபுரம் பிரதேசத்தில் கர்ப்பிணி தாய்மார்களுக்கு உணவு வழங்கும் நிகழ்வில் கலந்துக்கொண்டதன் பின்னர் கருத்து தெரிவிக்கையிலேயே அவர் இவ்வாறு தெரிவித்தார். தேர்தல் அரசியல்வாதிகளுக்கான தேவையாக மாத்திரம் உள்ளதாகவும், சாதாரண மக்களின் தேவை அல்ல எனவும் அவர் குறிப்பிட்டுள்ளார். 75 வருடங்களாக அரசியல்வாதிகள் சாதாரண மக்களை ஏமாற்றியுள்ள நிலையில் மக்கள் பிரச்சினைகளை எதிர்கொண்டுள்ள சந்தர்ப்பத்தில் எவரும் மக்களை நோக்கி வருவதில்லையெனவும் வளவாஹெங்குனவௌ தம்மரத்தன தேரர் தெரிவித்துள்ளார். தற்போது தேர்தல் நெருங்கும் நிலையில் நிவாரணங்களை வழங்கி மக்களோடு நெருங்குவதற்கு அரசியல் வாதிகள் முயற்சிப்பதாகவும் அவர் குறிப்பிட்டுள்ளார். மக்கள் ஏமாற்றமடைந்தது போதுமெனவும் அவர் மேலும் தெரிவித்துள்ளார். ", "URL": "https://www.itnnews.lk/2023/10/05/454531/", "Category": "Breaking News,தேசிய செய்திகள்", "Parent URL": null}