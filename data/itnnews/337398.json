{"Source": "ITN news", "Timestamp": "මැයි 17, 2021 15:38", "Headline": "වරාය නගර පනත් කෙටුම්පතේ ශ්‍රේෂ්ඨාධිකරණ මතය හෙට පාර්ලිමේන්තුවට", "News Content": "වරාය නගර කොමිෂන් සභා පනත් කෙටුම්පත පිළිබද ශ්‍රේෂ්ඨාධිකරණ මතය කතානායකවරයා පාර්ලිමේන්තුවට හෙට (18) ඉදිරිපත් කිරීමට නියමිතයි. ඒ අනුව හෙට (18) සහ අනිද්දා (19) යන දිනයන්හිදී මීට අදාළ විවාදය පැවැත්වෙනු ඇති. අදාළ ඡන්ද විමසීම 20 වනදා පස්වරු 4 ට පැවැත්වීමට නියමිතයි. මෙම කාලය තුළ පාර්ලිමේන්තු මන්ත්‍රීවරුන්ට හැර වෙනත් බාහිර කිසිවෙකුට පාර්ලිමේන්තු පරිශ්‍රයට පැමිණීම තහනම් කර තිබෙනවා.       ", "URL": "https://www.itnnews.lk/2023/10/05/337398/", "Category": "දේශීය පුවත්", "Parent URL": null}