{"Source": "ITN news", "Timestamp": "ජූලි 31, 2022 09:33", "Headline": "වෙඩි තැබීමකින් පුද්ගලයෙක් ජිවිතක්ෂයට", "News Content": "වෙරළබඩ පොලිස් වසමේ විවේකානන්ද කන්ද පාරේ දී සිදුවූ වෙඩි තැබීමකින් පුද්ගලයෙකු මියගොස් තිබෙනවා. යතුරුපැදියකින් පැමිණි නාදුනන පුද්ගලයින් දෙදෙනෙකු වෙඩි තැබීම සිදුකර පලාගොස් ඇති බව පොලීසිය පවසනවා. වෙඩි තැබීමෙන් තුවාල ලැබූ පුද්ගලයා කොළඹ ජාතික රෝහලට ඇතුළත් කිරීමෙන් පසු මියගොස් තිබෙනවා. මෙලෙස මියගොස් ඇත්තේ අවුරුදු 51 ක් වන විවේකානන්ද කන්ද පාර කොටහේන ප්‍රදේශයේ පදිංචිකරුවෙක්. වෙඩි තැබීමට හේතුව මෙතෙක් හෙළිවී නොමැති අතර සැකකරුවන් අත්අඩංගුවට ගැනීම සදහා වෙරළබඩ පොලීසිය විමර්ශන සිදුකරනවා.          ", "URL": "https://www.itnnews.lk/2023/10/05/425986/", "Category": "දේශීය පුවත්", "Parent URL": null}