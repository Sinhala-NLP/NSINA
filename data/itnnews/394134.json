{"Source": "ITN news", "Timestamp": "පෙබරවාරි 10, 2022 09:30", "Headline": "ගතවූ පැය 24 තුළ වැඩිම කොරෝනා ආසාදිත සංඛ්‍යාව අමෙරිකාවෙන් වාර්තා වෙයි", "News Content": "ගතවූ පැය 24 තුළදී ඉහළම කොරෝනා ආසාදිත සංඛ්‍යාව අමෙරිකාවෙන් වාර්තා වුණා. එම සංඛ්‍යාව 227,458ක් ලෙසයි වර්ල්ඩෝ මීටර් වෙබ් අඩවිය සඳහන් කරන්නේ. ඒ අනුව අමෙරිකාවෙන් වාර්තා වන සමස්ත කොරෝනා ආසාදිත සංඛ්‍යාව 78,824,393 දක්වා ඉහළ ගොස් තිබෙනවා. ඊයේ දිනයේදී එරටින් කොරෝනා මරණ 2,785 ක් වාර්තා වුණා. ඒ අනුව අමෙරිකාවෙන් වාර්තා වන කොරෝනා මරණ සංඛ්‍යාව නව ලක්ෂ තිස් පන්දහස ඉක්මවා ගිය බවයි එරට සෞඛ්‍ය අංශ නිවේදනය කරන්නේ.   ", "URL": "https://www.itnnews.lk/2023/10/05/394134/", "Category": "ජාත්‍යන්තර පුවත්", "Parent URL": null}