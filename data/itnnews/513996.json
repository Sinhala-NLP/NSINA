{"Source": "ITN news", "Timestamp": "සැප්තැම්බර් 7, 2023 05:10", "Headline": "විශ්වවිද්‍යාල සඳහා සුදුසුකම් ලැබූ සිසුන්ට විශේෂ දැනුම්දීමක්", "News Content": "2022 අ.පො.ස උසස් පෙළ ප්‍රතිඵල මත විශ්වවිද්‍යාල සඳහා සුදුසුකම් ලැබූ සිසුන්ට අයදුම්පත් ඉදිරිපත් කිරීම සම්බන්ධයෙන් විශ්වවිද්‍යාල ප්‍රතිපාදන කොමිෂන් සභාව නිවේදනයක් නිකුත් කර තිබෙනවා. ඒ අනුව සැප්තැම්බර් මස 14 වන දින සිට මේ සඳහා අයදුම්පත් කැඳවීම සිදු කරන බව එම සභාවේ සභාපති ජ්‍යෙෂ්ඨ මහාචාර්ය සම්පත් අමරතුංග පවසන්නේ. මෙවර 2022/2023 අධ්‍යයන වර්ෂය සඳහා විශ්වවිද්‍යාල සඳහා අයදුම් කිරීමට සිසුන් 45,000ක පිරිසක් සුදුසුකම් ලබා ඇති අතර විශ්වවිද්‍යාල ප්‍රවේශය සඳහා අයදුම්පත් හා අත්පොත බලයලත් පොත්හල් මගින් ලබාගත හැකියි.   ", "URL": "https://www.itnnews.lk/2023/10/05/513996/", "Category": "නවතම පුවත්", "Parent URL": null}