{"Source": "ITN news", "Timestamp": "ජූනි 19, 2021 12:03", "Headline": "අත්අඩංගුවට ගත් පාස්කු මොළකරුවන් ගැන අජිත් රෝහණගෙන් හෙළිදරව්වක්", "News Content": "පාස්කු ප්‍රහාරය සම්බන්ධයෙන් රහස් පොලීසියත් ත්‍රස්ත විමර්ශන කොට්ඨාසයත් තවදුරටත් විමර්ශන සිදු කරගෙන යනවා. මේ වෙනකොට ඒ සම්බන්ධයෙන් අත්අඩංගුවට ගත් සැකකරුවන් ගණන 724 ක්. පාස්කු ඉරිදා සිදුවූ ත්‍රස්ත ප්‍රහාරය සම්බන්ධයෙන් විමර්ශන සිදුකරන අපරාධ පරීක්ෂණ දෙපාර්තමේන්තුව හා ත්‍රස්ත විමර්ශන කොට්ඨාසය සැකකරුවන් අත්අඩංගුවට ගැනීම මෙන්ම ඔවුන්ගේ වත්කම් හා දේපළ සම්බන්ධයෙන් ද දැඩි අවධානයක් යොමු කළා. ඇතැම් පුද්ගලයින්ගේ දේපළ ද තහනම් කිරීමටයි පියවර ගැනුනේ. දේශීය හා විදේශීය මුදල් රන් භාණ්ඩ හා මැණික් ද මෙම ත්‍රස්ත ක්‍රියාවට සම්බන්ධවූවන්ගේ භාරයේ තිබී සොයා ගැණුනා. ඒවායේ වටිනාකම රුපියල් මිලියන 205 කට අධිකයි. අත්අඩංගුවට ගත් සැකකරුවන් 724 දෙනාගෙන් 227 දෙනෙකු බන්ධනාගාරගත කර තිබෙන අතර 83 දෙනෙකු රැදවුම් නියෝග මත පොලීසිය භාරයේ පසුවනවා.     ", "URL": "https://www.itnnews.lk/2023/10/05/343685/", "Category": "දේශීය පුවත්", "Parent URL": null}