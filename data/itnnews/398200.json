{"Source": "ITN news", "Timestamp": "පෙබරවාරි 27, 2022 11:24", "Headline": "අඹුසැමි යුවලක් නුවරඑලියේ හෝටල් කාමරය තුළදී මිය යයි (Photos)", "News Content": "නුවරඑලිය ප්‍රදේශයේ සංචාරකයක් සඳහා පැමිණි අඹුසැමි යුවලක් නුවරඑලිය කලුකැලේ ප්‍රදේශයේ නවාතැන්පොලක කාමරයක් තුල  අලුයම මියගොස්  තිබෙනවා. මෙසේ මියගොස් ඇත්තේ කුරුණැගල ගොකරැල්ල නැකන්න ප්‍රදේශයේ පදිංචි එච්.එම්.ඒ.කේ.හේරත් (59) ,එම්.ඒ.එම්.එන්.මොලගොඩ (58) යන අයයි. කුරුණැගල ගොකරැල්ල ප්‍රදේශයේ සිට නුවරඑලිය කලුකැලේ ප්‍රදේශයේ පෞද්ගලික නවාතැන්පොලට පැමිණි මිය ගිය අඹුසැම් යුවල පවුලේ සමාජිකයන් සමග පැමිණ ඊයේ මධ්‍යම රාත්‍රිය තෙක් නවාතැන්පොලේ බාබකියු උදුනෙන් මස් පුළුස්සා අනුභව කිරිමෙන් අනතුරුව එම අඹුසැමි යුවල නුවරඑලිය ප්‍රදේශයේ පවතින අධික සිතල කාලගුණයත් සමග බාබකියු උදුන සිය කාමරය වෙත රැගෙන ගොස් තබා නින්දට ගොස් ඇත. මිය ගිය අඹුසැමි යුවල අද අලුයම අවදි නොවිම නිසා පවුලේ සාමජිකයන් විසින් ඔහුන් දෙදෙනා රැඳී සිටි කාමරය විවෘත කර බලන අවස්ථාථාවේ දෙදෙනාම මියගොස් සිට ඇති බවයි පොලීසිය පවසන්නේ. බාබකියු උදුනේ පිටවන විස දුමාරය අග්‍රහණය විමෙන් දෙදෙනා මිය යන්නට ඇති බව සිද්ධිය සම්බන්ධයෙන් පරික්ෂණ පවත්වන නුවරඑලිය පොලීසිය සැක කරයි. සිද්ධිය සම්බන්ධයෙන් නුවරඑලිය මහෙස්ත්‍රාත්වරයාගේ ස්ථාන පරික්ෂාවෙන් පසු සිරුර පශ්චාත් මරණ පරික්ෂණය සඳහා නුවරඑලිය මහ රෝහලේ අධිකරණ වෛද්‍යවරයා වෙත යොමු කර තිබෙනවා.   ", "URL": "https://www.itnnews.lk/2023/10/05/398200/", "Category": "දේශීය පුවත්", "Parent URL": null}