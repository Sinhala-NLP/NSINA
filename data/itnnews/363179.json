{"Source": "ITN news", "Timestamp": "සැප්තැම්බර් 17, 2021 13:43", "Headline": "මෙක්සිකෝ දේශසීමා ආසන්නයේ සංක්‍රමණිකයන්ගේ ගැටලුව තවදුරටත් උත්සන්න වෙයි", "News Content": "මෙක්සිකෝ දේශසීමා ආසන්නයේ සංක්‍රමණිකයන්ගේ ගැටලුව තවදුරටත් උත්සන්න වී තිබෙනවා. මෙක්සිකෝව සහ ටෙක්සාස් ප්‍රාන්තය යා කෙරෙන ඩෙල්රියෝ ගංගාව ආශ්‍රිත ප්‍රදේශයේ දස දහසකට අධික සංක්‍රමණිකයන් පිරිසක් දේශසීමා හරහා පිටව යාමට සුදානමින් සිටිනවා. දින ගණනක සිට මෙසේ රැදී සිටින පිරිස් දැඩි මානුෂීය අර්බුදයකට මුහුණ පා ඇති බවයි විදෙස් වාර්තා පෙන්වා දෙන්නේ. ආහාර සහ ජලය නොමැතිකම හේතුවෙන් විශාල පිරිසක් අසරණභාවයට පත්ව සිටිනවා. සෙල්සියස් අංශක 40 ට ආසන්න වූ දැඩි උෂ්ණත්වයෙන් ද ඔවුන් පීඩා විදින බවයි පැවසෙන්නේ. මෙහි රැදී සිටින බොහෝමයක් පිරිස් හයිටි,  කියුබා, වෙනිසියුලා සහ නිකරගුවා රාජ්‍යයන්ට අයත් වනවා. ජෝ බයිඩන් පාලනය සරණාගතයන් සම්බන්ධයෙන් ගෙන ආ නව නීති හේතුවෙන් ඔවුන් දැඩි අසරණභාවයකට පත්ව සිටිනවා.     ", "URL": "https://www.itnnews.lk/2023/10/05/363179/", "Category": "ජාත්‍යන්තර පුවත්", "Parent URL": null}