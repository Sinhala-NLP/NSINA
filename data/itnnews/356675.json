{"Source": "ITN news", "Timestamp": "අගෝස්තු 17, 2021 15:53", "Headline": "ඕස්ට්‍රේලියාවේ Covid රෝගීන් ඉහළ යා හැකි බවට අනතුරු ඇඟවීම්", "News Content": "ඉදිරි සති කිහිපය තුළ ඕස්ට්‍රේලියාවේ කොරෝනා රෝගීන්ගේ සංඛ්‍යාව ඉහළ යා හැකි බවට එරට බලධාරීන් අනතුරු අඟවා තිබෙනවා. ඕස්ට්‍රේලියාවේ දෛනික කොරෝනා ආසාදිතයින් වාර්තාගත මට්ටමකට පැමිණීම සහ මරණ වළක්වා ගැනීම සඳහා එන්නත් ලබා ගන්නා ලෙසයි සෞඛ්‍ය බලධාරීන් ජනතාවගෙන් ඉල්ලා සිටින්නේ. ඉදිරි සති දෙක තුනක කාලය වඩාත් තීරණාත්මක බවයි එරට සෞඛ්‍ය අංශ අනතුරු අඟවන්නේ. ඔස්ට්‍රෙලියාවේ විශාලතම නගරය වන සිඩ්නි නුවර කොරෝනා වයිරසයේ කේන්ද්‍රස්ථානය බවට පත්ව තිබෙනවා. කොරෝනා වයිරසයේ ඩෙල්ටා ප්‍රභේදය පැතිර යාමත් සමඟයි මෙම තත්වය උද්ගත වී ඇත්තේ. ඊයේ දිනයේ දී පමණක් ඔස්ට්‍රෙලියාවෙන් ආසාදිතයින් 512 දෙනෙකු හඳුනාගෙන තිබෙනවා.     ", "URL": "https://www.itnnews.lk/2023/10/05/356675/", "Category": "ජාත්‍යන්තර පුවත්", "Parent URL": null}