{"Source": "ITN news", "Timestamp": "මාර්තු 20, 2022 11:32", "Headline": "දැව හෙලීමේ නව බලපත්‍ර නිකුත් කිරීමේදී ඊට සරිලන පැල රෝපණය අනිවාර්ය කිරීමේ නව චක්‍රලේඛයක්", "News Content": "දැව හෙලීමේ නව බලපත්‍ර නිකුත් කිරීමේදී ඊට සරිලන පැල රෝපණය අනිවාර්ය කිරීමේ නව චක්‍රලේඛයක් නිකුත් කර අතැයි අමාත්‍ය චමල් රාජපක්ෂ මහතා පවසනවා. මෙම චක්‍රලේඛයට අදාළ උපදෙස් අමාත්‍යවරයා ස්වදේශ කටයුතු රාජ්‍ය අමාත්‍යාංශයේ ලේකම් එන් එච් එම් චිත්‍රානන්ද මහතා වෙත ලබා දී තිබෙනවා. ඒ අනුව සියලු දිස්ත්‍රික් ලේකම්වරුන්ට, ප්‍රාදේශීය ලේකම්වරුන්ට හා ග්‍රාම නිලධාරීන්ට උපදෙස් ඇතුළත් චක්‍රලේඛය යොමු කෙරෙනු ඇති. ලබන 31 වනදායින් පසු නිකුත් කරන සෑම දැව හෙලීමේ බලපත්‍රයක් සඳහාම මෙම නීතිය ක්‍රියාත්මකයි. ශාක රෝපණය කිරීම සඳහා තම ඉඩම තුළ ප්‍රමාණවත් හා සුදුසු ඉඩකඩ නොමැති අවස්ථාවකදී ග්‍රාමනිලධාරිවරයා නියම කරන පොදු ස්ථානයක නව ශාක රෝපණය කළ යුතු වනවා. පැළ සිටුවනු ලබන සෑම අවස්ථාවකදීම ග්‍රාම නිලධාරීන් සටහන් ලේඛනයක් තබා ගත යුතු අතර එහි පිටපතක් සමඟ දැව හෙලීම් ඉල්ලුම් පත්‍රය ප්‍රාදේශීය ලේකම් කාර්යලය වෙත ලබා දිය යුතුයි.         ", "URL": "https://www.itnnews.lk/2023/10/05/402767/", "Category": "Breaking News,දේශීය පුවත්", "Parent URL": null}