{"Source": "ITN news", "Timestamp": "ජූලි 2, 2023 08:30", "Headline": "මුතු රාජා යන්න යයි – ඉන්න තැනක පරිස්සමින් ඉන්න ඇත් රජුනි", "News Content": "තායිලන්තය විසින් මීට වසර 22 කට පෙර ශ්‍රී ලංකාවට පරිත්‍යාග කළ මුතු රාජා හෙවත් ” සක්සුරින් ” 07/02 දින උදෑසන යළිත් ආපසු තායිලන්තය වෙත රුසියානු විශේෂ භාණ්ඩ ප්‍රවාහන ගුවන් යානයක් මගින් රැගෙන ගියා මෙම ඇතා ගුවන් මගින් රැගෙන යාම සඳ හා රුසියාවේ ඉලුෂියන් – 76 වර්ගයේ , ඇංජින් 04 කින් බල ගැන්වෙන විශාලතම භාණ්ඩ ප්‍රවාහන ගුවන් යානයක් 06/30 දින රාත්‍රී 11.30 ට කටුනායක ගුවන් තොටුපොළ වෙත පැමිණ තිබූ බවයි අප වාර්තාකරු පැවසුවේ. විශේෂයෙන් සකස් කරන ලද කූඩුවක බහා මුතු රාජා 07/02 දින අලුයම 03.00 ට පමණ කටුනායක ගුවන් තොටුපොළ වෙත ඉතා පරිස්සමෙන් රැගෙන ඒමට පියවර ගෙන තිබූ අතර අලුයම 04.30 ට පමණ මෙම ඇතා ගුවන් යානය වෙත පැටවීම සිදු කර තිබෙනවා. රුසියානු එවියාකොන් සිටොට්‍රාන්ස් ගුවන් සේවයේ ( Aviacon Zitotrans ) ඒ.එසෙඩ්.එස්.- 5701 ( AZS – 5701 ) දරන ගුවන් යානය 07/02 දින උදෑසන 07.30 කටුනායක ගුවන් තොටුපොළෙන් , තායිලන්තයේ බැංකොක් නුවර\n” ෂියන්මායි” ගුවන් තොටුපොළ බලා පිටත්ව ගියා මෙම ගුවන් ගමන සදහා පැය 05 ක පමණ කාලයක් ගත වන බව සදහන් වනවා. ", "URL": "https://www.itnnews.lk/2023/10/05/496627/", "Category": "දේශීය පුවත්", "Parent URL": null}