{"Source": "ITN news", "Timestamp": "අප්‍රේල් 23, 2021 12:35", "Headline": "ඔලිම්පික් ගිනි සිළුව රැගෙන ගිය රැළියේ කොවිඩ් ආසාදිතයෙක්", "News Content": "පසුගිය සතියේ ඔලිම්පික් ගිනි සිළුව රැගෙන ගිය රැළියේ කොවිඩ් ආසාදිතයෙක් වාර්තා වී තිබෙනවා. ටෝකියෝ ඔලිම්පික් සංවිධායකයින් පවසන්නේ පසුගිය සතියේ ඔලිම්පික් ගිනි සිළුව රැගෙන ගිය රැළියේ සිටි පොලිස් නිලධාරියෙකු හට කොරෝනා වෛරසය ආසාධනය වී ඇති බවයි. පසුගිය මාර්තු මාසයේ අග සිට ඔලිම්පික් ගිනි සිළුව රැගෙන යන රැළිය හා සම්බන්ධ වූ තහවුරු කළ ආසාධන සිද්ධිය මෙය බවද සදහන් වනවා. 30 හැවිරිදි වියේ පසුවන පොලිස් නිලධාරියා අප්‍රේල් 17 වන දින නාඔෂිමා නගරයේ රථ වාහන පාලනය සදහා සම්බන්ධ වී සිටි බවද වාර්තා වනවා. කෙසේ වෙතත් මෙම නිලධාරියා මුඛ ආවරණයක් පැළද සිටි බවත් ඔහු රැළියේ ධාවනයේ යෙදුනු සාමාජිකයින් සමග කිසිදු සබදතාවයක් පවත්වා නොමැති බවත් පැවසෙනවා. ", "URL": "https://www.itnnews.lk/2023/10/05/333166/", "Category": "Breaking News,ජාත්‍යන්තර පුවත්", "Parent URL": null}