{"Source": "ITN news", "Timestamp": "டிசம்பர் 23, 2021 16:49", "Headline": "LPL இறுதிப்போட்டி இன்று..", "News Content": "2021ம் ஆண்டுக்கான எல்பிஎல் தொடரின் இறுதிப்போட்டி இன்று இடம்பெறவுள்ளது. கோல் கிளேடியேட்டர்ஸ் மற்றும் ஜப்னா கிங்ஸ் ஆகிய அணிகளுக்கிடையில் ஹம்பாந்தோட்டையில் பலப்பரீட்சை இடம்பெறவுள்ளது. இரு அணிகளும் இரண்டாவது முறையாக இறுதிப்போட்டியில் பங்கேற்கின்றமை விசேட அம்சமாகும். முதலாவது எலிபிஎல் பருவக்கால கிரிக்கட் தொடரில் ஜப்னா கிங்ஸ் அணி கிண்ணத்தை வென்றது. இரு அணிகளும் சமபலம் பொருந்திய அணிகள் என்பதால் போட்டி இறுதி வரை சுவாரஸ்யம்மிக்கதாக அமையுமென எதிர்பார்க்கப்படுகிறது. இதேவேளை எல்பிஎல் தொடர் வரலாற்றில் அதிக வெற்றிகளை பெற்ற அணியாக ஜப்னா கிங்ஸ் அணி காணப்படுகின்றது. ஆகவே போட்டி குறித்த ஊகங்களில் ஜப்னா அணியின் வெற்றிவாய்ப்பு அதிகமாக காணப்படுகிறது. இந்நிலையில் எதிர்பார்ப்பு மிக்க பலப்பரீட்சை இன்று இரவு 7.30 மணியளவில் ஆரம்பமாகவுள்ளது. ", "URL": "https://www.itnnews.lk/2023/10/05/384584/", "Category": "Breaking News,அண்மைய செய்திகள்,கிரிக்கெட்,விளையாட்டு", "Parent URL": null}