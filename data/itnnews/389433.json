{"Source": "ITN news", "Timestamp": "ජනවාරි 18, 2022 11:57", "Headline": "ශ්‍රී ලංකා වයස 19න් පහළ කණ්ඩායම ඕස්ට්‍රේලියානු කණ්ඩායම පරදවයි", "News Content": "වයස අවුරුදු දහනවයෙන් පහළ ලෝක කුසලාන ක්‍රිකට් තරගාවලියේ මුහුණ දුන් දෙවන තරගයෙන් ද විශිෂ්ට ජයග්‍රහණයක් ලබා ගැනීමට ශ්‍රී ලංකා කණ්ඩායම සමත් වුණා. 19 න් පහළ ඕස්ට්‍රේලියා කණ්ඩායම හා ශ්‍රී ලංකා කණ්ඩායම අතර ඊයේ පැවති තරගයෙන් කඩුලු 4 ක විශිෂ්ට ජයක් වාර්තා කිරීමට ශ්‍රී ලංකා යොවුන් ක්‍රීඩකයින් සමත් වුණා. තරගයේ පළමුව පන්දුවට පහරදුන් ඕස්ට්‍රේලියා කණ්ඩායමට පන්දුවාර 50 අවසානයේ දී ලබාගැනීමට හැකිවුණේ ලකුණු 175 ක් පමණයි. පිළිතුරු ඉණිම ක්‍රීඩා කළ ශ්‍රී ලංකා කණ්ඩායම පන්දුවාර 34 ක් අවසානයේ කඩුලු 6 ක් පමණක් දැවී ජයග්‍රාහී සීමාව පසු කිරීමට සමත්වුණා. තරගයේ දී තුන්ඉරියව්වෙන්ම දක්ෂතා දැක්වූ නායක දුනිත් වෙල්ලාලගේ පන්දු යැවීමෙන් කඩු ලු 5 ක් ලබාගත් අතර පිත්තෙන් දස්කම් දක්වමින් ලකුණු 52 ක් රැස්කර ගැනීමට සමත්වුණා. මුහුණ දුන් තරග දෙකම ජයග්‍රහණය කරමින් ඩී කාණ්ඩයේ ප්‍රසාද ලකුණු සටහනේ පෙරමුණේ පසුවන්නේ ශ්‍රී ලංකා යොවුන් කණ්ඩායමයි.         ", "URL": "https://www.itnnews.lk/2023/10/05/389433/", "Category": "ක්‍රීඩා,දේශීය පුවත්", "Parent URL": null}