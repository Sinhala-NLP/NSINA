{"Source": "ITN news", "Timestamp": "නොවැම්බර් 9, 2021 14:04", "Headline": "වව්නියාව දිස්ත්‍රික්කයේ ගොවි ජනතාවට කාබනික පොහොර ලබාදීම ඇරඹෙයි", "News Content": "වව්නියාව දිස්ත්‍රික්කයේ ගොවි ජනතාව සදහා කාබනික පොහොර ලබාදීම අද ආරම්භ කෙරුණා. මධ්‍යස්ථාන අටකදී පොහොර බෙදා හැරීම සිදු කරන බවයි වව්නියාව දිස්ත්‍රික් ලේකම් පී ඒ සරත්චන්ද්‍ර මහතා ප්‍රකාශ කළේ. වව්නියාව දිස්ත්‍රික්කයේ ගොවි ජනතාව සදහා කාබනික මෙන්ම දියර පොහොර ලබාදීම අද සිට ක්‍රියාත්මකයි. වව්නියාව කෝවිල්කුලම ගොවි ජන සේවා මධ්‍යස්ථානයේ දී එම කටයුතු අද ආරම්භ වූ අතර පොහොර ලබා ගැනීම සදහා විශාල පිරිසක් පැමිණ සිටියා. වව්නියාව දිස්ත්‍රික්කයේ ගොවි ජනතාව කාබනික පොහොර භාවිතයෙන් මේ වනවිටත් අක්කර විසි නවදහසකට වැඩි ප්‍රමාණයක් වගා කර ඇති බව දිස්ත්‍රික් ලේකම්වරයා පවසනවා. රටේ අනාගතය යහපත් කිරීම වෙනුවෙන් කාබනික පොහොර භාවිතය සදහා රජය ගත් තීරණයට සහාය පළ කරමින් තම වගාවන් කාබනික පොහොර පමණක් යොදා සිදු කරන බවයි ගොවි ජනතාව ප්‍රකාශ කළේ.   ", "URL": "https://www.itnnews.lk/2023/10/05/374946/", "Category": "දේශීය පුවත්", "Parent URL": null}