{"Source": "ITN news", "Timestamp": "ජූනි 21, 2022 09:10", "Headline": "ඉන්ධන බෙදාහැරීම ඇතුළු සේවා කිහිපයක් අත්‍යවශ්‍ය සේවා කරමින් විශේෂ ගැසට් නිවේදනයක්", "News Content": "ක්ෂේත්‍ර කිහිපයක් අත්‍යවශ්‍ය සේවා බවට පත්කරමින් අති විශේෂ ගැසට් නිවේදනයක් නිකුත් කර තිබෙනවා. විදුලිබල සැපයුම සම්බන්ධ සියලු සේවා ඛණිජතෙල් නිෂ්පාදන හා ඉන්ධන සැපයීම හෝ බෙදා හැරීම,  අත්‍යවශ්‍ය සේවා බවට පත්කර තිබෙනවා. එමෙන්ම  රෝහල් සාත්තු නිවාස, බෙහෙත් ශාලා හා ඒ හා සමාන ආයතනවල රෝගීන් නඩත්තුව,  පිලිගැනීම රැකවරණය,  පෝෂණය කිරීම හා ප්‍රතිකාර කිරීම සම්බන්ධ සේවාවක් හෝ වැඩ හා ශ්‍රමය අත්‍යවශ්‍ය සේවා ගණයට අයත්. ජනාධිපතිතුමා වෙත පැවරී ඇති බලතල අනුව මීට අදාළ අතිවිශේෂ ගැසට් පත්‍රය ඊයේ රාත්‍රියේ නිකුත් කෙරුණා. මෙම සේවා කිහිපයක් අත්‍යවශ්‍ය සේවා ලෙස නම් කර පසුගිය 8 වනදා ද අති විශේෂ ගැසට් නිවේදනයක් නිකුත් කිරීමටයි කටයුතු කර තිබුණේ.     ", "URL": "https://www.itnnews.lk/2023/10/05/418212/", "Category": "Breaking News,දේශීය පුවත්", "Parent URL": null}