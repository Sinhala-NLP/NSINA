{"Source": "ITN news", "Timestamp": "ජූනි 28, 2023 14:46", "Headline": "හැටන් දුම්රිය ස්ථානය අවට පවිත්‍ර කිරීමේ වැඩසටහනක්", "News Content": "දෙස් විදෙස් සංචාරකයන් බහුල වශයෙන් පැමිණෙන හැටන් දුම්රිය ස්ථානය අවට පරිශ්‍රය සුද්ද පවිත්‍ර කිරිමේ වැඩසටහනක්  අද දවස පුරා සිදු කෙරිණ. හැටන් ආර්ගිල් සංචාරක හෝටලයේ සමාන්‍යාධිකාරි අයන්ත ඉන්දික මහතාගේ මුලිකත්වයෙන් සහ එම සංචාරක හෝටලයේ කාර්ය මණ්ඩලයේ සහයෝගය ඇතිව මෙම සුද්ද පවිත්‍ර කිරීමේ වැඩසටහන දියත් කෙරිණ. හැටන් දුම්රිය ස්ථානයෙන් ගමන් ගන්නා මගින් සහ උඩරට දුම්රියන්වලින් ගමන් ගන්නා මගින් විසින් දුම්රිය මාර්ගය දෙපස සහ දුම්රිය ස්ථානය අවට අවිධිමත් ලෙස බැහැර කර තිබු පොලිතින් , ප්ලාස්ටික් ඇතුළු ඝන අපද්‍රව්‍ය ඉවත් කර දුම්රිය ස්ථානයට පිවිසෙන අතුරු මාර්ග සහ ප්‍රධාන මාර්ග සුද්ද පවිත්‍ර කිරිම මෙහිදි සිදු වුණා. හැටන් දුම්රිය ස්ථානය සුද්ද පවිත්‍ර කිරිමේ වැඩසටහනට හැටන් දුම්රිය ස්ථානයේ ස්ථානධිපති ඇතුළු කාර්ය මණ්ඩලයෙත්, හැටන් දික්ඔය නගර සභාවෙත් සහයෝගය ලැබි තිබුණා. දෙස් විදෙස් සංචාරකයන් විශාල වශයෙන් පැමිණෙන හැටන් දුම්රිය ස්ථානය පිරිසිදුව සහ අවට පරිසරය අලංකාරව තබා ගැනිමෙන් හැටන් ප්‍රදේශයට පැමිණෙන දෙස් විදෙස් සංචාරකයන්ගේ ආකර්ශනය දිනාගැනිමට පිටුවහලක් වන බවයි ආර්ගිල් සංචාරක හෝටලයේ සමාන්‍යාධිකාරී අයනත් ඉන්දික මහතා කියා සිටියේ.     ", "URL": "https://www.itnnews.lk/2023/10/05/495613/", "Category": "දේශීය පුවත්", "Parent URL": null}