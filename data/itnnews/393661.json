{"Source": "ITN news", "Timestamp": "பிப்ரவரி 7, 2022 13:16", "Headline": "சுமார் 10 ஏக்கர் நிலப்பரப்பு தீயினால் சேதம்..", "News Content": "தெமோதர 5ம் கட்டை பகுதியை அண்மித்த பிரதேசத்தில் ஏற்பட்ட தீயினால் பல ஏக்கர் நிலப்பரப்பு அழிவடைந்துள்ளது. எல்ல பிரதேச செயலக பிரிவுக்கு உட்பட்ட தெமோதர தோட்டத்திற்கு உரித்தான செய்கை ஒன்றே இவ்வாறு அழிவடைந்துள்ளது. சுமார் 10 ஏக்கர் நிலப்பரப்பில் தீ பரவியுள்ளது. எல்ல சுற்றுலா தொழிற்துறை வீழ்ச்சியடை செய்வதற்கென எவரேனும் மேற்கொண்ட செயற்டா இது, என்பது குறித்து சந்தேகம் எழுந்துள்ளதாக பிரதேச வாசிகள் குறிப்பிடுகின்றனர். எல்ல பிரதேச சபையின் கீழ் தீயணைப்பு பிரிவொன்று இல்லாமையினால் தீயை அணைப்பதில் பாரிய பாதிப்பு ஏற்பட்டுள்ளதாக அவர்கள் குறிப்பிடுகின்றனர். தலவாக்கலை தொழிற்சாலைக்கு மேற்பகுதியிலுள்ள வனப்பிரதேசத்தில் ஏற்பட்ட தீயில் பல ஏக்கர் வனப்பரப்பு அழிவடைந்துள்ளது. பற்றைக் காட்டுப்பகுதியிலேயே தீ ஏற்பட்டுள்ளதாக பாதுகாப்பு பிரிவினர் தெரிவித்துள்ளனர். வரட்சியான வானிலை மற்றும் பலத்த காற்று காரணமாக தீ வேகமாக பரவுவதாகவும் அதனை கட்டுப்படுத்துவதற்கு கடினமான சூழல் காணப்படுவதாகவும் பாதுகாப்பு பிரிவினர் குறிப்பிட்டுள்ளனர். வனப்பகுதிக்கு இனந்தெரியாத எவரேனும் தீ வைத்திருக்கலாமென பொலிசார் சந்தேகம் வெளியிட்டுள்ளனர். தீ காரணமாக அரிய வகை தாவரங்கள் சிறிய வகை விலங்கினங்கள் , நீருற்றுக்கள் என பலவும் அழிவடையும் அபாயத்தை எதிர்நோக்கியுள்ளன. ", "URL": "https://www.itnnews.lk/2023/10/05/393661/", "Category": "Breaking News,அண்மைய செய்திகள்,தேசிய செய்திகள்", "Parent URL": null}