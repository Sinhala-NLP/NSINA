{"Source": "ITN news", "Timestamp": "අප්‍රේල් 26, 2022 11:14", "Headline": "වූෂු විනිසුරුවරුන් හා තීරකවරුන් සඳහා වූ පාඨමාලාවට අයැදුම්පත් භාර ගැනේ", "News Content": "වූෂු විනිසුරුවරුන් හා තීරකවරුන් සදහා වූ විශේෂ පාඨමාලාවට අයැදුම්පත් භාරගැනීම මේ දිනවල සිදුවනවා. ජුනි මස පළමුවනදා සිට පස්වනදා දක්වා මහනුවර තෙල්ගොල්ල සමූපාකාර සංවර්ධන අභ්‍යාස ආයතනයේ දී වූෂු විශේෂ පාඨමාලාවක් පැවැත්වීමටයි කටයුතු යොදා ඇත්තේ. වයස අවුරුදු 18 ත් 55 ත් අතර පසුවන පාසල් මට්ටමේ දී හෝ ජාතික මට්ටමේ දී වූෂු තරග සදහා ඉදිරිපත්ව ඇත් ස්ත්‍රී පුරුෂ දෙපාර්ශ්වයටම මේ සදහා අයැදුම් කළ හැකියි. පාඨමාලාව සමත්වන පිරිස් සදහා ඉදිරි වසර දෙක තුළ වූෂු තරග විනිශ්චය කිරීමට වලංගු බලපත්‍රයක් හා සහතික පත්‍රයක් ප්‍රදානය කරනු ඇති. වැඩිදුර තොරතුරු 070 75 000 35 අංකය අමතා ලබාගත හැකි බවයි ශ්‍රී ලංකා වූෂු සම්මේලනය දැනුම් දෙන්නේ.           ", "URL": "https://www.itnnews.lk/2023/10/05/408330/", "Category": "ක්‍රීඩා,වෙනත් ක්‍රීඩා", "Parent URL": null}