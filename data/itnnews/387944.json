{"Source": "ITN news", "Timestamp": "ජනවාරි 10, 2022 17:13", "Headline": "භූ විද්‍යා සමීක්ෂණ හා පතල් කාර්යාංශය ඉපැයූ ආදායමෙන් රු.කෝටි 250ක් මහාභාණ්ඩාගාරයට", "News Content": "භූ විද්‍යා සමීක්ෂණ හා පතල් කාර්යාංශය ඉපැයූ ආදායමෙන් රුපියල් කෝටි  250ක් මහාභාණ්ඩාගාරය වෙත ලබා දී තිබෙනවා. භූ විද්‍යා සමීක්ෂණ හා පතල් කාර්යාංශය ඉපැයූ ආදායමෙන් පළමු අදියර යටතේ රුපියල් කෝටි 200ක් මහා භාණ්ඩාගාරයට ලබාදීමට මේ වන විටත් පියවර ගෙන තිබෙනවා. තවත් රුපියල් කෝටි 50 ක් මේ මාසය තුළදීම මහා භාණ්ඩාගාරය වෙත ලබා දෙන ලෙස  අමාත්‍ය මහින්ද අමරවීර මහතා  එම කාර්යාංශයේ නිලධාරීන් වෙත උපදෙස් ලබා දුන්නා. එසේම මේ වසර අවසානයට පෙර තවත් රුපියල් කෝටි 50 ක් මහා භාණ්ඩාගාරය වෙත ලබා දෙන ලෙසයි අමාත්‍යවරයා දැනුම් දුන්නේ. ඒ අනුව භූ විද්‍යා සමීක්ෂණ හා පතල් කාර්යාංශය මගින් රුපියල් කෝටි 300 ක මුදලක් මහා භාණ්ඩාගාරය වෙත යැවෙනු ඇති. මෙම ආයතනයේ දූෂණ චෝදනා එල්ල වී සිටින නිලධාරීන් සම්බන්ධ විමර්ශන කඩිනම් කරන ලෙස අමාත්‍යවරයා  එහි අධ්‍යක්ෂ මණ්ඩලයට දැනුම් දුන්නා.     ", "URL": "https://www.itnnews.lk/2023/10/05/387944/", "Category": "දේශීය පුවත්", "Parent URL": null}