{"Source": "ITN news", "Timestamp": "ஜூன் 8, 2023 13:01", "Headline": "மெண்டரின் தோடம்பழ செய்கைக்கு நிதி ஒதுக்கீடு", "News Content": "நாட்டில் பல மாவட்டங்களில் ஆரஞ்சு பயிரிடப்பட்டாலும், கண்டி, நுவரெலியா மற்றும் பதுளை மாவட்டங்களின் தாழ்வான பகுதிகளில் ஆரஞ்சு செய்கைக்கு தேவையான நிதி ஒதுக்கீட்டை வழங்க விவசாய அமைச்சு தீர்மானித்துள்ளது. 2023ஆம் ஆண்டுக்கான வரவு செலவுத் திட்டத்தில் ஒதுக்கப்பட்ட நிதியை புதிய பயிர்ச்செய்கைத் திட்டங்களுக்குப் பயன்படுத்துவதற்கு அமைச்சில் நடைபெற்ற கலந்துரையாடலைத் தொடர்ந்து இது தெரிய வந்துள்ளது. மெண்டரின் ஆரஞ்சுக்கு பாரிய தேவை காணப்படுவதாகவும், அவற்றை இறக்குமதி செய்யும் போது வருடாந்தம் பெருமளவிலான அந்நிய செலாவணி வெளிநாடுகளுக்கு ஈர்க்கப்படுவதாகவும் விவசாய அமைச்சர் மஹிந்த அமரவீர தெரிவித்துள்ளார். “2022 ஆம் ஆண்டு ஆரஞ்சு இறக்குமதி செய்ய அரசாங்கம் 496 மில்லியன் ரூபா செலவிட்டுள்ளதுடன் 2,407 மெட்ரிக் தொன் ஆரஞ்சு இறக்குமதி செய்யப்பட்டுள்ளது. ஆனால் 2022 ஆம் ஆண்டுக்கு முன்னர் அதிகளவு ஆரஞ்சுகள் இந்த நாட்டிற்கு இறக்குமதி செய்யப்பட்டுள்ளன. 2019 இல் இலங்கைக்கு இறக்குமதி செய்யப்பட்ட ஆரஞ்சுகளின் அளவு 7,773 மெட்ரிக். தொன்கள் மற்றும் செலவு செய்யப்பட்ட தொகை ரூ.949 மில்லியன் ஆகும். இந்த வகையில் 2020 மற்றும் 2021 ஆம் ஆண்டுகளில் முறையே ரூ.670 மில்லியன் மற்றும் ரூ.735 மில்லியன் செலவழிக்கப்பட்டுள்ளது. இறக்குமதி செய்யப்பட்ட ஆரஞ்சுகளில் பெரும்பாலானவை மெண்டரின் ஆரஞ்சுகள்” என்றும் அமைச்சர் தெரிவித்துள்ளார். நம் நாட்டில் மெண்டரின் ஆரஞ்சு வகைகளை வளர்ப்பதற்காக மேற்கொள்ளப்பட்ட ஆராய்ச்சி வெற்றி பெற்றுள்ளது. இதன்படி, மத்திய மலையகத்தின் மேல் பகுதிகளை விட பதுளை, நுவரெலியா மற்றும் கண்டி மாவட்டங்களின் தாழ்வான பகுதிகள் ஆரஞ்சு பயிரிடுவதற்கு ஏற்ற காலநிலையைக் கொண்ட பிரதேசங்களாகும் என விவசாய திணைக்களத்தின் ஆராய்ச்சி அதிகாரிகள் வலியுறுத்தியுள்ளனர். தற்போது, ​​விவசாய துறைக்கு சொந்தமான நாற்று மேடைகளில், ஆரஞ்சு செடிகள் அதிகளவில் பயிரிடப்பட்டுள்ளதால், அவற்றை செய்கைக்கு பயன்படுத்த முடிவு செய்யப்பட்டுள்ளது. ", "URL": "https://www.itnnews.lk/2023/10/05/490374/", "Category": "Breaking News,தேசிய செய்திகள்", "Parent URL": null}