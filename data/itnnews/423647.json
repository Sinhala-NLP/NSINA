{"Source": "ITN news", "Timestamp": "ජූලි 17, 2022 10:18", "Headline": "ඉන්ධන අවසර පතට ලියාපදිංචිය සදහා තිබූ තාක්ෂණික දෝෂ නිරාකරණය කෙරේ", "News Content": "ඉන්ධන ලබා ගැනීම සඳහා හඳුන්වා දී ඇති ඉන්ධන අවසර පතට ලියාපදිංචිය සදහා තිබූ තාක්ෂණික දෝෂ නිරාකරණය කර ඇති බව විදුලිබල හා බලශක්ති අමාත්‍ය කංචන විජේසේකර මහතා පවසනවා. http//fuelpass.gov.lk වෙබ් අඩවිය හදුන්වාදීමත් සමඟ ඊට ලියාපදිංචිවීම සදහා එකවර විශාල පිරිසක් උත්සාහ දැරීම හේතුවෙන් තාක්ෂණික දෝෂ මතුවූ බව ට්විටර් පණිවුඩයක් නිකුත් කරමින් අමාත්‍යවරයා පවසනවා. මේ වනවිට එම දෝෂණ නිරාකරණය කර ඇති අතර මින් ඉදිරියට ඉන්ධන නිකුත් කිරීම සදහා මෙම අවසර පත්‍රය භාවිත කෙරෙනු ඇති. තොරතුරු හා සන්නිවේදන ඒජන්සිය සම තවත් ආයතන කිහිපයක් එක්ව මෙය හදුන්වාදීම සිදුකළා. ඉදිරි දින කීපය තුළ සියලු දෙනාට මේ සදහා ලියාපදිංචි විය හැකි බවයි අමාත්‍යවරයා වැඩිදුරටත් සදහන් කරන්නේ.         ", "URL": "https://www.itnnews.lk/2023/10/05/423647/", "Category": "දේශීය පුවත්", "Parent URL": null}