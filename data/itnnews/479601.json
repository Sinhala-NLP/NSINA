{"Source": "ITN news", "Timestamp": "මැයි 1, 2023 08:46", "Headline": "වැල්ලේ සුරංගගේ ගෝලයෙක් අත්අඩංගුවට", "News Content": "මහා පරිමාණ මත්ද්‍රව්‍ය ජාවාරම්කරුවෙකු බව කියන වැල්ලේ සුරංග යන අයගේ ගෝලයෙකු පාසල් සිසුන්ට මත් පෙති අලෙවි කරමින් සිටියදී විශේෂ කාර්ය බලකාය මගින් අත්අඩංගුවට ගෙන තිබෙනවා. මට්ටක්කුලිය ප්‍රදේශයේ දී මොහු අත්අඩංගුවට ගැනුණේ මත්පෙති දහසක් ද සමගයි. 35 හැවිරිදි සැකකරු මට්ටක්කුලිය ප්‍රදේශයේ මහාපරිමාණ මත්ද්‍රව්‍ය ජාවාරම්කරුවෙකු වන ගමගේ සුරංග ප්‍රදීප් නොහොත් වැල්ලේ සුරංග යන අයගේ සමීපතමයෙකු බවට තොරතුරු හෙළි වී ඇති බව විශේෂ කාර්ය බලකාය පවසනවා. වැඩිදුර විමර්ශන සදහා සැකකරු මට්ටක්කුලිය පොලිසියට භාර දී තිබෙනවා. ", "URL": "https://www.itnnews.lk/2023/10/05/479601/", "Category": "Breaking News,දේශීය පුවත්", "Parent URL": null}