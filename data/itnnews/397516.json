{"Source": "ITN news", "Timestamp": "පෙබරවාරි 24, 2022 18:05", "Headline": "ඇමති ඩලස්ගෙන් ජපාන ව්‍යාපාරිකයන්ට ඇරයුමක්", "News Content": "ශ්‍රී ලංකාව ජපානයේ සංචාරක හා ආයෝජන ගමනාන්තයක් බවට පත් කරන ලෙස අමාත්‍ය ඩලස් අලහප්පෙරුම ජපාන ව්‍යාපාරිකයන්ට හා  සංචාරකයන්ට ඇරයුම් කළා. ඒ ජපාන තානාපති නිල නිවසේ පැවති උත්සවයේ ප්‍රධාන ආරාධිතයා ලෙස එක් වෙමින්. ශ්‍රී ලංකාවේ මතක සළකුණක් වන මෑතකදී විවෘත කළ කැලණි පාලම හා බණ්ඩාරනායක ගුවන්තොටුපල  සංවර්ධනය සදහා ජපානය දක්වන සහාය ඓතිහාසික කඩඉමක් බවයි අමාත්‍යවරයා පෙන්වා දුන්නේ.  වසර 40 කටත් වඩා පැරණි මෙරට රූපවාහිනී මාධ්‍ය තාක්ෂණය හා සන්නිවේදනය සංවර්ධනයට ජපානය දෙන සහාය ද ඒ මහතා සිහිපත් කළා. මෙරට රූපවාහිනී පද්ධතිය ඩිජිටල්කරණය සමග සම්බන්ධ කිරීමේ වගකීම ජපානය දරණ බවයි අමාත්‍යවරයා  කියා සිටියේ.     ", "URL": "https://www.itnnews.lk/2023/10/05/397516/", "Category": "දේශීය පුවත්", "Parent URL": null}