{"Source": "ITN news", "Timestamp": "අගෝස්තු 21, 2022 11:40", "Headline": "ඉන්දියාවේ ගංවතුර සහ නායයෑම් හේතුවෙන් පුද්ගලයින් 31 දෙනෙකු ජීවිතක්ෂයට", "News Content": "ඉන්දියාවේ ප්‍රාන්ත කිහිපයකට බලපා ඇති ගංවතුර සහ නායයෑම් තත්වය හේතුවෙන් පුද්ගලයින් 31 දෙනෙකු ජීවිතක්ෂයට පත්ව තිබෙනවා. හිමාචල් ප්‍රදේශ් ප්‍රාන්තයේ පමණක් පුද්ගලයින් 22 දෙනෙකු ජීවිතක්ෂයට පත්ව ඇති බවයි විදෙස් මාධ්‍ය වාර්තා කරන්නේ.පසුගිය සිකුරාදා සිට ඉන්දියවේ හිමාචල් ප්‍රදේශ්, ජාර්කන්ද්, ඔඩිසා සහ උත්තර්කන්ද් ප්‍රාන්තවලට අධික වර්ෂාවෙන් දැඩි බලපෑම් එල්ල වුණා. මේ හේතුවෙන් එම ප්‍රාන්තවල ගංවතුර තත්වයක් හටගෙන ඇති බවයි විදෙස් මාධ්‍ය වාර්තා කරන්නේ. ඇතැම් ප්‍රදේශවල නායයෑම්ද වාර්තා වනවා. අයහපත් කාළගුණයෙන් වැඩිම බලපෑමක්  එල්ල වී ඇත්තේ හිමාචල් ප්‍රදේශ් ප්‍රාන්තයටයි. එම ප්‍රාන්තයේ පුද්ගලයින් 22 දෙනෙකු ජීවිතක්ෂයට පත්ව ඇති අතර එකම පවුලේ පුද්ගලයින් 8 දෙනෙකුද මියගිය අය අතර වනවා. මේ අතර උත්තර්කන්ද් ප්‍රාන්තයේ  පුද්ගලයින් 10 දෙනෙකු අතුරුදන් වී ඇති බවයි වාර්තා වන්නේ. ඔඩිසා ප්‍රාන්තයේ ලක්ෂ 4කට වැඩි පිරිසක් ගංවතුරෙන් පීඩාවට පත්ව ඇති බවයි  ඉන්දීය බලධාරීන් පෙන්වා දෙන්නේ.     ", "URL": "https://www.itnnews.lk/2023/10/05/430184/", "Category": "Breaking News,ජාත්‍යන්තර පුවත්", "Parent URL": null}