{"Source": "ITN news", "Timestamp": "ජනවාරි 29, 2022 12:14", "Headline": "බොරැල්ල බෝම්බයේ ප්‍රධාන සැකකරුගේ තවත් වැඩ හෙළිවේ", "News Content": "බොරැල්ල සියලු සාන්තුවරයන්ගේ දේවස්ථානයේ බෝම්බයක් තැබීමේ සිද්ධිය සම්බන්ධයෙන් අත්අඩංගුවට ගත් විශ්‍රාමික වෛද්‍යවරයා මීට පෙර නාරහේන්පිට පෞද්ගලික රෝහලට මෙන්ම බෙල්ලන්විල විහාරස්ථානයට බෝම්බ තැබීමේ සිද්ධිවලට සම්බන්ධ බව අනාවරණ වී තිබෙනවා. ඊයේ පැවති විශේෂ ප්‍රවෘත්ති සාකච්ඡාවක දී මහජන ආරක්ෂක අමාත්‍යාංශයේ ලේකම් විශ්‍රාමික මේජර් ජනරාල් ජගත් අල්විස් මහතා මේ බව අනාවරණය කළා. බොරැල්ල ආනන්ද රාජකරුණා මාවතේ පිහිටි සියලු ශාන්තුවරයන්ගේ දේවස්ථානයෙන් ජීව අත්බෝම්බයක් හමුවන්නේ පසුගිය 11 වනදායි. මෙම බෝම්බය දේවස්ථානයේ සුරුවමක් තුළ සුක්ෂම ලෙස සවිකර තිබු අතර බොරැල්ල පොලිස් ස්ථානාධිපතිවරයාට ලැබුණු තොරතුරකට අනුවයි මෙය සොයා ගැණුනේ. සිද්ධිය සම්බන්ධයෙන් සැකකරුවන් කිහිපදෙනෙකුම අත්අඩංගුවට ගැනුණු අතර පසුව මෙම සිද්ධියට අදාළව ප්‍රධාන සැකකරුවෙකු ලෙස පිළියන්දල ප්‍රදේශයේ විශ්‍රාමික වෛද්‍ය අධිකාරීවරයෙකු අත්අඩංගුවට ගත්තා. ", "URL": "https://www.itnnews.lk/2023/10/05/392023/", "Category": "Breaking News,නවතම පුවත්", "Parent URL": null}