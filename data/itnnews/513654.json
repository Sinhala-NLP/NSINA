{"Source": "ITN news", "Timestamp": "සැප්තැම්බර් 5, 2023 12:17", "Headline": "විදුලිබල මණ්ඩලයේ ඉංජිනේරු සංගමයට තේරී පත්වූ නව නිලධාරීන් මණ්ඩලය සහ ඇමති කංචන අතර හමුවක්", "News Content": "විදුලිබල මණ්ඩලයේ ඉංජිනේරු සංගමයට තේරී පත්වූ නව නිලධාරීන් මණ්ඩලයේ සාමාජිකයන් සහ විදුලිබල හා බලශක්ති අමාත්‍ය කංචන විජේසේකර මහතා අතර හමුවක්  පසුගියදා පැවැත්වුණා. එම සංගමයේ නව සභාපතිවරයා ප්‍රමුඛ නිලධාරින් පිරිස, ලංකා විදුලිබල මන්ඩලයේ ප්‍රතිව්‍යුහගත කිරීමේ කටයුතු වෙනුවෙන් තම පූර්ණ සහයෝගය ලබාදීමට මෙන්ම රජය විසින් ක්‍රියාත්මක කරන ප්‍රතිපත්තියට අනුව පුනර්ජනනීය බලශක්ති වැඩසටහන කඩනමින් ක්‍රියාත්මක කිරීමට අවශ්‍ය සහය ලබාදීමටද කටයුතු කරන බව ප්‍රකාශ කර තිබේ. මෙහිදී විදුලිබල ප්‍රතිව්‍යුහගත කිරීමේ වැඩසටහනේ ප්‍රධාන වපසරිය, විදුලි ජනන ප්‍රතිපත්ති සැලසුම්, විදුලිබල මණ්ඩලය සදහා යෝජනා කර ඇති කාර්ය සාධනය මත උසස්වීම්, වැටුප් වර්තක සහ ප්‍රසාද දීමනා ලබාදෙන වැඩසටහන මෙන්ම ප්‍රතිව්‍යුහගත කිරීමේ වැඩසටහනේ කාල රාමුව පිළිබදව සාකච්ඡා කරනු ලැබුණි.   ", "URL": "https://www.itnnews.lk/2023/10/05/513654/", "Category": "දේශීය පුවත්", "Parent URL": null}