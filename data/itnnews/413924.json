{"Source": "ITN news", "Timestamp": "මැයි 29, 2022 12:42", "Headline": "නිසි තීන්දු නිසි කලට ගත යුතුයි", "News Content": "අනාගතය යහපත් නොවන නිසා නිසි තීන්දු නිසි කලට ගත යුතු බව අමාත්‍ය නිමල් සිරිපාල ද සිල්වා මහතා පවසනවා. ගුවන් තොටුපළ වත්මන් තත්වය පිළිබද සාකච්ඡාවකට එක් වෙමින් අමාත්‍යවරයා මේ බව කියා සිටියා. වරාය, නාවික හා ගුවන් සේවා අමාත්‍යවරයා ලෙස පත්වීමෙන් පසු නිමල් සිරිපාල ද සිල්වා මහතා ගුවන් තොටුපළ හා ගුවන් සේවා සමාගමේ නිලධාරීන් මෙන්ම සිවිල් ගුවන් සේවා අධිකාරියේ නිලධාරීන් මෙම සාකච්ඡාවට එක් වුණා. මෙහි දී අදාල නිලධාරීන් පවත්නා තත්වය පිළිබද අමාත්‍යවරයා දැනුවත් කලා. මෙරට ගුවන්තොටුපළ තුල පවතින අර්බුදකාරී තත්වය පාලනය කර ගැනීම සදහා වන සැලසුම් ද මෙහි දී අමාත්‍යවරයා වෙත ඉදිරිපත් කළා.     ", "URL": "https://www.itnnews.lk/2023/10/05/413924/", "Category": "දේශීය පුවත්", "Parent URL": null}