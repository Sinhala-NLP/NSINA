{"Source": "ITN news", "Timestamp": "අප්‍රේල් 1, 2021 13:58", "Headline": "කෝටි තුනකට අධික කංසා හේන් දෙකක් වටලයි", "News Content": "තණමල්විල ප්‍රදේශයේ දී රුපියල් කෝටි තුනකට අධික වටිනාකමකින් යුත් කංසා හේන් දෙකක් වැටලීමට පොලිස් විශේෂ කාර්ය බලකාය සමත් වුණා. තණමල්විල,  ගල්කොටුකන්ද රක්ෂිතයේ මෙම කංසා වගාව සිදුකර තිබෙනවා. අම්බලන්තොට පොලිස් විශේෂ කාර්ය බලකා කදවුරේ නිලධාරීන් පිරිසක් මෙම වැටලීම සිදුකළා. එහිදී අඩි 6 ක් පමණ උසට වැඩුණු කංසා ගස් වැඩී තිබුණා. ගස් පනස්දහසකට පමණ ආසන්න ප්‍රමාණයක් ගිනි තබා විනාශ කෙරුණා. සැකකරුවන් සොයා වැඩිදුර විමර්ශන ක්‍රියාත්මකයි.           ", "URL": "https://www.itnnews.lk/2023/10/05/329228/", "Category": "දේශීය පුවත්", "Parent URL": null}