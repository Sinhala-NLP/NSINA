{"Source": "ITN news", "Timestamp": "செப்டம்பர் 3, 2022 12:44", "Headline": "நிலவுக்கு ஏவப்படும் ஆர்டெமிஸ் 1 ரொக்கெட்.", "News Content": "அமெரிக்க விண்வெளி ஆராய்ச்சி மையமான நாசா, மனிதர்களை நிலவுக்கு அனுப்புவதற்கான ஆர்டெமிஸ் திட்டத்தை தொடங்கியுள்ளது.  2025 க்குள் மனிதர்களை நிலவுக்கு அனுப்ப திட்டமிட்டுள்ள நாசா, ஆர்டெமிஸ் 1 திட்டத்தை செயல்படுத்த இந்த திட்டத்தின் முதல்படியாக நிலவு குறித்த ஆராய்ச்சிக்காக, ஓரியன் விண்கலத்தை எஸ்எல்எஸ் ரொக்கெட் மூலம் அனுப்ப ஏற்பாடு செய்யப்பட்டது.  கடந்த ஆகஸ்டு மாதம் 29-ம் தேதி மாலையில் ரொக்கெட் ஏவப்படும் என அறிவிக்கப்பட்டிருந்தது,  ஆனால் இறுதி நேரத்தில் ரொக்கெட் என்ஜினில் ஏற்பட்ட கோளாறு காரணமாக ரொக்கெட்டை செலுத்தும் திட்டம் ஒத்திவைக்கப்பட்டது. இந்நிலையில், நாசாவின் ஆர்டெமிஸ்-1 ரொக்கெட்டை அமெரிக்கா இன்று மீண்டும் விண்ணில் ஏவுகிறது. புளோரிடாவில் உள்ள கென்னடி விண்வெளி மையத்திலிருந்து இந்திய நேரப்படி இன்றிரவு 11.47 மணிக்கு ரொக்கெட் அனுப்பப்படுகிறது. ", "URL": "https://www.itnnews.lk/2023/10/05/432759/", "Category": "Breaking News,சர்வதேச செய்திகள்", "Parent URL": null}