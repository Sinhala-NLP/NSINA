{"Source": "ITN news", "Timestamp": "நவம்பர் 29, 2021 12:32", "Headline": "நேற்றைய தினம் மேலும் 742 பேருக்கு கொவிட் தொற்று உறுதி..", "News Content": "நாட்டில் நேற்றைய தினம் மேலும் 742 பேருக்கு கொவிட் தொற்று உறுதிப்படுத்தப்பட்டது. அதற்கமைய நாட்டில் இதுவரை அடையாளம் காணப்பட்ட மொத்த தொற்றாளர் எண்ணிக்கை 5 இலட்சத்து 62 ஆயிரத்து 520ஆக அதிகரித்துள்ளது. தொற்றின் பின்னர் குணமடைந்தவர்களின் மொத்த எண்ணிக்கை 5 இலட்சத்து 29 ஆயிரத்து 662 ஆக அதிகரித்துள்ளது. இந்நிலையில் மேலும் புதிதாக கொவிட் 19 வைரஸ் தொற்றினால் 27 மரணங்கள் சம்பவித்துள்ளதென சுகாதார சேவைகள் பணிப்பாளர் நாயகத்தினால் உறுதிப்படுத்தப்பட்டுள்ளது. 14 ஆண்களும், 13 பெண்களும் மரணித்தவர்களின் உள்ளடங்குகின்றனர். குறித்த 27 மரணங்களுடன் இதுவரை நாட்டில் பதிவாகியுள்ள மொத்த கொவிட் மரணங்களின் எண்ணிக்கை 14 ஆயிரத்து 305 ஆக உயர்வடைந்துள்ளதாக சுகாதார மேம்பாட்டு பணியகம் தெரிவித்துள்ளது. ", "URL": "https://www.itnnews.lk/2023/10/05/379284/", "Category": "Breaking News,தேசிய செய்திகள்", "Parent URL": null}