{"Source": "ITN news", "Timestamp": "සැප්තැම්බර් 11, 2022 18:48", "Headline": "රත්නපුරයේ පතලකට දැමූ හත් හැවිරිදි දැරියගේ සිරුර ගොඩ ගනී", "News Content": "මීට මාස හයකට පෙර ඝාතනයට ලක් වූ රත්නපුර මැල්සිරිපුර හත් හැවිරිදි දැරියගේ සිරුර මහෙස්ත්‍රාත් අධීක්ෂණය යටතේ ගොඩගනු ලැබුවා. දැරියගේ මව සහ අනියම් සැමියා එක්ව මෙම ඝාතනය සිදුකළ බවටයි පරීක්ෂණවලින් හෙළි වී තිබෙන්නේ. මැල්සිරිපුර ප්‍රදේශයේ පදිංචිව සිටි හර්ෂිකා හර්ෂනී කුමාරි නැමැති අවුරුදු 07 ක දැරිය මෙම අවාසනාවන්ත සිදුවීමට මුහුණ දෙන්නේ මීට මාස හයකට පෙරයි. ඇයගේ මව විසින් කළ පැමිණිල්ලකට අනුව පොලිස් විමර්ශන ආරම්භ කෙරුණා. දැරියගේ මව සහ ගැබිණි කාන්තාවක් අත්අඩංගුවට ගෙන ඇති අතර ඔවුන් දෙදෙනාම ඝාතනයේ ප්‍රධාන සැකකරුගේ අනියම් බිරින්දෑවරුන් බවටයි හෙළි වී තිබෙන්නේ. ප්‍රධාන සැකකරු යුධ හමුදාවෙන් පලා ආ පුද්ගලයෙක් වන අතර ඔහුගේ නීත්‍යානුකූල බිරිද ද අත්අඩංගුවට ගැනිමට නියමිත වන අතර ඔවුන් දෙදෙනාම ප්‍රදේශයෙන් පලාගොස් ඇති බවයි පොලිසිය පවසන්නේ. අත්අඩංගුවට ගෙන ඇති  දැරියගේ මවගෙන්  පොලිසිය කල ප්‍රශ්න කිරිම්වල දී හෙලි වී ඇත්තේ සැකකරු දැරියට අමානුෂික ලෙස පහර දුන් අතර එහි දී දැරිය අසාද්‍ය තත්වයට පත් වූ  බවයි.                 ", "URL": "https://www.itnnews.lk/2023/10/05/434327/", "Category": "Breaking News,දේශීය පුවත්", "Parent URL": null}