{"Source": "ITN news", "Timestamp": "ஜூலை 21, 2021 19:36", "Headline": "அரசின் விலைக்கு நெற்கொள்வனவு செய்ய ஆலை உரிமையாளர்களை இணங்க வைத்தார் அமைச்சர் மஹிந்தானந்த..", "News Content": "தற்போது ஒரு கிலோ கிராம் அரிசி விற்பனை செய்யப்படுகின்ற விலையிலும் பார்க்க 20 ரூபா விலை குறைத்து அடுத்த இரண்டு வாரங்களில் அரிசி விற்பனை செய்ய நடவடிக்கை எடுக்கப்படும் என அமைச்சர் கலாநிதி பந்துல குணவர்த்தன தெரிவிக்கின்றார். இதேவேளை அரசின் நிர்ணய விலைக்கே நெல் கொள்வனவு செய்ய அரிசி ஆலை உரிமையாளர்கள் இணக்கம் தெரிவித்ததாக அமைச்சர் மஹிந்தானந்த அளுத்கமகே தெரிவித்தார். விவசாய அமைச்சர் மஹிந்தானந்த அளுத்கமகே மற்றும் வர்த்தக அமைச்சர் கலாநிதி பந்துல குணவர்த்தன தலைமையில் அரிசி ஆலை உரிமையாளர்களுடன் விவசாய அமைச்சில் பேச்சுவார்த்தை இடம்பெற்றது. இதன்போது அரசின் நிர்ணய விலையில் நெல் கொள்வனவு செய்வதற்கு அரசாங்கத்துடன் இணக்கப்பாட்டை ஏற்படுத்திக்கொள்ள சகல அரிசி ஆலை உரிமையாளர்களும் தீர்மானித்துள்ளனர். அதற்கமைய தரமான நாடு நெல் ஒரு கிலோ கிராம் 50 ரூபாவிற்கும், சம்பா நெல் ஒரு கிலோ கிராம் 52 ரூபாவிற்கும், கீரி சம்பா நெல் ஒரு கிலோ கிராம் 55 ரூபாவிற்கும், கொள்வனவு செய்வதற்கு இணக்கம் எட்டப்பட்டுள்ளது. ஜனாதிபதி கோட்டாபய ராஜபக்ஷ பதவிக்கு வந்ததன் பின்னர் விவசாயிகளை பாதுகாப்பதற்கு நெல்லுக்கான அரசின் நிர்ணய விலையை அதிகரிக்க நடவடிக்கை எடுத்ததாக அமைச்சர் மஹிந்தானந்தா அளுத்கமகே இங்கு தெரிவித்தார். ", "URL": "https://www.itnnews.lk/2023/10/05/350984/", "Category": "Breaking News,தேசிய செய்திகள்,முதன்மை செய்தி", "Parent URL": null}