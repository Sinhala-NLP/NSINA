{"Source": "ITN news", "Timestamp": "දෙසැම්බර් 22, 2022 18:12", "Headline": "තොරතුරු තාක්ෂණ විෂය ක්ෂේත්‍රයන්ට අදාළ අධ්‍යාපන හා පර්යේෂණ සඳහා ඉන්දීය දායකත්වය", "News Content": "තොරතුරු තාක්ෂණ විෂය ක්ෂේත්‍රයන්ට අදාළ අධ්‍යාපන හා පර්යේෂණ සදහා ඉන්දීය දායකත්වය තවදුරටත් සැපයෙනවා. ඊට අදාළ ගිවිසුමට අත්සන් තැබීම අග්‍රාමාත්‍යවරයාගේ මූලිකත්වයෙන් සිදු කෙරුණා. අග්‍රාමාත්‍ය දිනේෂ් ගුණවර්ධන සහ ශ්‍රී ලංකාවේ ඉන්දීය මහකොමසාරිස් ගෝපාල් බග්ලේ යන මහත්වරුන් පාදුක්කේ පිහිටි ශ්‍රී ලංකා තාක්ෂණ හා පර්යේෂණ විශ්වවිද්‍යාලය නිරීක්ෂණය කළා. මෙම විශ්වවිද්‍යාලය මදුරාසියේ පිහිටි ඉන්දීය තාක්ෂණ අධ්‍යයන ආයතනය සමග  තොරතුරු තාක්ෂණ විෂය ක්ෂේත්‍රයට අදාළ පාඨමාලා ආරම්භ කර තිබෙනවා. එම කටයුතු තවදුරටත් ඉදිරියට ගෙන යාම සදහා වූ අවබෝධතා ගිවිසුමකට මෙහිදී අත්සන් තැබුණා. ඉවතලන පිසින තෙල් ඩීසල් බවට පත් කිරීමේ ව්‍යාපෘතියක් පිලිබද සිසුන් දෙදෙනෙකු මෙහිදී පැහැදිලි කළා. නාසා ආයතනය සහාය දක්වන වැඩසටහන් ද මෙහි නව පාඨමාලාවලට ඇතුළත් කර තිබෙනවා. රාජ්‍ය  අමාත්‍ය ආචාර්ය සුරේන් රාඝවන්, පාර්ලිමේන්තු මන්ත්‍රී යදාමිණී ගුණවර්ධන යන මහත්වරුන් ද මෙම අවස්ථාවට එක්ව සිටියා.       ", "URL": "https://www.itnnews.lk/2023/10/05/451703/", "Category": "දේශීය පුවත්", "Parent URL": null}