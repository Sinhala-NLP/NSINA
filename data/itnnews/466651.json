{"Source": "ITN news", "Timestamp": "මාර්තු 9, 2023 14:57", "Headline": "සතොස භාණ්ඩ වර්ග 7ක මිල අඩු කරයි", "News Content": "ලංකා සතොස අත්‍යවශ්‍ය භාණ්ඩ වර්ග 7 ක මිල අඩු කර තිබෙනවා. වියළි මිරිස් කිලෝග්‍රෑම් එකක මිළ රුපියල් 75කින් අඩු කර ඇති අතර එහි නව මිල රුපියල් 1500ක් බවයි ලංකා සතොස පවසන්නේ. රතු පරිප්පු කිලෝග්‍රෑම් එකක නව මිල රුපියල් 339ක්. එය අඩු කර ඇත්තේ රුපියල් 19 කිනුයි. පාන්පිටි කිලෝග්‍රෑම් එකක් රුපියල් 15 කින් අඩු කර ඇති අතර එහි නව මිල රුපියල් 230 ක් බවයි ලංකා සතොස පවසන්නේ. සුදු සීනි කිලෝග්‍රෑම් එකක නව මිල රුපියල් 218 ක් න අතර එය රුපියල් 11 කින් අඩු කර තිබෙනවා. රතු කැකුළු සහල් කිලෝග්‍රෑමයක මිල ලංකා සතොස අඩු කර ඇත්තේ රුපියල් 9 කින්. එහි නව මිල රුපියල් 155 ක්. සුදු නාඩු සහල් කිලෝග්‍රෑම් එකක් රුපියල් 188 දක්වා රුපියල් 7 කින් අඩු කර තිබෙනවා. ලොකු ළූනු කිලෝග්‍රෑම් එකක නව මිල රුපියල් 129 ක්. එය රුපියල් 6කින් අඩු කළ බවයි ලංකා සතොස පවසන්නේ.     ", "URL": "https://www.itnnews.lk/2023/10/05/466651/", "Category": "Breaking News,දේශීය පුවත්", "Parent URL": null}