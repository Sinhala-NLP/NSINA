{"Source": "ITN news", "Timestamp": "ජූලි 29, 2023 05:52", "Headline": "දේශීය කුළුබඩුවලට විශේෂ සහතිකයක්", "News Content": "අපනයන කෘෂිකර්ම දෙපාර්තමේන්තුව ශ්‍රී ලංකාවේ අපනයන කෘෂි භෝග හෙවත් කුළුබඩු භෝග සඳහා යහපත් කෘෂිකාර්මික පිළිවෙත් (GAP – Good Agriculture Practices) හඳුන්වාදීමේ ජාතික වැඩසටහන පසුගියදා වෝටර්ස් එජ් (Waters Edge) හෝටලයේදී පැවැත්විණි. කුරුඳු, ගම්මිරිස්, කෝපි සහ කොකෝවා යන භෝග මේ සඳහා තෝරාගෙන තිබෙනවා. ශ්‍රී ලංකා ප්‍රමිති ආයතනය මඟින් මෙයට අදාළ ප්‍රමිතීන් සකස් කොට ඇති අතර එයට අනුකූලව අදාළ භෝග සඳහා අපනයන කෘෂිකර්ම දෙපාර්තමේන්තුව මඟින් මාර්ගෝපදේශ මාලාවක් ද සකස් කොට තිබේ. කෘෂිකාර්මික පිළිවෙත් හෙවත් ගැප් (GAP) සහතිකකරණයට අදාළ අධීක්ෂණ කටයුතු අපනයන කෘෂිකර්ම දෙපාර්තමේන්තුව මඟින් සිදු කෙරෙන අතර මෙම සහතික අදාළ වගාකරුවන්ට නොමිලේ ලබාදීම එහිදී සිදුකෙරුණා.   ", "URL": "https://www.itnnews.lk/2023/10/05/503553/", "Category": "නවතම පුවත්", "Parent URL": null}