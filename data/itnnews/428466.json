{"Source": "ITN news", "Timestamp": "ஆகஸ்ட் 12, 2022 12:23", "Headline": "மின்கட்டண அதிகரிப்பால் பாதிக்கப்பட்ட குழுக்களுக்கு நிவாரணம் வழங்க நடவடிக்கை..", "News Content": "மின்கட்டணம் அதிகரிக்கப்பட்டதால், பாதிக்கப்பட்ட குழுக்களுக்கு நிவாரணம் வழங்குவதற்கான வேலைத்திட்டம் தொடர்பில் கலந்துரையாடல்கள் ஆரம்பிக்கப்பட்டுள்ளதாக சபை முதல்வர் அமைச்சர் சுசில் பிரேம்ஜயந்த் தெரிவித்தார். குறைந்த வருமானம் பெரும் குடும்பங்களுக்கு மின் கட்டணத்தில் நிவாரணம் வழங்குவது குறித்து கவனம் செலுத்தப்பட்டுள்ளதாகவும், சபை முதல்வர் அமைச்சர் சுசில் பிரேம்ஜயந்த் தெரிவித்தார். எதிர்கட்சித்தலைவர் சஜித் பிரேமதாச மின்கட்டண அதிகரிப்பு தொடர்பில் பாராளுமன்றத்தில் கருத்து வெளியிட்டார். மின்கட்டண அதிகரிப்பின் சுமையை மக்களால் ஏற்றுக்கொள்ள முடியாது. கட்டணப்பட்டியல் கிடைக்கும் தினத்தன்றே மக்கள் மீதான அழுத்தம் மேலும் அதிகரிக்கும். நாடு நெருக்கடியான சூழலில் இருக்கும் சந்தர்ப்பத்தில் மக்கள் மீது மேலும் சுமையை சுமத்துவது ஏற்றுக்கொள்ள முடியாது. மின்கட்டண அதிகரிப்பினால் குறைந்த வருமானம் பெறுவோரே கூடுதலாக பாதிக்கப்பட்டுள்ளனர். சுற்றுலா, கைத்தொழிற்துறைகளும் பாதிக்கப்பட்டுள்ளன. இதனால் அரசாங்கம் மக்களுக்கு நிவாரணம் வழங்க வேண்டுமென எதிர்கட்சித்தலைவர் சஜித் பிரேமதாச கோரிக்கை விடுத்தார். அமைச்சர் சுசில் பிரேம் ஜயந்த் பதிலளித்தார். இடைக்கால வரவுசெலவு திட்டத்தில் மின்கட்டணத்திற்கு நிவாரணம் வழங்குவது குறித்து ஆலோசிக்கப்படுகிறது. மின்கட்டண அதிகரிப்பு தொடர்பில் முழுநாள் விவாதமொன்றை நடத்தமுடியும். எதிர்வரும் 29ம் திகதி அதற்கான தினம் ஒதுக்கப்பட்டுள்ளதாகவும் அமைச்சர் குறிப்பிட்டார். ", "URL": "https://www.itnnews.lk/2023/10/05/428466/", "Category": "Breaking News,தேசிய செய்திகள்", "Parent URL": null}