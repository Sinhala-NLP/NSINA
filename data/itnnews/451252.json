{"Source": "ITN news", "Timestamp": "දෙසැම්බර් 20, 2022 09:04", "Headline": "කිඹුලාඇලේ ගුණා, ලඩියා, වැල්ලේ සුරංග ඇතුළු අපරාධකරුවන් 9 දෙනෙකු ඉන්දියාවේදී අත්අඩංගුවට", "News Content": "මෙරට ප්‍රධාන පෙළේ සංවිධානාත්මක අපරාධකරුවන්  9 දෙනෙකු ඉන්දියාවේ දී අත්අඩංගුවට ගෙන තිබෙනවා. කිඹුලාඇලේ ගුණා,  ලඩියා, වැල්ලේ සුරංග,  පුකුටිකන්නා යන ඒ අතර වන බවයි ඉන්දීය මාධ්‍ය වාර්තා කරන්නේ. මෙම අපරාධකල්ලි සාමාජිකයන් ශ්‍රී ලංකාව සහ ඉන්දියාව මුල්කොටගෙන දිගුකලක සිට නීතිවිරෝධී ගිනි අවි සහ මත්ද්‍රව්‍ය ජාවාරම්වල නිරතවූවන් බව ආරක්ෂක අංශ හදුනාගෙන තිබුණා. ඉන්දියාවේ තිරුචිරප්පල්ලි දෙමළ සරණාගතයින්සදහා වූ විශේෂ කදවුරේ සිටි ශ්‍රී ලාංකිකයින් 9 දෙනෙකු එරට ජාතික විමර්ශන ඒජන්සිය විසින් අත්අඩංගුවට ගෙන තිබෙනවා. කිඹුලාඇලේ ගුණා,  ලඩියා සහ වැල්ලේ සුරංග යන සංවිධානාත්මක අපරාධකරුවන්ද ඒ අතර සිටින බව ඔවුන් සම්බන්ධයෙන් කළ විමර්ශනවලදීයි හදුනාගෙන ඇත්තේ. ගුණසේකරන් හෙවත් කිඹුලාඇලේ ගුණා,  පුෂ්පරාජා නොහොත් පූකුටිකන්නා, මෙහොමඩ් අස්මීන්,  අලහප්පෙරුමගේ සුනිල් ගාමිණී ෆොන්සේකා,  ස්ටැන්ලි කෙනඩි ප්‍රනාන්දු, ලඩියා චන්ද්‍රසේන, ධනුක රොෂාන්, වැල්ලේ සුරංග සහ තිලීපන් යන අය මෙලෙස අත්අඩංගුවට ගෙන ඇති බවයි ඉන්දියාවේ ද හින්දුස්තාන් ටයිම්ස් පුවත්පත සදහන් කරන්නේ. මොවුන්ට චෝදනා 4ක් එල්ලවන අතර එල්ටීටීඊයට සහාය දැක්වීම,  නිතිවිරෝධී මත්ද්‍රව්‍ය සහ ආයුධ ප්‍රවාහනය සහ හුවමාරු කිරීම ඒ අතර වනවා.     ", "URL": "https://www.itnnews.lk/2023/10/05/451252/", "Category": "Breaking News,ප්‍රධාන පුවත", "Parent URL": null}