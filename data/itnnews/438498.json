{"Source": "ITN news", "Timestamp": "அக்டோபர் 3, 2022 12:30", "Headline": "ஒரு தொகை ஹெரோயின் போதைப்பொருளுடன் சந்தேக நபர் கைது..", "News Content": "வேரஹெர பிரதேசத்தில் முன்னெடுத்த சுற்றிவளைப்பின் போது ஒரு தொகை ஹெரோயின் போதைப்பொருளுடன் சந்தேக நபர் ஒருவர் கைதுசெய்யப்பட்டுள்ளார். சந்தேக நபரிடமிருந்து போதைப்பொருள் விற்பனை ஊடாக ஈட்டப்பட்ட 85 ஆயிரம் ரூபா பணமும் கைப்பற்றப்பட்டுள்ளது. கைப்பற்றப்பட்டுள்ள போதைப்பொருளின் பெறுமதி ஒரு மில்லியன் ரூபாவிற்கும் அதிகமென பொலிஸார் தெரிவித்துள்ளனர். கைதுசெய்யப்பட்ட நபர் வெரஹெர பிரதேசத்தை சேர்ந்தவரெனவும், குறித்த பிரதேசத்தில் போதைப்பொருள் வர்த்தகம் இடம்பெறுவதாக கிடைக்கப்பபெற்ற தகவலின் அடிப்படையில் சுற்றிவளைப்பு மேற்கொள்ளப்பட்டது. சந்தேக நபர் வெல்லவாய நீதவான் நீதிமன்றத்தில் ஆஜர்ப்படுத்தப்படவுள்ளார். ", "URL": "https://www.itnnews.lk/2023/10/05/438498/", "Category": "Breaking News,தேசிய செய்திகள்", "Parent URL": null}