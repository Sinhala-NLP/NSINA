{"Source": "ITN news", "Timestamp": "අප්‍රේල් 11, 2022 11:38", "Headline": "අද විදුලිය කැපෙන්නේ මෙහෙමයි", "News Content": "අද දිනයේ විදුලි කප්පාදුව පැය 4ක කාලයක් සිදුකෙරෙනවා. අද  පැය 4 ක කාලයක් විදුලි කප්පාදුව සිදුකෙරෙන බව විදුලිබල මණ්ඩලය නිවේදනය කළා. ඒ අනුව A සිට L දක්වා වන කලාප සඳහා පෙරවරු 8.30 සිට රාත්‍රි 10.45 දක්වා කාලය තුළ පැය 4 ක විදුලි කප්පාදුවක් සිදුවනවා. P සිට W දක්වා වන කලාප සඳහා පෙරවරු 10.45 සිට රාත්‍රී 10.45 දක්වා වන කාලය තුළ පැය 4 ක විදුලි කප්පාදුවක් සිදුවන බවයි එම මණ්ඩලය වැඩිදුරටත්කියාසිටියේ. ලබන 13 / 14 සහ 15 එනම් අලුත් අවුරුදු දින වලදී විදුලි කප්පාදුවක් සිදු නොවන බව මහජන උපයෝගීතා කොමිසන් සභාව සඳහන් කරනවා. පසුගිය දිනවල ජලාශවල ජල මට්ටම ශීඝ්‍රයෙන් පහළ යාම හේතුවෙන් ජල විදුලි නිෂ්පාදනයටද දැඩි බලපෑම් එල්ලවුණා. මේ වනවිට ජලාශ පිරීයාම හේතුවෙන්  ජල විදුලිය නිපදවීමේ ධාරිතාව ඉහළ නංවා ඇති බවයි විදුලිබල මණ්ඩලය ප්‍රකාශ කළේ. එමෙන්ම බලාගාර සඳහා අවශ්‍ය ඉන්ධන ලැබීමත් හේතුවෙන් ඉදිරි දිනයන්වල විදුලි කප්පාදුව අවම කිරීමටත් හැකියාව ලැබෙනු ඇති බවයි විදුලිබල මණ්ඩලය කියාසිටින්නේ.       ", "URL": "https://www.itnnews.lk/2023/10/05/406405/", "Category": "Breaking News,දේශීය පුවත්", "Parent URL": null}