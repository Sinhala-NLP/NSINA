{"Source": "ITN news", "Timestamp": "අගෝස්තු 27, 2023 16:48", "Headline": "ඇසළ පෙරහැරට සහභාගි වී සිටින අලි ඇතුන්ගේ සෞඛ්‍ය තත්ත්වය පරීක්ෂා කිරීමේ සායනයක්", "News Content": "මහනුවර ඇසළ පෙරහැරට සහභාගි වී සිටින අලි ඇතුන්ගේ සෞඛ්‍ය තත්ත්වය පරීක්ෂා කිරීමේ සායනයක් පැවැත්වුණා. මෙරට හීලෑ අලින් අතර බරවා රෝගය පැතිරයාමේ අවදානමක් පවතින බවයි පේරාදෙණිය විශ්වවිද්‍යාලයේ පශු වෛද්‍ය පීඨයේ ජ්‍යෙෂ්ඨ මහාචාර්ය අශෝක දංගොල්ල මහතා ප්‍රකාශ කළේ. පෙරහැරට සහභාගි කරන සියලුම අලි ඇතුන්ගේ සෞඛ්‍ය තත්ත්වය සෑම දිනකම පරීක්ෂාවට ලක්කෙරෙනවා. කිසියම් හෝ සුලු අසනීප තත්ත්වයක් හෝ පෙන්නුම් කළහොත් එම සතුන් පෙරහැරට සහභාගි කරවන්නේ නැහැ. ඒ අනුව පෙරහැරට සහභාගි වන සියලුම අලි ඇතුන්ගේ සෞඛ්‍ය තත්ත්වය පරීක්ෂා කිරීමේ විශේෂ පශු වෛද්‍ය සායනයක් පැවැත්වුණා. බරවා රෝගය මෙන්ම ඇස් රෝග ද හීලෑ අලි ඇතුන් අතර බහුලව දක්නට ලැබෙන බව මහාචාර්ය අශෝක දංගොල්ල මහතා පවසනවා. දැනට සිටින හීලෑ අලි ඇතුන් වැඩි සංඛ්‍යාවක් වයස්ගතවීම නිසා ඉතා ඉක්මනින් රෝගවලට ගොදුරුවීමේ අවදානම පවතින බවයි ඒ මහතා පවසන්නේ.           ", "URL": "https://www.itnnews.lk/2023/10/05/511339/", "Category": "දේශීය පුවත්", "Parent URL": null}