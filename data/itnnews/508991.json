{"Source": "ITN news", "Timestamp": "අගෝස්තු 17, 2023 16:56", "Headline": "ජෙරොම් ගේ නඩුවේදී වුණු දේ", "News Content": "තමන් අත්අඩංගුවට ගැනීම වළක්වන නියෝගයක් ඉල්ලා දේවගැති ජෙරොම් ප්‍රනාන්දු යන අය ගොනුකළ පෙත්සම මුල් අවස්ථාවේම නිශ්ප්‍රභ කරන ලෙස අභියාචනාධිකරණය හමුවේ විරෝධතා ගොනු කෙරුණා. ඒ පූජ්‍ය ඇල්ලේ ගුණවංශ හිමි ඇතුළු හිමිවරුන් පිරිසක් විසිනුයි. ජෙරොම් ප්‍රනාන්දු දේවගැතිවරයාගේ පෙත්සමේ වගඋත්තරකරුවන් ලෙස නම් කර සිටින ඇල්ලේ ගුණවංශ හිමියන් ඇතුළු හිමිවරුන් පිරිසක් මෙම පෙත්සම ඉදිරිපත් කර තිබෙනවා. උන්වහන්සේ පවසන්නේ අදාළ දේවගැතිවරයා ආගම් සම්බන්ධයෙන් සිදුකළ ආන්දෝලනාත්මක ප්‍රකාශය පිළිබඳව සමාව අයැද තිබෙන බවයි. ඒ තුළින්ම ඔහු වරදක් කර ඇති බව පිළිගෙන ඇතැයි යන්න මෙම හිමිවරුන්ගේ අදහසයි. ජෙරොම් ප්‍රනාන්දු දේවගැතිවරයා විමර්ෂණ වලට සහාය නොදක්වා විදේශගත වීම තුළින්ම ඔහු අධිකරණය මඟහැර සිටින ආකාරයක් පෙනී යන බව ද පෙත්සම්කරුවන් සදහන් කරනවා. මේ අනුව අදාළ දේවගැතිවරයාගේ පෙත්සම විභාගයට නොගෙනම නිශ්ප්‍රභ කරන ලෙසයි පෙත්සම්කාර හිමිවරුන් ඉල්ලා සිටින්නේ. ", "URL": "https://www.itnnews.lk/2023/10/05/508991/", "Category": "දේශීය පුවත්", "Parent URL": null}