{"Source": "ITN news", "Timestamp": "අප්‍රේල් 5, 2022 17:19", "Headline": "රටේ තත්ත්වය ගැන දවස් දෙකක විවාදයක්", "News Content": "රටේ වත්මන් තත්ත්වය පිළිබද හෙට (06)  සහ අනිද්දා (07) දිනයන්හිදී පාර්ලිමේන්තුවේදී විශේෂ විවාදයක් පැවැත්වීමට පක්ෂ නායකයන් අද තීරණය කළා. කතානායක මහින්ද යාපා අබේවර්ධන මහතාගේ ප්‍රධානත්වයෙන් පක්ෂ නායක රැස්වීමක් අද පස්වරුවේ පැවැත්වුණා. රටේ පවතින වත්මන් තත්ත්වය පිළිබද හෙට සහ අනිද්දා දිනයන්හිදී පාර්ලිමේන්තුවේදී විවාදයක් කිරීමට එහිදී පක්ෂ නායකයින් තීරණය කර තිබෙනවා. මේ අතර ජනතා විරෝධය එල්ල වී ඇත්තේ ආණ්ඩු පක්ෂයට පමණක් නොව පාර්ලිමේන්තුවේ 225 දෙනාටම බව පාර්ලිමේන්තු මන්ත්‍රී මහින්දානන්ද අලුත්ගමගේ මහතා පෙන්වා දුන්නා. ඔහු අවධාරණය කළේ විවිධ මතවල නොසිට එක් මතයකට පැමිණ කටයුතු කිරීම සියලු දෙනා‍ගේ වගකීමකන් බවයි.   ", "URL": "https://www.itnnews.lk/2023/10/05/405673/", "Category": "Breaking News,දේශීය පුවත්", "Parent URL": null}