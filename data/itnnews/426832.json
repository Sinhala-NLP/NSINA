{"Source": "ITN news", "Timestamp": "අගෝස්තු 4, 2022 12:54", "Headline": "එක් චීනයක් ප්‍රතිපත්තියට ශ්‍රී ලංකාවේ පූර්න සහයෝගය", "News Content": "එක් චීනයක් ප්‍රතිපත්තියට ශ්‍රී ලංකාව පූර්න සහයෝගය ලබා දෙන බව ජනාධිපති රනිල් වික්‍රමසිංහ මහතා සදහන් කරනවා. ඒ මහතා චීන තානාපති කුයි ෂැංග්හොන්ග් හමු වූ අවස්ථාවේදීයී මේ බව ප්‍රකාශ කළ බව ජනාධිපති රනිල්  වික්‍රමසිංහ මහතාගේ  ට්විටර් පණිවුඩයේ සදහන් කර තිබෙනවා. සියලු ජාතීන්ගේ ස්වෛරීභාවය හා භෞමික අඛණ්ඩතාවය පිලිබද එක්සත් ජාතීන්ගේ ප්‍රඥප්ති මූල ධර්මයන්ට ශ්‍රී ලංකාව දැඩි කැපවීමෙන් කටයුතු කරන බව ජනාධිපති රනිල් වික්‍රමසිංහ මහතා චීන තානාපති සමග පැවති හමුවේදී සදහන් කර තිබෙනවා. වත්මන් ගෝලීය අර්බුද තවදුරටත් උත්සන්න කිරීමට දායක වන ක්‍රියාවන්ගෙන් සියලු රටවල් වැළකිය යුතු බවයි ජනාධිපතිවරයා මෙහිදී සදහන් කර ඇත්තේ. අනෝන්‍ය ගරුත්වය සහ රටවල අභ්‍යන්තර කටයුතුවලට මැදිහත් නොවීම, සාමකාමී සහයෝගීතාව හා ගැටුම් ඇති නොවීමට පදනමක් බවද ඒ මහතා පෙන්වා දී තිබෙන බවයි එම ට්විටර් පණිවුඩයේ වැඩිදුරටත් දැක්වෙන්නේ.         ", "URL": "https://www.itnnews.lk/2023/10/05/426832/", "Category": "දේශීය පුවත්", "Parent URL": null}