{"Source": "ITN news", "Timestamp": "අගෝස්තු 23, 2022 17:59", "Headline": "බංග්ලාදේශයේ පාසල් හා කාර්යාල කටයුතු සිදුකරන වේලාව අඩු කරයි", "News Content": "බංග්ලාදේශය එරට පාසල් හා කාර්යාල කටයුතු සිදුකරන වේලාව අඩු කිරීමට පියවර ගෙන තිබෙනවා. බංග්ලාදේශය දැනට මුහුණ දී සිටින විදුලි අර්බුදයට පිළියමක් ලෙසයි මෙම පියවර ගෙන ඇත්තේ. ඒ අනුව එරට පාසල් පැවැත්වෙන දිනයන්ගෙන් තවත් දිනයක් නිවාඩු ලෙස ප්‍රකාශයට පත්කර තිබෙනවා. දැනට එරට පාසල් සිකුරාදා දිනයේදී පමණක් වසාදමා ඇති අතර නව තීරණයත් සමග සෙනසුරාදා දිනයේ ද විවේක දිනයක් ලෙසයි සැලකෙන්නේ. බංග්ලාදේශ රජයේ නව තීරණයත් සමග රජයේ කාර්යාල හා බැංකු ද තම රාජකාරි වේලාවන් පැය 7 ට සීමාකර තිබෙනවා.  කෙසේ වුවද පෞද්ගලික අංශයට තම අභිමතය පරිදි කටයුතු කිරීමටයි අවසර ලබාදී ඇත්තේ. පසුගිය මාසයේ සිට බංග්ලාදේශය පැය 2 ක විදුලි කප්පාදුවක් ආරම්භ කළ අතර ඉන්ධන මිල ද සියයට 50 කින් පමණ ඉහළ දැමීමටයි පියවර ගත්තේ.       ", "URL": "https://www.itnnews.lk/2023/10/05/430829/", "Category": "ජාත්‍යන්තර පුවත්", "Parent URL": null}