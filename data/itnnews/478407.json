{"Source": "ITN news", "Timestamp": "ஏப்ரல் 26, 2023 16:07", "Headline": "தவறான மருந்து பரிந்துரையால் மரணித்த சிறுமி", "News Content": "குருந்துவத்தை பிரதேச வைத்தியசாலையில் முறையான மருந்து சீட்டு முறைமை இன்மையால் தவறான மருந்து விநியோகம் காரணமாக கம்பளை பிரதேசத்தைச் சேர்ந்த 07 வயது குழந்தை உயிரிழந்துள்ளது. குறித்த பெண் குழந்தைக்கு சுகயீனம் ஏற்பட்டதையடுத்து, குருந்துவத்தை பிரதேச வைத்தியசாலைக்கு அழைத்துச் சென்ற பெற்றோருக்கு , அச்சிடப்பட்ட காகிதத்தில் மருந்து எழுதி கொடுத்துள்ளதாக தகவல்கள் தெரிவிக்கின்றன. பெற்றோர் வைத்தியசாலையில் உள்ள மருந்தகத்தில் மருந்தைப் பெற்றதாகவும், வீடு திரும்பிய பின்னர் குழந்தை மருந்தை உட்கொண்டதாகவும், இதனால் வயிற்றுப்போக்கு ஏற்பட்டு பலவீனமடைந்ததாகவும் கூறப்படுகிறது. இரண்டாவது தடவையாகவும் மருத்துவமனைக்குச் அழைத்துச் சென்ற போது  குழந்தை வேறு அறிகுறிகளைக் காட்டியதால், குழந்தையின் பெற்றோர்கள், கம்பளை ஆதார வைத்தியசாலைக்கு குழந்தையை அழைத்து சென்றுள்ளனர் , அதன்போதே  குழந்தைக்கு முதியவர்களுக்கு வழங்கப்பட்ட மருந்துகள் பரிந்துரைக்கப்பட்டதைக் கண்டறிந்தனர். எவ்வாறாயினும், மயக்கமடைந்து கம்பளை ஆதார வைத்தியசாலையின் அவசர சிகிச்சைப் பிரிவில் அனுமதிக்கப்பட்ட குழந்தை சிகிச்சை பலனின்றி உயிரிழந்துள்ளதாக தெரிவிக்கப்படுகின்றது. குருந்துவத்தை பிரதேச வைத்தியசாலையில் காகிதம் இல்லாத காரணத்தினால் ஏற்கனவே பயன்படுத்தப்பட்ட மருந்து சீட்டு தாள்களை பயன்படுத்தியதாகவும் அதன் காரணமாகவே குழந்தைக்கு தவறான மருந்து மாத்திரைகள் விநியோகிக்கப்பட்டுள்ளதாகவும் இதன் விளைவாக குழந்தை உயிரிழந்துள்ளதாகவும் விசாரணைகளில் கண்டறியப்பட்டுள்ளது. ", "URL": "https://www.itnnews.lk/2023/10/05/478407/", "Category": "Breaking News,தேசிய செய்திகள்", "Parent URL": null}