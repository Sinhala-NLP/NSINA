{"Source": "ITN news", "Timestamp": "ஜனவரி 26, 2022 14:00", "Headline": "தென்சீன கடற்பகுதியில் அமெரிக்க கடற்படையினர் தேடுதல் நடவடிக்கையில்..", "News Content": "தென்சீன கடற்பகுதியில் விபத்துக்குள்ளான கு35 போர் விமானத்தை அமெரிக்க கடற்படையினர் மீட்கும் முயற்ச்சியில் ஈடுப்பட்டுள்ளனர். பல மில்லியன் டொலர்கள் பெறுமதியான போர் விமானம் அமெரிக்க போர் கப்பலில் தரையிறகுங்கும் போது விபத்துக்குள்ளாகியுள்ளது. சர்ச்சைக்குரிய தென்சீன கடற்பகுதியிலேயே குறித்த சம்பவம் பதிவாகியுள்ளது. இந்நிலையில் அதனை மீட்கும் முயற்சிகள் முன்னெடுக்கப்பட்டு வருவதாகவும் விமானி உள்ளிட்டோர் பாதுகாப்பாக வெளியேற்றப்பட்டதாகவும் ஏழு இராணுவ வீரர்கள் அதன்போது காயமடைந்துள்ளதாகவும் சர்வதேச ஊடகங்கள் செய்தி வெளியிட்டுள்ளன. விமானம், போர்கப்பலில் தரையிறங்கி ஓடுதளத்திலிருந்தே விபத்துக்குள்ளாகியுள்ளதென உறுதிப்படுத்தப்பட்டுள்ளது. குறித்த விமானம் சீன படையினரால் கைப்பற்றப்படும் என்ற அச்சம் காணப்படுவதாகவும் சுட்டிக்காட்டப்பட்டுள்ளது. இதேவேளை தென் சீன கடற்பகுதி முழுவதையும் சீனா உரிமை கொண்டாடும் நிலையில் அவுஸ்திரேலியாவிற்கும், அமெரிக்காவிற்கும் இடையிலான நீரழ்மூழ்கி கப்பல் ஒப்பந்தம் கைச்சாத்திடப்பட்டுள்ள நிலையில் குறித்த கடல்வழிப்பாதை பயன்படுத்தக்கூடுமென்ற சந்தேகம் வெளிப்படுத்தப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/391485/", "Category": "Breaking News,சர்வதேச செய்திகள்", "Parent URL": null}