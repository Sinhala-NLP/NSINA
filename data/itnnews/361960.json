{"Source": "ITN news", "Timestamp": "සැප්තැම්බර් 12, 2021 18:49", "Headline": "ලොකු ලූනු ගොවියා ශක්තිමත් කිරීමට ජනපති ගත් ක්‍රියාමාර්ගයට ගොවියන්ගේ ස්තූතිය", "News Content": "විදේශීය රටවලින් ගෙන්වන ලොකු ලූනුවලට රුපියල් 40 ක බද්දක් පනවා දේශීය ලොකු ලූනු ගොවියා ශක්තිමත් කිරීමට ජනාධිපතිතුමා සහ රජය ගත් ක්‍රියාමාර්ගය සම්බන්ධයෙන් ස්තූතිය පල කරන බව  දඹුල්ල ගලේවල ප්‍රදේශයේ ගොවීන් ප්‍රකාශ කළා. මේ දිනවල දේශීය ලොකු ලූනු අස්වනු නෙලීම ආරම්භ කර ඇති අතර කිලෝවක මිල රුපියල් 130 ක් දක්වා ඉහළ අගයක් පවතිනවා. ඉදිරියේ දී මිල තවත් ඉහළ යා හැකි බවයි ගොවීන් පවසන්නේ. කාබනික පොහොර වැඩි වශයෙන් යොදා ගනිමින් ලූනු වගාව සිදු කිරීමට තමන් යොමු වූ බව ද ගොවි ජනතාව සදහන් කළා. අක්කරයට ලොකු ලූනු කිලෝ 12000 ත් 15000 ත් අතර සාර්ථක අස්වැන්නක් මෙවර ලැබුණු බවයි ගලේවල ප්‍රදේශයේ මහා පරිමාණ දේශීය ලොකු ලූනු ගොවියෙකු වන එස් ඒ රතනපාල මහතා පැවසුවේ.     ", "URL": "https://www.itnnews.lk/2023/10/05/361960/", "Category": "දේශීය පුවත්", "Parent URL": null}