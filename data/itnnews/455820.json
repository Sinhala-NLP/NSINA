{"Source": "ITN news", "Timestamp": "ජනවාරි 16, 2023 09:33", "Headline": "මාවනැල්ලේ අතුරුදන්වූ පුද්ගලයින් දෙදෙනාගේ ඝාතනයට සම්බන්ධ දෙදෙනෙක් අත්අඩංගුවට", "News Content": "මාවනැල්ල ප්‍රදේශයේ දී අතුරුදන්වූ පුද්ගලයින් දෙදෙනෙකු ඝාතනය කිරීමේ සිද්ධියට සම්බන්ධ සැකකරුවන් දෙදෙනෙකු අත්අඩංගුවට ගෙන තිබෙනවා. අතුරුදන්වූ පුද්ගලයින් දෙදෙනා ඝාතනය කර රඹුක්කන හුරීමලුව ප්‍රදේශයේ නිවසක් පිටුපස වළදමා තිබියදී සොයා ගැනුනා. මෘත ශරීර කෑගල්ල රෝහල් මෘත ශාරීරාගාරයේ තැන්පත් කර ඇති අතර එම සිරුරු මෙතෙක් අතුරුදන්වූ දෙදෙනාගේ බවට හදුනාගෙන නැහැ. අත්අඩංගුවට ගත් එක් සැකකරුවෙකුගේ නිවසේ සඟවා තිබියදී මරණකරුවෙකුගේ යතුරුපැදිය ද විමර්ශන නිලධාරීන් විසින් සොයා ගැනුනා. සැකකරුවන් කෑගල්ල මහේස්ත්‍රාත් අධිකරණයට ඉදිරිපත් කිරීමට නියමිතයි.   ", "URL": "https://www.itnnews.lk/2023/10/05/455820/", "Category": "දේශීය පුවත්", "Parent URL": null}