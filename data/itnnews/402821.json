{"Source": "ITN news", "Timestamp": "මාර්තු 20, 2022 14:33", "Headline": "ටැන්සානියාවේ බස් රථයක් අනතුරට පත්වීමෙන් පුද්ගලයින් 22නෙකුට වැඩි පිරිසක් ජීවිතක්ෂයට", "News Content": "ටැන්සානියාවේ බස් රථයක් හා ට්‍රක් රථයක් ගැටීමෙන් පුද්ගලයින් විසිදෙදෙනෙකුට වැඩි පිරිසක් ජීවිතක්ෂයට පත්ව ඇති බව විදෙස් මාධ්‍ය වාර්තා කරනවා. නැගෙනහිර ටැන්සානියාවෙයි මෙම අනතුර සිදුව ඇත්තේ. සිද්ධියෙන් පුද්ගලයින් 38 දෙනෙකුට වැඩි පිරිසක් තුවාල ලැබුවා. යතුරුපැදියක් ඉස්සර කිරීමට යාමේදී ට්‍රක් රථය මාර්ගයෙන් ඉවතට පැන බස් රථයේ ගැටී තිබෙනවා. සිද්ධිය සම්බන්ධයෙන් ටැන්සානියා ජනාධිපති සමියා සුලුහු හසන් ට්විටර් පණිවුඩයක් ඔස්සේ ශෝකය පළකළා. ඔහු සඳහන් කරන්නේ සිය රටේ ජනතාව මාර්ග නීති සම්බන්ධයෙන් වැඩි අවධානයක් යොමුකළ යුතු බවයි.           ", "URL": "https://www.itnnews.lk/2023/10/05/402821/", "Category": "ජාත්‍යන්තර පුවත්", "Parent URL": null}