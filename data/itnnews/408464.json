{"Source": "ITN news", "Timestamp": "අප්‍රේල් 26, 2022 18:35", "Headline": "අගමැතිට බහුතරය අමුතුවෙන් පෙන්වීමේ අවශ්‍යතාවක් නැහැ – සාගර කාරියවසම්", "News Content": "පාර්ලිමේන්තුවේ වත්මන් බහුතර ආසන සංඛ්‍යාව පවතින්නේ ශ්‍රී ලංකා පොදුජන පෙරමුණ සතුව බැවින් එය අමුතුවෙන්  පෙන්වීමේ අවශ්‍යතාවක් නොමැති බව  පක්ෂ මහ ලේකම් පාර්ලිමේන්තු මන්ත්‍රී සාගර කාරියවසම් මහතා පවසනවා. කුමන පාර්ශ්වයක් හෝ පාර්ලිමේන්තුවේ බහුතර ආසන සංඛ්‍යාවක් තිබෙන බව ව්‍යවස්තානුකූලව ඔප්පු කර පෙන්නුවහොත් ඕනෑම අවස්ථාවක රජය විපක්ෂයේ අසුන්ගැනීමට පසුබට නොවන බවයි මහලේකම්වරයා අවධාරණය කරන්නේ. වත්මන් පාර්ලිමේන්තුවේ මන්ත්‍රී ආසන බහුතරය අග්‍රාමාත්‍ය මහින්ද රාජපක්ෂ මහතාට ඇති බවත් දැනට පාර්ලිමේන්තුවේ මන්ත්‍රී ආසන 120 ක් තම පාර්ශ්වයට ඇතැයි පවසන පිරිස් කළ යුත්තේ මාධ්‍ය හමු පවත්වා ඒ පිළිබද රටට පැවසීම නොව පාර්ලිමේන්තුවේදී එය ඔප්පු කර පෙන්වීම බව පොදුජන පෙරමුණේ මහලේකම් සාගර කාරියවසම් මහතා පවසනවා.දේශපාලන වශයෙන් රට අරාජික කරමින් රට අස්ථාවර කිරීම අවස්ථාවාදීන්ගේ වුවමනාව බව ද සාගර කාරියවසම් මහතා තවදුරටත්  පෙන්වා දෙනවා.     ", "URL": "https://www.itnnews.lk/2023/10/05/408464/", "Category": "දේශීය පුවත්", "Parent URL": null}