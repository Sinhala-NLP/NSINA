{"Source": "ITN news", "Timestamp": "සැප්තැම්බර් 9, 2021 15:23", "Headline": "සියලු මාධ්‍ය වෙනුවෙන් ජනමාධ්‍ය ඇමති මහාචාර්ය නීලිකාගෙන් සමාව ඉල්ලයි", "News Content": "ජනමාධ්‍ය අමාත්‍ය ඩලස් අලහප්පෙරුම මහතා විසින් ජයවර්ධනපුර සරසවියේ මහාචාර්ය නීලිකා මලවිගේ මහත්මියගෙන් සමාව ඉල්ලා තිබෙනවා. තම සමාජ ජාල ගිණුමේ සටහනක් තබමින් අමාත්‍යවරයා පෙන්වා දෙන්නේ මලවිගේ මහත්මිය විසින් සිදුකරන ලද දේශනයක් විකෘති කර පළ කිරීම සම්බන්ධයෙන් ඇයට සිදුවු සිත් වේදනාව තමන් අවබෝධ කරගත් බවයි. එනිසා සියලු ජනමාධ්‍ය මිත්‍රයන් වෙනුවෙන් තමන් පුද්ගලිකව ඇය අමතා සමාව ඉල්ලූ බවද ඔහු කියා සිටී.     ", "URL": "https://www.itnnews.lk/2023/10/05/361365/", "Category": "දේශීය පුවත්", "Parent URL": null}