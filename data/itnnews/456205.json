{"Source": "ITN news", "Timestamp": "ජනවාරි 17, 2023 14:24", "Headline": "කබ්රාල්ට පැනවූ විදෙස් ගමන් තහනම දීර්ඝ කෙරේ", "News Content": "හිටපු මහ බැංකු අධිපති අජිත් නිවාඩ් කබ්රාල් මහතා වෙත පනවා තිබු විදෙස් ගමන් තහනම ලබන මස 16 වනදා තෙක් දීර්ඝ කරන ලෙස කොළඹ මහේස්ත්‍රාත් අධිකරණය නියෝග කළා. දකුණු පළාත් හිටපු ආණ්ඩුකාර රජිත් කීර්ති තෙන්නකෝන් මහතා ඉදිරිපත් කළ පැමිණිල්ලක් අද කොළඹ අතිරේක මහේස්ත්‍රාත් හර්ෂණ කැකුණවල මහතා ඉදිරියේ කැඳවනු ලැබුවා. 2006 වසරේ සිට 2015 වසර දක්වා ශ්‍රී ලංකා මහ බැංකුවේ අධිපතිවරයා ලෙස කටයුතු කරමින් රාජ්‍ය මුදල් අවභාවිත කළ බවට අජිත් නිවාඩ් කබ්රාල් මහතාට එරෙහිව මෙම පැමිණිල්ල සිදු කර තිබෙනවා. මෙම නඩුවට අදාළ ලිඛිත දේශන ඉදිරිපත් කිරීම සදහා කබ්රාල් මහතාගේ පාර්ශවය ලබන මස 16 වනදා තෙක් කල් ලබාදීමට අධිකරණය කටයුතු කළා.       ", "URL": "https://www.itnnews.lk/2023/10/05/456205/", "Category": "Breaking News,දේශීය පුවත්", "Parent URL": null}