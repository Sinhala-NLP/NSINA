{"Source": "ITN news", "Timestamp": "ஜூன் 30, 2021 13:09", "Headline": "நுகர்வோரை பாதுகாக்க சட்டமூலத்தை மாற்றியமைக்க திட்டம்..", "News Content": "அத்தியாவசிய நுகர்வுப்பொருட்களுக்காக விலை நிர்ணயிக்கும் சந்தர்ப்பங்களில் கூடிய விலைக்கு பொருட்களை விற்பனை செய்யும் வர்த்தகர்களிடமிருந்து நுகர்வோரை பாதுகாப்பதற்காக நுகர்வோர் பாதுகாப்பு சட்டமூலத்தை மறுசீரமைக்கப்போவதாக அமைச்சர் பந்துல குணவர்த்தன தெரிவித்துள்ளார். “எந்தவொரு வர்த்தகரும் நுகர்வோரை பாதிக்கும் வகையில் செயற்பட்டால், அப்போது கடுமையான சட்டங்களை எடுக்கக்கூடியவாறு நுகர்வோர் பாதுகாப்பு சட்டமூலத்தில் 75 மறுசீரமைப்புக்களை மேற்கொள்ள அமைச்சரவை அங்கீகாரம் வழங்கியுள்ளது. அரசாங்கத்தினால் மக்களின் அன்றாட வாழ்விற்கு தேவையான அத்தியாவசிய பொருட்களாக குறிப்பிடப்பட்டு வர்த்தமானியில் அறிவிக்கப்பட்டுள்ள விலை நிர்ணயிக்கப்பட்ட பொருளொன்று குறித்த விலையை விட கூடிய விலைக்கு விற்பனை செய்தால் இச்சட்டமூலம் நிறைவேற்றப்பட்டவுடன் ஒரு இலட்சம் ரூபா அபராதம் விதிக்கப்படும். அடுத்தமாதம் அவசர சட்டமூலமாக மக்கள் அதிகாரத்தின் மூலம் தேர்ந்தெடுக்கப்பட்ட சகல பாராளுமன்ற உறுப்பினர்களின் எவ்வித எதிர்ப்பக்களுமின்றி இச்சட்டமூலம் நிறைவேற்றப்படும்.” ", "URL": "https://www.itnnews.lk/2023/10/05/346166/", "Category": "Breaking News,தேசிய செய்திகள்", "Parent URL": null}