{"Source": "ITN news", "Timestamp": "பிப்ரவரி 25, 2022 13:09", "Headline": "இந்திய சுற்றுலா பிரதிநிதிகள் சங்கத்தின் மாநாடு கொழும்பில்..", "News Content": "இந்திய சுற்றுலா பிரதிநிதிகள் சங்கத்தின் இந்த ஆண்டுக்கான மாநாடு எதிர்வரும் ஏப்ரல் மாதம் 19 ம் திகதி முதல் கொழும்பில் நடைபெறவுள்ளது. இந்த மாநாடு இலங்கை சுற்றுலாத்துறையின் மேம்பாட்டுக்கு மிகவும் முக்கியமானதென இலங்கை துறைமுக அதிகார சபை தெரிவிக்கிறது. இந்த மாநாட்டில் 500 க்கும் மேற்பட்ட இந்திய பிரதிநிதிகள் கலந்துகொள்ளவுள்ளனர். இது தொடர்பில் இலங்கை துறைமுக அதிகார சபைக்கும் இந்திய பிரதிநிதிகளுக்கும் இடையில் உடன்படிக்கையொன்றும் கைச்சாத்திடப்பட்டுள்ளது. இந்த நிகழ்வு கொழும்பில் இடம்பெற்றது. கொரோனா தொற்று காரணமாக சுற்றுலாத்துறைக்கு பல்வேறு பாதிப்புக்கள் ஏற்பட்டாலும் குறித்த துறையை பல்வேறு கட்டங்களில் மேம்படுத்துவதற்கு தம்மால் முடிந்ததாக சுற்றுலாத்துறை அமைச்சர் பிரசன்ன ரணதுங்க இதன்போது தெரிவித்தார். இந்த வருடத்தின் இதுவரையான காலப்பகுதியில் ஒரு இலட்சத்து 50 ஆயிரத்திற்கும் மேற்பட்ட சுற்றுலாப் பயணிகள் வருகை தந்துள்ளதாகவும் அடுத்தவருடம் சுற்றுலாப் பயணிகளின் எண்ணிக்கை 2.8 மில்லியனாக அதிகரிக்குமென எதிர்பார்ப்பதாகவும் அமைச்சர் பிரசன்ன ரணதுங்க குறிப்பிட்டார். ", "URL": "https://www.itnnews.lk/2023/10/05/397689/", "Category": "Breaking News,அண்மைய செய்திகள்,பன்முகம்", "Parent URL": null}