{"Source": "ITN news", "Timestamp": "පෙබරවාරි 21, 2022 15:48", "Headline": "මත්ද්‍රව්‍ය සමඟ සැකරුවන් තුන්දෙනෙකු අත්අඩංගුවට", "News Content": "හොරණ මිල්ලනිය ප්‍රදේශයේ හෙරොයින් ඇතුළු මත්ද්‍රව්‍ය බෙදාහැරීමේ ජාවාරමේ නිරත වූ තුන්දෙනෙකු අත්අඩංගුවට ගෙන තිබෙනවා. මෙම සැකකරුවන් හෙරොයින්,ඈෂ් සහ අයිස් මත්ද්‍රව්‍ය පැකට්කර ප්‍රදේශ කීපයකට බෙදාහැරීමේ ජාවාරමේ නිරතව සිටියා. මිල්ලනිය පොලීසියට ලැබුණු තොරතුරකට අනුව කළ වැටලීමේදීයි ඔවුන් අත්අඩංගුවට ගැණුනේ. සැකකරුවන් වැල්ලන්තුඩාව , රයිගම සහ වීදාගම ප්‍රදේශවල පදිංචිකරුවන්. සැකරුවන් අත්අඩං ගුවට ගන්නා අවස්ථාවේ ඔවුන් ළඟ තිබී අලෙවි කිරීමට සූදානම්කර තිබූ මත්ද්‍රව්‍ය පැකට් විශාල ප්‍රමාණයක් ද පොලිස් භාරයට ගැණුනා.     ", "URL": "https://www.itnnews.lk/2023/10/05/396530/", "Category": "දේශීය පුවත්", "Parent URL": null}