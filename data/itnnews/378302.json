{"Source": "ITN news", "Timestamp": "නොවැම්බර් 24, 2021 13:21", "Headline": "එළඹෙන උත්සව සමයේ කොරෝනා ව්‍යාප්තිය උපරිම මට්ටමට ළඟාවීමේ අවදානමක්", "News Content": "කොරෝනා ආසාදිතයින් සහ මරණ වාර්තාවීම දිනෙන් දින ඉහළ යාම සමඟ එළඹෙන උත්සව සමයේ කොරෝනා ව්‍යාප්තිය උපරිම මට්ටමට ළඟාවීමේ අවදානමක් පවතින බව රජයේ වෛද්‍ය නිලධාරීන්ගේ සංගමය පවසනවා. මේ අතර රෝගීන් සංඛ්‍යාව වැඩි වශයෙන් වාර්තා වූ සමයේ දිනකට PCR පරීක්ෂණ විසිහත් දහසකට වැඩි සංඛ්‍යාවක් සිදු කෙරුණා. ක්‍රමයෙන් එය අඩු වුවද මේ වන විට දිනකට පීසීආර් පරීක්ෂණ පන්දහසත් අටදහසත් අතර සංඛ්‍යාවක් සිදු කෙරෙන බවයි සෞඛ්‍ය අංශ පවසන්නේ.       ", "URL": "https://www.itnnews.lk/2023/10/05/378302/", "Category": "Breaking News,දේශීය පුවත්", "Parent URL": null}