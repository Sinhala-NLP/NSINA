{"Source": "ITN news", "Timestamp": "ජූලි 4, 2021 12:01", "Headline": "ඊයේ දිනයේ සිදුවූ රිය අනතුරුවලින් 9 දෙනෙකු ජීවිතක්ෂයට", "News Content": "ඊයේ දිනයේ දී සිදුවූ රිය අනතුරුවලින් පුද්ගලයින් නව දෙනෙකු ජීවිතක්ෂයට පත්ව තිබෙනවා. වැඩි වශයෙන්ම රිය අනතුරුවලට ලක්වන්නේ යතුරුපැදි, ත්‍රි රෝද රථ සහ පයින් ගමන් කරන පුද්ගලයින් බවට හදුනාගෙන ඇති බවයි පොලීසිය පවසන්නේ. එක් දිනකදී පමණක් රිය අනතුරුවලින් පුද්ගලයින් නව දෙනෙකු මිය යාම තුළින් රිය අනතුරුවල වර්ධනයක් පෙන්නුම් කරන බව පොලිසිය පවසනවා. එමෙන්ම එක්දිනකදී රිය අනතුරුවලට ලක්වන පුද්ගලයින්ගෙන් පනස් දෙනෙකුට වැඩි පිරිසක් තුවාල ලැබීම බරපතල තත්ත්වයක්. රිය අනතුරු හේතුවෙන් වැඩි ප්‍රතිශතයක් බරපතල තුවාල ලබා ආබාධිත තත්ත්වයට පත්වීමද අවාසනාවන්ත තත්ත්වයක් බවයි පොලිසිය පෙන්වා දෙන්නේ. එම තත්ත්වය වලක්වා ගැනීම සදහා පදිකයින් මෙන්ම රියදුරන් මාර්ග නීති අනුගමනය කිරීම අත්‍යවශ්‍ය බවයි පොලිසිය අවධාරණය කරන්නේ.       ", "URL": "https://www.itnnews.lk/2023/10/05/346926/", "Category": "දේශීය පුවත්", "Parent URL": null}