{"Source": "ITN news", "Timestamp": "ඔක්තෝබර් 14, 2022 16:06", "Headline": "ආසියා රටවල මහ බැංකු සිය මූල්‍ය ප්‍රතිපත්ති ඉදිරි කාලයේදී දැඩි කළ යුතුයි – IMF", "News Content": "ආසියා රටවල මහ බැංකු සිය මූල්‍ය ප්‍රතිපත්ති ඉදිරි කාලයේදී දැඩි කළ යුතු බව ජාත්‍යන්තර මූල්‍ය අරමුදල පවසනවා. උද්දමනය ඉහළ යාම මෙන්ම මූල්‍ය අගයන් පහත වැටීම හේතුවෙන් මෙම පියවර ගත යුතු බව ජාත්‍යන්තර මූල්‍ය අරමුදල නිවේදනය කළා. ඇමෙරිකා එක්සත් ජනපදය සිය පොලී අනුපාතික ඉහළ නැංවීම ආසියා රටවලට අයහපත් ලෙස බලපාන බවයි ජාත්‍යන්තර මූල්‍ය අරමුදල සඳහන් කරන්නේ. ආසියාව මේ වන විට ලොව විශාලතම ණය කරුවා බවට පත්ව ඇති බව එම  අරමුදලේ ආසියා සහ ෆැසිපික් දෙපාර්තමේන්තුවේ අධ්‍යක්ෂ ක්‍රිෂ්ණා ශ්‍රී නිවාසන් පැවසුවා. ණය ගෙවා ගැනීම නොහැකි වීමෙන් ආසියාතික රටවල් රැසක් ඉදිරියේදී පීඩනයට ලක්වීමේ අවදානමක් ඇති බවයි ඔහු පෙන්වාදුන්නේ.       ", "URL": "https://www.itnnews.lk/2023/10/05/440503/", "Category": "Breaking News,ජාත්‍යන්තර පුවත්", "Parent URL": null}