{"Source": "ITN news", "Timestamp": "ජනවාරි 26, 2022 09:27", "Headline": "ලොව පුරා දෛනික කොරෝනා ආසාදිතයින් හා මරණ සංඛ්‍යාව වාර්තාගත ලෙස ඉහළට", "News Content": "ලොව පුරා රටවලින් දෛනිකව හමුවන වයිරස ආසාදිතයින් හා මරණ සංඛ්‍යාව වාර්තාගත ලෙස ඉහළ ගොස් තිබෙනවා. ගතවූ පැය 24ට පමණක් ලොව පුරා රටවල් 222කින් හමුවී ඇති වයිරස ආසාදිතයින් සංඛ්‍යාව ලක්ෂ 33 කට ආසන්නයි. සිදුව ඇති මරණ සංඛ්‍යාව 9,633ක්. වයිරස ව්‍යාප්තිය ආරම්භයේ සිට මේ දක්වා ප්‍රංශයෙන් දෛනිකව වැඩිම වයිරස ආසාදිතයින් සංඛ්‍යාවක් හඳුනා ගත්තේ ඊයේ දිනයේදීයි. එම සංඛ්‍යාව ලක්ෂ 5 ඉක්මවා තිබෙනවා. එමෙන්ම ඇමෙරිකාවෙන් හාරලක්ෂ හතලිස් තුන්දහසක් ද ඉන්දියාවෙන් දෙලක්ෂ අසූතුන් දහසක් ද බ්‍රසීලයෙන් එක්ලක්ෂ අනූනව දහසක් ද ඉතාලියෙන් එක්ලක්ෂ අසූහය දහසක් හා ජර්මනියෙන් එක්ලක්ෂ හතලිස් අටදහසක් ලෙස වයිරස ආසාදිතයින් හමුව තිබෙනවා. ඒ සමඟම ලොව සමස්ත වයිරස ආසාදිතයින් සංඛ්‍යාව තිස්පන්කෝටි අනූලක්ෂය ඉක්මවා ගියා. සිදුව ඇති මරණ සංඛ්‍යාව 5,634,116ක්.         ", "URL": "https://www.itnnews.lk/2023/10/05/391368/", "Category": "ජාත්‍යන්තර පුවත්", "Parent URL": null}