{"Source": "ITN news", "Timestamp": "සැප්තැම්බර් 28, 2023 13:51", "Headline": "අයහපත් කාලගුණයෙන් දකුණු අප්‍රිකාවේ 11 දෙනෙකු මියයයි", "News Content": "දකුණු අප්‍රිකාවට බලපෑ ඇති අයහපත් කාලගුණයෙන් මිය ගිය සංඛ්‍යාව 11 දක්වා ඉහළ ගොස් තිබෙනවා. දකුණු අප්‍රිකාවේ කේප් ටවුන් ඇතුලු බටහිර කේප් ප්‍රාන්තයට පසුගිය දින කිහිපය පුරා අධික වැසි හා සුළගින් බලපෑම් එල්ල වුණා. ගංවතුර තත්ත්වයක් ද හටගත් අතර නිවාස රැසක් සම්පුර්ණයෙන්ම විනාශයට පත් වු බවයි වාර්තා වන්නේ. ගංවතුරෙන් මාර්ග හා යටිතල පහසුකම්වලට ද හානි සිදුව තිබෙනවා. එමෙන්ම වගාබිම් රැසක් ද සම්පුර්ණයෙන්ම විනාශ වී ඇති බව සඳහන්. අවතැන්වූ  පුද්ගලයින් සොයා සහන කණ්ඩායම් මෙහෙයුම් ක්‍රියාත්මක කර තිබෙනවා. මාර්ග 80කට වැඩි සංඛ්‍යාවක් වසා දමා ඇති අතර නිවාස 15000කට පමණ විදුලි බලය නොමැති බවයි වාර්තා වන්නේ.           ", "URL": "https://www.itnnews.lk/2023/10/05/519255/", "Category": "Breaking News,ජාත්‍යන්තර පුවත්", "Parent URL": null}