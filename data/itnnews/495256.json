{"Source": "ITN news", "Timestamp": "ජූනි 27, 2023 12:53", "Headline": "මෝකා නිසා අවතැන්වූවන්ට සහන සැලසීම අත්හිටුවයි", "News Content": "මෝකා සුළි කුණාටුවෙන් අවතැන් වූ පිරිස් වෙත අවශ්‍ය ආධාර ලබාදීම අත්හිටුවීමට මියන්මාර හමුදා පාලනය කටයුතු කර ඇති බව වාර්තා වනවා. පසුගිය මාසයේ දී මියන්මාරයට මෝකා සුළි කුණාටුවෙන් දැඩි බලපෑම් එල්ලවුණා. හානි සිදුවූ ප්‍රදේශයන්ට තවමත් ගමන් කිරීමට පහසුකම් නොමැති බවයි වාර්තා වන්නේ. අවතැන් වූ පිරිස් වෙත අවශ්‍ය ආධාර බෙදාදීම සදහා හමුදා පාලනය කටයුතු කර නොමැති අතර ජාත්‍යන්තර නොවන සංවිධාන වෙත අවශ්‍ය පහසුකම් ලබාදී නොමැති බවද සඳහන්. අවතැන් පිරිස් වෙත ප්‍රමාණවත් තරම් පානීය ජලය / ආහාර හෝ මූලික පහසුකම් නොමැති බව විදෙස් මාධ්‍ය සදහන් කරනවා.   ", "URL": "https://www.itnnews.lk/2023/10/05/495256/", "Category": "ජාත්‍යන්තර පුවත්", "Parent URL": null}