{"Source": "ITN news", "Timestamp": "ජූලි 8, 2023 10:22", "Headline": "කැලේ පැලක සිට පොල් ගස් නැග දරු පවුලක් රකින මල් බණ්ඩාර", "News Content": "කැලේ පැලේ සිට පොල් ගස් නැග දරු පවුලක් රකින කිසිවෙක් නොසිතන වසර විස්සක සිට අපූරු පින්කමක් සිදු කරන දෙදරු\nපියකු පිළිබඳ පුවතක් කුරුණෑගල මකුල්පොත ප්‍රදේශයෙන් අපට වාර්තා වුණා. බොහෝ දෙනෙකු ඔහු හඳුනාගෙන ඇත්තේ මල් බණ්ඩාර යන නමින්. ටී .එම් .චමින්ද බණ්ඩාර හෙනව ,ගැටකුලායාය, මකුල්පොත, යන ලිපිනයේ පදිංචි හතළිස් නම හැවිරිදි ඔහු දෙදරු පියෙකි, රැකියාව ලෙස ඔහු සිදුකරන්නේ පොල් ගස් නැග පොල් කැඩීමයි. වසර 20 ක කාලයක සිට ඔහු ප්‍රදේශයේ දුරබැහැර වැව්වලට ගොස් නෙලුම් මල් කඩා කිසිදු මුදලක් ලබා ගැනීමකින් තොරව විවිධ පින්කම් වලට මල් ලබාදීම සිදු කරන බව සඳහන් .\nමෙම අපූරු පිංකම කරන පුද්ගලයා සොයාගෙන ගම්මානයට අපි ගියා. පාපැදියකින් කිලෝමීටර් 10 ක් 15 දුර ගෙවා ප්‍රදේශයේ  වැව් වලට ගොස් චමින්ද බණ්ඩාර ලැබෙන පණිවිඩය අනුව අවශ්‍ය මල් ප්‍රමාණය සපයා දීම ඔහු දේවකාරියක් ලෙස සිදු කිරීම විශේෂත්වයක්. මල් කැඩීමට පෙර වැවට බැස අත් පය සෝදා දියට බහින ඔහු තම දෑතින්ම අවදානම නොතකා නෙලුම් මල් නෙලා භාජනයක දමා ගන්නා නෙලුම් මල් කකරමත තබාගෙන පාපැදියෙන් කිලෝමීටර් දහයක් පහළොවක් දුර තම නිවසට රැගෙන එනු ලබනවා. එසේ රැගෙන එන මල් ඉතා පරිස්සමෙන් ඔවුන්ගේ පුංචි පැලේ කාමරයක තබා දරුවන්ගේ මෙන්ම ආදරණීය බිරිඳගේ සහය ඇතිව මල් රැගෙන යෑමට හැකිවන පරිදි ඉතාමත් භක්තියෙන් යුතුව එය ඇසුරුම්කරණය කරනු ලබනවා. නැවතත් එම මල් ඇසුරුම කරේ තබාගෙන මල් ඉල්ලා සිටි පුද්ගලයා සිටින ස්ථානයකට හෝ ඔවුන් කියන ස්ථානයකට රැගෙන ගොස් එය ලබාදීම ඔහුගේ මෙම පින්කමයි . මේ සඳහා අඩුම තරමේ කිසිදු සන්තෝසම් මුදලක් හෝ නොගැනීම තවත් විශේෂත්වයක්. එමෙන්ම චමින්ද බණ්ඩාර වසර 20ක් තිස්සේ මේ ක්‍රියාවලිය සිදු කරගෙන එද්දී කිසිදු ආකාරයකින් මස් මාලු පිළිහුඩු කිසිවක් අනුභව නොකරන අතර අඩුම තරමේ බුලත් ව්ටක් සපාකෑම වත් සිදු නොකරන බව පවසනවා. එමෙන්ම මෙම අපූරු පිංකම නිසා මේ වන විට වැව් දහසකට අධික ප්‍රමාණයක්කට බැස තිබෙන බවත් ලක්ෂ ගණනින් තමන් මල් පූජා කර තිබෙන\nබවද ඔවුහු දැඩි සතුටෙන් අප සමග සඳහන් කළා. ඔහුගෙන් මල් ඉල්ලා නැති දිනවල පුංචි නිවසේ කොනක සෝදා වේලා එල්ලා තිබෙන ගස් නගින වලළල්ල සහ දොරක් වසා ගැනීමට හෝ නැති පුංචි කාමරයේ බිත්තියේ ගසා තිබෙන පොල් පිහිය රැගෙන පොල් කඩන රැකියාවට ගොස් සොයා ගන්නා මුදලින් තම පාසල් යන දියණියන් දෙදෙනාත් බිරිඳත් ජීවත් කර කරවීම සිදුකරනු ලබනවා. වසර 20 ක පමණ කාලයක සිට මල් පූජා කිරීමේ ආනිසංස මේ වන විට තම සැමියාට ලැබී ඇතැයි ඔහුගේ ආදරණීය බිරිඳ ඉන්ද්‍රාණි හේමලතා හැඬු කඳුළෙන් අප සමග කියා සිටියේ අඩි 20ක පමණ ඉහළ පොල් ගසක සිට තම සැමියා පහළට ඇද වැටුණු\nබව යි, එහෙත් හාස්කමට කිසිදු සීරීමකින් තොරව තම සැමියා ජීවත්වන බව ඇය සඳහන් කළාය. නිවාඩු පාඩුවේ සිටින අවස්ථාවේ චමින්ද බණ්ඩාර ගේ එකම විනෝදාංශය මව් පිය ගුණ බොදු ගී ගායනා කිරීමයි ,කුඩා රබානක් තබාගෙන සිටින ඔහු රබන් වයමින් අපූරු ගී ගායනය සිදු කරන බව එහි ගිය අපට ද දැක ගැනීමටට හැකි වුණා. චමින්ද බණ්ඩාරට දුරකථනය හරහා මල් ඉල්ලා ඇමතුම් ලැබෙන බව පවසනවා. පසුගිය ඇසළ පොහෝ දිනයේ මල් කඩන්නට යද්දී ඔහු සතුව තිබූ කුඩා ජංගම දුරකථනය වතුර වැටීම නිසා එය සොයා\nගැනීමට නොහැකි බව හෙතෙම සඳහන් කළා. කෙසේ වෙතත් තමන් කඩිනමින් කුඩා ජංගම දුරකථනයක් මිලදී ගැනීම් සිදු කරන බවත් කාට හෝ දිවයිනේ කොහේ හිටියත් මල්\nඅවශ්‍යතාවයක් තිබේ නම් තමන්ට දැනුමවත් කළහොත් ඒ අවශ්‍යතාවය කිසිදු අය කිරීමකින් තොරව තමන් සිදුකරන බව\nචමින්ද පවසනවා. එමෙන්ම දිවයිනේ වෙහෙර විහාර විහාරස්ථාන බොහෝමයකට මල් සැපයීම් තමන් සිදු කර තිබෙන බවත් තමන් අවස්ථා කිහිපයක\nඉන්දියාවේ වන්දනාවට පවා මල් ලබාදී දැඩි සතුටක් ලැබූ බව ඔහු අප සමග පැවසුවා. කාට හෝ නෙලුම් මල් අවශ්‍ය නම් තමා අමතන ලෙසත් ඔහු තම ජංගම දුරකථන අංකය අපට ලබා දුන්නා. මල් බණ්ඩාර – 0 7 1 24 89 037                  ", "URL": "https://www.itnnews.lk/2023/10/05/498284/", "Category": "විශේෂාංග", "Parent URL": null}