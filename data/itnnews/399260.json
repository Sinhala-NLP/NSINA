{"Source": "ITN news", "Timestamp": "මාර්තු 3, 2022 15:04", "Headline": "යුක්රේනයේ හර්සෝන් නගරය රුසියාව යටතට", "News Content": "යුක්රේනයේ හර්සෝන් නගරය රුසියාව යටතට පත්වූ බව එහි නගරාධිපතිවරයා නිවේදනය කර තිබෙනවා. රුසියානු හමුදා යුක්රේනය ආක්‍රමණය කිරීමෙන් සතියකට පසු ඔවුන්ගේ ග්‍රහණයට සහමුලින්ම නතුවූ පළමු නගරය හර්සෝන් නගරයයි. රුසියානු හමුදාවේ අණසකට අනුව ක්‍රියා කරන ලෙස තම නගර වැසියන්ට  හර්සෝන් නගරාධිපතිවරයා දැනුම් දී ඇති බව ද වාර්තා වනවා. ‍එමෙන්ම සිය නගර වැසියන්ට හානි නොකරන ලෙස ඔහු රුසියානු හමුදාවන්ගෙන් ඉල්ලීමක් ද කර තිබෙනවා. ලක්ෂ 3 කට ආසන්න ජනගහණයක් වෙසෙන හෝර්සෝන් නගරය යුක්රේනයේ පිහිටා ඇති දියුණු නගරයක් ලෙසයි සැළකෙන්නේ. එමෙන්ම මෙම නගරයේ යුරොපයේ විශාලතම න්‍යෂ්ටික බලාගාරය වන සපෝරිසියා න්‍යෂ්ටික බලාගාරය ද පිහිටා තිබෙනවා. එය මේ වන විට මුළුමනින්ම රුසියා හමුදා විසින් වටලා ඇති බවද වාර්තා වනවා.                   ", "URL": "https://www.itnnews.lk/2023/10/05/399260/", "Category": "ජාත්‍යන්තර පුවත්", "Parent URL": null}