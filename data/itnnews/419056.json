{"Source": "ITN news", "Timestamp": "ජූනි 24, 2022 22:24", "Headline": "සෞරග්‍රහ මණ්ඩලයේ ග්‍රහලෝක 5ක් එක් රේඛාවක දිස්වන දුර්ලබ අවස්ථාවක්", "News Content": "සෞරග්‍රහ මණ්ඩලයේ ප්‍රධාන ග්‍රහලෝක 5ක් එක් රේඛාවක දිස්වන දුර්ලබ අවස්ථාවක් අද සිට දර්ශනය වන බව තාරකා විද්‍යාඥයන් පවසනවා. මෙම දුර්ලභ දර්ශනය එක්සත් රාජධානිය ඇතුලු උතුරු අර්ධගෝලීය රටවල් රැසකට පැහැදිලිව දිස්වන බවයි සදහන් වන්නේ. හිරු උදාවීමට විනාඩි 45කට පමණ පෙර මෙය පැහැදිලිව දැකගත හැකි බව තාරකා විද්‍යාඥයින් ප්‍රකාශ කරනවා. මෙසේ එකපෙළට දිස්වන්නේ බුධ,  සිකුරු, අගහරු, බ්‍රහස්පති සහ, සෙනසුරු යන ග්‍රහලෝකයි. අද සිට ලබන සදුදා දක්වා ලෝකයේ රටවල් රැසකට මෙය දිස්වන බවට අනාවැකි පළකර තිබෙනවා. මෙවැනි අවස්ථාවක් අවසන්වරට දිස්වූයේ 2004 වසරේදීයි. යළි 2040 වසරේදී එවැන්නක් සිදුවනු ඇති බව තාරකා විද්‍යාඥයින් ප්‍රකාශ කරනවා.       ", "URL": "https://www.itnnews.lk/2023/10/05/419056/", "Category": "අතන මෙතන", "Parent URL": null}