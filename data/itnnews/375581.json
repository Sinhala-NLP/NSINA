{"Source": "ITN news", "Timestamp": "නොවැම්බර් 12, 2021 11:56", "Headline": "මෙරට සමස්ත ජනගහනයෙන් 72%කට එන්නත් ලබා දී අවසන්", "News Content": "මෙරට සමස්ත කොරෝනා ආසාදිතයින් සංඛ්‍යාව පන් ලක්ෂ හතලිස් අටදහස් හැට එක් දෙනෙකු දක්වා ඉහළ ගියා. මේ අතුරින් පන් ලක්ෂ විසි දෙදහස් හත්සිය අසූ නව දෙනෙකු සුවය ලැබුවා. එම පිරිසට ඊයේ දිනයේ සුවය ලැබූ 272 නෙකුද ඇතුළත්. ඊයේ දිනයේ සොයාගත් ආසාදිතයන් 715 දෙනාද සමගින් 11345 දෙනෙකු තවදුරටත් ප්‍රතිකාර ලබනවා. කොරෝනා මරණ 13927 ක් සිදු වුණා. කොරෝනාවට එරෙහි පළමු එන්නත් මාත්‍රාව පුද්ගලයන් එක්කෝටි පනස් අට ලක්ෂ හතලිස් හත්දහස් අටසිය අනූඑක් දෙනෙකුට ලබාදී තිබෙනවා. එහි දෙවන එන්නත් මාත්‍රාව ලබා දී ඇති පිරිස එක්කෝටි තිස්හය ලක්ෂ එකොළොස් දහස් එකසිය විසි තුන්දෙනෙක්. බූස්ටර් එන්නත අනූහත් දහස් අටසිය හය දෙනෙකුට ලබා දුන්නා. මෙරට සමස්ත ජනගහනයෙන් සියයට හැත්තෑ දෙකකට එන්නත් ලබා දී අවසන් බව අමාත්‍ය කෙහෙළිය රඹුක්වැල්ල මහතා පවසනවා.     ", "URL": "https://www.itnnews.lk/2023/10/05/375581/", "Category": "දේශීය පුවත්", "Parent URL": null}