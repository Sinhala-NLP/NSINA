{"Source": "ITN news", "Timestamp": "ජනවාරි 26, 2023 13:31", "Headline": "මාධ්‍ය ඔස්සේ මැතිවරණය පිළිබඳ අවිනිශ්චිතතාවක් නිර්මාණය කිරීමේ කුමන්ත‍්‍රණයක්", "News Content": "මැතිවරණ කොමිසමේ සාමාජිකාවක වන පී එම් එස් චාල්ස් මහත්මිය ඉල්ලා අස්වී ඇති බවට වාර්තා වනවා. චාල්ස් මහත්මියගේ ඉල්ලා අස්වීමේ ලිපිය ජනාධිපති රනිල් වික්‍රමසිංහ මහතා වෙත යොමුකර ඇති බවට ද තොරතුරු වාර්තා වනවා. කෙසේ වුවද මේ පිළිබද කිසිවෙකුත් තහවුරු කර නැහැ. මේ අතර තමන් මැතිවරණ කොමිෂන් සභාවේ සභාපති ධුරයෙන් ඉල්ලා අස්වන බවට පළවන වාර්තා අසත්‍ය බවයි එම කොමිෂන් සභාවේ සභාපති නිමල් ජී පුංචිහේවා මහතා ප්‍රකාශ කරන්නේ. මේ පිළිබද සමාජ මාධ්‍ය ජාලා තුළ විවිධ තොරතුරු වාර්තා වුණා. මැතිවරණ කඩාකප්පල් කිරීමේ කුමන්ත්‍රණයක් ක්‍රියාත්මක වන්නේද යන්න පිළිබද සැකයක් මතුව ඇතැයි පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා මාධ්‍ය හමුවකට එක්වෙමින් කියාසිටියා. මැතිවරණ කොමිෂන් සභාව ක්‍රියාත්මකවීමට සාමාජිකයින් තුන් දෙනෙකු පමණක් සිටියද එය ප්‍රමාණවත් බව හිටපු මැතිවරණ කොමසාරිස් මහින්ද දේශප්‍රිය මහතා ප්‍රකාශ කරනවා. ෆේස්බුක් සමාජ මාධ්‍ය ජාලයේ සටහනක් තබමින් ඒ මහතා මේ බව කියාසිටිනවා.   ", "URL": "https://www.itnnews.lk/2023/10/05/457717/", "Category": "දේශීය පුවත්", "Parent URL": null}