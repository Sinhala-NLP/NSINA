{"Source": "ITN news", "Timestamp": "මැයි 30, 2021 12:08", "Headline": "ජනපති ගම සමඟ පිළිසදරෙන් දහම්වැව ගම්මානයට නිවාස 113ක්", "News Content": "ජනපති ගම සමඟ පිළිසදර වැඩසටහන ඵලදරමින් ග්‍රාමීය නිවාස 113 ක් ඉදිකිරීම සඳහා සැළසුම් කර තිබෙනවා. ජනපති ගම සමඟ පිළිසදර වැඩසටහනේ 6 වැන්න ක්‍රියාත්මක කෙරුණේ මැදිරිගිරිය ප්‍රදේශයේයි. ඒ පසුගිය ජනවාරි 16 වනදා. එහිදී ජනතාව ඉදිරිපත් කළ ගැටලු කෙරෙහි ජනාධිපති ගෝඨාභය රාජපක්ෂ මැතිතුමා දැඩි අවධානය යොමු කළා.මේ අනුව මැදිරිගිරිය බිසෝපුර දහම්වැව ගම්මානයේ නිවාස 113 ක් ඉදිකිරීම සඳහා අවශ්‍ය කටයුතු සොයා බැලීම සඳහා අමාත්‍ය නාමල් රාජපක්ෂ මහතා පියවර ගත්තා. දහම්වැව ගම්මානය , අංගසම්පූර්ණ ගම්මානයක් ලෙස සංවර්ධනය කිරීම මෙහි අරමුණයි. මාර්ග කිලෝමීටර් 8 ක් කාපට් අතුරා සංවර්ධනය  කිරීම ද මේ අනුව සිදු වනවා. නිවාස සංවර්ධනය සඳහා අධාර ලබාදීම ඇතුළු ව්‍යාපෘති රැසක් මීට සමගාමීව ක්‍රියාත්මකයි. මෙම අවස්ථාවට රාජ්‍ය අමාත්‍යවරුන් කිහිප දෙනෙකුද එක්ව සිටියා.       ", "URL": "https://www.itnnews.lk/2023/10/05/339735/", "Category": "Breaking News,නවතම පුවත්", "Parent URL": null}