{"Source": "ITN news", "Timestamp": "ජූලි 14, 2021 16:31", "Headline": "එක්ස්ප්‍රස් පර්ල් හේතුවෙන් පීඩාවට පත් ධීවර ජනතාවට වන්දි ලබා දීම අද සිට", "News Content": "එක්ස්ප්‍රස් පර්ල් නෞකාව ගිනි ගැනීමෙන් සිදුවූ හානි සදහා වන්දි ‌ ගෙවීම යටතේ ඩොලර් මිලියන දෙකක මුදලක් කේෂ්ත්‍ර 27 ක ධීවර කාර්මිකයන් 16000 කට පමණ ලබා දෙන බව ධීවර අමාත්‍යංශය පවසනවා. එක්ස්ප්‍රස් පර්ල් නෞකා අනතුර හේතුවෙන් ධීවර කර්මාන්තය තහනම් වූ ප්‍ර දේශවල ධීවරයන්ට අතුරු වන්දියෙන් පළමු වන්දි කොටස බෙදා හැරීම අද ආරම්භ කෙරුණා. ඒ ධීවර අමාතං්‍යංශයේදීයි. ගම්පහ දිස්ත්‍රික්කයට රුපියල් මිලියන සියයක්,කොළඹ දිස්ත්‍රික්කයට රුපියල් මිලියන විස්සක් සහ කළුතර දිස්ත්‍රික්කයට රුපියල් මිලියන හතරක් වන්දි වශයෙන් පළමු අදියරේ දී ලබා දෙන බව රාජ්‍ය අමාත්‍ය කංචන විජේසේකර මහතා පැවසුවා. අදාල වන්දි මුදල් ධීවරයන්ගේ ගිණුම්වලට බැර කිරීම දිස්ත්‍රික්‌ ලේකම් කාර්යාල හරහා සිදු කෙරෙනවා. දෙවන සහ තුන්වෙනි අතුරු වන්දි මුදල්ද ඉදිරියේ දී ලබාදීමට නියමිත බවයි රාජ්‍ය අමාත්‍යවරයා පැවසුවේ.   ", "URL": "https://www.itnnews.lk/2023/10/05/349168/", "Category": "දේශීය පුවත්", "Parent URL": null}