{"Source": "ITN news", "Timestamp": "සැප්තැම්බර් 27, 2023 10:58", "Headline": "නිල ඇඳුම් සහ පෙළ පොත් කඩිනමින් සිසුන් අතට – ඇමති සුසිල්", "News Content": "ලබන වසර සඳහා පාසල් නිල ඇදුම් ලබා දීමේ වැඩසටහන 100%ක් සකස් කර අවසන් බව අමාත්‍ය සුසිල් ප්‍රේම්ජයන්ත මහතා පවසනවා. එමෙන්ම ලබන වසර සඳහා වන පෙළපොත් මුද්‍රණයද අවසන් කර මේ සතියේ ප්‍රාදේශීය ගබඩා වෙත යොමු කිරීම ආරම්භ කළ බවයි අමාත්‍යවරයා පවසන්නේ. ගාල්ල සහිරා විද්‍යාලයේ සියවෙනි සංවත්සරය වෙනුවෙන් පැවති උත්සවයට සහභාගී වෙමින් අමාත්‍යවරයා මෙම අදහස් පළ කළා. විද්‍යාලයේ සංවර්ධනය වෙනුවෙන් සිදු කර තිබූ ව්‍යාපෘති කිහිපයක්ද අමාත්‍යවරයා අතින් විවෘත කෙරුණා. අමාත්‍ය රමේෂ් පතිරණ, විදුහල්පති ඒ එල් එම් අබ්දුල් අසීස් යන මහත්වරුන්ද මෙම අවස්ථාවට එක් වුණා.   ", "URL": "https://www.itnnews.lk/2023/10/05/518849/", "Category": "Breaking News,දේශීය පුවත්", "Parent URL": null}