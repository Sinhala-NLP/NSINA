{"Source": "ITN news", "Timestamp": "සැප්තැම්බර් 3, 2021 11:29", "Headline": "ලෝක පොල් දිනය වෙනුවෙන් සමරු මුද්දර 10ක්", "News Content": "ලෝක පොල් දින වෙනුවෙන් මුල්දින කවරයක් වගේම සමරු මුද්දර 10 ක් නිකුත් කිරීම අග්‍රාමාත්‍යවරයාගේ ප්‍රධානත්වයෙන් සිදු වුණා. 1969 වසරේ ආරම්භ කළ ආසියා පැසිෆික් පොල් ප්‍රජාව 1998 වසරේ පවත්වන ලද 25 වන රැස්වීමේදී සැප්තැම්බර් 2 වනදා ලෝක පොල් දිනය ලෙස ප්‍රකාශයට පත් කෙරුණා.එම දිනය සැමරීම වෙනුවෙන් ශ්‍රී ලංකා පොල් පර්යේෂණ ආයතන හා තැපැල් දෙපාර්තමේන්තුව  එක්ව විශේෂ සමරු මුද්දර 10 ක් එකවර නිකුත් කිරීම සිදු වුණේ අග්‍රාමාත්‍ය මහින්ද රාජපක්ෂ මහතාගේ ප්‍රධානත්වයෙන්. පොල් ආශ්‍රිත විවිධ නිෂ්පාදන 10 නිරූපනය කරමින් එම මුද්දර නිකුත් කර තිබෙනවා. වැඩබලන නියෝජ්‍ය තැපැල්පති තුසිත හුලංගමුව මහතා මුල්දින කවරය හා සමරු මුද්දර අග්‍රාමාත්‍යවරයා වෙත පිලිගැන්වූවා.රාජ්‍ය අමාත්‍ය අරුන්දික ප්‍රනාන්දු මහතා ඇතුළු පිරිසක් මෙම අවස්ථාවට එක්ව සිටියා.                 ", "URL": "https://www.itnnews.lk/2023/10/05/359983/", "Category": "දේශීය පුවත්", "Parent URL": null}