{"Source": "ITN news", "Timestamp": "ජනවාරි 25, 2022 10:41", "Headline": "හොරණින් ගමන් ආරම්භ කරන සියලුම පෞද්ගලික බස් රථ ධාවනයෙන් ඉවත් වෙයි", "News Content": "හොරණින් ගමන් ආරම්භ කරන සියලුම පෞද්ගලික බස් රථ වර්ජනයක් සිදුකිරීම හේතුවෙන් මගී ජනතාව දැඩි අපහසුතාවට පත්ව සිටිනවා. හොරණින් ආරම්භවන සියලුම බස් රථ අද උදෑසන සිට ධාවනයෙන් ඉවත්ව සිටිනවා. රාජකාරි සදහා මෙන්ම පාසල්වලට පැමිණෙන දරුවන් ද දැඩි අසීරුතාවට පත්වුණා. මතුගම හොරණ මාර්ගයේ පෙලේගොඩ සිට කොළඹ දක්වා ධාවනය වූ පෞද්ගලික බස් රථයක් දින කීපයක සිට ගමන් මාර්ගය වෙනස්කර බුලත්සිංහල සිට ධාවනය ආරම්භ කිරීමට විරෝධය පළකරමිනුයි මෙම වර්ජනය ආරම්භකර තිබෙන්නේ. ජනතාවට සිදුවන අසීරුතාව වැළැක්වීම සදහා ලංකා ගමනාගමන මණ්ඩලයට අයත් බස් රථ හොරණ සිට ධාවනයට එක්කිරීමටයි පියවර ගෙන තිබුණේ.       ", "URL": "https://www.itnnews.lk/2023/10/05/391126/", "Category": "දේශීය පුවත්", "Parent URL": null}