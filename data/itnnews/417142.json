{"Source": "ITN news", "Timestamp": "ජූනි 15, 2022 17:00", "Headline": "සනත් නිශාන්තත් මොරටුව නගරාධිපතිත් නිදහස්", "News Content": "මැයි 9 වනදා ගාලුමුවදොර විරෝධතාකරුවන්ට ප්‍රහාර එල්ල කිරීමේ සිද්ධිය සම්බන්ධයෙන් රක්ෂිත බන්ධනාගාර ගතකර සිටි පාර්ලිමේන්තු මන්ත්‍රී සනත් නිශාන්ත සහ මොරටුව නගරාධිපති සමන් ලාල් ප්‍රනාන්දු යන අය අද ඇප මත නිදහස් කෙරුණා. මැයි 9 වනදා සිද්ධියට අදාළව රක්ෂිත බන්ධනාගාර ගතකර සිටි පාර්ලිමේන්තු මන්ත්‍රී සනත් නිශාන්ත, මොරටුව නගරාධිපති සමන් ලාල් ප්‍රනාන්දු ඇතුලු තුන් දෙනෙකු ඇප මත මුදාහැරීමට කොටුව මහේස්ත්‍රාත් තිලිණ ගමගේ මහතා නියෝග කළා. එක් අයෙකුට රුපියල් මිලියන 10 බැගින් ශරීර ඇප දෙකක් මතයි ඔවුන් මුදාහැරුණේ. සමන් ලාල් ප්‍රනාන්දු යන අයට මොරටුව අධිකරණයේ නඩුවක් පවතින බැවින් ඔහුට සෑම ඉරු දිනකම අපරාධ පරීක්ෂණ දෙපාර්තමේන්තුව හමුවේ පෙනී සිටින ලෙස නියෝග කෙරුණා.         ", "URL": "https://www.itnnews.lk/2023/10/05/417142/", "Category": "දේශීය පුවත්", "Parent URL": null}