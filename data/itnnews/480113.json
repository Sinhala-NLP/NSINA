{"Source": "ITN news", "Timestamp": "මැයි 3, 2023 09:49", "Headline": "නාම යෝජනා භාර දුන් රජයේ නිලධාරීන්ට සහන", "News Content": "පළාත් පාලන ඡන්ද විමසීම සඳහා නාම යෝජනා භාර දුන් දේශපාලන අයිතිවාසිකම් හිමි රජයේ නිලධාරීන්ට සහන සැලසීමට කැබිනට් අනුමැතිය හිමිව තිබෙනවා. ඒ අනුව ඔවුන්ට නැවත සේවයට වාර්තා කිරීමට හැකිවන පරිදි එම ඡන්ද කොට්ඨාශයෙන් පිටතට ස්ථාන මාරු කර සේවයට වාර්තා කිරීමට ඉඩ සැළසෙනු ඇති. රාජ්‍ය පරිපාලන සහ ස්වාදේශ කටයුතු රාජ්‍ය අමාත්‍ය ජානක වක්කුඹුර මහතා විසින් අමාත්‍ය මණ්ඩලයට ඉදිරිපත් කළ යෝජනාවකට එලෙස කැබිනට් මණ්ඩල අනුමැතිය හිමිව තිබෙනවා ඊයේ (02) දිනයේ ප්‍රකාශයක් සිදුකරමින් රාජ්‍ය අමාත්‍ය ජානක වක්කුඹුර මහතා සඳහන් කළේ, ඡන්දයට ඉදිරිපත්ව සිටින අපේක්ෂකයින්ට අදාළ වැටුප් සහ දීමනා ගෙවීමට ද නිර්දේශ හිමිව ඇති බවයි..  ", "URL": "https://www.itnnews.lk/2023/10/05/480113/", "Category": "දේශීය පුවත්", "Parent URL": null}