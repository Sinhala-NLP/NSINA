{"Source": "ITN news", "Timestamp": "පෙබරවාරි 15, 2023 12:48", "Headline": "කිව්ව දිනයටම ඡන්දය තියන්න මැකෝ මහා භාණ්ඩාගාරයෙන් සල්ලි ඉල්ලයි", "News Content": "මැතිවරණයට අවශ්‍ය මුදල් ලබාදෙන ලෙස ඉල්ලා මැතිවරණ කොමිෂන් සභාව භාණ්ඩාගාරයෙන් යළිත් වරක් ලිඛිත ඉල්ලීමක් සිදුකර තිබෙනවා. පළාත් පාලන මැතිවරණයට අවශ්‍ය මුදල් ලබා දෙන ලෙස ඉල්ලා මැතිවරණ කොමිෂන් සභාව මහාභාණ්ඩාගාරය වෙත අද ලිපියක් යොමු කිරීමට නියමිතව තිබෙනවා. කොමිසමේ සභාපති නීතීඥ නිමල් ජී. පුංචිහේවා මහතා සදහන් කළේ පළාත් පාලන ඡන්ද විමසීමට රුපියල් මිලියන 300ක් අවශ්‍ය බවට මීට  පෙර ද භාණ්ඩාගාරය වෙත ලිඛිත දැනුම්දීමක් සිදු කළ බවයි.කෙසේ වෙතත් මේ වන විට ලැබී ඇත්තේ රුපියල් මිලියන 100ක් මුදලක් බවද ඔහු සදහන් කළා. එමෙන්ම මුදල් අමාත්‍යංශයේ ලේකම්වරයා සහ නිලධාරීන් සමඟ සාකච්ඡා කිරීමට බලාපොරොත්තු වන බවද මැතිවරණ කොමිසම පවසනවා. පාලනයෙන් තොර නොවැළැක්වීම හේතුවක් මත තැපැල් ඡන්දය නිකුත් කිරීම සඳහා ඡන්ද පත්‍රිකා ලබාගැනීමට නොහැකි බව මැතිවරණ කොමිෂන් සභාව ඊයේ පස්වරුවේ නිවේදනය කළා. මැතිවරණය කල් දැමුවහොත් ඒ පිළිබඳ සොයා බලා මෙරට ජනතාවගේ ප්‍රජාතන්ත්‍රවාදී අයිතිය තහවුරු කරන ලෙස ඉල්ලමින් ඉන්දීය මහකොමසාරිස් කාර්යාලයට ලිපියක් භාර දීමට සමගි ජන බලවේගය කටයුතු කළා. පාර්ලිමෙන්තු මන්ත්‍රී හර්ෂණ රාජකරුණා ඇතුළු පක්ෂ නියෝජිතයින් කිහිප දෙනෙකුද ඉන්දීය මහකොමසාරිස් කාර්යාලයට ගොස් එම ලිපිය භාර දුන්නා. මේ අතර සමාජවාදී පක්ෂයේ පිරිසක් මැතිවරණ කොමිසම ඉදිරිපි විරෝධතාවක නිරත වුණේ වහාම මැතිවරණය පවත්වන්නැයි ඉල්ලමින්. අරගල ක්‍රියාකාරීන් ලෙස කටයුතු කළ දානීස් අලි ඇතුළු කිහිප දෙනෙකු පැමිණ මැතිවරණ කාර්යාලයේ දොරටුව අභියසයි මෙම විරෝධතාවය සිදු කළේ. ", "URL": "https://www.itnnews.lk/2023/10/05/460957/", "Category": "Breaking News,දේශීය පුවත්", "Parent URL": null}