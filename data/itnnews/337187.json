{"Source": "ITN news", "Timestamp": "මැයි 15, 2021 14:52", "Headline": "ලක්ෂ 15කට අධික ජංගම දුරකතන තොගයක් සොරකම් කළ පුද්ගලයෙකු අත්අඩංගුවට", "News Content": "දුරකතන අලෙවිසැලකින් රුපියල් ලක්ෂ 15 කට අධික වටිනාකමකින් යුත් ජංගම දුරකතන තොගයක් සොරකම් කළ පුද්ගලයෙකු නිට්ටඹුව පොලීසිය අත්අඩංගුවට ගත්තා. දුරකතන අලෙවි සැල කඩා මෙම පුද්ගලයා දුරකතන 46 ක් සොරකම් කර තිබෙනවා. ඔහු රුපියල් ලක්ෂ 15 ක් පමණ වටිනා මෙම ජංගම දුරකතන කොටුව,  මල්වත්ත පාරේ පුද්ගලයෙකුට ලක්ෂයකට වැනි අඩු මුදලකට ලබාදී තිබෙනවා. පසුව එම පුද්ගලයා මෙම ජංගම දුරකතන අලෙවිකර ඇති බවටයි පොලීසිය සොයා ගත්තේ. ජංගම දුරකතන මිලදී ගැනීමේ දී වගකිව යුතු ස්ථානයකින් මිලදී ගන්නා ලෙස පොලීසිය ජනතාවගෙන් ඉල්ලා සිටිනවා.   ", "URL": "https://www.itnnews.lk/2023/10/05/337187/", "Category": "දේශීය පුවත්", "Parent URL": null}