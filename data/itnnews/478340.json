{"Source": "ITN news", "Timestamp": "අප්‍රේල් 26, 2023 14:54", "Headline": "ඉන්දියාවේ නිෂ්පාදිත තවත් කැස්ස පැණියක් පිළිබඳව ලෝක සෞඛ්‍ය අනතුරු අඟවයි", "News Content": "ඉන්දියාවේ නිෂ්පාදිත තවත් කැස්ස සඳහා ලබාදෙන සිරප් වර්ගයක් පිළිබඳ ලෝක සෞඛ්‍ය සංවිධානය අනතුරු අඟවා තිබෙනවා. මාර්ෂල්  හා මික්රෝනීසියා රාජ්‍යයන්හි අලෙවියට තිබූ මෙම කැස්ස සඳහා ලබාදෙන සිරප් වර්ගයේ ද විස රසායන අඩංගු වී ඇති බවයි ලෝක සෞඛ්‍ය සංවිධානය සඳහන් කරන්නේ. එම සිරප් වර්ගයේ මිනිස් සිරුරට අහිතකර විස රසායන ද්‍රව්‍ය දෙකක් අඩංගු අතර ඒවා භාවිතයෙන් ජීවිතක්ෂයට වුවද පත්විය හැකි බව එම සංවිධානය පවසනවා. කෙසේ වුවද එම සිරප් වර්ගය භාවිතයෙන් රෝගාතුර වූ කිසිවෙකු සම්බන්ධයෙන් මෙතෙක් වාර්තා වී නැහැ. මීට මාස කිහිපයකට පෙරදී ඉන්දියාවේ නිෂ්පාදිත කැස්ස සඳහා ලබාදෙන සිරප් භාවිතය හේතුවෙන් ගැම්බියා, ඉන්දුනීසියා, උස්බෙකිස්තානය යන රටවල ළමා මරණ රැසක් සිදු වුණා.           ", "URL": "https://www.itnnews.lk/2023/10/05/478340/", "Category": "Uncategorized @si", "Parent URL": null}