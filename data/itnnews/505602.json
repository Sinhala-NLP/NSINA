{"Source": "ITN news", "Timestamp": "අගෝස්තු 5, 2023 11:43", "Headline": "“යාල් නිලා” ගමන් අරඹයි", "News Content": "ගල්කිස්සේ සිට කන්කන්තුරය දක්වා යාල් නිලා සීඝ්‍රගාමී සුඛෝපභෝගී සංචාරක දුම්රිය ධාවනය ඊයේ රාත්‍රී සිට ධාවනය ආරම්භ කෙරුණා. දුම්රිය ධාවනය ආරම්භ කෙරුණේ අමාත්‍ය ආචාර්ය බන්දුල ගුණවර්ධන මහතාගේ ප්‍රධානත්වයෙනුයි. කොළඹ කොටුව දුම්රිය ස්ථානයෙන් නිල වශයෙන්මෙහි ධාවන කටයුතු ආරම්භ කර තිබෙනවා. කොළඹ කොටුවෙන් රාත්‍රී 10 ට ගමන් ආරම්භ කරන යාල් නිලා සුඛෝපභෝගී දුම්රිය පෙරවරු 5.52 ට කන්කසන්තුරය වෙත ළඟාවීමට නියමිතයි. එමෙන්ම රාත්‍රී 09.30ට කන්කසන්තුරයෙන් ගමන් ආරම්භ කරෙන එම දුම්රිය යළි ගල්කිස්ස දුම්රිය ස්ථානය වෙත ලගා වෙන්නේ පෙරවරු 5.36 ටයි. මෙම දුම්රිය සංචාරකයින් සඳහා ඉදිරියේදී බෙහෙවින් වැදගත් වනු ඇති බවයි අමාත්‍යවරයා මෙහිදී  කියා සිටියේ.   ", "URL": "https://www.itnnews.lk/2023/10/05/505602/", "Category": "Breaking News,දේශීය පුවත්", "Parent URL": null}