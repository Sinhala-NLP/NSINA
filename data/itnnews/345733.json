{"Source": "ITN news", "Timestamp": "ஜூன் 28, 2021 12:38", "Headline": "நேற்றைய தினமும் நாட்டில் 1,867 கொரோனா தொற்றாளர்கள் அடையாளம்..", "News Content": "நேற்றைய தினமும் நாட்டில் ஆயிரத்த 867 கொரோனா தொற்றாளர்கள் இனங்காணப்பட்டனர்;. இவர்களில் 100 பேர் வெளிநாடுகளிலிருந்து வருகை தந்துள்ளனர். நேற்றைய தினம் கூடுதலான தொற்றாளர்கள் களுத்துறை மாவட்டத்திலிருந்து இனங்காணப்பட்டதுடன் அவ் எண்ணிக்கை 378 ஆகும். கம்பஹாவிலிருந்து 344 பேரும் கொழும்பிலிருந்து 271 பேரும் இனங்காணப்பட்டுள்ளனர். இதற்கு அமைய நாட்டில் இதுவரை இனங்காணப்பட்ட கொரோனா தொற்றாளர்களின் மொத்த எண்ணிக்கை 2 இலட்சத்து 53 ஆயிரத்து 618 ஆகும். இவர்களில் 2 இலட்சத்து 18 ஆயிரத்து 998 பேர் பூரண குணமடைந்துள்ளனர். 31 ஆயிரத்து 715 தொற்றாளர்கள் தொடர்ந்;தும் சிகிச்சை பெறுகின்றனர். தனிமைப்படுத்தப்பட்டுள்ள வெலிமடை ஹூலங்கபொல்ல கிராம சேவகர் பிரிவின் மேலும் 15 கொரோனா தொற்றாளர்கள் இனங்காணப்பட்டுள்ளனர். இக்கிராம சேவகர் பிரிவில் 41 கொரோனா தொற்றாளர்கள் இனங்காணப்பட்டதை அடுத்து இப்பகுதியை தனிமைப்படுத்த சுகாதார பிரிவு நடவடிக்கை எடுத்தது. கொட்டக்கலை சுகாதார வைத்திய உத்த்pயோகத்தர் பிரிவில் 26 புதிய கொரோனா தொற்றாளர்கள் இனங்காணப்பட்டுள்ளனர். இவர்களுடன் நெருங்கிய தொடர்பை பேணியவர்கள் தனிமைப்படுத்தப்பட்டுள்ளனர். கிழக்கு மாகாணத்தில் கொரோனா 3 வது அலையில் 10 ஆயிரத்திற்கு மேற்பட்ட தொற்றாளர்களும் 230 மரணங்களும் பதிவாகியுள்ளதாக கிழக்கு மாகாண சுகாதார பணிப்பாளர் டொக்டர் ஏ.ஆர்.எம்.தௌபீக் தெரிவித்துள்ளார். ", "URL": "https://www.itnnews.lk/2023/10/05/345733/", "Category": "Breaking News,அண்மைய செய்திகள்,தேசிய செய்திகள்", "Parent URL": null}