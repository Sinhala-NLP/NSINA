{"Source": "ITN news", "Timestamp": "පෙබරවාරි 28, 2023 10:44", "Headline": "බිරිඳව රාජකාරි ස්ථානයෙන් බස්සවා නැවත නිවස බලා එන අතරේ වෙඩි තියලා", "News Content": "අම්බලන්ගොඩ, කුලීගොඩ, මීටියාගොඩ මාර්ගයේ ගොන්නදූව ප්‍රදේශයේ අද (28) උදෑසන සිදුවූ වෙඩිතැබීමකින් යතුරුපැදියකින් ගමන් කරමින් සිටි පුද්ගලයෙක් ජීවිතක්ෂයට පත්ව තිබෙනවා. මියගිය පුද්ගලයා සිය බිරිඳව රාජකාරි ස්ථානයෙන් බස්සවා නැවත නිවස බලා එන අතරතුර දී මෙලෙස වෙඩිතැබීමට ලක්ව තිබුණා. වෙඩිතැබීම සිදුකළ පුද්ගලයෙක් හෝ වෙඩික්කරු පැමිණි වාහනයක් සම්බන්ධයෙන් තවම වී නැහැ. එලෙස ජීවිතක්ෂයට පත්ව ඇත්තේ, 42 හැවිරිදි සුදත් සිරි නැමති මාදම්පාගම, උස්මුදුල්ලාව ප්‍රදේශයේ පදිංචිකරුවෙක්. වෙඩිතැබීමෙන් බරපතළ තුවාල ලබා සිටි පුද්ගලයා බලපිටිය රෝහල වෙත රැගෙන යන අවස්ථාවේ දී ජීවිතක්ෂයට පත්ව තිබෙනවා. ", "URL": "https://www.itnnews.lk/2023/10/05/463897/", "Category": "Breaking News,දේශීය පුවත්", "Parent URL": null}