{"Source": "ITN news", "Timestamp": "අගෝස්තු 18, 2021 11:00", "Headline": "අයිවරිකෝස්ට් රාජ්‍යය ඉබෝලා වයිරසයට එරෙහි එන්නත්කරණ වැඩසටහන තවත් පුළුල් කරයි", "News Content": "ඉබෝලා වයිරසයට එරෙහි එන්නත්කරණ වැඩසටහන අයිවරිකෝස්ට් රාජ්‍යය තවත් පුළුල් කර තිබෙනවා. වසර 25කට පසුව ඉබෝලා වයිරස් ආසාදිතයෙකු අයිවරි කොස්ට් රාජ්‍යයෙන් හඳුනාගැනීමත් සමඟ එරට තුළ නැවතත් ඉබෝලා වයිරස් අවදානමක් මතු වුණා. මේ හේතුවෙනුයි නැවතත් මෙම එන්නත්කරණ වැඩපිළිවෙල ක්‍රියාත්මක වුණේ. අයිවරි කෝස්ට් රාජ්‍යයේ අසල්වැසි ගිනියා රාජ්‍යයෙන් පැමිණි 18 හැවිරිදි තරුණියක් ඉබෝලා වයිරසය ආසාදිතයෙකු ලෙස පසුගියා දා හඳුනා ගැනුණා. ඇයගේ ආශ්‍රිතයින් ලෙස විශාල පිරිසක් මේ වන විට හඳුනාගෙන ඇති අතර ඔවුන් සියළුදෙනා රෝහල්ගතව ප්‍රතිකාර ලබනවා. එරට බලධාරීන් සඳහන් කරන්නේ ඉබෝලා වයිරසය ආසාදනය වු ඒම කාන්තාවට සහ ඇයගේ ආශ්‍රිතයින්ට පළමුව එන්නත් ලබා දීමට කටයුතු කරන බවයි. ඒ අනුව අද සිට ඒරට වැසියන්ට ඉබෝලා මර්ධනය සඳහා වු එන්නත් ලබාදීම සිදු කෙරෙණු ඇති.       ", "URL": "https://www.itnnews.lk/2023/10/05/356822/", "Category": "ජාත්‍යන්තර පුවත්", "Parent URL": null}