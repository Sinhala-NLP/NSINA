{"Source": "ITN news", "Timestamp": "අප්‍රේල් 22, 2022 14:46", "Headline": "පලස්තීන වැසියන් සහ ඊශ්‍රායල පොලිසිය අතර ඇතිවූ ගැටුම්වලින් 31 දෙනෙකුට තුවාල", "News Content": "පලස්තීන වැසියන් සහ ඊශ්‍රායල පොලිසිය අතර ඇතිවූ ගැටුම්වලින් පුද්ගලයන් 31 දෙනෙකුට වැඩි පිරිසක් තුවාල ලබා තිබෙනවා. ජෙරුසෙලමේ අල්අක්සා ඉස්ලාම් දේවස්ථානයේදී මෙම ගැටුම්කාරී තත්ත්වය ඇතිවී තිබෙන්නේ. තමන් වෙත පිරිසක් ගල්මුල් ප්‍රහාර එල්ලකිරීම ආරම්භ කිරීමට පසු එය මැඩපැවැත්වීමට කටයුතු කළ බව ඊශ්‍රායල පොලිසිය සදහන් කළා. උදෑසන ආගමික වතාවත්වලින් පසු අල්අක්සා දේවස්ථානය තුළට පොලිසිය අද පෙරවරුවේ ඇතුළුවී ඇති බව විදෙස් මාධ්‍ය වාර්තා කළා. ඒ සමගම බැතිමතුන් සහ පොලිසිය අතර ගැටුම්කාරී තත්ත්වයක් ඇතිව තිබෙනවා. රබර් උණ්ඩ යොදා ගනිමින් කැරලිකරුවන් මර්දනය කිරීමට පොලිසිය කටයුතු කර තිබුණා.       ", "URL": "https://www.itnnews.lk/2023/10/05/407852/", "Category": "ජාත්‍යන්තර පුවත්", "Parent URL": null}