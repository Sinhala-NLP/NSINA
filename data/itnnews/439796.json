{"Source": "ITN news", "Timestamp": "அக்டோபர் 10, 2022 14:07", "Headline": "நாட்டின் மிளகாய் தேவையை பூர்த்தி செய்வதற்காக விவசாய நவீனமயப்படுத்தல் திட்டம்..", "News Content": "நாட்டின் மிளகாய் தேவையை பூர்த்தி செய்வதற்காக விவசாய அமைச்சின் கீழ் வெளிநாட்டு உதவி திட்டமான விவசாய நவீனமயப்படுத்தல் திட்டத்தின் கீழ் நடவடிக்கை எடுக்கப்பட்டுள்ளது. அதன் ஊடாக நாட்டின் மிளகாய் தேவையில் 21.2 வீதத்தை பூர்த்தி செய்ய எதிர்பார்க்கப்படுகிறது. வருடாந்தம் ஐயாயிரம் மெட்ரிக் தொன் மிளகாய் தேவை நாட்டில் காணப்படுகின்றது. எனினும் கடந்த வருடத்தில் 28 ஆயிரத்து 612 மெட்ரிக் தொன் காய்ந்த மிளகாய் இறக்குமதி செய்யப்பட்டுள்ளதாக விவசாய துறை அமைச்சு தெரிவித்துள்ளது. அதற்கென 18 ஆயிரத்து 556 மில்லியன் ரூபா செலவிடப்பட்டுள்ளது. குறித்த பணத்தை நாட்டில் சேமிக்கும் வகையில் நடவடிக்கை மேற்கொள்ளப்பட்டுள்ளது. ", "URL": "https://www.itnnews.lk/2023/10/05/439796/", "Category": "Breaking News,தேசிய செய்திகள்", "Parent URL": null}