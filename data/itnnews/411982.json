{"Source": "ITN news", "Timestamp": "මැයි 18, 2022 15:27", "Headline": "චයිනා ඊස්ටර්න් ගුවන් යානය කඩා වැටීමට සලස්වා ඇති බව හෙළි වෙයි", "News Content": "චයිනා ඊස්ටර්න් ගුවන් යානය සැලසුම් සහගතව කඩා වැටීමට සලස්වා ඇති බව ඇමෙරිකා වාර්තාවකින් පෙන්වා දෙනවා. පසුගිය මාර්තු මාසයේ දී බෝයිං 737 – 800 ගුවන් යානය කඩා වැටුණේ පුද්ගලයින් 132 දෙනෙකු ද ජිවිතක්ෂයට පත් කරමින්. යානයේ කිසිදු යාන්ත්‍රික හෝ තාක්ෂණික දෝෂයක් මෙතෙක් සොයාගෙන නොමැති බව ඇමෙරිකාවේ විමර්ශකයින් පිරිසක් පෙන්වා දෙනවා. මෙම ගුවන් යානයේ දත්ත රේකෝඩරය සහ නියමු කුටියේ පටිගත කිරීමේ යන්ත්‍රය වැඩිදුර විමර්ශන සඳහා ඇමෙරිකාවට යවා ඇති බව චීන මාධ්‍ය මීට පෙර වාර්තා කළා. ඒ අනුව සිදු කළ විමර්ශනවලින් මේ පිළිබඳව හෙළිව ඇති බවයි විදෙස් වාර්තා පෙන්වා දෙන්නේ. මේ වන විට ගුවන් නියමුවාගේ ක්‍රියා කලාපය සම්බන්ධයෙන් ඇමෙරිකා ජාතික ප්‍රවාහන ආරක්ෂක නිලධාරීන් විමර්ශනයක් ආරම්භ කර ඇති බව ද සිඑන්එන් පුවත් සේවය වාර්තා කරනවා. යානයේ සිටි වෙනත් අයකු ගුවන් නියමුවාගේ කුටියට පැමිණ සිතාමතාම අනතුර සිදු කරන්නට ඇති බවටද සැකයක් පවතින බව ඇමෙරිකා ජාතික ප්‍රවාහන ආරක්ෂක නිලධාරීන් පවසනවා.     ", "URL": "https://www.itnnews.lk/2023/10/05/411982/", "Category": "ජාත්‍යන්තර පුවත්", "Parent URL": null}