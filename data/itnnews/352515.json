{"Source": "ITN news", "Timestamp": "ජූලි 28, 2021 19:43", "Headline": "1990 සුව සැරිය ගිලන් රථ සේවාව ආරම්භ වී අදට වසර 5 යි", "News Content": "1990 සුව සැරිය ගිලන් රථ සේවාව ආරම්භ වී අදට වසර 5 ක් සපිරෙනවා. එම සේවාව වඩාත් ශක්තිමත් කිරීමට වත්මන් රජය ක්‍රියා කළ බව පාර්ලිමේන්තු මන්ත්‍රී හර්ෂ ද සිල්වා මහතා අද ප්‍රකාශ කළා. ඉන්දීය රජයේ ප්‍රදානයක් ලෙස 1990 ගිලන් රථ සේවාව ආරම්භ කෙරුණේ 2016 වසරේදී. පළමු අදියර යටතේ ගිලන් රථ අසූ අටක් සහිතව එය ආරම්භ වුවද මේ වනවිට ගිලන් රථ විශාල සංඛ්‍යාවක් සහිතව ශක්තිමත් සේවාවක් දක්වා වර්ධනය වී තිබෙනවා. රෝගි හෝ අනතුරට පත් වූ පුද්ගලයෙකු පළමු මිනිත්තු කිහිපයේදීම රෝහලක් වෙත රැගෙන යාමේ අරමුණිනුයි මෙම සේවාව ක්‍රියාත්මක කෙරෙන්නේ. වත්මන් රජය සුව සැරිය ගිලන් රථ සේවාව ශක්තිමත් කිරීමට දැක් වූ දායකත්වය පාර්ලිමේන්තු මන්ත්‍රී ආචාර්ය හර්ෂ ද සිල්වා මහතා අගය කළා.   ", "URL": "https://www.itnnews.lk/2023/10/05/352515/", "Category": "දේශීය පුවත්", "Parent URL": null}