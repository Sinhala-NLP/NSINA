{"Source": "ITN news", "Timestamp": "ඔක්තෝබර් 14, 2021 15:16", "Headline": "‘පැමිලා’ සුළි කුණාටුවෙන් මෙක්සිකෝවේ බටහිර ප්‍රදේශ ගණනාවකට බලපෑම්", "News Content": "‘පැමිලා’ සුළි කුණාටුව හේතුවෙන් මෙක්සිකෝවේ බටහිර ප්‍රදේශ ගණනාවකට බලපෑම් එල්ල වී තිබෙනවා. අඛණ්ඩව ඇද හැලෙන වර්ෂාවත් සමග ඇතිවූ සුළං හේතුවෙන් ගොඩනැගිලි රැසක් විනාශ වී‌ ගොස් ඇති බවයි පැවසෙන්නේ. මහාමාර්ග ජලයෙන් යටවීම හේතුවෙන් ගමනාගමනය අඩාල වී ඇති අතර විදුලි සැපයුමට ද බාධා එල්ල වී තිබෙනවා. පැයට කිලෝමීටර් 137 ක වේගයෙන් හමා යන සුළග ඉදිරි පැය කිහිපය තුළදී දෙවන කාණ්ඩයේ සුළි කුණාටුවක් දක්වා වර්ධනය විය හැකි බව මෙක්සිකෝ කාලගුණ අංශ අනතුරු අගවා තිබෙනවා. ප්‍රදේශ ගණනාවක දහසකට අධික පිරිසක් ආරක්ෂිත ස්ථාන කරා යොමු කිරීමටයි පියවර ගෙන තිබෙන්නේ.           ", "URL": "https://www.itnnews.lk/2023/10/05/369255/", "Category": "ජාත්‍යන්තර පුවත්", "Parent URL": null}