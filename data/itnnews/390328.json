{"Source": "ITN news", "Timestamp": "ஜனவரி 21, 2022 12:52", "Headline": "வடகொரியாவுக்கு எதிரான தடை, சீன மற்றும் ரஷ்யாவின் எதிர்ப்பால் இரத்து..", "News Content": "ஐக்கிய நாடுகள் சபை வடகொரியாவுக்கு எதிராக விதிக்க முற்பட்ட தடையை சீனாவும், ரஷ்யாவும் இணைந்து இரத்து செய்துள்ளன. இரு நாடுகளும் வீட்டோ அதிகாரத்தை பயன்படுத்த வடகொரியாவுக்கு எதிரான தடையை தடுத்துள்ளதாக சர்வதேச செய்திகள் தெரிவிக்கின்றன. வடகொரியா இவ்வருடத்தில் மாத்திரம் 4 ஏவுகணை பரிசோதனைகளை நடத்தியுள்ளது. குறித்த செயற்பாட்டிற்கு எதிர்ப்பு தெரிவிக்கும் வகையில், வடகொரியாவுக்கு எதிராக மேலதிக தடையை விதிக்க ஐக்கிய நாடுகள் சபை திட்டமிட்டது. அமெரிக்காவின் வழிகாட்டலுடன் தடை விதிக்கப்படவிருந்ததாக சர்வதேச செய்திகள் தெரிவிக்கின்றன. ஐக்கிய நாடுகள் பாதுகாப்பு சபையிலும் வடகொரியா மீதான தடை தொடர்பில் கலந்துரையாடப்பட்டுள்ளது. இதன்போதே சீனாவும், ரஷ்யாவும் வடகொரியாவை பாதுகாக்க தமது வீட்டோ அதிகாரத்தை பயன்படுத்தியுள்ளன. விசாரணைகள் நடத்தாமல் தடை விதிப்பது பொருத்தமற்ற செயலென சீனாவும், ரஷ்யாவும் குறிப்பிட்டுள்ளன. ", "URL": "https://www.itnnews.lk/2023/10/05/390328/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}