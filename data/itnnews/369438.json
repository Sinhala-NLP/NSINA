{"Source": "ITN news", "Timestamp": "அக்டோபர் 15, 2021 13:30", "Headline": "ஆங் சாங் சூகியை சந்திக்க வெளிநாட்டு பிரதிநிதிக்கு அனுமதியில்லையென மியன்மார் இராணுவம் தெரிவிப்பு", "News Content": "மியன்மாருக்கு வருகை தரும் தென்கிழக்காசிய தூதுவரின் பயணத்திற்கு எவ்வித தடையும் ஏற்படுத்தப்போவதில்லை என அந்நாட்டு இராணுவம் தெரிவித்துள்ளது. எனினும் தடுத்து வைக்கப்பட்டுள்ள ஆங் சாங் சூட்சியை சந்திப்பதற்கு தென்கிழக்காசிய தூதுவருக்கு அனுமதி வழங்கப்படமாட்டாது என இராணுவத்தின் பேச்சாளர் தெரிவித்துள்ளார். குற்றச்சாட்டுக்களின் அடிப்படையில் ஆங் சாங் சூட்சி தடுத்து வைக்கப்பட்டுள்ளமையே இதற்கு காரணமென குறிப்பிடப்பட்டுள்ளது. இ ராணுவ நிர்வாகம் காரணமாக மியன்மாரில் ஜனநாயக ஆட்சி முறை வீழ்;த்தப்பட்டுள்ளது. இதனால் சர்வதேச நாடுகளுக்கும், மியன்மாருக்கும் இடையிலான உறவு முறிவடைந்துள்ளது. உலக நாடுகளின் உதவியின்மையால் மியன்மார் மக்கள் பொருளாதார ரீதியாக பாதிக்கப்பட்டுள்ளனர். இந்நிலையில் மியன்மாருக்கும் சர்வதேசத்திற்குமிடையில் இணக்கப்பாடுகளை எட்டும் நோக்கில் தென்கிழக்காசிய பிரதிநிதி ஒருவர் மியன்மாருக்கு விஜயம் செய்யவுள்ளமை குறிப்பிடத்தக்கது. ", "URL": "https://www.itnnews.lk/2023/10/05/369438/", "Category": "Breaking News,சர்வதேச செய்திகள்", "Parent URL": null}