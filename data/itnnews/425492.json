{"Source": "ITN news", "Timestamp": "ජූලි 28, 2022 14:57", "Headline": "සමාජ ක්‍රියාකාරිකයෙකු වූ පැතුම් කර්නර් අත්අඩංගුවට", "News Content": "සමාජ ක්‍රියාකාරිකයෙකු වූ පැතුම් කර්නර් අත්අඩංගුවට ගෙන තිබෙනවා. බත්තරමුල්ල පොල්දූව මංසන්ධියේ පැවති විරෝධතාවකදී අයුතු ජනරාශිය, පොදු දේපළවලට හානි සිදු කිරීම ඇතුළු චෝදනා කිහිපයක් පැතුම් කර්නර්ට එල්ල වී තිබුණා. ඒ සම්බන්ධයෙන් ප්‍රකාශ ලබා ගැනීම සදහා ඔහු පසුගිය 18 වනදා කොළඹ අපරාධ කොට්ඨාසයට කැදවා තිබුණද අසනීප තත්ත්වයෙන් පෙළෙන බැවින් පැමිණීමට නොහැකි බව නීතිඥවරයෙකු මගින් ලිපියක් ඉදිරිපත් කරමින් දන්වා තිබුණා. පොල්දූව මංසන්ධිය ආසන්නයේ තැන තැන රැදී සිටිමින් පැතුම් කර්නර් ජනතාවට එම ස්ථානයට පැමිණෙන ලෙස විවිධ ක්‍රම ඔස්සේ දැනුම්දීම් කර ඇති බවත් පාර්ලිමේන්තුවේ ආරක්ෂාව සදහා යොදවා තිබූ මාර්ග බාධක බිද හෙලීමට ජනතාව මෙහෙයවමින් කටයුතු කර ඇති බවත් පොලිසිය පවසනවා.     ", "URL": "https://www.itnnews.lk/2023/10/05/425492/", "Category": "දේශීය පුවත්", "Parent URL": null}