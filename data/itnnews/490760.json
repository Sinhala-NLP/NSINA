{"Source": "ITN news", "Timestamp": "ජූනි 10, 2023 11:40", "Headline": "18 වංගුවේ අනතුරෙන් 25ක් රෝහලේ – මාස 6ක දරුවෙකු ජීවිතක්ෂයට", "News Content": "මහනුවර 18 වංගුව, ගුරුළුපොත ප්‍රදේශයේදී බස් රථයක් අනතුරකට ලක්වීමෙන් පුද්ගලයන් 25 දෙනෙකු තුවාල ලැබුවා. මාස හයක දරුවෙකු මෙම සිද්ධියෙන් මිය ගියා. බිබිල සේරව ප්‍රදේශයේ පිරිසක් බස් රථයකින් මහනුවර ප්‍රදේශයේ වන්දනා චාරිකාවක නිරත වෙමින් සිටියදී මෙම අනතුර සිදුව ඇත්තේ. බස් රථයේ තිරංග ක්‍රියා විරහිතවීමත් සමඟ රියදුරුට එය පාලනය කර ගැනීමට නොහැකි වී තිබෙනවා. අනතුර සිදුවන අවස්ථාවේ බස් රථයේ 31 දෙනෙකු ගමන් කර ඇති බවයි වාර්තා වන්නේ. තුවාල ලැබූ පිරිස මහියංගණය හා හසලක යන රෝහල් වලට ඇතුළත් කෙරුණා.     ", "URL": "https://www.itnnews.lk/2023/10/05/490760/", "Category": "Breaking News,දේශීය පුවත්", "Parent URL": null}