{"Source": "ITN news", "Timestamp": "මාර්තු 1, 2022 14:34", "Headline": "දෙමටගොඩ ඥාණවිමල පාරේ හිස් ඉඩමක ඇති වූ ගින්න පාලනය කෙරේ", "News Content": "දෙමටගොඩ ඥාණවිමල පාරේ හිස් ඉඩමක ඇති වූ ගින්නක් කොළඹ ගිනිනිවන ඒකකය මඟින් පාලනය කර තිබෙනවා. මෙම හිස් ඉඩමේ කිසිඳු ගොඩ නැගිල්ලක් නොතිබුණත්  ගස් කොළන් වලින් පිරී තිබූ බවයි අප වාර්තාකරු පවසන්නේ. කිසියම් පුද්ගලයෙකු මෙම ඉඩමට ඇතුල්වී ගිනි තැබීමක් සිදු කරන්නට ඇති බවයි ප්‍රදේශවාසීන් පවසන්නේ. විශාල භූමි ප්‍රමාණයක පැතිරී ගිය ගින්න අවට නිවාසවලට පැතිරීම වැළැක්වීමට ගිනි නිවන ඒකකය සහ පොලීසිය කටයුතු කළා. මේ පිළිබඳ දෙමටගොඩ පොලීසිය විමර්ශනයක් ආරම්භ කර තිබෙනවා     ", "URL": "https://www.itnnews.lk/2023/10/05/398853/", "Category": "දේශීය පුවත්", "Parent URL": null}