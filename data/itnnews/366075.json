{"Source": "ITN news", "Timestamp": "செப்டம்பர் 30, 2021 18:24", "Headline": "ஊடகவியலாளர்கள் சிலர் ரகசிய பொலிசாரால் அழைக்கப்பட்டமை தொடர்பாக விசேட விசாரணை", "News Content": "ஊடகவியலாளர்கள் சிலர் ரகசிய பொலிசாரால் அழைக்கப்பட்டமை தொடர்பாக பொலிஸ் மா அதிபரின் பணிப்புரையில் விசேட விசாரணைகள் ஆரம்பிக்கப்பட்டுள்ளதாக பொலிஸ் ஊடகப்பேச்சாளர் அலுவலகம் அறிவித்துள்ளது. குற்றப்புலனாய்வு திணைக்கள அதிகாரிகள் அவர்கள் முன்னெடுக்கும் விசாரணைகள் தொடர்பாக வாக்குமூலம் பெற்றுக்கொள்வதற்கு பல ஊடக நிறுவனங்களின் பிரதம ஆசிரியர்கள் மற்றும் ஊடகவியலாளர்களுக்கு திணைக்களத்திற்கு வருகை தருமாறு அறிவிக்கப்பட்டுள்ளது. இது குற்றப்புலனாய்வு திணைக்களத்தின் பொதுவான பணி அல்லவென்றும் திணைக்களம் விசாரணைகளுக்காக ஊடகங்களின் ஆதரவை கோரும் போது ஊடக நிறுவனங்கள் குறித்த உதவியை வழங்குவதனால் பத்திரிகை ஆசிரியர்கள் மற்றும் ஊடகவியலாளர்களை குற்றப்புலனாய்வு திணைக்களத்திற்கு அழைப்பது பொதுவாக இடம்பெறாத ஒரு சம்பவம் என பொலிஸ் தலைமையகம் சுட்டிக்காட்டியுள்ளது. இச்சம்பவத்தினால் சிரமத்திற்கு உட்பட்ட சகல ஊடகவியலாளர்களுக்கும் தமது கவலையை வெளியிடுவதாகவும் பொறுப்பின்றி கவனயீனமாக செயற்பட்ட குற்றப்புலனாய்வு திணைக்கள அதிகாரிகள் தொடர்பாக விசேட விசாரணை முன்னெடுக்கப்பட்டுள்ளதாகவும் பொலிஸ் ஊடகப் பிரிவு தெரிவிக்கின்றது. ஊடகவியலாளர்கள் உள்ளிட்ட பொதுமக்களின் கருத்து சுதந்திரத்திற்காக இலங்கை பொலிஸ் திணைக்களம் என்றும் செயற்படுமென பொலிஸ் ஊடகப்பிரிவு வெளியிட்டுள்ள அறிக்கையில் குறிப்பிடப்பட்டுள்ளது. ", "URL": "https://www.itnnews.lk/2023/10/05/366075/", "Category": "Breaking News,தேசிய செய்திகள்", "Parent URL": null}