{"Source": "ITN news", "Timestamp": "ஆகஸ்ட் 17, 2022 11:37", "Headline": "கறுப்புப் பட்டியலில் சேர்க்கப்பட்ட நபர்கள் மற்றும் அமைப்புகள் தொடர்பான விளக்கம்", "News Content": "தடைப்பட்டியலிலிருந்து சில அமைப்புக்கள் மற்றும் தனிநபர்களை நீக்கிய விதம் தொடர்பில் அரசாங்கம் தெளிவுப்படுத்தியுள்ளது. ஐக்கிய நாடுகளின் கொள்கைகளுக்கமைய 7வது பிரிவின் கீழ் அமுல்ப்படுத்தப்படும் ஐக்கிய நாடுகளின் பாதுகாப்பு சபை 2001ம் ஆண்டு செப்டெம்பர் 28ம் திகதி UNSE 1373 பிரேரணையை ஏகமனதாக நிறைவேற்றியது. குறித்த பிரேரணையில் பயங்கரவாத ஒழிப்பை அடிப்படையாக கொண்ட பல்வேறு பிரிவுகள் உறுப்பு நாடுகளுக்கு வழங்கப்பட்டுள்ளன. 2012 முதலாம் இலக்க ஐக்கிய நாடுகளின் உத்தரவுக்கமைய பயங்கரவாத செயற்பாடுகளுக்கு நிதியளித்தல் செயற்பாடுகளை கட்டுப்படுத்தல் தொடர்பில் இலங்கை அரசாங்கம் 2012ம் ஆண்டு மே மாதம் 15ம் திகதி அதிவிசேட வர்த்தமானி அறிவித்தலொன்றை வெளியிட்டுள்ளது. குறித்த உத்தரவுக்கமைய இலங்கையில் செயற்படுத்துவதற்கான பொறுப்பு வெளிவிவகார அமைச்சரினால் பாதுகாப்புத்துறைக்கு பொறுப்பான அமைச்சரிடம் ஆராயப்பட்டு, உரிய அதிகாரியினால் பாதுகாப்பு அமைச்சின் செயலாளர் நியமிக்கப்பட்டுள்ளார். இந்நிலையில் உரிய அதிகாரியின் உத்தரவுக்கமைய வெளிவிவகார அமைச்சு, சட்டமா அதிபர் திணைக்களம், புலனாய்வு பிரிவு, சட்டத்தை நடைமுறைப்படுத்தும் நிறுவனங்கள் மற்றும் இலங்கை மத்திய வங்கியின் நிதி புலனாய்வு பிரிவு ஆகியவற்றின் உறுப்பினர்கள் அடங்கிய குழுவினால் தனிநபர்கள்; மற்றும் அமைப்புக்கள் தொடர்பில் ஆராயப்பட்டு அவர்களின் நிதி பயன்பாட்டு விடயங்கள் தொடர்பில் கண்காணிக்கப்பட்டு, உரிய சாட்சிகளின் அடிப்படையில் பட்டியலிடுதல் மற்றும் தடைப்பட்டியலிலிருந்து நீக்கும் செயற்பாடு முன்னெடுக்கப்பட்டதுஇ. 2012ம் ஆண்டு முதல் 2022ம் ஆண்டு ஒகஸ்ட் மாதம் முதலாம் திகதி வரை 316 நபர்கள் தடைப்பட்டியலிலிருந்து நீக்கப்பட்டுள்ளதோடு, 6 அமைப்புக்களையும் தடைப்பட்டியலிலிருந்து நீக்க நடவடிக்கை எடுக்கப்பட்டது. புதிதாக 3 அமைப்புக்கள் 55 நபர்களும் தடைப்பட்டியலுக்குள் இணைக்கப்பட்டுள்ளனர். தடைப்பட்டியலிலிருந்து நீக்கப்பட்ட உலக தமிழர் பேரவை, அவுஸ்திரேலிய தமிழர் காங்கிரஸ், உலக தமிழர் இணைப்புக்குழு, தமிழீழ மக்கள் சபை, பிரித்தானிய தமிழர் பேரவை, கெனடிய தமிழர் பேரவை ஆகிய 6 அமைப்புக்களே தடைப்பட்டியலிலிருந்து நீக்கப்பட்டுள்ளன. அத்தோடு தமிழீழ விடுதலை புலிகள் அமைப்பு, தமிழர் புனர்வாழ்வு அமைப்பு உள்ளிட்ட 15 அமைப்புக்கள் தடைப்பட்டியலில் பெயரிடப்பட்டுள்ளன. குறித்த அமைப்புக்கள் மற்றும் தனிநபர்களை தடைப்பட்டியலில் உள்ளீடு செய்தல் அல்லது நீக்கும் செயற்பாடு நீண்ட அவதானம், ஆராய்வு என்பவற்றுக்கு பின்னரே இடம்பெறுவதாக அரசாங்கம் மேலும் தெரிவித்துள்ளது. ", "URL": "https://www.itnnews.lk/2023/10/05/429457/", "Category": "Breaking News,தேசிய செய்திகள்,முதன்மை செய்தி", "Parent URL": null}