{"Source": "ITN news", "Timestamp": "මාර්තු 20, 2022 12:36", "Headline": "කුළුණු මතින් ඉදිවෙන වරාය පිවිසුම් මාර්ගයේ ඉදිකිරීම් ලබන වසරේ අවසන්", "News Content": "ඉඟුරුකඩේ මංසන්ධියේ සිට ගාලුමුවදොර වරාය නගරය දක්වා කුළුණු මතින් ඉදිවෙන පිවිසුම් මාර්ගයේ ඉදිකිරීම් කඩිනම් කර ලබන වසරේ දී අවසන් කරන බව අමාත්‍ය ජොන්ස්ටන් ප්‍රනාන්දු මහතා පවසනවා. මහාමාර්ග අමාත්‍යාංශ ශ්‍රවණාගාරයේ දී පැවති ප්‍රගති සමාලෝචන රැස්වීමකදීයි අමාත්‍යවරයා මේ බව සඳහන් කළේ. මෙම මාර්ගයේ ඉදිකිරීම් කටයුතු මුල් වසර දෙක තුළදී ඉතා මන්දගාමී මට්ටමක පැවති අතර සම්පූර්ණ කර තිබුණේ  7% ක් පමණයි. එහෙත් මේ වසරේ මුල් කාර්තුව වනවිට සමස්ත ඉදිකිරීම්වල ප්‍රගතිය 32% ක් වී තීබෙනවා. කොළඹ නගරයේ පවතින අධික රථවාහන රථබදයට ස්ථාවර පිළියමක් ලෙසයි කුළුණු මතින් දිවෙන මෙම මාර්ගය ඉදිකෙරෙන්නේ. මංතීරු 4 ක් යටතේ ඉදිකෙරෙන එහි දින කිලෝමීටර් 5.3 ක්. ව්‍යාපෘතිය සඳහා වැය කළ සම්පූර්ණ මුදල රුපියල් මිලියන විසිඅටදහස් දෙකක් බවයි අමාත්‍ය ජොන්ස්ටන් ප්‍රනාද්දු මහතා පෙන්වා දුන්නේ. සියලු ඉදිකිරීම් මහාමාර්ග අමාත්‍යාංශය සහ මාර්ග සංවර්ධන අධිකාරියේ අධීක්ෂණය යටතේ චීන සිවිල් ඉංජිනේරු ඉදිකිරීම් සංස්ථාව සිදුකරනවා. මෙම අධිවේගී මාර්ගයට පිවිසුම් 5 ක් අයත් වනවා.     ", "URL": "https://www.itnnews.lk/2023/10/05/402815/", "Category": "Breaking News,දේශීය පුවත්", "Parent URL": null}