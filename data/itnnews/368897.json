{"Source": "ITN news", "Timestamp": "ඔක්තෝබර් 13, 2021 10:48", "Headline": "රුසියාවේ දෛනික කොරෝනා මරණ සංඛ්‍යාව වාර්තාගත ලෙස ඉහළට", "News Content": "රුසියාවේ දෛනිකව සිදුවන කොරෝනා මරණ සංඛ්‍යාව වාර්තාගත ලෙස ඉහළ ගොස් ඇති බව සෞඛ්‍ය අංශ සඳහන් කරනවා. ගතවූ පැය 24 ට රුසියාවේ සිදුව ඇති කොරෝනා මරණ සංඛ්‍යාව 973 ක්. එය එක් දිනකදී රුසියාවෙන් වාර්තා වූ වැඩිම කොරෝනා මරණ සංඛ්‍යාව ද වනවා. එරට සමස්ත කොරෝනා මරණ සංඛ්‍යාව 218,345ක් ලෙසයි දැක්වෙන්නේ. ඊයේ දිනයේ දී රුසියාවෙන් හමුවූ වයිරස ආසාදිතයින් 28,190ත් සමඟ එරට සමස්ත ආසාදිතයින් සංඛ්‍යාව හැත්තැ අට ලක්ෂ තිස් දහස ඉක්මවා ගියා. ශීඝ්‍ර යෙන් සිදුවන වයිරස ව්‍යාප්තිය අවම කිරීමට එන්නත්කරණය වේගවත් කරන ලෙසයි ජනාධිපති ව්ලැඩිමිර් පුටින් නියෝග කර ඇත්තේ. එමෙන්ම එන්නත්කරණ කටයුතු සඳහා ක්‍රියාකාර සහයෝගය ලබා දෙන ලෙස ජනාධිපතිවරයා රජයේ සියලු මන්ත්‍රීවරුන්ට  පවසා තිබෙනවා.   ", "URL": "https://www.itnnews.lk/2023/10/05/368897/", "Category": "ජාත්‍යන්තර පුවත්", "Parent URL": null}