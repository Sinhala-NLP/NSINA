{"Source": "ITN news", "Timestamp": "ජූනි 16, 2023 10:44", "Headline": "ඉන්දීය අමාත්‍යවරයෙකුගේ නිවසක් ගිනි තබයි", "News Content": "ඉන්දීය අමාත්‍යවරයෙකුගේ නිවසක් ගිනි තැබීමට ඔහුගේ විරුද්ධවාදීන් කටයුතු කර තිබෙනවා. ඉන්දීය ලෝක් සභා මන්ත්‍රීවරයෙකු වන ආර් කේ රංජන්සිංගේ නිවසයි මෙලෙස ගිනි තබා ඇත්තේ. ඊයේ රාත්‍රියේ දහසකට අධික පිරිසක් පැමිණ පෙට්‍රල් බෝම්බවලින් දමා ගසමින් අමාත්‍යවරයාගේ නිවසට හානි සිදුකර තිබෙනවා. ප්‍රහාරය එල්ල කරන අවස්ථාවේදී අමාත්‍යවරයා නිවසේ සිට නැහැ. මේ පිළිබඳ පරීක්ෂණ පවත්වන මනිපූර් පොලිසිය පවසන්නේ 1200 කට ආසන්න මැර පිරිසක් මෙම ප්‍රහාරයට එක්ව ඇති බවයි. ග්‍රෝත්‍රික ගැටුම් සහ සරණාගත ප්‍රශ්නය සම්බන්ධයෙන් මෙම අමාත්‍යවරයා මැදිහත්වීම ඊයේ ඇති වූ සිද්ධියට හේතුවක් වන්නට ඇතැයි ඉන්දීය මාධ්‍ය වාර්තා කරනවා.     ", "URL": "https://www.itnnews.lk/2023/10/05/492213/", "Category": "ජාත්‍යන්තර පුවත්", "Parent URL": null}