{"Source": "ITN news", "Timestamp": "මැයි 19, 2023 15:20", "Headline": "මෙම වසරේ මුල් කාර්තුවේ වැඩිම වාහන අපනයනකරුවා බවට චීනය පත්වෙයි", "News Content": "මෙම වසරේ මුල් කාර්තුවේ වැඩිම වාහන අපනයනකරුවා බවට චීනය පත්ව තිබෙනවා. මෙම කාර්තුව තුලදී චීනය වාහන මිලියන එකයි දශම බින්දුවයි හතක් අපනයනය කර ඇති බවයි නිල සංඛ්‍යාලේඛන වාර්තා පෙන්වා දෙන්නේ. එය පසුගිය වසරේ පළමු කාර්තුවට සාපේක්ෂව සියයට 58ක වර්ධනයක්. ජපානය මෙම වසරේ  පළමු කාර්තුවේදී වාහන නව ලක්ෂ පනස් හතර දහස් එකසිය අසූපහක් අපනයනය කර තිබෙනවා. විදුලි මෝටර් රථ සදහා පවතින ඉල්ලුම සහ රුසියාවට වාහන අලෙවි කිරීම හේතුවෙන් චීනයේ වාහන අපනයනය ඉහළ ගොස් ඇති බවයි සංඛ්‍යාලේඛණ වාර්තා පෙන්වා දෙන්නේ.       ", "URL": "https://www.itnnews.lk/2023/10/05/484643/", "Category": "ජාත්‍යන්තර පුවත්", "Parent URL": null}