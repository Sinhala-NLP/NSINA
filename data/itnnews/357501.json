{"Source": "ITN news", "Timestamp": "අගෝස්තු 21, 2021 14:11", "Headline": "වැහිලිහිණි කූඩු කඩා අලෙවි කිරීමේ ජාවාරමක්", "News Content": "උඩරට දුම්රිය මාර්ගයේ දෙමෝදර සහ ඉදල්ගස්හින්න අතර ප්‍රදේශයේ බිං ගෙවල්වල ඇති වැහිලිහිණි කූඩු කඩා අලෙවි කිරීමේ ජාවාරමක් පිළිබදව අනාවරණ වී තිබෙනවා. සංචරණ සීමා ක්‍රියාත්මක වන කාලය තුළදී මෙම දුම්රිය මාර්ගයේ දුම්රිය ධාවනය වීම සිදු නොවන බැවින් සංවිධානාත්මක කණ්ඩායම් දිවා රෑ දෙකෙහිම වැහි ලිහිණි කූඩු කැඩීමට කටයුතු කරමින් සිටින බවයි අප වාර්තාකරුවන් පැවසුවේ. පැටවුන් සහිත කූඩුද කඩා දැමීම නිසා වැහි ලිහිණියන් වඳවීමේ තර්ජනයක් ද ඇතිවී තිබෙන බවයි ඔවුන් කියා සිටියේ. ", "URL": "https://www.itnnews.lk/2023/10/05/357501/", "Category": "දේශීය පුවත්", "Parent URL": null}