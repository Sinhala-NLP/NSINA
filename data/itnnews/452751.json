{"Source": "ITN news", "Timestamp": "දෙසැම්බර් 30, 2022 09:18", "Headline": "ඝාතනයක් සිදුකර මෝටර් රථයක් කොල්ලකෑමේ සිද්ධියක් සම්බන්ධයෙන් 3දෙනෙකු අත්අඩංගුවට", "News Content": "මනුෂ්‍ය ඝාතනයක් සිදුකර මෝටර් රථයක් කොල්ලකෑමේ සිද්ධියක් සම්බන්ධයෙන් සැකකරුවන් තුන් දෙනෙකු අම්බලන්තොට ප්‍රදේශයේදි අත්අඩංගුවට ගැණුනා. ඉංගිරිය නම්බපාන ප්‍රදේශයේදි කුලී පදනම මත ලබාගත් මෝටර් රථයකින් ගමන් කරමින් සිටි සැකකරුවන් රියදුරුගේ අත් පා ගැට ගසා පහරදී ඝාතනය කර තිබෙනවා. ඔහුගේ සිරුර කැටකැඩැල්ල ප්‍රදේශයේ දමා‌ ගොස් සිටියදි සොයා ගැණුනා. සිද්ධිය සම්බන්ධයෙන් පානදුර කොට්ඨාස අපරාධ විමර්ශණ කාර්යාංශය හා අළුබෝමුල්ල පොලිස් ස්ථානයේ නිලධාරීන් කණ්ඩායමක් සිදුකළ විමර්ශණයකට අනුවයි සැකකරුවන් අත්අඩංගුවට ගෙන තිබෙන්නේ. සැකකරුවන් පැහැරගත් මෝටර් රථය මෙන්ම ඝාතනය කළ පුද්ගලයාගේ ජංගම දුරකතන දෙකක් ද පොලිසිය සොයා ගත්තා.     ", "URL": "https://www.itnnews.lk/2023/10/05/452751/", "Category": "දේශීය පුවත්", "Parent URL": null}