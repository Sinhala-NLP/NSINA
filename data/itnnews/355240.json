{"Source": "ITN news", "Timestamp": "අගෝස්තු 7, 2021 18:24", "Headline": "සිරුරු 3ක් හමු වූ නිවසේ තිබූ පොතක සටහනක් සම්බන්ධයෙන් පොලීස් විමර්ශන", "News Content": "ගල්ගමුව මහනාන්නේරිය ප්‍රදේශයේ නිවසක් තුළ තිබූ මළ සිරුරු 3 ක් පොලීසිය සොයා ගත්තා. මෙහිදි නිවසේ එක් ස්ථානයක තිබුණ පොතක සටහනක් සම්බන්ධයෙන් පොලීසියේ අවධානය යොමු වෙලා තියෙනවා. පොලිසියට ලැබුණු තොරතුරකට අනුව කළ සෝදිසි කිරීමකදී නිවස තුල තිබූ මෙම සිරුරු සොයා ගැනුණා. මෙසේ මිය ගොස් ඇත්තේ 28 හැවිරිදි කාන්තාවක් සහ ඇගේ වයස අවුරුදු 10 ක් වූ පිරිමි දරුවා සහ වයස අවුරුදු 28 ක් වූ තවත් තරුණයෙකු බවයි පොලීසිය පවසන්නේ. මූලික විමර්ශනවලදී අනාවරණය වී ඇත්තේ මිය ගිය කාන්තාව හා තරුණයා අතර ඇතිවූ ආරවුලක් මත තරුණයා කාන්තාව සහ පිරිමි දරුවා ඝාතනය කර ඇති බවයි. එය සිදුවන අවස්ථාවේ නිවසේ සිටි 5 හැවිරිදි දරුවෙකු යාබද නිවසකට දිව ගොස් දිවි බේරා ගෙන තිබෙනවා. ඝාතන සිදුකළ තරුණයා නිවස තුළම සිය දිවි හානි කර ගෙන ඇති අතර ඔහු හා මිය ගිය කාන්තාව අතර අනියම් සබදතාවක් පැවති බවට පොලීසිය සැක පළ කරනවා. මූලික මහේස්ත්‍රාත් පරීක්ෂණ ගල්ගමුව වැඩබලන මහේස්ත්‍රාත් කල්පනා රාජපක්ෂ මහත්මිය සිදුකළ අතර පශ්චාත් මරණ පරීක්ෂණ සදහා දේහයන් කුරුණෑගල ශික්ෂණ රෝහල වෙත යොමු කෙරුණා.     ", "URL": "https://www.itnnews.lk/2023/10/05/355240/", "Category": "Breaking News,දේශීය පුවත්", "Parent URL": null}