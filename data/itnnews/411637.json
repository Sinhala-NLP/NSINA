{"Source": "ITN news", "Timestamp": "மே 16, 2022 13:36", "Headline": "சட்டவிரோதமாக 50 ஆயிரம் யூரோக்களை வைத்திருந்த நபர் கைது..", "News Content": "சட்டவிரோதமாக 50 ஆயிரம் யூரோக்களை வைத்திருந்த நபர் ஒருவர் பொரளஸ்கமுவ பெப்பிலியான பகுதியில் கைதுசெய்யப்பட்டுள்ளார். உண்டியல் முறைமைக்கமைய கடத்துவதற்கென குறித்த வெளிநாட்டு நாணய தொகை குறித்த நபர் வைத்திருந்ததாக தெரியவந்துள்ளது. பொலிஸ் விசேட அதிரடிப்படைக்கு கிடைக்கப்பெற்ற தகவலுக்கமைய முன்னெடுக்கப்பட்ட சுற்றிவளைப்பின் போதே சந்தேக நபர் கைதுசெய்யப்பட்டார். குறித்த நாணய தாள்களின் இலங்கை பெறுமதி 18.69 மில்லியன் ரூபா என தெரியவந்துள்ளது. கைதுசெய்யப்பட்ட நபர் பொரள்ளை பகுதியை சேர்ந்த 53 வயதான நபரென தெரியவந்துள்ளது. கைப்பற்றப்பட்ட நாணய தொகையானது வருமானத்தின் ஒரு பகுதி இல்லையென சந்தேகிக்கப்படும் நிலையில் சந்தேக நபர் பண மோசடி குற்றச்சாட்டில் கைதாகியுள்ளார். அவர் மேலதி விசாரணைகளுக்கென கிருளப்பனை சட்டவிரோத சொத்துக்கள் விசாரணை பிரிவிடம் ஒப்படைக்கப்பட்டுள்ளார். ", "URL": "https://www.itnnews.lk/2023/10/05/411637/", "Category": "Breaking News,தேசிய செய்திகள்", "Parent URL": null}