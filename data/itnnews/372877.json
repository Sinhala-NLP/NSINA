{"Source": "ITN news", "Timestamp": "ඔක්තෝබර් 30, 2021 14:04", "Headline": "දකුණු ඉන්දීය සිනමාවේ ජනප්‍රිය නළු පුනීත් රාජ්කුමාර් ජීවිතක්ෂයට", "News Content": "දකුණු ඉන්දීය සිනමාවේ ජනප්‍රිය නළුවෙකු වූ පුනීත් රාජ්කුමාර් හදිසි හෘදයාබාධයකින් මියගොස් තිබෙනවා. මිය යනවිට ඔහුගේ වයස අවුරුදු 46 ක්. ඉන්දියාවේ නව පරපුරේ සිනමා තාරකාවක් ලෙස සැළකූ පුනීත් රාජ්කුමාර් චිත්‍රපට 30 කට ආසන්න සංඛ්‍යාවකට රංගනයෙන් දායකත්වය ලබාදී තිබෙනවා. එමෙන්ම ඔහු රූපවාහිනී රියැලිටි වැඩසටහන් මෙහෙයවීමෙන් ද ජනප්‍රියත්වයට පත්ව ඇති බවයි ඉන්දීය මාධ්‍ය වාර්තා කරන්නේ. පැය දෙකක කායවර්ධන ක්‍රියාවලියකින් පසුව ඇතිවූ පපුවේ වේදනාවක් හේතුවෙන් හදිස්සියේ රොහල් ගතකෙරුණු ඔහු සුලු වේලාවකින් මරණයට පත්ව ඇත්තේ බරපතල හෘදයාබාධයකින් බවයි එරට සෞඛ්‍ය අංශ දැනුම්දී තිබෙන්නේ.         ", "URL": "https://www.itnnews.lk/2023/10/05/372877/", "Category": "ජාත්‍යන්තර පුවත්", "Parent URL": null}