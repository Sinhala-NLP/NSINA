{"Source": "ITN news", "Timestamp": "අප්‍රේල් 29, 2023 15:14", "Headline": "සමෘද්ධි ප්‍රතිලාභ හිමි නොවිය යුතු පවුල් හඳුනා ගැනේ", "News Content": "සමෘද්ධි ප්‍රතිලාභ ලබන පවුල්වලින් සියයට තිස්තුනකට ආසන්න ප්‍රමාණයක් එම ප්‍රතිලාභය හිමි නොවිය යුතු පවුල් බව කෝපා කමිටුවේදී අනාවරණය වි තිබෙනවා. රජයේ ගිණුම් පිළිබද කාරක සභාව පසුගියදා රාජ්‍ය අමාත්‍ය ලසන්ත අලගියවන්න මහතාගේ සහාපතීත්වයෙන් රැස්වූ අතර මෙහිදී සමෘද්ධි සංවර්ධන දෙපාර්තමේන්තුවේ 2019 සිට 2021 දක්වා විගනකාධිපති වාර්තාවල ඇතුළත් කරුණු සමාලෝචනය කෙරුණා. ඒ අනුව සමෘද්ධි ප්‍රතිලාභ ලබන පවුල්වලින් සියයට තිස්තුනකට ආසන්න ප්‍රමාණයක් එම ප්‍රතිලාභය හිමි නොවිය යුතු බව සහ සමෘද්ධි ප්‍රතිලාභ හිමිවිය යුතු පවුල් සදහා එම ප්‍රතිලාභය හිමි වී නොමැති බවද කෝපා කමිටුවේදී අනාවරණය වී තිබෙනවා. 2015 සිට 2017 දක්වා මුළු දිවයිනම ආවරණය වන පරිදී කරන ලද සමීක්ෂණයකට  අනුවයි මෙය හෙළිවී ඇත්තේ. ඒ අනුව පවුල් හාරලක්ෂ හතලිස් නව දහස් නවසිය හැත්තෑ නවයක් සමෘද්ධි සහනාධාරයෙන් ඉවත් කළ යුතු පවුල් වන බවට හදුනාගෙන තිබෙනවා. සමෘද්ධිලාභීන් තෝරාගැනීම් සිදු කිරීමේදී අවිධිමත් බවක් නිරීක්ෂණය වන බවද ජාතික විගනන කාර්යාලයේ නිලධාරීන් කෝපා කමිටුවේදී ප්‍රකාශ කළා. සමෘද්ධිලාභීන් සවිබල ගැන්වීම පිළිබදවද කෝප් කමිටුවේදී අවධානය යොමු වූ අතර ඒ සදහා නිවැරදි වැඩපිළිවෙලක් නොමැති බවට නිරීක්ෂණය වී ඇති බව ද කෝප් කමිටුවේ සභාපතිවරයා මෙහිදී සදහන් කළා.       ", "URL": "https://www.itnnews.lk/2023/10/05/479201/", "Category": "දේශීය පුවත්", "Parent URL": null}