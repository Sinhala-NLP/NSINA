{"Source": "ITN news", "Timestamp": "ජූනි 14, 2023 13:31", "Headline": "පුහුණු තරගයේ ජය ශ්‍රී ලංකාවට", "News Content": "ලෝක කුසලාන එක්දින ක්‍රිකට් තරගාවලියේ සුදුසුකම් ලැබීමේ තරගවලට පෙර පැවැත්වෙන පුහුණු තරගයකදී නෙදර්ලන්තය කඩුලු තුනකින් පරාජය කිරීමට ශ්‍රී ලංකා කණ්ඩායම සමත් වුණා. ප්‍රථමයෙන් පන්දුවට පහරදුන් නෙදර්ලන්ත කණ්ඩායම පන්දුවාර 45යි පන්දු 3කදී සියලු දෙනා දැවී ලකුණු 214 ක් රැස්කළා. කසුන් රාජිත කඩුලු 3ක් බිදහෙළුවා. මහීෂ් තීක්ෂණ හා ධනංජය ද සිල්වා කඩුලු 2 බැගින් දවාගත්තා. ළහිරු කුමාර , මතීෂ පතිරණ හා චාමික කරුණාරත්න අතරේ එක් කඩුල්ල බැගින් බෙදීගියා. පිළිතුරු ඉණිම ක්‍රීඩා කළ ශ්‍රී ලංකා කණ්ඩායම පන්දුවාර 37යි එක් පන්දුවකදී කඩුලු 7කට ලකුණු 215ක් ලබාගනිමින් තරගය ජයග්‍රහණය කළා. දසුන් ශානක නොදැවී ලකුණු 67යි. දිමුත් කරුණාරත්න ලකුණු 47ක් රැස්කළා.         ", "URL": "https://www.itnnews.lk/2023/10/05/491887/", "Category": "ක්‍රිකට්,ක්‍රීඩා", "Parent URL": null}