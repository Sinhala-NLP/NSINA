{"Source": "ITN news", "Timestamp": "மே 18, 2021 10:22", "Headline": "நாட்டில் நேற்றைய தினம் 2 ஆயிரத்து 456 கொரோனா தொற்றளர்கள் அடையாளம்..", "News Content": "நாட்டில் நேற்றைய தினம் 2 ஆயிரத்து 456 கொரோனா தொற்றளர்கள் அடையாளம் காணப்பட்டுள்ளனர். அதற்கமைய தொற்றுக்குள்ளானவர்களின் மொத்த எண்ணிக்கை ஒரு இலட்சத்து 45 ஆயிரத்து 202 ஆக உயர்வடைந்துள்ளத. ஒரு இலட்சத்து 19 ஆயிரத்து 629 பேர் தொற்றிலிருந்து பூரண குணமடைந்துள்ளதோடு, 24 ஆயிரத்து 592 பேர் தொடர்ந்தும் சிகிச்சை பெற்று வருகின்றனர். இந்நிலையில் நாட்டில் பதிவான கொரோனா மரணங்களின் எண்ணிக்கை 981 ஆக அதிகரித்துள்ளது. கடந்த 10ம் திகதி முதல் நேற்றைய தினம் வரை 19 மரணங்கள் ஏற்பட்டள்ளமை சுகாதார சேவைகள் பணிப்பாளர் நாயகத்தினால் உறுதிப்படுத்தப்பட்டுள்ளது. கொரோனா தொற்றினால் உயிரிழந்த பொகவந்தலாவ சிறிபுர பிரதேசத்தை சேர்ந்த தம்பதியினரின் குடும்ப உறுப்பினர்கள் 6 பேர் கொவிட் தொற்றுக்குள்ளாகியுள்ளதாக பொகவந்தலாவ சுகாதார வைத்திய அதிகாரி அலுவலகம் தெரிவித்துள்ளது. ", "URL": "https://www.itnnews.lk/2023/10/05/337669/", "Category": "Breaking News,அண்மைய செய்திகள்", "Parent URL": null}