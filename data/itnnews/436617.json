{"Source": "ITN news", "Timestamp": "සැප්තැම්බර් 23, 2022 09:52", "Headline": "මැයි 09 වනදා සිද්ධීන්වලට අදාළ තවත් සැකකරුවන් කිහිපදෙනෙකු අත්අඩංගුවට", "News Content": "පසුගිය මැයි 09 වනදා ජනතා නියෝජිතයන්ගේ නිවාසවලට හා දේපලවලට පහරදීමේ සිද්ධීන්වලට අදාළ තවත් සැකකරුවන් කිහිප දෙනෙකු අත්අඩංගුවට ගෙන තිබෙනවා. රාජ්‍ය අමාත්‍ය ශාන්ත බණ්ඩාර මහතාගේ අලව්ව මහරච්චිමුල්ල ප්‍රදේශයේ පිහිටි නිවසට ,දේපලවලට හා වාහනවලට පහරදී ගිනිතබා විනාශ කිරීමේ සිද්ධියට අදාළ සැකකරුවකු අත්අඩංගුවට ගෙන තිබෙනවා. කුරුණෑගල කොට්ඨාස අපරාධ විමර්ශන අංශය මගින් අත්අඩංගුවට ගත් සැකකරු කුරුණෑගල පොලීසියට භාරදී තිබෙනනවා. ඔහු මහරච්චිමුල්ල ප්‍රදේශයේ පදිංචි 26 හැවිරිදි අයෙක්. මේ අතර පාර්ලිමේන්තු මන්ත්‍රී සමන්ප්‍රිය හේරත් මහතාගේ පක්ෂ කාර්යාලයට ගිනිතබා විනාශ කිරීමේ සිද්ධිය සම්බන්ධයෙන් ද එක් සැකකරුවෙකු ද අත්අඩංගුවට ගෙන තිබෙනවා. කුලියාපිටිය තුන්මෝදර ප්‍රදේශයේ පිහිටි මෙම පක්ෂ කාර්යාලයට ගිනිතැබීමේ සිද්ධිය සම්බන්ධයෙන් අත්අඩංගුවට ගත් සැකකරු කිතලව ප්‍රදේශයේ පදිංචිකරුවෙක්. කුලියාපිටිය පොලීසිය මගිනුයි මෙම සැකකරු අත්අඩංගුවට ගෙන ඇත්තේ.     ", "URL": "https://www.itnnews.lk/2023/10/05/436617/", "Category": "Breaking News,දේශීය පුවත්", "Parent URL": null}