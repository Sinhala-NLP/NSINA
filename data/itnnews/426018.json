{"Source": "ITN news", "Timestamp": "ජූලි 31, 2022 12:16", "Headline": "අගමැති දළදා සමිඳුන් වැඳපුදා ගනී", "News Content": "අග්‍රාමාත්‍ය දිනේෂ් ගුණවර්ධන මහතා දළදා සමිඳුන් වැඳපුදාගෙන ආශිර්වාද ලබාගත්තා. මහනුවර ඓතිහාසික ශ්‍රී දළදා මාලිගය වෙත පැමිණි අග්‍රාමාත්‍ය දිනේෂ් ගුණවර්ධන මහතා පිළිගනු ලැබූයේ මධ්‍යම පළාත් ආණ්ඩුකාර ලලිත් යූ ගමගේ සහ මහනුවර මහ නගර සභාවේ නගරාධිපති කේසර සේනානායක යන මහත්වරුන් විසින්. අනතුරුව දිනේෂ් ගුණවර්ධන මහතා දළදා සමිඳුන් වැඳපුදාගෙන ආශිර්වාද ලබාගත්තා. මැතිඇමතිවරුන් කිහිප දෙනෙකු ද මෙම අවස්ථාවට එක්ව සිටියා. අනතුරුව මාධ්‍ය වෙත අදහස් දැක්වූ අග්‍රාමාත්‍යවරයා කියාසිටියේ සියලු පක්ෂ එකතුකරගත් ආණ්ඩුවක් තුළින් රටේ ප්‍රශ්නවලට විසඳුම් ලබාදීම එකම අරමුණ බවයි.   ", "URL": "https://www.itnnews.lk/2023/10/05/426018/", "Category": "Breaking News,දේශීය පුවත්", "Parent URL": null}