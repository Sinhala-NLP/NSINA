{"Source": "ITN news", "Timestamp": "ඔක්තෝබර් 1, 2022 18:39", "Headline": "රුසියාව න්‍යෂ්ඨික යුද්ධයකට අරඅදිනවා – නේටෝවෙන් චෝදනාවක්", "News Content": "රුසියාව දෙවන ලෝක යුද්ධයෙන් පසු වැඩිම බිම් ප්‍රමාණයක් තම රටට ඈදා ගැනීම ඔස්සේ න්‍යෂ්ඨික යුද්ධයකට අත පෙවීමක් සිදු කරනමින් සිටින බව නේටෝ ප්‍රධානියා පවසනවා. ජපානය සම්බන්ධයෙන් දෙවන ලෝක යුද්ධයේදී ඇමෙරිකාව ගත් ක්‍රියාමාර්ග නැවතත් ගැනීමේ හැකියාවක් ඇති බවයි ඔහු සඳහන් කරන්නේ. රුසියාව යුක්‍රේනයේ ප්‍රදේශ කිහිපයක් තම රටට ඈදාගැනිම විවේචනය කරමින් ඇමෙරිකා ජනාධිපති ජෝ බයිඩන් සිදුකළ ප්‍රකාශය ඔස්සේ න්‍යෂ්ඨික බලය භාවිත කිරීම පිළිබඳ වක්‍ර තර්ජනයක් පවතින බව යුද විශ්ලේෂකයන් පවසනවා. නේටෝ සංවිධානයේ ප්‍රධානී ජෙන්ස් ස්ටොල්ටන් බර්ග් සඳහන් කළේ. ජපානයට එරෙහිව න්‍යෂ්ඨික බලය භාවිත කරමින් ඇමෙරිකා එක්සත් ජනපදය මීට පෙර මෙවැනි තත්ත්වයන් යටතේ කටයුතුකර ඇති බවයි. රුසියාව මෙම ඈදා ගැනීම ඔස්සේ ද සිදුකර ඇත්තේ සමාන තර්ජනයක් බව නේටෝ ප්‍රධානියා පැවසුවා. රුසියාවෙන් එල්ලවිය හැකී ඕනැම තර්ජනයකට මුහුණ දීමට ඇමෙරිකා එක්සත් ජනපදය සහ නේටෝ සංවිධානය ඕනෑම මොහොතක සූදානම් බවද ජෝ බයිඩන් සඳහන් කර තිබුණා.   ", "URL": "https://www.itnnews.lk/2023/10/05/438200/", "Category": "ජාත්‍යන්තර පුවත්", "Parent URL": null}