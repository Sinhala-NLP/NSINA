{"Source": "ITN news", "Timestamp": "மே 19, 2021 12:59", "Headline": "மகாண எல்லைகளை மீறுவோருக்கு எதிராக தனிமைப்படுத்தல் சட்டத்தின் கீழ் கடும் நடவடிக்கை..", "News Content": "கொவிட் 19 வைரஸ் பரவலை கட்டுப்படுத்துவதற்கென பயணத்தடைகள் விதிக்கப்படுகின்றன. அவ்வாறான சந்தர்ப்பங்களில் மாகாண எல்லைகளின் ஊடாக பயணிக்க எவரும் முயற்சிக்க வேண்டாமென பொலிஸ் ஊடக பேச்சாளர் பிரதி பொலிஸ் மா அதிபர் அஜித் ரோஹண வலியுறுத்தியுள்ளார். நேற்றைய தினம் நாடளாவிய ரீதியில் விசேட சுற்றிவளைப்புக்கள் மேற்கொள்ளப்பட்டன. தனிமைப்படுத்தல் சட்டத்தை மீறிய குற்றச்சாட்டில் 340 பேர் கைதுசெய்யப்பட்டனர். தொடர்ந்தும் சுற்றிவளைப்புக்கள் முன்னெடுக்கப்படுமென அவர் வலியுறுத்தினார். இதனிடையே மேல்மாகாணத்திலிருந்து வெளியேறும் மற்றும், மேல்மாகாணத்திற்குள் உள்நுழையும் 14 இடங்களில் 4 ஆயிரத்து 942 பேர் விசாரணைக்குட்படுத்தப்பட்ட நிலையில் அவர்களில் 215 பேர் தனிமைப்படுத்தல் சட்டத்தை மீறி மாகாணத்திற்குள் நுழைய முயற்சித்த நிலையில் அவர்கள் திருப்பியனுப்பப்பட்டனர். எந்தவொரு காரணத்திற்காகவும் மாகாணங்களுக்குள் நுழைய முயற்சிக்க கூடாது. அவ்வாறு செயற்படும் நபர்களுக்கு எதிராக கடுமையான நடவடிக்கை எடுக்கப்படவுள்ளது. ", "URL": "https://www.itnnews.lk/2023/10/05/337848/", "Category": "Breaking News,தேசிய செய்திகள்", "Parent URL": null}