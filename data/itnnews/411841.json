{"Source": "ITN news", "Timestamp": "මැයි 17, 2022 16:45", "Headline": "කොළඹ කොටස් වෙළඳපොළේ වාර්තාගත වර්ධනයක්", "News Content": "කොටස් වෙළදපොල මිලදර්ශක පසුගිය සතියට සාපේක්ෂව අද දිනයේ වාර්තාගත වර්ධනයක් සටහන් කළා. අද දිනය අවසානයේ කොළඹ කොටස් වෙළෙද පොළේ පිරිවැටුම රුපියල් බිලියන 2.75 ක් ලෙසයි දැක්වුණේ. එමෙන්ම සියලු කොටස් මිල දර්ශකයේ  අගය ඒකක 8457. 65ක් වන අතර  එස් ඇන්ඩ් පී /ශ්‍රී ලංකා විස්ස දර්ශකයේ අගය 2809.81 ක් ලෙස දැක්වුණා. පසුගිය සතියට සාපේක්ෂව සියලු කොටස් මිල දර්ශකයේ අගය සියයට 4.4 කින් ඉහළ ගොස් තිබෙනවා. එස් ඇන්ඩ් පී /ශ්‍රී ලංකා විස්ස දර්ශකයේ අගයද පසුගිය සතියට සාපේක්ෂව සියයට 5.9 කින් ඉහළ ගොස් ඇති  බවයි කොටස් වෙළදපොළ සදහන් කරන්නේ.           ", "URL": "https://www.itnnews.lk/2023/10/05/411841/", "Category": "දේශීය පුවත්,ව්‍යාපාරික පුවත්", "Parent URL": null}