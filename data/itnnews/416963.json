{"Source": "ITN news", "Timestamp": "ජූනි 14, 2022 15:18", "Headline": "රුසියා යුක්‍රේන යුද ගැටුම් හේතුවෙන් ආහාර අර්බුදයක් – ජගත් සංවිධානය", "News Content": "රුසියා යුක්‍රේන යුද ගැටුම් හේතුවෙන් ලෝකවාසීන් මිලියන ගණනක් ආහාර අර්බුදයකට ඇද දමා ඇති බව ජගත් සංවිධානය නිවේදනය කරනවා. ස්වීට්සර්ලන්තයේ ජිනීවා අගනුවරදී ඊයේ ආරම්භ වූ ජගත් මානව හිමිකම් කොමිසමේ 50 වෙනි සැසිවාරය අමතමිනුයි මානව හිමිකම් මහකොසමාරිස් මිචෙල් බැචලේ මේ බව සඳහන් කළේ. එමෙන්ම ලොව පුරා මිලියන ගණනක පිරිසක් අන්ත දුගී භාවයට ඇද දැමීමට ද යුද ගැටුම් හේතු වී ඇති බව ඇය පවසනවා. 2022 ආරම්භයේදී ප්‍රමාණවත් තරම් ආහාර නොලැබෙන පිරිස මිලියන 276ක් ලෙස දැක්වුනද මේ වන විට එම සංඛ්‍යාව මිලියන 323 දක්වා ඉහළ ගොස් තිබෙනවා. ලොව වැඩිම පීඩාවකට පත්ව ඇත්තේ දුගී රටවල් බවයි ලෝක ආහාර වැඩසටහන සඳහන් කරන්නේ. මේ අතර යුක්‍රේනයේ මෙම වසරේ ධාන්‍ය අස්වැන්න ටොන් මිලියන 48.5ක් පමණ වනු ඇති බවට ගණන් බලා තිබෙනවා. පසුගිය වසරේදී එය දැක්වුණේ ටොන් 86ක් ලෙසයි. ඒ අනුව අස්වනු අඩකින් පමණ අඩුවී ඇති බවයි බලධාරීන් පෙන්වා දෙන්නේ. ", "URL": "https://www.itnnews.lk/2023/10/05/416963/", "Category": "Breaking News,ජාත්‍යන්තර පුවත්", "Parent URL": null}