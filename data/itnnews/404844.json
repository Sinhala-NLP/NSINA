{"Source": "ITN news", "Timestamp": "මාර්තු 31, 2022 13:51", "Headline": "යුක්රේනයේ ඩොනෙට්ස්ක් නගරයේ මහල් 9 කින් යුත් නේවාසික ගොඩනැගිල්ලකට මිසයිල ප්‍රහාරයක්", "News Content": "යුක්රේනයේ ඩොනෙට්ස්ක් නගරයේ මහල් 9 කින් යුත් නේවාසික ගොඩනැගිල්ලකට මිසයිල ප්‍රහාරයක් එල්ල වී තිබෙනවා. දේශීය වෙලාවෙන් ඊයේ පෙරවරු 6.30 ට එල්ල වූ මෙම ප්‍රහාරයෙන් එක් අයෙකු මිය ගොස් තවත් කිහිපදෙනෙකු තුවාල ලබා ඇති බවයි වාර්තා වන්නේ. මෙම මහල් නිවාසයේ සිටි එක් නිවැසියෙක් විදෙස් මාධ්‍යයට ප්‍රකාශ කර ඇත්තේ ප්‍රහාරයෙන් තමාගේ පියා බේරුණත් 9 වන මහලේ ජීවත් වූ ඇයගේ වයෝවෘද්ධ මව තවමත් සුන්බුන් යට වැළලී සිටින බවයි. ඩොනෙට්ස්ක් නගරයට එල්ල වන ප්‍රහාර දිනෙන් දිනම වැඩිවෙමින් පවතී. ජීවිත හානි කෙතෙක් සිදුවේදැයි යන්න නිශ්චිත නැති බවයි එම නිවැසියා වැඩිදුරටත් සදහන් කර ඇත්තේ. මාරාන්තික ප්‍රහාරවලින් පසු වඩාත් දුක් විදින නගරය බවට තම නගරය පත්ව ඇතැයිද ඇය කියා සිටියා.               ", "URL": "https://www.itnnews.lk/2023/10/05/404844/", "Category": "ජාත්‍යන්තර පුවත්", "Parent URL": null}