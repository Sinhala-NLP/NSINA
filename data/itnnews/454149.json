{"Source": "ITN news", "Timestamp": "ஜனவரி 6, 2023 12:38", "Headline": "போதைப்பணத்திற்காக கடத்தப்பட்ட சிறுவன் STF ஆல் மீட்பு..", "News Content": "போதைப்பொருள் விற்பனை நிதிப்பிரச்சினை தொடர்பில் கடத்தப்பட்ட சிறுவனை , பொலிஸ் விசேட அதிரடிப்படையினர் மீட்டுள்ளனர். கிரேன்பாஸ் ரந்தியஉயன தொடர்மாடிக்குடியிருப்பில் வசிக்கும் பெண்ணொருவர், நீர்கொழும்பு பகுதியை சேர்ந்த நபரொருவருக்கு நீண்டகாலமாக போதைப்பொருள் விற்பனை செய்துள்ளார். எனினும் குறித்த நபர் பணம் வழங்காததையடுத்து அவரது 10 வயது மகனை பெண் கடத்தியுள்ளார். சம்பவம் தொடர்பில் 45 வயதான பெண் கைதுசெய்யப்பட்டுள்ளார். கிரேன்பாஸ் ஹேனமுல்ல ரந்தியஉயன தொடர்மாடிக் குடியிருப்பில் வைத்து சிறுவனை விசேட அதிரடிப்படையினர் மீட்டுள்ளனர். சம்பவம் தொடர்பில் கிரேன்பாஸ் பொலிசார் மேலதிக விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/454149/", "Category": "Breaking News,தேசிய செய்திகள்", "Parent URL": null}