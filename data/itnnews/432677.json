{"Source": "ITN news", "Timestamp": "සැප්තැම්බර් 3, 2022 09:02", "Headline": "ගෝඨාභය දිවයිනට පැමිණෙයි", "News Content": "හිටපු ජනාධිපති ගෝඨාභය රාජපක්ෂ මහතා ඊයේ මධ්‍යම රාත්‍රිෙය් දිවයිනට පැමිණියා. මාසයකුත් දින 20ක කාලයක් ඒ මහතා දිවයිනෙන් බැහැරව රටවල් කිහිපයක රැදී සිටියා. පසුගිය ජූලි 13 වනදා ඇතිවූ අරගලකාරී වාතාවරණයත් සමගයි ගෝඨාභය රාජපක්ෂ මහතා හා එම මහත්මිය දිවයිනෙන් බැහැරව ගියේ. ඒ අනුව ඊයේ රාත්‍රියේ සිංගප්පූරු ගුවන් සේවයට අයත් එස් කිව් 468 දරණ යානයෙන් ගෝඨාභය රාජපක්ෂ මහතා හා එම මහත්මිය තායිලන්තයේ සිට මෙරටට පැමිණියා. හිටපු ජනාධිපතිවරයා කටුනායක ජාත්‍යන්තර ගුවන්තොටුපොලින් දිවයිනට පැමිණීමෙන් අනතුරුව කොළඹ 7 මළලසේකර මාවතේ පිහිටි නිවසට ඊයේ රාත්‍රී 12.50ට පමණ පැමිණ තිබෙනවා.. ඒ මහතා සමග මැති ඇමතිවරු කිහිප දෙනෙකු මෙන්ම  ආරක්ෂක අංශයේ පිරිස් සිටි බවටයි වාර්තා වන්නේ.. එම ස්ථානය අවට පොලිස් ආරක්ෂාව ද යොදවා තිබෙනවා.   ", "URL": "https://www.itnnews.lk/2023/10/05/432677/", "Category": "දේශීය පුවත්", "Parent URL": null}