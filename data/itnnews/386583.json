{"Source": "ITN news", "Timestamp": "ජනවාරි 4, 2022 11:10", "Headline": "වසර 19කට පසු තුර්කියේ උද්දමනය ඉහළම අගයට", "News Content": "වසර 19කට පසු තුර්කියේ උද්දමනය ඉහළම අගයට පැමිණ තිබෙනවා. පසුගිය වසරේ තුර්කියේ උද්දමනය 36.1% ක් දක්වා ඉහළ ගොස් ඇති බවයි ආර්ථික විශ්‍ලේෂකයින් පෙන්වා දෙන්නේ. ජනාධිපති තයිප් එර්දොගන්ගේ වසර 19 ක පාලන කාලය තුළදී උද්දමනය ඉහළම අගයට පැමිණි අවස්ථාවයි මේ. ජනාධිපතිවරයා තුර්කි ආර්ථිකය නිසි කළමනාකාරිත්වයකින් තොරව පවත්වාගෙන යාමට උත්සාහ කිරීම එරට ආර්ථිකයට දැඩි හානි සිදුකර ඇති බවයි විශ්ලේෂකයින් පෙන්වා දෙන්නේ. පසුගිය මාසයේ දී පමණක් එරට අත්‍යවශ්‍ය භාණ්ඩවල මිල 14% කින් පමණ ඉහළ ගොස් තිබෙනවා. ඒ හේතුවෙන් දෛනික ආහාර අවශ්‍යතාව සපුරා ගැනීමට ද ඇතැම් ජන කොට්ඨාසවලට අසීරු වී ඇති බවයි වාර්තා වන්නේ.       ", "URL": "https://www.itnnews.lk/2023/10/05/386583/", "Category": "ජාත්‍යන්තර පුවත්", "Parent URL": null}