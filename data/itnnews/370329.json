{"Source": "ITN news", "Timestamp": "அக்டோபர் 19, 2021 12:56", "Headline": "பாடசாலை மாணவர்களுக்கு தடுப்பூசி செலுத்தும் வேலைத்திட்டம் வெற்றிகரமாக முன்னெடுப்பு..", "News Content": "பாடசாலை மாணவர்களுக்கு தடுப்பூசி செலுத்தும் வேலைத்திட்டம் முன்னெடுக்கப்பட்டுள்ளதோடு, முதியோர்களுக்கு தடுப்பூசியின் மூன்றாவது மாத்திரையளவாக பைசர் தடுப்பூசியை வழங்க திட்டமிடப்பட்டுள்ளது. இதற்கென அரச மருந்தாக்கல் கூட்டுத்தாபனத்தினால் 5 மில்லியன் பைசர் தடுப்பூசிகளுக்கான பதிவு மேற்கொள்ளப்பட்டுள்ளது. அதில் ஒரு மில்லியன் தடுப்பூசிகள் நாட்டிற்கு கிடைக்கப்பெற்றுள்ளது. எஞ்சிய 4 மில்லியன் தடுப்பூசிகள் கட்டம் கட்டமாக நாட்டுக்கு தருவிக்கப்படுகின்றன. நாடளாவிய ரீதியிலுள்ள 128 மத்திய நிலையங்களில் தடுப்பூசி வேலைத்திட்டம் நடைமுறைப்படுத்தப்பட்டுள்ளது. நேற்றைய தினம் 39 ஆயிரத்து 862 பேருக்கு தடுப்பூசி வழங்கப்பட்டுள்ளது. இதுவரை ஏதேனுமொரு தடுப்பூசியின் முதலாவது டோஸ் ஒரு கோடியே 47 இலட்சத்து 80 ஆயிரத்து 138 பேருக்கு வழங்கப்பட்டுள்ளது. ஒரு கோடியே 27 இலட்சத்து 83 ஆயிரத்து 535 பேருக்கு தடுப்பூசியின் இரண்;டு டோஸ்களும் வழங்கப்பட்டுள்ளதாக சுகாதார பிரிவு தெரிவித்துள்ளது. ", "URL": "https://www.itnnews.lk/2023/10/05/370329/", "Category": "Breaking News,தேசிய செய்திகள்", "Parent URL": null}