{"Source": "ITN news", "Timestamp": "මැයි 26, 2022 10:19", "Headline": "අදත් ගෑස් නෑ – පෝලිම්වල ඉන්න එපා", "News Content": "අද දිනයේත් කිසිදු ගෘහස්ථ ගෑස් සිලින්ඩර් බෙදාහැරීමක් සිදුනොකරන බව ලිට්‍රෝ ගෑස් සමාගම පවසනවා. මේ හේතුවෙන් ගෑස් මිලදී ගැනීම සඳහා පෝලිම්වල රැදී සිටීමෙන් වළකින ලෙසයි එම සමාගමේ සභාපතිවරයා පාරිභෝගිකයින්ගෙන් ඉල්ලා සිටින්නේ. ගෑස් මෙට්‍රික් ටොන් 3500 ක් රැගත් නෞකාවක් අද මෙරටට පැමිණීමට නියමිතව තිබෙන බව ලිට්‍රෝ සමාගම පවසනවා. එම ගෑස් ගොඩබා බෙදා හරින තෙක් ගෑස් ලබාගැනීම සදහා පෝලිම්වල රැදී නොසිටින ලෙසයි ලිට්‍රෝ සමාගම දැනුම් දෙන්නේ. ඒ අනුව එම සමාගම ගෑස් පෝලිම්වල රැදී නොසිටින ලෙස ජනතාවට දැනුම් දෙන තුන්වන දිනය අදයි. කෙසේ වුවද මෙවන් පසුබිමක් යටතේ අදත් ගෑස් මිලදී ගැනීමේ අපේක්ෂාවෙන් බොහෝ පිරිසක් දිගු පෝලිම්වල රැදී සිටින අයුරු දක්නට ලැබුණා.       ", "URL": "https://www.itnnews.lk/2023/10/05/413217/", "Category": "දේශීය පුවත්", "Parent URL": null}