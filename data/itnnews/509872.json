{"Source": "ITN news", "Timestamp": "අගෝස්තු 21, 2023 15:02", "Headline": "සෞදි අරාබි දේශසීමා ආරක්ෂකයින් සිදු කල සමූහ ඝාතනය", "News Content": "සෞදි අරාබි දේශසීමා ආරක්ෂකයින් අනවසර සංක්‍රමණිකයන් සිය ගණනක් වෙඩි තබා ඝාතනය කර ඇති බවට නවතම වාර්තාවක් හෙළි කර තිබෙනවා. අසල්වැසි යේමනයේ සිට දේශසීමා තරණය කරමින් පැමිණෙන අයට මෙසේ වෙඩි තබන බව හියුමන් රයිට් වොච් පෙන්වා දෙනවා. එසේ පැමිණෙන බොහෝ පිරිසක් ඉතියෝපියානුවන් බවයි වාර්තා වන්නේ. එම සරණාගතයින්ට වධ හිංසා පමුණුවන වීඩියෝ පට කිහිපයක් ද සමාජ මාධ්‍යය වලට මුදා හැර තිබෙනවා. ඔවුන් අතර කාන්තාවන් හා දරුවන් ද සිටීම බරපතල තත්ත්වයක් බවයි ලොව පුරා මානව හිමිකම් සංවිධාන පෙන්වා දෙන්නේ. කෙසේ වෙතත් මේ පිළිබඳ එල්ල වන චෝදනා සෞදි අරාබිය ප්‍රතික්ෂේප කරනවා.     ", "URL": "https://www.itnnews.lk/2023/10/05/509872/", "Category": "ජාත්‍යන්තර පුවත්", "Parent URL": null}