{"Source": "ITN news", "Timestamp": "දෙසැම්බර් 6, 2022 11:13", "Headline": "18 හැවිරිදි තරුණයෙකු දෙහිවල දී කපා කොටා ඝාතනය කරයි", "News Content": "පෞද්ගලික ආරවුලක් මත ඊයේ (5) දෙහිවල ප්‍රදේශයේදී 18 හැවිරිදි තරුණයෙකු කපා කොටා ඝාතනය කර තිබෙනවා. තියුණු ආයුධයකින් පහරදීමෙන් තුවාල ලැබූ පුද්ගලයා කළුබෝවිල ශික්ෂණ රෝහලට ඇතුළත් කිරීමෙන් අනතුරුව මියගොස් ඇති බවයි පොලිසිය සඳහන් කළේ. ඝාතනයට ලක්ව ඇත්තේ දෙහිවල අපොන්සු මාවතේ පදිංචිව සිටි අයෙකි. ඝාතනය සම්බන්ධයෙන් එම ප්‍රදේශයේම පදිංචි 44 හැවිරිදි පුද්ගලයෙක් පොලිස් අත්අඩංගුවට ගෙන තිබෙනවා. සිද්ධිය සම්බන්ධයෙන් දෙහිවල පොලිසිය වැඩිදුර පරීක්ෂණ පවත්වයි. ", "URL": "https://www.itnnews.lk/2023/10/05/449280/", "Category": "Breaking News,දේශීය පුවත්", "Parent URL": null}