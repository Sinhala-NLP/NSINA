{"Source": "ITN news", "Timestamp": "ඔක්තෝබර් 16, 2021 19:38", "Headline": "ඉන්දුනීසියාවේ බාලි දූපත සෙලවෙයි", "News Content": "ඉන්දුනීසියාවේ බාලි දූපත්හි අද භූකම්පනයක් ඇතිවුණා. මේ භූකම්පනය හේතුවෙන් කඩා වැටුණු ගොඩනැගිලි තුළ සිරවූ පිරිස් මුදා ගැනීමේ මෙහෙයුම් තවදුරටත් ක්‍රියාත්මක වනවා. ඉන්දුනීසියාවේ බාලි දූපතේ නැගෙනහිර කොටසේ ඇතිවූ භූකම්පනයේ ප්‍රබලතාවය රිච්ටර් පරිමාණ ඒකක 4.8 ක් වන බව අමෙරිකා භූ විද්‍යා සමීක්ෂණ ආයතනය ප්‍රකාශ කළා. භූකම්පනය හේතුවෙන් මේ වන විට පුද්ගල මරණ 3 ක් වාර්තා වී තිබෙනවා. ගොඩනැගිලි රැසක් කඩා වැටී ඇති අතර ඒවාට යටවූ පිරිස් මුදා ගැනීමේ මෙහෙයුම් ක්‍රියාත්මක වනවා. කඩා වැටුණු ‌ෙගාඩනැගිලි හේතුවෙන් මාර්ග අවහිර වී ඇති අතර ජනතාව ඉවත් කර ගැනීමේ සහන කටයුතුවලටද බාධා එල්ල වී තිබෙනවා. කොරෝනා වෛරස් ව්‍යාප්තිය හේතුවෙන් වසර එකහමාරකට ආසන්න කාලයක් වසා දමා තිබූ බාලි දිවයින සංචාරකයින් සදහා යළි විවෘත වුණේ මීට දින දෙකකට පෙරයි.   ", "URL": "https://www.itnnews.lk/2023/10/05/369746/", "Category": "Breaking News,ජාත්‍යන්තර පුවත්", "Parent URL": null}