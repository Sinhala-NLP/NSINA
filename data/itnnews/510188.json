{"Source": "ITN news", "Timestamp": "අගෝස්තු 23, 2023 09:26", "Headline": "දෙවන කුඹල් පෙරහරේ අලි දෙදෙනෙකු කුලප්පු වීමෙන් කාන්තාවකට තුවාල", "News Content": "මහනුවර ඇසළ පෙරහැර අතරතුර පෙරහැරේ ගමන් කළ අලින් දෙදෙනෙකු කුලප්පු වීමෙන් නොසන්සුන්කාරී තත්ත්වයක්ඇතිවුණා. ඇසළ පෙරහැරේ කතරගම දේවාල පෙරහැරේ ගමන් කරමින් සිට අලියෙකු කුලප්පු වී ඉදිරියට ගමන් කිරීමත් සමඟ විශ්ණු දේවාල පෙරහැරේ ගමන් කරමින් සිටි ඇතුන් දෙදෙනෙකු නොසන්සුන්කාරී වී දළදා වීදියේ වැව් බැම්ම දෙසට දිවගොස් තිබෙනවා. එහිදී වැව අසල පදික වේදිකාවේ පෙරහැර නරඹමින් නසිටි ප්‍රදේශයට ඇතුන් දිවයාමත් සමඟ එම ස්ථානයේ පෙරහැර නරඹමින් සිටි ජනතාව අතර ඇතිවූ තෙරපීමත් සමඟ ඉන් කිහිප දෙනෙකු වැවට වැටී තිබෙනවා. පොලිස් හා නාවික ජීවිත ආරක්ෂක කණ්ඩායම් වහාම ක්‍රියාත්මක වී එම පිරිස බේරාගෙන තිබෙනවා. එහිදී තුවාල ලැබූ කාන්තාවක මහනුවර ජාතික රෝහලට ඇතුළත් කෙරුණා. නොසන්සුන් වූ අලි ඇතුන් කිහිප දෙනා මෙල්ලකිරීමට ඇත් ගොව්වන් සමත් වුණා. එම අලි ඇතුන් ඉවත් කිරීමෙන් පසු පෙරහැර සුපුරුදු ලෙස වීථි සංචාරය කෙරුණා.       ", "URL": "https://www.itnnews.lk/2023/10/05/510188/", "Category": "Breaking News,දේශීය පුවත්", "Parent URL": null}