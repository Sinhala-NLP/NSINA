{"Source": "ITN news", "Timestamp": "ஜூன் 27, 2023 10:43", "Headline": "உயர்தர பரீட்சைக்கான செயன்முறை பரீட்சைகள் இன்று", "News Content": "2022 கல்வி பொதுத்தராதர உயர்தர பரீட்சைக்கான செயன்முறை பரீட்சைகள் இன்று(27) இடம்பெறுவதாக பரீட்சைகள் திணைக்களம் தெரிவித்துள்ளது. அதற்கமைய, கீழைத்தேய சங்கீதம் மற்றும் நாட்டியம் ஆகிய பாடங்களுக்கான செயன்முறை பரீட்சைகள் இன்று(27) முதல் எதிர்வரும் 6 ஆம் திகதி வரை நடத்தப்படவுள்ளன. குறித்த பாடங்களின் செயன்முறை பரீட்சைகளுக்கு தோற்றும் பரீட்சார்த்திகளுக்கான அனுமதி அட்டைகள் அனுப்பி வைக்கப்பட்டுள்ளதாக பரீட்சைகள் திணைக்களத்தின் ஊடக பேச்சாளர் தெரிவித்துள்ளார். அனுமதி அட்டைகள் இதுவரை கிடைக்கவில்லை எனின், பரீட்சைகள் திணைக்களத்தின் இணையத்தளத்திலிருந்து குறித்த அனுமதி அட்டையை பதிவிறக்கம் செய்துகொள்ள முடியும் என திணைக்களம் குறிப்பிட்டுள்ளது. இது தொடர்பான மேலதிக விபரங்களை 1911 எனும் துரித இலக்கத்தை அழைப்பை மேற்கொள்வதன் மூலம் தெரிந்துகொள்ளலாம் என பரீட்சைகள் திணைக்களம் மேலும் குறிப்பிட்டுள்ளது. ", "URL": "https://www.itnnews.lk/2023/10/05/495207/", "Category": "Breaking News,தேசிய செய்திகள்", "Parent URL": null}