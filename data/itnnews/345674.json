{"Source": "ITN news", "Timestamp": "ஜூன் 28, 2021 12:35", "Headline": "தடுப்பூசி வழங்கும் நடவடிக்கையானது நாட்டின் பல பகுதிகளிலும் தொடர்ச்சியாக முன்னெடுப்பு", "News Content": "கொரோனாவைக் கட்டுப்படுத்துவதற்கான தடுப்பூசி வழங்கும் பணிகள் தொடர்ந்தும் வெற்றிகரமாக இடம்பெறுகின்றன. இதுவரை எந்தவொரு கொரோனா தடுப்பூசிகளினதும் முதலாவது டோசை பெற்றுக்கொண்டவர்களின் எண்ணிக்கை 25 இலட்சத்து 73 ஆயிரத்து 817 ஆகும். அத்துடன் 2 வது டோசை 8 இலட்சத்த 80 ஆயிரத்து 143 பேர் பெற்றுக்கொண்ள்ளதாக சுகாதார பிரிவு தெரிவிக்கிறது. பத்தரமுல்ல அறுப்பிட்டிய , பட்டபொத்த , ஆசிரி உயன ஆகிய பகுதிகளில் 60 வயதிலும் கூடிய சிரேஷ்ட பிரஜைகளுக்காக சைனோபாம் தடுப்பூசியின் முதலாவது டோஸ் வழங்கும் பணி இன்று ஆரம்ப்pத்து வைக்கப்பட்டது. பத்தரமுல்ல சுகாதார வைத்திய உத்தியோத்தர் அலுவலகம் இதனை ஒழுங்கு செய்துள்ளது. அத்தணகல்ல ஹெவணிவெல விகாரையிலும் சிரேஷ்ட பிரஜைகளுக்கென சைனோபாம் தடுப்பூசியின் முதலாவது டோஸ் வழங்கப்பட்டது. அத்தணகல்ல பிரதேச சபை தலைவர் பிரியந்த புஷ்பகுமார ஆனந்த நிகழ்வில் கலந்து கொண்டார். யாழ் மாவட்டத்தில் சைனோபாம் தடுப்பூசியின் இரண்டாவது டோஸ் ஏற்றும் நடவடிக்கை 17 மத்திய நிலையங்கள் ஊடாக 15 பிரதேச செயலாளர்கள் பிரிவில் உள்ள 87 கிராம சேவையாளர் பகுதிகளிலுள்ள பொது சுகாதார வைத்திய பணிமனையுடன் இணைந்து முன்னெடுக்கப்படுவதாக வடமாகாண சுகாதார சேவைகள் திணைக்கள பணிப்பாளர் வைத்திய கலாநிதி ஏ.கேதீஸ்வரன் ஊடகங்களுக்கு அனுப்பிவைத்து அறிக்கையில் தெரிவித்துள்ளார். தடுப்பூசி வழங்கும் நடவடிக்கையானது நாட்டின் பல பகுதிகளிலும் முன்னெடுக்கப்படுகின்றன. இதுவரை கொவிசீல்ட் தடுப்பூசியின் முதலாவது டோஸ் 9 இலட்சத்து 25 ஆயிரத்து 242 பேருக்கு வழங்கப்பட்டுள்ளதுடன் அதன் இரண்டாவது டோஸ் 3 இலட்சத்து 72 ஆயிரத்த 899 பேருக்கு வழங்கப்பட்டுள்ளது. சைனோபாம் தடுப்பூசியின் முதலாவது டோஸ் 15 இலட்ச்த்து 65 ஆயிரத்து 521 பேருக்கு வழங்கப்பட்டுள்ளதுடன் அதன் இரண்டாவது டோஸ் 5 இலட்சத்து 13 ஆயிரத்து 195 பேருக்கு வழங்கப்பட்டுள்ளது. ஸ்புட்னிக் வீ தடுப்பூசியின் முதலாவது டோஸ் ஒரு இலட்சத்து 14 ஆயிரத்து 795 பேருக்கு வழங்கப்பட்டுள்ளதுடன் அதன் இரண்டாவது டோஸ் 14 ஆயிரத்து 425 பேருக்கு வழங்கப்பட்டுள்ளது. ", "URL": "https://www.itnnews.lk/2023/10/05/345674/", "Category": "Breaking News,தேசிய செய்திகள்", "Parent URL": null}