{"Source": "ITN news", "Timestamp": "அக்டோபர் 27, 2021 10:33", "Headline": "வாக்காளர் பெயர் பட்டியலுக்கான தகவல்களை பெற்றுக்கொள்வது தொடர்பான விரிவான வேலைத்திட்டம்", "News Content": "வாக்காளர் பெயர் பட்டியலுக்கான தகவல்களை பெற்றுக்கொள்வது தொடர்பான விரிவான வேலைத்திட்டமொன்று நடைமுறைப்படுத்தப்பட்டுள்ளதாக தேர்தல்கள் ஆணைக்குழுவின் தலைவர் நிமல் புஞ்சிஹேவா தெரிவித்துள்ளார். கொழும்பில் இடம்பெற்ற ஊடகவியலாளர் சந்திப்பில் கலந்துகொண்ட அவர், அது தொடர்பில் தெளிவுப்படுத்தியுள்ளார். 2021ம் ஆண்டுக்கான வாக்காளர் பட்டியலில் இணைத்துக்கொள்ளப்படவேண்டிய மற்றும் நீக்கப்படவேண்டிய பெயர்கள் கடந்த 21ம் திகதி அறிவிக்கப்பட்டுள்ளன. அது தொடர்பான தகவல்களை www.election.gov.lk என்ற இணையத்தளத்தில் பெற்றுக்கொள்ள முடியுமெனவும் அவர் சுட்டிக்காட்டியுள்ளார். வாக்காளர் பெயர் பட்டியலை பதிவுசெய்யும் செயற்பாடு மேலும் இலகுவாக்கப்பட வேண்டுமெனவும் தேர்தல்கள் ஆணைக்குழுவின் தலைவர் மேலும் குறிப்பிட்டுள்ளார். ", "URL": "https://www.itnnews.lk/2023/10/05/372047/", "Category": "Breaking News,தேசிய செய்திகள்", "Parent URL": null}