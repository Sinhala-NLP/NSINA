{"Source": "ITN news", "Timestamp": "நவம்பர் 7, 2022 11:02", "Headline": "முச்சக்கர வண்டிகளுக்கு இன்று முதல் மேலதிக எரிபொருள் ஒதுக்கீடு..", "News Content": "மேல்மாகாணத்தில் பதிவுசெய்யப்பட்ட தொழில் முச்சக்கரவண்டிகளுக்கு வாரத்திற்கு 10 லீற்றர் எரிபொருள் கோட்டா வழங்குவது இன்று முதல் அமுலுக்கு வரும் என மின்சக்தி மற்றும் எரிசக்தி அமைச்சர் காஞ்சன விஜேசேகர அறிவித்துள்ளார். முன்னதாக முச்சக்கர வண்டிகளுக்கு ஐந்து லீற்றர் எரிபொருள் ஒதுக்கீட்டை வழங்க நடவடிக்கை எடுக்கப்பட்டிருந்தது. எவ்வாறாயினும், மேல் மாகாணத்தில் பதிவுசெய்யப்பட்ட முச்சக்கரவண்டிகளுக்கு இன்று முதல் 10 லீற்றர் எரிபொருள் வழங்கப்படும் என அமைச்சர் காஞ்சன விஜேசேகர தெரிவித்துள்ளார். \nஎரிபொருள் ஒதுக்கீட்டை அதிகரிப்பதற்காக பதிவு செய்வதற்கு இன்னும் அவகாசம் உள்ளதாக மேல் மாகாண வீதி பயணிகள் போக்குவரத்து அதிகார சபை தெரிவித்துள்ளது. இந்த வேலைத்திட்டம் ஏனைய மாகாணங்களிலும் கூடிய விரைவில் நடைமுறைப்படுத்தப்படும் எனவும் அமைச்சர் காஞ்சன விஜேசேகர மேலும் குறிப்பிடுகின்றார். ", "URL": "https://www.itnnews.lk/2023/10/05/444542/", "Category": "Breaking News,தேசிய செய்திகள்", "Parent URL": null}