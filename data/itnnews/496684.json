{"Source": "ITN news", "Timestamp": "ජූලි 2, 2023 09:28", "Headline": "රු.මිලියන 30ක කේරල ගංජා මන්නාරම කලපුවකින් සොයා ගැනේ", "News Content": "රුපියල් මිලියන 30 කට අධික වටිනාකමින් යුත් කේරළ ගංජා කිලෝ 92 ගෑම් 250 ක් මන්නාරම ඉලුප්පකඩවායි කලපු ප්‍රදේශයේ සඟවා තිබියදී ඊයේ  (01) දින සොයාගත් බව නාවික හමුදාව පවසයි. උතුරුමැද නාවික විධානයේ නිලධාරීන් පිරිසක් විසින් මන්නාරම ඉලුප්පකඩවායි ප්‍රදේශයේ සෝදිසි මුර සංචාරයක නිරත වූ අවස්ථාවේදී මෙම කේරල ගංජා තොගය සොයාගෙන තිබෙනවා. මෙම කේරලගංජා තොගය මුහුදු මාර්ගයෙන් ඉන්දියාවේ සිට මන්නාරමට රැගෙනවිත් පසුව වෙනත් ප්‍රදේශයකට ජවාරම් කරුවන් රැගෙන යාමේ අරමුණින් යුතුව කලපු ප්‍රදේශයේ සඟවා තබන්නට ඇතැයි නාවික හමුදාව සැක පල කරනවා. අත්අඩංගුවට ගත් කේරල ගංජා තොගය වැඩිදුර පරික්ෂණ කටයුතු සඳහා ලබාදෙන තෙක් නාවික හමුදා භාරයේම තැබීමට පියවර ගෙන තිබෙනවා.   ​ ", "URL": "https://www.itnnews.lk/2023/10/05/496684/", "Category": "Breaking News,දේශීය පුවත්", "Parent URL": null}