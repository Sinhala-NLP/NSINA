{"Source": "ITN news", "Timestamp": "පෙබරවාරි 5, 2022 15:51", "Headline": "හක්කපටස්  ආහාරයට ගැනීමෙන් වන අලියෙකු මරුට", "News Content": "මාදුරුඔය ප්‍රදේශයේ ජීවත් වූ වන අලියෙකු හක්කපටස්  ආහාරයට ගැනීමෙන් ඇතිවූ තුවාල හේතුවෙන් මිය ගියා. මාදුරුඔය ජාතික වනෝද්‍යානයට අයත් වෙහෙරගල රක්ෂිත කලාපයේ සැරිසැරූ මෙම වන අලියාගේ වයස අවුරුදු 15 ක් පමණ වනවා. උස අඩි හතහමාරක් පමණ වන මෙම වන අලියා දින කිහිපයකට පෙර හක්කපටස් ආහාරයට ගෙන තිබෙනවා. ඒත් සමග මුඛයට ඇතිවූ හානි හේතුවෙන් දින ගණනාවක් පුරා කිසිදු ආහාරයක් ගෙන නැති බවයි වන ජිවි පශු වෛද්‍ය නිලධාරීන් ප්‍රකාශ කරන්නේ. තත්ත්වය උත්සන්න වීමත් සමග වන අලියා ජීවිතක්ෂයට පත්වුණා.                       ", "URL": "https://www.itnnews.lk/2023/10/05/393376/", "Category": "දේශීය පුවත්", "Parent URL": null}