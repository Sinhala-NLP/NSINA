{"Source": "ITN news", "Timestamp": "අගෝස්තු 29, 2023 15:38", "Headline": "හොරට මෙරටට ගෙන්වූ මිනිකූපර් රථයට වුණු දේ", "News Content": "ව්‍යාජ ලේඛණ යොදාගෙන මෙරටට ගෙන්වීමෙන් පසු අල්ලස් කොමිසම භාරයට ගත් මිනිකූපර් වර්ගයේ වාහනයක් වැඩිදුර විමර්ශන සදහා රේගුව වෙත භාරදෙන ලෙස කොළඹ මහේස්ත්‍රාත් අධිකරණය නියම කළා. 2015 වසරේ ත්‍රී රෝද රථයක් ලෙස දන්වා මෙම වාහනය ගෙන්වීමෙන් රුපියල් ලක්ෂ විසිපහක බදු වංචාවක් සිදුකර ඇති බව අල්ලස් කොමිසම අධිකරණයට දැනුම් දුන්නා. වාහන අමතර කොටස් ආනයන සමාගමක් මෙය ගෙන්වා ඇති අතර අදාළ වාහනය රේගුව වෙත භාරදීමට නියෝගයක් නිකුත් කරන ලෙස අල්ලස් කොමිසම ඉල්ලා සිටියා. ඒ අනුවයි අදාළ මිනිකූපර් රථය වැඩිදුර විමර්ශන සඳහා රේගුව වෙත භාරදෙන ලෙස නියෝග කෙරුණේ. ", "URL": "https://www.itnnews.lk/2023/10/05/511907/", "Category": "දේශීය පුවත්", "Parent URL": null}