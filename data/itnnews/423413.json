{"Source": "ITN news", "Timestamp": "ජූලි 15, 2022 12:52", "Headline": "චීනය ශ්‍රී ලංකාවට ලබාදෙන දෙවැනි සහල් ආධාර තොගය සාර්ථකව පිරිනැමේ", "News Content": "ශ්‍රී ලංකාවේ චීන තානාපති කාර්යාලය සහ අධ්‍යාපන අමාත්‍යංශය ඒකාබද්ධව එම හදිසි සහනාධාර තොගය භාරදීමේ උත්සවය ඊයේ (14) පැවැත්විණ. ශ්‍රී ලංකාවේ චීනතානාපති Qi Zhenhong මහතා සහ අධ්‍යාපන අමාත්‍යංශයේ ලේකම්එම්.එන්.රණසිංහ මහතා එම උත්සවයට එක්වූහ. වත්මන්ශ්‍රී ලංකාව මුහුණදෙන අසීරුතා හා අභියෝග පිළිබඳව මනාව අවබෝධකර ගන්නා චීනය විවිධ ක්‍රම මගින්ශ්‍රී  ලංකා ජනතාවට හදිසි සහනාධාර ලබාදෙනබව චීන තානාපතිවරයා එහිදී ප්‍රකාශ කළේය. චීනය පරිත්‍යාග කළ හදිසි සහල් ආධාර මගින් ශ්‍රී ලංකාවේ පළාත්9ක සිසුසිසුවියන් 7900ක් සහ මිලියන 1.1ක පිරිසකගේ මාස 6ක සහල් අවශ්‍යතාව සපිරෙනු ඇතැයිඑම්.එන්.රණසිංහ මහතා එහිදී පැවසීය. එම මිත්‍රත්වය ශ්‍රී ලංකා ජනතාව මතකයේ රඳවාගනු ඇතිබවද හෙතෙම සඳහන් කළේය. ශ්‍රී ලංකාවට චීන යුආන් මිලියන 500ක් වටිනා හදිසි මානුෂීය සහනාධාර ලබා දෙන බව පසුගිය අප්‍රේල් මාසයේ චීනය ප්‍රකාශ කළේය. එම සහනාධාර ව්‍යාපෘතිය යටතේ ටොන් 10000ක සහල් ආධාර ලබාදීමට නියමිතව තිබිණ. සහල් ටොන් 2000 බැගින්එහි මුල්තොග දෙක ඉකුත් 28වනදා හා ජූලි 8වනදා කොළඹ ජාත්‍යන්තර බහාලුම් පර්යන්තයට ළඟාවිය. ", "URL": "https://www.itnnews.lk/2023/10/05/423413/", "Category": "ජාත්‍යන්තර පුවත්", "Parent URL": null}