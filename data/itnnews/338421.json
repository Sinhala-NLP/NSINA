{"Source": "ITN news", "Timestamp": "மே 21, 2021 12:50", "Headline": "9 கிராம சேவகர் பிரிவுகள் இன்று காலை முதல் மறுஅறிவித்தல் வரை தனிமைப்படுத்தப்பட்டுள்ளன.", "News Content": "மூன்று மாவட்டங்களுக்குட்ப்பட்ட 9 கிராம சேவகர் பிரிவுகள் இன்று காலை முதல் மறுஅறிவித்தல் வரை தனிமைப்படுத்தப்பட்டுள்ளன. யாழ் மாவட்டத்தில் பலாலி பொலிஸ் பிரிவிற்குட்ப்பட்ட பலாலி வடக்கு கிராம சேவகர் பிரிவும், மட்டக்களப்பு மாவட்டத்தின் கல்குடா பொலிஸ் பிரிவிற்குட்ப்பட்ட கல்மடு, கிரிவௌ, சேவனகல மற்றும் பஹிராவ ஆகிய கிராம சேவகர் பிரிவுகள் தனிமைப்படுத்தப்பட்டுள்ளன. மொனராகலை மாவட்டத்தில் சேவனகல பொலிஸ் பிரிவிற்குட்ப்பட்ட ஹபரத்தவெல, ஹம்பறுகல, மாஹகம, இதிகொலபெலச ஆகிய கிராம சேவகர் பிரிவுகள் தனிமைப்படுத்தப்பட்டுள்ளன. இதேவேளை புதுக்குடியிருப்பு, முள்ளியாவளை மற்றும் முல்லைத்தீவு பொலிஸ் பிரிவிற்குட்ப்பட்ட சில கிராம சேவகர் பிரிவுகள் தவிர்ந்த ஏனைய பகுதிகள் இன்று காலை 6.30 மணி முதல் தனிமைப்படுத்தலில் இருந்து விடுவிக்கப்பட்டுள்ளன. புதுக்குடியிருப்பு பொலிஸ் பிரிவிற்குட்ப்பட்ட தேவிபுரம், புதுக்குடியிருப்பு மேற்கு மற்றும் கிழக்கு, மந்துவில், மலியாதீவு, கோம்பாவில், உடையார் கட்டு வடக்கு மற்றும் தெற்கு, வலிப்புரம் ஆகிய கிராம சேவகர் பிரிவுகள் தொடர்ந்தும் தனிமைப்படுத்தப்பட்டுள்ளன. முள்ளியாவளை பொலிஸ் பிரிவிற்குட்ப்பட்ட முள்ளியாவளை மேற்கு மற்றும் வடக்கு ஆகிய கிராம சேவகர் பிரிவுகள் தொடர்ந்தும் தனிமைப்படுத்தப்பட்டுள்ளன. கம்பஹா மாவட்டத்தின் மகுல்பொகுன கிராமம், வத்தளை பொலிஸ் பிரிவிற்குட்பட்ட பள்ளியவத்தை தெற்கு கிராம சேவையாளர் பிரிவு, களுத்துறை மீகஹதென்ன பொலிஸ் பிரிவிற்குட்ப்பட்ட வலல்லாவிட்ட தெற்கு மற்றும் மாகலந்தாவ கிராம சேவகர் பிரிவுகள் தனிமைப்படுத்தலில் இருந்து விடுவிக்கப்பட்டுள்ளன. யாழ்ப்பாணம் கொடிகாமம் பொலிஸ் பிரிவிற்குட்ப்பட்ட கொடிகாமம் வடக்கு கிராம சேவகர் பிரிவும் தனிமைப்படுத்தலில் இருந்து விடுவிக்கப்பட்டுள்ளதாக கொவிட் 19 பரவலை தடுக்கும் தேசிய செயற்பாட்டு மத்திய நிலையம் தெரிவித்துள்ளது. \n ", "URL": "https://www.itnnews.lk/2023/10/05/338421/", "Category": "Breaking News,அண்மைய செய்திகள்,தேசிய செய்திகள்", "Parent URL": null}