{"Source": "ITN news", "Timestamp": "මාර්තු 13, 2022 12:13", "Headline": "කෝටි 7ක කේරල ගංජා සමඟ සැකකරුවන් පස් දෙනෙකු අත්අඩංගුවට", "News Content": "මෙරටට රැගෙන ආ විශාලතම කේරල ගංජා තොගය මීගමුවේදී අද අත්අඩංගුවට ගත් බව විශේෂ කාර්ය බලකාය පවසනවා. රුපියල් හත්කෝටි විසිඅට ලක්ෂයකට අධික කේරල ගංජා කිලෝග්‍රෑම් 560 ක ප්‍රමාණයකුයි මෙලෙස අත්අඩංගුවට ගෙන තිබෙන්නේ. ඉන්දියාවේ සිට මෙරටට බහුදින යාත්‍රාවක් මගින් කේරල ගංජා තොගය රැගෙනවිත් තිබෙනවා. මීගමුව පොලිස් වසමේ මාන්කුලිය පාලම අසළ තොටපොළේ කළ වැටලීමකදී කේරල ගංජා අත්අඩංගුවට ගැණුනේ. මීගමුව ප්‍රදේශයේ පදිංචි වයස අවුරුදු 35 ත් 45 ත් අතර වයසේ පසුවන පුද්ගලයින් පස් දෙනෙකු ද අත්අඩංගුවට ගෙන තිබෙනවා. රුපියල් හත්කෝටි විසිඅට ලක්ෂයකට අධික වටිනාකමකින් යුත් කේරල ගංජා කිලෝග්‍රෑම් 560 ක ප්‍රමාණයක් පාර්සල් 280 අසුරා ඉතා සූක්ෂම ලෙස මෙරටට රැගෙනවිත් තිබෙනවා.     ", "URL": "https://www.itnnews.lk/2023/10/05/400956/", "Category": "Breaking News,දේශීය පුවත්", "Parent URL": null}