{"Source": "ITN news", "Timestamp": "ஜனவரி 23, 2023 12:32", "Headline": "பெருமளவான குற்றச்செயல்கள் போதைப்பொருள் பயன்பாட்டினால் இடம்பெறுகின்றது..", "News Content": "நாட்டில் இடம்பெறும் குற்றச்செயல்களில் நூற்றுக்கு 80 வீதமான குற்றச்செயல்கள் போதைப்பொருள் பயன்பாட்டினால் இடம்பெறுவதாக மேல் மாகாணத்திற்கு பொறுப்பான சிரேஷ்ட பிரதி பொலிஸ் மா அதிபர் தேசபந்து தென்னகோன் தெரிவித்துள்ளார். அத்துருகிரிய ஸ்ரீ அபேதர்ஷானாராம விகாரையில் இடம்பெற்ற நிகழ்வொன்றின் போதே அவர் இவ்வாறு தெரிவித்துள்ளார். ஐஸ், ஹெரோயின் உள்ளிட்ட போதைப்பொருட்கள் வெளிநாடுகளிலிருந்து கொண்டுவரப்பட்டு விநியோகிக்கப்படுவதாகவும், போதைப்பொருள் பாவனையை தடுப்பதன் ஊடாக வளமான சமூகம் ஒன்றை உருவாக்க முடியுமெனவும் தேசபந்து தென்னகோன் சுட்டிக்காட்டியுள்ளார். அத்துருகிரிய, கொட்டாவ, ஹோமாகம பொலிஸ் நிலையங்கள் ஒன்றிணைந்து விசேட புனர்வாழ்வு வேலைத்திட்டத்தை ஒழுங்கு செய்திருந்தன. அதன்போது போதைப்பொளுக்கு அடிமையானவர்களும், அவர்களது குடும்ப உறுப்பினர்களும் இணைந்திருந்தனர். போதைப்பொருளுக்கு அடிமையானவர்களின் குடும்பத்தினருக்கு உலர் உணவுப்பொதிகள் வழங்கப்பட்டமை சுட்டிக்காட்டத்தக்கது. ", "URL": "https://www.itnnews.lk/2023/10/05/457116/", "Category": "Breaking News,அண்மைய செய்திகள்", "Parent URL": null}