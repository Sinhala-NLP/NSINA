{"Source": "ITN news", "Timestamp": "நவம்பர் 30, 2021 12:27", "Headline": "புத்தளம் பகுதியில் இடம்பெற்ற மோதல் சம்பவத்தில் ஒருவர் உயிரிழப்பு..", "News Content": "புத்தளம் இரண்டாம் வட்டாரம் பகுதியில் இடம்பெற்ற மோதல் சம்பவத்தில் ஒருவர் உயிரிழந்துள்ளார். இரு குழுக்களுக்கிடையில் மோதல் இடம்பெற்றுள்ளது. குடும்ப தகராறு காரணமாக இடம்பெற்ற மோதலின்போது ஒருவர் கூரிய ஆயுதத்தால் தாக்கப்பட்டுள்ளார். தாக்குதலுக்குள்ளான 25 வயதுடைய இளைஞர், வைத்தியசாலையில் அனுமதிக்கப்பட்டதன் பின்னர் உயிரிழந்துள்ளதாக பொலிஸார் தெரிவித்துள்ளனர். சம்பவம் தொடர்பில் தில்லையடி பகுதியை சேர்ந்த ஒருவர் கைதுசெய்யப்பட்டுள்ளார். அவரை இன்றைய தினம் புத்தளம் நீதவான் நீதிமன்றில் ஆஜர்ப்படுத்த நடவடிக்கை எடுக்கப்பட்டுள்ளது. ", "URL": "https://www.itnnews.lk/2023/10/05/379613/", "Category": "Breaking News,தேசிய செய்திகள்", "Parent URL": null}