{"Source": "ITN news", "Timestamp": "අගෝස්තු 23, 2023 11:39", "Headline": "නවීන හමුදා සන්නිවේදන වාහන රැසක් තෑගි ලෙස ලබයි", "News Content": "ඇමෙරිකා ඩොලර් මිලියන හයයි දශම දෙකක අති නවීන හමුදා සන්නිවේදන වාහන රැසක් චීනය මෙරටට ලබාදුන්නා. ශ්‍රී ලංකාවේ චීන තානාපති කාර්යාලයේ ආරක්ෂක උපදේශක ජ්‍යෙෂ්ඨ කර්නල් ෂෝ බෝ මහතා / වැඩබලන ආරක්ෂක අමාත්‍ය ප්‍රමිත බණ්ඩාර තෙන්නකෝන් මහතාට මෙම වාහන තොගය ලබාදුන්නා. දියුණු සන්නිවේදන උපකරණ සහිත මෝටර් රථ 11ක් මීට ඇතුළත්. අභ්‍යන්තර ආරක්ෂාව හා විශේෂ රාජකාරි සඳහා මෙම හමුදා වාහන සේවයේ යෙදවීමට නියමිත බව යුද හමුදාව සඳහන් කරනවා. වාහන ලබාදීමේ අවස්ථාවට ආරක්ෂක ලේකම් ජෙනරාල් කමල් ගුණරත්න / යුද හමුදාපති විකුම් ලියනගේ යන මහත්වරුන් ඇතුළු පිරිසක් මෙම අවස්ථාවට සහභාගි වුණා. ", "URL": "https://www.itnnews.lk/2023/10/05/510253/", "Category": "දේශීය පුවත්", "Parent URL": null}