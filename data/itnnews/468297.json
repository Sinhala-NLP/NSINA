{"Source": "ITN news", "Timestamp": "මාර්තු 15, 2023 11:53", "Headline": "වැඩි මිලට බිත්තර අලෙවි කරන වෙළෙඳුන් සොයා අඛණ්ඩ වැටලීම්", "News Content": "වැඩි මිලට බිත්තර අලෙවි කරන වෙළෙඳුන් සොයා පාරිභෝගික අධිකාරිය අඛණ්ඩව වැටලීම් ක්‍රියාත්මක කරනවා. ඒ යටතේ වත්තල ප්‍රදේශයේදී ද වැටලීම් කිහිපයක් සිදුකෙරුණා. වත්තල ප්‍රදේශයේ වැඩි මිලට බිත්තර අලෙවි කරන බවට ලැබුණු තොරතුරකට අනුව ගම්පහ දිස්ත්‍රික් පාරිභෝගික අධිකාරියේ නිලධාරීන් ස්ථාන කිහිපයක් පරීක්ෂා කළා. මෙහිදී වැඩි මිලට බිත්තර අලෙවිකළ වෙළෙඳසැල් දෙකක් හඳුනා ගැනීමට එම නිලධාරීන් සමත්වූ අතර ඒ පිළිබඳ වෙළෙඳසැල් හිමිකරුවන්ගෙන් ප්‍රශ්න කෙරුණා. ඔවුන් වත්තල මහේස්ත්‍රාත් අධිකරණය හමුවට ඉදිරිපත් කිරීමට නියමිතයි.     ", "URL": "https://www.itnnews.lk/2023/10/05/468297/", "Category": "Breaking News,දේශීය පුවත්", "Parent URL": null}