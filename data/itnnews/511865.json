{"Source": "ITN news", "Timestamp": "අගෝස්තු 29, 2023 14:39", "Headline": "ඔබත් මෙවැනි කූට වංචාකාරයින්ට හසුවීමට පෙර දැනුවත් වන්න", "News Content": "රුපියල් දෙලක්ෂ තිස් හත්දහසක් වටිනා ජංගම දුරකථනයක් කූට ලෙස සොරා ගත් පුද්ගලයෙකු සම්බන්ධයෙන් පුවතක් යක්කල ප්‍රදේශයෙන් වාර්තා වනවා. අන්තර්ජාලයේ ගැනුම් සහ විකුණුම් සිදුකළ හැකි ප්ලැට්ෆෝම් එකක් මාර්ගයෙන් අලෙවි කරන බවට ප්‍රසිද්ධ කර තිබූ අදාළ ජංගම දුරකථනය මිලදී ගන්නා බවට දොස්තරවරයෙකු යැයි පවසමින් පුද්ගලයෙකු කතා කර තිබෙනවා. ඔහු නිවසට පැමිණ එම දුරකථනය මිලදී ගන්නා බව ප්‍රකාශ කළත් ඔහුට පැමිණීමට නොහැකි බවත් , එය තමාගේ පෙම්වතියට ත්‍යාගයක් ලෙස යැවීමට අවශ්‍ය බවත් සඳහන් කර එම දුරකථනය කුරියර් කරන ලෙස ඉල්ලා තිබුණා වැඩිදුරටත් සඳහන් කර ඇත්තේ , කුරියර් කිරීමට භාර දුන් වහාම ඔහු අදාල මුදල මොවුන්ගේ බැංකු ගිණුමට තැන්පත් කරන බවයි. ඔහුගේ ප්‍රකාශයත් සමග ඔවුන් එම පාර්සලය කුරියර් ආයතනය සඳහා භාර දී ඔවුන්ව දැනුම්වත් කර තිබුණේ මෙහි ඇති දුරකථනය ඔවුන් දැනුම්දෙන තුරු කිසිවෙකුටත් නොයවන ලෙසයි. කුරියර් ආයතනය භාරදුන් බවට වූ ඡායාරුපයක් අදාල ගැනුම්කරු වෙත යැවීමෙන් පසු ඔහු ලක්ෂ දෙකක මුදලක් බැංකු ගිණුමට බැර කළ බව කීවද එම මුදල නොලැබීම නිසා ජංගම දුරකතනයේ හිමිකරු කුරියර් ආයතනය අමතා එම පාර්සලය නොයවන ලෙස දැනුම් දී තිබෙනවා. ඒ වන විට එම ආයතනයේ සේවකයෙකු සඳහන් කර ඇත්තේ එම පාර්සලය වෙනත් පුද්ගලයෙකු පැමිණ රැගෙන ගොස් ඇති බවයි. පාර්සලය රැගෙන ගිය පුද්ගලයා තමන අදාළ ආයතනයේ සේවකයෙකු දන්නා බව අඟවමින් එම හොරකම සිදු කර ඇති බවයි ජංගම දුරකතනේ හිමිකරු සඳහන් කළේ . ඔවුන් මේ සම්බන්ධයෙන් යක්කල පොලිසියට පැමිණිල්ලක්ද සිදු කර තිබෙනවා. එම පුද්ගලයා කුරියර් ආයතනයට පැමිණ භාණ්ඩය ලබා ගන්නා CCTV දර්ශන ද ඔවුන් නිකුත් කර තිබෙනවා. ", "URL": "https://www.itnnews.lk/2023/10/05/511865/", "Category": "දේශීය පුවත්", "Parent URL": null}