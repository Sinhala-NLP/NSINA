{"Source": "ITN news", "Timestamp": "ජනවාරි 11, 2022 09:10", "Headline": "අමාත්‍යාංශ 10ක විෂයපථයන් සංශෝධනය කරමින් අති විශේෂ ගැසට් පත්‍රයක්", "News Content": "නගර සභාවල ධූර කාලය ලබන වසරේ මාර්තු 19 වනදා දක්වා දීර්ඝ කර තිබෙනවා. මේ අතර ආමාත්‍යාංශ දහයක විෂයපථයන් සංශෝධනය කරමින්  අති විශේෂ ගැසට් පත්‍රයක් නිකුත් කෙරුනා . ජනාධිපතිතුමාට පැවරී ඇති බලතල ක්‍රියාත්මක කරමින් ජනාධිපතිතුමා පසුගිය වසරේ අගෝස්තු නව වනදා අංක 2187, 27 දරණ අති විශේෂ ගැසට් පත්‍රයේ පළකළ නිවේදනය සංශෝධනය කෙරුණු අතර එය අද සිට ක්‍රියාත්මක වන පරිදි තවදුරටත් සංශෝධනය කර තිබෙනවා. ඒ අනුව ආර්ථික ප්‍රතිපත්ති හා සැලසුම් ක්‍රියාත්මක කිරීමේ අමාත්‍යාංශය යටතට බෞද්ධ පුනරුද අරමුදල සහ රාජ්‍ය සේවා අන්‍යනෝන්‍ය අර්ථසාධක සංගමය එක්කර තිබෙනවා. බුද්ධශාසන ආගමික හා  සංස්කෘතික කටයුතු අමාත්‍යාංශය යටතට බුද්ධශාසන අරමුදල මධ්‍යම සංස්කෘතික අරමුදල හා මහා භාරකාර දෙපාර්තමේන්තුව එක්කර තිබෙනවා. ලොහාන් රත්වත්තේ මහතා රාජ්‍ය අමාත්‍යවරයා ලෙස කටයුතු කළ බන්ධනාගාර කළමනාකරණ සහ සිරකරුවන් පුනරුත්ථාපන රාජ්‍ය අමාත්‍යාංශය ඉවත් කර ඇති අතර එහි කාර්යයන් හා කර්තව්‍යයන් අධිකරණ අමාත්‍යාංශය යටතට පවරා තිබෙනවා. මීට අමතරව බන්ධනාගාර දෙපාර්තමේන්තුව ප්‍රජා පාදක විශෝධන දෙපාර්තමේන්තුව, තරුණ වරදකරුවන්ගේ විශෝධන පුහුණු පාසල, පුනරුත්ථාපන කොමසාරිස් ජෙනරාල් කාර්යාලය මින් ඉදිරියට ක්‍රියාත්මක වන්නේ අධිකරණ අමාත්‍යාංශය යටතේයි. පළාත් සභා හා පළාත් පාලන කටයුතු රාජ්‍ය අමාත්‍යාංශය යටතේ පැවති පළාත් පාලන ආයතන ඡන්ද විමසීම් ආඥා පනත පළාත් සභා ඡන්ද විමසීම් පනත ක්‍රියාත්මක කිරීම රාජ්‍ය සේවා පළාත් සභා හා පළාත් පාලන අමාත්‍යාංශය යටතට පවරා තිබෙනවා. හිටපු රාජ්‍ය අමාත්‍ය සුසිල් ප්‍රේමජයන්ත මහතා යටතේ පැවති අධ්‍යාපන ප්‍රතිසංස්කරණ, විවෘත විශ්වවිද්‍යාල හා දුරස්ථ අධ්‍යාපන ප්‍රවර්ධන රාජ්‍ය අමාත්‍යාංශය යටතේ ක්‍රියාත්මක  වූ ජාතික අධ්‍යාපන කොමිසන් සභාව මින් ඉදිරියට ක්‍රියාත්මක වන්නේ අධ්‍යාපන අමාත්‍යාංශය යටතේයි. ආයෝජන මණ්ඩලයේ කටයුතු අධීක්ෂණය කිරීම, ගුවන් සේවා හා අපනයන කළාප සංවර්ධන රාජ්‍ය අමාත්‍යාංශය යටතට පත්කර තිබෙනවා. විමල් වීරවංශ අමාත්‍යවරයා හොබවන කර්මාන්ත අමාත්‍යාංශය යටතට ජාතික ව්‍යවසාය සංවර්ධන අධිකාරිය ඇතුලත්කර තිබෙනවා.         ", "URL": "https://www.itnnews.lk/2023/10/05/388147/", "Category": "දේශීය පුවත්", "Parent URL": null}