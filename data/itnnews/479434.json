{"Source": "ITN news", "Timestamp": "අප්‍රේල් 30, 2023 12:10", "Headline": "ගිගුරුම් සහිත වැසි සමඟ තද සුළං", "News Content": "සවස් කාලයේ දී ප්‍රදේශ රැසකට ගිගුරුම් සහිත වැසි ඇති වන බව කාලගුණ විද්‍යා දෙපාර්තමේන්තුව දැනුම් දෙනවා. ගිගුරුම් සහිත වැසි සමඟ තද සුළං ඇති වීමේ ප්‍රවණතාවක් ද පවතින බවයි එම දෙපාර්තමේන්තුව වැඩිදුරටත් දැනුම් දෙන්නේ. මේ අතර ප්‍රදේශ කිහිපයකට නායයෑම් අවධානම් ද නිකුත් කිරීමටයි පියවර ගෙන ඇත්තේ. ඉදිරි දින කිහිපයේ දිවයිනේ බොහෝ ප්‍රදේශවල සවස් කාලයේදී ගිගුරුම් සහිත වැසි ඇති වීමට හිතකර තත්ත්වයක් පවතින බව කාලගුණ විද්‍යා දෙපාතර්මේන්තුව පවසනවා. මේ අතර පසුගිය දිනවල පැවති උෂ්ණ කාලගුණික තත්ත්වය වර්ෂාව හේතුවෙන් අඩු වුව ද ඉදිරි දින කිහිපයේ උෂ්ණත්වය ඉහළ යන බවත් කාලගුණ විද්‍යා දෙපාර්තමේන්තුව සඳහන් කළා. මේ අතර මධ්‍යම කදුකර ප්‍ර දේශවල සවස් කාලයේ පවතින අයහපත් කාලගුණික තත්ත්වයන් හේතුවෙන් අනතුරු ඇතිවීමේ ඉඩක් පවතින බව හැටන් පොලිසිය පවසනවා. වාහන පැදවීමේ දී සැලකිලිමත් වන ලෙසයි පොලිසිය සඳහන් කළේ. ", "URL": "https://www.itnnews.lk/2023/10/05/479434/", "Category": "Breaking News,කාලගුණ අනාවැකිය,දේශීය පුවත්", "Parent URL": null}