{"Source": "ITN news", "Timestamp": "අගෝස්තු 5, 2023 10:21", "Headline": "නුවරඑළිය දිස්ත්‍රික්කයේ වනජිවී සහ වන සංරක්ෂණ රක්ෂිතවලට අවසර නොමැතිව ඇතුළුවීම තහනම්", "News Content": "නුවරඑළිය දිස්ත්‍රික්කයේ වනජිවි සහ වන සංරක්ෂණ රක්ෂිතවලට මින් ඉදිරියට අවසර නොමැතිව ඇතුළුවීම, තහනම් කර තිබෙනවා. ඒ සම්බන්ධයෙන් ඊයේ වනජිවී නිලධාරින්, වන සංරක්ෂණ දෙපාර්තුමේන්තුවේ නිලධාරින් සහ පොලිස් නිලධාරින් සමග විශේෂ සාකච්ඡාවක් පැවැත් වුණා. ඉදිරියේ දී නුවරඑළිය දිස්ත්‍රික්කයේ පිහිටි ඕනෑම කන්දක් තරණය කිරීමට එම ප්‍රදේශවල පිහිටි රාජ්‍ය ආයතනවලින් අනුමැතිය ලබාගත යුතු අතර පසුව එම අනුමැතිය ළඟම ඇති පොලිස් ස්ථානයට ඉදිරිපත් කළ යුතු බවත් නුවරඑළිය දිස්ත්‍රික් ලේකම්වරයා සඳහන් කළා. කෙසේ වෙතත්, මෙය ආරම්භක අවස්ථාවේ දී සාමාන්‍ය පරිදි ක්‍රියාවට නැංවෙනු ඇති. පසුව ඒ සඳහා දුරකථන යෙදවුමක් භාවිතා කරමින් අවශ්‍ය අවසරයන් ලබා ගැනීමට කටයුතු කරන බව ඒ මහතා වැඩිදුරටත් අදහස් දක්වමින් කියා සිටියා. ", "URL": "https://www.itnnews.lk/2023/10/05/505550/", "Category": "දේශීය පුවත්", "Parent URL": null}