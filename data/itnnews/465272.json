{"Source": "ITN news", "Timestamp": "මාර්තු 5, 2023 05:22", "Headline": "කාලගුණ විද්‍යා දෙපාර්තමේන්තුවෙන් ඉල්ලීමක්", "News Content": "නැගෙනහිර සහ ඌව උතුරු පළාත්වල විටින් විට වැසි හෝ ගිගුරුම් සහිත වැසි ඇති වන බව කාලගුණ විද්‍යා දෙපාර්තමේන්තුව පවසනවා. බස්නාහිර, සබරගමුව, මධ්‍යම, දකුණු සහ වයඹ පළාත්වල සවස් කාලයේදී හෝ රාත්‍රී කාලයේදී තැනින් තැන වැසි හෝ ගිගුරුම් සහිත වැසි ඇති වන බවයි ඔවුන් දක්වා ඇත්තේ.. බස්නාහිර සහ සබරගමුව පළාත්වලත් ගාල්ල සහ මාතර දිස්ත්‍රික්කවලත් ඇතැම් ස්ථාන වලට මි. මී 50ට වැඩි තරමක තද වැසි ද ඇතිවිය හැකියි. උතුරුමැද පළාතේ වැසි වාර කිහිපයක් ඇතිවිය හැකි බව සඳහන්. ගිගුරුම් සහිත වැසි සමග ඇතිවිය හැකි තාවකාලික තද සුළං වලින් සහ අකුණු මඟින් සිදු වන අනතුරු අවම කර ගැනීමට අවශ්‍ය පියවර ගන්නා ලෙස ජනතාවගෙන් කාරුණිකව ඉල්ලා සිටිනවා ", "URL": "https://www.itnnews.lk/2023/10/05/465272/", "Category": "කාලගුණ අනාවැකිය,දේශීය පුවත්", "Parent URL": null}