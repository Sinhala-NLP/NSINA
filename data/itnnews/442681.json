{"Source": "ITN news", "Timestamp": "அக்டோபர் 27, 2022 12:58", "Headline": "பெரும்போகத்திற்கு தேவையான உரத்தை எடுத்துவந்த முதலாவது கப்பல் கொழும்பு துறைமுகத்திற்கு..", "News Content": "பெரும்போகத்திற்கு தேவையான யூரியா உரத்தை எடுத்துவந்த முதலாவது கப்பல் கொழும்பு துறைமுகத்தை வந்தடைந்துள்ளது. அதில் 12 ஆயிரத்து 500 மெட்ரிக் தொன் யூரியா உரம் எடுத்துவரப்பட்டுள்ளது. இம்முறை பெரும்போகத்திற்கு தேவையான யூரியா உரத்தை கொள்வனவு செய்ய உலக வங்கி 110 மில்லியன் அமெரிக்க டொலரை கடனாக வழங்கியுள்ளது. யூரியா உரத்தை கொள்வனவு செய்வதற்காக முன்வைக்கப்பட்ட விலைமனு கோரலுக்கமைய அவை கொள்வனவு செய்யப்படுகிறது. நாடெங்கிலும் பெரும்போகத்திற்கான நெற்பயிர்ச்செய்கை ஆரம்பிக்கப்படாதபோதிலும், தேவையான உரத்தை கமநலசேவை மத்திய நிலையங்களுக்கு அனுப்ப நடவடிக்கை எடுக்கப்பட்டுள்ளது. இதேவேளை யூரியா உரத்தை எடுத்துவரும் மற்றுமொரு கப்பல் அடுத்த மாதம் நாட்டை வந்தடையவுள்ளதாக விவசாய அமைச்சு அறிவித்துள்ளது. ", "URL": "https://www.itnnews.lk/2023/10/05/442681/", "Category": "Breaking News,அண்மைய செய்திகள்,தேசிய செய்திகள்", "Parent URL": null}