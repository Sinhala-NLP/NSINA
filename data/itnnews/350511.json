{"Source": "ITN news", "Timestamp": "ජූලි 20, 2021 10:20", "Headline": "කොරෝනා හේතුවෙන් ඉන්දුනීසියාවේ වෛද්‍යවරුන් රැසක් ජීවිතක්ෂයට", "News Content": "කොරෝනා වයිරසය හේතුවෙන් ඉන්දුනීසියාවේ වෛද්‍යවරුන් රැසක් ජීවිතක්ෂයට පත්ව ඇති බව විදෙස් මාධ්‍ය වාර්තා කරනවා. මෙම මස පළමු දින 17 තුලදී පමණක් වෛද්‍යවරුන් 114 දෙනෙකු වයිරසය හේතුවෙන් ජීවිතක්ෂයට පත්ව තිබෙනවා. ඉන්දුනිසියාව තුළ සීඝ්‍රයෙන් ව්‍යාප්තවන ඩෙල්ටා ප්‍රභේදය හේතුවෙන් මෙම මරණ සිදුව ඇති බවයි වාර්තාවන්නේ. එමෙන්ම වයිරසය හේතුවෙන් මියගිය සමස්ත වෛද්‍යවරුන් සංඛ්‍යාව 545 ක් බව ඉන්දුනීසියා වෛද්‍ය සංගමය සදහන් කරනවා. කෙසේ වුවද එරට සෞඛ්‍ය අංශ සේවකයින්ගෙන් සියයට 95 ක් පමණ එන්නත් මාත්‍රා දෙකම ලබා ගෙන ඇති බව සදහන්. ඉන්දුනීසියාව තුළ සිදුවන සීඝ්‍ර වයිරස ව්‍යාප්තිය පාලනය කිරීමට මේ වන විට සෞඛ්‍ය අංශ හට හැකියාවක් නොමැති බවයි එම සංගමය තවදුරටත් සදහන් කරන්නේ.       ", "URL": "https://www.itnnews.lk/2023/10/05/350511/", "Category": "ජාත්‍යන්තර පුවත්", "Parent URL": null}