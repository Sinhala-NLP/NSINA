{"Source": "ITN news", "Timestamp": "ஜூன் 21, 2022 13:17", "Headline": "நிவாரண விலைக்கு அரிசியை வழங்கும் வேலைத்திட்டம் சிவில் பாதுகாப்பு திணைக்களத்தினரால் முன்னெடுப்பு", "News Content": "நிர்ணய விலையை விட நிவாரண விலைக்கு அரிசியை வழங்கும் வேலைத்திட்டம் ஒன்று சிவில் பாதுகாப்பு திணைக்களத்தினால் முன்னெடுக்கப்பட்டுள்ளது. கொழும்பு நகரில் குறைந்த வருமானம் பெறும் குடும்பங்களை இலக்கு வைத்து நிவாரண விலையில் அரிசியை வழங்கும் வேலைத்திட்டம் ஆரம்பிக்கப்பட்டுள்ளது. வேலைத்திட்டத்தை மேலும் விரிவுப்படுத்தி அரச நிறுவன அதிகாரிகள் மற்றும் ஏனைய மக்களுக்கு நிவாரண விலைக்கு அரிசியை வழங்க சிவில் பாதுகாப்பு திணைக்களம் நடவடிக்கையை எடுத்துள்ளது. குறித்த நடவடிக்கை வெலிசரயிலுள்ள சிவில் பாதுகாப்பு படை வளாகத்தில், சிவில் பாதுகாப்பு திணைக்கள பணிப்பாளர் நாயகம் மேஜர் ஜெனரல் லஞ்சன் லமாஹேவகே தலைமையில் ஆரம்பமானது. மேலதிக பணிப்பாளர் நாயகம், ரியர் எட்மிரல் உதயனி சேரசிங்க உள்ளிட்ட அதிகாரிகள் இதில் இணைந்துக்கொண்டனர். குறித்த திணைக்களத்தின் நிலத்திலிருந்து பெறப்பட்ட நெல் அறுவடை அரிசியாக மாற்றப்பட்டு இவ்வாறு மக்களின் கரங்களுக்கு வழங்கப்படுகின்றன. குறித்த பயிர்ச்செய்கையை மேலும் விரிவுப்படுத்த திட்டமிடப்பட்டுள்ளதோடு குறித்த சகல பயிர்செய்கையையும் சேதன பசளையை பயன்படுத்தி முன்னெடுக்க சிவில் பாதுகாப்பு திணைக்களம் எதிர்பார்த்துள்ளது. ", "URL": "https://www.itnnews.lk/2023/10/05/418349/", "Category": "Breaking News,தேசிய செய்திகள்", "Parent URL": null}