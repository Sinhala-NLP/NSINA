{"Source": "ITN news", "Timestamp": "දෙසැම්බර් 25, 2021 10:24", "Headline": "අගමැතිතුමාගේ නත්තල් දින සුභපැතුම් පණිවුඩය", "News Content": "දෙවියන් වහන්සේගේ ප්‍රේමය සහ මානව ගරුත්වය මනුනෂ්‍යත්වය පෙරදැරි සමාජයක විශ්වසනීය පදනමක් නිර්මාණය කළ බව අග්‍රාමාත්‍ය මහින්ද රාජපක්ෂ මහතා ද පණිවුඩයක් නිකුත් කරමින් සදහන් කරනවා. බෙත්ලෙහෙමේ දිලිදු ගවලෙනක ගව ඔරුවක උපන් ජේසු බිළිදා යථාර්තවාදීව ලෝකය දෙස බැලීමට සිය උපතේ පටන්ම ආදර්ශයක් ගෙන දුන්නා. ජේසුස් ක්‍රිස්තුන් වහන්සේ මුලු දිවියම කැපකලේ සමාජයේ පීඩාවට පත්වන ජනතාව ඉන් මුදාගෙන යහපත් සමාජයක් මෙලොව නිර්මාණය කිරීම උදෙසා බවද අග්‍රාමාත්‍යවරයාගේ පණිවුඩයේ දැක්වෙනවා. තරු එළියයි කිතු උපතයි ලොව පුබුදයි තේමාවෙන් හැඩවන මෙවර නත්තල සමස්ත ලෝකවාසී හා ශ්‍රී ලාංකික කිතුනු ජනතාවට සැබෑ නත්තලක සිරි අසිරි විදින අර්ථාන්විත සුබ නත්තලක් වේවායිද අග්‍රාමාත්‍යවරයා ප්‍රාර්ථනාකර සිටිනවා.  ", "URL": "https://www.itnnews.lk/2023/10/05/384827/", "Category": "දේශීය පුවත්", "Parent URL": null}