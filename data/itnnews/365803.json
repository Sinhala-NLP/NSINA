{"Source": "ITN news", "Timestamp": "செப்டம்பர் 29, 2021 13:20", "Headline": "புத்தாக்க சக்திவள மின் உற்பத்தி வேலைத்திட்டத்திற்காக உள்நாட்டு, வெளிநாட்டு முதலீட்டாளர்களின் யோசனைகள்", "News Content": "புத்தாக்க சக்திவள மின் உற்பத்தி வேலைத்திட்டத்திற்காக அதிவிசேட வர்த்தமானி அறிவித்தலினூடாக உள்நாட்டு, வெளிநாட்டு முதலீட்டாளர்களின் யோசனைகள் பெறப்படவுள்ளதாக இராஜாங்க அமைச்சர் துமிந்த திசாநாயக்க தெரிவித்துள்ளார். 50 மெகாவொட் அல்லது அதற்கும் கூடுதலான புத்தாக்க சக்திவள மின் உற்பத்தி நிலையங்களுக்கான யோசனைகளே முன்வைக்கப்பட்டுள்ளன. உள்நாட்டு முதலீட்டாளர்கள் தொடர்பில் கூடுதல் அவதானம்செலுத்தப்பட்டுள்ளதாகவும் இராஜாங்க அமைச்சர் தெரிவித்துள்ளார். புதிய முதலீட்டாளர்கள் 2007ம் ஆண்டு 35ம் இலக்க புத்தாக்க சக்திவள அதிகார சபை சட்டமூலத்தின் தகைமைகளை பூர்த்தி செய்திருப்பது கட்டாயமாகும். விண்ணப்ப ஆவணங்களை இலங்கை நிலைபெறு சக்திவள அதிகார சபையின் இணையத்தளத்தில் பெற்றுக்கொள்ள முடியும். விண்ணப்பங்களை பூர்த்தி செய்து,  [email protected]  எனும் மின்னஞ்சல் முகவரிக்கு அல்லது செயலாளர் சூரிய மற்றும் காற்று நீர் மின் உற்பத்தி அபிவிருத்தி இராஜாங்க அமைச்சு இலக்கம் 437 காலி வீதி கொழும்பு – 03 என்ற முகவரிக்கு பதிவுத்தபாலிட முடியும். நவம்பர் மாதம் முதலாம் திகதி விண்ணப்பங்களை அனுப்பி வைப்பதற்கான இறுதி தினமென்பது குறிப்பிடத்தக்கது. ", "URL": "https://www.itnnews.lk/2023/10/05/365803/", "Category": "Breaking News,அண்மைய செய்திகள்,தேசிய செய்திகள்", "Parent URL": null}