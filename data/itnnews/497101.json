{"Source": "ITN news", "Timestamp": "ජූලි 4, 2023 08:41", "Headline": "හඟුරන්කෙත පොලිස් ස්ථානය ඉදිරිපිට කලහාකාරී ලෙස හැසිරුණු 03 දෙනෙකු අත්අඩංගුවට", "News Content": "හඟුරන්කෙත පොලිස් ස්ථානය ඉදිරිපිට කලහාකාරී ලෙස හැසිරුණු සැකකාරියක් හා සැකකරුවන් දෙදෙනෙකු අත්අඩංගුවට ගෙන තිබෙනවා. පසුගිය 02 වනදා එක් සැකකරුවෙකු ද ඊයේ (03) සැකකාරියක් සහ සැකකරුවෙක් අත්අඩංගුවට ගත් බව පොලීසිය පවසයි. එසේ අත්අඩංගුවට ගත් සැකකාරිය වයස අවුරුදු 35ක් වන අතර සැකකරුවන් දෙදෙනා වයස අවුරුදු 46 හා 53ක් වූ හඟුරන්කෙත ප්‍රදේශයේ පදිංචිකරුවන්ය.  ", "URL": "https://www.itnnews.lk/2023/10/05/497101/", "Category": "Breaking News,දේශීය පුවත්", "Parent URL": null}