{"Source": "ITN news", "Timestamp": "නොවැම්බර් 21, 2021 09:32", "Headline": "ගතවූ පැය 24ට වැඩිම කොරෝනා මරණ සංඛ්‍යාව රුසියාවෙන් වාර්තා වෙයි", "News Content": "ගතවූ පැය 24 ට ලොව පුරා රටවල් 222 කින් හමුව ඇති කොරෝනා වයිරස ආසාදිතයින් සංඛ්‍යාව ලක්ෂ පහකට ආසන්න වනවා. සිදුව ඇති මරණ සංඛ්‍යාව 5669ක්. ජර්මනියෙන් දෛනිකව වාර්තා වන වයිරස ආසාදිතයින් සංඛ්‍යාව යළිත් වරක් ඉහළ ගොස් ඇති ආකාරය දක්නට ලැබෙනවා. ඊයේ දිනයේ දී එරටින් හමුව ඇති වයිරස ආසාදිතයින් සංඛ්‍යාව පනස් දහසකට ආසන්නයි. එමෙන්ම ගතවූ පැය 24 තුළදී වැඩිම මරණ සංඛ්‍යාවක් සිදුව ඇත්තේ රුසියාවෙන්. එම සංඛ්‍යාව 1,254 ක්. ඒ සමඟම එරට සමස්ත කොරෝනා මරණ සංඛ්‍යාව 262,843 දක්වා ඉහළ ගියා. මේ වනවිට ලොව සමස්ත කොරෝනා ආසාදිතයින් සංඛ්‍යාව විසිපන්කෝටි හැත්තෑ පන්ලක්ෂයකට ආසන්න වනවා. එමෙන්ම ලොව සමස්ත කොරෝනා මරණ සංඛ්‍යාව 5,163,714ක්.       ", "URL": "https://www.itnnews.lk/2023/10/05/377506/", "Category": "ජාත්‍යන්තර පුවත්", "Parent URL": null}