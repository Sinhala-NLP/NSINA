{"Source": "ITN news", "Timestamp": "ජනවාරි 3, 2023 17:32", "Headline": "මගනැගුම කාර්යාලයේ සිදුවීම ගැන අපක්ෂපාතී පරීක්ෂණයක් – ප්‍රවාහන ඇමති", "News Content": "මග නැගුම ව්‍යාපෘතියේ සභාපතිවරයා සහ විධායක අධ්‍යක්ෂවරයාට පහරදීම සම්බන්ධයෙන් අත්අඩංගුවට ගත් සැකකරුවන් හතරදෙනා ඇප මත මුදාහැරුණා. පෑලියගොඩ පිහිටි මග නැගුම ව්‍යාපෘති කාර්යාලයේ නව වසරේ රාජකාරී ආරම්භ කිරිමේ උත්සවයේදි සභාපතිවරයාට සහ අධ්‍යක්ෂ ජනරාල්වරයාට සේවකයින් පිරිසක් විසින් කිරිබත් සහ කැවිලිවලින් පහරදීමක් සිදුකර තිබෙනවා. මග නැගුම ව්‍යාපෘතියේ සිදුවු මුල්‍ය අවභාවිතයක් සම්බන්ධයෙන් සිදුකරන පරීක්ෂණයට ගැසිමේ අරමුණින් සේවකයින් පිරිසක් මෙලෙස හැසුරුණු බවටයි ප්‍රවාහන හා මහාමාර්ග අමාත්‍යාංශය සදහන් කලේ. කෙසේ වෙතත් අදාළ සිද්ධිය සම්බන්ධයෙන් පෑලියගොඩ පොලිසිය විසින් සැකකරුවන් 04 දෙනෙකු අත්අඩංගුවට ගත් අතර ඔවුන් කොළඹ මහේස්ත්‍රාත් අධිකරණයට අද ඉදිරිපත් කෙරුණා. රුපියල් ලක්ෂය බැගින් වූ ශරීර ඇප මත සැකකරුවන් මුදාහරින ලෙසයි මහේස්ත්‍රාත්වරයා නියෝග කළේ. පහරදීමේ සිද්ධිය සම්බන්ධයෙන් අපක්ෂපාති පරීක්ෂණයක් සිදු කරන ලෙස අදාළ අංශවලට ද උපදෙස් ලබාදුන් බවයි අමාත්‍ය බන්දුල ගුණවර්ධන මහතා ප්‍රකාශ කලේ.   ", "URL": "https://www.itnnews.lk/2023/10/05/453707/", "Category": "දේශීය පුවත්", "Parent URL": null}