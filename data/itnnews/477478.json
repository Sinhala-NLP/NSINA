{"Source": "ITN news", "Timestamp": "අප්‍රේල් 23, 2023 11:14", "Headline": "දුම්රිය සේවාව අධිකාරියක් බවට පත්කළ යුතුයි – ඇමති බන්දුල", "News Content": "දුම්රිය සේවාව අධිකාරියක් බවට පත්කළ යුතු බව අමාත්‍ය ආචාර්ය බන්දුල ගුණවර්ධන මහතා පවසනවා. දෙපාර්තමේන්තුවක් ලෙස සංවර්ධනයට පවතින සීමාවන් මගහැරවීම මෙන්ම ලාභ ලබන ආයතනයක් බවට පත්කිරීම මෙහි අරමුණයි. ඇල්ල දුම්රිය ස්ථානයට පැමිණෙන දෙස් විදෙස් සංචාරකයින් ඇතුළු දුම්රිය මගීන්ගේ පහසුව සඳහා ස්ථාපනය කළ මාර්ගෝපදේශ ලබාගැනීම සඳහා වන කාර්යාලය , පාර්සල් කාමරය ඇතුළු පහසුකම් රැසක් විවෘත කිරීමේ අවස්ථාවට එක්වෙමිනුයි අමාත්‍යවරයා මේ බව සඳහන් කළේ. ඇල්ල සංචාරය කිරීමට පැමිණෙන දෙස් විදෙස් සංචාරකයින්ට කාර්යක්ෂම මෙන්ම කඩිනම් සේවාවක් ලබාදීම වෙනුවෙනුයි මෙම පහසුකම් සංවර්ධනය කෙරුණේ. මෙම අවස්ථාවට දුම්රිය සාමාන්‍යාධිකාරීවරයා මෙන්ම නියෝජ්‍ය සාමාන්‍යාධිකාරීවරුන් ඇතුළු පිරිසක් එක්ව සිටියා.   ", "URL": "https://www.itnnews.lk/2023/10/05/477478/", "Category": "Breaking News,දේශීය පුවත්", "Parent URL": null}