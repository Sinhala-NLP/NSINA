{"Source": "ITN news", "Timestamp": "நவம்பர் 11, 2021 10:34", "Headline": "அரசாங்கத்தின் சேதன பசளை விநியோகம் மட்டு மாவட்டத்தில் சிறப்பாக முன்னெடுப்பு..", "News Content": "அரசாங்கத்தின் சேதன பசளை விநியோகம் மட்டு மாவட்டத்தில் சிறப்பாக முன்னெடுக்கப்படுகின்றது. ஜனாதிபதி கோட்டாபய ராஜபக்ஷவின் சுபிட்சத்தின் நோக்கு கொள்கை திட்டத்திற்கு அமைய நஞ்சற்ற நாட்டை கட்டியெழுப்பும் விசேட திட்டத்தின் கீழ் எதிர்வரும் பெரும்போக நெற் செய்கையில் பயன்படுத்துவதற்கு அரசாங்கத்தின் நிதியுதவியில் இலவசமாக சேதன பசளை வழங்கும் திட்டம் மட்டு மாவட்டத்தில் வெற்றிகரமாக முன்னெடுக்கப்படுகின்றது. இதற்கமைய காயங்குடா, கமநல சேவை பிரிவிலுள்ள வயல் கண்டங்களின் நெற் பயிர்களுக்கு தேவையான இலவச சேதன பசளை பொதிகளையும் திரவ பசளைகளையும் விநியோகிக்கும் நிகழ்வு இராஜாங்க அமைச்சர் சதாசிவம் வியாலேந்திரனினால் ஆரம்பித்து வைக்கப்பட்டது. இதற்கென விவசாய அமைச்சு 40 கோடி ரூபாவை ஒதுக்கியுள்ளது. கமநல அபிவிருத்தி திணைக்களத்தின் மட்டு மாவட்ட உதவி ஆணையாளர் கே.ஜெகநாத் உள்ளிட்ட பலர் இதில் கலந்து கொண்டனர். ", "URL": "https://www.itnnews.lk/2023/10/05/375437/", "Category": "Breaking News,தேசிய செய்திகள்", "Parent URL": null}