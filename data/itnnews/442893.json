{"Source": "ITN news", "Timestamp": "ඔක්තෝබර් 28, 2022 12:45", "Headline": "සුබසාධක ප්‍රතිලාභ සඳහා අයදුම්පත් කැඳවීම අදින් අවසන්", "News Content": "කිසිවෙක් අත්හැරෙන්න දෙන්න එපා තේමාව යටතේ රජය ක්‍රියාත්මක කරන සුබසාධක ප්‍රතිලාභ ලැබීම සදහා සුදුසු තැනැත්තන් හඳුනා ගැනිමේ වැඩසටහන සඳහා අයදුම්පත් කැඳවීම අදින් අවසන් වනවා. සුබසාධක ප්‍රතිලාභ සඳහා මේ වන විට අයදුම්කරුවන් ලක්ෂ 24ක් ප්‍රතිලාභ දත්ත පද්ධතියේ ලියාපදිංචි වී ඇති බව සුබසාධක ප්‍රතිලාභ මණ්ඩලය පවසනවා. ඉලක්ක ගත ප්‍රජාවෙන් සියයට 70කගේ තොරතුරු මේ වන විට පද්ධති ගත කර තිබෙනවා. ඉතිරි අයදුම්පත් සියයට තිහක ප්‍රමාණය ප්‍රාදේශිය ලේකම් කාර්යාලන්හි ගොනු ගත වී තිබෙනවා. එය ද කඩිනමින් පද්ධති ගත කිරීමට කටයුතු කරමින් සිටින බවයි සුබසාධක ප්‍රතිලාභ මණ්ඩලය පවසන්නේ. වැඩසටහනේ දෙවනි අදියර වන්නේ අයදුම්කරුවන්ගේ නිවාස වෙත ගොස් සිදු කරන තොරතුරු සංගණනයයි. එය  ලබන මාසයේ ආරම්භ කිරීමට නියමිතයි.     ", "URL": "https://www.itnnews.lk/2023/10/05/442893/", "Category": "දේශීය පුවත්", "Parent URL": null}