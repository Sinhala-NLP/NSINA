{"Source": "ITN news", "Timestamp": "අගෝස්තු 2, 2022 20:59", "Headline": "මුල්ලේරියාවේ වෙඩි තැබීමකින් ප්‍රාදේශීය සභා මන්ත්‍රීවරයෙක් ජීවිතක්ෂයට", "News Content": "කොටිකාවත්ත මුල්ලේරියාව ප්‍රාදේශීය සභාවේ මන්ත්‍රීවරයෙකු වෙඩි ප්‍රහාරයකට ලක්ව ජීවිතක්ෂයට පත්ව තිබෙනවා. මුල්ලේරියාව බැංකු හංදිය ආසන්නයේ රැදී සිටියදී යතුරුපැදියකින් පැමිණි නාදුනන පුද්ගලයෙකු මන්ත්‍රීවරයාට වෙඩි තබා ඇති බවට හෙලිවී තිබෙනවා. වෙඩි වැදීමෙන් තුවාල ලැබූ මන්ත්‍රීවරයා මුල්ලේරියාව මූලික රෝහලට ඇතුළත් කිරීමෙන් පසු මියගිය බවටයි පොලීසිය ප්‍රකාශ කළේ. මෙලෙස ඝාතනයට ලක්වුණේ කොටිකාවත්ත ප්‍රාදේශිය සභාවේ ශ්‍රී ලංකා පොදුජන පෙරමුණු මන්ත්‍රීවරයෙකු වූ සුමුදු රුක්ෂාන් පින්තු නමැත්තායි. වෙඩි තැබීමට හේතුව මෙතෙක් හෙළිවී නැති අතර මුල්ලේරියාව පොලීසිය වැඩිදුර පරීක්ෂණ ආරම්භ කර තිබෙනවා.             ", "URL": "https://www.itnnews.lk/2023/10/05/426555/", "Category": "Breaking News,නවතම පුවත්", "Parent URL": null}