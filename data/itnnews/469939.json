{"Source": "ITN news", "Timestamp": "மார்ச் 21, 2023 14:50", "Headline": "மீண்டும் சிக்கலில் டிரம்ப்", "News Content": "கடந்த 2016ம் ஆண்டு அமெரிக்க அதிபர் தேர்தல் நடந்தபோது, டிரம்ப் குறித்து பிரபல ஆபாச பட நடிகை ஸ்டோர்மி டேனியல்ஸ் (Stormy Daniels) தகவல் ஒன்றை தெரிவித்தார். தன்னுடன் டிரம்ப் நெருங்கிய உறவில் இருந்தார் என்று தெரிவித்தார். ஆனால், இதை டிரம்ப் திட்டவட்டமாக மறுத்தார். தேர்தலின்போது இந்த தகவல் வெளியானதால் அதுபற்றி ஸ்டோர்மி டேனியல்ஸ் பேசாமல் இருக்க 1.30 லட்சம் அமெரிக்க டொலர்கள் வழங்கப்பட்டதாக குற்றச்சாட்டு எழுந்தது. இந்த பணம், பிரசார நிதியில் இருந்து சட்டவிரோதமாக வழங்கப்பட்டதாக டிரம்ப் மீது வழக்கு தொடரப்பட்டது. இந்நிலையில் நடிகைக்கு பணம் கொடுத்ததாக கூறப்படும் வழக்கில் தான் கைது செய்யப்பட உள்ளதாக டிரம்ப் அறிவித்தார். வருகிற அதிபர் தேர்தலில் டிரம்ப் மீண்டும் போட்டியிடுவதாக அறிவித்து பிரசாரத்தில் ஈடுபட்டு வரும் நிலையில் இச்சம்பவம் பரபரப்பை ஏற்படுத்தியுள்ளது.   ", "URL": "https://www.itnnews.lk/2023/10/05/469939/", "Category": "Breaking News,சர்வதேச செய்திகள்", "Parent URL": null}