{"Source": "ITN news", "Timestamp": "පෙබරවාරි 13, 2023 12:42", "Headline": "හිරුණිකාට එරෙහි නඩුව යළි කැඳවීමට දින නියම වෙයි", "News Content": "කොළඹ නිදහස් චත්‍රරස්‍රයේදී නීතිවිරෝධී ලෙස පෙළපාලියක් පවත්වා පොලිස් නිලධාරීන්ගේ රාජකාරියට බාධා කිරීම සම්බන්ධයෙන් අධිකරණයට ඉදිරිපත් කර ඇපමත මුදාහැර සිටි පාර්ලිමේන්තු මන්ත්‍රි හිරුණිකා ප්‍රේමචන්ද්‍ර ඇතුළු 14 දෙනෙකුට එරෙහි පැමිණිල්ල ජුනි මස 5 වනදා යළි කැඳවීමට කොළඹ ප්‍රධාන මහේස්ත්‍රාත් අධිකරණය නියම කළා. මෙම පැමිණිල්ල කොළඹ ප්‍රධාන මහේස්ත්‍රාත් ප්‍රසන්න අල්විස් මහතා ඉදිරියේ අද කැදවූ අවස්ථාවේ  හිරුණිකා ප්‍රේමචන්ද්‍ර ඇතුළු සැකකරුවන් 14 දෙනා අධිකරණයේ පෙනී සිටියා. කුරුදුවත්ත පොලිසිය අධිකරණයට දැනුම් දුන්නේ සිද්ධිය සම්බන්ධයෙන් තවදුරටත් විමර්ශන සිදු කරන බවයි. ", "URL": "https://www.itnnews.lk/2023/10/05/460628/", "Category": "Breaking News,දේශීය පුවත්", "Parent URL": null}