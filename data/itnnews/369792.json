{"Source": "ITN news", "Timestamp": "ඔක්තෝබර් 17, 2021 11:07", "Headline": "මිනිපේ වම් ඉවුරු ඇළ ප්‍රතිසංස්කරණ කටයුතු ඉදිරි මාස 06ක කාලය තුළ අවසන් කිරීමට පියවර", "News Content": "මිනිපේ වම් ඉවුරු ඇළ ප්‍රතිසංස්කරණ කටයුතු ඉදිරි මාස 06ක කාලය තුළදී අවසන් කිරීමට තීරණය කර තිබෙනවා. හසලක උඩුවෙළ සංස්කෘතික මධ්‍යස්ථානයේ පැවති මිනිපේ කන්න රැස්වීමේ දී මහනුවර දිස්ත්‍රික් ලේකම් චන්දන තෙන්නකෝන් මහතා මේ පිළිබඳව දැනුම් දුන්නා. ආසියා සවර්ධන බැංකුවේ ප්‍රතිපාදන මත රුපියල් මිලියන 2,600 ක වියදමින් මිනිපේ වම් ඉවුර ඇළ පුනරුත්ථාපන ව්‍යාපෘතිය ක්‍රියාත්මකයි. පියවර 4 කින් යුතු මිනිපේ වාරි ව්‍යාපෘතියට හෙක්ටාර 7,500 ක වපසරියක් අයත් වනවා. මෙම වැඩසටහනෙන් ප්‍රතිලාභ ලබන ගොවි පවුල් සංඛ්‍යාව 15,000 ක්. මිනිපේ අමුණේ සිට වස්ගමුව ජාතික වනෝද්‍යානය දක්වා වන ඇළ මාර්ගයේ කිලෝමීටර් 74ක් දුරට සංවර්ධනය කිරීම ද මෙම සංවර්ධන ව්‍යාපෘතියට අයත් වනවා. අමුණේ වේල්ලා මීටර් 3.5 කින් උස්කොට රන්ටැඹේ ජලාශයෙන් පිටවන වැඩි ජල ධාරිතාව රැස්කිරීමට ද යෝජිතයි.         ", "URL": "https://www.itnnews.lk/2023/10/05/369792/", "Category": "Breaking News,දේශීය පුවත්", "Parent URL": null}