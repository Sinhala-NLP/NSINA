{"Source": "ITN news", "Timestamp": "அக்டோபர் 20, 2022 13:01", "Headline": "கோதுமை மாவின் விலை மீண்டும் குறைப்பு", "News Content": "கோதுமை மாவின் விலை மீண்டும் குறைக்கப்பட்டுள்ளது. 290 ரூபாவுக்கு விற்பனை செய்யப்பட்ட ஒரு கிலோ கோதுமை மா 25 ரூபாவால் குறைக்கப்பட்டுள்ளதாக அத்தியாவசிய பொருட்கள் இறக்குமதியாளர்கள் சங்கம் தெரிவித்துள்ளது. இதற்கமைய ஒரு கிலோ கோதுமை மாவின் புதிய விலை 265 ரூபாவென அத்தியாவசிய பொருட்கள் இறக்குமதியாளர்கள் சங்கம் அறிவித்துள்ளது. புறக்கோட்டை சந்தையில் ஒரு கிலோ கிராம் கோதுமை மாவின் மொத்த விலை 265 ரூபாவாக விற்பனை செய்யப்படுகிறது. கடந்த இரு வாரங்களுக்கு முன்னர் கோதுமை மாவிற்கு ஏற்பட்ட தட்டுப்பாடு காரணமாக மாவின் விலை பெருமளவு உயர்வடைந்தது. சில பகுதிகளில் ஒரு கிலோ கோதுமை மா 400 ரூபா வரை விற்பனை செய்யப்பட்டது. தற்போது ஒரு கிலோ கோதுமை மா 265 ரூபாவாக குறைவடைந்துள்ளது. இந்நிலையில் பாண் உள்ளிட்ட கோதுமை மா சார்ந்த உற்பத்தி பொருட்களின் விலை குறைக்கப்பட வேண்டுமென நுகர்வோர் கோரிக்கை விடுத்துள்ளனர். ", "URL": "https://www.itnnews.lk/2023/10/05/441573/", "Category": "Breaking News,தேசிய செய்திகள்,வணிகம்", "Parent URL": null}