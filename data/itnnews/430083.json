{"Source": "ITN news", "Timestamp": "අගෝස්තු 20, 2022 17:03", "Headline": "ඇමෙරිකාවෙන් යුක්‍රේනයට ඩොලර් මිලියන 775ක වටිනාකමින් යුතු අවි ආයුධ තොගයක්", "News Content": "ඇමෙරිකා ඩොලර් මිලියන 775ක වටිනාකමින් යුතු අවි ආයුධ යුක්‍රේනයට ලබා දීමට ඇමෙරිකා එක්සත් ජනපදය කටයුතු කළා. අධිවේගී මිසයිල නාශක අවි ද මෙම ආයුධ තොගයට අයත් බවයි විදෙස් මාධ්‍ය සඳහන් කළේ. රුසියාවේ මිසයිල රේඩාර් පද්ධතියට මෙමගින් හානි සිදුකළ හැකි බව යුද විශ්ලේෂකයන් පවසනවා. නව තාක්ෂණයෙන් නිර්මාණය කර ඇති හයිමාස් වර්ගයේ රොකට් ගිනි අවි මෙන්ම ටෝ වර්ගයේ මිසයිල ද යුක්‍රේනයට ලබා දීමට ඇමෙරිකාව පියවර ගත්තා. පසුගිය අප්‍රේල් මාසයේදී මුහුදුබත්වීමට ලක්වූ රුසියාවේ මොස්ක්වා යුද නෞකාවට ප්‍රහාර එල්ලකළේද මෙවැනි අධිතාක්ෂණික අවි වලින් බවයි වාර්තා වන්නේ.       ", "URL": "https://www.itnnews.lk/2023/10/05/430083/", "Category": "ජාත්‍යන්තර පුවත්", "Parent URL": null}