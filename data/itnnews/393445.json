{"Source": "ITN news", "Timestamp": "පෙබරවාරි 5, 2022 19:31", "Headline": "අත්තනෝමතික ලෙස විදුලිය කැපීම් පිළිබඳ නීතිය ක්‍රියාත්මක කරනවා – මහජන උපයෝගිතා කොමිසම", "News Content": "ජනතාව අපහසුතාවට පත් කරමින් සිදු කෙරෙන අත්තනෝමතික විදුලිය කැපීම් සම්බන්ධයෙන් නීතිය ක්‍රියාත්මක කර ඇති බව මහජන උපයෝගිතා කොමිෂන් සභාවේ සභාපති ජනක රත්නායක පවසනවා. මේ අතර ලංකා විදුලිබල මණ්ඩලය පවසන්නේ, අරපිරිමැස්මෙන් විදුලිය පරිභෝජනය කරන්නේ නම්, කප්පාදුවකින් තොරව විදුලිය ලබාදීමට හැකි බවයි. බලාගාර කිහිපයක ඇතිවී තිබෙන හදිසි බිද වැටීම් මෙන්ම අවශ්‍ය ඉන්ධන ලබාගැනීමේ ගැටලු හේතුවෙන් ඉල්ලුමට සරිලන විදුලිය සැපයීමේ අර්බුදයක් මතුව තිබෙනවා. සිදු කර ඇති නිරීක්ෂණ මගින් පෙන්වා දී ඇත්තේ මහජන විදුලි පරිභෝජනය සවස 6 සිට රාත්‍රී 10 දක්වා වැඩි වී ඇති බවයි. ඇතැම් දිනවල මෙය මෙගාවොට් 2750 ඉක්මවා ගොස් තිබෙනවා. කෙසේවෙතත් විදුලිබල මණ්ඩලය, මහජන උපයෝගිතා කොමිෂන් සභාව, තෙල් සංස්ථාව, රජය හා මහජනතාව එක්ව මෙම ගැටලු නිරාකරණයට අවශ්‍ය පියවර ගැනීමේ කාලය එළඹ ඇති බව අවධාරණය කෙරෙනවා.     ", "URL": "https://www.itnnews.lk/2023/10/05/393445/", "Category": "දේශීය පුවත්", "Parent URL": null}