{"Source": "ITN news", "Timestamp": "ඔක්තෝබර් 21, 2022 18:16", "Headline": "අධ්‍යාපන අමාත්‍යාංශයෙන් නිවේදනයක්", "News Content": "මෙම වසරේ පහ ශ්‍රේණිය ශිෂ්‍යත්ව විභාගය මෙන්ම ලබන වසරේ අ.පො.ස. උසස්පෙළ විභාගය පැවැත්වීම හා 2022 පාසල් වර්ෂයේ තුන්වන වාරය ආරම්භ කිරීම සහ අවසන් කිරීම සම්බන්ධයෙන් අධ්‍යාපන අමාත්‍යාංශය නිවේදනයක් නිකුත් කරනවා. මෙවර පහ ශ්‍රේණිය ශිෂ්‍යත්ව විභාගය පැවැත්වීමට තිරණය කර ඇත්තේ ලබන දෙසැම්බර් 18 වනදායි. අපොස උසස්පෙළ විභාගය ලබන වසරේ ජනවාරි 23 වනදා සිට පෙබරවාරි 17 වෙනිදා දක්වා පැවැත්වෙනවා. ඒ අනුව ලබන වසරේ පාසල්වල දෙවන හා තුන්වන වාරය ආරම්භ කරන මෙන්ම අවසන් කරන දින ප්‍රකාශයට පත් කෙරුණා. මේ අතර ලබන සදුදාට යෙදී ඇති දීපාවලී දින උත්සවය වෙනුවෙන් දෙමළ පාසල්වල අවශ්‍යතාව සලකා බලා ඊට පසුදින එනම් ලබන 25 වනදා එම පාසල්වලට නිවාඩු ලබාදී තිබෙනවා. ඒ වෙනුවෙන් ලබන 29 වන සෙනසුරාදා දෙමළ පාසල් පැවැත්විය යුතු බවත් අධ්‍යාපන අමාත්‍යාංශය නිවේදනය කරනවා.       ", "URL": "https://www.itnnews.lk/2023/10/05/441735/", "Category": "Breaking News,දේශීය පුවත්", "Parent URL": null}