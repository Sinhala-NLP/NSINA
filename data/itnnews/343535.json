{"Source": "ITN news", "Timestamp": "ஜூன் 18, 2021 13:04", "Headline": "நாடளாவிய ரீதியில் தடுப்பூசி வேலைத்திட்டம் தொடர்ந்தும் வெற்றிகரமாக முன்னெடுப்பு..", "News Content": "கொரோனா தொற்று பரவலை கட்டுப்படுத்துவதற்காக நாடளாவிய ரீதியில் ஆரம்பிக்கப்பட்டுள்ள தடுப்பூசி வேலைத்திட்டம் வெற்றிகரமாக முன்னெடுக்கப்படுகிறது. வேலைத்திட்டத்தை மேலும் செயற்தின் மிக்கதாகவும், உரிய செயன்முறைகளுக்கமைய முன்னெடுக்கவும் அரசாங்கம் நடவடிக்கை எடுத்துள்ளது. இதற்கமைய எஸ்ட்ரா ஷெனேக்கா கொவிஷீல்ட் தடுப்பூசியின் முதல் டோஸினை பெற்றுக்கொண்டவர்களின் எண்ணிக்கை 9 இலட்சத்து 25 ஆயிரத்து 242 ஆக அதிகரித்துள்ளது. குறித்த தடுப்பூசியின் 2ம் டோஸினை இதுவரை 3 இலட்சத்து 56 ஆயிரத்து 610பேர் பெற்றுக்கொண்டுள்ளனர். சைனோபாம் தடுப்பூசியின் முதல் டோஸ் 14 இலட்சத்து ஆயிரத்து 455 பேருக்கு வழங்கப்பட்டுள்ளது. அதன் இரண்டாவது டோஸ் 3 இலட்சத்து 82 ஆயிரத் 972 பேருக்கு வழங்கப்பட்டுள்ளதாக சுகாதார பிரிவு குறிப்பிட்டுள்ளது. இந்நிலையில் ஸ்புட்னிக் தடுப்பூசியின் முதல் டோஸை பெற்றவர்களின் எண்ணிக்கை 64 ஆயிரத்து 986 ஆக உயர்வடைந்துள்ளது. அதன் 2வது டோஸினை 8 ஆயிரத்து 991 பேருக்கு வழங்குவதற்கு நடவடிக்கை எடுக்கப்பட்டது. இதேவேளை கொழும்ப மாநகர சபையின் பொதுசுகாதார திணைக்களத்தின் தொற்று நோய் ஆய்வு பிரிவு மற்றும் இராணுவத்தின் மகளீர் பிரிவு இணைந்து சைனோபாம் தடுப்பூசியின் 2வது டோஸை வழங்கும் பணிகளை கிருலப்பனையில் முன்னெடுத்துள்ளன. குருந்தகவல் ஊடாக தடுப்பு மருந்து வழங்வுதற்கான நேரம் பொதுமக்களுக்கு வழங்கப்பட்டுள்ளது. இந்நிலையில் முதலீட்டு வலையங்களை சேர்ந்த ஊழியர்களுக்கு கொரோனா தடுப்பூசி ஏற்றும் செயற்பாடு தொடர்ந்தும் இடம்பெற்று வருகின்றது. குறித்த செயற்பாட்டை துரிதப்படுத்துவதற்காக ஒரு இலட்சத்து 30 ஆயிரம் தடுப்பூசிகளை முதலீட்டு வலையங்களுக்கென வழங்குவதற்கு ஜனாதிபதியுடன் கலந்துரையாடியுள்ளதாக அமைச்சர் நாமல் ராஜபக்ஷ தெரிவித்துள்ளார். கண்டி மாவட்டத்தின் சிரேஷ்ட பிரஜைகளுக்கு கொவிட் தடுப்பு மருந்து ஏற்றும் பணிகள் ஆரம்பமாகியுள்ளன. மாவட்டத்தின் உயர் மகளீர் கல்லூரி மற்றும் மஹநாம, டீ.எஸ் சேனாநாயக்க ஆகிய கல்லூரிகளில் இதற்கான ஏற்பாடுகள் மேற்கொள்ளப்பட்டுள்ளன. ", "URL": "https://www.itnnews.lk/2023/10/05/343535/", "Category": "Breaking News,அண்மைய செய்திகள்,தேசிய செய்திகள்", "Parent URL": null}