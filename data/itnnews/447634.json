{"Source": "ITN news", "Timestamp": "නොවැම්බර් 26, 2022 11:22", "Headline": "ඉම්රාන් ඛාන්ට පාකිස්ථාන බුද්ධි අංශ වෙතින් දැනුම්දීමක්", "News Content": "අද දිනයේ රාවල් පිණ්ඩි හිදී පැවැත්වෙන රැලියට සහභාගී නොවන ලෙසට හිටපු අග්‍රාමාත්‍ය ඉම්රාන් ඛාන් වෙත පාකිස්ථාන බුද්ධි අංශ දැනුම් දී තිබෙනවා. පාකිස්ථාන බුද්ධි අංශ සදහන් කර ඇත්තේ අද දින පැවැත්වෙන රැලියට ආයුධ රැගත් පුද්ගලයෙකු හෝ කණ්ඩායමක් පැමිණ ප්‍රහාරයක් එල්ල කිරීමේ අවදානමක් පිළිබඳ තමන්ට අනාවරණ වී ඇති බවයි. පසුගිය   තුන්වැනිදා   ඉම්රාන් ඛාන් සහභාගී වූ රැළියකට එල්ල වූ වෙඩි ප්‍රහාරයකින් ඔහුගේ පාදයකට හානි සිදු වුණා. වහා මැතිවරණයක් පවත්වන ලෙස ඉල්ලමින් ඉම්රාන් ඛාන්ගේ පීටීඅයි පක්ෂය පසුගිය ඔක්තෝබර් මස 28 ලාහෝරයේ සිට විරෝධතා පාගමනක් ආරම්භ කළා. එම විරෝධතා පාගමන ඉස්ලාමාබාද් නගරය දක්වා ගමන් කිරීමට නියමිතයි.   ", "URL": "https://www.itnnews.lk/2023/10/05/447634/", "Category": "ජාත්‍යන්තර පුවත්", "Parent URL": null}