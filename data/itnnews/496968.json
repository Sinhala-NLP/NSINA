{"Source": "ITN news", "Timestamp": "ජූලි 3, 2023 12:59", "Headline": "වගා හානි සම්බන්ධව පැමිණිලි 320ක්", "News Content": "මෙම වසරේ පළමු කාර්තුව තුළ දී වනසතුන් සිදු කරන ලද වගා හානි සම්බන්ධව පැමිණිලි 320ක් ලැබී ඇති බව හෙක්ටර් කොබ්බෑකඩුව ගොවි කටයුතු පුහුණු හා පර්යේෂණ ආයතනය සඳහන් කරනවා මෙම වසරේ දෙවැනි කාර්තුව තුළ ද වගා හානි වාර්තා වෙමින් පවතින බවත් මෙම කාර්තුව අවසන් වීමෙන් පසු ඒ සම්බන්ධව වාර්තාවක් ලබා දෙන බවත් එම ආයතනය පෙන්වා දෙනවා කෘෂිකර්ම අමාත්‍ය මහින්ද අමරවීර මහතා මෙම වසරේ වනසතුන්ගෙන් සිදු වූ වගා හානි සම්බන්ධව වාර්තාවක් ලබා දෙන ලෙස එමආයතනයට දැනුම් දී තිබෙන බවයි වාර්තා වන්නේ . මෙම වගා හානි අතරින් වැඩිම වගා හානියක් සිදු කර තිබෙන්නේ රිළවුන්ගෙන් බව පෙනී ගොස් ඇති අතර වගා හානි සිදු කරන අනෙකුත් සතුන් අතර පිළිවෙළින් වල්ඌරා, මොණරා, දඩුලේනා, ඉත්තෑවා හා වඳුරන් ද අයත් වනවා . වන සතුන්ගෙන් සිදුවන වගා හානි වළක්වා ගැනීම සඳහා කෘෂිකර්ම අමාත්‍යාංශයේ ඉල්ලීම පරීදි හෙක්ටර් කොබ්බෑකඩුව ගොවි කටයුතු පර්යේෂණ හා පුහුණු ආයතනය පසුගිය වසරේ දී ගොවි ජන සේවා වසම් 464ක වගා හානි සම්බන්ධව පුළුල් විමර්ශනයක් සිදු කර ඇති බවයි පැවසෙන්නේ . එම වාර්තාව අනුව ද මෙරට වගාවන්ට වැඩිපුරම හානි කරන සත්ත්වයා රිළවා බව සනාථ වී තිබෙනවා විශේෂයෙන් පොල් ත්‍රිකෝණය තුළ පසුගිය වසරට පමණක් පොල් ගෙඩි මිලියන 200ක් රිළවුන් විනාශ කර දමා ඇති බවද හෙක්ටර් කොබ්බෑකඩුව ගොවිකටයුතු පර්යේෂණ හා පුහුණු ආයතනය කළ පරීක්ෂණවලින් හෙළි වී තිබෙන බව සඳහන් ", "URL": "https://www.itnnews.lk/2023/10/05/496968/", "Category": "දේශීය පුවත්", "Parent URL": null}