{"Source": "ITN news", "Timestamp": "டிசம்பர் 19, 2022 12:24", "Headline": "ஹங்வெல்ல மற்றும் களுத்துறை ஆகிய பகுதிகளில் இருவேறு கொலை சம்பவங்கள் பதிவு..", "News Content": "ஹங்வெல்ல பிரதேச வர்த்தகர் ஒருவர் சுட்டுக்கொல்லப்பட்டுள்ளார். ஹங்வெல்ல பொலிஸ் பிரிவிற்குட்பட்ட பகுதியில் உணவகம் ஒன்றை நடத்திச்செல்லும் 46 வயதான வர்த்தகர் ஒருவரே துப்பாக்கிச்சூட்டுக்கு இலக்காகியுள்ளார். மோட்டார் சைக்கிளில் வருகை தந்த இருவர் துப்பாக்கி பிரயோகத்தை மேற்கொண்ட நிலையில் காயமடைந்த வர்த்தகர் பாதுக்க வைத்தியசாலையில் அனுமதிக்கப்பட்டதன் பின்னர் சிகிச்சை பலனின்றி உயிரிழந்துள்ளார். துப்பாக்கி பிரயோகம் மேற்கொள்ளப்பட்டமைக்கான காரணம் கண்றியப்படாத நிலையில் சம்பவம் தொடர்பில் பொலிஸ் விசாரணைகள் முன்னெடுக்கப்பட்டுள்ளன. இதேவேளை களுத்துறை பஸ் தரிப்பிடத்தை அண்மித்த பகுதியில் கூரிய ஆயுதங்களால் தாக்கப்பட்டு நபர் ஒருவர் கொலை செய்யப்பட்டுள்ளார். களுத்துறை தெற்கு பகுதியை சேர்ந்த 30 வயதான நபர் ஒருவரே உயிரிழந்துள்ளார். கொலையுடன் தொடர்புடைய சந்தேக நபர் கைதுசெய்யப்பட்டுள்ளதாகவும், தனிப்பட்ட பிரச்சினையே கொலைக்கான காரணமென ஆரம்பக்கட்ட விசாரணைகளிலிருந்து தெரியவந்துள்ளது. ", "URL": "https://www.itnnews.lk/2023/10/05/451090/", "Category": "Breaking News,தேசிய செய்திகள்", "Parent URL": null}