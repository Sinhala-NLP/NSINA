{"Source": "ITN news", "Timestamp": "මාර්තු 6, 2023 11:04", "Headline": "ගවයින්ට වැළඳී ඇති වසූරිය කිනිතුල්ලන්ගෙන් සහ මැස්සන්ගෙන් බෝවන බවට සැකයක්", "News Content": "කිලිනොච්චියේ ගවයින්ට වැළඳී ඇති වසූරිය කිනිතුල්ලන්ගෙන් සහ මැස්සන්ගෙන් බෝවන බවට සැකයක්. මේ වන විටත් 30 කටගවයින් අධික මැරිලා ! කිලිනොච්චිය දිස්ත්‍රික්කයේ ප්‍රදේශ කිහිපයක ගවයින් හට වැළඳී ඇති වසූරිය තත්වය වේගයෙන් පැතිරෙන් බවටත් එය පාලනය කරගැනීමට නොහැකි තත්වයක් උදා වී ඇතැයිද පශුසම්පත් නිලධාරීන් පවසනවා. පූනකරී , කරච්චි, ඉයක්කච්චි, පලෙයි, ඌරතීපුරම් ආදි ප්‍රදේශ කිහිපයක ගවයින් විශාල ප්‍රමාණයකට මේ වන විටත් සිරුරේ ගෙඩි ප්‍රමාණයක් වැළඳී තුවාල වී ඇති අතර ඉන් 30 කට අධික ප්‍රමාණයක් මිය ගොස් තිබෙනවා. පවතින තත්වය පිළිබඳ පරික්ෂණ සිදුකරන ලද පශුසම්පත් හා සෞඛ්‍ය දෙපාර්තමේන්තුවේ පශුවෛද්‍ය සුබ්‍රමණියම් ගජරංජන් මහතා පවසා සිටියේ, ‘මේ වසූරිය වැනි රෝගය වෛරසයක් වගේ පැතිරෙන අවදානමක් පවතින බවයි. “කිනිතුල්ලන්ගෙන් සහ මැස්සන්ගෙන් තවත් ගවයෙකුට රොගය පැතිරෙන අවදානම වැඩිවෙලා.. ඒ නිසා සමස්ත ගවයින්ම අවදානමේ… මේ තත්වය 2020 ත් ඇතිවුණා. එහිදී රෝගය පාලනය කරගන්න පුලුවන් වුණා. නමුත් මේ වතාවේ අපහසු වෙලා තියෙන්නේ මේ වන විටත් ගොවීන්ට අවශ්‍ය උපදෙස් ලබාදීලා තියෙන්නේ…. ඒ උපදෙස් වලට අනුව ක්‍රියාකළොත් රෝගය පාලනය කරගන්න පුලුවන්. පුලුවන්තරම් ගවයින් හුදකලා කලයුතුයි. එවිට පැතිරීම වැළකෙනවා….” මීට පෙරද කිලිනොච්චිය දිස්ත්‍රික්කයට බලපෑ අධික සීතලක් හේතුවෙන් ගවයින් දහසකට අධික පිරිසක් මිය ගොස් තිබුණු අතර ගවයින්ගේ හිමිකරුවන් දැඩි අසරණ තත්වයකට පත්ව සිටිනවා.   ", "URL": "https://www.itnnews.lk/2023/10/05/465639/", "Category": "Breaking News,දේශීය පුවත්", "Parent URL": null}