{"Source": "ITN news", "Timestamp": "மே 16, 2022 15:51", "Headline": "அமைச்சுப் பொறுப்புக்களின்றி அரசாங்கத்திற்கு ஒத்துழைப்பு வழங்க 10 சுயாதீன குழுக்கள் தீர்மானம்..", "News Content": "ஸ்ரீ லங்கா சுதந்திர கட்சி மற்றம் 10 சுயாதீன கட்சிகளின் பிரதிநிகள் பிரதமர் ரணில் விக்ரமசிங்கவை இன்று காலை சந்தித்தனர். பிரதமர் அலுவலகத்தில் சந்திப்பு இடம்பெற்றது. ஸ்ரீ லங்கா சுதந்திர கட்சியை பிரதிநிதித்துவப்படுத்தி தயாசிறி ஜயசேகர, ரஞ்சித் சியம்பலாப்பிட்டிய மற்றும் துஷ்மந்த மித்திரப்பால ஆகிய உறுப்பினர்கள் சந்திப்பில் கலந்துக்கொண்டனர். 10 சுயாதீன கட்சிகளை பிரதிநிதித்துவப்படுத்தி வணக்கத்துக்குரிய அத்துரலிய ரத்தண தேரர், உதய கம்மன்பில, வாசுதேவ நாணயக்கார, டிரான் அலஸ், அசங்க நவரத்ண, விஜயதாஸ ராஜபக்ஷ ஆகிய உறுப்பினர்கள் கலந்துக்கொண்டிருந்ததாக பிரதமர் அலுவலகம் தெரிவித்துள்ளது. அரசாங்கத்தை முன்னெடுத்துச்செல்ல தாம் ஒத்துழைப்பு வழங்குவதாக சந்திப்பில் கலந்துக்கொண்ட 10 சுயாதீன கட்சிகளும் அறிவித்துள்ளன. எனினும் எந்தவொரு அமைச்சுப்பொறுப்புக்களையும் ஏற்க தயாரில்லையெனவும் அவர்கள் தெரிவித்துள்ளனர் ", "URL": "https://www.itnnews.lk/2023/10/05/411686/", "Category": "Breaking News,தேசிய செய்திகள்", "Parent URL": null}