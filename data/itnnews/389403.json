{"Source": "ITN news", "Timestamp": "ජනවාරි 18, 2022 11:00", "Headline": "චීන ජනපති 2022 ලෝක ආර්ථික සංසදයේ වීඩියෝ සම්මන්ත්‍රණයට එක්වෙයි", "News Content": "චීන ජනාධිපති ෂි ජින් පිං මහතා ඊයේ ( 17 ) බෙයිජිං හිදී  2022 ලෝක ආර්ථික සංසදයේ වීඩියෝ සම්මන්ත්‍රණයට සහභාගී වී දේශනයක් පැවැත්වීය. මෙම වසරේ ජනාධිපතිවරයා සහභාගී වූ පළමු වැදගත් බහුපාර්ශ්වික රාජ්‍යතාන්ත්‍රික ක්‍රියාකාරකම මෙයයි. වර්තමාන බරපතළ අභියෝගවලට මුහුණ දී  කොරොනා වසංගතය තුරන් කර ආර්ථික හා සමාජීය අංශ සම්පූර්ණයෙන්ම ප්‍රවර්ධනය කිරීමට විවිධ රටවල් උත්සාහ කළ යුතු යැයි ෂි ජින් පිං මහතා පෙන්වා දුන්නේය. විවිධ රටවල් සැබෑ බහුපාර්ශ්වවාදයට අනුගත විය යුතු අතර විවෘත ලෝක ආර්ථිකයක් ගොඩනැගීම ප්‍රවර්ධනය කළ යුතු බව ෂී ජින්පිං මහතා පැවසීය. සාමකාමී සංවර්ධනය සහ ජයග්‍රාහී සහයෝගීතාව ලෝකයේ නිවැරදි මාවත වන අතර සියලු ආකාරයේ ඒකපාර්ශ්වවාදයට, ආරක්ෂණවාදයට සහ සියලු ආකාරයේ අධිපතිවාදයට හා බල දේශපාලනයට විරුද්ධ විය යුතු බවද චීන ජනාධිපතිවරයා එහිදී සඳහන් කළේය. චීන ආර්ථිකයේ සමස්ත වර්ධන ප්‍රවණතාව මනා තත්ත්වයක පවතී. පසුගිය වසරේ චීනයේ දළ දේශීය නිෂ්පාදිත වටිනාකම 8%කින් පමණ වර්ධනය වී ඇත. චීන ආර්ථිකය දිගුකාලීන ව යහපත් අතට හැරීමේ තත්ත්වය නොවෙනස්ව පවතී. චීන ආර්ථිකයේ ඉදිරි ප්‍රගමනය පිළිබඳව දැඩි විශ්වාසයක් ඇති බවද  ෂී ජින් පිං මහතා සඳහන් කළේ ය. බෙයිජිං ශීත ඍතු ඔලිම්පික් ක්‍රීඩා උළෙල හා පැරාලිම්පික් ක්‍රීඩා උළෙල ළඟදී ම ආරම්භ වෙයි. ලෝකය වෙත, චාම්, සුරක්ෂිත හා අසිරිමත් ඔලිම්පික් සැණකෙළියක් ඉදිරිපත් කිරීමට චීනය සූදානමින් සිටින බව ද හෙතෙම කියා සිටියේය. ", "URL": "https://www.itnnews.lk/2023/10/05/389403/", "Category": "ජාත්‍යන්තර පුවත්", "Parent URL": null}