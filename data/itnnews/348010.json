{"Source": "ITN news", "Timestamp": "ජූලි 9, 2021 11:48", "Headline": "මෙරට රැදී සිටින විදේශිකයින්ගේ විසා බලපත් කාලය දීර්ඝ කෙරේ", "News Content": "මෙරට රැදී සිටින විදේශිකයින් ලබාගෙන ඇති සියලුම වීසා බලපත්‍රවල වලංගු කාලය අද සිට අගෝස්තු  30 දක්වා දීර්ඝ කිරීමට ආගමන හා විගමන දෙපාර්තමේන්තුව තීරණය කර තිබෙනවා. එම කාලය තුළ කල් ඉකුත්වන වීසා සදහා ගාස්තුව පමණක් අය කරන අතර දඩ මුදල් අය නොකරන බවයි එම දෙපාර්තමේන්තුව සදහන් කරන්නේ. මේ අතර මේ දක්වා මෙරටින් කොරෝනා ආසාදිතයින් දෙලක්ෂ හැටනවදහස් නවසිය හතලිස් හය දෙනෙකු හමුවී තිබෙනවා. ඒ අතරින් විසිහත්දහස් එකොළොස් දෙනෙකු රෝහල්ගතව ප්‍රතිකාර ලබන අතර මෙරට සුවය ලැබූ සමස්ත කොරෝනා ආසාදිතයින් සංඛ්‍යාව දෙලක්ෂ තිස් නව දහස් පන්සිය අසූහතරක්. කොරෝනා මරණ තුන්දහස් තුන්සිය අනූ එකක් ද සිදුව තිබෙනවා. ඊයේ දිනය තුළ මෙරටදී සිදුකළ ඇති පීසීආර් පරික්ෂණ සංඛ්‍යාව 10559 ක් බවයි සෞඛ්‍ය අංශ පවසන්නේ. ", "URL": "https://www.itnnews.lk/2023/10/05/348010/", "Category": "දේශීය පුවත්", "Parent URL": null}