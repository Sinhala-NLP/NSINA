{"Source": "ITN news", "Timestamp": "පෙබරවාරි 11, 2022 12:37", "Headline": "කැන්ගරුවන්ට එරෙහි විස්සයි විස්සට සැරසෙන සිංහයින්", "News Content": "සංචාරක ශ්‍රී ලංකා කණ්ඩායම හා ඕස්ට්‍රේලියාව අතර සිඩ්නි නුවරදී  පැවැත්වෙන පළමු පන්දුවාර විස්සයි විස්ස තරගය අද ආරම්භ වීමට නියමිතයි. ඕස්ට්‍රේලියා කණ්ඩායමට ඒරන් ෆින්ච් නායකත්වය ලබා දෙන අතර ශ්‍රී ලංකා කණ්ඩායම මෙහෙයවන්නේ දසුන් චානකයි. ඩේවිඩ් වෝනර් සහ මිෂෙල් මාෂ් විවේක ගැන්වීමට ඕස්ට්‍රේලියා ක්‍රිකට් බලධාරින් තීරණය කර තිබෙනවා. බෙන් මැක්ඩොමට් සහ ජෝෂ් ඉන්ග්ලිස් නවක ක්‍රීඩකයන්ලෙස ඕස්ට්‍රේලියා කණ්ඩායමට එක්වීමට නියමිතයි. ශ්‍රී ලංකා කණ්ඩායම එක්සත් අරාබි එමීර් රාජ්‍ය යේ දී දක්ෂතා අතරට පැමිණීමත් සමග මෙවර තම ස්ථාවරය පවත්වාගෙන යනු ඇති බවයි ක්‍රිකට් විචාරකයන් පවසන්නේ. පැතුම් නිශ්ශංක සහ චරිත් අසලංක පිතිකරණ ලැයිස්තුවේ බලාපොරොත්තු තබා ගත හැකි ක්‍රිඩකයන් දෙදෙනෙකු බව ක්‍රිකට් විචාරකයන් පෙන්වා දෙනවා. තුන් ඉරියව් ක්‍රිඩක වනිදු හසරංග ද  දක්ෂතා අතරට පැමිණෙනු ඇති බවයි විශ්වාස කෙරෙන්නේ. ඩුබායිහිදී ඕස්ට්‍රේලියාවට එරෙහිව ඔහු දැක්වූ දක්ෂතා අනුව ඕස්ට්‍රේලියා ක්‍රිඩකයින්ට අභියෝගයක් වීමේ හැකියාව පවතිනවා.     ", "URL": "https://www.itnnews.lk/2023/10/05/394460/", "Category": "ක්‍රීඩා,දේශීය පුවත්", "Parent URL": null}