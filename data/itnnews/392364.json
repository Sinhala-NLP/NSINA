{"Source": "ITN news", "Timestamp": "ஜனவரி 31, 2022 11:48", "Headline": "ரயிலில் மோதி இருவர் உயிரிழந்துள்ளனர்..", "News Content": "ஜா – எல மற்றும் ஹிங்குராங்கொட பகுதிகளில் ரயிலில் மோதி இருவர் உயிரிழந்துள்ளனர். ஜா – எல பொலிஸ் பிரிவிற்குட்பட்ட குடாஹக்கபொல பகுதியில் ரயில் சமிஞ்சையை மீறி முச்சக்கர வண்டியொன்று ரயில் கடவையை கடக்க முற்பட்ட போது கொழும்பு – கோட்டையிலிருந்து சிலாபம் நோக்கிய ரயிலில் மோதுண்டுள்ளது. சம்பவத்தில் 31 வயதான நபர் ஒருவர் உயிரிழந்துள்ள நிலையில், மற்றுமொருவர் தப்பிச்சென்றுள்ளார். ஹிங்குராங்கொட பகுதியில் மட்டக்களப்பிலிருந்து கொழும்பு நோக்கி பயணித்த சரக்கு ரயிலில் மோதி 40 வயதான நபரொருவர் உயிரிழந்துள்ளார். இதனிடையே டிக்கோயா க்ளங்கள் வைத்தியசாலையில் பணிபுரியும் ஊழியர்களை ஏற்றிச்சென்ற வேன் ஒன்று வனராஜா பகுதியில் 20 அடி பள்ளத்தில் வீழ்ந்து விபத்திற்குள்ளானது. சம்பவத்தில் 9 பேர் காயமடைந்த நிலையில், வைத்தியசாலையில் அனுமதிக்கப்பட்டுள்ளனர். வேனின் வேகத்தை சாரதியால் கட்டுப்படுத்த முடியாமையினால் விபத்து நேர்ந்துள்ளமை ஆரம்பகட்ட பொலிஸ் விசாரணையில் தெரியவந்துள்ளது. விபத்து தொடர்பில் ஹெட்டன் பொலிஸார் மேலதிக விசாரணைகளை முன்னெடுத்துள்ளனர்.\nஇதேவேளை ", "URL": "https://www.itnnews.lk/2023/10/05/392364/", "Category": "Breaking News,தேசிய செய்திகள்", "Parent URL": null}