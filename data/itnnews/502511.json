{"Source": "ITN news", "Timestamp": "ජූලි 25, 2023 12:13", "Headline": "විනිසුරු වැටුප්වලින් උපයන විට ගෙවීමේ බද්දට එරෙහි අතුරු තහනම තවත් දික් නොවෙයි", "News Content": "විනිසුරුවරුන්ගේ වැටුප්වලින් උපයනවිට ගෙවීමේ බද්ද අයකිරීම වළක්වාලමින් පනවා තිබූ අතුරු තහනම් නියෝගය තවදුරටත් දීර්ඝ නොකිරීමට අභියාචනාධිකරණය නියෝග කළා. පංච පුද්ගල විනිසුරු මඩුල්ලේ බහුතර විනිසුරුවරුන්ගේ එකගතාව මතයි නියෝගය නිකුත් කෙරුණේ. කෙසේ වෙතත් අදාළ බදු අයකිරීමේ තීරණය බල රහිත කරන ලෙස ඉල්ලා ඉදිරිපත් කර ඇති පෙත්සම් තුනක් විභාගයට ගැනීමට විනිසුරු මඩුල්ල ඒකමතිකව තීරණය කළා. ඒ අනුව නොතීසි නිකුත් කිරීමටත් විරෝධතා ඇත්නම් අගෝස්තු 31ට පෙර ගොනුකරන ලෙසත් නියෝග කෙරුණා. පෙත්සම් විභාගය සැප්තැම්බර් 22 සිදුකිරීමට තීරණය කළා. ", "URL": "https://www.itnnews.lk/2023/10/05/502511/", "Category": "දේශීය පුවත්", "Parent URL": null}