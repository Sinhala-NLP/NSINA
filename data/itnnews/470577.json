{"Source": "ITN news", "Timestamp": "මාර්තු 24, 2023 09:45", "Headline": "උ.කොරියාව දිය යට ප්‍රහාර එල්ල කළ හැකි න්‍යෂ්ටික ඩ්‍රෝන යානාවක් අත්හදා බලයි", "News Content": "උතුරු කොරියාව දිය යට ප්‍රහාර එල්ල කළ හැකි න්‍යෂ්ටික ඩ්‍රෝන යානාවක් අත්හදා බලා තිබෙනවා. උතුරු කොරියා රාජ්‍ය මාධ්‍ය වාර්තා කරන්නේ විකිරණශිලී සුනාමියක් ඇති කළ හැකි ආයුධයක් තමන් අත්හදා බැලූ බවයි. මෙම න්‍යෂ්ටික ඩ්‍රෝන යානාව පැය 59ක් මුහුදේ ගමන් කරවා ඉන් පසු පුපුරුවා හැරීමට කටයුතු කළ බව උතුරු කොරියා රාජ්‍ය මාධ්‍ය තවදුරටත් වාර්තා කරනවා. මෙම න්‍යෂ්ටික දියයට ප්‍රහාර යානය ඕනෑම වෙරළක සිට ක්‍රියාත්මක කළ හැකි බවත් අවශ්‍ය නම් නෞකා හෝ සබ්මැරීන මාර්ගයෙන් රැගෙන යා හැකි බව උතුරු කොරියාව පවසනවා.   ", "URL": "https://www.itnnews.lk/2023/10/05/470577/", "Category": "Breaking News,ජාත්‍යන්තර පුවත්", "Parent URL": null}