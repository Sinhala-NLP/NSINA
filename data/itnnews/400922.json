{"Source": "ITN news", "Timestamp": "මාර්තු 13, 2022 09:07", "Headline": "ප්‍රදේශ කිහිපයකට තද වැසි", "News Content": "සබරගමුව, බස්නාහිර, දකුණ සහ මධ්‍යම පළාත්වල අද දිනයේත් පස්වරු කාලයේ ගිගුරුම් සහිත වැසි ඇති වන බව කාලගුණ විද්‍යා දෙපාර්තමේන්තුව පවසනවා. මෙම පළාත්වල ඇතැම් ස්ථාන වලට මිලිමීටර 75 ඉක්මවූ තද වැසි ඇති විය හැකියි. නැගෙනහිර සහ ඌව පළාත්වල වැසි වාර කිහිපයක් ඇති වන බව එම දෙපාර්තමේන්තුව සඳහන් කරනවා. වැසි ඇති වන අවස්ථාවල තාවකාලික තද සුළං සහ අකුණු අනතුරු අවම කරගැනීමට පියවර ගන්නා ලෙස දැනුවත් කෙරෙනවා. මේ අතර ත්‍රිකුණාමලයේ සිට මඩකලපුව හරහා පොතුවිල් දක්වා වෙරළට ඔබ්බෙන් වන මුහුදු ප්‍රදේශවල වැසි ඇති විය හැකියි. මුහුදු ප්‍රදේශ තරමක් රළු වන බව ද කාලගුණ විද්‍යා දෙපාර්තමේන්තුව පවසනවා.     ", "URL": "https://www.itnnews.lk/2023/10/05/400922/", "Category": "Breaking News,කාලගුණ අනාවැකිය,දේශීය පුවත්", "Parent URL": null}