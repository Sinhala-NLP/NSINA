{"Source": "ITN news", "Timestamp": "අගෝස්තු 18, 2021 14:55", "Headline": "හයිටියේ භූ කම්පනයෙන් මියගිය සංඛ්‍යාව 1,941 දක්වා ඉහළට", "News Content": "හයිටි රාජ්‍යයට පසුගිය සෙනසුරාදා බලපෑ ප්‍රබල භූ කම්පනයෙන් මියගිය පුද්ගලයන් සංඛ්‍යාව 1,941ක් දක්වා ඉහළ ගොස් තිබෙනවා. හයිටි රාජ්‍යයට බලපෑ භූ කම්පනය රිච්ටර් පරිමාණ ඒකක 7.2ක ප්‍රභලත්වයකින් යුක්ත වනවා. ඉන් තුවාල ලබා ඇති පුද්ගලයන් සංඛ්‍යාව 10,000කට ආසන්න බවයි විදෙස් මාධ්‍ය වාර්තා කරන්නේ. මේ අතර ලක්ෂ 5කට ආසන්න පිරිසක් අවතැන් වී ඇති බව එක්සත් ජාතීන්ගේ සංවිධානය පවසනවා. භූ කම්පනයෙන් විනාශ වු ගොඩනැගිලි අතර සිර වී සිටින පිරිස් සොයා මෙහෙයුම් තවමත් ක්‍රියාත්මකයි. හයිටියේ මේ දිනවල පවත්නා   අයහපත් කාළගුණ   හේතුවෙන් මුදා ගැනීමේ මෙහෙයුම් කටයුතු සඳහා දැඩි බලපෑම් එල්ල වී ඇති බවයි වාර්තා වන්නේ.         ", "URL": "https://www.itnnews.lk/2023/10/05/356892/", "Category": "ජාත්‍යන්තර පුවත්", "Parent URL": null}