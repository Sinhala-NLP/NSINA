{"Source": "ITN news", "Timestamp": "අගෝස්තු 14, 2023 11:48", "Headline": "විනාශ වූ Maui ප්‍රාන්තය ගොඩනගන්න ඩොලර් බිලියන 5.5 ක්", "News Content": "හවායි හි Maui ප්‍රාන්තයේ ඇතිවූ ගින්නෙන් මේ වනවිට මිය ගිය ගණන 93ක් බව එරට බලධාරීන් තහවුරු කර තිබෙනවා එක්සත් ජනපදයේ ඇති වූ දරුණුතම ලැව්ගින්න මෙය බවත් ඓතිහාසික ලහයිනා නගරය මෙයින් විනාශ වී ඇති බවත් සඳහන්. පැසිෆික් ආපදා මධ්‍යස්ථානය (PDC) සහ වොෂින්ටනයේ සිට හවායි වෙත සහන කටයුතු සම්බන්ධීකරණය කරන FEMA ට අනුව Maui නැවත ගොඩනැගීමේ වියදම ඩොලර් බිලියන 5.5 ලෙස ඇස්තමේන්තු කර තිබෙනවා මරණ සංඛ්‍යාව තවදුරටත් ඉහළ යා හැකි බවයි හවායි ආණ්ඩුකාර ජොෂ් ග්‍රීන් අනතුරු අඟවන්නේ ලැව්ගිනි මේ වන විට බොහෝ දුරට පාලනය කර ඇති අතර, ඒවා සම්පූර්ණයෙන්ම නිවා දැමීම සඳහා විනාශ වී ඇති ලහයිනා හි අවට ඇතුළු දිවයිනේ සමහර ප්‍රදේශවල මෙහෙයුම් අඛණ්ඩව ක්‍රියාත්මක වන බව සඳහන් ", "URL": "https://www.itnnews.lk/2023/10/05/508042/", "Category": "ජාත්‍යන්තර පුවත්", "Parent URL": null}