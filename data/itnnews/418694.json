{"Source": "ITN news", "Timestamp": "ஜூன் 23, 2022 12:35", "Headline": "கடன் தொடர்பில் தீர்மானிக்க இந்திய உயர்மட்ட தூதுக்குழுவினர் இலங்கைக்கு வருகை..", "News Content": "இந்தியாவின் உயர்மட்ட தூதுக்குழுவினர் இலங்கை வருகைத்தந்துள்ளனர். இந்திய வெளிவிவகார அமைச்சின் செயலாளர் ஸ்ரீ வினய் குவாத்ரா தலைமையிலான மூவரடங்கிய தூதுக்குழுவினர் இன்று காலை நாட்டை வந்தடைந்தனர். இலங்கையின் பொருளாதார நெருக்கடியை தீர்க்க இந்தியாவால் வழங்கக்கூடிய ஒத்துழைப்புக்கள் தொடர்பில் பேச்சுவார்த்தை நடத்தவே இந்திய உயர்மட்ட குழுவினர் வருகைத்தந்துள்ளனர். அவர்கள் இந்தியா தொடர்ந்தும் இலங்கைக்கு கடனுதவிகளை வழங்குவது தொடர்பான சாத்தியங்கள் குறித்து ஆராயவுள்ளனர். இந்நிலையில் இந்திய தூதுக்குழவினரின் வருகை தொடர்பில் பிரதமர் ரணில் விக்ரமசிங்க நேற்று பாராளுமன்றத்தில் ஆற்றிய விசேட உரையின்போது தகவல்களை வழங்கியிருந்தார். இந்தியாவிடமிருந்து எதிர்காலத்திலும் கடனுதவியை பெற நடவடிக்கை எடுக்கப்பட்டுள்ளது. இதற்காக இந்தியாவின் உயர்மட்ட தூதுக்குழுவினர் இலங்கை வருகைத்தரவுள்ளதாகவும் பிரதமர் பாராளுமன்றத்தில் உரையாற்றும்போது தெரிவித்தார். இந்தியாவிடம் கடன் கோரியபோதிலும் அவர்களுக்கு தொடர்ந்தும் இலங்கைக்கு கடன் வழங்க முடியாது. நாம் பெற்றுக்கொள்ளும் கடனை மீள செலுத்தவேண்டும். அதற்கான பொறிமுறையொன்று அவசியமாகும். இது இலகுவான விடயமல்ல. இந்தியா, இலங்கைக்கு முடிந்தளவு கடனுதவி வழங்கியது. தொடர்ந்தும் கடன் வழங்குவதில் இந்தியாவுக்கு பிரச்சினைகள் காணப்படுகின்றன. இவ்வாறான நிலையில் இலங்கைக்கு எஞ்சியுள்ள ஒரே வழி சர்வதேச நாணய நிதியத்துடன் கலந்துரையாடுவது மாத்திரமே என பிரதமர் ரணில் விக்ரமசிங்க நேற்று பாராளுமன்றத்தில் உரையாற்றும்போது குறிப்பிட்டார். ", "URL": "https://www.itnnews.lk/2023/10/05/418694/", "Category": "Breaking News,தேசிய செய்திகள்", "Parent URL": null}