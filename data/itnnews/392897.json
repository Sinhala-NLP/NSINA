{"Source": "ITN news", "Timestamp": "පෙබරවාරි 2, 2022 19:05", "Headline": "සංවර්ධන ක්‍රියාවලිය අධීක්ෂණය කිරීමට වෘත්තිකයන්ගේ සහය අවශ්‍ය බව අගමැති කියයි", "News Content": "රටේ සංවර්ධන ක්‍රියාවලිය අධීක්ෂණයට විද්වත් වෘත්තිකයන්ගේ සහාය අත්‍යවශ්‍ය බව අග්‍රාමාත්‍ය මහින්ද රාජපක්ෂ මහතා පවසනවා. ශ්‍රී ලංකා විද්වත් වෘත්තිකයන්ගේ සංගම් සංවිධානයේ නව නිලධාරී මණ්ඩලය අග්‍රාමාත්‍ය මහින්ද රාජපක්ෂ මහතා හමු වුණා. ඒ අරලියගහ මන්දිරයේදීයී.  විද්වත් වෘත්තීන් 32 ක් නියෝජනය කරමින් වෘත්තීය සංගම් 52 ක එකතුවෙනුයි ශ්‍රී ලංකා විද්වත් වෘත්තීකයන්ගේ සංගම් සංවිධානය පිහිටවා ඇත්තේ. රජය ගෙන යන වැඩපිළිවෙලට වෘත්තීයවේදීන්ගේ  සහාය ස්වේච්ඡාවෙන් ලබාදීමට සූදානම් බවයි එම සංවිධානයේ සභාපති දුලිත් පෙරේරා මහතා මෙහිදී පැවසුවේ. රටේ ඉදිරිගමන වෙනුවෙන් දිය හැකි සහයෝගය මෙම සංවිධානයට ලබා දෙන බව අග්‍රාමාත්‍යවරයා ප්‍රකාශ කළා.     ", "URL": "https://www.itnnews.lk/2023/10/05/392897/", "Category": "දේශීය පුවත්", "Parent URL": null}