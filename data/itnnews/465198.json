{"Source": "ITN news", "Timestamp": "මාර්තු 4, 2023 12:10", "Headline": "අතරමග නතරවූ උමා ඔය ව්‍යාපෘතිය ජුනි මාසයේ යළි ආරම්භ කිරීමට සූදානම්", "News Content": "අතරමග නතරවූ උමා ඔය බහුකාර්ය ව්‍යාපෘතිය ලබන ජුනි මාසයේදී ආරම්භ කරන බව  අමාත්‍ය රොෂාන් රණසිංහ මහතා පවසනවා. ජාතික විදුලිබල පද්ධතියට මෙගාවොට් 120ක විදුලි ධාරිතාවක් එමගින් එක්කල හැකි බවයි ඒ මහතා සදහන් කළේ. අමාත්‍ය රොෂාන් රණසිංහ මහතා උමා ඔය බහුකාර්ය ව්‍යාපෘතියේ නිරීක්ෂණ චාරිකාවක නිරත වුණා. 2008 වර්ෂයේදී ඉරාන රජය සහ ශ්‍රී ලංකා රජය අතර ඇතිකරගත් සාමුහික වැඩපිලිවෙලක ප්‍රතිඵලයක් වශයෙනුයි උමා ඔය ව්‍යාපෘතිය ආරම්භ කෙරුණේ. විවිධ හේතු නිසා මෙම ව්‍යාපෘතියේ වැඩකටයුතු  ප්‍රමාද වුණා. මෙම නිරික්ෂණ චාරිකාවට රාජ්‍ය අමාත්‍ය ශශීන්ද්‍ර රාජපක්ෂ, පාර්ලිමේන්තු මන්ත්‍රි සුදර්ශන දෙණිපිටිය යන මහත්වරුන් පිරිසක් එක්වුණා.   ", "URL": "https://www.itnnews.lk/2023/10/05/465198/", "Category": "දේශීය පුවත්", "Parent URL": null}