{"Source": "ITN news", "Timestamp": "දෙසැම්බර් 15, 2021 12:05", "Headline": "ගෑස් සිලින්ඩරයේ සංයුතිය දැක්වෙන ස්ටිකරයක් ඇලවීමට ලිට්රෝ සමාගම අධිකරණයේ දී එකඟ වෙයි", "News Content": "අන්තර්ගත ගෑස් සංයුතිය දැක්වෙන ස්ටිකරයක් ගෘහස්ථ ගෑස් සිලින්ඩරයේ ප්‍රදර්ශනය කිරීමට ලිට්ට්‍රෝ ගෑස් සමාගම අධිකරණය හමුවේ එකඟ වුණා. ගෑස් අනතුරු පිළිබඳ විධිමත් පරීක්ෂණයක් පවත්වන්නැයි ඉල්ලා ගොනු කළ පෙත්සම හෙට දින කැඳවීමට අභියාචනාධිකරණය නියම කළා. එහිදී ලිට්ට්‍රෝ සමාගම වෙනුවෙන් පෙනී සිටි ජනාධිපති නීතිඥවරයා පැවසුවේ වෙළෙඳපොළට මුදා හැර ඇති තම ආයතනයේ ගෑස් සිලින්ඩර ආපසු කැඳවීමට කටයුතු කර ඇති බවයි. ගෑස් සිලින්ඩරයක ඇතුළත් විය යුතු නියමිත සංයුතියක් නොමැති බවයි ඔහු පැවසුවේ. ඒ පිළිබඳ සාකච්ඡාවක් ප්‍රමිති කාර්යාංශයේ ප්‍රධානත්වයෙන් ලබන 20 වනදා පැවැත්වීමට නියමිතයි. එම කාර්යාංශය අනුමත කළ සිලින්ඩර පමණක් වෙළෙඳපොළට නිකුත් කරමින් තිබෙන බවද ඔහු පැවසුවා. එහිදී අධිකරණය ලිට්ට්‍රෝ ගෑස් සමාගමට නියෝග කළේ මෙම කරුණු සියල්ල ඇතුළත් දිවුරම් ප්‍රකාශයක් හෙට දින අධිකරණයට ඉදිරිපත්කරන ලෙසයි. ", "URL": "https://www.itnnews.lk/2023/10/05/382832/", "Category": "Breaking News,ප්‍රධාන පුවත", "Parent URL": null}