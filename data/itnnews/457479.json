{"Source": "ITN news", "Timestamp": "ජනවාරි 25, 2023 10:24", "Headline": "ප්‍රතිපත්ති පොලී අනුපාත නොවෙනස්ව පවත්වාගෙන යාමට මහබැංකුව තීරණය කරයි", "News Content": "ප්‍රතිපත්ති පොලී අනුපාතික තවදුරටත් නොවෙනස්ව පවත්වාගෙන යාමට ශ්‍රී ලංකා මහබැංකුව තීරණය කර තිබෙනවා. ඒ අනුව නිත්‍ය තැන්පතු පහසුකම් අනුපාතිකය – SDFR 14.50% ක් ලෙසත්. නිත්‍ය ණය පහසුකම් අනුපාතිකය -SLFR 15.50% ක් ලෙසත් පවත්වාගෙන යාමටයි මහබැංකුව තීරණය කර ඇත්තේ. ඊයේ (24) පැවති ශ්‍රී ලංකා මහ බැංකුවේ මුදල් මණ්ඩලයේ රැස්වීමේදී මෙම තීරණය ගෙන ඇත. පසුගිය මාසවල අපේක්ෂා කළ පරිදි උද්ධමනය අඛණ්ඩව පහත වැටුණු බව ශ්‍රී ලංකා මහ බැංකුව පවසනවා. කොළඹ පාරිභෝගික මිල දර්ශකය සහ ජාතික පාරිභෝගික මිල දර්ශකය යන දෙකම මත  පදනම්ව අඛණ්ඩව තුන්වන මාසයටත් උද්ධමනය පහළ ගොස් තිබෙනවා. දැඩි මූල්‍ය ප්‍රතිපත්ති සහ ආර්ථික ක්‍රියාමාර්ග හමුවේ උද්ධමනය අඩුවීම මේ වසරේද අඛණ්ඩව සිදුවනු ඇතැයි අපේක්ෂා කෙරෙනවා. 2022 වසරට සාපේක්ෂව 2023 අගභාගයේදී දේශීය ආර්ථිකය යථාතත්ත්වයට පත්වනු ඇතැයි යන්න මහබැංකුවේ අපේක්ෂාවයි. නිවැරදි ආර්ථික ප්‍රතිපත්ති කාලෝචිත ලෙස ක්‍රියාත්මක කිරීම මගින් ආර්ථිකය ක්‍රමානුකූලව යථා තත්ත්වයට පත්වනු ඇතැයි අපේක්ෂා කෙරෙනවා. ආයෝජන වර්ධනයත් සමග විදේශ විනිමය ඉහළ යාමක් ද සිදුවනු ඇති බවයි මහබැංකුව තවදුරටත් සඳහන් කරන්නේ. සම්පූර්ණ වාර්ථාව පහතින් : https://www.cbsl.gov.lk/sites/default/files/cbslweb_documents/press/pr/press_20230125_Monetary_Policy_Review_No_1_2023_e_F62j1.pdf ", "URL": "https://www.itnnews.lk/2023/10/05/457479/", "Category": "Breaking News,දේශීය පුවත්", "Parent URL": null}