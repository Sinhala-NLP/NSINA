{"Source": "ITN news", "Timestamp": "මැයි 16, 2022 12:19", "Headline": "මෙම සතිය තුළදී ගෑස් නෞකා 2ක් දිවයිනට", "News Content": "මෙම සතිය තුළදී මෙරටට ගෑස් නෞකා 2ක් ළඟා වීමට නියමිතයි. ඉන් එක් නෞකාවක් අද දිවයිනට පැමිණීමට නියමිත අතර එහි ගෑස් මෙට්‍රික් ටොන් 3700ක් අඩංගු වෙනවා. එමෙන්ම අනෙක් මෙට්‍රික් ටොන් 3700ක ගෑස් නෞකාව 19වනදා මෙරටට ළඟා වීමට නියමිතයි. අදාළ නෞකා දෙක සඳහා හෙට දිනයේදී මුදල් ගෙවීම් සිදු කරන බව ලිට්රෝ සමාගමේ සභාපතිවරයා ස්වාධීන රූපවාහිනී ප්‍රවෘත්ති අංශයට පැවසුවා. එම ආයතනය දැනුම් දෙන්නේ ගෘහස්ථ ගෑස් තොග නොමැති බැවින් ජනතාවට පෝලිම්වල රැඳී සිටීමෙන් වළකින ලෙසයි. අදාළ ගෑස් තොග ගොඩ බෑමෙන් අනතුරුව නගර ප්‍රමුඛ කර ගනිමින් බෙදා හැරීම් සිදු කිරීමට නියමිත අතර  එහිදී බෙදා හැරීම් සිදු කරන ප්‍රදේශ ලිට්රෝ නියෝජිතයන් හරහා දැනුම් දෙන බවයි එම සමාගම පවසන්නේ. කෙසේ වෙතත් අද දිනයේත් ගෑස්මිලදී ගැනීම සඳහා ජනතාව දිගු පෝලිම්වල රැඳී සිටින බවයි අප වාර්තාකරුවන් පැවසුවේ. අග්‍රාමාත්‍ය රනිල් වික්‍රමසිංහ මහතාද ට්විටර් පණිවුඩයක් තබමින් සඳහන් කලේ ගෑස් තොගයක් සඳහා රජය ගෙවීම් සිදු කර ඇති අතර එය කඩිනමින් ගොඩබා බෙදා හැරීමට කටයුතු කරන බවයි. ", "URL": "https://www.itnnews.lk/2023/10/05/411598/", "Category": "දේශීය පුවත්", "Parent URL": null}