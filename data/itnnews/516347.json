{"Source": "ITN news", "Timestamp": "සැප්තැම්බර් 16, 2023 14:57", "Headline": "නයිජීරියාවේ උද්ධමනය වසර 18කට පසු ඉහළම අගය වාර්තා කරයි", "News Content": "නයිජීරියාවේ උද්ධමනය වසර 18කට පසු ඉහළම අගය වාර්තා කරනවා. නයිජීරියාවේ ජාතික සංඛ්‍යාලේඛන කාර්යාංශ දත්ත වලට අනුව පාරිභෝගික මිල ගණන් අගෝස්තු මාසයේදී 25.8% කින් ඉහළ ගොස් තිබෙනවා. එය පෙර මාසයට සාපේක්ෂව 24.1% ක වැඩිවීමක්. 2005 අගෝස්තුවේ සිට උද්ධමනය  ඉහළම මට්ටමකට පැමිණි පළමු අවස්ථාව මෙය බව බ්ලූම්බර්ග් වෙබ් අඩවිය සිදු කළ සමීක්ෂණයකදී හෙළිව තිබෙනවා. මාසික උද්ධමනය ද වසර 15 ක ඉහළම අගය වන 3.2% දක්වා ඉහළ ගියා. නයිජීරියාවේ වාර්ෂික ආහාර උද්ධමනය 27%ක්. මැයි මාසයේදී ඉන්ධන මිල අඩුකිරීම් ඉවත් කිරීම, නයිජීරියාවේ ආහාර නිපදවන ප්‍රදේශවල ආරක්ෂක ගැටළු හා ජුනි මාසයේදී දේශීය මුදල් ඒකකයට වඩාත් නිදහසේ පාවීමට බලධාරීන් ඉඩ දීම හේතුවෙන් ඩොලරයට සාපේක්ෂව නයිරා මුදල් ඒකකය 40% ක් අවප්‍රමාණය වීම ද මීට බලපා තිබෙනවා.     ", "URL": "https://www.itnnews.lk/2023/10/05/516347/", "Category": "Breaking News,ජාත්‍යන්තර පුවත්", "Parent URL": null}