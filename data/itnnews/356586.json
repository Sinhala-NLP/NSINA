{"Source": "ITN news", "Timestamp": "අගෝස්තු 17, 2021 10:46", "Headline": "හයිටි රාජ්‍යයේ භූ කම්පනයෙන් මියගිය සංඛ්‍යාව 1,419 දක්වා ඉහළට", "News Content": "හයිටි රාජ්‍යයේ සිදු වූ භූ කම්පනයෙන් මියගිය පුද්ගලයින් සංඛ්‍යාව 1,419 දක්වා ඉහළ ගියා. පසුගිය සෙනසුරාදා ඇති වූ මෙම භූ කම්පනයේ ප්‍රබලත්වය රිච්ටර් පරිමාණ ඒකක 7.2ක්. ඉන් දැඩි හානියක් හයිටි රාජ්‍යයට සිදු වුණා. ගොඩනැගිලි දහසකට අධික සංඛ්‍යාවක් සහ නිවාස 37,312ක් පමණ භූ කම්පනයෙන් විනාශයට පත්ව තිබෙනවා. භූ කම්පනයෙන් මියගිය පිරිසට ‌ගෞරව දැක්වීම සඳහා එරට රජය දින තුනක ශෝක කාලයක් ද ප්‍රකාශයට පත්කළා. වසර 11 කට පෙර එරට ඇති වු මෙවැනිම භූ කම්පනයකින් පීඩාවට පත්ව සිටි ජනතාවට සහන සලසමින් තිබියදීයි මෙම භූ කම්පනය සිදුවුණේ.     ", "URL": "https://www.itnnews.lk/2023/10/05/356586/", "Category": "ජාත්‍යන්තර පුවත්", "Parent URL": null}