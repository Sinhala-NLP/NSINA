{"Source": "ITN news", "Timestamp": "டிசம்பர் 16, 2022 12:56", "Headline": "கடன் மறுசீரமைப்பு தொடர்பில் வெளிப்படைத்தன்மையை பேண அரசாங்கம் தீர்மானம்..", "News Content": "இலங்கையின் கடன் மறுசீரமைப்பு தொடர்பான 3 வது பேச்சுவார்த்தை நேற்று இடம்பெற்றுள்ளது. வெளிப்படைத்தன்மையுடன் கடன் மறுசீரமைப்பு கொள்கையை பின்பற்ற அரசாங்கம் எதிர்பார்ப்பதாக நிதி இராஜாங்க அமைச்சர் ஷெஹான் சேமசிங்க தெரிவித்துள்ளார். 2.9 பில்லியன் டொலர் கடனை வழங்காதிருக்க சர்வதேச நாணய நிதியம் தீர்மானம் எடுக்கவில்லையெனவும் அவர் குறிப்பிட்டுள்ளார். குறித்த கடன் தொகையை டிசெம்பர் மாதத்தில் வழங்க அனுமதி வழங்கப்படவில்லை. இவ்வாறான நிலையில் IMF இலங்கைக்கு கடன் வழங்காதிருக்க தீர்மானித்துள்ளதாக வெளியாகும் செய்திகள் அடிப்படையற்றதென நிதி ராஜாங்க அமைச்சர் ஷெஹான் சேமசிங்க குறிப்பிட்டுள்ளார். இதேவேளை சர்வதேச நாணய நிதியம் முன்வைத்த விடயங்களை செயற்படுத்த அரசாங்கம் தாமதித்துள்ளதால் கடனுக்கு இதுவரை அனுமதி வழங்கப்படவில்லையென ஐக்கிய மக்கள் சக்தியின் பாராளுமன்ற உறுப்பினர் திஸ்ஸ அத்தநாயக்க குறிப்பிட்டுள்ளார். ", "URL": "https://www.itnnews.lk/2023/10/05/450607/", "Category": "Breaking News,அண்மைய செய்திகள்", "Parent URL": null}