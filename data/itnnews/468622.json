{"Source": "ITN news", "Timestamp": "මාර්තු 16, 2023 11:36", "Headline": "හල්දුම්මුල්ල ඔසු උයන පියල් මාරසිංහ පර්යේෂණ හා ව්‍යාප්ති සේවා ජාතික ඔසු උයන ලෙස නම් කෙරේ", "News Content": "ආයුර්වේද දෙපාර්තමේන්තුවට අයත් හල්දුම්මුල්ල පර්යේෂණ හා ව්‍යාප්ති සේවා ජාතික ඔසු උයන පියල් මාරසිංහ පර්යේෂණ හා ව්‍යාප්ති සේවා ජාතික ඔසු උයන ලෙස නම් කෙරුණා. ඒ දේශිය වෛද්‍ය ක්ෂේත්‍රයේ උන්තිය වෙනුවෙන් මහාචාර්ය පියල් මාරසිංහ මහතා සිදු කළ මෙහෙවර අගය කරමිනුයි. මහාචාර්ය පියල් මාරසිංහ යන් පරිසරවේදියෙකු මෙන්ම බිං කෙහොඹ ඇතුළු ශාක වගා කරමින් දේශිය වෛද්‍ය ක්ෂේත්‍ර යට ඉමහත් මෙහෙවරක් කළ කෘෂි විද්‍යාඥයෙකු වනවා. හල්දුම්මුල්ල ඔසු උයන නිර්මාණය කරන අවදියෙහි එහි සේවයට කැප වු නිලධාරියෙකු ලෙස ද ඔහු ප්‍රකටයි. මහාචාර්ය පියල් මාරසිංහ මහතාගේ එම සේවාවන් අගය කරමිනුයි මෙම ඔසු උයන ඒ මහතා නමින් නම් කෙරුණේ. ඒ රාජ්‍ය අමාත්‍ය සිසිර ජයකොඩි මහතාගේ ප්‍රධානත්වයෙනුයි.         ", "URL": "https://www.itnnews.lk/2023/10/05/468622/", "Category": "දේශීය පුවත්", "Parent URL": null}