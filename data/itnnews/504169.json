{"Source": "ITN news", "Timestamp": "ජූලි 31, 2023 11:53", "Headline": "ජාතික මානසික සෞඛ්‍ය විද්‍යායතනය සම්බන්ධයෙන් විමර්ශනයක්", "News Content": "ජාතික මානසික සෞඛ්‍ය විද්‍යායතනයේ නේවාසිකව ප්‍රතිකාර ලබන රෝගීන්ගේ මානව හිමිකම් කඩවන්නේ ද යන්න පිළිබද විමර්ශනයක් සිදුකිරීමට ශ්‍රී ලංකා මානව හිමිකම් කොමිෂන් සභාව තීරණය කර තිබෙනවා. මානසික සෞඛ්‍ය විද්‍යායතනයේ රෝගියෙකුට කණිෂ්ඨ අංශයේ සේවකයින් කළ පහරදීමක් සම්බන්ධයෙන් පසුගියදා තොරතුරු වාර්තා වුණා. ඒ පිළිබද මේ වනවිටත් මානව හිමිකම් කොමිෂන් සභාව විමර්ශනයක් ආරම්භ කර තිබෙනවා. එම පරීක්ෂණයෙන් හෙළිවූ කරුණුවලට අනුව විශේෂ විමර්ශනයක අවශ්‍යතාව පවතින බවයි මානව හිමිකම් කොමිෂන් සභාව සදහන් කරන්නේ. අදාළ සිද්ධිය සම්බන්ධයෙන් මේ වනවිට රෝහල් සේවකයින් 4 දෙනෙකු අත්අඩංගුවට ගෙන තිබෙනවා. ", "URL": "https://www.itnnews.lk/2023/10/05/504169/", "Category": "දේශීය පුවත්", "Parent URL": null}