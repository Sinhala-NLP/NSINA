{"Source": "ITN news", "Timestamp": "මැයි 16, 2022 12:28", "Headline": "ඇමතිකම් භාර නොගෙන ආණ්ඩුවට සහය දෙන්න 10යේ කණ්ඩායම තීරණය කරයි", "News Content": "ශ්‍රී ලංකා නිදහස් පක්ෂය සහ ස්වාධීන පක්ෂ දහයේ නියෝජිතයන් අග්‍රාමාත්‍ය රනිල් වික්‍රමසිංහ මහතා අද පෙරවරුවේ හමුවුණා. අග්‍රාමාත්‍ය කාර්යාලයේදී යි මෙම හමුව පැවැත්වුණේ. මේ අතර අද අග්‍රාමාත්‍ය රනිල් වික්‍රමසිංහ මහතා අද පස්වරු 06.30 ට ජාතිය ඇමතීමට නියමිතව තිබෙනවා. අග්‍රාමාත්‍යවරයා සමග පැවැති මෙම සාකච්ඡාවට ශ්‍රී ලංකා නිදහස් පක්ෂය නියෝජනය කරමින්  දයාසිරි ජයසේකර, රංජිත් සියඹලාපිටිය සහ දුෂ්මන්ත මිත්‍රපාල යන මන්ත්‍රීවරුන් එක්ව සිටියා. පක්ෂ දහය  නියෝජනය කරමින් පූජ්‍ය අතුරලියේ රතන, උදය ගම්මන්පිල, වාසුදේව නානායක්කාර,  ටිරාන් අලස්, අසංක නවරත්න, විජේදාස රාජපක්ෂ යන මන්ත්‍රීවරුන් එක්ව සිටි බවයි අගමැති කාර්යාලය පවසන්නේ මෙම සාකච්ඡාවේ දී පක්ෂ දහය කියා සිටියේ තමන් රජය පවත්වාගෙන යාමට සහයෝගය ලබා දෙන බවයි. එහෙත් කිසිදු අමාත්‍ය ධූරයක් භාර ගැනීමට ඔවුන් සූදානම් නැති බව ප්‍රකාශ කර තිබුණා. පොදුජන පෙරමුණේ පසුපෙල මන්ත්‍රීවරුන් ගේ සාකච්ඡාවක් මේ වන විට අග්‍රාමාත්‍ය කාර්යාලයේ දී පැවැත්වෙනවා.     ", "URL": "https://www.itnnews.lk/2023/10/05/411596/", "Category": "දේශීය පුවත්", "Parent URL": null}