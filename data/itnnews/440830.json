{"Source": "ITN news", "Timestamp": "ඔක්තෝබර් 16, 2022 14:00", "Headline": "ගිනි ගැනීමට ලක්වූ කජීමා වත්තේ පවුල් 214 ක් නිවසක් ලබාගැනීමට අවම සුදුසුකමවත් සපුරා නැහැ", "News Content": "ගිනි ගැනීමට ලක්වූ මෝදර කජීමා වත්තේ අනවසරයෙන් පදිංචිව සිටි පවුල් 214 ක් නිවසක් ලබාගැනීමට අවම සුදුසුකමවත් සපුරා නැති බව නාගරික සංවර්ධන අධිකාරිය පවසනවා. කජීමා වත්තේ ගිනි ගැනීමේ සිද්ධිය සම්බන්ධයෙන් නාගරික සංවර්ධන අධිකාරිය,  නාගරික සංවර්ධන හා නිවාස අමාත්‍යංශයේ ලේකම්වරයා වෙත වාර්තාවක් ලබාදී තිබෙනවා. මේ පිළිබද පැහැදිලි කරන එම වාර්තාවේ වැඩිදුරටත් සදහන් වන්නේ නාගරික පුනර්ජීවන ව්‍යාපෘතිය යටතේ අනුමත ප්‍රතිපත්තීන්වලට අනුව ඔවුන්ට නිවාස ලබාදීමේ හැකියාවක් නැති බවයි. නාගරික සංවර්ධන අධිකාරිය මහල් නිවාස සංකීර්ණ ඉදිකිරීමට ඉඩම් නිදහස් කර ගැනීමේ දී අවතැන් වන පවුල් වෙත කජීමා වත්තේ තාවකාලිකව පදිංචිකර තිබෙනවා. එලෙස පදිංචි කළ පවුල් සංඛ්‍යාව 275 ක්. පසුව එම පිරිසට විකල්ප නිවාස ලබාදී කජීමා වත්ත නිදහස් කර ඇති බවයි නාගරික සංවර්ධන අධිකාරිය සදහන් කරන්නේ.         ", "URL": "https://www.itnnews.lk/2023/10/05/440830/", "Category": "දේශීය පුවත්", "Parent URL": null}