{"Source": "ITN news", "Timestamp": "ජූනි 7, 2022 16:15", "Headline": "බංග්ලාදේශයේ ගබඩා සංකීර්ණයක ඇතිවූ ගින්න සම්පූර්ණයෙන් පාලනය කෙරේ", "News Content": "බංග්ලාදේශයේ ගබඩා සංකීර්ණයක ඇතිවූ ගින්න දින තුනකට පසු සම්පූර්ණයෙන් පාලනය කිරීමට සමත්වූ බව බලධාරීන් සදහන් කරනවා. බංග්ලාදේශයේ සිටකුන්ඩා නගරයේ ගබඩා සංකීර්ණයක පසුගිය ඉරිදා ගින්නක් හටගත් අතර පසුව පිපිරීමක් ද සිදුවුණා. ඒ හේතුවෙන් පුද්ගලයින් 41 දෙනෙකු ජීවිතක්ෂයට පත්වූ අතර තවත් සියයකට අධික සංඛ්‍යාවක් තුවාල ලබා රෝහල් ගත කෙරුණා. පිපිරීම ඇතිවීමට හේතුවී ඇත්තේ අවශ්‍ය ආරක්ෂණ උපක්‍රම නිසිලෙස අනුගමනය නොකිරීම හේතුවෙන් බවයි ගිනි නිවන භටයින් පෙන්වා දෙන්නේ. ගබඩා සංකීර්නයේ තිබූ හයිඩ්‍රිජන් පෙරොක්සයිඩ් අඩංගු බහාලුමක් ගිනි ගැනීමත් සමග පිපිරීම සිදුවෙන්නට ඇති බවට සැක පළකෙරෙනවා. ජීවිතක්ෂයට පත්වූ සංඛ්‍යාව 49 ක් ලෙස දැක්වුණ ද පසුව එම සංඛ්‍යාව 41 දක්වා පහත දැමුණා. එම පිරිස අතරට ගිනි නිවන භටයින් නව දෙනෙකු ද ඇතුළත් වනවා. තවත් ගිනි නිවන භටයින් තුන් දෙනෙකු අතුරුදන්ව ඇති බවයි වාර්තා වන්නේ.         ", "URL": "https://www.itnnews.lk/2023/10/05/415675/", "Category": "ජාත්‍යන්තර පුවත්", "Parent URL": null}