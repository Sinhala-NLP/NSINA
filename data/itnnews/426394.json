{"Source": "ITN news", "Timestamp": "ஆகஸ்ட் 2, 2022 12:36", "Headline": "பல்வேறு குற்றச்செயல்களுடன் தொடர்புடைய நபர் ஒருவர் கைது..", "News Content": "பல்வேறு குற்றச்செயல்களுடன் தொடர்புடையதாக குற்றம் சுமத்தப்பட்ட நபர் ஒருவர் பிலியந்தலை மிரிஸ்வத்தை பகுதியில் வைத்து கைதுசெய்யப்பட்டுள்ளார். அவரிடமிருந்து வெளிநாட்டில் தயாரிக்கப்பட்ட துப்பாக்கி ஒன்றும் கைப்பற்றப்பட்டுள்ளது. இதற்கு மேலதிகமாக அவரால் லொறி ஒன்றில் மறைத்துவைக்கப்பட்டிருந்த 503 கிராம் ஹெரோயின் போதைப்பொருள் மற்றும் ஆறு வாகனங்களின் முன்புற மற்றும் பின்புற போலி இலக்கத்தகடுகள் என்பன கைப்பற்றப்பட்டுள்ளன. கடந்த 27ம் திகதி ரத்மலானை பொருளாதார மத்திய நிலையத்திற்கு அருகில் நபர் ஒருவர் சுட்டு கொலை செய்யப்பட்ட சம்பவம் தொடர்பில் கைதுசெய்யப்பட்ட நபரிடம் மேற்கொண்ட விசாரணைகளையடுத்தே குறித்த சந்தேக நபர் கைதுசெய்யப்பட்டுள்ளார். டுபாயிலுள்ள நபர் ஒருவரினால் குறித்த கொலைக்கான திட்டம் வகுக்கப்பட்டுள்ளதாக விசாரணைகளிலிருந்து தெரியவந்துள்ளது. சம்பவம் தொடர்பில் பொலிஸார் மேலதிக விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/426394/", "Category": "Breaking News,தேசிய செய்திகள்", "Parent URL": null}