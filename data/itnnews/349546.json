{"Source": "ITN news", "Timestamp": "ජූලි 16, 2021 11:28", "Headline": "දකුණු අප්‍රිකාවේ ප්‍රචණ්ඩත්වය තවදුරටත් උත්සන්න වෙයි", "News Content": "දකුණු අප්‍රිකාවේ ප්‍රචණ්ඩත්වය තවදුරටත් උත්සන්නවී තිබෙනවා. දකුණු අප්‍රිකා හිටපු ජනාධිපති ජේකොබ් සූමා සිරභාරයට පත්වීමත් සමග දකුණු අප්‍රිකාවේ ප්‍රචණ්ඩත්වය උත්සන්න වුණා. රජයේ හමුදා සහ කළහකාරී පිරිස් අතර ඇතිවූ ගැටුම්වලින් පුද්ගලයින් හැත්තෑ දෙදෙනෙක් මේ වනවිට ජීවිතක්ෂයට පත්ව තිබෙනවා. දෙදහසකට අධික සංඛ්‍යාවක් අත්අඩංගුවට ගෙන ඇති බවයි වාර්තා වන්නේ. ප්‍රචණ්ඩකාරී පිරිස් සාප්පු සංකීරණ ඇතුළු ගොඩනැගිලි රැසකට හානි කිරීමත් සමග තවත් පිරිසක් කොල්ලකෑම්වල නිරතවී ඇති බවයි වාර්තා වන්නේ. තත්ත්වය පාලනය කිරීම සදහා විසිපන්දහසක හමුදා බලඇණියක් නගරයේ ආරක්ෂාව සදහා යොදවා තිබෙනවා.               ", "URL": "https://www.itnnews.lk/2023/10/05/349546/", "Category": "ජාත්‍යන්තර පුවත්", "Parent URL": null}