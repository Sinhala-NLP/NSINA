{"Source": "ITN news", "Timestamp": "නොවැම්බර් 17, 2022 12:22", "Headline": "කාන්තා පොලිස් නිලධාරීනියන් දෙදෙනෙකුට සිදුකළ හිංසනයට එරෙහිව විරෝධතාවක්", "News Content": "කළුතර සිට පාගමනින් පසුගිය දා පැමිණි කාන්තාවන් දෙදෙනාට හා එම කාන්තාවන් ඇතුලු කිහිපදෙනෙකු අත්අඩංගුවට ගැනිමේ දි කාන්තා පොලිස් නිලධාරීනියන් දෙදෙනෙකුට සිදුකළ හිංසනයට එරෙහිව විරෝධතාවක් පැවැත්වුණා. අරගලයේ අම්මාවරු නමැති සංවිධානය මෙය සංවිධානය කලා. පොලිස් මුලස්ථානය අසළට පාගමනින් පැමිණි  විරෝධතාකරුවන් පිරිස එම මුලස්ථානය ඉදිරිපිට දි නිහඩ විරෝධතාවක නිරත වුණා. අන්තර් විශ්වවිද්‍යාල ශිෂ්‍ය බලමණ්ඩලයේ කැදවුම්කරු වසන්ත මුදලිගේ හා පූජ්‍ය ගල්වැව සිරිධම්ම ස්වාමින් වහන්සේ නිදහස් කරන ලෙස ඉල්ලමින් කළුතර බෝධිය අසළින් මෙම කාන්තාවන් දෙදෙනා පසුගිය දා විරෝධතා පාගමන ආරම්භ කළා. කෙසේ වුවද වාද්දුව ප්‍රදේශයේ දි එම කාන්තාවන් අත්අඩංගුවට ගැණුනු අතර එම ස්ථානයේ රාජකාරි කල පොලිස් කොස්තාපල්වරියන් දෙදෙනෙකු හිංසනයට ලක්වන අකාරය බොහෝ මාධ්‍ය මගින් හෙළි කෙරුණා. මෙම සිදුවීම්වලට විරෝධය දක්වමිනුයි අද දිනයේ පාගමනක් පවත්වා පොලිස් මුලස්ථානයට පැමිණිල්ලක් ඉදිරිපත් කෙරුණේ.     ", "URL": "https://www.itnnews.lk/2023/10/05/446229/", "Category": "දේශීය පුවත්", "Parent URL": null}