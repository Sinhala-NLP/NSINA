{"Source": "ITN news", "Timestamp": "ජනවාරි 1, 2023 16:55", "Headline": "රටවල් රැසක් චීනයෙන් පැමිණෙන සංචාරකයින් සඳහා යළිත් නව නීති හඳුන්වා දෙයි", "News Content": "චීනයේ කොරෝනා වසංගතය පැතිරයාමත් සමඟ රටවල් රැසක් චීනයෙන් පැමිණෙන සංචාරකයින් සඳහා යළිත් නව නීති හඳුන්වා දී තිබෙනවා. ඕස්ට්‍රේලියාව , කැනඩාව , හොංකොං සහ මැකාවෝ රටවලින් මෙසේ චීනයෙන් පැමිණෙන සංචාරකයින්ට සීමා පනවා තිබෙනවා. ඒ අනුව චීන මගීන් සඳහා කොරෝනා පරීක්ෂණයේ සෘණාත්මක වාර්තාවක් ඉදිරිපත් කල යුතු බවටයි දැනුම් දි ඇත්තේ. ඕස්ට්‍රේලියාවේ මෙම නීතිය ලබන 5වනදා සිට ක්‍රියාත්මක කිරීමට නියමිතයි. පසුගිය දින කිහිපයේදි ඇමෙරිකාව, එක්සත් රාජධානිය , ප්‍රංශය , ඉතාලිය, ස්පාඤ්ඤ , ජපානය , දකුණු කොරියාව සහ තායිවානය යන රටවල් ද චීන සංචාරකයින්ට සීමා පැනවීම් සිදුකළා. චීනයෙන් පැමිණෙන සියලු සංචාරකයින්ට මොරොක්කෝව පමණක් සම්පුර්ණයෙන්ම තහනම් කර තිබෙනවා.     ", "URL": "https://www.itnnews.lk/2023/10/05/453117/", "Category": "ජාත්‍යන්තර පුවත්", "Parent URL": null}