{"Source": "ITN news", "Timestamp": "ඔක්තෝබර් 4, 2023 15:05", "Headline": "සරණාගතයින් මිලියන දෙකකට ආසන්න සංඛ්‍යාවක් එරටින් ඉවත් කිරීමට පාකිස්තාන රජය සූදානම්", "News Content": "නීතිවිරෝධීව පාකිස්තානය තුළ රැඳී සිටින ඇෆ්ගන් සරණාගතයින් මිලියන දෙකකට ආසන්න සංඛ්‍යාවක් එරටින් ඉවත් කිරීමට පාකිස්තාන රජය සූදානම් වනවා. අත්‍යවශ්‍ය ලියකියවිලි නොමැති සරණාගතයින් මිලියන 1.73ක සංඛ්‍යාවක් මෙලෙස පාකිස්තානයෙන් නොවැම්බර් පළමුවන දින වනවිට ඉවත්විය යුතු බවටයි ආරක්ෂක අංශ ඔවුන්ට දැනුම් දී ඇත්තේ. එසේ නොවුවහොත් ඔවුන් පිටුවහල් කිරීමට කටයුතු කරන බව පාකිස්තාන රජය නිවේදනය කරනවා. පාකිස්තානයේ ඉස්ලාමාබාද් අගනුවරට එල්ල වූ මරාගෙන මැරෙන බෝම්බ ප්‍රහාර 24න් 14ක්ම ඇෆ්ගන් ජාතිකයින් සිදුකර ඇති බවට තහවුරුවීමත් සමගයි පාකිස්තාන රජය මෙම තීරණය ගෙන ඇත්තේ. පාකිස්තානය තුළ ඇෆ්ගන් සරණාගතයින් මිලියන 4.4ක සංඛ්‍යාවක් ජීවත් වන බවද සඳහන්. ", "URL": "https://www.itnnews.lk/2023/10/05/520543/", "Category": "ජාත්‍යන්තර පුවත්", "Parent URL": null}