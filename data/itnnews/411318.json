{"Source": "ITN news", "Timestamp": "මැයි 14, 2022 13:11", "Headline": "රඹුක්කන විරෝධතාවයට වෙඩි තැබූ සැකකරුවන් යළි රිමාන්ඩ්", "News Content": "රඹුක්කන නගරයේ පසුගිය 19 වනදා වෙඩි තැබීමේ සිද්ධියේ අදාළ බවුසර් රථ දෙක රුපියල් ලක්ෂ 275 ක බැදුම්කර මත නීත්‍යානූකූල අයිතිකරුවන් වෙත මුදාහැරීමට අධිකරණය අවසර ලබා දුන්නා. සිද්ධියට අදාළ නඩු විභාගය කෑගල්ල මහේස්ත්‍රාත් වාසනා නවරත්න මහත්මිය හමුවේ විභාගයට ගැනුනා.  රඹුක්කන සිද්ධියේදී පොලීසියේ වෙඩි තැබීමෙන් පුද්ගලයෙකු මිය යාම සම්බන්ධයෙන් අත්අඩංගුවට ගත් කෑගල්ල හිටපු ජ්‍යෙෂ්ඨ පොලිස් අධිකාරී කේ.ඩී.කීර්තිරත්න මහතා ඇතුළු පොලිස් නිලධාරින් 4 දෙනා යළි රක්ෂිත බන්ධනාගාර ගත කෙරුණා. කීර්තිරත්න මහතා ඊයේ දිනයේ අධිකරණයට ඉදිරිපත් නොකිරීම පිළිබද බන්ධනාගාර කොමසාරිස්වරයාගෙන් සහ බන්ධනාගාර රෝහලේ වෛද්‍යවරයාගෙන් වාර්තා කැදවීමට මහේස්ත්‍රාත්වරිය නියෝග කළා. නඩුව ලබන 20 වනදා යළි කැදවීමට නියමිතයි.       ", "URL": "https://www.itnnews.lk/2023/10/05/411318/", "Category": "දේශීය පුවත්", "Parent URL": null}