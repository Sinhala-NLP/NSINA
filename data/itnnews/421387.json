{"Source": "ITN news", "Timestamp": "ஜூலை 5, 2022 12:10", "Headline": "IMF உடனான பேச்சுவார்த்தை வெற்றியளித்துள்ளதாக பிரதமர் பாராளுமன்றத்தில் தெரிவிப்பு..", "News Content": "சபாநாயகர் மஹிந்த யாப்பா அபேவர்தன தலைமையில் இன்று காலை பாராளுமன்ற அமரவு ஆரம்பமானது. மக்கள் விடுதலை முன்னணியின் தலைவர் அநுரகுமார திஸாநாயக்க நாட்டில் வழங்கும் வேலைத்திட்டத்தை பாராளுமன்றத்தில் முன்வைத்தால் தான் பதவி விலகி அநுரகுமார திஸாநாயக்கவிற்கு பிரதமர் பதவியை வழங்க தயாரென பிரதமர் ரணில் விக்ரமசிங்க தெரிவித்துள்ளார். அத்தோடு சர்வதேச நாணய நிதியத்துடன் இடம்பெற்ற பேச்சுவார்த்தைகள் வெற்றியளித்துள்ளதாகவும் பிரதமர் சுட்டிக்காட்டினார். இதேவேளை சர்வதேச நாணய நிதியத்துடன் இதுவரை இடம்பெற்ற பேச்சுவார்த்தைகளின் முன்னேற்றம் தொடர்பில் பிரதமர் ரணில் விக்ரமசிங்க இன்றைய தினம் பாராளுமன்றத்தில் விளக்கமளிக்கவுள்ளதாக அமைச்சர் பந்துல குணவர்தன தெரிவித்துள்ளார். ஐக்கிய மக்கள் சக்தியின் பாராளுமன்ற உறுப்பினர் லக்ஷ்மன் கிரியல்ல அரசாங்கம் சர்வதேச நாணய நிதியத்துடன் முன்னெடுத்த பேச்சுவார்த்தையின் முன்னேற்றம் தொடர்பில் கேள்வி எழுப்பினார். அதற்கு பதிலளித்த அமைச்சர் பந்துல குணவர்தன இன்றைய தினம் பிரதமர் விளக்கமளிப்பாரென சுட்டிக்காட்டினார். ", "URL": "https://www.itnnews.lk/2023/10/05/421387/", "Category": "Breaking News,தேசிய செய்திகள்,முதன்மை செய்தி", "Parent URL": null}