{"Source": "ITN news", "Timestamp": "ජනවාරි 27, 2022 13:49", "Headline": "ව්‍යාජ වල්නාශක නිෂ්පාදනාගාරයක් වටලයි", "News Content": "ව්‍යාජ වල්නාශක නිෂ්පාදනාගාරයක් පාරිභෝගික සේවා අධිකාරිය මගින් වටලනු ලැබුවා. මෙම ව්‍යාජ වල්නාශක නිෂ්පාදනාගාරය පවත්වා ගෙන ගොස් තිබුණේ කොට්ටාව මාකුඹුර ප්‍රදේශයේ නිවසකයි. විවිධ රසායනික ද්‍රව්‍ය යොදා ගෙන වල්නාශකයක් ලෙස භාවිත කරන ග්ලයිෆොසෙට් මෙහි නිපදවා ඇති බවයි හෙළිවුණේ. ප්‍රසිද්ධ වෙළෙද සන්නාමයක් යටතේ අලෙවි කරන දිලීර නාශක පැකට් මිලදී ගෙන ඊට විවිධ රසායනික ද්‍රව්‍ය කලවම් කොට එක පැකට්ටුවකින් පැකට් දෙකක් සාදා අලෙවි කර ඇති බව ද හෙළි වුණා. මෙම ස්ථානය මුද්‍රා තැබුණු අතර සැකකරුවන් අධිකරණයට ඉදිරිපත් කිරීමට නියමිතයි.     ", "URL": "https://www.itnnews.lk/2023/10/05/391681/", "Category": "දේශීය පුවත්", "Parent URL": null}