{"Source": "ITN news", "Timestamp": "පෙබරවාරි 16, 2023 10:16", "Headline": "ශ්‍රී ලංකාවේ නාවික හා ගුවන් හමුදා ක්ෂේත්‍රයේ තාක්ෂණික වැඩිදියුණු කිරීම් සඳහා ජපාන සහය", "News Content": "ශ්‍රී ලංකාවේ නාවික හා ගුවන් හමුදා ක්ෂේත්‍රයේ තාක්ෂණික වැඩිදියුණු කිරීම් සදහා සහාය ලබාදෙන බව ජපාන රජය පවසනවා. ශ්‍රී ලංකාවේ ජපාන තානාපති මිසුකොෂි හිදෙකි මහතා අමාත්‍ය නිමල් සිරිපාල ද සිල්වා මහතා හමුවේ මේ බව ප්‍රකාශකර තිබෙනවා. අමාත්‍යවරයා සහ ජපාන තානාපතිවරයා අතර හමුව වරාය නාවික හා ගුවන් සේවා අමාත්‍ය කාර්යාලයේ දී පැවැත්වුණා. ශ්‍රී ලංකාවේ ණය ප්‍රතිව්‍යුහගතකරණයෙන් පසු කටුනායක ගුවන් තොටුපලේ දෙවන පර්යන්තය සංවර්ධන කටයුතු සදහා මූල්‍ය සහාය ලබාදෙන බව තානාපතිවරයා මෙහිදී ප්‍රකාශ කළා. ජපන් ආධාර යටතේ ත්‍රිකුණාමල වරායේ මෙහෙයුම් කාර්යක්ෂම කිරීමේ ව්‍යාපෘතියක් ක්‍රියාත්මක වුණා. ජපාන යෙන් බිලියනයක් වටිනා එම ව්‍යාපෘතිය විවෘත කිරීමේ අවස්ථාවට එක්වන ලෙස අමාත්‍ය නිමල් සිරිපාල ද සිල්වා මහතා ජපාන තානාපතිවරයාට මෙහිදී ආරාධනා කළා. ශ්‍රී ලංකාව ආර්ථික අර්බුදයෙන් මිදීම සදහා අවශ්‍ය සහාය නොමදව ලබාදෙන බවද තානාපතිවරයා කියාසිටියා.       ", "URL": "https://www.itnnews.lk/2023/10/05/461071/", "Category": "දේශීය පුවත්", "Parent URL": null}