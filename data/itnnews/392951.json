{"Source": "ITN news", "Timestamp": "පෙබරවාරි 3, 2022 10:50", "Headline": "රාගම වෛද්‍ය පීඨයේ ගැටුම සම්බන්ධයෙන් රාජ්‍ය ඇමති අරුන්දිකගේ පුතා පොලීසියට භාර වෙයි", "News Content": "රාගම වෛද්‍ය පීඨයේ ගැටුම සම්බන්ධයෙන්  අරුන්දික ප්‍රනාන්දු  රාජ්‍ය ඇමතිවරයාගේ පුත්‍රයා පොලීසියට භාර වී තිබෙනවා. රාගම වෛද්‍ය පීඨයේ සිසුන් පිරිසක් හා බාහිර පුද්ගලයන් කිහිප දෙනෙකු අතර ගැටුම්ක් ඇති වූයේ ඊයේ අලුයම් කාලයේදීයී. එම ගැටුමෙන් සිසුන් 04 දෙනෙකු තුවාල ලැබුවා. මෙම සිද්ධියේ සැකකරුවකු වූ කේ.ඒ.ආර්.ජේ ප්‍රනාන්දු යන  අය නීතිඥයකු මාර්ගයෙන් රාගම පොලීසියට භාර වුණා. ඒ ඊයේ රාත්‍රී 11.15ට පමණයි. 23 හැවිරිදි ඔහු අරුන්දික ප්‍රනාන්දු රාජ්‍ය අමාත්‍යවරයාගේ පුත්‍රයකු වන අතර ගැටුම සදහා බාහිර පුද්ගලයන් පැමිණි බව කියන බී.එම්.ඩබ්ලිව් වර්ගයේ මෝටර් රථය ද රාගම පොලීසිය මගින් අත්අඩංගුවට ගැනුණා. එම රථය කුලී පදනම මත ලබාගත් එකක් බවයි පොලීසිය පැවසුවේ. ඊයේ දිනයේදී අත්අඩංගුවට ගත් සැකකරුවන් 05 දෙනා හදුනාගැනීමේ පෙරෙට්ටුවකට ඉදිරිපත් කිරීමට නියමිතයි. ඒ වත්තල මහේස්ත්‍රාත්වරයා හමුවේයි.         ", "URL": "https://www.itnnews.lk/2023/10/05/392951/", "Category": "දේශීය පුවත්", "Parent URL": null}