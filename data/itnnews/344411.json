{"Source": "ITN news", "Timestamp": "ජූනි 22, 2021 13:44", "Headline": "අයිස් මත්ද්‍රව්‍ය සමඟ සැකකරුවෙකු STF අත්අඩංගුවට", "News Content": "විශේෂ කාර්ය බලකාය මත්ද්‍රව්‍ය වැටලීම් කිහිපයක් සිදුකර තිබෙනවා. පෑලියගොඩ දික්පිටිගම ප්‍රදේශයේ දී විශේෂ කාර්ය බලකාය කළ වැටලිමකින් අයිස් මත්ද්‍රව්‍ය ග්‍රෑම් 102 යි මිලි ග්‍රෑම් 38 ක් සමග සැකකරුවෙකු අත්අඩංගුවට ගෙන තිබෙනවා. රුපියල් ලක්ෂ හතරක් සහ ජංගම දුරකථනයක්ද පොලිස් භාරයට ගැණුනා. සැකකරු වැඩිදුර පරීක්ෂණ සදහා පොලිස් මත්ද්‍රව්‍ය නාශක කාර්යාංශය වෙත භාරදී තිබෙනවා. විශේෂ කාර්ය බලකායේ කලවංචිකුඩි කදවුරේ නිලධාරීන්ට ලද තොරතුරකට අනුව කළ වැටලීමකින් අයිස් මත්ද්‍රව්‍ය ග්‍රෑම් 13 යි මිලි ග්‍රෑම් 890 ක් සමග සැකකරුවෙකු අත්අඩංගුවට ගෙන තිබෙනවා. ගංජා සහ මත්පෙති ඇතුලු තවත් ද්‍රව්‍ය රැසක් ඔහු සතුව තිබී අත්අඩංගුවට ගත් බවයි විශේෂ කාර්ය බලකාය පවසන්නේ. වැඩිදුර විමර්ශන කටයුතු සදහා සැකකරු මඩකලපුව පොලිසිය වෙත භාරදුන් බවයි විශේෂ කාර්ය බලකාය පවසන්නේ.       ", "URL": "https://www.itnnews.lk/2023/10/05/344411/", "Category": "දේශීය පුවත්", "Parent URL": null}