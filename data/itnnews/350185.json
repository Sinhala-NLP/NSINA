{"Source": "ITN news", "Timestamp": "ජූලි 18, 2021 17:23", "Headline": "බ්‍රිතාන්‍ය අගමැති ස්වයං නිරෝධායනයට", "News Content": "බ්‍රිතාන්‍ය‌ෙය් සෞඛ්‍ය අමාත්‍යවරයාට කොරෝනා ආසාදනය වීමත් සමඟ ඔහුගේ ආශ්‍රිතයෙකු ලෙසින් බ්‍රිතාන්‍ය අග්‍රාමාත්‍ය බොරිස් ජොන්සන් ස්වයං නිරෝධායනයට ලක් වන බව විදෙස් මාධ්‍ය වාර්තා කරනවා. බ්‍රිතාන්‍ය අග්‍රාමාත්‍යවරයා මෙන්ම මුදල් අමාත්‍ය රිෂි සුනාක්ද මෙලෙස ස්වයං නිරෝධායනයට යොමුව තිබෙනවා. කෙසේ නමුත් ඔවුන් දෙදෙනාම සිය කාර්යාලවල සිට වැඩ කටයුතු සිදුකරන අතර දිනපතා කොරෝනා පරීක්ෂාවලට ලක් කිරීමටයි කටයුතු යොදා ඇත්තේ. බ්‍රිතාන්‍ය සෞඛ්‍ය අමාත්‍ය සජීඩ් ජාවිඩ්ට කොරෝනා ආසාදනය වී ඇති බව අද විදෙස් මාධ්‍ය වාර්තා කළා. පසුගිය සිකුරාදා දිනයේ දී අගමැති නිල නිවසේ දී අග්‍රාමාත්‍ය බොරිස් ජොන්සන්ද හමුවී ඇති බව සඳහන්. ඒ අනුව සෞඛ්‍ය අමාත්‍යවරයාගේ ආශ්‍රිතයින් වීම නිසා මෙලෙස බ්‍රිතාන්‍ය අග්‍රාමාත්‍යවරයා සහ මුදල් ඇමතිවරයා ස්වයං නිරෝධායනයට යොමු කර ඇති බවයි විදෙස් වාර්තා පෙන්වා දෙන්නේ.     ", "URL": "https://www.itnnews.lk/2023/10/05/350185/", "Category": "Breaking News,ජාත්‍යන්තර පුවත්", "Parent URL": null}