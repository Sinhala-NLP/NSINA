{"Source": "ITN news", "Timestamp": "පෙබරවාරි 19, 2023 08:47", "Headline": "බකලා කොටුවෙයි", "News Content": "ඌරගස්මංහන්දිය , කොරකීන ප්‍රදේශයේ සිදු කළ වැටලීමකදී සංවිධානාත්මක අපරාධකරුවකු බවට පැවසෙන තොම්මයා හකුරු සිසිර කුමාර ජයසිංහ නොහොත් බකලා අත්අඩංගුවට ගෙන තිබෙනවා. ඔහුගේ නිවස වටලා සෝදිසි මෙහෙයුමක් සිදුකරන අවස්ථාවේ දී සැකකරු විසින් පොහොර උරයක බහාලූ යමක් උපක්‍රමශීලීව නිවසින් බැහැර කිරීමට තැත් කර ඇති අතර එය පරික්ෂාවට ලක්කිරීමේ දී එහි තිබී කඩුවක්, තහනම් පිහියක් හා යුධ හමුදාව විසින් භාවිතා කරණු ලබන පොංචෝවට සමාන පොංචෝවක් නිලධාරීන් භාරයට ගත් බවයි පොලිස් විශේෂ කාර්ය බලකාය නිවේදනය කළේ. සැකකරුගෙන් වැඩිදුරටත් සිදු කල ප්‍රශ්න කිරිමේදී සංවිධානාත්මක අපරාධකරුවකු හා මත්ද්‍රව්‍ය ජාවාරම්කරුවකු වන ප්‍රදීප් කුමාර ජයවර්ධන නොහොත් මයිකල් නැමැත්තා සමග සමීප සම්බන්ධතා පවත්වමින් සංවිධානාත්මක අපරාධ ක්‍රියා සිදු කරන බවට තොරතුරු අනාවරණය වී ඇති බවද එහි සඳහන්.  ", "URL": "https://www.itnnews.lk/2023/10/05/461580/", "Category": "Breaking News,දේශීය පුවත්", "Parent URL": null}