{"Source": "ITN news", "Timestamp": "මැයි 8, 2021 13:11", "Headline": "ඉන්දියාවේ පැතිර යන කොවිඩ් 19 නව ප්‍රභේදය කොළඹින් හමුවෙයි", "News Content": "ඉන්දියාවේ මේ දිනවල ශීඝ්‍රයෙන් පැතිර යන කොවිඩ්19 වයිරස ප්‍රභේදය B.1.617 ආසාදිත පුද්ගලයෙකු පළමුවරට ශ්‍රී ලංකාවේ හමු වී තිබෙනවා. විදේස් රටකින් පැමිණ කොළඹ පිහිටි නිරෝධායන මධ්‍යස්ථානයක නිරෝධායන වෙමින් සිටියදී, ආසාදිතයෙකු බවට තහවුරු වුණු පුද්ගලයෙකුගේ ජෛව පටක සාම්පල පරීක්ෂා කිරීමේදීයි මෙම වයිරස ප්‍රභේදය සොයාගෙන ඇත්තේ. එම පුද්ගලයාට ආසාදනය වී ඇත්තේ ඉන්දියාවේ B.1.617 නමින් හඳුන්වන කොවිඩ් වයිරස ප්‍රභේදය යැයි පරීක්ෂණ කටයුතු සිදු කළ ශ්‍රී ජයවර්ධනපුර විශ්වවිද්‍යාලයේ ආසාත්මිකතා හා ප්‍රතිශක්ති විද්‍යා සහ ශෛල ජෛව විද්‍යායතනයේ අධ්‍යක්ෂ, වෛද්‍ය චන්දිම ජීවන්දර මහතා තහවුරු කර සිටියා. ", "URL": "https://www.itnnews.lk/2023/10/05/335841/", "Category": "Breaking News,ප්‍රධාන පුවත", "Parent URL": null}