{"Source": "ITN news", "Timestamp": "සැප්තැම්බර් 8, 2023 14:58", "Headline": "වැඩි මිලට සහල් අලෙවි කළ රත්නපුර දිස්ත්‍රික්කයේ වෙළඳසැල්වලට නඩු", "News Content": "වැඩි මිලට සහල් අලෙවි කළ රත්නපුර දිස්ත්‍රික්කයේ වෙළඳසැල්වලට එරෙහිව නඩු පැවරීමට පාරිභෝගික සේවා අධිකාරිය පියවර ගෙන තිබෙනවා. වෙළඳපොළේ පවතින සහල් හිඟය ප්‍රයෝජනයට ගනිමින් සහල් මෝල් හිමියන් වැඩි මිලට හාල් බෙදා හැරීමට කටයුතු කර තිබෙනවා. පාරිභෝගික සේවා අධිකාරිය කළ වැටලීමක දී පාලන මිලට වැඩියෙන් කීරි සම්බා අලෙවි කළ වෙළඳසැල් 4කට එරෙහිව නඩු පැවරීමට කටයුතු කෙරුණා. බලංගොඩ, කූරගල, වැලිගෙපොල යන ප්‍රදේශවල වෙළඳසැල් පරීක්ෂා කිරිමෙන් පසුවයි මෙසේ නඩු පැවරීමට කටයුතු කර තිබෙන්නේ. දඩය රුපියල් ලක්ෂයේ සිට ලක්ෂ 5 දක්වා පනවා ඇති බව රත්නපුර දිස්ත්‍රික් පාරිභෝගික සේවා අධිකාරියේ නිලධාරීන් පවසනවා.               ", "URL": "https://www.itnnews.lk/2023/10/05/514546/", "Category": "දේශීය පුවත්", "Parent URL": null}