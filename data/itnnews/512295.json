{"Source": "ITN news", "Timestamp": "අගෝස්තු 31, 2023 10:05", "Headline": "උතුරු කොරියාව න්‍යෂ්ටික මිසයිල ප්‍රහාර දෙකක් අත්හදා බලයි", "News Content": "තමන් න්‍යෂ්ටික මිසයිල ප්‍රහාර දෙකක් අත්හදා බැලූ බව උතුරු කොරියාව පවසනවා. දකුණු කොරියාවේ ඉලක්ක වෙත ප්‍රහාර එල්ල කිරීම සඳහා පෙර පුහුණු කිරීමක් ලෙස මෙම අත්හදා බැලීම සිදුකළ බව උතුරු කොරියාව වැඩිදුරටත් ප්‍රකාශ කරනවා. ඇමෙරිකාව හා දකුණු කොරියාව වාර්ෂිකව පවත්වන හමුදා අභ්‍යාසවලට විරෝධය පළ කිරීම ද මෙහි තවත් අරමුණක්. දින 11 ක් පුරා ක්‍රියාත්මක අභ්‍යාසය අවසන් වීමට දිනකට පෙර මෙය සිදු කිරීම විශේෂත්වයක්. අත්හදා බැලු න්‍යෂ්ටික කෙටිදුර බැලැස්ටික් මිසයිල දකුණු කොරියාව අසල මුහුදට පතිත වී තිබෙනවා.           ", "URL": "https://www.itnnews.lk/2023/10/05/512295/", "Category": "Breaking News,ජාත්‍යන්තර පුවත්", "Parent URL": null}