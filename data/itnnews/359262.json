{"Source": "ITN news", "Timestamp": "අගෝස්තු 30, 2021 13:38", "Headline": "වසර 9 ක සිට කාබනික පොහොර භාවිතයෙන් වගා කරන විශ්‍රාම ලත් යාන්ත්‍රික ඉංජිනේරුවරයා", "News Content": "කාබනික පොහොර භාවිතයට රටම එක්ව සිටින මොහොතක මීට වසර නවයක සිටම මෙම කාර්යයේ නිරත වූ අයෙකු පිළිබද තොරතුරු බණ්ඩාරවෙල ප්‍රදේශයෙන් වාර්තා වනවා. ඔහු විශ්‍රාම ලත් යාන්ත්‍රික ඉංජිනේරුවරයෙකු වීමද විශේෂත්වයක්. බදුල්ල ඇල්ල දෙමෝදර ගොටුවල ප්‍රදේශයේ වෙල්ලස්ස කාබනික ගොවිපොළ විවිධ වගාවන්ගෙන් සමන්විතයි. කෝපි, කහ, ඉගුරු, ගම්මිරිස් ආදී වගාවන් සියල්ලම මෙහි තිබෙන අතර ඒ සදහා කාබනික පොහොර පමණක් යොදා ගැනීම විශේෂත්වයක්. වගාවන්ට අවශ්‍ය සියලුම කාබනික පොහොර නිෂ්පාදනය කරන්නේද ගොවිබිමේදීමයි. මෙම කාර්යයට දායක වී සිටින්නේ යාන්ත්‍රික ඉංජිනේරුවරයෙකු ලෙස කටයුතු කර 2012 වසරේදී විශ්‍රාම ගිය බී එම් සුනිල් බස්නායක මහතායි.   ", "URL": "https://www.itnnews.lk/2023/10/05/359262/", "Category": "දේශීය පුවත්", "Parent URL": null}