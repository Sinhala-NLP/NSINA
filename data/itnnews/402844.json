{"Source": "ITN news", "Timestamp": "මාර්තු 20, 2022 14:37", "Headline": "බංග්ලාදේශ – දකුණු අප්‍රිකා දෙවන එක්දින ක්‍රිකට් තරගය අද", "News Content": "සංචාරක බංග්ලාදේශ කණ්ඩායම හා දකුණු අප්‍රිකාව අතර පැවැත්වෙන දෙවන එක්දින ජාත්‍යන්තර ක්‍රිකට් තරගය ජොහැන්නස්බර්ග් හිදි අද ආරම්භ වනවා. තරගයේ කාසියේ වාසිය දිනා ගනිමින් පළමුව පන්දුවට පහරදීමට බංග්ලාදේශ කණ්ඩායම තීරණය කළා. දකුණු අප්‍රිකා කණ්ඩායමේ නායක ටෙම්බා බවුමා සදහන් කළේ අද පැවැත්වෙන තරගය තමන්ට ඉතා තීරණාත්මක බවයි. සෑම අංශයකින්ම උපරිම දක්ෂතා දැක්වීමට මෙහිදි කටයුතු කරන බව ඔහු සදහන් කළා. පසුගියදා සෙන්චූරියන් හිදී පැවති පළමු තරගයේදී ජයග්‍රහණයක් ලැබීමත් සමඟ බංග්ලාදේශය ජයග්‍රාහී මානසිකත්වයක පසුවනවා. දකුණු අප්‍රිකාව දකුණු අප්‍රිකාව තුලදීම බංග්ලාදේශය අතින් පරාජය වූයේ පළමු වරටයි. අද පැවැත්වෙන තරගයද ජයග්‍රහණය කිරීමට බංග්ලාදේශ කණ්ඩායමට හැකි වුවහොත් එය ඓතිහාසික ජයග්‍රහණයක් වනවා.   ", "URL": "https://www.itnnews.lk/2023/10/05/402844/", "Category": "ක්‍රිකට්,ක්‍රීඩා", "Parent URL": null}