{"Source": "ITN news", "Timestamp": "මාර්තු 16, 2022 09:26", "Headline": "පානදුර සළිදුගේ මත්ද්‍රව්‍ය ජාවාරම්වලට සම්බන්ධ සැකකරුවෙකු අත්අඩංගුවට", "News Content": "සංවිධානාත්මක අපරාධකරුවෙකු හා මහා පරිමාණ මත්ද්‍රව්‍ය ජාවාරම් කරුවෙකු වන සලිදු මල්ෂිත නොහොත් පානදුර සළිදු නමැත්තාගේ මත්කුඩු ජාවාරම්වලට සම්බන්ධ බව කියන සැකකරුවෙකු අත්අඩංගුවට ගෙන තිබෙනවා.  විශේෂ කාර්ය බලකායයි මෙම වැටලීම කළේ. ඒ එම බලකායේ මූලස්ථාන කදවුරේ ස්ථාපිත විශේෂ වැටලීම් ඒකකයට ලද තොරතුරකට අනුවයි. එහි නිලධාරීන් කණ්ඩායමක් පානදුර කුරුප්පුමුල්ල ප්‍රදේශයේදී මෙම වැටලීම සිදුකළා. එහිදී පානදුර සළිදු නමැත්තාගේ ගෝලයෙකු වන කුරුප්පුමුල්ලේ සංඛ යන අයගේ අධාරකරුවෙකුයි මෙලෙස අත්අඩංගුවට ගැණුනේ. ඒ ලියාපදිංචි නොකළ මෝටර් රථයක් සහ විවිධ වර්ගයේ බැංකු කාඩ්පත් අටක්ද සමගයි. මේ අතර හෙරොයින් මත්ද්‍රව්‍ය සමග සැකකරුවෙකු පානදුර ප්‍රදේශයේදීම අත්අඩංගුවට ගැණුනා. ඒ විශේෂ කාර්ය බලකාය මගිනුයි. සැකකරු සන්තකයේ තිබී රුපියල් පනස්දහසක මුදලක් ද සොයාගෙන තිබෙනවා. මොහු ත්‍රී රෝද රථයකින් ගමන් කරමින් සිටියදීයි අත්අඩංගුවට පත්වුණේ.           ", "URL": "https://www.itnnews.lk/2023/10/05/401484/", "Category": "Breaking News,දේශීය පුවත්", "Parent URL": null}