{"Source": "ITN news", "Timestamp": "செப்டம்பர் 17, 2021 08:52", "Headline": "நேற்றைய தினம் மேலும் 118 கொவிட் மரணங்கள் பதிவு", "News Content": "நேற்றைய தினம் மேலும் 118 கொவிட் மரணங்கள் பதிவானதாக சுகாதார சேவைகள் பணிப்பாளர் நாயகம் தெரிவித்துள்ளார். அவர்களில் 61 ஆண்கள் எனவும், 57 பேர் பெண்கள் எனவும் தெரியவந்துள்ளது. உயிரிழந்தவர்களில் 95 பேர் 60 வயதிற்கு மேற்பட்டவர்கள் என சுகாதார பிரிவு குறிப்பிட்டுள்ளது. இதேவேளை பெல்மடுல பாதகட பிரதேசத்தில் 6 வயது சிறுமி ஒருவர் கொவிட் தொற்று காரணமாக உயிரிழந்துள்ளார். நேற்று முன்தினம் திடீர் சுகயீனமடைந்த நிலையில் குறித்த சிறுமி கஹவத்த ஆதார வைத்தியசாலையில் அனுமதிக்கப்பட்டதை அடுத்து அன்றைய தினமே உயிரிழந்துள்ளார். சிறுமியின் சடலம் பீசிஆர் பரிசோதனைக்கு உட்படுத்தப்பட்ட நிலையில் அவருக்கு கொரோனா தொற்று இருப்பது தெரியவந்ததாக சுகாதார பிரிவு குறிப்பிட்டுள்ளது. ", "URL": "https://www.itnnews.lk/2023/10/05/363063/", "Category": "Breaking News,அண்மைய செய்திகள்,தேசிய செய்திகள்", "Parent URL": null}