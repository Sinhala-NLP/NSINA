{"Source": "ITN news", "Timestamp": "ජනවාරි 13, 2022 16:38", "Headline": "කෑගල්ල දිස්ත්‍රික්කයේ උපාධිධාරීන් 846 දෙනෙකුට ස්ථිර පත්වීම්", "News Content": "කෑගල්ල දිස්ත්‍රික්කයේ උපාධිධාරීන් 846 දෙනෙකු තුන්වන ශ්‍රේණියේ සංවර්ධන නිලධාරී ස්ථිර පත්වීම් ලබාදීම සිදු වුණා. ඒ කෑගල්ල දිස්ත්‍රික් ලේකම් මහින්ද එස් වීරසූරිය මහතාගේ ප්‍රධානත්වයෙන්. රැකියා විරහිත උපාධිධාරීන් අභ්‍යාසලාභීන් ලෙස බදවා ගෙන වසරක පුහුණුවකින් පසුවයි මෙම ස්ථිර පත්වීම් ලබාදීම සිදු වුණේ. සෞඛ්‍ය නීතිරීතිවලට අනුගත වෙමින් පත්වීම් ප්‍රදානය සිදු වුණා. රැකියා විරහිත උපාධිධාරීන්ට රජයේ රැකියා අවස්ථා ලබාදෙමින් ජනාධිපතිතුමා ගත් තීරණය සම්බන්ධයෙන් සිය ප්‍රසාදය පළ කරන බව පත්වීම්ලාභීන් කියා සිටියා. ", "URL": "https://www.itnnews.lk/2023/10/05/388679/", "Category": "දේශීය පුවත්", "Parent URL": null}