{"Source": "ITN news", "Timestamp": "මැයි 23, 2023 12:37", "Headline": "මට මන්ත්‍රී දයාසිරි පහරදුන්නා – මාධ්‍යවේදියෙකුගෙන් පොලිසියට පැමිණිල්ලක්", "News Content": "ජනරජ දිනය සැමරීම වෙනුවෙන් නිදහස් පක්ෂය ඊයේ දිනයේදී  උත්සවයක් සංවිධාන කර තිබු අතර එහිදී එම පක්ෂ මහලේකම්,  පාර්ලිමේන්තු මන්ත්‍රී දයාසිරි ජයසේකර මහතා තමාට තර්ජනය කළ බවට මාධ්‍යවේදියෙකු චෝදනා එල්ලකළා. අද දිනයේදී ඔහු එම සිද්ධියට අදාළව කුරුදුවත්ත පොලිසියට පැමිණිල්ලක් ඉදිරිපත් කිරීමටයි කටයුතු කළේ.  . 51 වෙනි ජනරජ දිනය සමරමින් ඊයේ දවසේදී මෙම උත්සවය සංවිධාන කෙරුණු අතර එම අවස්ථාව ආවරණය කරමින් ඡායාරූප ලබා ගැනීමට පැමිණි අවස්ථාවේ තමාට දයාසිරි ජයසේකර මහතා මෙලෙස තර්ජනය කළ බවයි එම මාධ්‍යවේදියා ප්‍රකාශ කළේ. ඔහු ශ්‍රි ලංකා නිදහස් පක්ෂ මාධ්‍ය ඒකකයට සම්බන්ධ මාධ්‍යවේදියෙක්. මෙම සිද්ධිය පිළිබද පැමිණිල්ලක් ඉදිරිපත් කිරීමට ඔහු අද කුරුදුවත්ත පොලිස් ස්ථානය වෙත පැමිණ සිටියා.       ", "URL": "https://www.itnnews.lk/2023/10/05/485447/", "Category": "දේශීය පුවත්", "Parent URL": null}