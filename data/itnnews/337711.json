{"Source": "ITN news", "Timestamp": "මැයි 18, 2021 15:48", "Headline": "ටවුක්ටේ සුළි කුණාටුවෙන් මුහුදේදී 90ක් අතුරුදහන්", "News Content": "දරුණු ටවුක්ටේ සුළි කුණාටුව මධ්‍යයේ ඉන්දියාවේ මුම්බායි නගරයේ වෙරළ තීරයේ ගිලී යාමෙන් පුද්ගලයින් 90 කට වැඩි පිරිසක් අතුරුදහන් වී තිබෙනවා. ඉන්දීය නාවික හමුදාව කියා සිටියේ නැවේ සිටි 270 දෙනාගෙන් 177 දෙනෙකු බේරාගෙන ඇති අතර දිවි ගලවා ගත් අය සොයා ගැනීමේ මෙහෙයුම් අඛණ්ඩව ක්‍රියාත්මක බවයි. ඉන්දියාවේ බටහිර වෙරළ තීරයට කඩා වුදුණු ටවුක්ටේ සුළි කුණාටුවෙන් පුද්ගලයින් 700 ක් පමණ රැගත් තවත් වෙළඳ නැව් තුනක් මුහුදේ අතරමං වී තිබෙනවා. සුළිකුණාටුවෙන් අවම වශයෙන් පුද්ගලයින් 12 දෙනෙකු පමණ මේ වන විටත් මිය ගොස් තිබෙනවා. අතරමං වූ වාණිජ නැව් තුනේ සිටි අය බේරා ගැනීම සඳහා යුද නැව් තුනක් යවා ඇති බව ඉන්දීය නාවික හමුදාව ප්‍රකාශ කරනවා. ", "URL": "https://www.itnnews.lk/2023/10/05/337711/", "Category": "Breaking News,ජාත්‍යන්තර පුවත්", "Parent URL": null}