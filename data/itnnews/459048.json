{"Source": "ITN news", "Timestamp": "පෙබරවාරි 3, 2023 15:19", "Headline": "ඉදිකිරීම් කර්මාන්ත සංවර්ධන පනත බලාත්ම කෙරේ", "News Content": "කොරෝනා සහ ආර්ථික අර්බුදය හේතුවෙන් පීඩාවට පත් ඉදිකිරීම් ක්ෂේත්‍රයේ නිරත වූවන්ට සහන සැළසීම සදහා ඉදිකිරීම් කර්මාන්ත සංවර්ධන පනත බලාත්ම කෙරුණා. අමාත්‍ය  ප්‍රසන්න රණතුංග මහතා ශ්‍රී ලංකා ජාතික ඉදිකිරීම් සංගමයේ නියෝජිතයින් සමග සාකච්ඡාවකට එක්වුණා. එහිදී අමාත්‍යවරයා තීරණය කළේ ක්ෂේත්‍රයේ නිරතවූවන්ට සහන සැළසීම සදහා අදාල පනත බලාත්මක කිරීමටයි. 2014 අංක 33 දරණ ඉදිකිරීම් කර්මාන්ත සංවර්ධන පනතෙහි ප්‍රතිපාදන යටතේ ඉදිකිරීම් අභ්‍යාස සංවර්ධන ආයතනය,ඉදිකිරීම් කර්මාන්ත සංවර්ධන අධිකාරිය බවට පරිවර්ථනය කර තිබෙනවා. ඉදිකිරීම් කර්මාන්තයේ කටයුතු නියාමනය,ලියාපදිංචිය,විදිමත් කිරීම හා ප්‍රමිතිකරණය මෙම පනතේ ප්‍රධාන අරමුණයි. ඉදිකිරීම් ක්ෂේත්‍රයේ  නිරත ලක්ෂ 10 ක පිරිස රැක ගැනීම සදහා රජය වගකීමෙන් කටයුතු කරන බව අමාත්‍යවරයා මෙහිදී ප්‍රකාශ කළා. ඉදිකිරීම් ක්ෂේත්‍රයේ නිරත වූවන්ට හිග මුදල් අදියර කිහිපයක් යටතේ  ගෙවා දැමීමට පියවර ගනිමින් සිටින බවද අමාත්‍යවරයා කියා සිටියා.     ", "URL": "https://www.itnnews.lk/2023/10/05/459048/", "Category": "දේශීය පුවත්", "Parent URL": null}