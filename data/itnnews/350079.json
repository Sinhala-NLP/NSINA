{"Source": "ITN news", "Timestamp": "ජූලි 18, 2021 12:21", "Headline": "නාගරික සංවර්ධන ඌව පළාත් කාර්යාලය සහ බදුල්ල පොදු වෙළෙඳ සංකීර්ණය ජනතා අයිතියට", "News Content": "නාගරික සංවර්ධන ඌව පළාත් කාර්යාලය සහ බදුල්ල පොදු වෙළෙඳ සංකීර්ණය අද ජනතා අයිතියට පත්කෙරුණා. මෙහි පළමු අදියර ලෙස ඉදිකළ පොදු වෙළෙඳ සංකීර්ණය 2012 වසරේදී විවෘත කෙරුණා. මෙම ගොඩනැගිල්ලේ බිම් මහල වාහන සියයක් පමණ නවතා තැබිය හැකි රථ ගාලකින් සමන්විතයි. මේ සඳහා නාගරික සංවර්ධන අධිකාරිය වැයකළ මුදල රුපියල් මිලියන 69ක්. අමාත්‍ය නිමල් සිරිපාල ද සිල්වා , රාජ්‍ය අමාත්‍යවරුන් වන නාලක ගොඩහේවා , තේනුක විදානගමගේ යන මහත්වරුන් ඇතුළු පිරිසක් මෙම අවස්ථාවට එක්ව සිටියා.         ", "URL": "https://www.itnnews.lk/2023/10/05/350079/", "Category": "දේශීය පුවත්", "Parent URL": null}