{"Source": "ITN news", "Timestamp": "අප්‍රේල් 27, 2023 11:43", "Headline": "ශරීරයට අහිතකර ආලේපන විකුණූ පිටකොටුවේ වෙළෙඳසැලක් වටලයි", "News Content": "ශරීරයට අහිතකර ආලේපන වෙළෙඳපොළට නිකුත් කළ පිටකොටුව ප්‍රදේශයේ රූපලාවණ්‍ය භාණ්ඩ අලෙවිකරන වෙළෙඳසැලක් වටලා එම වෙළෙඳසැලේ හිමිකරුට නීතිමය පියවර ගෙන තිබෙනවා. කොළඹ පිටකොටුව දෙවන හරස්විදීයේ පිහිටි රූපලාවණ්‍ය භාණ්ඩ අලෙවි කරන වෙළෙඳසැලක් මෙසේ වැටලීමට පාරිභෝගික කටයුතු පිළිබඳ අධිකාරියේ කොළඹ දිස්ත්‍රික් කාර්යාලයේ නිලධාරීන් ක්‍රියාකළා. මෙහිදී එම ආලේපනයන් හි නිෂ්පාදිත දිනයක් හෝ කල්ඉකුත් වන දිනයක් ද සටහන් කර නොතීබු බවටයි නිරීක්ෂණය වී ඇත්තේ. එම සියල්ල අදාළ වෙළෙඳසැල තුළම නිෂ්පාදනය කර අලෙවි කර ඇති බවටයි අනාවරණය වුනේ. වෙළෙඳසැලේ හිමිකරුට එරෙහිව නඩු පැවරීමට කටයුතු කරන බවයි අදාළ නිලධාරීන් සඳහන් කලේ.           ", "URL": "https://www.itnnews.lk/2023/10/05/478607/", "Category": "Breaking News,දේශීය පුවත්", "Parent URL": null}