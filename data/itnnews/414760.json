{"Source": "ITN news", "Timestamp": "ජූනි 2, 2022 10:48", "Headline": "අද සිට යළිත් රාත්‍රී කාලයේ විදුලි කප්පාදුවක්", "News Content": "අද සිට යළිත් දිවයින පුරා රාත්‍රී කාලයේ  විදුලි කප්පාදුවක් සිදුවනවා. අද දිනයේ සිට යළිත් වරක් දිවයින පුරා රාත්‍රී කාලයේ දී විදුලි කප්පාදුවක් සිදුකරන බව මහජන උපයෝගීතා කොමිසම සඳහන් කරනවා. අ‌.පො.ස සාමාන්‍ය පෙළ විභාගය පැවතීම හේතුවෙන් පසුගිය විසි තුන වන දා සිට ඊයේ දිනයේ දක්වා විභාගය පැවැත්වෙන කාලසීමාවේ දී හා රාත්‍රියේ දී විදුලි කප්පාදුවක් සිදුවූවේ නැහැ. අද සහ හෙට දිවා කාලයේ දී පැයකුත් රාත්‍රී කාලයේ පැයකුත් වශයෙන් පැය දෙකක් විදුලිය විසන්දි කිරීමට නියමිතයි. අනිද්දා සිට රාත්‍රී කාලයේ පැයක් විදුලිය කප්පාදුව සිදු කෙරෙනවා. එමෙන්ම ලබන පස්වන දා  විදුලි කප්පාදුවක් සිදුවන්නේ නැති බවයි මහජන උපයෝගීතා කොමිසම සඳහන් කරන්නේ. https://www.pucsl.gov.lk/wp-content/uploads/2022/06/Demand-Management-Schedule-for-02_03_04-June-2022.pdf   ", "URL": "https://www.itnnews.lk/2023/10/05/414760/", "Category": "දේශීය පුවත්", "Parent URL": null}