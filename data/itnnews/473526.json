{"Source": "ITN news", "Timestamp": "අප්‍රේල් 6, 2023 11:43", "Headline": "බලපත්‍ර නොමැතිව ගවයන් ප්‍රවාහනය කළ ලොරි රථයක් පොලිස් භාරයට", "News Content": "බලපත්‍රයක් නොමැතිව මස් පිණිස හිංසාකාරී ලෙස ගවයන් තිදෙනෙකු ප්‍රවාහනය කරමින් සිටි සැකකරුවෙකු ලොරි රථය සමග අද දින අලුයම නුවරඑලිය පොලීසිය විසින් අත්අඩංගුවට ගෙන ඇත. අඹේවෙල ප්‍රදේශයේ පිහිටි සත්ව ගොවිපොලකින් සැකකරු විසින් ගවයන් තිදෙනා මිල දී ගෙන නානුඔය නගරයේ පිහිටි ගව ඝාතකාගාරය වෙත සතුන් තිදෙනා ප්‍රවාහනය කරමින් සිටින අවස්තාවේ අඹේවෙල නුවරඑලිය ප්‍රධාන මාර්ගයේදී රාත්‍රී    මුර සංචාරයේ යෙදි සිටි පොලිස් නිලධාරීන් විසින් ලොරි රථය නතර කර පරීක්ෂා කිරීමේදි සැකකරු සහ ලොරි රථය පොලිස් භාරයට ගෙන ඇත. ලොරි රථයේ ප්‍රවාහනය කරමින් සිටි ගවයන් තිදෙනාට සැකකරු විසින් පහර දී සතුන්ගේ පාද කඩා දමා ඇති බවත්, එම ලොරි රථය තුල ගවයන් තිදෙනෙකු ප්‍රවාහනය කිරීමට තරම් ඉඩ ප්‍රමාණවත් නොවන බවයි නුවරඑලිය පොලීසිය කියා සිටියේ. අත්අඩංගුවට ගත් සැකකරු , ගවයන් තිදෙනා සහ ලොරි රථය අද දින නුවරඑලිය මහෙස්ත්‍රාත් අධිකරණය වෙත ඉදිරිපත් කරන බවත්, අත්අඩංගුවට ගත් සැකකරු නුවරඑලිය ප්‍රදේශයේ පදිංචිකරුවෙකු බවයි සිද්ධිය සම්බන්ධයෙන් පරීක්ෂණ පවත්වන නුවරඑලිය පොලීසිය කියා සිටියේ.   ", "URL": "https://www.itnnews.lk/2023/10/05/473526/", "Category": "දේශීය පුවත්", "Parent URL": null}