{"Source": "ITN news", "Timestamp": "ஜூன் 24, 2022 11:44", "Headline": "லஞ்சம் வழங்க முற்பட்ட பெண் கைது..", "News Content": "அவிசாவளை, இஹல தல்துவ பிரதேசத்தில் பொலிஸ் உத்தியோகத்தர் ஒருவருக்கு ஒன்றரை லட்சம் ரூபாய் ரூபா இலஞ்சம் வழங்கிய பெண்ணொருவர் கைது செய்யப்பட்டுள்ளார். அவிசாவளை பொலிஸ் தலைமையகத்தின் குற்றப் புலனாய்வுப் பிரிவின் அதிகாரிகளால் இஹலதல்துவ பிரதேசத்தில் எட்டு லட்சத்துக்கும் அதிக பெறுமதியான கேரளா கஞ்சா பொதி பெண்ணொருவருடன் கைப்பற்றப்பட்டது. மேலதிக விசாரணைகளுக்காக நீதிமன்றில் இருந்து பெறப்பட்ட தடுப்புக்காவல் உத்தரவின் பேரில் சந்தேகநபர் விசாரணைக்கு உட்படுத்தப்பட்ட நிலையில், சந்தேக நபரை போதைப்பொருள் கடத்தல் குற்றச்சாட்டில் இருந்து விடுவிக்க குற்றப் புலனாய்வுப் பிரிவின் பொறுப்பதிகாரிக்கு இலஞ்சம் வழங்க முயற்சி மேற்கொள்ளப்பட்டது. அதிகாரி தனது மேலதிகாரிகளுக்கு அறிவித்ததை அடுத்து சந்தேகத்திற்கிடமான பெண் கைது செய்யப்பட்டார். ", "URL": "https://www.itnnews.lk/2023/10/05/418885/", "Category": "Breaking News,தேசிய செய்திகள்", "Parent URL": null}