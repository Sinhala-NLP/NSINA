{"Source": "ITN news", "Timestamp": "අප්‍රේල් 21, 2022 14:06", "Headline": "බ්‍රිතාන්‍ය අගමැතිගේ ඉන්දීය සංචාරය ඇරඹෙයි", "News Content": "බ්‍රිතාන්‍ය අග්‍රාමාත්‍ය බොරිස් ජොන්සන්ගේ ඉන්දීය නිල සංචාරය අද ආරම්භ කළා. බ්‍රිතාන්‍ය අග්‍රාමාත්‍යවරයා ඉන්දීයාවේ දින 2ක් සංචාරය කිරීමට නියමිතයි. අද උදෑසන ඉන්දීයාවේ අහමදාබාද් ගුවන්තොටුපළට පැමිණි බ්‍රිතාන්‍ය අග්‍රාමාත්‍යවරයා ඉන්දීය නිදහස් සටනේ පෙරමුණේ සිටි මහත්මා ගාන්ධිගේ නිවහන නැරඹීමට එක්වීමට නියමිතව තිබෙනවා. එමෙන් ම බ්‍රිතාන්‍ය සමාගමක් ඉන්දියවේ විවෘත කර ඇති කර්මාන්ත ශාලාවක් නිරීක්ෂණය කිරීමටත් නියමිත බවයි විදෙස් මාධ්‍ය වාර්තා කරන්නේ. බ්‍රිතාන්‍ය අග්‍රාමාත්‍යවරයා නව දිල්ලියේ දී ඉන්දීය අග්‍රාමාත්‍ය නරේන්ද්‍ර මෝදී හෙට දිනයේ හමුවීමට නියමිතයි. නව ආරක්ෂක හවුල් ගිවිසුම පිළිබඳව සහ දෙරට අතර ජනවාරි මාසයේ දී සාකච්ඡා ආරම්භ කළ නිදහස් වෙළඳ ගිවිසුම පිළිබඳව මෙහිදී අවධානය යොමු කෙරෙනු  ඇති බවයි ඉන්දීය මාධ්‍ය වාර්තා කරන්නේ.         ", "URL": "https://www.itnnews.lk/2023/10/05/407710/", "Category": "ජාත්‍යන්තර පුවත්", "Parent URL": null}