{"Source": "ITN news", "Timestamp": "අගෝස්තු 19, 2022 09:56", "Headline": "වී අලෙවි මණ්ඩලය මගින් සහතික මිලට වී මිලදී ගැනීම අදත්", "News Content": "වී අලෙවි මණ්ඩලය මගින් සහතික මිලට වී මිලදී ගැනීම අදත් සිදු කෙරෙනවා. කෙසේ වුවද එම මිල ගණන් ප්‍රමාණවත් නැති බවයි ඇතැම් ගොවීන් ප්‍රකාශ කරන්නේ. නාඩු වී කිලෝග්‍රෑම් එකක්  රුපියල් 120 කට ද සම්බා රුපියල් 125 කට හා කීරි සම්බා වී කිලෝග්‍රෑම් 1 ක් රුපියල් 130 කටත් මිලදී ගැනීම සිදුවනවා.  තම අස්වනු සඳහා සාධාරණ මිලක් නොලැබෙන බවට ගොවි ජනතාව නගන චෝදනා සම්බන්ධයෙන් සැළකිලිමත් වෙමින් මෙසේ සහතික මිල ඉහළ නැංවූ බවයි කෘෂිකර්ම අමාත්‍යාංශය සඳහන් කරන්නේ. දැනට වෙළෙඳපොළේ වී මිල රුපියල් 100ට වඩා අඩුවෙන් පවතිනවා.  ඊයේ දිනයේ දිස්ත්‍රික්ක 24 ක වී මිලදී ගැනීම සඳහා ඇති ගබඩා 357 න් 55 ක් විවෘත කර තිබුණා. කෙසේ වුවද සහතික මිල ප්‍රමාණවත් නැති බව අනුරාධපුර ගොවීන් පිරිසක් ප්‍රකාශ කරනවා. අනුරාධපුර දිස්ත්‍රික්කයේ වී අස්වනු නෙලීම මේ වන විට ආරම්භ කර තිබෙනවා.       ", "URL": "https://www.itnnews.lk/2023/10/05/429743/", "Category": "Breaking News,දේශීය පුවත්", "Parent URL": null}