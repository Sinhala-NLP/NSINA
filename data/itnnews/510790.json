{"Source": "ITN news", "Timestamp": "අගෝස්තු 25, 2023 11:17", "Headline": "කෝටි 2කට අධික කේරල ගංජා තොගයක් නාවික හමුදා භාරයට", "News Content": "මුහුදේ පාවෙමින් තිබූ රුපියල් කෝටි දෙකකට අධික වටිනාකමින් යුත් කේරල ගංජා කිලෝ 83 ග්‍රෑම් 200 ක් තිබී සොයාගත් බව නාවික හමුදාව පවසයි. ඩෙල්ෆ් මුහුදු තීරයේ පාර්සල් 22 ක් මුහුදේ පාවෙමින් තිබියදී සෝදිසි මෙහෙයුම්වල නිරත වූ උතුරු නාවික විධානයේ නීරීක්ෂණ යාත්‍රාවකට හමු වී ඇති අතර එම පාර්සල් පරික්ෂා කිරීමේදී අදාල කේරල ගංජා තොගය හමු වී තිබෙනවා. ඉන්දියාවේ සිට ජාවාරම් කරුවන් විසින් මුහුදු මාර්ගයෙන් අදාල කේරල ගංජා තොගය රැගෙන එන අවස්ථාවේදී නාවික හමුදා යාත්‍රා දැක මුහුදට දමා පලා යන්නට ඇති බවට නාවික හමුදාව සැක පල කරනවා. මුහුදේ පාවෙමින් තිබූ අදාල කේරල ගංජා තොගය ඉදිරි විමර්ශන කටයුතු සඳහා නාවික හමුදා භාරයේ තැබීමට පියවර ගෙන තිබෙනවා.   ", "URL": "https://www.itnnews.lk/2023/10/05/510790/", "Category": "Breaking News,දේශීය පුවත්", "Parent URL": null}