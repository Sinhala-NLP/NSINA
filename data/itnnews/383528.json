{"Source": "ITN news", "Timestamp": "දෙසැම්බර් 19, 2021 10:07", "Headline": "බූන්දල ප්‍රදේශයේ අලි වැට ඉදිකිරීම ඇරඹෙයි", "News Content": "අලිවැට කිලෝමීටර් 1500ක් ඉදිකිරීමේ ජාතික  වැඩසටහන යටතේ  හම්බන්තොට බූන්දල ප්‍රදේශයේ අලි වැට ඉදිකිරීම ආරම්භ කෙරුණා. ඒ රාජ්‍ය අමාත්‍ය විමලවීර දිසානායක මහතාගේ ප්‍රධානත්වයෙන්. අලිමිනිස් ගැටුමට විසඳුමක් ලෙස මෙම අලිවැට ඉදි කෙරෙනවා. නවීන තාක්ෂණය ද යොදා ගනිමිනුයි එම අලිවැට සකස් කෙරෙන්නේ. හම්බන්තොට දිස්ත්‍රික්කයේ කිලෝමීටර් 105ක දුර ප්‍රමාණයක් ආවරණය වන පරිදී අලිවැට ඉදිකරන බව රාජ්‍ය අමාත්‍ය විමලවීර දිසානායක මහතා පැවසුවේ. එය පවත්වාගෙන යාම සඳහා මහජනතාවගේ සහාය ද අවශ්‍ය වන බව ඒ මහතා කියා සිටියා. අලි වැටෙහි ඉදිකිරීම් කටයුතු ශ්‍රී ලංකා ගුවන් හමුදාවේ දායකත්වයෙන් සිදුකෙරෙන අතර මෙම අවස්ථාවට පාර්ලිමේන්තු මන්ත්‍රිවරුන් වන අජිත් රාජපක්ෂ සහ උපුල් ගලප්පත්ති යන මහත්වරුන්ද එක්වුණා.     ", "URL": "https://www.itnnews.lk/2023/10/05/383528/", "Category": "දේශීය පුවත්", "Parent URL": null}