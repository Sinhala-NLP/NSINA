{"Source": "ITN news", "Timestamp": "ජූලි 16, 2021 13:52", "Headline": "ලොව ධනපතියන්ගේ අභ්‍යවකාශ මෙහෙයුමට 18 හැවිරිදි ශිෂ්‍යයෙක්", "News Content": "ලොව ධනපතියන්ගේ අභ්‍යවකාශ මෙහෙයුමට 18 හැවිරිදි ශිෂ්‍යයෙක් ද එක්ව සිටිනවා. ලොව ධනවත්ම පුද්ගලයින් අතර පෙරමුණේ සිටින ජෙෆ් බෙසොස් මේ මස 20 වනදා සිය ප්‍රථම අභ්‍යවකාශ ගමන ආරම්භ කරනවා. ඔහු සමග සිව් දෙනෙකුගෙන් යුත් කණ්ඩායමක් ද මෙම මෙහෙයුමට එක්වන බවයි වාර්තා වන්නේ. 18 හැවිරිදි භෞතික විද්‍යාව හදාරන සිසුවෙක් වන ඔලිවර් ඩේමන් ද එම සිව් දෙනෙකුගෙන් යුත් කණ්ඩායමට අයත්. මෙම අභ්‍යවකාශ ගමනට එක්වීම සදහා ඔලිවර් ඩේමන් ඇමෙරිකා ඩොලර් මිලියන 28 ක මුදලක් ජෙෆ් බෙසොස්ගේ බ්ලූ ඔරිජින් සමාගමට ගෙවා ඇති බව ද වාර්තා වනවා. මීට දින කිහිපයකට පෙර ලොව බිලියනපතියන්ගෙන් එක් පුද්ගලයෙකු වන රිචඩ් බ්‍රැන්සන් සිය ප්‍රථම අභ්‍යවකාශ ගමන සාර්ථකව නිම කළ බව විදෙස් මාධ්‍ය වාර්තා කළා.     ", "URL": "https://www.itnnews.lk/2023/10/05/349654/", "Category": "ජාත්‍යන්තර පුවත්", "Parent URL": null}