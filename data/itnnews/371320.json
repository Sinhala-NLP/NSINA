{"Source": "ITN news", "Timestamp": "ඔක්තෝබර් 23, 2021 18:34", "Headline": "සතොස සුදුලූණු වංචාව : ව්‍යාපාරිකයාගේ පුත්‍රයා ලබන 26වනදා තෙක් රිමාන්ඩ්", "News Content": "ලංකා සතොස සමාගමේ සිදුවූ බව කියන සුදුලූණු වංචාව සම්බන්ධයෙන්  ඊයේ අත්අඩංගුවට ගත් සැකකරු ඔක්තෝම්බර් 26 වනදා දක්වා රක්ෂිත බන්ධනාගාර ගත කරන ලෙස වැලිසර මහේස්ත්‍රාත් අධිකරණය නියෝග කර තිබෙනවා. බම්බලපිටියේ පදිංචි 25 හැවිරිදි අයෙකු මෙලෙස ඊයේ අපරාධ පරීක්ෂණ දෙපාර්තමේන්තුව මඟින් අත්අඩංගුවට ගනු ලැබූ අතර ඔහු සතොස ආයතනයෙන් සුදු ලුණු තොගය වංචා සහගතව මිළදි ගත් ව්‍යාපාරිකයාගේ පුත්‍රයා බවයි පොලිසිය සඳහන් කළේ. ලංකා සතොස සමාගමට රුපියල් එක් කෝටි 17 ලක්ෂ 19,000 ක මුදලක් වංචා කිරීම, කූට ලේඛන සකස් කිරීම හා සොරබඩු සන්තකයේ තබා ගැනීම යන වැරදි සිදුකරමින් එම වංචාවට ආධාර අනුබල දීම චෝදනාව යටතේයි මෙම සැකකරු අත්අඩංගුවට ගෙන තිබෙන්නේ. ", "URL": "https://www.itnnews.lk/2023/10/05/371320/", "Category": "Breaking News,දේශීය පුවත්", "Parent URL": null}