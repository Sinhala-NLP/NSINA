{"Source": "ITN news", "Timestamp": "ජනවාරි 8, 2022 11:32", "Headline": "මාලදිවයිනේ මුහුදු තීරයේදී අනතුරට ලක්වූ ධීවරයින් පස් දෙනෙකු බේරාගැනේ", "News Content": "අනතුරකට ලක්ව මාලදිවයින් මුහුදු තීරයේ රැදී සිටි මෙරට ධීවරයින් පස් දෙනෙකු බේරා ගැනීමට නාවික හමුදාව සමත්වුණා. බේරුවල මුහුදු තීරයෙන් ධීවර කටයුතු සදහා පිටත්ව ගිය ධීවරයින් හය දෙනෙකුගෙන් සමන්විත යාත්‍රාවක් මෙලෙස අනතුරට ලක්ව තිබෙනවා. ඒ අනුව කළ විමර්ශනයකදී අදාළ යාත්‍රාවේ සිටි ධීවරයින් පස් දෙනෙකු බේරා ගැනීමට හැකිවූ බව නාවික හමුදා මාධ්‍ය ප්‍රකාශක කපිතාන් ඉන්දික ද සිල්වා මහතා පවසනවා. යාත්‍රාවේ සිටි එක් ධීවරයෙකු අතුරුදන්ව ඇති අතර  සෙසු පස් දෙනා ගාල්ල වරායට රැගෙන ඒමට කටයුතු කර තිබෙනවා.           ", "URL": "https://www.itnnews.lk/2023/10/05/387428/", "Category": "Breaking News,දේශීය පුවත්", "Parent URL": null}