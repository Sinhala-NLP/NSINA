{"Source": "ITN news", "Timestamp": "අගෝස්තු 25, 2023 16:56", "Headline": "පරිභෝජනයට නුසුදුසු පාම් ඔයිල් කන්ටේනර් 5ක් මුදා හැරි පුද්ගලයෙකු රක්ෂිත බන්ධනාගාරගත කෙරේ", "News Content": "මනුෂ්‍ය පරිභෝජනයට නුසුදුසු පාම් ඔයිල් කන්ටේනර් පහක් මුදා හැරීමේ සිද්ධියේ සැකකරුවෙකු සැප්තැම්බර් 6 වනදා තෙක් රක්ෂිත බන්ධනාගාරගත කෙරුණා. ඒ කොටුව මහේස්ත්‍රාත් අධිකරණය මගිනුයි. විනශ කිරිමට නියම කර තිබූ පාම් ඔයිල් ඇතුළත් කන්ටේනර් 5ක් එලෙස විනාශ කළ බවට ව්‍යාජ ලේඛන ඉදිරිපත් කළ බවටයි මොහුට චෝදනා එල්ල වූයේ. මේ සම්බන්ධ පරීක්ෂණ සිදු කරන අපරාධ පරීක්ෂණ දෙපාර්තමේන්වේ විශේෂ විමර්ශන අංශයේ ස්ථානාධිපතිවරයාට ලබන 31 වනදා අධිකරණය හමුවේ පෙනී සිටින ලෙස ද නියෝග කෙරුණා. මැලේසියා සමාගමක් හරහා මෙම තෙල් කන්ටේනර් මෙරටට ගෙන්වා ඇති බවයි හෙළි වුණේ. සිද්ධිය සම්බන්ධ රේගු නිලධාරීන් කිහිප දෙනෙකුගේ සහ අදාළ කන්ටේනර් පහ මෙරටට ගෙන්වූ බව කියන නියෝජිතයාගේ විදේශ ගමන් තහනම් කර තිබෙනවා. ", "URL": "https://www.itnnews.lk/2023/10/05/510918/", "Category": "දේශීය පුවත්", "Parent URL": null}