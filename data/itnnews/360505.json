{"Source": "ITN news", "Timestamp": "සැප්තැම්බර් 6, 2021 12:06", "Headline": "තොග වෙළෙඳාම සඳහා පමණක් දිවයිනේ ආර්ථික මධ්‍යස්ථාන අද දිනයේත් විවෘතයි", "News Content": "තොග වෙළෙඳාම සඳහා පමණක් දිවයිනේ ආර්ථික මධ්‍යස්ථාන අද දිනයේත් විවෘතව තැබෙනවා. පෑලියගොඩ මැනිං වෙළෙඳපොළ අද දිනයේත් විවෘතව පවතිනවා. එළවළු තොග විශාල ප්‍රමාණයක් ලැබී තිබුණද පාරිභෝගිකයින්ගේ අඩුවක් පැවති බවයි ව්‍යාපාරිකයින් ප්‍රකාශ කළේ. පෑලියගොඩ මධ්‍යම මත්ස්‍ය වෙළෙඳ සංකීර්ණයද විවෘතව පැවතියද පාරිභෝගිකයන්ගේ පැමිණීමේ අඩුවක් දක්නට ලැබුණා. දඹුල්ල ආර්ථික මධ්‍යස්ථානය තොග වෙළඳ සඳහා අද අලුයම 4ටපමණ විවෘත කිරිමත් සමඟ එළවළු තොග විශාල වශයෙන් ලැබෙමින් පවතින බව ව්‍යාපාරිකයින් පවසනවා. එළවළු තොග විශාල වශයෙන් ලැබීමත් සමඟ මිල පහත වැටී ඇති බවයි ඔවුවන් පවසන්නේ. කැප්පෙටිපොළ විශේෂ ආර්ථික මධ්‍යස්ථානයද තොග වෙළෙඳාම සඳහා අද දිනයේත් විවෘතව පවතිනවා. ඊයේට සාපේක්ෂව අද දිනයේදී එළවළු මිල පහත ගොස් ඇති බවයි ව්‍යාපාරිකයින් පවසන්නේ. ", "URL": "https://www.itnnews.lk/2023/10/05/360505/", "Category": "දේශීය පුවත්", "Parent URL": null}