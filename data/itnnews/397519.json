{"Source": "ITN news", "Timestamp": "பிப்ரவரி 24, 2022 19:08", "Headline": "அமைச்சர் டளஸ் ஜப்பானிய தொழிலதிபர்களுக்கு அழைப்பு", "News Content": "இலங்கையை ஜப்பான் சுற்றுலாப் பயணிகளால் கவரப்படும் நாடாகவும் முதலீட்டு வாய்ப்புக்களை உருவாக்கும் நாடாகவும் ஏற்படுத்துமாறு அமைச்சர் டளஸ் அழகப்பெரும ஜப்பான் வியாபாரிகள் மற்றும் சுற்றுலாப் பயணிகளிடம் கேட்டுக்கொண்டார் ஜப்பான் தூதுவரின் உத்தியோகபூர்வ இல்லத்தில் இடம்பெற்ற வைபவமொன்றில் பிரதம அதிதியாக கலந்துகொண்ட போதே அவர் இதனை தெரிவித்தார். இலங்கையின் நினைவுச் சின்னமான அண்மையில் திறக்கப்பட்ட களனி பாலம் , பண்டாரநாயக்க விமான நிலைய அபிவிருத்திக்கு ஜப்பான் வழங்கி வரும் ஆதரவையும் அவர் நன்றியுடன் நினைவு கூர்ந்தார். 40 ஆண்டுகளுக்கும் மேற்பட்ட காலம் பழமை வாய்ந்த தொலைக்காட்சி ஊடக தொழிநுட்பம் மற்றும் தொலைத் தொடர்பு அபிவிருத்திக்கு ஜப்பான் வழங்கும் ஆதரவையும் அவர் நினைவு கூர்ந்தார். இலங்கையின் தொலைக்காட்சி தொகுதியை டிஜிட்டல் மயப்படுத்துவது தொடர்பான பொறுப்பையும் ஜப்பான் ஏற்றுள்ளதாக அவர் தெரிவித்துள்ளார். ", "URL": "https://www.itnnews.lk/2023/10/05/397519/", "Category": "தேசிய செய்திகள்", "Parent URL": null}