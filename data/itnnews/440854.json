{"Source": "ITN news", "Timestamp": "ඔක්තෝබර් 16, 2022 15:13", "Headline": "නව මදුරු විශේෂයක් මෙරටින් හඳුනා ගැනේ", "News Content": "ශ්‍රී ලංකාවේ ජෛව විවිධත්වය වැඩිකරමින් නව මදුරු විශේෂයක් සොයා ගැනීමට වෛද්‍ය පර්යේෂණ ආයතනයේ කීට විද්‍යා කණ්ඩායම සමත්ව තිබෙනවා. මීරිගම සහ කළුතර ප්‍රදේශවලින් මෙම මදුරු විශේෂය දැනට වාර්තා වී ඇති බවයි සෞඛ්‍ය වෘත්තීයවේදීන්ගේ විද්වත් සංගමය සඳහන් කරන්නේ. කියුලෙක්ස් සින්ටෙලස් නමැති මෙම මදුරු විශේෂය තායිලන්තය , ඉන්දියාව වැනි රටවලින් හඳුනාගෙන තිබෙනවා. මෙම මදුරුවන් රෝග වාහකයෙක්ද නැද්ද යන්න පිළිබඳව තවමත් පර්යේෂණ මට්ටමේ පවතින අතර ලෝක පරීක්ෂණ වලින්ද තවමත් එය තහවුරු වී නැහැ. කීට විද්‍යා කණ්ඩායම මෑතක දී කියුලෙක්ස් නියඉන්ෆියුලා නමැති මදුරු විශේෂය ද සොයාගත්තා. එම මදුරු විශේෂය ඉන්දියාව තුළ මොළේ මැලේරියා රෝගය බෝ කරන මදුරු විශේෂයට ඉතාමත් ආසන්න මදුරු විශේෂයක් වන අතර ශ්‍රී ලංකාව තුළ වාහකයෙක් ද නැද්ද යන්න පිළිබඳව තවමත් පරීක්ෂණ සිදුකෙරෙනවා.             ", "URL": "https://www.itnnews.lk/2023/10/05/440854/", "Category": "Breaking News,දේශීය පුවත්", "Parent URL": null}