{"Source": "ITN news", "Timestamp": "මාර්තු 30, 2022 10:45", "Headline": "ඉන්දීය විදේශ ඇමති සජිත් සහ රනිල් හමුවෙයි", "News Content": "ඉන්දීය විදේශ අමාත්‍ය එස් ජයශංකර් මහතා විපක්ෂ නායකවරයා සමඟ මෙන්ම හිටපු අග්‍රාමාත්‍ය රනිල් වික්‍රමසිංහ මහතා සමඟ ද සාකච්ඡා කර තිබෙනවා. මෙම අර්බුදකාරී අවස්ථාවෙන් ඉන්දියාව ශ්‍රී ලංකාවට දක්වන සහයෝගීතාව සම්බන්ධයෙන් විපක්ෂ නායකවරයා මෙහිදී සිය ප්‍රසාදය පළකර තිබෙනවා. ඉන්දීය විදේශ අමාත්‍යවරයා සිට ට්විටර් ගිණුමේ සටහනක් තබමිනුයි මේ බව ප්‍රකාශකර ඇත්තේ. ඉන්දියාවෙන් මෙරටට ලබාදෙන ආර්ථික සහාය පිළිබදව රනිල් වික්‍රමසිංහ මහතා සමග පැවති සාකච්ඡාවේ දී අවධානය යොමුව තිබෙනවා. එස් ජයිශංකර් මහතා විපක්ෂ නායක සජිත් ප්‍රේමදාස මහතා ද හමුවුණා. ඒ ඉන්දීය තානාපති නිල නිවසේදීයි. මෙම ව්‍යවසනකාරී මොහොතේදී ශ්‍රී ලංකාවට සහෝදරත්වයේ දෑත් දිගුකිරීම සම්බන්ධයෙන් ඉන්දියාවට සිය ස්තූතිය පුදකරන බව විපක්ෂ නායකවරයා මෙහිදී පවසා තිබෙනවා. ශ්‍රී ලංකාව පත්ව ඇති තත්ත්වයෙන් ගොඩගැනීම සදහා උපරිම වශයෙන් ආධාර සහ සහෝයෝගය තවදුරටත් ලබාදෙන ලෙසයි විපක්ෂ නායකවරයා මෙහිදී ඉන්දීය විදේශ අමාත්‍යවරයාගෙන් ඉල්ලා ඇත්තේ. මන්ත්‍රීවරුන් කීප දෙනෙකුම මෙම සාකච්ඡාවට එක්වී තිබෙනවා.       ", "URL": "https://www.itnnews.lk/2023/10/05/404610/", "Category": "දේශීය පුවත්", "Parent URL": null}