{"Source": "ITN news", "Timestamp": "අප්‍රේල් 24, 2022 14:36", "Headline": "සෙලෙන්ස්කිගෙන් පුටින්ට ආරාධනාවක්", "News Content": "යුක්රේන ජනාධිපතිවරයා රුසියා ජනාධිපතිවරයාට යුද්ධය අවසන් කිරීම සඳහා නැවතත් ආරාධනා කර තිබෙනවා. දෙරට අතර සාම ගිවිසුමක් ඇති වන්නේ නම් රුසියා ජනාධිපතිවරයා හමුවීමට කිසිඳු බියක් නැති බවටයි යුක්රේන ජනාධිපති වොලෝදීමීර් සෙලෙන්ස්කි සඳහන් කර තිබෙන්නේ. එමෙන්ම රුසියා යුක්රේන ගැටුම් සඳහා මැදිහත් වන පාර්ශවයන් පිළිබඳව විශ්වාසයක් නොමැති බවත්, රුසියාව පිළිබඳව දැඩි විශ්වාසයක් පවතින බවත් යුක්රේන ජනාධිපතිවරයා පවසනවා. ඔහු මේ බව සඳහන් කළේ කියෙව් අගනුවර මෙට්‍රෝ දුම්රිය ස්ථානයක සිට පැවති ප්‍රවෘත්ති සාකච්ඡාවකට එක්වෙමින්. රුසියා ජනාධිපති ව්ලැඩ්මීර් පුටින් හමුවී රාජ්‍ය තාන්ත්‍රික මට්ටමෙන් මෙය සමතයකට පත් කළ යුතු බව ද ඔහු පෙන්වා දුන්නා.       ", "URL": "https://www.itnnews.lk/2023/10/05/408115/", "Category": "Breaking News,ජාත්‍යන්තර පුවත්", "Parent URL": null}