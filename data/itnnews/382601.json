{"Source": "ITN news", "Timestamp": "දෙසැම්බර් 14, 2021 11:46", "Headline": "ලංකා ලුණු සමාගම කෝටි 17ක ඉතිහාසගත ශුද්ධ ලාභයක් ලබයි", "News Content": "මේ වසරේ දී ලංකා ලුණු සමාගම රුපියල් කෝටි 17 ක ඉතිහාසගත ශුද්ධ ලාභයක් ලබා ඇති බව ලුණු සමාගමේ සභාපති නීතිඥ නිශාන්ත සදබරණ මහතා පවසනවා. ලුණු සමාගමේ සේවකයින් සදහා මෙම වසරට අදාළ ප්‍රසාද දීමනා ලබා දීම වෙනුවෙන් පැවති උත්සවයේ දී ඒ මහතා මේ බව හෙළි කළා. යහපාලන රජය සමයේ දී ලංකා ලුණු සංස්ථාව මිලියන තුන්සිය පනහක අලාභයක් සහිතව පවත්වාගෙන ගොස් ඇති අතර 2020 වසරේ දී බදු රහිතව උපයා ඇති මුදල රුපියල් මිලියන පනස් පහක්. මෙවර රුපියල් මිලියන එකසිය හැත්තෑවක ලභායක් හිමි කර ගැනීමත් සමග සේවකයන් සදහා ප්‍රසාද දීමනා ලබා දීමට කළමනාකාරිත්වය පියවර ගත්තා. ලංකා ලුණු සමාගමේ සභාපති නීතිඥ නිශාන්ත සදබරණ මහතාගේ ප්‍රධානත්වයෙන් එම උත්සවය මහ ලේවාය ප්‍රධාන කාර්යාලයේ දී පැවැත්වුණා. ප්‍රසාද දීමනා සදහා වෙන් කෙරුණු මුදල රුපියල් මිලියන හතලිස් තුනක්.   ", "URL": "https://www.itnnews.lk/2023/10/05/382601/", "Category": "දේශීය පුවත්", "Parent URL": null}