{"Source": "ITN news", "Timestamp": "අප්‍රේල් 13, 2022 18:28", "Headline": "ප්‍රිමියර්ලීග් තරඟාවලියේ පළමු ජය චෙන්නායි සුපර්කිංස්ට", "News Content": "ඉන්දීය ප්‍රිමියර්ලීග් තරගාවලියේ පළමු ජය වාර්තා කිරීමට චෙන්නායි සුපර්කිංන්ස් කණ්ඩායම සමත් වුණා. රෝයල් චැලෙන්ජර්ස් බැංගලෝර් හා චෙන්නායි සුපර්කින්ස් කණ්ඩායම් අතර මුම්බායිහි දී ඉන්දීය ප්‍රිමියර්ලීග් තරගාවලියේ 22 වන තරගය ලෙස පැවති මෙම තරගයෙන් ලකුණු 23 ක ජයක් හිමිකර ගැනීමට චෙන්නායි සුපර්කින්ස් කණ්ඩායම සමත් වුණා. ඔවුන් මෙම තරගාවලියේදී තරග පහකට සහභාගී වී ලැබූ පළමු ජයග්‍රහණය මෙයයි. පළමුව පන්දුවට පහර දුන් චෙන්නායි සුපර්කින්ස් කණ්ඩායම නියමිත පන්දුවාර 20 තුළ කඩුලු 4 ක් දැවී ලකුණු 16 ක් රැස් කළා. ෂවම් ඩුබේ නොදැවී ලකුණු 95 ක් සහ රොබින් උතප්පා ලකුණු 88 ක් රැස් කරමින් චෙන්නායි පිළ ඉහළ ලකුණු සංඛ්‍යාවක් කරා රැගෙන ගියා. පන්දු යැවීමේදී වනිදු හසරංග ලකුණු 35 කට කඩුලු 2 ක් දවා ගත්තා. පිළිතුරු ඉනිම ක්‍රීඩා කළ රෝයල් චැලෙන්ජර්ස් බැංගලෝර් කණ්ඩායමට නියමිත පන්දුවාර 20 තුළ කඩුලු 9 ක් දැවී රැස්කරගත හැකි වූයේ ලකුණු 193 ක් පමණයි. දක්ෂ පන්දු යැවීමක නිරත වූ මහීෂ් තීක්ෂණ ලකුණු 33 කට කඩුලු 4 ක් බිද හෙලුවා.   ", "URL": "https://www.itnnews.lk/2023/10/05/406769/", "Category": "ක්‍රිකට්,ක්‍රීඩා", "Parent URL": null}