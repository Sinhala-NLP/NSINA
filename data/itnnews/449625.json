{"Source": "ITN news", "Timestamp": "දෙසැම්බර් 10, 2022 18:00", "Headline": "කොළඹ වරාය ජා ඇල දක්වා සංවර්ධනය කිරීමට සැලසුම්", "News Content": "කොළඹ වරාය ජා ඇල දක්වා සංවර්ධනය කිරීමට රජය සැලසුම් කර තිබෙනවා. එමෙන්ම දිවයින වටා තිබෙන තවත් වරාය කිහිපයක් සංවර්ධනයට පියවර ගන්නා බවයි අමාත්‍ය නිමල් සිරිපාල ද සිල්වා මහතා පවසන්නේ. කොළඹ වරාය සංවර්ධනය වීම තුළින් ශ්‍රී ලංකාව කලාපයේ ප්‍රධාන සැපයුම් මධ්‍යස්ථානය බවට පත් කළ හැකියි. පසුගිය දා පැවැත්වුණු වාණිජ මණ්ඩල ආර්ථික සමුළුවේදි ජනාධිපති රනිල් වික්‍රමසිංහ මහතා ද කොළඹ වරාය පුළුල් කිරිමේ සැලසුම සම්බන්ධයෙන් කරුණු පැහැදිලි කළා. කොළඹ වරාය ඇතුලු වරායන් කිහිපයක් මේ වසර තුළ මෙහෙයුම් ලාභයක් වාර්තා කර තිබෙනවා. එය තවදුරටත් වැඩි කර ගැනීමට නම් වරාය පහසුකම් තවදුරටත් පුළුල් කළ යුතු වනවා.   ", "URL": "https://www.itnnews.lk/2023/10/05/449625/", "Category": "දේශීය පුවත්", "Parent URL": null}