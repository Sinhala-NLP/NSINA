{"Source": "ITN news", "Timestamp": "අගෝස්තු 3, 2023 05:46", "Headline": "මාධ්‍ය මෙහෙයවීමේ වගකීම ගැන ඇමති බන්දුල පැහැදිළි කරයි", "News Content": "ගැටුම් අවම වන ආකාරයෙන්, ජනවර්ග අතර සමඟිය සහ සහජීවනය වර්ධනය වන ආකාරයට මාධ්‍ය මෙහෙයවීමේ දැවැන්ත වගකීම සියලුම මාධ්‍ය ආයතන වෙත පැවරෙන බව ප්‍රවාහන, මහාමාර්ග හා ජනමාධ්‍ය ඇමැති ආචාර්ය බන්දුල ගුණවර්ධන මහතා පවසනවා. ඒ මහතා මේ බව සඳහන් කළේ ඊයේ කොළඹදී ආරම්භ කෙරුණු එක්සත් ජාතීන්ගේ සංවර්ධන වැඩසටහන (UNDP) සහ ජනමාධ්‍ය අමාත්‍යාංශය එක්ව සංවිධාන කරනු ලැබු “වාර්තාකරණයේ මුල මැද සහ අග” (Unlocking the Power of Media) වැඩමුළුව අමතමින්. දෙදිනක් පුරා පැවැත්වීමට නියමිත වැඩමුළුවේ විද්‍යුත් මාධ්‍ය වෘත්තිකයන් උදෙසා පැවැති පළමු දිනයේ ප්‍රධාන ආරාධිතයා ලෙස ඇමැති ආචාර්ය බන්දුල ගුණවර්ධන මහතා එක් විය. ", "URL": "https://www.itnnews.lk/2023/10/05/504935/", "Category": "දේශීය පුවත්", "Parent URL": null}