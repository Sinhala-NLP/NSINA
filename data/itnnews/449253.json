{"Source": "ITN news", "Timestamp": "டிசம்பர் 6, 2022 10:29", "Headline": "மனித உறுப்பு மோசடியின் பிரதான சந்தேகநபர் கைது", "News Content": "ராஜகிரியவில் உள்ள தனியார் வைத்தியசாலையில் அண்மையில் கண்டுபிடிக்கப்பட்ட மனித உறுப்பு மோசடியின் பிரதான தரகர் என தெரிவிக்கப்படும் 41 வயதுடைய நபர் ஒருவர் கொழும்பு குற்றத்தடுப்பு பிரிவினரால் (CCD) கைது செய்யப்பட்டுள்ளார். கொழும்பு 15, கஜிமாவத்தையில் வசிக்கும் சந்தேகநபர், நேற்று (05) மாலை CCDக்கு புகாரளித்ததன் பின்னர் கைது செய்யப்பட்டதாக பொலிஸார் தெரிவித்தனர். இந்த மனித உறுப்பு மோசடி தொடர்பாக 04 ஆண்களும் மற்றும் பெண் ஒருவரும் பொரளை பொலிஸ் நிலையத்தில் முறைப்பாடு செய்ததையடுத்து சிசிடி விசாரணைகளை ஆரம்பித்துள்ளது. முக்கியமாக சிறுநீரகங்களைப் பெறுவதற்காக வறுமையில் வாடும் குடும்பங்களைச் சேர்ந்த நபர்களை குறிவைத்து இந்த மோசடி மோசடி செய்திருப்பதும், அறுவை சிகிச்சைக்குப் பிறகு ஒப்புக் கொள்ளப்பட்ட தொகையை செலுத்தவில்லை என்பதும் தெரியவந்தது. சந்தேகநபர் நோயாளர்களுக்கும் உறுப்புகளைப் பெற்றுக்கொடுக்கும் மூன்றாம் தரப்பினருக்கும் இடையில் தரகராகச் செயற்பட்டு, பெறுநரிடமிருந்து தரகுப்பணத்தை பெற்றுக்கொண்ட அதேவேளை, நோயாளர்களுக்கு வழங்கப்படும் தீர்வையில் ஒரு தொகையையும் மோசடி செய்துள்ளதாக விசாரணைகளில் தெரியவந்துள்ளது. சந்தேகநபர் இன்று புதுக்கடை நீதவான் நீதிமன்றில் ஆஜர்படுத்தப்படவுள்ளதாக பொலிஸார் தெரிவித்தனர். நீதிமன்றத்தில் உண்மைகளை சமர்ப்பித்த பின்னர் இந்த மோசடி தொடர்பான மேலதிக விசாரணைகள் இடம்பெற்றுவருவதாக குறிப்பிடப்பட்டுள்ளது ", "URL": "https://www.itnnews.lk/2023/10/05/449253/", "Category": "Breaking News,அண்மைய செய்திகள்", "Parent URL": null}