{"Source": "ITN news", "Timestamp": "දෙසැම්බර් 12, 2022 09:02", "Headline": "මෙරට නිෂ්පාදිත ගිණි අවි තුනක් සමඟ සැකකරුවෙකු අත්අඩංගුවට", "News Content": "මෙරට නිෂ්පාදිත ගිණි අවි තුනක් සහ උණ්ඩ තොගයක් සමඟ සැකකරුවෙකු කිලිනොච්චියේ දි අත්අඩංගුවට ගනෙ තිබෙනවා. පොලිස් විශේෂ කාර්ය බලකායේ කිලිනොච්චි කඳවුරේ නිලධාරීන්ට යුධ හමුදා බුද්ධි අංශ ලබාදුන් තොරතුරකට අනුව කෝනන්කුලම් කණ්ඩාවලෙයි ප්‍රදේශයේ දි මෙරට නිෂ්පාදිත ගිණි අවි 03ක් සමග සැකකරුවෙකු අත්අඩංගුවට ගනු ලැබුවා. ටී 56 අවි සදහා යොදන උණ්ඩ 50ක් ඇතුලු උපකරණ තොගයක් ද එහිදි සොයා ගැණුනා. අත්අඩංගුවට ගත් සැකකරු වැඩිදුර විමර්ෂණ සදහා කිලිනොච්චි පොලිස් ස්ථානය වෙත භාරදීමටයි පොලිස් විශේෂ කාර්ය බලකාය කටයුතු කලේ. මේ අතර කිලිනොච්චිය පරන්තන් ප්‍රදේශයේ දි ටී එන් ටී පුපුරණ ද්‍රව්‍ය කිලෝ ග්‍රෑම් 8400ක් සමග සැකකරුවෙකු අත්අඩංගුවට ගනු ලැබුවා. ඔහු කුමන අරමුණකින් මෙම පුපුරණ ද්‍රව්‍ය ලග තබා ගෙන සිටියේ ද යන්න පිළිබද අංශ කිහිපයක් ඔස්සේ විමර්ෂණ ක්‍රියාත්මකයි. මුලතිව් පදුකුඩිඉරිප්පු ප්‍රදේශයේ පදංචිකරුවෙකු වන 52 හැවිරිදි මෙම සැකකරු වැඩිදුර විමර්ෂණ සදහා කිලිනොච්චි පොලිස් ස්ථානය වෙත භාරදුන් බව පොලිස් විශේෂ කාර්ය බලකාය සදහන් කළා.   ", "URL": "https://www.itnnews.lk/2023/10/05/449793/", "Category": "දේශීය පුවත්", "Parent URL": null}