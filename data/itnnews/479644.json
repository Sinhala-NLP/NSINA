{"Source": "ITN news", "Timestamp": "මැයි 1, 2023 11:34", "Headline": "රණසිංහ ප්‍රේමදාස මැතිතුමාගේ 30 වන ගූණසමරුව අද", "News Content": "හිටපු ජනාධිපති දිවංගත රණසිංහ ප්‍රේමදාස මහතාගේ 30වන ගුණානුස්මරණ උත්සවය කොළඹ අලුත්කඩේ පිහිටි රණසිංහ ප්‍රේමදාස පිළිරුව අභියසදී පැවැත්වුණා. 1993 වසරේ මැයි පළමුවනදා එක්සත් ජාතික පක්ෂ මැයි දින රැළියට සහභාගිවෙමින් සිටියදී කොළඹ ආමර්වීථිය ප්‍රදේශයේ දී එල්ලවූ මරාගෙන මැරෙන බෝම්බ ප්‍රහාරයකින් හිටපු ජනාධිපති රණසිංහ ප්‍රේමදාස මහතා ජීවිතක්ෂයට පත්වුණා. ඒ මහතාගේ ගුණානුස්මරණය වෙනුවෙන් පැවැත්වුණු උත්සවයට එතුමන්ගේ පුත් විපක්ෂ නායක සජිත් ප්‍රේමදාස මහතා සහ පවුලේ ඥාතීන් මෙන්ම පාර්ලිමේන්තු මන්ත්‍රීවරුන් ඇතුළු පිරිසක් ද මෙම අවස්ථාවට එක්වුණා. ", "URL": "https://www.itnnews.lk/2023/10/05/479644/", "Category": "දේශීය පුවත්", "Parent URL": null}