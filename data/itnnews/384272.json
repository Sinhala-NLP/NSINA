{"Source": "ITN news", "Timestamp": "දෙසැම්බර් 22, 2021 11:58", "Headline": "වර්තමානයේ කළ යුතු වන්නේ සියලු දෙනා එක්ව රට ගොඩ නැගීමට ක්‍රියා කිරීමයි", "News Content": "එකිනෙකාට චෝදනා කිරීමට වඩා වර්තමානයේ කළ යුතු වන්නේ සියලු දෙනා එක්වී රට ගොඩ නැගීමට ක්‍රියා කිරීම බව අමාත්‍ය මහින්ද අමරවීර මහතා පවසනවා. කිරිබත්ගොඩ ඇවිදින මංතීරුව දෙපස තලවතුහේන්පිට උතුර කුඹුරු යායේ මීගස් සිටුවීමේ හා එළවලු පැළ සිටුවීමේ ව්‍යාපෘතියට එක් වෙමින් අමාත්‍යවරයා මේ බව කියා සිටියා. ආදර්ශ ඉඩම් පරිහරණ සැලසුම් ව්‍යාපෘතිය යටතේයි මෙය ක්‍රියාත්මක කෙරුණේ. රාජ්‍ය අමාත්‍ය ලසන්ත අලගියවන්න මහතා ද මෙම අවස්ථාවට එක් වුණා.   ", "URL": "https://www.itnnews.lk/2023/10/05/384272/", "Category": "දේශීය පුවත්", "Parent URL": null}