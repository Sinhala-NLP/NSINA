{"Source": "ITN news", "Timestamp": "ජූනි 21, 2023 18:35", "Headline": "ජාත්‍යන්තර යෝග දිනයට සමගාමීව විශේෂ වැඩසටහන් රැසක්", "News Content": "ජාත්‍යන්තර යෝග දිනය අදට යෙදී තිබෙනවා. මේ නිමිත්තෙන් විශේෂ වැඩසටහන් රැසක් ක්‍රියාත්මක වුණා. නිරෝගිමත් දිවි පැවැත්මක් උදෙසා යෝග ව්‍යායාම්වල නිරතවීමේ අවශ්‍යතාව මෙම වැඩසටහන් වලින් අවධාරණය කෙරුණා. නාවල වැලිපාක් හිදී ජාත්‍යන්තර යෝග දින සැමරුම් උත්සවය පැවැත්වුණේ ශ්‍රී ලංකා යෝග සම්මේලනයේ සභාපති ධර්මපාල විජේසිරි මහතාගේ ප්‍රධානත්වයෙනුයි. ශ්‍රී ලංකාව තුළ යෝග දර්ශනය ප්‍රචලිත කිරීමේ අරමුණෙන් මෙම වැඩසටහන පැවැත්වෙන බවයි සභාපතිවරයා කියාසිටියේ. මෙමගින් නිරෝගිමත් පරපුරක් බිහි කිරීමට හැකියාව ලැබෙන බව ද ඒ මහතා පෙන්වා දුන්නා. දිවයිනේ යෝග ගුරුවරුන්, වෛද්‍ය වෘත්තිකයින්, පාසල් දරුවන් ,රාජ්‍ය නිලධාරීන්, ආරක්ෂක නිලධාරීන් ද මෙම අවස්ථාවට එක්ව සිටියා.   ", "URL": "https://www.itnnews.lk/2023/10/05/493836/", "Category": "දේශීය පුවත්", "Parent URL": null}