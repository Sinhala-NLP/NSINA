{"Source": "ITN news", "Timestamp": "ජූනි 18, 2023 11:34", "Headline": "කර්මාන්ත සංවර්ධන මණ්ඩලය හා සැපයුම් ද්‍රව්‍ය කළමනාකරණ ආයතන අතර අවබෝධතා ගිවිසුමක්", "News Content": "සැපයුම්දාම ක්‍රියාවලිය විධිමත් කිරීම ව්‍යවසායකින් දැනුවත් කිරීම මෙන්ම ප්‍රාග්ධනය කළමනාකරණය කර ගනිමින් සාර්ථක ව්‍යවසායකයෙකු බිහි කිරීම අරමුණ කර ගනිමින් නව වැඩපිළිවෙලක් ක්‍රියාවට නංවා තිබෙනවා. දේශීය කර්මාන්ත නගා සිටුවීම ද අරමුණ කර ගනිමින් ක්‍රියාවට නැංවෙන මෙම  නව වැඩපිළිවෙලට අදාළව කර්මාන්ත සංවර්ධන මණ්ඩලය හා සැපයුම් ද්‍රව්‍ය කළමනාකරණ ආයතන අතර අවබෝධතා ගිවිසුමක් ද අත්සන් තැබීම සිදුවුණා. කර්මාන්ත සංවර්ධන මණ්ඩලයේ සභාපති ආචාර්ය සාරංග අලහප්පේරුම , සැපයුම් ද්‍රව්‍ය කළමනාකරණ ආයතනයේ සභාපති ජයන්ත ගාල්ලේහේවා යන මහත්වරුන් ඇතුළු පිරිසක් මෙම අවස්ථාවට එක්ව සිටියා. කර්මාන්ත 2023 කාර්මික ප්‍රදර්ශනය පැවැත්වීමට යොදා ඇති වැඩපිළිවෙල සම්බන්ධයෙන් ද මෙහිදි මාධ්‍ය දැනුවත් කෙරුණා.       ", "URL": "https://www.itnnews.lk/2023/10/05/492788/", "Category": "Breaking News,දේශීය පුවත්", "Parent URL": null}