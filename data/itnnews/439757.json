{"Source": "ITN news", "Timestamp": "ඔක්තෝබර් 10, 2022 12:36", "Headline": "හිටපු ජනපති මෛත්‍රී ගොනු කළ පෙත්සමක් සලකා බැලීම හෙට දක්වා කල් තබයි", "News Content": "තමන් වෙත නිකුත් කර ඇති සිතාසිය බල රහිත කරන්නැයි ඉල්ලා හිටපු ජනාධිපති මෛත්‍රීපාල සිරිසේන මහතා ගොනුකර ඇති රීට් පෙත්සම සළකා බැලීම අභියාචනාධිකරණය හෙට දින දක්වා කල්තැබුවා. පාස්කු ඉරුදින ත්‍රස්ත ප්‍රහාරයක් එල්ලවන බවට තොරතුරු ලැබී තිබියදී එය වළක්වා ගැනීමට අපොහොසත්වීම සම්බන්ධයෙන් ගොනුකර ඇති පුද්ගලික පැමිණිල්ලට අදාළව කොටුව මහේස්ත්‍රාත් අධිකරණය හමුවේ පෙනී සිටින ලෙස දන්වමිනුයි මෛත්‍රීපාල සිරිසේන මහතාට සිතාසි නිකුත්කර තිබෙන්නේ. අදාළ පෙත්සම අද කැඳවූ අවස්ථාවේ නීතිපතිවරයා වෙනුවෙන් පෙනී සිටි අතිරේක සොලිසිටර් ජනරාල් රොහන්ත අබේසූරිය මහතා සහ වගඋත්තරකරුවන් වෙනුවෙන් පෙනී සිටි නීතිඥවරුන්   සදහන් කළේ නඩුවට අදාළ ලේඛන තමන් වෙත ලැබුණේ සති අන්තයේ බවයි. ඒවා අධ්‍යයනය කර කරුණු දැක්වීම සදහා දිනයක් ලබාදෙන ලෙස නීතිඥවරුන් අධිකරණයෙන් ඉල්ලා සිටියා. ඒ අනුවයි පෙත්සම සළකා බැලීම හෙට දින දක්වා කල් තැබීමට අධිකරණය නියෝග කළේ.   ", "URL": "https://www.itnnews.lk/2023/10/05/439757/", "Category": "දේශීය පුවත්", "Parent URL": null}