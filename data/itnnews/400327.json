{"Source": "ITN news", "Timestamp": "මාර්තු 9, 2022 15:58", "Headline": "හිටපු ජනපති මෛත‍්‍රී ගොනු කළ අභියාචනා පෙත්සම විභාගයට ගැනීමට මහාධිකරණය අවසර දෙයි", "News Content": "පාස්කු ප්‍රහාරයෙන් මිය ගිය අයගේ ඥාතීන් සහ තුවාල ලැබූවන් ගොනු කළ නඩුවේ සියලු චෝදනාවලින් මුදා හරින්නැයි ඉල්ලා හිටපු ජනාධිපති මෛත්‍රිපාල සිරිසේන ගොනු කළ අභියාචනා පෙත්සම විභාගයට ගැනීමට බස්නාහිර පළාත් සිවිල් අභියාචනා මහාධිකරණය අද අවසර ලබා දුන්නා. මෙම නඩුව ගොනු කර ඇත්තේ අගතියට පත්වුවන් වෙනුවෙන් වන්දි අයකර දෙන ලෙස ඉල්ලා සිටිමිනුයි. ඒ අනුව අදාළ අභියාචනා පෙත්සම පිළිබද විභාගය ජුනි පහළොස්වෙනිදා සිදු කිරිමට විනිසුරු මඩුල්ල නියම කළා. පාස්කු ඉරිදා ත්‍රස්ත ප්‍රහාරයෙන් වින්දිතයන් බවට පත් පුද්ගලයන් නඩු 109 ක් කොළඹ දිසා අධිකරණය හමුවේ ගොනු කර තිබෙනවා. එම චෝදනාවලින් තමන් මුදා හරින ලෙසයි මෛත්‍රීපාල සිරිසේන ඉල්ලා සිටින්නේ. ", "URL": "https://www.itnnews.lk/2023/10/05/400327/", "Category": "දේශීය පුවත්", "Parent URL": null}