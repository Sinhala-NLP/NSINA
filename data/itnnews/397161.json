{"Source": "ITN news", "Timestamp": "பிப்ரவரி 23, 2022 13:36", "Headline": "முத்துராஜவெல ஈரவலய பாதுகாப்புக்காக 100 மில்லியன் ரூபா நிதி ஒதுக்கீடு..", "News Content": "முத்துராஜவெல ஈரவலய பாதுகாப்புக்காக 100 மில்லியன் ரூபா நிதி ஒதுக்கீடு செய்யப்பட்டுள்ளது. 6 ஆயிரத்து 236 ஹெக்டெயர் பரப்புடைய முத்துராஜவெல ஈரவலயத்தை பாதுகாத்து அங்கு காணப்படும் விலங்குகளை பாதுகாப்பதற்கான வேலைத்திட்டம் ஆரம்பிக்கப்பட்டுள்ளதாக சுற்றாடல்துறை அமைச்சு தெரிவித்துள்ளது. குறித்த நிதி ஒதுக்கீடு மேற்கொள்ளப்பட்டுள்ளதென அமைச்சர் மஹிந்த அமரவீர தெரிவித்துள்ளார். 2022ம் ஆண்டுக்கான வரவு செலவு திட்டத்தில் சுற்றாடல் துறை அமைச்சுக்கு 2 ஆயிரம் மில்லியன் ரூபா ஒதுக்கீடு செய்யப்பட்டுள்ள நிலையில், குறித்த ஒதுக்கீட்டில் இருந்தே முத்துராஜவெல ஈரவலய பாதுகாப்புக்கான நிதி ஒதுக்கீடு மேற்கொள்ளப்பட்டுள்ளதாகவும் சுற்றாடல் துறை அமைச்சர் மஹிந்த அமரவீர தெரிவித்துள்ளார். ", "URL": "https://www.itnnews.lk/2023/10/05/397161/", "Category": "Breaking News,அண்மைய செய்திகள்", "Parent URL": null}