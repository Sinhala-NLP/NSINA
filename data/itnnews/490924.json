{"Source": "ITN news", "Timestamp": "ජූනි 11, 2023 09:17", "Headline": "රුසියාවට ප්‍රභල ප්‍රහාර එල්ල කිරීමට යුක්‍රේනය සැරසෙයි", "News Content": "රුසියාවට ප්‍රභල ප්‍රහාර එල්ල කිරීමට තීරණය කළ බව යුක්‍රේන ජනාධිපති වොල්දොමීර් සෙලෙන්ස්කි  පවසනවා. තම භූමියෙන් රුසියාව අත්පත් කරගත් කොටස් යළි අත්පත් කරගැනීමේ අරමුණින් මෙම ප්‍රහාර එල්ල කරන බවයි යුක්‍රේන ජනාධිපතිවරයා සඳහන් කර ඇත්තේ. ඊට අවශ්‍ය යුද බලය තමන් සතුව පවතින  බවද කැනඩා අග්‍රාමාත්‍ය ජස්ටින් ටෘෘඩෝ යුක්‍රේන සංචාරයට එක් වූ අවස්ථාවේ ප්‍රකාශ කර ඇති බවයි විදෙස් මාධ්‍ය සඳහන් කරන්නේ. මෙහිදී ඩොලර් මිලියන 500 ක යුද ආධාර යුක්‍රේනයට ලබාදී ඇති  බවද සඳහන්. රුසියාව අත්පත් කරගත් සෆොරිෂියා ප්‍රදේශය මෙන්ම බක්බුඩ් ආශ්‍රිත ප්‍රදේශවල රුසියා හමුදා වෙත ප්‍රතිප්‍රහාර එල්ල කිරීම යුක්‍රේනය ආරම්භ කර ඇති බවයි වාර්තා වන්නේ. එමෙන්ම යුක්‍රේන ඩ්‍රෝන ප්‍රහාර ද වැඩි කර තිබෙනවා.       ", "URL": "https://www.itnnews.lk/2023/10/05/490924/", "Category": "Breaking News,ජාත්‍යන්තර පුවත්", "Parent URL": null}