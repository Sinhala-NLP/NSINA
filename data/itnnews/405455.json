{"Source": "ITN news", "Timestamp": "අප්‍රේල් 4, 2022 16:16", "Headline": "අයහපත් කාලගුණය හේතුවෙන් බ්‍රසීලයේ පුද්ගලයින් 16 දෙනෙකු ජීවිතක්ෂයට", "News Content": "බ්‍රසීලයට බලපා ඇති අයහපත් කාලගුණය හේතුවෙන් පුද්ගලයින් 16 දෙනෙකු ජීවිතක්ෂයට පත්ව තිබෙනවා. තවත් පුද්ගලයින් 10 දෙනෙකු අතුරුදන්ව ඇති බවයි බ්‍රසීල බලධාරීන් සඳහන් කරන්නේ. අධික වර්ෂාව හේතුවෙන් ගංවතුර හා නායයෑම් හටගෙන ඇති අතර මාර්ගවලට ද දැඩි හානි සිදුව ඇති බව වාර්තා වනවා. පසුගිය පැය 48 ක කාලය තුළ බ්‍රසීලයේ රියෝදි ජෙනෙයිරෝ නගරයට ඇදහැලුණු අධික වර්ෂාවෙන් දැඩි බලපෑම් එල්ලවී තිබෙනවා. ඉදිරි දින කීපය තුළද වැසි බලාපොරොත්තු වන අතර ගංවතුර හා නායයෑම් ද ඇතිවිය හැකි බවයි කාලගුණ අංශ අනතුරු අඟවන්නේ.       ", "URL": "https://www.itnnews.lk/2023/10/05/405455/", "Category": "ජාත්‍යන්තර පුවත්", "Parent URL": null}