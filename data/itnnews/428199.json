{"Source": "ITN news", "Timestamp": "අගෝස්තු 10, 2022 16:41", "Headline": "හබරන දරුවන්ගේ අධ්‍යාපන කටයුතුවලටත් අලි තර්ජන", "News Content": "වන අලි තර්ජන හේතුවෙන් හබරන පුවක්පිටිය ගම්මානයේ දරුවන්ගේ අධ්‍යාපන කටයුතුවලට දැඩිබලපෑම් එල්ල වී තිබෙනවා. පාසල සුරක්ෂිත ස්ථානයක් කරන ලෙසයි දෙමව්පියන් බලධාරීන්ගෙන් ඉල්ලා සිටින්නේ. හබරන හුරුළු ජාතික පාරිසරික උද්‍යානයේ සිට වනඅලි නිරතුරුවම හබරන පුවක්පිටිය ගම්මානයට කඩාවදිනවා. බෝගවගාවන් විනාශ කරමින් මිනිස් ජීවිතවලට ද මෙම සත්වයින්ගෙන් එල්ල වී ඇත්තේ දැඩි තර්ජනයක්. පුවක්පිටිය ප්‍රාථමික විද්‍යාලයේ ජල පද්ධතිය ද විනාශ කර දමා ඇති වනඅලි ආරක්ෂිත වැට ද කඩා දමා තිබෙනවා. දිවා කාලයේ පවා වන අලි පැමිණෙන බැවින් දරුවන්ගේ ආරක්ෂාව සදහා විශේෂ වැඩපීළිවෙලක් සකස් කර දෙන ලෙසයි දෙමාපියන් බලධාරීන්ගෙන් ඉල්ලා සිටින්නේ. ", "URL": "https://www.itnnews.lk/2023/10/05/428199/", "Category": "Breaking News,දේශීය පුවත්", "Parent URL": null}