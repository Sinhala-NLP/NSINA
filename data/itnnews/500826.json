{"Source": "ITN news", "Timestamp": "ජූලි 19, 2023 09:42", "Headline": "නීති විරෝධී දුම්වැටි තොගයක් සමඟ පුද්ගලයෙකු අත්අඩංගුවට", "News Content": "රජයට තීරු බදු අහිමි කරමින් විදේශීය රටක නිෂ්පාදිත දුම්වැටි තොගයක් නීති විරෝධී ලෙස ළඟ තබාගෙන සිටි පුද්ගලයෙකු විශේෂ කාර්ය බලකාය අත්අඩංගුවට ගත්තා. විශේෂ කාර්ය බලකායේ හපුතලේ කඳවුරේ නිලධාරීන්ට ලැබුණ තොරතුරකට අනුව ඇල්ල ප්‍රදේශයේ ටැලීමක් සිදු කෙරුණා. එහිදී සුපිරි වෙළදසැලක අලෙවි කිරීමට සූදානම් කර තිබූ දුම්වැටි 5000 කට ආසන්න සංඛ්‍යාවක් සොයා ගැනුණා. විදේශීයය රටක නිෂ්පාදිත මෙම දුම්වැටි නීති විරෝධී ලෙස මෙරටට රැගෙන විත් අලෙවි කිරීමේ ජාවාරම කලක සිට සිදු කර ඇති බවටයි හෙලි වී තිබෙන්නේ. වයස අවුරුදු 22 ක් වන දෙමෝදර ප්‍රදේශයේ පදිංචි සැකකරුවකු ද විශේෂ කාර්ය බලකාය අත්අඩංගුවට ගත්තා. මේ අතර විදේශීය රටක නිෂ්පාදිත ජීව අත්බෝම්බයක් සහ උණ්ඩ සූක්ෂම ලෙස සඟවා තිබියදී විශේෂ කාර්ය බලකාය සොයාගෙන තිබෙනවා. ඒ කොහුවල වලව්වත්ත පාර ප්‍රදේශයේදී  කළ වැටලීමකදීයී.         ", "URL": "https://www.itnnews.lk/2023/10/05/500826/", "Category": "Breaking News,දේශීය පුවත්", "Parent URL": null}