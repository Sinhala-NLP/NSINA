{"Source": "ITN news", "Timestamp": "පෙබරවාරි 14, 2022 13:13", "Headline": "ඉදිරි පැය 48 තුළ සාකච්ඡාවකට එන්නැයි යුක්රේනය රුසියාවට ආරාධනා කරයි", "News Content": "ඉදිරි පැය 48 තුළ දී තමන් සමග සාකච්ඡාවකට එක්වන ලෙස යුක්රේනය රුසියාවට ආරාධනාකර තිබෙනවා. හටගෙන ඇති යුක්රේන රුසියා මතබේදාත්මක ගැටුම් සමතයකට පත්කර ගැනීමට සාකච්ඡාවකට එක්වන ලෙසයි යුක්රේනය රුසියාවට පවසා ඇත්තේ. එම සාකච්ඡා සදහා රුසියාව මෙන්ම යුරෝපා ආරක්ෂක සංගමයේ සාමාජිකයින්ට ද එක්වන ලෙස යුක්රේනය දැනුම්දී තිබෙනවා. මීට පෙරද යුක්රේනය රුසියාවට සාකච්ඡා සදහා ආරාධනා කළ අතර එම ආරාධනා රුසියාව ප්‍රතික්ෂේප කරනු ලැබුවා. සාකච්ඡා සදහා රුසියාව සහභාගිවන්නේද නැද්ද යන්න මත ඔවුන්ගේ විනිවිදභාවය පෙන්නුම්කරන බවයි යුක්රේන විදේශ කටයුතු අමාත්‍යවරයා සදහන් කරන්නේ.         ", "URL": "https://www.itnnews.lk/2023/10/05/394917/", "Category": "ජාත්‍යන්තර පුවත්", "Parent URL": null}