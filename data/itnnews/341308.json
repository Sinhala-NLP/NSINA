{"Source": "ITN news", "Timestamp": "ජූනි 8, 2021 10:25", "Headline": "තම රටට විදේශ අත පෙවීමක් ඇති නොවීමට කිම් ජොන් උන් නීති පනවයි", "News Content": "උතුරු කොරියාව තුළ කිසිදු විදේශ අත පෙවීමක් ඇති නොවීම සදහා එරට නායක කිම් ජොන් උන් නව නීති හදුන්වා දී තිබෙනවා. එම නීති කඩ කරන්නන්ට මරණ දඬුවම නියම කර ඇති බවයි වාර්තා වන්නේ. උතුරු කොරියාව තුළ විදේශීය චිත්‍රපට, ඇඳුම් හෝ විද්වත් ප්‍රකාශන භාවිත කිරීම සම්පූර්ණයෙන්ම තහනම් වනවා. ඒ අනුව දකුණු කොරියාවේ නිෂ්පාදිත චිත්‍රපටයක් ළග තබාගත් පුද්ගලයෙකුට මරණ දඬුවම ලබා දී ඇති බව විදෙස් මාධ්‍ය සදහන් කරනවා. ඔහු වාසය කළ ගම්මානය පොලීසිය සම්පූර්ණයෙන්ම පරික්‍ෂාවට ලක් කළ බවයි වාර්තා වන්නේ. දේශසීමා හරහා හෝ වෙනත් ක්‍රමයකින් විදේශයක නිෂ්පාදිත වීඩියෝ දර්ශන උතුරු කොරියාවට රැගෙන එන පිරිස්වලට වෙඩි තබන ලෙස උපදෙස් ලබා දී තිබෙනවා.     ", "URL": "https://www.itnnews.lk/2023/10/05/341308/", "Category": "ජාත්‍යන්තර පුවත්", "Parent URL": null}