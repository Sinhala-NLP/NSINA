{"Source": "ITN news", "Timestamp": "මාර්තු 7, 2022 17:32", "Headline": "අපරාධකරුවන් හා ගිනි අවි සොයා තලේබාන් සංවිධානය නිවාස පරීක්ෂා කිරීම් අරඹයි", "News Content": "අපරාධකරුවන් හා ගිනි අවි සොයා තලේබාන් සංවිධානයේ සාමාජිකයින් නිවාස පරීක්ෂා කිරීම ආරම්භකර තිබෙනවා. ඇෆ්ගනිස්ථානයේ කාබුල් අගනුවර හා තදාසන්න ප්‍රදේශයන්හි මෙම පරීක්ෂා කිරීම් සිදුකෙරෙන බවයි වාර්තා වන්නේ. ඇෆ්ගනිස්ථානය තලේබාන් සංවිධානයේ පාලනයට නතුවීමෙන් පසු පැහැරගැනීම් , මංකොල්ලකෑම් හා මනුෂ්‍ය ඝාතන ඉහළ ගොස් තිබෙනවා. එම අපරාධයන් පාලනය කිරීම සඳහා මෙම පියවර ගත් බවයි තලේබාන් සංවිධානය පවසන්නේ. පැහැරගැනීම් සිදුකළ පුද්ගලයින් නව දෙනෙකු , සොරකම්වල නිරත වූ පුද්ගලයින් 53 දෙනෙකු හා අයිඑස් අයිඑස් සංවිධානයට සබඳකම් ඇති පුද්ගලයින් 6 දෙනෙකු පරීක්ෂා කිරීම්වලදී අත්අඩංගුවට ගෙන තිබෙනවා. එමෙන්ම මරාගෙන මැරෙන බෝම්බ ප්‍රහාර එල්ල කිරීමට යොදාගන්නා ඇදුම් කට්ටල හා ගිනි අවි සොයාගැනීමට සමත් වූ බවයි තලේබාන් සංවිධානය නිවේදනය කරන්නේ.     ", "URL": "https://www.itnnews.lk/2023/10/05/399890/", "Category": "ජාත්‍යන්තර පුවත්", "Parent URL": null}