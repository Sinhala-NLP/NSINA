{"Source": "ITN news", "Timestamp": "අගෝස්තු 2, 2023 08:56", "Headline": "ඩුබායි නිපුනගේ මත්ද්‍රව්‍ය ජාවාරම මෙහෙය වූ කාන්තාවක් අත්අඩංගුවට", "News Content": "ඩුබායි නිපුන නැමැත්තාගේ මත්ද්‍රව්‍ය ජාවාරම මෙරට මෙහෙය වූ කාන්තාවක් හෙරොයින් සමඟ විශේෂ කාර්ය බලකාය අත්අඩංගුවට ගත්තා. ඒ ඔරුගොඩවත්ත ප්‍රදේශයේ  කළ වැටලීමකදීයී. විශේෂ කාර්ය බලකායේ ගෝනහේන කදවුරේ නිලධාරීන්ට ලැබුණ තොරතුරකට අනුව ඔරුගොඩවත්ත ප්‍රදේශයේ මෙම වැටලීම සිදු කළා. එහිදී සංවිධානාත්මක අපරාධකරුවෙකු සහ මත්ද්‍රව්‍ය ජාවාරම්කරුවකු වන දැනට විදේශගතව සිටින ඩුබායි නිපුණ නැමැත්තා සමඟ සමීප සබඳතා පැවැත්වූ කාන්තාවක් අත්අඩංගුවට ගැනුණා. ඇය ළඟ තිබී හෙරොයින් ඇතුළු මත්ද්‍රව්‍ය සහ එම ජාවාරම්වලින් උපයාගත්  බවට සැක කෙරෙන මුදල් තොගයක් ද විශේෂ කාර්ය බලකාය සොයා ගත්තා.       ", "URL": "https://www.itnnews.lk/2023/10/05/504646/", "Category": "Breaking News,දේශීය පුවත්", "Parent URL": null}