{"Source": "ITN news", "Timestamp": "පෙබරවාරි 23, 2023 17:13", "Headline": "විදෙස් කාන්තාවට සෙරෙප්පුවෙන් ගැසූ පුද්ගලයා අත්අඩංගුවට", "News Content": "බණ්ඩාරවෙල සිට ඇල්ල මාර්ගයේ උඩරට මැණිකේ දුම්රියේ ගමන් කරමින් සිටි විදෙස් කාන්තාවකට සෙරෙප්පු ප්‍රහාරයක් එල්ල කළ සැකකරු අද අත්අඩංගුවට ගත් බව බණ්ඩාරවෙල පොලිසිය පවසනවා. එම පහර දීම සිදුව ඇත්තේ බණ්ඩාරවෙල හා කිණිගම දුම්රිය ස්ථාන අතරයි. මෙලෙස අත්අඩංගුවට ගැනුණු සැකකරු 27 හැවිරිදි වියේ පසුවන එම ප්‍රදේශයේ ම පදිංචි අයෙකු බවයි බණ්ඩාරවෙල පොලීසිය පැවසුවේ. අවට සිරි නරඹමින් සිටි අදාළ විදෙස් කාන්තාවට පසුගිය 21 වනදා සැකකරු සෙරෙප්පුවෙන් පහරදෙන වීඩියෝව ඊයේ සමාජ මාධ්‍ය හරහා සංසරණය වුණා. අත්අඩංගුවට ගත් සැකකරු අද බණ්ඩාරවෙල මහෙස්ත්‍රාත් අධිකරණය වෙත ඉදිරිපත් කිරීමට නියමිතයි. ", "URL": "https://www.itnnews.lk/2023/10/05/462884/", "Category": "Breaking News,දේශීය පුවත්", "Parent URL": null}