{"Source": "ITN news", "Timestamp": "නොවැම්බර් 5, 2022 12:24", "Headline": "පේරාදෙණියේ නවක වද සිද්ධිය සම්බන්ධයෙන් පොලිස් පරීක්ෂණ ඇරඹෙයි", "News Content": "පේරාදෙණිය විශ්වවිද්‍යාලයේ සම සෞඛ්‍ය පීඨයේ පළමු වසරේ සිසුවෙකුට සමාජ මාධ්‍ය ඔස්සේ අසභ්‍ය දර්ශන හුවමාරු කරමින් සිදුකළ නවක වද ක්‍රියාවක් සම්බන්ධයෙන් පොලිසිය පරික්ෂණ ආරම්භ කර තිබෙනවා. පේරාදෙණිය විශ්වවිද්‍යාලයේ සම සෞඛ්‍ය පීඨයේ ඉගෙනුම ලබන ශිෂ්‍යයෙකුට වට්ස්ඇප් ඔස්සේ දර්ශන හුවමාරු කරමින් නවක වද සම්බන්ධයෙන් කිසිවෙකු බලපෑම් කර තිබෙනවා. එවන් නවක වද අවස්ථාවන් දැනුම් දීම සදහා පේරාදෙණිය විශ්වවිද්‍යාලය මාර්ගගත ක්‍රමය ඔස්සේ ද වැඩපිළිවෙළක් ක්‍රියාත්මක කර තිබුණා. ඒ අනුව අදාළ සිසුවා මාර්ගගත ක්‍රමය ඔස්සේ විශ්වවිද්‍යාල විනය ආරක්ෂිත නිලධාරියා දැනුවත් කර තිබෙනවා. ඊට අදාළ හඩපට හා වීඩියෝ පටද අදාළ සිසුවා විශ්වවිද්‍යාල පාලනාධිකාරියට භාර දී තිබෙනවා. ඒ අනුව පේරාදෙණිය විශ්වවිද්‍යාලයේ විනය ආරක්ෂක නිලධාරියා අදාළ නවකවද සිද්ධිය සම්බන්ධයෙන් පේරාදෙණිය පොලිස් ස්ථානයට පැමිණිලි කර ඇති බවයි පොලිස් මාධ්‍ය කොට්ඨාසය සදහන් කරන්නේ.         ", "URL": "https://www.itnnews.lk/2023/10/05/444294/", "Category": "දේශීය පුවත්", "Parent URL": null}