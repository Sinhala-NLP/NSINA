{"Source": "ITN news", "Timestamp": "සැප්තැම්බර් 1, 2023 15:45", "Headline": "ට්‍රම්ප්ගේ මැතිවරණ වංචා චෝදනා නඩු විභාගය සජීවීව විකාශය කිරීමට එරට අධිකරණය තීන්දු කරයි", "News Content": "ඇමෙරිකා හිටපු ජනාධිපති ඩොනල්ඩ් ට්‍රම්ප්ට එරෙහි මැතිවරණ වංචා චෝදනා සම්බන්ධ නඩු විභාගය සජීවීව විකාශය කිරීමට එරට අධිකරණය තීන්දු කර තිබෙනවා. සියලුම නඩු විභාග ෆුල්ටන් ප්‍රාන්ත අධිකරණයේ යූ ටියුබ් නාලිකාවෙන් සජීවීව ලබා ගත හැකි බව එහි විනිසුරුවරයෙකු පවසා තිබෙනවා. කෙසේ වෙතත් ට්‍රම්ප්ට එරෙහි නඩු විභාගය සඳහා දිනයක් මෙතෙක් නියම කර නැහැ. ෆුල්ටන් ප්‍රාන්තයේ අධිකරණවල සියලුම ක්‍රියාදාමයන් සජීවී  ලෙස විකාශය කෙරෙන බවයි සඳහන් වන්නේ. කෙසේ වෙතත් ට්‍රම්ප්ට එරෙහි නඩු විභාගය සිදුවන ආකාරය එලෙස විකාශය වුවහොත් එය මෑත වසරවල වැඩිපුරම නරඹන ලද වැඩසටහන බවට පත්වනු ඇති බව විදෙස් මාධ්‍ය වාර්තා කරනවා.     ", "URL": "https://www.itnnews.lk/2023/10/05/512755/", "Category": "ජාත්‍යන්තර පුවත්", "Parent URL": null}