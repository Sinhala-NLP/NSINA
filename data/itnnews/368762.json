{"Source": "ITN news", "Timestamp": "ඔක්තෝබර් 12, 2021 15:15", "Headline": "ඉන්ධන මිල ඉහළ යාම හේතුවෙන් යුරෝපයේ උද්දමනය හා පොළි අනුපාත ඉහළ යාමේ අවදානමක්", "News Content": "යුරෝපා කලාපයේ ඉන්ධන මිල ඉහළ යාමත් සමග ශීත සෘතුව වන විට ජනතාවට දැඩි අර්බුදකාරී තත්ත්වයකට මුහුණ දීමට සිදුවනු ඇති බවට විශ්ලේෂකයින් අනතුරු අගවනවා. යුරෝපා කලාපයේ ස්වභාවික ගෑස් මිල සියයට 600කින් වාර්තාගත ලෙස ඉහළ ගොස් තිබෙනවා. ඉන්දන මිලද වසර 7කට පසු ඉහළම අගයට පැමිණ ඇති බව සදහන්.  එමෙන්ම වසර 12කට පසු ඇමෙරිකාවේ ගෑස් මිලේ ඉහළම අගය ද පසුගියදා වාර්තා වුණා. කොරෝනා වසංගතය හමුවේ ඉන්දන නිෂ්පාදනය අවම වීමෙන් මිල ඉහළ යාමේ වැඩි වාසිය  ස්වභාවික ගෑස් බහුල රුසියාවට අත්වනු ඇති. යුරෝපයට අවශ්‍ය ගෑස් අවශ්‍යතාවයෙන් සියයට 90 ආනයනය කරනු ලබන්නේ රුසියාවෙන් වීම ඊට හේතුවයි. කෙසේ වුවද මිල ඉහළ යාම පාලනය කිරීම සදහා ගෑස් නිෂ්පාදනය ඉහළ දමන බව රුසියා ජනාධිපති ව්ලැඩිමීර් පුටින් සදහන් කරනවා. ඉන්දන මිල ඉහළ යාම හේතුවෙන්  යුරෝපයේ උද්දමනය හා පොළි අනුපාත ඉහළ යාමේ අවදානමක්  ද මතුව තිබෙනවා.           ", "URL": "https://www.itnnews.lk/2023/10/05/368762/", "Category": "ජාත්‍යන්තර පුවත්", "Parent URL": null}