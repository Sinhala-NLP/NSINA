{"Source": "ITN news", "Timestamp": "මාර්තු 12, 2023 09:21", "Headline": "විශ්‍රාම යෑමේ වයස් සීමා ඉහළ දැමීමට යන රට", "News Content": "විශ්‍රාම යෑමේ වයස් සීමාව දීර්ඝ කිරීම සඳහා ප්‍රංශ සෙනට් සභාවේ අනුමැතිය හිමිවී ඇති බව ප්‍රංශ මාධ්‍ය වාර්තා කර තිබෙනවා. ප්‍රංශ ජනාධිපති එමැනුවෙල් මැක්රෝන් ඉදිරිපත් කළ නව ප්‍රතිසංස්කරණවලට අනුව එරට විශ්‍රාම යෑමේ වයස් සීමාව අවුරුදු 62 සිට 64 දක්වා ඉහළ දැමීමට නියමිතයි. අදාළ යෝජනාව එරට පාර්ලිමේන්තුවේ ඉහළ මන්ත්‍රී මණ්ඩලයේ සාමාජිකයින්ගේ බහුතර ඡන්දයෙන් සම්මත වූ බවද සඳහන්. ඒ, අදාළ ප්‍රතිසංස්කරණවලට එරෙහිව අඛණ්ඩව අටවන දිනටත් ප්‍රංශය පුරා විරෝධතා සහ වැඩ වර්ජන පැවැත්වෙන පසුබිමකදීයී.   ", "URL": "https://www.itnnews.lk/2023/10/05/467295/", "Category": "ජාත්‍යන්තර පුවත්", "Parent URL": null}