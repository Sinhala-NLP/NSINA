{"Source": "ITN news", "Timestamp": "ජූලි 4, 2022 12:24", "Headline": "IOC ඉන්ධන ලීටර් මිලියනයක් අද දවසට මුදාහැරේ", "News Content": "අද දිනයේ දී ඉන්ධන ලීටර් මිලියනයක් නිදහස් කළ බව අයිඕසී සමාගම පවසනවා. එම සමාගමේ ත්‍රිකුණාමල පර්යන්තයේ බෙදාහැරීමේ කටයුතු ද තවදුරටත් පුළුල් කර තිබෙනවා. ඛනිජ තෙල් නීතිගත සංස්ථාවේ ඉන්ධන බෙදාහැරීම සීමා කිරීමත් සමග අයිඕසී පිරවුම්හල් වලින් පමණක් සීමාවන්ට යටත්ව ඉන්ධන ලබාදීම සිදුකෙරෙනවා. එහි විධායක අධ්‍යක්ෂ මනෝජ් ගුප්තා මහතා ට්විටර් සටහනක් තබමින් සදහන් කරන්නේ අයිඕසී සමාගම ඉන්ධන ලීටර් මිලියනයක් නිකුත් කළ බවයි. නිවාඩු දිනයක් වූ ඊයේ දිනයේ දී අයිඕසී සමාගමේ ත්‍රිකුණාමලය පර්යන්තයෙන් ඉන්ධන නිකුත් කිරීම අඛණ්ඩව සිදුකෙරුණා. එමෙන්ම සිපෙට්කෝ බව්සර් ද යොදා ගනිමින් බෙදා හැරීම තවදුරටත් පුළුල් කිරීමටයි  අයිඕසී සමාගම පියවර ගෙන තිබෙන්නේ.       ", "URL": "https://www.itnnews.lk/2023/10/05/421094/", "Category": "දේශීය පුවත්", "Parent URL": null}