{"Source": "ITN news", "Timestamp": "මාර්තු 13, 2023 10:05", "Headline": "ලොව කොරෝනා තත්ත්වය ගැන WHO නිවේදනය", "News Content": "ලොව පුරා රටවල් 229 කින් හමුවී ඇති සමස්ත කොරෝනා වෛරස් ආසාදිතයින් සංඛ්‍යාව හැට අටකෝටි පහළොස් ලක්ෂ හතලිස් දහස ඉක්මවා ඇති බව ලෝක සෞඛ්‍ය සංවිධානය නිවේදනය කර තිබෙනවා. මේ වන විට ලොව පුරා රටවලින් දෛනිකව වාර්තාවන කොරෝනා වෛරස් ආසාදිතයින් සංඛ්‍යාව පහළ අගයක් ගෙන තිබෙනවා. ගතවූ පැය 24ට පමණක් හමුවී ඇත්තේ වෛරස් ආසාදිතයින් හැටඑක්දහස් අටසිය දෙදෙනෙකු පමණයි. සිදුව ඇති මරණ සංඛ්‍යාව 226ක්. ඊයේ දිනයේදී හමුව ඇති වැඩිම වයිරස ආසාදිතයින් සංඛ්‍යාව 11985 වාර්තාවන්නේ රුසියාවෙන්. එමෙන්ම තායිවානයෙන් 9000 ක් / මෙක්සිකෝවෙන් හා ජපානයෙන් වයිරස් ආසාදිතයින් 7000 බැගින් හමුව තිබෙනවා. ඊයේ දිනයේදී සිදුව ඇති වැඩිම කොරෝනා මරණ සංඛ්‍යාව වන 47 සිදුව ඇත්තේ මෙක්සිකෝවෙන්. ඒ සමග ලොව සමස්ත කොරෝනා මරණ සංඛ්‍යාව හැට අට ලක්ෂ දොළොස් දහසකට ආසන්න වනවා. ", "URL": "https://www.itnnews.lk/2023/10/05/467577/", "Category": "ජාත්‍යන්තර පුවත්", "Parent URL": null}