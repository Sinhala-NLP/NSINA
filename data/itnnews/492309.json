{"Source": "ITN news", "Timestamp": "ජූනි 16, 2023 15:36", "Headline": "සයිබර් අවකාශය නිසා ශ්‍රී ලංකාවට බොහෝ දරුවන් අහිමි වීමේ ප්‍රවණතාවක්", "News Content": "සයිබර් අවකාශය නිසා ශ්‍රී ලංකාවට බොහෝ දරුවන් අහිමි වීමේ ප්‍රවණතාවක් දක්නට ලැබෙන බව මහාචාර්ය ප්‍රතිභා මහානාම හේවා මහතා පවසනවා. නීතිඥ සංගම් ශ්‍රවනාගාරයේ පැවති වැඩසටහනකදීයි ඒ මහතා මේ බව කියා සිටියේ. සයිබර් අවකාශයේ නිදහස, මාධ්‍ය නිදහස සහ අහිංසක පුද්ගලයින් හිංසාවට පත්වීමෙන් ආරක්ෂා කිරීමට රටට අවශ්‍ය නීති පද්ධතිය කුමක්ද යන්න යෝජනා කිරීමේ විද්වත් කථිකාවක් පසුගියදා නීතිඥ සංගම් ශ්‍රවනාගාරයේදී සංවිධාන කර තිබුණා. ජ්‍යෙෂ්ඨ නීතිඥයින් රැසක් මෙහිදී අදහස් හා යෝජනා ඉදිරිපත් කර සිටියා. නීතිඥ සංගමයේ සභාපති නීතිඥ කෞෂල්‍ය නවරත්න මහතා ඇතුළු පිරිසක් මෙම අවස්ථාවට එක්ව සිටියා.   ", "URL": "https://www.itnnews.lk/2023/10/05/492309/", "Category": "දේශීය පුවත්", "Parent URL": null}