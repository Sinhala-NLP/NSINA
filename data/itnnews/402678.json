{"Source": "ITN news", "Timestamp": "மார்ச் 19, 2022 15:19", "Headline": "இந்தியாவில் இருந்து டீசல் நாளை இலங்கைக்கு..", "News Content": "சப்புகஸ்கந்த எண்ணெய் சுத்திகரிப்பு நிலையம் நாளை இரவு முதல் மீண்டும் மூடப்படுமென பெற்றோலிய கூட்டுத்தாபனம் அறிவித்துள்ளது. மசகு எண்ணெய் தட்டுப்பாடு காரணமாக சப்புகஸ்கந்த எண்ணெய் சுத்திகரிப்பு நிலையத்தை மூட தீர்மானிக்கப்பட்டுள்ளது. இதற்கு முன்னரும் எண்ணெய் சுத்திகரிப்பு நிலையம் இரு தடவைகள் மூடப்பட்டன. இதேவேளை எரிபொருள் நிரப்பு நிலையங்களுக்கு எரிபொருளை விநியோகிக்கும் பணிகள் இன்றும் முன்னெடுக்கப்பட்டுள்ளன. மேல் மாகாணத்திலுள்ள சகல எரிபொருள் நிரப்பு நிலையங்களுக்கும் டீசல் மற்றும் பெற்றோல் தலா ஒரு பௌசர் வீதம் விநியோகிக்கப்படுவதாக அமைச்சர் காமினி லொக்குகே தெரிவித்தார். இந்திய கடன்திட்டத்தின்கீழ் கிடைத்த முதலாவது டீசல் தொகை நாளை இலங்கை வந்தடையவுள்ளது. 40 ஆயிரம் மெற்றிக்தொன் டீசல் கிடைக்கவுள்ளது. இந்நிலையில் இன்றும் நாட்டிலுள்ள எரிபொருள் நிலையங்களில் நீண்ட வரிசை காணப்படுவதாக எமது செய்தியாளர்கள் தெரிவிக்கின்றன ", "URL": "https://www.itnnews.lk/2023/10/05/402678/", "Category": "Breaking News,முதன்மை செய்தி", "Parent URL": null}