{"Source": "ITN news", "Timestamp": "ජූලි 12, 2022 14:50", "Headline": "බ්‍රිතාන්‍යයේ නව අග්‍රාමාත්‍යවරයා සැප්තැම්බර් මස 5 වනදා නම් කිරීමට නියමිතයි", "News Content": "බ්‍රිතාන්‍යයේ නව අග්‍රාමාත්‍යවරයා එළඹෙන සැප්තැම්බර් මස 5 වනදා නම් කිරීමට නියමිත බව විදෙස් මාධ්‍ය සදහන් කරනවා. පසුගිය කාලයේ දී සිදුවූ අපකීර්තිමත් සිද්ධි කිහිපයක් මුල්කර ගනිමින් අග්‍රාමාත්‍ය බොරිස් ජොන්සන්ට සිය ධුරයෙන් ඉල්ලා අස්වීමට සිදුවුණා. ඔහුගෙන් පුරප්පාඩු වූ අග්‍රාමාත්‍ය ධුරයට 11 දෙනෙකු තරග කරන බව මේ වනවිට නිවේදනය කර තිබෙනවා. අග්‍රාමාත්‍ය ධුරය සදහා නාම යෝජනා බාරගැනීම අද සිදුකිරීමට නියමිතයි. එමෙන්ම පළමුවටයේ ඡන්ද විමසීම හෙට පැවැත්වෙන අතර දෙවන වටයේ ඡන්දය පැවැත්වීම අනිද්දා දිනයේදී සිදු කෙරෙනු ඇති. එමෙන්ම අවසන් අපේක්ෂකයින් දෙදෙනාගෙන් අග්‍රාමාත්‍ය ධුරය සදහා පුද්ගලයෙකු තෝරාගනු ලබන්නේ පක්ෂ සාමාජිකයින්ගේ කැමැත්ත මතයි. ජයග්‍රහණය ලබන මන්ත්‍රීවරයා අග්‍රාමාත්‍ය ධුරයට මෙන්ම පාලක කන්සවේටිව් පක්ෂයේ නායකත්වයට ද සුදුසුකම් ලබනවා. එමෙන්ම හදිසි මහ මැතිවරණයක් පැවැත්වීමට ද ඔහුට බලය හිමිවන බවයි වාර්තා වන්නේ.         ", "URL": "https://www.itnnews.lk/2023/10/05/422724/", "Category": "ජාත්‍යන්තර පුවත්", "Parent URL": null}