{"Source": "ITN news", "Timestamp": "ஜூன் 28, 2021 12:53", "Headline": "மேல் மாகாணத்தில் பொலிசாரால் விசேட சுற்றிவளைப்புக்கள்..", "News Content": "திறப்பதற்கு அனுமதி கிடைக்காத 625 நிறுவனங்கள் மேல் மாகாணத்தில் பொலிசாரால் முற்றுகை இடப்பட்டன. கசினோ, இரவு களியாட்ட விடுதி, சூதாட்ட நிலையங்கள் உள்ளிட்ட பல நிலையங்கள் இவ்வாறு சுற்றிவளைக்கப்பட்டன. மேல் மாகாணத்திற்கு பொறுப்பான சிரேஷ்ட பிரதி பொலிஸ் மா அதிபர் தேசப்பந்து தென்னகோனின் ஆலோசனைக்கு அமையவே இச்சுற்றிவளைப்பு முன்னெடுக்கப்பட்டது. சுகாதார பாதுகாப்பு ஆலோசனைகள் பின்பற்றப்படாது திறக்கப்பட்டிருந்த 79 நிலையங்கள் இதில் அடங்குகின்றன. இவற்றிலிருந்த சுமார் 247 பேர் பொலிசாரால் எச்சரிக்கப்பட்டனர். அத்துடன் 10 பேர் கைதுசெய்யப்பட்டனர். ", "URL": "https://www.itnnews.lk/2023/10/05/345742/", "Category": "Breaking News,தேசிய செய்திகள்", "Parent URL": null}