{"Source": "ITN news", "Timestamp": "නොවැම්බර් 3, 2022 11:40", "Headline": "ඉන්දියාව බංග්ලාදේශයේ බලාපොරොත්තු බිඳ දමයි", "News Content": "පරාජය පෙනී පෙනී තිබියදී බංග්ලාදේශ බලාපොරොත්තු බිද දමමින් විස්සයි විස්ස ලෝක කුසලාන ක්‍රිකට් තරගාවලියේ ඊයේ පැවති තරගයෙන් ජයගැනීමට ඉන්දියාව සමත් වුණා. තරගාවලියේ දකුණු අප්‍රිකාව හා පාකිස්ථානය අතර තගරය අද පැවැත්වෙනවා. බංග්ලාදේශය හා ඉන්දියාව අතර පැවති තරගයේදී පළමුවට පන්දුවට පහර දුන් ඉන්දීය කණ්ඩායම නියමිත පන්දුවාර 20 අවසානයේ ලකුණු 185 ක් රැස් කරගත්තා. විශිෂ්ඨ ඉනිමක් ක්‍රීඩා කළ විරාට් කෝලි පන්දු 44 කදී ලකුණු 64 ක් රැස් කරගත්තා. කේ.එල්. රාහුල් අර්ධ ශතකයක් රැස් කළා. පිලිතුරු ඉනිම ක්‍රීඩා කළ බංග්ලාදේශය පන්දුවාර 7 ක් අවසානයේ ලකුණු 66 ක් ලබා ගත්තා. එහිදී පන්දු 21 කින් අර්ධ ශතකයක් රැස් කර ගැනීමට ලිටන් දාස් සමත් වුණා. ඔහු හයේ පහර තුනක් හා හතරේ පහර 7 ක් සමගින් රැස් කළ ලකුණු සංඛ්‍යාව 60 ක්. 7 වන පන්දුවාරය අවසානයත් සමග වර්ෂාව ඇද හැලීම හේතුවෙන් දක්වත් ලුවිස් න්‍යායට අනුව බංග්ලාදේශයට පන්දුවාර 16 කින් ලකුණු 151 ක ඉලක්කයක් හිමි වුණා.කෙසේ  වුවද ඔවුන්ගේ ඉනිමේ අවසන් පන්දුවාරයේදී ලකුණු 20 ක් රැස් කරගත යුතු වුවද ඔවුන්ට ලබාගැනීමට හැකි වූයේ ලකුණු 14 ක් පමණයි. ඒ අනුව ඉන්දියාවට ලකුණු 5 ක ජයක් හිමි වුණා. පාකිස්ථානය හා දකුනු අප්‍රිකාව අතර තවත් තීරණාත්මක තරගයක් අද පැවැත් වෙනවා. සිඩ්නි හි පැවැත්වෙන මෙම තරගය ආරම්භ කිරීමට නියමිතව ඇත්තේ මෙරට වේලාවෙන් පස්වරු 1.30 ටයි. මේ අතර දෙස් විදෙස් තරගවලදී ජයග්‍රහණ හිමිකරගත් ගුවන් හමුදාවේ ක්‍රීඩක ක්‍රීඩිකාවන් ඇගයීමේ උත්සවයක් ගුවන් හමුදාපති එයාර් මාර්ෂල් සුදර්ශන පතිරණ මහතාගේ ප්‍රධානත්වයෙන්. ශ්‍රී ජාතික කාන්තා ක්‍රිකට් කණ්ඩායමේ  ඕෂධී රණසිංහ හා මල්ෂා ෂෙහානි සදහා මෙහිදී උසස්වීම් ලබා දුන්නා. එමෙන්ම අනෙකුත් ක්‍රීඩාවලින් දක්ෂතා දැක්වූ ගුවන් හමුදාවේ ක්‍රීඩක ක්‍රීඩිකාවන් සදහා ද මෙහිදී මුදල් හා සමරු තිළිණ ලබා දුන්නා.****ගුවන් හමුදාව   ", "URL": "https://www.itnnews.lk/2023/10/05/443936/", "Category": "ක්‍රිකට්,ක්‍රීඩා", "Parent URL": null}