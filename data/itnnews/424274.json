{"Source": "ITN news", "Timestamp": "ජූලි 21, 2022 17:00", "Headline": "ඕස්ට්‍රේලියාවේ ඔමික්‍රෝන් ප්‍රභේදය වේගයෙන් පැතිර යයි", "News Content": "ඕස්ට්‍රේලියාවේ කෝවිඩ් 19 ඔමික්‍රෝන් ප්‍රභේදය වේගයෙන් පැතිර යන තත්ත්වයක් ඇති වී තිබෙනවා. බී.ඒ. 4 සහ 5 යන කෝවිඩ් ප්‍රභේද ඕස්ට්‍රේලියාව තුළ මේ වන විට පැතිර යමින් තියෙන බවයි විදෙස් මාධ්‍ය සදහන් කළේ.ඊයේ දිනයේදී එරටින් කෝවිඩ් මරණ 90 ක් පමණ වාර්තා වුණා. අද දිනය තුළදී ඕස්ට්‍රේලියාවේ කෝවිඩ් ආසාදිතයින් 55,600 ක් වාර්තා වූ බවයි එරට සෞඛ්‍ය අංශ සදහන් කළේ. ගොඩනැගිලි අභ්‍යන්තරයේ  මුව ආවරණ පැළදීමේ නීතිය අනිවාර්ය කර නොතිබීම මෙම තත්ත්වය ඇති වීමට හේතුවක් බව  ඇතැම් වෛද්‍යවරුන් පැවසුවා. මේ අතර චීනය තුළද කෝවිඩ් 19 වයිරසය වේගයෙන් ව්‍යාප්තව වන තත්ත්වයක් ඇති වී තිබෙනවා. මධ්‍යම චීනයේ ප්‍රදේශ රැසක  වයිරස ව්‍යාප්තිය සිදුවෙමින් පවතින අතර කාර්මික ප්‍රදේශයක් ලෙස හැදින්වෙන ග්වන්ඩොන් ද බලපෑමට ලක් වුණා.       ", "URL": "https://www.itnnews.lk/2023/10/05/424274/", "Category": "ජාත්‍යන්තර පුවත්", "Parent URL": null}