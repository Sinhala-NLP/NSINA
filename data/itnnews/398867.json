{"Source": "ITN news", "Timestamp": "மார்ச் 1, 2022 14:50", "Headline": "மெக்சிகோவில் 17 பேர் கொல்லப்பட்ட சம்பவம் தொடர்பான விசாரணைகளுக்கு அந்நாட்டு ஜனாதிபதி உத்தரவு", "News Content": "மெக்சிகோவில் கடந்த வாரம் 17 சாதாரண பொதுமக்கள் சுட்டுகொல்லப்பட்ட சம்பவம் தொடர்பில் விசாரணைகள் முன்னெடுக்கப்பட்டுள்ளன. சமூக வலைத்தளங்களில் அதுதொடர்பான காணொளிகள் பரவியுள்ளதாகவும், அதன் உண்மை தன்மை தொடர்பில் ஆராயுமாறு மெக்சிகோ ஜனாதிபதி உத்தரவிட்டுள்ளதாக சர்வதேச ஊடகங்கள் செய்தி வெளியிட்டுள்ளன. மெக்சிகோவின் மைக்கோகன் மாநிலத்திலேயே சாதாரண பொதுமக்கள் ஆயுததாரிகளினால் வரிசையாக நிறுத்தப்பட்டு சுட்டுக்கொல்லப்பட்டுள்ளதாகவும், கொல்லப்படுவதற்கு முன்னர் துப்பாக்கி முனையில் அவர்கள் வரிசையில் நிற்கும் வகையில் காணொளிகள் தொடர்ச்சியாக சமூக வலைத்தளங்களில் பரவ ஆரம்பித்துள்ளது. இந்நிலையில் மெக்சிகோவின் பிரதம நீதியரசர் தலைமையில் அதிகாரிகள் குழு ஒன்று நியமிக்கப்பட்டு அதன் உண்மைதன்மை தொடர்பில் ஆராய்ந்துவருவதாக அந்நாட்டு அரசாங்கம் அறிவித்துள்ளது. குறித்த சம்பவம் தொடர்பான முழுமையான தகவல்கள் இதுவரை கிடைக்கப்பெறவில்லையென சுவர் ஒன்றுக்கு அருகாமையில் பொதுமக்கள் நிறுத்தப்பட்டுள்ள காட்சிகள் மாத்திரம் கிடைக்கப்பெற்றுள்ளதாக விசாரணை அதிகாரிகள் குறிப்பிட்டுள்ளனர். இதேவேளை மெக்சிகோவில் போதைப்பொருள் கடத்தல் குழுக்களுக்கு இடையிலான மோதல்கள் தொடர்ச்சியாக இடம்பெற்றுவரும் நிலையில் மைக்கோகன் மாநிலத்தில் மாத்திரம் கடந்த 2021ம் ஆண்டில் 2 ஆயிரத்து 732 கொலை சம்பவங்கள் பதிவாகியுள்ளதாக அந்நாட்டு தகவல்கள் மேலும் தெரிவிக்கின்றன. ", "URL": "https://www.itnnews.lk/2023/10/05/398867/", "Category": "Breaking News,சர்வதேச செய்திகள்", "Parent URL": null}