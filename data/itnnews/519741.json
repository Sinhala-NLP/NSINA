{"Source": "ITN news", "Timestamp": "ඔක්තෝබර් 1, 2023 09:53", "Headline": "යාපනය දූපතක නවතා තිබූ බෝට්ටුවකින් කේරල ගංජා හමු වෙයි", "News Content": "යාපනය දූපතක නවතා තිබූ බෝට්ටුවක තිබී රුපියල් මිලියන 33 කට අධික වටිනාකමින් යුත් කේරල ගංජා තොගයක් නාවික හමුදාව සොයාගෙන තිබෙනවා. කේරල ගංජා කිලෝ ග්‍රෑම් 100 කට වැඩි ප්‍රමාණයක් එහි තිබී සොයා ගැනුණා. කරෙයි නගර් දූපතේ වෙරළ සීමාවේ සිදු කළ සෝදිසි මෙහෙයුමකදී සැකකටයුතු ඩිංගි යාත්‍රාවක් නාවික හමුදාව පරීක්ෂා කළා. එහිදී එම යාත්‍රාවේ පොහොර උර තුනක තිබූ මෙම කේරල ගංජා සොයාගෙන තිබෙනවා. එම පොහොර උර තුල පාර්සල් 49 ක කේරල ගංජා තිබී ඇති අතර බෝට්ටුවේ අයිතිකරුවකු  සොයාගැනීමට නොහැකි වූ බවයි නාවික හමුදාව පවසන්නේ. මෙම කේරල ගංජා තොගය මුහුදු මාර්ග ඔස්සේ යාපනය ගෙනවිත් වෙනත් ප්‍රදේශවලට ජාවාරම් කිරීමට සැලසුම් කර තිබූ බවටයි හෙළි වී තිබෙන්නේ.       ", "URL": "https://www.itnnews.lk/2023/10/05/519741/", "Category": "දේශීය පුවත්", "Parent URL": null}