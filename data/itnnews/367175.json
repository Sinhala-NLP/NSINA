{"Source": "ITN news", "Timestamp": "ඔක්තෝබර් 5, 2021 18:58", "Headline": "විරෝධතාවලට එන්නැයි ගුරු වෘත්තීය සමිතිවලින් ගුරුවරුන්ට මැර තර්ජන", "News Content": "ජාත්‍යන්තර ගුරු දිනයේදී විරෝධතාවලට එක්වෙන්න කියලා ගුරු වෘත්තීය සමිතිවලින් ගුරුවරුන්ට කෙරෙන තර්ජන ගැන පැමිණිලි ලැබෙමින් පවතින බව පොලිස් ආරංචි මාර්ග සදහන් කරනවා. ඒවගේම කොරෝනාව පාලනය වෙමින් තියෙන වෙලාවක ගුරු වෘත්තිය සමිති ගුරුවරුන්ව පාරට බස්සලා කරන්න හදන මේ වැඩේ පිටිපස්සේ ලොකු කුමන්ත්‍රණයක් තියෙනවා කියලා චෝදනා ගණනාවකුත් එල්ල වෙනවා. ජාත්‍යන්තර ගුරු දිනය අදට යෙදී තිබුණත් ශ්‍රී ලංකාවේ එය සමරන්නේ ඔක්තෝම්බර් 6 වනදායි. එනම් හෙටයි. ගුරුදිනය දා රටේම ගුරුවරුන් විරෝධතාවලට යොමු කරන බව ලංකා ගුරු සංගමයේ ලේකම් ජෝසප් ස්ටාලින් මහතා ප්‍රකාශ කළා. ඒ අනුව හෙට විරෝධතාවලට එක්වන ලෙස ඉල්ලමින් සමාජ මාධ්‍ය ජාලා ඔස්සේ ගුරුවරුන් වෙත පණිවුඩ යොමුකර තිබුණත් ගුරුවරුන් විශාල සංඛ්‍යාවක් ඒ සදහා ප්‍රතිචාර දක්වා නැති බවටත් වාර්තා වනවා. එම ප්‍රතිචාරත් සමග ගුරු වෘත්තීය සමිතිවල ඇතැම් නිලධාරීන් ගුරුවරුන්ට මෙන්ම ගුරුවරියන්ටත් මරණීය තර්ජන හා අසභ්‍ය වදන් භාවිතා කරමින් තර්ජනය කරන බවටත් මේ වන විටත් පොලිසිය වෙත පැමිණිලි ලැබෙමින් තිබෙන බවද ආරංචි මාර්ග සදහන් කරනවා. පාසල් වසා තබා ඇති මොහොතක දරුවන්ගේ අධ්‍යාපනය උදෙසා ඔන්ලයින් අධ්‍යාපන ක්‍රම ගුරුවරුන් ආරම්භ කළත්,  වෘත්තීය සමිතිවල බලපෑම මත ඔන්ලයින් අධ්‍යාපනය වර්ජනය කිරීමට ද ගුරුවරුන් පෙළඹුනා. රටේ අනාගතය බිල්ලට දෙමින් පටු දේශපාලන අරමුණු ඉටු කිරීම පසෙකලා දරුවන්ගේ අනාගතය ගොඩ නැගීම වෙනුවෙන් කැපවන ලෙස දෙමාපියන් ඉල්ලා සිටිනවා.         ", "URL": "https://www.itnnews.lk/2023/10/05/367175/", "Category": "දේශීය පුවත්", "Parent URL": null}