{"Source": "ITN news", "Timestamp": "ජනවාරි 13, 2022 12:54", "Headline": "2014 සිට සාමසාධක මෙහෙයුම්වල යෙදවූ යානා මගින් මහාභාණ්ඩාගාරයට ඩො.මි. 114ක්", "News Content": "විදේශ විනිමය වැයකර වෙනත් රටවලින් ගුවන් යානා නඩත්තු කර ගැනීම වෙනුවට මෙරටදීම ගුවන් යානා නඩත්තු කිරීමට හැකි අංගන සකස් කර ඇති බව ගුවන් හමුදාපති එයාර් මාර්ෂල් සුදර්ශන පතිරණය මහතා පවසනවා. එක්සත් ජාතීන්ගේ සාමසාධක හමුදා මෙහෙයුම්වල යොදවා ඇති යානා මගින් 2014 වසරේ සිට ඇමෙරිකා ඩොලර් මිලියන 114 ක මුදලක්  මහාභාණ්ඩාගාරයට ලබා දී ඇති බව ද  ඒ මහතා කියා සිටියා. මේ අතර ස්වාධීන රූපවාහිනියේ 7 වෙනි පැය වැඩසටහනට එක්වෙමින් වින්ඩ් කමාන්ඩර් ලසන්ත ලියනහෙට්ටි මහතා ඩ්‍රෝන යානයක් ගුවන්ගත කිරීමේදී අනුගමනය කළ යුතු නීති සම්බන්ධයෙන් පැහැදිලි කිරීමක් සිදු කළා ", "URL": "https://www.itnnews.lk/2023/10/05/388579/", "Category": "දේශීය පුවත්", "Parent URL": null}