{"Source": "ITN news", "Timestamp": "செப்டம்பர் 9, 2021 10:38", "Headline": "மேலும் 185 கொவிட் மரணங்கள் பதிவு", "News Content": "நாட்டில் கொவிட்-19 தொற்றுக்குள்ளான மேலும் 185 பேர் மரணித்துள்ளனர். நேற்றிரவு வெளியிடப்பட்ட அறிக்கையினூடாக, சுகாதார சேவைகள் பணிப்பாளர் நாயகம் அசேல குணவர்தன இதனை உறுதிப்படுத்தியுள்ளார். அந்த வகையில் இதுவரை 10 ஆயிரத்து 689 கொவிட்-19 தொடர்பான மரணங்கள் நாட்டில் பதிவாகியுள்ளன. இவ்வாறு மரணமடைந்தவர்களில் 102 பேர் ஆண்களும், 83 பெண்களும் உள்ளடங்குகின்றனர். அத்துடன் 60 வயதுக்கு மேற்பட்டோர் 140 பேரும், 30 முதல் 59 வயதுக்கிடைப்பட்ட 44 பேரும், 30 வயதுக்கு கீழ்பட்ட ஒருவரும் மரணித்துள்ளனர். ", "URL": "https://www.itnnews.lk/2023/10/05/361340/", "Category": "Breaking News,அண்மைய செய்திகள்,தேசிய செய்திகள்", "Parent URL": null}