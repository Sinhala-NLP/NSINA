{"Source": "ITN news", "Timestamp": "දෙසැම්බර් 15, 2022 21:53", "Headline": "සිමෙන්ති මිල ඉහළ ගියේ සිමෙන්ති ආනයනකරුවන්ගේ මාෆියාව හේතුවෙන්", "News Content": "පසුගිය කාලයේ සිමෙන්ති මිල ඉහළ ගියේ සිමෙන්ති ආනයනකරුවන්ගේ මාෆියාව හේතුවෙන් බව ජාතික ඉදිකිරීම් සංගමය අවධාරණය කරනවා. රටට අවශ්‍ය සිමෙන්ති තොග දේශීය කර්මාන්ත ශාලා තුළින්ම නිෂ්පාදනය කර ගැනීම ගැටලුවට විසදුමක් බවයි ඔවුන් කියා සිටින්නේ. පසුගිය කාලයේදී සිමෙන්ති මිල ශීඝ්‍රයෙන් ඉහළ යාමත් සමග ඉදිකිරීම් ක්ෂේත්‍රය දැවැන්ත අර්බුදයකට ලක් වුණා. සිමෙන්තිවලට සාපේක්ෂව සෙසු ඉදිකිරීම් ද්‍රව්‍යවල මිල ගණන්ද ඉහළ ගියා. කර්මාන්තකරුවන් පත් වූ මෙම ගැටලුකාරී තත්ත්වය හේතුවෙන් බොහෝ පිරිසකට රැකියා අහිමි වුණා. කෙසේ වුවද සිමෙන්ති සමාගම් හතරක් රුපියල් දෙසිය විසිපහකින් සිමෙන්ති කොට්ටයක මිල අඩු කළා. ඒ අනුව වර්තමානයේ සිමෙන්ති කොට්ටයක මිල වන්නේ රුපියල් දෙදහස් හත්සිය පනහක්. මෙය තවත් රුපියල් දහසකින්වත් අඩු විය යුතු බවයි ඉදිකිරීම් සංගමය සදහන් කරන්නේ.   ", "URL": "https://www.itnnews.lk/2023/10/05/450505/", "Category": "දේශීය පුවත්", "Parent URL": null}