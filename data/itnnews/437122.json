{"Source": "ITN news", "Timestamp": "සැප්තැම්බර් 26, 2022 10:32", "Headline": "ඉතාලියට ප්‍රථම වරට අග්‍රාමාත්‍යවරියක් ?", "News Content": "ඊයේ පැවති ඉතාලි මහ මැතිවරණයේ ප්‍රකාශිත ඡන්ද ප්‍රඵිපල අනුව අන්ත දක්ෂිණාංශික නායිකා යෝජියා මෙලෝනි බහුතර බලය හිමිකරගෙන සිටින බව විදෙස් මාධ්‍ය වාර්තා කරනවා. ජෝර්ජියා මෙලෝනිගේ ජයග්‍රහණයත් සමඟ ඇය ඉතාලියේ ප්‍රථම අග්‍රාමාත්‍යවරිය බවට පත්වීමට නියමිතයි. දෙවන ලෝක යුද්ධයෙන් පසු එරට බිහිවන ප්‍රබලතම අන්ත දක්ෂිණාංශික රජය මෙය වනු ඇති බවට අනාවැකි පළවනවා. යුරෝපයේ තෙවන විශාලතම ආර්ථිකයට හිමිකම් කියන ඉතාලිය යුරෝපා කළාපය තුළ තවදුරටත් බලවත්වනු ඇති බවටයි විශ්ලේෂකයින් පවසන්නේ. සෙනට් මණ්ඩලය හා නියෝජිත මන්ත්‍රි මණ්ඩලයේ සියයට හතලිස් දෙකකට වැඩි බලයක් ජෝර්ජියා මෙලෝනිගේ නායකත්වයෙන් යුතු සන්ධානයට හිමිව ඇති බවද සදහන්. කෙසේ වුවද අග්‍රාමාත්‍යවරයා කවුරුන්ද යන්න තීරණය කිරීමේ බලය එරට ජනාධිපතිවරයා සතුව පවතින අතර ජෝර්ජියා මෙලෝනිට අග්‍රාමාත්‍ය ධුරය ලබා නොදුන හොත් අර්බුදයක් හටගත හැකි බවට විශ්ලේෂකයින් පෙන්වා දෙනවා.     ", "URL": "https://www.itnnews.lk/2023/10/05/437122/", "Category": "Breaking News,ජාත්‍යන්තර පුවත්", "Parent URL": null}