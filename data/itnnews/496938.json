{"Source": "ITN news", "Timestamp": "ජූලි 3, 2023 11:23", "Headline": "යතුරු පැදි දෙකක් එකිනෙක ගැටී තුන්දෙනෙකුට තුවාල", "News Content": "පානදුර වලාන දේවස්ථානය අසලදී යතුරුපැදි දෙකක් එකිනෙකට ගැටීමෙන් සිදුවූ අනතුරකින් කාන්තාවන් දෙදෙනෙකු බරපතල තුවාල ලැබුවා. එක් යතුරුපැදියක් මීටර් 20ක් පමණ ඈතට ඇදීගොස් ගසක ද ගැටී ඇති බවයි පොලීසිය ප්‍රකාශ කළේ. මොරටුව දෙස සිට පානදුර දෙසට ගමන් කළ මෝටර් රථයක් වලාන දේවස්ථානය අසලදී දකුණට හැරවීමට උත්සාහ කිරීමේ දී අධික වේගයෙන් පැමිණි යතුරුපැදියක් මුහුණට මුහුණ ගැටී තිබෙනවා. එහිදී ස්කූටි වර්ගයේ යතුරුපැදිය මීටර් 20ක් පමණ ඇදීගොස් ගසකදී ගැටී ඇති අතර අනෙක් යතුරුපැදිය මීටර් 40ක් පමණ ඈතට ඇදීගොස් ඇති බවයි පොලීසිය ප්‍රකාශ කළේ. අනතුරෙන් තුවාල ලැබූ තුන්දෙනෙකු පානදුර මූලික රෝහලට ඇතුළත් කර ඇති අතර ඉන් කාන්තාවන් දෙදෙනාගේ තත්ත්වය බරපතල බව රෝහල් ආරංචිමාර්ග සදහන් කළා.   ", "URL": "https://www.itnnews.lk/2023/10/05/496938/", "Category": "දේශීය පුවත්", "Parent URL": null}