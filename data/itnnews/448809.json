{"Source": "ITN news", "Timestamp": "දෙසැම්බර් 3, 2022 14:19", "Headline": "තොරතුරු තාක්ෂණ ක්ෂේත්‍රයෙන් විදේශ විනිමය උපයාගැනීමේ අවස්ථාව උදා වෙලා", "News Content": "තොරතුරු තාක්ෂණ ක්ෂේත්‍රයෙන් විදේශ විනිමය උපයාගැනීමේ අවස්ථාව උදාවී ඇති බව තාක්ෂණ රාජ්‍ය අමාත්‍ය කනකහේරත් මහතා පවසනවා. ඉකුත් වසරේ මෙරට තොරතුරු තාක්ෂණ ක්ෂේත්‍රය ඔස්සේ ඇමෙරිකා ඩොලර් බිලියන 1.5 ක විදේශ විනිමයක් උපයා  ගැනීමට හැකි වූ බවද කනක හේරත් මහතා පවසනවා. 2024 වසර වන විට එය ඇමෙරිකා ඩොලර් බිලියන 3 දක්වා ඉහළ නංවාගැනීම ඉලක්කය බවයි ඔහු කියා සිටියේ. රාජ්‍ය නිලධාරීන්  ලක්ෂයක් හට ඩිජිටල් තොරතුරු තාක්ෂණ පුහුණූව ලබාදීමේ වැඩසටහනේ සමාරම්භ අවස්ථාවට එක්වෙමින් රාජ්‍ය අමාත්‍යවරයා මේ බව කියා සිටියා.     ", "URL": "https://www.itnnews.lk/2023/10/05/448809/", "Category": "දේශීය පුවත්", "Parent URL": null}