{"Source": "ITN news", "Timestamp": "அக்டோபர் 3, 2022 13:02", "Headline": "இறக்குமதி செய்யப்பட் அரிசி வகைகளில் எவ்வித உலோக கலப்பும் இல்லை : ஆய்வில் உறுதி", "News Content": "இறக்குமதி செய்யப்பட் அரிசி வகைகளில் எவ்வித உலோக கலப்பும் இல்லையென ஆய்வுகளிலிருந்து தெரியவந்துள்ளது. கடந்த காலங்களில் இறக்குமதி செய்யப்பட்ட அரிச வகைகளில் உலோக கலப்பு காணப்படுவதாக சமூக மட்டத்தில் பல்வேறு கருத்துக்கள் காணப்பட்டன. இந்நிலையில் இறக்குமதி செய்யப்பட்ட அரிசி மாதிரிகள் பெறப்பட்டு ஆய்வுக்கு உட்படுத்தப்பட்டதாக சுகாதார அமைச்சு தெரிவித்துள்ளது. எனினும் ஆய்வுக்கூட பரிசோதனைகளின் போது எவ்வித உலோக கலப்பும் இல்லையென தெரியவந்துள்ளது. துறைமுகத்தில் காணப்படும் கொள்கலன்கள் மற்றும் துறைமுகத்திலிருந்து விடுவிக்கப்பட்ட அரிசி என்பன பரிசோதனைக்கு உட்படுத்தப்பட்டது. சர்வதேச ரீதியான அங்கீகாரம் பெற்ற ஆய்வு நிறுவனம் ஒன்றுக்கு குறித்த மாதிரிகள் வழங்கப்பட்டு ஆய்வுக்கு உட்படுத்தப்பட்டிருந்தமை சுட்டிக்காட்டத்தக்கது. ", "URL": "https://www.itnnews.lk/2023/10/05/438528/", "Category": "Breaking News,தேசிய செய்திகள்,முதன்மை செய்தி", "Parent URL": null}