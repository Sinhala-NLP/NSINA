{"Source": "ITN news", "Timestamp": "ජනවාරි 8, 2022 10:33", "Headline": "අඛණ්ඩ වර්ෂාව හේතුවෙන් ඇමෙරිකාවේ වොෂින්ටන් නුවර ප්‍රදේශ රැසකට බලපෑම්", "News Content": "අඛණ්ඩ වර්ෂාව හේතුවෙන් ඇමෙරිකාවේ වොෂින්ටන් නුවර ප්‍රදේශ ගණනාවකට බලපෑම් එල්ල වී තිබෙනවා. මාර්ග ගණනාවක් ජලයෙන් යටවීම හේතුවෙන් ගමනාගමනයට බාධා එල්ල වී ඇති බවයි පැවසෙන්නේ. ප්‍රදේශ කිහිපයක් හරහා හමා ගිය සුළං හේතුවෙන් ගස් කඩා වැටී ඇති අතර නිවාස සහ ගොඩනැගිලි රැසකට හානි සිදුව තිබෙනවා. විදුලි සැපයුමට ද බාධා එල්ලවුණා. වෙරළ ආශ්‍රිත ප්‍රදේශවලටද බලපෑම් එල්ලවී තිබෙනවා. ඉදිරි දින කිහිපය තුලදී තත්ත්වය තවදුරටත් අයහපත් වනු ඇති බවටයි කාලගුණික අංශ අනතුරු අගවා තිබෙන්නේ.           ", "URL": "https://www.itnnews.lk/2023/10/05/387440/", "Category": "ජාත්‍යන්තර පුවත්", "Parent URL": null}