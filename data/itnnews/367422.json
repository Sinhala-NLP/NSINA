{"Source": "ITN news", "Timestamp": "ඔක්තෝබර් 6, 2021 12:29", "Headline": "උතුරේ ජනතාවගේ පානීය ජල ප්‍රශ්නයට ස්ථිරසාර විසදුමක්", "News Content": "උතුරේ ජනතාවගේ ජල අවශ්‍යතාව සපුරාලීමේ දැවැන්තම වැඩසටහනක් අද පැවැත්වුණා. අග්‍රාමාත්‍ය මහින්ද රාජපක්ෂ මහතා ද සූම් තාක්ෂණය ඔස්සේ ඊට එක් වුණා. නාගදීප මුහුදු ජල පවිත්‍රාගාරය ජනතා අයිතියට  පත් කිරීම සහ තලෙයි අඩි මුහුදු ජල පවිත්‍රාගාරය සහ යාපනය නගරයට ජලයට බෙදා හැරීමේ පද්ධතිවල වැඩ  ආරම්භ කිරීමයි මෙලෙස සිදු වුණේ. අග්‍රාමාත්‍ය මහින්ද රාජපක්ෂ මහතාගේ ප්‍රධානත්වයෙන් මෙම කටයුතු සිදු කෙරුණා. සැමට ජලය 2021 / 2025 යන තේමාවෙනුයි එය ක්‍රියාත්මක කෙරුණේ. අග්‍රාමාත්‍යවරයා මෙම වැඩසටහනට එක් වූයේ අරලියගහ මන්දිරයේ සිටයි. වාසුදේව නානායක්කාර සහ ඩග්ලස් දේවානන්ද යන අමාත්‍යවරුන්ද අරලිය ගහ මන්දිරයේ සිට මෙම උත්සවයට එක්ව සිටියා.     ", "URL": "https://www.itnnews.lk/2023/10/05/367422/", "Category": "Breaking News,නවතම පුවත්", "Parent URL": null}