{"Source": "ITN news", "Timestamp": "මැයි 24, 2023 10:34", "Headline": "අධ්‍යාපන ක්ෂේත්‍රය දියුණු කිරීමකින් තොරව රටක් සංවර්ධනය කළ නොහැකියි", "News Content": "අධ්‍යාපන ක්ෂේත්‍රය දියුණු කිරීමකින් තොරව රටක් සංවර්ධනය කළ නොහැකි බව වයඹ පළාත් ආණ්ඩුකාර ලක්ෂ්මන් යාපා අබේවර්ධන මහතා පවසනවා. වයඹ පළාත් රාජ්‍ය සේවය සඳහා පත්වීම් ලිපි ප්‍රදානය කරමින් ඒ මහතා මෙම අදහස් පළකළා. ලක්ෂ්මන් යාපා අබේවර්ධන මහතා ආණ්ඩුකාර ධුරයට පත්වීමෙන් පසු ප්‍රථමවරට සහභාගි වූ මෙම උත්සවය වයඹ පළාත් සභා ලිච්චවී ශාලාවේදී පැවැත්වුණා. එහිදී උපාධිධාරීන් 47 දෙනෙකු ගුරු සේවයේ දෙවන ශ්‍රේණියට පත්කිරීමට අදාළ ලිපි ප්‍රදානය මෙහිදී සිදුකෙරුණා.     ", "URL": "https://www.itnnews.lk/2023/10/05/485761/", "Category": "දේශීය පුවත්", "Parent URL": null}