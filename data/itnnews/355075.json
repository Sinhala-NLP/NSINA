{"Source": "ITN news", "Timestamp": "ஆகஸ்ட் 6, 2021 18:44", "Headline": "அரச ஊழியர்களுக்கு 3 நாள் வேலை..", "News Content": "அரச ஊழியர்களின் கடமை நேரத்தில் மீண்டும் மாற்றம் செய்யப்பட்டுள்ளது. இதுதொடர்பான சுற்றுநிரூபம் பொது நிர்வாக அமைச்சின் செயலாளரால் இன்று வெளியிடப்பட்டது. இதற்கமைய எதிர்வரும் திங்கட் கிழமை முதல் அரச ஊழியர்கள் புதிய சுற்று நிரூபத்திற்கு அமையவே பணிக்கு அழைக்கப்பட வேண்டும். இதற்கான வழிகாட்டல்கள் சுற்றுநிரூபத்தில் குறிப்பிடப்பட்டுள்ளன. அரச ஊழியர் ஒருவர் வாரத்திற்கு 3 நாட்கள் சேவைக்கு சமூகம் தரும் விதத்தில் கடமை நேர அழைப்பு அமைதல் வேண்டும். சேவைக்கு அழைக்கப்படாத நாட்களில் அரச ஊழியர்கள் வீட்டிலிருந்து ஒன்லைன் முறையில் பணியாற்ற வேண்டும். கர்ப்பிணி தாய்மார்கள் மற்றும் ஒரு வயதுக்கு குறைந்த குழந்தைகள் உள்ள தாய்மார்களை சேவைக்கு அழைப்பதை தவிர்த்தல் வேண்டும். நிறுவனங்களில் சுகாதார வழிகாட்டல்கள் முழுமையாக பின்பற்றப்படல் வேண்டும். சந்தேகத்திற்கு இடமான நோய் அறிகுறிகளை வெளிக்காட்டும் ஊழியர்கள் மற்றும் விசேட காரணங்களால் சேவைக்கு அழைக்க பொருத்தமற்ற ஊழியர்கள் தொடர்பில் நிறுவனத் தலைவர்கள் நம்பிக்கையுடனும் பொறுப்புடனும் தீர்மானங்கள் மேற்கொள்ள வேண்டும். இதேவேளை தற்போது அவசர மற்றும் அத்தியாவசிய சேவை வழங்கும் நிறுவனங்களுக்கு புதிய சுற்றுநிருபம் தடையாக அமையாதென பொதுநிர்வாக மாகாண சபைகள் மற்றும் உள்ளுராட்சி அமைச்சின் செயலாளர் குறிப்பிட்டுள்ளார். ", "URL": "https://www.itnnews.lk/2023/10/05/355075/", "Category": "Breaking News,அண்மைய செய்திகள்,தேசிய செய்திகள்", "Parent URL": null}