{"Source": "ITN news", "Timestamp": "අප්‍රේල් 5, 2022 10:47", "Headline": "ප්‍රීමියලීග් තරගාවලියේ ඊයේ පැවති තරඟයේ ජය ලක්නව් සුපර් ජයන්ස් කණ්ඩායමට", "News Content": "ඉන්දිය ප්‍රීමියලීග් තරගාවලියේ ඊයේ පැවති 12 වන තරගය ජය ගැනීමට ලක්නව් සුපර් ජයන්ස් කණ්ඩායම සමත් වුණා. මුම්බායි හි පැවති මෙම තරගයේ පළමුව පන්දුවට පහර දුන් ලක්නව් කන්ඩායම නියමිත පන්දුවාර 20 තුළ කඩුලු 7ක් දැවී ලකුනු 169ක් රැස් කළා. නායකත්වයේ ඉනිමක් ක්‍රීඩා කළ ලෝකේස් රාහුල් පන්දු 50 කදී 6 පහරක් සහ හතරේ පහර 6 ක් සමගින් ලකුනු 68 ක් ලබා ගැනීමට සමත්වුණා. ජයග්‍රාහී ඉලක්කය හඹාගිය සන්රයිසස් හයිද්‍රාබාද් කණ්ඩායමට නියමිත පන්දුවාර 20 අවසානයේ කඩුලු 9 ක් දැවී රැස්කර ගත හැකිවූයේ ලකුනු 157 ක් පමණයි. ඒ අනුව ලකුනු 12ක ජයක් හිමිකර ගැනීමට ලක්නව් කණ්ඩායම සමත්වුණා.         ", "URL": "https://www.itnnews.lk/2023/10/05/405605/", "Category": "ක්‍රිකට්,ක්‍රීඩා", "Parent URL": null}