{"Source": "ITN news", "Timestamp": "නොවැම්බර් 3, 2022 14:22", "Headline": "මහජන විරෝධතාවකදී රටේ විපක්ෂ නායකවරයාට හූ කීම අනුමත කරන්න බැහැ", "News Content": "මහජන විරෝධතාවකදී ජනතාව රටේ විපක්ෂ නායකවරයාට හූ කීම කිසිසේත් අනුමත නොකරන බව එක්සත් ජාතික පක්ෂ මහලේකම් පාලිත රංගේ බණ්ඩාර මහතා පවසනවා. එක්සත් ජාතික පක්ෂ නායක ජනාධිපති රනිල් වික්‍රමසිංහ මහතා ප්‍රමුඛ කිසිදු එක්සත් ජාතික පාක්ෂිකයෙකු මෙවැනි ක්‍රියාවන් අනුමත නොකරන බවයි මහලේකම්වරයා කියා සිටින්නේ. විපක්ෂ නායකවරයා යනු රටේ 4 වැනි පුරවැසියායි. එවැනි තනතුරක් මෙලෙස හෑල්ලුවට ලක් කිරීම ප්‍රජාතන්ත්‍රවාදයට ද මරු පහරක් බව  රංගේ බණ්ඩාර මහතා පෙන්වා දෙනවා. ඉදිරි නායකයෙකුට විපක්ෂ නායක තනතුර ගෞරවාන්විතව දැරීම සදහා ඉතිරිකොට තැබීම සජිත් ප්‍රේමදාස මහතාගේ වගකීමක් බවයි එක්සත් ජාතික පක්ෂ මහලේකම්වරයා වැඩිදුරටත් පවසන්නේ.       ", "URL": "https://www.itnnews.lk/2023/10/05/443986/", "Category": "දේශීය පුවත්", "Parent URL": null}