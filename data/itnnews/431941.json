{"Source": "ITN news", "Timestamp": "අගෝස්තු 30, 2022 09:24", "Headline": "චීනයේ ෂින්ජ්‍යං ප්‍රදේශය පිළිබඳව නොකඩවාම අසත්‍ය තොරතුරු පතුරුවන බවට චීනයෙන් ඇමරිකාවට චෝදනා", "News Content": "චීනයේ ෂින්ජ්‍යං ප්‍රදේශය පිළිබඳව ඇමරිකාව නොකඩවාම අසත්‍ය තොරතුරු පතුරුවා හරිමින් සිටින බව චීනය පවසයි. චීන විදේශ අමාත්‍යාංශ ප්‍රකාශක චාඕ ලි චියෙන් මහතා 29වැනිදා පැවති නිත්‍ය මාධ්‍ය හමුවේදී මේ බව කියා සිටියේ ය. බටහිර මාධ්‍ය හා රටවල් නිරතුරුව චීනය පිළිබඳව අසත්‍ය තොරතුරු ප්‍රචාරය කරන බවත්, ෂින්ජ්‍යං ප්‍රදේශය ඔවුන් එවන් තොරතුරු සඳහා වැඩියෙන් භාවිත කරන බවත් ඔහු එහිදී පැවසීය. ඇමරිකාව කාලන්තරයක් තිස්සේ ෂින්ජ්‍යං ප්‍රදේශය පිළිබඳව අසත්‍ය තොරතුරු මවා පාන අතර, චීනය සාවද්‍ය කරුණු මගින් එම ප්‍රදේශයේ ජනමත පාලනය කරන බවට ද චෝදනා නගා ඇත. එහෙත්\nඇමරිකාවේ එවන් උත්සාහ නිෂ්ඵලවේ. ෂින්ජ්‍යං සමාජයේ ස්ථාවරත්වය, තිරසර සංවර්ධනය හා ෂින්ජ්‍යං ජනතාවගේ යහපත් ජීවිත, ඇමරිකාව විසින් මවන ලද එම අසත්‍ය තොරතුරු හා චෝදනා සඳහා\nප්‍රබල පිළිතුරු ලබා දී ඇතැයි චාඕ ලි චියෙන් මහතා වැඩිදුරටත් සඳහන් කළේ ය. ", "URL": "https://www.itnnews.lk/2023/10/05/431941/", "Category": "ජාත්‍යන්තර පුවත්", "Parent URL": null}