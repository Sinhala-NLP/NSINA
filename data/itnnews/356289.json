{"Source": "ITN news", "Timestamp": "අගෝස්තු 14, 2021 22:01", "Headline": "ගුවන් හමුදාපති කුසලාන රග්බි තරගාවලියේ පළමු අදියර ඇරඹෙයි", "News Content": "ගුවන් හමුදාපති කුසලාන රග්බි තරගාවලියේ පළමු අදියර රත්මලාන ගුවන් හමුදා කදවුරු රග්බි ක්‍රීඩාංගණයේදී ආරම්භ වුණා. ඒ අග්‍රාමාත්‍ය මහින්ද රාජපක්ෂ මහතාගේ ප්‍රධානත්වයෙන්. අමාත්‍ය නාමල් රාජපක්ෂ මහතාගේ උපදෙස් මත ශ්‍රී ලංකා ගුවන් හමුදාව ගුවන් හමුදාපති එයාර් මාෂල් සුදර්ශන පතිරණ මහතාගේ අධීක්ෂණ යටතේ තරගාවලිය සංවිධාන කෙරුණා. සී.එච් ඇන්ඩ් එෆ්. සී. කණ්ඩායම උත්සාහක දිනුම් 2 ක් ප්‍රවර්තන 2 ක් හා දඩුවම් පහර 3 ක් ලබා ගනිමින් ලකුණු 23 ක් රැස්කරගත්තා. ප්‍රතිවාදී ගුවන් හමුදා කණ්ඩායමට ලබා ගැනීමට හැකි වූයේ උත්සාහක දිනුම් 2 ක් ප්‍රවර්තන 1 ක් සහ දඩුවම් පහර 3 ක් සමගින් ලකුණු 21 ක් පමණයි. සී.එච් ඇන්ඩ් එෆ්. සී. කණ්ඩායම වෙනුවෙන් සුදම් සූර්යආරච්චි සහ රෝහිත රාජපක්ෂ යන ක්‍රීඩකයන් උත්සාහක දිනුම් වාර්තා කළා. පරාජයට පත් ගුවන් හමුදා කණ්ඩායම වෙනුවෙන් උත්සාහක දිනුම් 2 වාර්තා කළේ පරාක්‍රම රත්නායක සහ අංජුල හෙට්ටිආරච්චි යන ක්‍රීඩකයන් දෙදෙනායි. තරගාවලියට‌ සහභාගී වූ සියලු ක්‍රීඩකයින් හා සහායක කාර්ය මණ්ඩලය ආරක්ෂිත බුබුළක් ලෙස පුහුණුවීම් සිදුකළා.     ", "URL": "https://www.itnnews.lk/2023/10/05/356289/", "Category": "ක්‍රීඩා", "Parent URL": null}