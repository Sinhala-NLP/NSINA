{"Source": "ITN news", "Timestamp": "පෙබරවාරි 20, 2022 12:18", "Headline": "ජනාධිපති කාර්යාලයේ සේවා කටයුතු වඩාත් කාර්යක්ෂම කිරීමේ අරමුණෙන් ව්‍යුහාත්මක වෙනසක්", "News Content": "ජනාධිපති කාර්යාලයේ සේවා කටයුතු වඩාත් කාර්යක්ෂම කිරීමේ අරමුණෙන් ව්‍යුහාත්මක වෙනසක් සිදුකෙරෙමින් පවතිනවා. ජනාධිපති අරමුදල මහජන සම්බන්ධතා ඒකකය ඇතුළු ජනතාවට සෘජුව සේවා සපයන ඒකකවල තනතුරු සඳහා නව නිලධාරීන් ද පත්කර තිබෙනවා. නව ජනාධිපති ලේකම් ලෙස ගාමිණී සෙනරත් මහතා පත්වීමත් සමඟයි මෙම වෙනස්කම් සිදුකෙරෙන්නේ. මෙලෙස ගනු ලබන පරිපාලනමය වෙනස්කම් සඳහා පුද්ගල නාමයන් යොදා ගනිමින් වැරදි අර්ථකතනයන් ලබාදීමට සමාජ මාධ්‍යයන් උත්සාහ ගෙන ඇති බව දක්නට ලැබෙන අතර ඒවා සාවද්‍ය බවයි ජනාධිපති මාධ්‍ය අංශය නිවේදනයක් නිකුත් කරමින් අවධාරණය කරන්නේ.             ", "URL": "https://www.itnnews.lk/2023/10/05/396231/", "Category": "දේශීය පුවත්", "Parent URL": null}