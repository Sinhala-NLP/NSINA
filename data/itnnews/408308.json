{"Source": "ITN news", "Timestamp": "අප්‍රේල් 26, 2022 10:42", "Headline": "මත් කුඩු සමඟ 4 දෙනෙකු පොලිස් අත්අඩංගුවට", "News Content": "මත් කුඩු සමග සැකකාරියක ඇතුළු තුන් දෙනෙකු පොලිස් අත්අඩංගුවට ගෙන තිබෙනවා. වාලච්චේන බිරන්දරච්චේන ප්‍රදේශයේදී හෙරොයින් ග්‍රෑම් 5 යි මිලිග්‍රෑම් 850 ක් හා අයිස් මත්ද්‍රව්‍ය ග්‍රෑම් 1යි මිලිග්‍රෑම් 150 ක් සමග 36 හැවිදිරි කාන්තාවක් අත්අඩංගුවට ගැනුනා. ඒ වාලච්චේන පොලීසිය කළ විශේෂ වැටලීමකදී. මේ අතර පෑලියගොඩ මැනිං වෙළදසැල අසලදී හෙරොයින් ග්‍රෑම් 5 යි මිලිග්‍රෑම් 200 ක් සන්තකයේ තබා ගෙන සිට පුද්ගලයෙකු අත්අඩංගුවට ගත් බව  පෑලියගොඩ පොලීසිය සදහන් කළා. එමෙන්ම නවලෝක වටරවුම අසලදීද තවත් සැකකරුවකු හෙරොයින් ග්‍රෑම් 5 යි මිලිග්‍රෑම් 110 ක් සමග අත්අඩංගුවට ගැනීමට පොලීසිය සමත් වුණා. ග්‍රෑන්ඩ්පාස්  පොලිස් වසමේ කම්බි කොටුව ප්‍රදේශයේදීද තවත් සැකකරුවක් අත්අඩංගුවට ගැනුනේ හෙරොයින් ග්‍රෑම් 5 යි මිලිග්‍රෑම් 200 ක් සමගයි.       ", "URL": "https://www.itnnews.lk/2023/10/05/408308/", "Category": "දේශීය පුවත්", "Parent URL": null}