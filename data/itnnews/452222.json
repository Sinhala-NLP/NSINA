{"Source": "ITN news", "Timestamp": "டிசம்பர் 26, 2022 16:20", "Headline": "அமோனியாவை ஏற்றிச் சென்ற ரயில் தடம் புரண்டு விபத்து", "News Content": "தென்கிழக்கு செர்பியாவில் அமோனியாவை ஏற்றிச் சென்ற ரயில் தடம் புரண்டு விபத்து ஏற்பட்டுள்ளது . இதில், அமோனியா கொட்டியதில் விஷவாயு பரவி 51 பேர் பாதிக்கப்பட்டுள்ளனர்.  20 பெட்டிகளை கொண்ட இந்த ரயில் பல்கேரியாவிலிருந்து அமோனியாவை ஏற்றி சென்றபோதே விபத்து ஏற்பட்டுள்ளது. இந்த விபத்தில் அமோனியாவை சுவாசித்த நபர்களில் ஏழு பேரின் உடல் நிலை பாதிக்கப்பட்டதால் , மருத்துவமனையில் அனுமதிக்கப்பட்டுள்ளனர். இதையடுத்து, 60,000 பேர் வசிக்கும் அந்நகரில் அவசரகால நிலை அறிவிக்கப்பட்டது. மேலும், குடியிருப்பு வாசிகள் தங்கள் வீடுகளுக்குள் இருக்குமாறு அதிகாரிகள் அறிவுறுத்தியுள்ளனர். ரயில் தடம் புரண்டு ஏற்பட்ட விபத்தில், உயிர் சேதம் எதுவும் ஏற்படவில்லை. ", "URL": "https://www.itnnews.lk/2023/10/05/452222/", "Category": "சர்வதேச செய்திகள்", "Parent URL": null}