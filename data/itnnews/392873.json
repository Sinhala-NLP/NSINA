{"Source": "ITN news", "Timestamp": "පෙබරවාරි 2, 2022 17:57", "Headline": "තම්බපවනි සුළං විදුලි බලාගාරය නිරීක්ෂණය කිරීමට ජනපති යයි", "News Content": "මන්නාරම තම්බපවනි සුළං විදුලි බලාගාරය ජනාධිපති ගෝඨාභය රාජපක්ෂ මැතිතුමාගේ නිරීක්ෂණයට ලක් වුණා. නව සුළං බලාගාර ඉදිකළ හැකි ස්ථාන තෝරා ගන්නා ලෙස ජනාධිපතිතුමා මෙහිදී නිලධාරීන්ට උපදෙස් ලබා දුන්නා. විදුලියෙන් රට බලගැන්වීම ස්ථාවර විදුලි සැපයුමක් හා සංවර්ධන ක්‍රියාවලිය වේගවත් කිරීමේ අරමුණින් තම්බපවනි සුළං විදුලි බලාගාරයේ ඉදිකිරීම් සැළසුම් කෙරුණේ 2014 වසරේදීයී.  මීටර් 90 ක් උස ටර්බයින් සහිත කුළුණු 30 ක් බලාගාරය සතු වනවා. සුළං පෙතිකර කැවීමේ විශ්කම්භය මීටර් 126 ක් වන අතර කුලුණකින් මෙගාවොට් 3.45 ක විදුලිය උත්පාදනයක් සිදු වනවා. නඩු කුඩා ග්‍රීඩ් උපපොල හා පුදුකාමන් දක්වා කිලෝමීටර් 36 ක් දිවෙන සම්ප්‍රේෂණ පද්ධතියක් ව්‍යාපෘතියට අයත්. මෙහි සමස්ත විදුලි ධාරිතාව මෙගාවොට් 103.5 ක්. මෙමගින් විදුලි ඒකකයක් නිපදවීමට වැය වන මුදල රුපියල් 08 කට වඩා අඩු බව ලංකා විදුලිබල මණ්ඩලය පවසනවා. තම්බපවනි සුළංබලාගාරය මගින් තවත් මෙගවොට් 50 ක් ජාතික විදුලිබල පද්ධතියට එක් කිරීමට සැළසුම් කර තිබෙනවා. එහි ප්‍රගතිය විමසූ ජනාධිපතිතුමා නව සුළං බලාගාර ඉදිකළ හැකි ස්ථාන පිළිබද වාර්තාවක් කඩිනමින් සකස් කරන ලෙස නිලධාරීන්ට උපදෙස් ලබා දුන්නා.       ", "URL": "https://www.itnnews.lk/2023/10/05/392873/", "Category": "දේශීය පුවත්", "Parent URL": null}