{"Source": "ITN news", "Timestamp": "මැයි 29, 2021 14:02", "Headline": "එක්ස්ප්‍රස් පර්ල් නෞකාවේ ගින්නෙන් වෙරළට වූ හානිය නිරීක්ෂණයට අගමැති උස්වැටකෙයියාවට", "News Content": "ගිනිගැනීමට ලක්වූ එක්ස්ප්‍රස් පර්ල් නෞකාව හේතුවෙන් සමුද්‍රීය පරිසරයට සිදුවන හානිය අවම කිරීමට ගෙන ඇති ක්‍රියාමාර්ග නිරීක්ෂණය කිරීමට අග්‍රාමාත්‍ය මහින්ද රාජපක්ෂ මහතා උස්වැටකෙයියාව ප්‍රදේශයේ සංචාරයක නිරත වී තිබෙනවා. නෞකාවේ ගින්න හේතුවෙන් දෛනික ධීවර කටයුතු අහිමි වූ ධීවරයන්ට කඩිනම් සහන සලසන්නැයි අග්‍රාමාත්‍ය මහින්ද රාජපක්ෂ මහතා උපදෙස් ලබා දුන්නා. සමුද්‍රීය පරිසරය ආරක්ෂා කරගැනීම වෙනුවෙන් ගත හැකි සෑම පියවරක්ම ගන්නා ලෙසටයි රාජපක්ෂ මහතා සමුද්‍රීය පරිසර ආරක්ෂණ අධිකාරියේ නිලධාරීන්ට උපදෙස් දී තිබෙනවා. මෙවැනි ආපදාවන්වලට මුහුණ දීමට අවශ්‍ය උපකරණ හා මෙවලම් මිලට ගැනීමට කටයුතු කරන්නැයි ද අග්‍රාමාත්‍යවරයා දැනුම් දී තිබෙනවා. අග්‍රාමාත්‍ය වරයා සමඟ මැති ඇමතිවරුන් පිරිසක්ද එම සංචාරයට එක්වූ බවයි අග්‍රාමාත්‍ය මාධ්‍ය ඒකකය සඳහන් කළේ.   ", "URL": "https://www.itnnews.lk/2023/10/05/339621/", "Category": "Breaking News,ප්‍රධාන පුවත", "Parent URL": null}