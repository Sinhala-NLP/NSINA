{"Source": "ITN news", "Timestamp": "අගෝස්තු 14, 2023 10:55", "Headline": "නයිජර් හමුදා නායකයා අප්‍රිකා රටවල නායකයන් සමඟ සාකච්ඡා පැවැත්වීමට එකඟවෙයි", "News Content": "නයිජර් රාජ්‍යයේ බලය පැහැරගත් හමුදා නායකයා අප්‍රිකා රටවල නායකයන් සමග සෘජු සාකච්ඡා පැවැත්වීමට එකග වී තිබෙනවා. අප්‍රිකා රටවල නායකයන් නයිජර් රාජ්‍යයේ සිවිල් පාලනය ස්ථාපිත කිරීම සදහා අඛණ්ඩ ප්‍රයත්නයක නිරතවනවා. එම රටවල දූත පිරිසක් හමුදා නායක ජෙනරාල් අබ්දොරහුමානේ චියානි මුණගැසී සාකච්ඡා කළා. ඒ නයිජීරියාවේ නියාමේ අගනුවරදීයි. සාකච්ඡා පැය කිහිපයක් පැවති අතර එම සාකච්ඡාවලින් පසු අදහස් දැක්වූ දූත පිරිස  ප්‍රකාශ කළේ හමුදා නායකයා සාකච්ඡා සදහා සූදානම් බවයි. හමුදා නායකයා එහිදී ප්‍රකාශ කර ඇත්තේ නයිජීරියාව හා අනෙකුත් අප්‍රිකා රටවල් අසල්වැසියන් පමණක් නොව සහෝදර සහෝදරියන් ලෙස බැදී සිටිය යුතු බවයි.           ", "URL": "https://www.itnnews.lk/2023/10/05/508018/", "Category": "ජාත්‍යන්තර පුවත්", "Parent URL": null}