{"Source": "ITN news", "Timestamp": "අගෝස්තු 17, 2023 16:25", "Headline": "ලූනා 25 අභ්‍යවකාශ ගවේෂණ යානය චන්ද්‍ර කක්ෂයට ළඟා වෙයි", "News Content": "රුසියාවට අයත් ලූනා 25 අභ්‍යවකාශ ගවේෂණ යානය චන්ද්‍ර කක්ෂයට ළඟා වී තිබෙනවා. පසුගිය 10 වනදායි ලූනා 25 යානය පෘතුවියේ සිට චන්ද්‍රයා දෙසට ගමන් ආරම්භ කළේ. රුසියා වේලාවෙන් ඊයේ දහවල් 12.03ට එය චන්ද්‍ර කක්ෂයට ඇතුලු වුණා. එය අගෝස්තු 21ක් වනදා චන්ද්‍රයාගේ දක්ෂිණ ධ්‍රැවයේ පිහිටි බොගුස්ලාව්ස්කි ආවටයට උතුරින් ගොඩබෑමට නියමිතයි. වසර 50කට පසුවයි සඳ වෙත මෙසේ රුසියා යානයක් ගොඩබැස්වීම සිදු වන්නේ. මේ අතර ඉන්දියාව අභ්‍යවකාශ ගත කළ චන්ද්‍රයාන් 3 යානය ද මෙම මස අග දී සඳ ස්පර්ශ කරනු ඇති. 2040 වසර වන විට සඳ මත අභ්‍යවකාශ මධ්‍යස්ථානයක් පිහිටුවීම රුසියාවේ අපේක්ෂාව වී තිබෙනවා.             ", "URL": "https://www.itnnews.lk/2023/10/05/508980/", "Category": "Breaking News,ජාත්‍යන්තර පුවත්", "Parent URL": null}