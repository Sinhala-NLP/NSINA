{"Source": "ITN news", "Timestamp": "ஏப்ரல் 16, 2022 12:00", "Headline": "பதுக்கி வைக்கப்பட்டிருந்த ஒருதொகை சிலிண்டர்கள் மீட்பு ..", "News Content": "கினிகத்தேனை – அம்பகமுவ பகுதியில் வீடொன்றில் பதுக்கி வைக்கப்பட்டிருந்த 230 எரிவாயு சிலிண்டர்கள் கைப்பற்றப்பட்டுள்ளன. அவை அதிக விலைக்கு விற்பனை செய்வதற்காக பதுக்கி வைக்கப்பட்டுள்ளமை தெரியவந்துள்ளது. பொலிஸாரும், பாவனையாளர் அலுவல்கள் அதிகார சபை அதிகாரிகளும் இணைந்து முன்னெடுத்த சுற்றிவளைப்பின் போதே எரிவாயு சிலிண்டர்கள் மீட்கப்பட்டுள்ளன. 12.5 கிலோ எடைக்கொண்ட 177 சிலிண்டர்களும், 5 கிலோ எடைக்கொண்ட 28 சிலிண்டர்களும், 2.5 கிலோ எடைக்கொண்ட 25 சிலிண்டர்களும் கைப்பற்றப்பட்டுள்ளன. அவற்றை பதுக்கி வைத்திருந்த வீட்டின் உரிமையாளர் கைது செய்யப்பட்டுள்ளார். ", "URL": "https://www.itnnews.lk/2023/10/05/407035/", "Category": "Breaking News,தேசிய செய்திகள்", "Parent URL": null}