{"Source": "ITN news", "Timestamp": "නොවැම්බර් 13, 2022 11:43", "Headline": "ගම්පහ දැරිය මියයාමේ සිද්ධියේ ප්‍රධාන සැකකරු අත්අඩංගුවට", "News Content": "ගම්පහ මහ රෝහලට බාලවයස්කාර දැරියක ඇතුළත් කිරීමේ දී මියගොස් සිටි බවට වන සිද්ධියේ ප්‍රධාන සැකකරු බෙම්මුල්ල පොලීසිය අත්අඩංගුවට ගෙන තිබෙනවා. සොහොයුරා විසින් පහරදුන් බවට පවසමින් ගම්පහ මහ රෝහලට දැරියක භාරදීමේ සිද්ධියක් වාර්තා වුණේ පසුගිය 11 වනදායි. එම දැරිය මියගොස් සිටි බවට තහවුරු වූ අතර ඇය රැගෙන ආ පුද්ගලයින්ගෙන් ප්‍රශ්න කිරීමට ක්‍රියාත්මක වෙද්දී ඔවුන් පලාගොස් ඇති බවටයි රෝහල් පොලීසිය සදහන් කළේ. මෙම දැරියගේ සිරුරේ පහරදුන් බවට වන සලකුණු ද තිබූ බවටයි වෛද්‍යවරුන් ප්‍රකාශ කළේ. මෙම දැරියගේ දෙමව්පියන් ප්‍රකාශ කළේ ඇය පෙම්වතා සමග පලාගොස් සිටි අතර නීත්‍යානුකූලව විවාහ වී නොසිටි බවයි. රෝහලේ ආරක්ෂක කැමරා පද්ධතිය පරීක්ෂා කර පලාගිය සැකකරුවන් අත්අඩංගුවට ගැනීමේ මෙහෙයුම් ගම්පහ පොලීසිය මගින් සිදුකළා. ඒ අනුවයි එහි ප්‍රධාන සැකකරු ඊයේ පස්වරුවේ අත්අඩංගුවට ගැණුනේ. සැකකරු ඊයේ රාත්‍රියේ ගම්පහ මහේස්ත්‍රාත් අධිකරණයට ඉදිරිපත් කිරිමෙන් පසු ලබන 24වනදා දක්වා රක්ෂිතබන්ධනාගාර ගත කෙරුණා.         ", "URL": "https://www.itnnews.lk/2023/10/05/445414/", "Category": "Breaking News,දේශීය පුවත්", "Parent URL": null}