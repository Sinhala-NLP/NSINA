{"Source": "ITN news", "Timestamp": "මැයි 31, 2021 14:13", "Headline": "නවසීලන්තයේ කැන්ටර්බරි ප්‍රාන්තයට ගංවතුර තත්ත්වයක්", "News Content": "නවසීලන්තයේ කැන්ටර්බරි ප්‍රාන්තයට ගංවතුර තත්ත්වයක් හටගෙන තිබෙනවා. ගංවතුර තත්ත්වය හේතුවෙන් සිය ගණනක පිරිසක් ආරක්‍ෂිත ස්ථාන කරා යොමුකර ඇති බවයි වාර්තා වන්නේ. අවදානමට මුහුණපා සිටින තවත් විශාල පිරිසක් පිළිබද දැඩි අවධානයෙන් පසුවන බව ප්‍රාන්ත බලධාරීන් සදහන් කරනවා. පසුගිය දින කිහිපය පුරා ඇද හැලුණු අධික වර්ෂාව හේතුවෙන් මෙම ගංවතුර තත්ත්වය හටගෙන ඇති බවයි විදෙස් මාධ්‍ය සදහන් කරන්නේ. නිවාස 300 ක පමණ වාසය කළ ජනතාව ආරක්‍ෂිත ස්ථාන කරා යොමුකර ඇති බව ද වාර්තා වනවා. අයහපත් කාලගුණ තත්ත්වය පිළිබද නවසීලන්ත කාලගුණ දෙපාර්තමේන්තුව රතු නිවේදන ද නිකුත් කර තිබෙනවා.       ", "URL": "https://www.itnnews.lk/2023/10/05/339923/", "Category": "ජාත්‍යන්තර පුවත්", "Parent URL": null}