{"Source": "ITN news", "Timestamp": "දෙසැම්බර් 3, 2021 18:21", "Headline": "ශිරාස් යුනූස්ට අග්‍රාමාත්‍ය කාර්යාලයේ කිසිදු තනතුරක් ලබාදී නැහැ – අග්‍රාමාත්‍ය කාර්යාලය", "News Content": "ශිරාස් යුනූස්  මහතා වෙත අග්‍රාමාත්‍ය කාර්යාලයේ කිසිදු තනතුරක් ලබාදී නොමැති බව එම කාර්යාලය නිවේදනය කරනවා. ශිරාස් යුනූස්  මහතා අග්‍රාමාත්‍යවරයාගේ සම්බන්ධීකරණ ලේකම්වරයෙකු ලෙස කටයුතු නොකරන අතර එවැනි තනතුරක් අග්‍රාමාත්‍ය කාර්යාලය කිසිදු අවස්ථාවක ලබාදී නොමැති බව ද එම කාර්යාලය නිකුත් කළ නිවේදනයක දැක්වෙනවා. තමන් අග්‍රාමාත්‍යවරයාගේ මුස්ලිම් කටයුතු පිළිබද සම්බන්ධීකරණ ලේකම්වරයා ලෙස කටයුතු කරන බවට ඔහු සිදු කරන ප්‍රකාශ සම්බන්ධයෙන් අග්‍රාමාත්‍ය කාර්යාලයේ කිසිදු සම්බන්ධයක් නොමැති බව ද එම නිවේදනයේ සදහන්. ඔහුගේ ප්‍රකාශ සම්පූර්ණයෙන් ම පෞද්ගලික වන අතර වත්මන් අග්‍රාමාත්‍යවරයා හෝ අග්‍රාමාත්‍ය කාර්යාලය එම අදහස් අනුමත නොකරන බව ද නිවේදනයේ දැක්වෙනවා.     ", "URL": "https://www.itnnews.lk/2023/10/05/380404/", "Category": "දේශීය පුවත්", "Parent URL": null}