{"Source": "ITN news", "Timestamp": "ජූලි 18, 2021 12:45", "Headline": "කුණ්ඩසාලේ හාරගම ජල යෝජනා ක්‍රමය ඉදිරි වසර 3 දී නිම කරනවා", "News Content": "යෝජිත කුණ්ඩසාලේ හාරගම ජල යෝජනා ක්‍රමය ඉදිරි වසර තුන තුළදී ඉදි කොට නිම කරන බව අමාත්‍ය කෙහෙලිය රඹුක්වැල්ල මහතා පවසනවා. කුණ්ඩසාලේ ප්‍රා දේශීය සභාවේ පැවති සාකච්ඡාවකදීයි අමාත්‍යවරයා මේ බව සදහන් කළේ. අදියර දෙකක් යටතේ ක්‍රියාත්මක මෙම ව්‍යාපෘතිය තුළින් පවුල් තුන් ලක්ෂ තිස් දහසකට අධික පිරිසකගේ පානීය ජල අවශ්‍යතාව සැපිරෙනවා. සැමට පිරිසිදු පානීය ජලය ලබාදීමට ජනාධිපතිතුමා ඇතුලු තම රජයේ ඉලක්කය බවද අමාත්‍යතුමා වැඩිදුරටත් සදහන් කළා. ජල සම්පාදන හා ජලාපවහන මණ්ඩලයේ නිලධාරීන් කුණ්ඩසාල ප්‍රා දේශීය සභාවේ සභාපති ඇතුලු පිරිසක් මෙම අවස්ථාවට එක්ව සිටියා.   ", "URL": "https://www.itnnews.lk/2023/10/05/350094/", "Category": "දේශීය පුවත්", "Parent URL": null}