{"Source": "ITN news", "Timestamp": "ජූනි 10, 2022 10:47", "Headline": "නව අමාත්‍යාංශ දෙකක් සඳහා අතිවිශේෂ ගැසට් නිවේදනයක්", "News Content": "නව අමාත්‍යාංශ දෙකක් සඳහා බලතල හා කාර්යයන් දක්වමින් අති විශේෂ ගැසට් නිවේදනයක් නිකුත් කර තිබෙනවා. තාක්ෂණ හා ආයෝජන ප්‍රවර්ධන අමාත්‍යාංශය,  කාන්තා හා ළමා කටයුතු සහ සමාජ සවිබල ගැන්වීමේ අමාත්‍යාංශය  එම අමාත්‍යාංශ දෙකයි. ජනාධිපතිතුමා නිකුත්කළ එම ගැසට් නිවේදනයට අනුව අදාළ අමාත්‍යාංශ සඳහා කාර්යයන් සහ විෂය පථයන්ද දක්වා තිබෙනවා. ඒ අනුව තාක්ෂණ හා ආයෝජන ප්‍රවර්ධන අමාත්‍යාංශයට අයත් ආයතන අතර ශ්‍රී ලංකා ටෙලිකොම්, විදුලි සන්දේශ නියාමන කොමිෂන් සභාව, ආගමන විගමන දෙපාර්තමේන්තුව,  පුද්ගලයින් ලියාපදිංචි කිරීමේ දෙපාර්තමේන්තුව ආදී ආයතන රැසක් ඇතුළත් වනවා. කොළඹ වරාය නගරය,  ශ්‍රී ලංකා ප්‍රමිති ආයතනය, ආයෝජන මණ්ඩලය ආදී ආයතන රැසක් ද මෙම අමාත්‍යාංශයට අයත්වනවා.          ", "URL": "https://www.itnnews.lk/2023/10/05/416193/", "Category": "දේශීය පුවත්", "Parent URL": null}