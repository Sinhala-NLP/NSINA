{"Source": "ITN news", "Timestamp": "මාර්තු 9, 2022 14:55", "Headline": "උතුරු පළාතේ වී අස්වනු රජයේ සහතික මිලට මිලදී ගැනීම සාර්ථකව", "News Content": "උතුරු පළාතේ වී අස්වනු රජයේ සහතික මිලට මිලදී ගැනීම සාර්ථකව සිදුවනවා. උතුරු පළාතේ වී වගාව මන්නාරම් දිස්ත්‍රික්කයේ බහුලවම සිදුවනවා. ඒ අනුව මෙවරද සාර්ථක වගාවක් සිදු කෙරුණා. අස්වනු නෙලීම මේ දිනවල සිදුවන අතර වී අලෙවි මණ්ඩලය මගින් සහතික මිලට වී මිලදි ගැනීම සිදු කරනවා. සම්බා වී කිලෝග්‍රෑම් එකක් රුපියල් අනූදෙකකටත්, කීරි සම්බා රුපියල් අනූපහකටත්, නාඩු රුපියල් අනූවකට හා රතු නාඩු කිලෝග්‍රෑම් එකක් රුපියල් අනූවකටද මිලදි ගන්නා බවයි අප වාර්තාකරු පවසන්නේ. තමන්ගේ වී කිලෝග්‍රෑම් එකකට මෙතරම් මුදලක් ලැබුණේ පළමු වරට බවයි ගොවීන් කියා සිටින්නේ.   ", "URL": "https://www.itnnews.lk/2023/10/05/400300/", "Category": "දේශීය පුවත්", "Parent URL": null}