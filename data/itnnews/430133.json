{"Source": "ITN news", "Timestamp": "අගෝස්තු 20, 2022 22:02", "Headline": "ඕනෑම මැතිවරණයක් ඕනෑම අවස්ථාවක පැවැත්වීමට සූදානම්", "News Content": "ඕනෑම මැතිවරණයක් ඕනෑම අවස්ථාවක පැවැත්වීමට මැතිවරණ කොමිසම සූදානම් බවත් වසර ගණනක් කල් ගිය පළාත් සභා මැතිවරණය වහාම පැවැත්වීමට පාර්ලිමේන්තුවට ඉල්ලීම් කර ඇති බවත් මැතිවරණ කොමිසන් සභාවේ සභාපති නිමල් පුංචිහේවා මහතා පවසනවා. පැෆරල් සංවිධානය සහ ශ්‍රී ලංකා පදනම් ආයතනය එක්ව සංවිධාන කළ වගකීම් සහිත තරුණ ප්‍රජාවක් නිර්මාණය කිරීමේ සයමාසික පාඨමාලාව සාර්ථකව නිම කළ පිරිස් සඳහා සහතික පත් ප්‍රදානය කිරීමේ උත්සවයට එක්වෙමිනුයි මැතිවරණ කොමිසන් සභාවේ සභාපතිවරයා මේ බව කියා සිටියේ. මෙම අවස්ථාවට පැෆරල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතාද එක් වුණා.     ", "URL": "https://www.itnnews.lk/2023/10/05/430133/", "Category": "දේශීය පුවත්", "Parent URL": null}