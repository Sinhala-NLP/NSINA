{"Source": "ITN news", "Timestamp": "ජූනි 5, 2023 11:14", "Headline": "සීනි කලවම් කළ හකුරු නිසා කිතුල් හකුරු නිෂ්පාදකයෝ කණගාටුවෙන්", "News Content": "සීනි කලවම් කළ හකුරු අඩු මිලට නිෂ්පාදනය කිරීමට ඇතැමුන් කටයුතු කිරීම නිසා තම නිෂ්පාදනවලට දැඩි බලපෑමක් එල්ල වී ඇති බව ඌවපරණගම කිතුල් හකුරු නිෂ්පාදකයන් පවසනවා. ඌවපරණගම ප්‍රාදේශීය ලේකම් කොට්ඨාසයට අයත් මස්පන්න, වෑතලාව, ගලනිය, බඹරපනේ ආදී ප්‍රදේශවල පවුල් රැසක් සාම්ප්‍රදායික කිතුල් කර්මාන්තයෙන් සිය ජීවිකාව සිදුකරගෙන යනවා. ඔවුන් ඉතා උසස් තත්ත්වයෙන් යුත් කිතුල් හකුරු නිෂ්පාදනය කරනවා. තම නිෂ්පාදනවලට ඉතා හොද ඉල්ලුමක් පැවතියද ඇතැමුන් සීනි කලවම් කර හකුරු නිෂ්පාදනය කර අඩු මිලට අලෙවි කිරීම නිසා තම කර්මාන්තයට බලපෑම් එල්ල වී ඇති බවයි මෙම පිරිස පවසන්නේ. මේ අතර රිලවුන් කිතුල් මල්වලට හා තෙලිජ්ජ මුට්ටිවලට හානි කිරීමද කිතුල් පැණි හා හකුරු කර්මාන්තයට විශාල කර්ජනයක් බවයි ඌවපරණගම කිතුල් කර්මාන්තකරුවන් පවසන්නේ. ", "URL": "https://www.itnnews.lk/2023/10/05/489166/", "Category": "දේශීය පුවත්", "Parent URL": null}