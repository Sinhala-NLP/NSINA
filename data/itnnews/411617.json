{"Source": "ITN news", "Timestamp": "මැයි 16, 2022 12:48", "Headline": "අධික වැසි සමඟ ගංගා කිහිපයක් පිටාර මට්ටමට ", "News Content": "ඉදිරි පැය 24 දීත් දිවයිනේ බොහෝ ප්‍රදේශවලට මිලිමීටර් සියය ඉක්මවූ තද වැසි ඇතිවිය හැකි බව කාලගුණ විද්‍යාදෙපාර්තමේන්තුව පවසනවා. මේ අතර අධික වැසි සමඟ ගංගා පිටාර ගැලීමේ අවධානම හේතුවෙන් දැඩි ලෙස විමසිලිමත් වන ලෙසයි වාරිමාර්ග දෙපාර්තමේන්තුව ගංගා අවට ජනතාවගෙන් ඉල්ලා සිටින්නේ. අධික වර්ශාවත් සමඟ පහත් බිම් රැසක් ජලයෙන් යට වුණා. ඒ හේතුවෙන් ඇතැම් ප්‍රදේශවල ගමනාගමන කටයුතුවලට මේ වන විටත් බාධා එල්ල වී තිබෙනවා. මේ අතර මහනුවර සිට කොටුව බලා ධාවනය වූ සීග්‍රගාමී දුම්රිය කඩිගමුව හා රඹුක්කන දුම්රිය ස්ථාන අතර දී පීලි පැනීමකට ලක් වුණා. මේ හේතුවෙන් උඩරට දුම්රිය මාර්ගයේ ගමනාගමනයට බාධා එල්ල වුණා. මීට පෙර ඉන්ධන ප්‍රවාහන කළ දුම්රිය පීලි පැනීමකට ලක් වූ ස්ථානයේ දී ම මෙම දුම්රිය ද පීලි පැන තිබෙනවා.   ", "URL": "https://www.itnnews.lk/2023/10/05/411617/", "Category": "Breaking News,දේශීය පුවත්", "Parent URL": null}