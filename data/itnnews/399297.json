{"Source": "ITN news", "Timestamp": "මාර්තු 3, 2022 17:47", "Headline": "මධ්‍යම සංස්කෘතික අරමුදලේ රීති කෙටුම්පත අගමැතිට", "News Content": "මධ්‍යම සංස්කෘතික අරමුදලේ රීති කෙටුම්පත අග්‍රාමාත්‍ය මහින්ද රාජපක්ෂ මහතා වෙත භාරදුන්නා. කෙටුම්පත භාරගනිමින් අග්‍රාමාත්‍යවරයා ප්‍රකාශ කළේ පසුගිය රජය සමයේ විෂය භාර ඇමතිවරයා හිතුමතේ මුදල් වැය කිරීම හේතුවෙන් සිදු වූ විශාල මුදල් අවභාවිතය වැනි දූෂිත ක්‍රියා තවදුරටත් සිදු නොවීමට මෙම රීති හදුන්වාදීම ඉතා වැදගත් බවයි. මධ්‍යම සංස්කෘතික අරමුදලේ රීති කෙටුම්පත සකස් කිරීම සදහා කමිටුවක් පත් කෙරුණේ අග්‍රාමාත්‍යවරයා උපදෙස් මත පසුගිය සැප්තැම්බර් 16 වනදායි. ඒ අනුව සකස් කළ වාර්තාව අරලියගහ මන්දිරයේදී අග්‍රාමාත්‍යවරයා වෙත භාර කෙරුණා. ඒ කමිටුවේ සභාපති ජී.එල්.ඩබ්ලිව් සමරසිංහ ඇතුලු  සාමාජිකයන් අතින්. මධ්‍යම සංස්කෘතික අරමුදල පිහිටුවීමේ සිට මේ දක්වා නිකුත් කර ඇති චක්‍රලේක ආදිය විමර්ශනයට ලක් කරමිනුයි මෙම රීති කෙටුම්පත සකස් කර ඇත්තේ.       ", "URL": "https://www.itnnews.lk/2023/10/05/399297/", "Category": "දේශීය පුවත්", "Parent URL": null}