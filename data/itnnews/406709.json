{"Source": "ITN news", "Timestamp": "අප්‍රේල් 13, 2022 12:06", "Headline": "ගෝල්ෆේස් විරෝධතාකරුවන්ට අගමැතිගෙන් ඇරයුමක්", "News Content": "ගාලු මුවදොර විරෝධතාවේ නිරත පිරිස් සමඟ සාකච්ඡා කිරීමට තමා සූදානම් බව අග්‍රාමාත්‍ය මහින්ද රාජපක්ෂ මහතා පවසනවා. සමාජ ,ආර්ථික හා දේශපාලන හේතු මත කොළඹ ගාලු මුවදොරට රැස්වී දැනට විරෝධතාවේ නිරත වන පිරිස සමඟ අග්‍රාමාත්‍යවරයා ලෙස සාකච්ඡාවට තමන් සූදානම් බවයි අග්‍රාමාත්‍ය  මහින්ද රාජපක්ෂ මහතා දැනුම් දෙන්නේ. රට හමුවේ මේ මොහොතේ පවතින අභියෝග ජය ගැනීම වෙනුවෙන් විරෝධතාවේ නිරත පිරිස දක්වන අදහස් සාකච්ඡාවට ලක් කිරීම ද අපේක්ෂිතයි. විරෝධතාවේ නිරත පිරිස මෙම සාකච්ඡා සදහා සූදානම් නම් තමන් ඒ සඳහා එම පිරිසේ නියෝජිතයන්ට ආරාධනා කරන බවයි අග්‍රාමාත්‍යවරයා වැඩිචුරටත් සඳහන් කර ඇත්තේ. මේ අතර ගාලු මුවදොර විරෝධතාකරුවන් 05 වන දිනටත් විරෝධතාවේ නිරතව සිටිනවා. දිවයින පුරා තරුණ තරුණියන්ගේ සහභාගීත්වයෙන් එය ආරම්භ කෙරුණේ පසුගිය 09 වනදායි. ඒ ජනාධිපති කාර්යාලයේ ඉදිරිපිට විරෝධතා සඳහා වෙන් කර ඇති භූමියේ වන අතර එම පිරිස දිවා රාත්‍රී දෙකෙහිම මෙම විරෝධතාවේ නිරතව සිටිනවා.     ", "URL": "https://www.itnnews.lk/2023/10/05/406709/", "Category": "Breaking News,දේශීය පුවත්", "Parent URL": null}