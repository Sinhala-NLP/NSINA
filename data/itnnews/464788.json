{"Source": "ITN news", "Timestamp": "මාර්තු 2, 2023 16:23", "Headline": "ආර්ජන්ටිනාවේ ප්‍රදේශ රැසක විදුලිබලය ඇණහිටී", "News Content": "ආර්ජන්ටිනාවේ ජාතික විදුලිබල පද්ධතියේ හටගත් ගින්නක් හේතුවෙන් එරට ප්‍රදේශ රැසකට විදුලිබලය ඇණහිට තිබෙනවා. ආර්ජන්ටිනාවේ අගනුවර ඇතුළු ප්‍රධාන නගර රැසකට මෙන්ම ගම්බද පළාත්වලටද විදුලිබලය ඇණහිට ඇති බවයි වාර්තා වන්නේ. එරට ජාතික විදුලිබල පද්ධතියේ හට ගත් ගින්නත් සමඟ න්‍යෂ්ටික විදුලි බලාගාරය ක්‍රියා විරහිත වී ඇති බවද සඳහන්. මේ දිනවල ආර්ජන්ටිනාවේ ජනතාව අධික උෂ්ණත්වයෙන් පීඩා විදින අතර තාප තරංග හේතුවෙන් නියං තත්ත්වයක්ද හටගෙන තිබෙනවා. විදුලිය සඳහා වැඩි ඉල්ලුමක් පවතින මොහොතකයි මෙලෙස විදුලිබලය ඇණහිට ඇත්තේ. පාසල්, ව්‍යාපාරික ස්ථාන ඇතුළු පොදු ස්ථාන වසා දැමිමටද බලධාරීන් කටයුතු කර තිබෙනවා.     ", "URL": "https://www.itnnews.lk/2023/10/05/464788/", "Category": "ජාත්‍යන්තර පුවත්", "Parent URL": null}