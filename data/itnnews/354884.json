{"Source": "ITN news", "Timestamp": "ஆகஸ்ட் 6, 2021 12:38", "Headline": "உர பை ஒன்றில் இருந்து பெண் ஒருவரின் சடலம் கண்டெடுப்பு..", "News Content": "வாழைச்சேனை பிரதேசத்தில் உர பை ஒன்றில் இருந்து பெண் ஒருவரின் சடலம் கண்டெடுக்கப்பட்டுள்ளது. பிரதேசத்தின் வர்த்தக நிலையமொன்றுக்கு அருகில் கட்டி வைக்கப்பட்டிருந்த நிலையில் சந்தேகத்திற்கு இடமான பையொன்று காணப்பட்டுள்ளது. இதுதொடர்பில் வர்த்தக நிலையத்தின் உரிமையாளர் பொலிஸாருக்கு அறிவித்துள்ளார். குறித்த பையை அவ்விடத்தில் விட்டுச்சென்ற நபர் தொடர்பில் வர்த்தக நிலைய உரிமையாளர் பொலிஸாருக்கு தகவல் வழங்கியுள்ளார். இதனையடுத்து வாழைச்சேனை பொலிஸார் சந்தேகநபரை கைதுசெய்துள்ளனர். உயிரிழந்த பெண் வாழைச்சேனை அல்லாப்பிச்சை பிரதேசத்தை சேர்ந்தவர் என தெரியவந்துள்ளது. சம்பவம் தொடர்பில் பொலிஸார் மேலதிக விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/354884/", "Category": "Breaking News,தேசிய செய்திகள்", "Parent URL": null}