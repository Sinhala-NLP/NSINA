{"Source": "ITN news", "Timestamp": "ජූලි 21, 2022 09:29", "Headline": "බහුදින යාත්‍රාවක් සමඟ ඉන්දීය ධීවරයින් 6 දෙනෙකු නාවික හමුදා භාරයට", "News Content": "මෙරට මුහුදු සීමාව තුළ අනවසර ධිවර කටයුතුවල යෙදුනු ඉන්දීය ධීවරයින් හය දෙනෙකු බහුදින යාත්‍රාවක්ද සමග නාවික හමුදා භාරයට ගෙන තිබෙනවා. නාවික හමුදාව මන්නාරම උතුරු දෙසින් වූ මුහුදු තීරයේදී මෙම යාත්‍රාව සමග ඉන්දීය ධීවරයින් හය දෙනා අත්අඩංගුවට ගනු ලැබුවා. උතුරු නාවික විධානයට අනුයුක්ත 4 වන වේග ප්‍රහාරක බලඇණියට අයත් යාත්‍රාවක් මගින් මන්නාරම් මුහුදු තීරයේ සිදුකළ නිරීක්ෂණවලින් අනතුරුවයි ඉන්දීය බහුදින ධීවර යාත්‍රාව හා ආම්පන්න මෙන්ම ධීවරයින් අත්අඩංගුවට ගැනීම සිදු කළේ. ඔවුන් ඉදිරි නීතිමය කටයුතු සදහා මන්නාරම ධීවර පරීක්ෂක කාර්යාලය වෙත භාර දුන් බව නාවික හමුදාව සදහන් කළා.     ", "URL": "https://www.itnnews.lk/2023/10/05/424191/", "Category": "දේශීය පුවත්", "Parent URL": null}