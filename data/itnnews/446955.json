{"Source": "ITN news", "Timestamp": "නොවැම්බර් 21, 2022 21:12", "Headline": "උද්ධමනය අඩුවෙයි", "News Content": "මෙරට උද්ධමනය සියයට තුනකින් අඩුවී ඇති බව ජන ලේඛන හා සංඛ්‍යා ලේඛන දෙපාර්තමේන්තුව නිවේදනය කරනවා. ජන ලේඛන හා සංඛ්‍යා ලේඛන දෙපාර්තමේන්තුව මගින් මාසිකව නිකුත් කරන ජාතික පාරිභෝගික මිල දර්ශකයට අනුව පසුගිය සැප්තැම්බර් මාසයේ දී ලාක්ෂමය මතුපිට උද්ධමනය සියයට 73.7 ක් ලෙස වාර්තා වුණා.  එය ඔක්තෝබර් මාසයේ දී සියයට 70.6 ක් ලෙසයි සටහන් වන්නේ. ආහාර කාණ්ඩයේ වාර්ෂික උද්ධමනය පසුගිය සැප්තැම්බර් මාසයේ දී සියයට 85.8 ක් ලෙස දැක්වුණු අතර ඔක්තෝබර් මාසයේ දී 80.9 ක් දක්වා අඩුවී තිබෙනවා. ආහාර කාණ්ඩය යටතේ අලුත් මාලු,  සහල්,  කරවල,  පොල් තෙල්,  සීනි,  මයිසූර් පරිප්පු,  අර්තාපල්,  කුකුළු මස්,  බිස්කට්,  තිරිගු පිටි,  මිරිස්කුඩු සහ අමු මිරිස් යන ආහාර ද්‍රව්‍ය වල මිල අඩුවීමක් වාර්තා වුණා. කිරිපිටි,  ලොකු ලූනු,  පළතුරු,  තේ කුඩු,  පොල්,  ලදරු කිරිපිටි ඇතුළු ආහාර ද්‍රව්‍ය කිහිපයක මිලෙහි වැඩිවීමක් සිදුව ඇති බව එම වාර්තාවේ සදහන්. ඒ අනුව ආහාර නොවන කාණ්ඩයේ වාර්ෂික උද්ධමනය සැප්තැම්බර් මාසයේ සියයට 62.8 සිට ඔක්තෝබර් මාසය වනවිට සියයට 61.3 දක්වා අඩුවී තිබෙනවා.           ", "URL": "https://www.itnnews.lk/2023/10/05/446955/", "Category": "දේශීය පුවත්", "Parent URL": null}