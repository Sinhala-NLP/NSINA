{"Source": "ITN news", "Timestamp": "දෙසැම්බර් 3, 2021 11:54", "Headline": "ඇමති බැසිල් රාජපක්ෂ සහ ඉන්දීය ආරක්ෂක උපදේශක අතර හමුවක්", "News Content": "ඉන්දියාවේ දෙදින නිල සංචාරයක නිරත වී සිටින මුදල් අමාත්‍ය බැසිල් රාජපක්ෂ මහතා ඉන්දීය ජාතික ආරක්ෂක උපදේශක ශ්‍රී අජිත් දොවාල් මහතා මුණගැසුණා. නවදිල්ලි නුවරදී ඉන්දීය ජාතික ආරක්ෂක උපදේශක ශ්‍රී අජිත් දොවාල් මහතා මුණ ගැසුණු මුදල් අමාත්‍ය බැසිල් රාජපක්ෂ මහතා ද්විපාර්ශ්වික කරුණු රැසක් හුවමාරු කර ගත්තා. බැසිල් රාජපක්ෂ මහතා උණුසුම් ලෙසින් පිළිගැනීමට ඉන්දීය බලධාරීන් කටයුතු කළා. අජිත් දොවාල් මහතා ඉන්දියාවේ පස්වන ජාතික ආරක්ෂක උපදේශකවරයා වන අතර ඔහු කැබිනට් අමාත්‍යවරයෙකුගේ නිලයක් දරනවා.     ", "URL": "https://www.itnnews.lk/2023/10/05/380239/", "Category": "දේශීය පුවත්", "Parent URL": null}