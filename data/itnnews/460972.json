{"Source": "ITN news", "Timestamp": "පෙබරවාරි 15, 2023 13:38", "Headline": "ශ්‍රී ලංකාවේ ආර්ථිකය යථාවත් කිරීමේ වැඩපිලිවෙළට ඉතාලියේ ප්‍රසාදය", "News Content": "ශ්‍රී ලංකාවේ ආර්ථිකය යථාවත් කිරීමේ වැඩපිලිවෙළ පිළිබඳ ඉතාලිය ප්‍රසාදය පළ කර තිබෙනවා. ඉතාලියේ සංචාරයක නිරත මුදල් රාජ්‍ය අමාත්‍ය ෂෙහාන් සේමසිංහ මහතා එරට රජයේ නියෝජිතයින් හමු වූ අවස්ථාවේයි මේ බව ප්‍රකාශ කෙරුණේ. මුදල් රාජ්‍ය අමාත්‍ය ෂෙහාන් සේමසිංහ මහතා ඉතාලි විදේශ කටයුතු නියෝජ්‍ය අමාත්‍ය එඩමන්ඩෝ සිරිඒලි මහතා හමු වුණා. මෙරට ආර්ථික තත්ත්වය නගා සිටුවීම හා ශක්තිත් කිරීමට ‌ෙගන ඇති පියවර පිලිබද ඒ මහතා ප්‍රසාදය පළ කළා. ඉතාලි රැකියා අවස්ථා හිමිකරදීම අරමුණු කරගත් සංක්‍රමණික සේවා සැළැස්ම ක්‍රියාත්මක කිරීමට අවශ්‍ය ද්වීපාර්ශ්වික අවබෝධතා ගිවිසුම් කඩිනම් කිරීම කෙරෙහි ද මෙහිදී වැඩි අවධානය යොමු වුණා. ", "URL": "https://www.itnnews.lk/2023/10/05/460972/", "Category": "Uncategorized @si", "Parent URL": null}