{"Source": "ITN news", "Timestamp": "සැප්තැම්බර් 11, 2022 15:00", "Headline": "නිවාස කොල්ලකෑම් ඇතුළු අපරාධ රැසකට සම්බන්ධ දෙදෙනෙකු අත්අඩංගුවට", "News Content": "නිවාස කොල්ලකෑම් ඇතුළු අපරාධ රැසකට සම්බන්ධ කොල්ලකල්ලියක් බණ්ඩාරගම ප්‍රදේශයේ දී අත්අඩංගුවට ගෙන තිබෙනවා. බණ්ඩාරගම ප්‍රදේශයේ නිවාස කොල්ලකෑම මෙන්ම විදුලි උපකරණ ඇතුළු භාණ්ඩ සොරකම් කර ඇති බවට පොලිසියට පැමිණිලි ලැබී තිබුණා. ඒ අනුව සිදුකළ  වැටලීම්වල දී සැකකරුවන් දෙදෙනෙකු පොලිසිය අත්අඩංගුවට ගනු ලැබුවේ. පසුගිය මාසයක පමණ කාලය තුළ කොල්ලකෑම් රැසක් සිදුකර ඇති බවට සැකකරුවන් හෙළි කර තිබෙනවා. ඔවුන් සොරකම් කළ ගෑස් සිලින්ඩර්,  විදුලි පංකා ඇතුළු උපකරණ රැසක් ද පොලිස් භාරයට ගැනුණා. සැකකරුවන් පානදුර මහෙස්ත්‍රාත් අධිකරණයට ඉදිරිපත් කිරීමට නියමිතයි     ", "URL": "https://www.itnnews.lk/2023/10/05/434271/", "Category": "දේශීය පුවත්", "Parent URL": null}