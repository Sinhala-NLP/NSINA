{"Source": "ITN news", "Timestamp": "அக்டோபர் 31, 2022 12:49", "Headline": "தென்கொரியாவில் உயிரிழந்த இலங்கையரின் சடலத்தை நாட்டுக்கு கொண்டு வர முயற்சி", "News Content": "தென்கொரியாவில் கூட்ட நெரிசலில் சிக்கி உயிரிழந்த முனவ்வர் முஹம்மது ஜினாத் சடலத்தை நாட்டுக்கு கொண்டு செல்வது தொடர்பாக அவரது பெற்றோர் கண்டியில் உள்ள வெளிவிவகார அமைச்சின் பிராந்திய சபைக்கு இன்று கடிதம் ஒன்றை வழங்கியுள்ளனர். தென் கொரியாவின் தலைநகர் சியோலில் ஹாலோவீன் கொண்டாட்டத்தின் போது ஏற்பட்ட நெரிசலில் சிக்கி உயிரிழந்தவர்களில் இலங்கையர் ஒருவரும் அடங்குவதாக நேற்று உறுதி செய்யப்பட்டுள்ளது. கண்டி உடதலவின்ன, மடிகே பகுதியைச் சேர்ந்த முனவ்வர் முஹம்மட் ஜினாத் என்ற 27 வயதுடைய நபரே இவ்வாறு உயிரிழந்துள்ளார். இரண்டு வருடங்கள் கொரியாவில் பணிபுரிந்த அவர் இரண்டு வருடங்களுக்கு முன்னர் இந்த நாட்டிற்கு வந்து திருமணம் செய்து கொண்டு மீண்டும் கொரியா சென்றுள்ளதாக குடும்ப உறவினர்கள் தெரிவிக்கின்றனர். அவரது பூதவுடல் இலங்கைக்கு கொண்டு வருவதற்கான அடுத்த கட்ட நடவடிக்கைகளுக்காக குடும்ப உறவினர்கள் இன்று வெளிவிவகார அமைச்சின் கண்டி பிராந்திய துணை தூதரக அலுவலகத்தில் கடிதம் ஒன்றை கையளித்துள்ளனர். ", "URL": "https://www.itnnews.lk/2023/10/05/443402/", "Category": "தேசிய செய்திகள்", "Parent URL": null}