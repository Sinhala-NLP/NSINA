{"Source": "ITN news", "Timestamp": "සැප්තැම්බර් 23, 2022 21:35", "Headline": "රුසියාව යුද්ධයට බඳවා නොගන්නා පිරිස් ප්‍රකාශයට පත් කරයි", "News Content": "යුක්‍රේනය සමග පැවැත්වෙන යුද්ධයට අලුතින් තුන්ලක්ෂයක් පමණ බදවාගැනීමට රුසියා ජනාධිපති ව්ලැදිමීර් පුටින් නියෝග කිරීමෙන් පසු මෙම බදවාගැනීමට අයත් නොවන පිරිස් ප්‍රකාශයට පත්කර තිබෙනවා. රුසියා ආරක්ෂක අමාත්‍යාංශය සදහන් කරන්නේ පරිගණක ක්ෂේත්‍රයේ සේවකයන්, බැංකු සේවකයන්, මෙන්ම මාධ්‍ය වේදීන් මේ සදහා බදවා ගැනීම සිදු නොකරන බවයි. රුසියා ජනාධිපතිවරයා නව නියෝගය නිකුත් කිරීමත් සමග තරුණ වයසේ පසුවන පිරිස් අසල්වැසි රටවලට දේශ සීමා ඔස්සේ පැන යාමට කටයුතු කරන ආකාරය දැක ගැනීමට ලැබුණා.   ", "URL": "https://www.itnnews.lk/2023/10/05/436829/", "Category": "ජාත්‍යන්තර පුවත්", "Parent URL": null}