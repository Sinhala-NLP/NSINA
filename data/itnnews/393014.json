{"Source": "ITN news", "Timestamp": "පෙබරවාරි 3, 2022 14:42", "Headline": "ඔමික්‍රෝන් ප්‍රභේදයේ BA.2 උප ප්‍රෙභේදය වේගයෙන් සම්ප්‍රේෂණය වන බව අධ්‍යයනයකින් හෙළිවෙයි", "News Content": "ඩෙන්මාර්කය පුරා වේගයෙන් පැතිර යන ඔමික්‍රෝන් ප්‍රභේදයේ BA.2 උප ප්‍රෙභේදය වඩා වේගයෙන් සම්ප්‍රේෂණය වන බව අධ්‍යයනයකින් හෙළිව තිබෙනවා. පසුගිය දෙසැම්බර් සහ ජනවාරි යන කාලපරිච්ඡේදය තුළ පවුල් අටදහස් පන්සියයකට වඩා වැඩි පිරිසක් යොදා ගනිමින් සිදු කළ අධ්‍යයනයකින් හෙළිවූයේ BA.1 ආසාදනය වූවන්ට සාපේක්ෂව BA.2 උප ප්‍රභේදය ආසාදනය වූ පුද්ගලයින් සංඛ්‍යාව වඩාත් වේගයෙන් ඉහළ ගොස් ඇති බවයි. ඔමික්‍රෝන් හි මුල් ප්‍රභේදය ලොව පුරා රෝගීන්ගෙන් 98%කට වඩා වැඩි සංඛ්‍යාවක් ආසාදනය වී ඇත්තේ උප ප්‍රභේදය බව අධ්‍යයනයෙන් තහවුරු වූ බවයි ඩෙන්මාර්ක් සෞඛ්‍ය අංශ පෙන්වා දී තිබෙන්නේ. බූස්ටර් එන්නත් ලබා ගත් පිරිස අතරද මෙම වයිරසය ආසාදනය වී ඇති නමුදු ඔවුන් අසාධ්‍ය තත්ත්වයට පත් නොවීම විශේෂත්වයක්. එබැවින් එන්නත්කරණයට ලක්වීමට සියලු දෙනාගේ අවධානය යොමු විය යුතු බවට ලෝක සෞඛ්‍ය සංවිධානය පෙන්වා දෙනවා.       ", "URL": "https://www.itnnews.lk/2023/10/05/393014/", "Category": "ජාත්‍යන්තර පුවත්", "Parent URL": null}