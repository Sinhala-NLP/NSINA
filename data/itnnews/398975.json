{"Source": "ITN news", "Timestamp": "මාර්තු 2, 2022 10:30", "Headline": "යුක්රේනයේ කියෙව් නගරයේ රූපවාහිනී කුළුණකට රුසියාවෙන් රොකට් ප්‍රහාරයක්", "News Content": "යුක්රේනයේ කියෙව් නගරයේ රූපවාහිනී කුළුණ ඉලක්ක කර ගනිමින් රුසියාව රොකට් ප්‍රහාරයක් එල්ල කර තිබෙනවා. ප්‍රහාරයෙන් රූපවාහිනී කුළුණට හානි සිදුවී ඇති බව යුක්රේන ආරක්ෂක අංශ නිවේදනය කරනවා. පුද්ගලයින් පස් දෙනෙකු ජීවිතක්ෂයට පත්ව ඇති බව සඳහන්. ඔවුන් ප්‍රහාරය එල්ලවන අවස්ථාවේයි රූපවාහිනී කුළුණ අසල රැඳී සිටි පුද්ගලයින් බව විදෙස් මාධ්‍ය සඳහන් කරනවා. කියෙව් නගරයේ මර්මස්ථාන ඉලක්ක කර ගනිමින් අද සිට ප්‍රහාර එල්ල කරන බැවින් නගරයෙන් ඉවත්ව යන ලෙස රුසියා ආරක්ෂක අංශ සාමාන්‍ය වැසියන්ට ඊයේ දැනුම් දුන්නා.             ", "URL": "https://www.itnnews.lk/2023/10/05/398975/", "Category": "ජාත්‍යන්තර පුවත්", "Parent URL": null}