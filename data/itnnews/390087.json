{"Source": "ITN news", "Timestamp": "ஜனவரி 20, 2022 10:57", "Headline": "புளியங்குளம் பகுதி மதுபான விருந்தகத்தில் தீ பரவல்..4 மணிநேர போராட்டத்தின் பின் தீ கட்டுப்பாட்டுக்குள்..", "News Content": "வவுனியா வைரவ புளியங்குளம் பகுதியில் மதுபான விருந்தகத்தில் ஏற்பட்ட தீ பரவல் நான்கு மணிநேர கடும் போராட்டத்துக்கு பின்னர் கட்டுப்பாட்டுக்குள் கொண்டுவரப்பட்டது. இன்று அதிகாலை 3 மணியளவில் இம் மதுபான விருந்தகம் திடீரென தீப்பற்றியது. சம்பவ இடத்துக்கு விரைந்த நகரசபை தீயணைப்பு பிரிவினர் பொலிஸாரின் தண்ணீர் கொள்கலனின் உதவியுடன் தீயை கட்டுப்பாட்டுக்குள் கொண்டு வர முயற்சித்த போதிலும் தீ வேகமாக பரவியது. இதனால் கட்டிடத்தின் மேற்பகுதி தீக்கிரையாகியது. எனினும் மேற்கொள்ளப்பட்ட பலத்த முயற்சியின் பயனாக அருகே இருந்த கட்டிடங்களுக்கு தீ பரவவில்லை. 4 மணிநேர போராட்டத்தின் பின் தீயை முற்றாக கட்டுப்பாட்டுக்குள் கொண்டு வர முடிந்தது.தீயினால் இக்கட்டிடம் முழுமையாக சேதம் அடைந்ததுடன் பல இலட்சம் ரூபா பெறுமதியான நாட்டம் ஏற்பட்டுள்ளதாகவும் தெரிவிக்கப்படுகின்றது. பொலிஸார் தீவிர விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/390087/", "Category": "Breaking News,அண்மைய செய்திகள்,தேசிய செய்திகள்", "Parent URL": null}