{"Source": "ITN news", "Timestamp": "පෙබරවාරි 24, 2023 11:35", "Headline": "අධිවේගී මාර්ගයේ රිය අනතුරකින් තරුණයෙකු ජීවිතක්ෂයට", "News Content": "රුසියානු ජාතික කාන්තාවක් රැගෙන යමින් සිටි මෝටර් රථයක් දක්ෂිණ අධිවේගී මාර්ගයේ කොට්ටාව ප්‍රදේශයේ දී නවතා තිබුණු ලොරියක ගැටීමෙන් මෝටර් රථ රියදුරු එම ස්ථානයේදීම ජීවිතක්ෂයට පත්ව තිබෙනවා. මෙලෙස ජීවිතක්ෂයට පත්ව ඇත්තේ ගාල්ල අක්මීමන ප්‍රදේශයේ පදිංචිව සිටි 23 හැවිරිදි තරුණයෙක්. අනතුරින් තුවාල ලැබූ මෝටර් රථයේ ගමන්කරමින් සිටි රුසියානු ජාතික කාන්තාව ප්‍රතිකාර සඳහා හෝමාගම රෝහලට ඇතුළත්  කෙරුණා. කාර්මික දෝෂයක් හේතුවෙන් අධිවේගී මාර්ගයේ නවතා තිබූ ලොරි රථයක පසුපස මෙම මෝටර් රථය ගැටීමෙන් අනතුර සිදුව ඇති බවට අනාවරණය වී ඇති බවයි පොලිසිය පවසන්නේ. අනතුරින් මෝටර් රථයට ද දැඩි අලාභානි සිදු වුණා. අනතුර සම්බන්ධයෙන් දක්ෂිණ අධිවේගී ගැලනිගම රථ වාහන පොලිසිය වැඩිදුර විමර්ශන සිදුකරයි.     ", "URL": "https://www.itnnews.lk/2023/10/05/463025/", "Category": "Breaking News,දේශීය පුවත්", "Parent URL": null}