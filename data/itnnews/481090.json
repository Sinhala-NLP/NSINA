{"Source": "ITN news", "Timestamp": "මැයි 7, 2023 09:19", "Headline": "අමෙරිකාවේ වෙඩි තැබීමකින් 9 ක් මරුට", "News Content": "අමෙරිකාවේ ටෙක්සාස් ප්‍රාන්තයේ වෙළෙඳ සංකීර්ණයකට ඇතුළු වු තුවක්කුකරුවෙකු විසින් සිදුකළ වෙඩි තැබීමකින් එහි සිටි 08 දෙනෙකු මියගොස් තිබෙනවා. මීට අමතරව තවත් 07 දෙනෙකු පමණ රෝහල් ගත ප්‍රතිකාර ගන්නා බවත් එයින් තිදෙනෙකුගේ තත්ත්වය බරපතළ බවත් විදෙස් මාධ්‍ය වාර්තා කර තිබෙනවා. තුවාල වූ පිරිස අතර කුඩා ළමුන් සිටින බව ද සඳහන්. පොලීසිය සිදුකළ වෙඩි තැබීමේ දී තුවක්තුකරු ද මියගොස් ඇති බවයි විදෙස් වාර්තා වැඩිදුරටත් සඳහන් කර ඇත්තේ.  ", "URL": "https://www.itnnews.lk/2023/10/05/481090/", "Category": "ජාත්‍යන්තර පුවත්", "Parent URL": null}