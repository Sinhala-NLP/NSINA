{"Source": "ITN news", "Timestamp": "மார்ச் 9, 2023 13:15", "Headline": "மாவட்ட நீதிமன்ற நீதிபதியாக அமெரிக்காவில் நியமனம் பெறும் முதல் தெற்காசிய வம்சாவளி", "News Content": "அமெரிக்க நியூயார்க்கின் தெற்கு மாவட்ட நீதிமன்ற நீதிபதியாக இந்திய வம்சாவளியை சேர்ந்த மூத்த வழக்கறிஞர் அருண் சுப்பிரமணியன் என்பவரை ஜனாதிபதி ஜோ பைடன் கடந்த ஆண்டு இறுதியில் நியமித்தார். இவரது நியமனத்துக்கு அமெரிக்க நாடாளுமன்ற செனட்சபையின் ஒப்புதல் அவசியமாகும். இந்த நிலையில் அருண் சுப்பிரமணியனின் நியமனத்துக்கு ஒப்புதல் வழங்குவது தொடர்பாக செனட்சபையில் நேற்று வாக்கெடுப்பு நடந்தது. இதில் 58 உறுப்பினர்கள் அருண் சுப்பிரமணியனை நியூயார்க் தெற்கு மாவட்ட நீதிமன்ற நீதிபதியாக நியமிக்க ஆதரவு தெரிவித்து வாக்களித்தனர். இதற்க்கு 37 பேர் எதிராக வாக்களித்துள்ளனர். அதை தொடர்ந்து அருண் சுப்பிரமணியனின் நியமனத்துக்கு செனட்சபை ஒப்புதல் வழங்கியது. இதன் மூலம் நியூயார்க் தெற்கு மாவட்ட நீதிமன்ற நீதிபதியாகும் முதல் தெற்காசிய வம்சாவளி என்கிற பெருமையை அருண் சுப்பிரமணியன் பெறுகிறார். ", "URL": "https://www.itnnews.lk/2023/10/05/466616/", "Category": "Breaking News,சர்வதேச செய்திகள்", "Parent URL": null}