{"Source": "ITN news", "Timestamp": "செப்டம்பர் 19, 2022 13:48", "Headline": "மீண்டும் மொஸ்கோ மற்றும் கொழும்பிற்கிடையிலான விமான சேவை", "News Content": "ரஷ்ய தலைநகரான மொஸ்கோ மற்றும் கொழும்பிற்கிடையிலான விமான சேவையை மீண்டும் ஆரம்பிப்பதற்கு நடவடிக்கை எடுக்கப்பட்டுள்ளதாக அமைச்சர் பந்துல குணவர்தன தெரிவித்துள்ளார். அடுத்த மாதம் நடுப்பகுதியில் இந்த விமான சேவையை மீள ஆரம்பிக்க ரஷ்யா தயாராகவுள்ளதாகவும் அமைச்சர் குறிப்பிட்டுள்ளார். கடந்த சில மாதங்களுக்கு முன்னர் நீதிமன்ற உத்தரவிற்கமைய ரஷ்யாவின் எரோபுளொட் நிறுவனத்திற்கு சொந்தமான விமானமொன்று நாட்டில் தடுத்து வைக்கப்பட்டிருந்த நிலையில் . கொழும்பிற்கான விமான சேவைகளை நிறுத்துவதற்கு எரோபுளொட் நிறுவனம் தீர்மானித்திருந்தது. இந்த சம்பவம் தொடர்பில் இலங்கை அதிகாரிகள் மன்னிப்புகோரியுள்ளதாக தெரிவித்துள்ள அமைச்சர் பந்துல குணவர்தன, இவ்வாறானதொரு சம்பவம் மீண்டும் இடம்பெறாமலிருப்பதற்கு ஜனாதிபதி, பிரதமர் தலைமையிலான அரசாங்கம் உரிய நடவடிக்கைகளை எடுக்கும் என்று தெரிவித்துள்ளமை குறிப்பிடத்தக்கது. ரஷ்ய ஊடகமொன்றுக்கு வழங்கிய நேர்காணலிலேயே அமைச்சர் இதனைக் குறிப்பிட்டிருந்தார் . ", "URL": "https://www.itnnews.lk/2023/10/05/435873/", "Category": "Uncategorized @ta,தேசிய செய்திகள்", "Parent URL": null}