{"Source": "ITN news", "Timestamp": "ජූලි 6, 2021 14:17", "Headline": "තලෙයිබාන් සටන්කරුවන්ගේ ප්‍රහාර හේතුවෙන් ඇෆ්ගනිස්ථාන සෙබළුන් තජිකිස්ථානයට පලා යයි", "News Content": "ඇෆ්ගනිස්ථානයේ තලෙයිබාන් සටන්කරුවන්ගේ ප්‍රහාර හේතුවෙන් එරට හමුදා සෙබළුන් රැසක් අසල්වැසි තජිකිස්ථානයට පලා ගොස් ඇති බව විදෙස් මාධ්‍ය සදහන් කරනවා. පලාගිය ඇෆ්ගනිස්ථාන හමුදා සෙබළුන් සංඛ්‍යාව දහසකට අධික බවයි වාර්තා වන්නේ. තලෙයිබාන් ත්‍රස්තයින්ගේ ප්‍රහාර හමුවේ සිය ජීවිත බේරාගැනීම සදහා තජිකිස්ථානයට පලාගිය බවයි හමුදා සෙබළුන් පවසා ඇත්තේ. ඇෆ්ගනිස්ථානයේ මෙහෙයුම් කටයුතුවල නිරත විදෙස් හමුදා කණ්ඩ ඉවත් කර ගැනීම ආරම්භ වීමත් සමගම එරට තුළ තලෙයිබාන් සංවිධානයේ ක්‍රියාකාරකම් නැවත වරක් ඉහළ ගොස් තිබෙනවා. ඇමරිකාව හා බ්‍රිතාන්‍ය ප්‍රමුඛ විදෙස් හමුදා ලබන සැප්තැම්බර් මාසය වනවිට සම්පූර්ණයෙන් ඉවත් කර ගත යුතු අතර ඒ සමගම වසර විස්සක් පුරා එරට  ක්‍රියාත්මක වූ විදෙස් හමුදා මෙහෙයුම්  අත්හිටවෙනු ඇති.     ", "URL": "https://www.itnnews.lk/2023/10/05/347357/", "Category": "ජාත්‍යන්තර පුවත්", "Parent URL": null}