{"Source": "ITN news", "Timestamp": "පෙබරවාරි 20, 2023 16:53", "Headline": "ශ්‍රී ලංකාවේ ආර්ථික ප්‍රතිසංස්කරණ වැඩපිළිවෙල ජපාන ජාත්‍යන්තර සහයෝගීතා නියෝජිත ආයතනයේ ඇගයීමට", "News Content": "ශ්‍රී ලංකාවේ ආර්ථික ප්‍රතිසංස්කරණ වැඩපිළිවෙල ජපාන ජාත්‍යන්තර සහයෝගීතා නියෝජිත ආයතනයේ ඇගයීමට ලක්වුණා. රාජ්‍ය අමාත්‍ය ශෙහාන් සේමසිංහ මහතා හා ජපාන ජාත්‍යන්තර සහයෝගීතා නියෝජිත ආයතනයේ දකුණු ආසියානු කලාප අධ්‍යක්ෂ ජෙනරාල් තෙරුයුකී ඉටෝ මහතා අතර සාකච්ඡාවක් පැවැත්වුණා. මෙරට ආර්ථිකය යථාවත් කිරීම රජය ගෙන යන වැඩපිලිවෙල සම්බන්ධයෙන් මෙහිදී දීර්ඝ වශයෙන් කරුණු සාකච්ඡා වූ අතර රාජ්‍ය අමාත්‍ය ශෙහාන් සේමසිංහ මහතා ඒ පිළිබද දීර්ඝ පැහැදිලි කිරීමක් කළා. වසර ගණනාවක්  ක්‍රියාත්මක කර යුතුව තිබූ ප්‍රතිසංස්කරණයන් අදියරෙන් අදියර සිදු කෙරෙමින් පවතින බවත් ඒ තුළින් ජනතාව පත්ව සිටින පීඩාකාරී තත්ත්වය සම්බන්ධයෙන් ද රාජ්‍ය අමාත්‍යවරයා අදහස් දැක්වුවා. මෙහිදී  ජපාන ජාත්‍යන්තර සහයෝගීතා නියෝජිත ආයතනයේ දකුණු ආසියානු කලාප අධ්‍යක්ෂ ජෙනරාල් නෙරුයුකී ඉටෝ මහතා සදහන් කළේ මෙරට ආර්ථික ප්‍රතිසංස්කරණ වැඩපිළිවෙල සාධනීය අන්දමින් සිදුවන බවයි. තම නියෝජිත ආයතනයේ වැඩසටහන් තුළින් ඉදිරියේදීද ශ්‍රී ලංකාවට සහයෝගය ලබා දෙන බව ඒ මහතා වැඩිදුරටත් මෙහිදී කියා සිටියා.       ", "URL": "https://www.itnnews.lk/2023/10/05/461994/", "Category": "දේශීය පුවත්", "Parent URL": null}