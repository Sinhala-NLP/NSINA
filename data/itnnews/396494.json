{"Source": "ITN news", "Timestamp": "පෙබරවාරි 21, 2022 15:15", "Headline": "වසර දෙකකට පසු ඕස්ට්‍රේලියාව විදේශිකයින්ට විවෘත වෙයි", "News Content": "වසර දෙකකට ආසන්න කාලයකට පසු විදේශිකයින්ට අද සිට ඕස්ට්‍රේලියාවේ ජාත්‍යන්තර දේශසීමා විවෘත වනවා. කොරෝනා ව්‍යාප්තිය මැඩපැවැත්වීම සඳහා 2020 වසරේ මාර්තු මාසයේ දී ඕස්ට්‍රේලියාව වසා දැමුණා. වයිරස ව්‍යාප්තිය පාලනය කිරීමට ලොව දැඩිම නිරෝධායන නීති පැනවූ රටක් ලෙසයි ඕස්ට්‍රේලියාව පැවසෙන්නේ. කෙසේ වුවද පසුගිය වසරේ දී විදේශයන්හි වාසය කරන ඕස්ට්‍රේලියානු වැසියන්ට එරටට ඇතුළුවීමට අවසර හිමිවුණා. නමුත් ඕස්ට්‍රේලියා පුරවැසියන් හා ස්ථීර පදිංචිකරුවන් නොවන පුද්ගලයින්ට එරටට ඇතුළුවීමට අවසර හිමිවන්නේ අද සිටයි. එන්නත් මාත්‍රා දෙකම ලබාගෙන ඇති පුද්ගලයින් නිරෝධායනයට ලක්වීම අවශ්‍ය නොවන අතර එන්නත් ලබා නොගත් පුද්ගලයින් තම පෞද්ගලික වියදමින් දින 14ක් නිරෝධායනයට ලක්වීම අනිවාර්ය වනවා. අද සිට එරටට ඇතුළුවන විදේශිකයින්ට බටහිර ඕස්ට්‍රේලියා ප්‍රාන්තය හැර අනෙකුත් සියලු ප්‍රාන්තවලට ඇතුළුවීමට අවසර හිමියි.           ", "URL": "https://www.itnnews.lk/2023/10/05/396494/", "Category": "ජාත්‍යන්තර පුවත්", "Parent URL": null}