{"Source": "ITN news", "Timestamp": "ජනවාරි 31, 2023 10:53", "Headline": "ශ්‍රී ලංකාභිමාන්‍ය සම්මානය කරූ ජයසූරියට", "News Content": "ශ්‍රී ලංකාභිමාන්‍ය සම්මානය දේශබන්දු කරූ ජයසූරිය මහතා වෙත පිරිනැමීමට කැබිනට් මණ්ඩලය තීරණය කළා. ජාතිය වෙනුවෙන් අති විශාල විශිෂ්ට සේවාවක් ඉටුකළ ශ්‍රී ලාංකික හා ශ්‍රී ලාංකික නොවන පුද්ගලයින්ට ජීවිත කාලය තුළ එක්වරක් පමණක් හිමිවන ජාතික සම්මානයක් පිරිනැමීම 1986 වර්ෂයේ සිට සිදු කෙරෙනවා.  ශ්‍රී ලංකාභිමාන්‍ය සම්මානය නමින් හදුන්වන  මෙය මෙරටදී පිරිනැමෙන ඉහළම සම්මානයයි. එය කරූ ජයසූරිය මහතා වෙත මෙවර පිරිනැමීමට අමාත්‍යමණ්ඩල එකගතාව හිමිවුණා. සම්මානය ලබන 3 වනදා පිරිනැමීමට නියමිතයි.  ", "URL": "https://www.itnnews.lk/2023/10/05/458423/", "Category": "Breaking News,නවතම පුවත්", "Parent URL": null}