{"Source": "ITN news", "Timestamp": "ජනවාරි 3, 2022 16:26", "Headline": "නිරෝධායන නීතිවලට එරෙහිව නෙදර්ලන්තයේ විරෝධතා", "News Content": "වයිරස ව්‍යාප්තිය මැඩලීමට පනවා ඇති දැඩි නිරෝධායන නීතිවලට විරෝධය දක්වමින් නෙදර්ලන්තයේ ඇමර්ස්ටර්ඩෑම් අගනුවර විරෝධතා ආරම්භ කෙරුණා. නෙදර්ලන්තයේ ඇමර්ස්ටර්ඩෑම් අගනුවරට දහස් ගණනක පිරිසක් එක්ව සිටි බවයි විදෙස් මාධ්‍ය සඳහන් කරන්නේ. වයිරස ව්‍යාප්තිය මැඩලීමට පසුගිය දෙසැම්බර් 19 වනදා එරට යලි වසා දැමුණා. පැන වූ නව නීති ලබන 14 වනදා දක්වා ක්‍රියාත්මකයි. කෙසේ වුවද එම නීති ලිහිල් කරන ලෙසයි විරෝධතාකරුවන් ඉල්ලා සිටින්නේ. විරෝධතාවට සහභාගී වී සිටි පිරිස් බහුතරයක් මුඛ ආවරණ පැළද නොසිටි අතර සමාජ දුරස්ථභාවය පිළිබඳ නීතිද කඩ කරන ආකාරය දක්නට ලැබුණා. ඒ සමඟම ඔවුන් විසුරුවා හැරීමටයි ඇමස්ටර්ඩ්‍රෑම් පොලිසිය කටයුතු කළේ.  නව නිරෝධායන නීති යටතේ නෙදර්ලන්තයේ පොදු ස්ථානයක රැස්විය හැකි උපරිම සංඛ්‍යාව දෙදෙනෙකුට සීමා කර තිබෙනවා.     ", "URL": "https://www.itnnews.lk/2023/10/05/386456/", "Category": "ජාත්‍යන්තර පුවත්", "Parent URL": null}