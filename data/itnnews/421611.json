{"Source": "ITN news", "Timestamp": "ජූලි 6, 2022 13:24", "Headline": "හිරුණිකා අත්අඩංගුවට – විරෝධතාකරුවන් විසුරුවා හැරීමට කඳුළු ගෑස් ප්‍රහාරයක්", "News Content": "අද කොළඹ කොටුව ජනාධිපති නිල නිවස ඉදිරිපිට විරෝධතාකරුවන් පිරිසක් විසුරුවා හැරීමට පොලිසිය කඳුළු ගෑස් සහ ජල ප්‍රහාර එල්ල කළා. ජනාධිපති නිල නිවස ඉදිරිපිට විරෝධතාවයක නිරත වූ හිටපු පාර්ලිමේන්තු මන්ත්‍රීනී හිරුණිකා ප්‍රේමචන්ද්‍ර මහත්මිය ඇතුළු පිරිසක් අත්අඩංගුවට ගැනීමත් සමඟ චැතම් වීදියේ පිහිටුවා තිබූ පොලිස් බාධක අසලට කිහිප දෙනෙකු රැස්ව සිටියා. වත්මන් ආර්ථික අර්බුදය සම්බන්ධයෙන් අප්‍රසාදය පළ කරමින් හිරුණිකා පිරිසක් සමඟ විරෝධතාවයේ නිරත වෙමින් සිටියා. අත්අඩංගුවට ගැනීමෙන් පසු ඔවුන් බස් රථයකට නංවාගෙන පොලිස් ආරක්ෂාව ඇතිව රැගෙන ගිය අතර ඉන් අනතුරුව ජනාධිපති නිල නිවස දෙසට දිවෙන චැතම් වීදිය අසලට රැස්ව සිටි පිරිසට පොලිසිය විසින් කඳුළු ගෑස් සහ ජල ප්‍රහාර එල්ල කර තිබෙනවා.   ", "URL": "https://www.itnnews.lk/2023/10/05/421611/", "Category": "Breaking News,දේශීය පුවත්", "Parent URL": null}