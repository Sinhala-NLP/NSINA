{"Source": "ITN news", "Timestamp": "ජූලි 4, 2023 16:27", "Headline": "ඇමෙරිකාවේ 247 වන නිදහස් දින සැමරුම අදයි", "News Content": "ඇමෙරිකාවේ 247 වන නිදහස් දින සැමරුම අදට යෙදී තිබෙනවා. 1776 වසරේ ජුලි 4 වන දින ඇමෙරිකාව බ්‍රිතාන්‍ය පාලනයෙන් නිදහස හිමිකර ගැනීම මෙලෙස ඇමෙරිකානුවන් සමරනු ලබනවා. 1941 වසරේ සිට ජුලි 4 වනදා ඇමෙරිකාවේ ෆෙඩරල් නිවාඩු දිනයක් ලෙස ප්‍රකාශයට පත්කෙරුණා. මෝටර් රථ පෙළපාලි / ගිනිකෙළි සංදර්ශන / වෙළද සංදර්ශන හා දේශපාලන රැළි ඇතුළු විවිධ අංශ ඇමෙරිකා නිදහස් සැමරුමට ඇතුළත්. 1801 වසරේ දී පළමුවරට ඇමෙරිකා නිදහස් දින සැමරුම ධවල මන්දිරයේදී පැවැත්වුණු අතර එතැන් පටන් ඔවුන්ගේ නිදහස් දින සැමරුම් ධවල මන්දිරයේ දී ද පැවැත්වෙනවා. ", "URL": "https://www.itnnews.lk/2023/10/05/497354/", "Category": "ජාත්‍යන්තර පුවත්", "Parent URL": null}