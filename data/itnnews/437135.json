{"Source": "ITN news", "Timestamp": "செப்டம்பர் 26, 2022 13:07", "Headline": "ஜனாதிபதியின் கீழ் இருந்த அமைச்சுக்களுக்கான பதில் அமைச்சர்கள் நியமனம்..", "News Content": "ஜனாதிபதி ரணில் விக்ரமசிங்க ஜப்பான் நோக்கி இன்று அதிகாலை பயணித்துள்ளார். அதனையடுத்து ஜனாதிபதியின் கீழ் காணப்பட்ட அமைச்சுக்களுக்கான பதில் அமைச்சர்களாக குறித்த அமைச்சுக்களின் இராஜாங்க அமைச்சர்கள் நியமிக்கப்பட்டுள்ளனர். உத்தியோகபூர்வ விஜயம் மேற்கொண்டு ஜனாதிபதி ரணில் விக்ரமசிங்க ஜப்பான் மற்றும் பிலிபைன்ஸ் ஆகிய நாடுகளுக்கு பயணித்துள்ள நிலையில் எதிர்வரும் 30ம் திகதி நாடு திரும்பவுள்ளார். அதுவரையான காலப்பகுதியில் பதில் அமைச்சர்கள், ஜனாதிபதியின் கீழ் இருந்த அமைச்சு பொறுப்புக்களை நிர்வகிப்பார்களென ஜனாதிபதி ஊடக பிரிவு அறிவித்துள்ளது. பதில் பாதுகாப்பு அமைச்சராக பிரமித்த பண்டார தென்னகோனும், பதில் நிதி தேசிய கொள்கைகள் அமைச்சராக ஷெஹான் சேமசிங்கவும் நியமிக்கப்பட்டுள்ளனர். முதலீட்டு ஊக்குவிப்பு பதில் அமைச்சராக இராஜாங்க அமைச்சர் திலும் அமுனுகமவும், தொழிற்பத்துறை பதில் அமைச்சராக இராஜாங்க அமைச்சர் கனக்க ஹேரத்தும் நியமிக்கப்பட்டுள்ளனர். மகளீர் சிறுவர் விவகார மற்றும் சமூக வலுவூட்டல் பதில் அமைச்சராக இராஜாங்க அமைச்சர் அனுபா பெஸ்குவேல் ஆகியோர் நியமிக்கப்பட்டுள்ளதாக ஜனாதிபதி ஊடக பிரிவு அறிவித்துள்ளது. ", "URL": "https://www.itnnews.lk/2023/10/05/437135/", "Category": "Breaking News,அண்மைய செய்திகள்,தேசிய செய்திகள்", "Parent URL": null}