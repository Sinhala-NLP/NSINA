{"Source": "ITN news", "Timestamp": "අගෝස්තු 25, 2022 15:55", "Headline": "මෝදිගේ ආරක්ෂාව තහවුරු නොකිරීම ගැන එරට ශ්‍රේෂ්ඨාධිකරණය පොලීසියට වරද පවරයි", "News Content": "ඉන්දීය අග්‍රාමාත්‍ය නරේන්ද්‍ර මෝදිගේ ආරක්ෂාව තහවුරු නොකිරීම සම්බන්ධයෙන් එරට ශ්‍රේෂ්ඨාධිකරණය පොලීසියට වරද පවරා තිබෙනවා. පසුගිය ජනවාරි මාසයේදී අග්‍රාමාත්‍ය නරේන්ද්‍ර මෝදි පන්ජාබ් ප්‍රාන්තයේ සංචාරය කළ අවස්තාවේදී අග්‍රාමාත්‍යවරයාගේ ආරක්ෂාව බිඳ වැටෙන ආකාරයට පොලිසිය කටයුතු කර ඇති බවයි ශ්‍රේෂ්ඨාධිකරණය තීරණය කර ඇත්තේ. අග්‍රාමාත්‍යවරයා රැගත් රථ පෙළපාලිය පන්ජාබ් ප්‍රාන්තයේ ගුවන් පාලමක් මත විනාඩි 20 කට වැඩි කාලයක් රැඳී සිට තිබෙනවා. ඒ කැබිනට් අමාත්‍යවරයෙකුට ඉල්ලා අස්වන ලෙසට ජනතාව සිදුකළ විරෝධතාවක ප්‍රතිඵලයක් ලෙසයි. මෙම අවස්ථාවේදී අග්‍රාමාත්‍යවරයාගේ ආරක්ෂාව තහවුරු වන පරිදි පූර්වආරක්ෂක ක්‍රම නොගැනීම සම්බන්ධයෙන් ශ්‍රේෂ්ඨාධිකරණය පොලිසියට චෝදනා කර තිබෙනවා.       ", "URL": "https://www.itnnews.lk/2023/10/05/431146/", "Category": "Breaking News,ජාත්‍යන්තර පුවත්", "Parent URL": null}