{"Source": "ITN news", "Timestamp": "செப்டம்பர் 23, 2022 12:58", "Headline": "தேசிய சபைக்கான நியமனங்கள் சபாநாயகரினால் அறிவிப்பு..", "News Content": "சபாநாயகர் தலைமையில் தேசிய சபையில் பணியாற்றுவதற்கென 32 பாராளுமன்ற உறுப்பினர்களின் பெயர்கள் முன்மொழியப்பட்டுள்ளன. அது தொடர்பில் சபாநாயகர் மஹிந்த யாப்பா அபேவர்தன இன்று பாராளுமன்றில் தெரிவித்தார். அதற்கமைய தேசிய சபையின் தலைவராக சபாநாயகர் செயற்படவுள்ளார். பிரதமர், அவைத்தலைவர், எதிர்க்கட்சி தலைவர், அரசாங்க கட்சியின் பிரதம அமைப்பாளர் ஆகியோருடன் கட்சிகளின் பிரதிநிதிகள் தேசிய சபையில் செயற்படவுள்ளனர். டக்ளஸ் தேவானந்தா, நஷீர் அஹமட், சிவனேசத்துறை ச்சந்திரகாந்தன், ஏ.எல்.எம்.அதாவுல்லா, ரவுப் ஹக்கீம், ரிஷார்ட் பதூர்தீன், பழனி திகாம்பரம், மனோகனேசன், அலி சப்ரி ரஹீம், ஜீவன் தொண்டமான் கஜேந்திர குமார் பொன்னம்பலம், சி.வி.விக்னேஸ்வரன் ஆகியோரும் குறித்த சபையில் செயற்படுவார்களென சபாநாயகர் மஹிந்த யாப்பா அபேவர்தன தெரிவித்துள்ளார். ", "URL": "https://www.itnnews.lk/2023/10/05/436724/", "Category": "Breaking News,அண்மைய செய்திகள்", "Parent URL": null}