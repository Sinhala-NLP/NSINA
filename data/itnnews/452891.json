{"Source": "ITN news", "Timestamp": "දෙසැම්බර් 30, 2022 16:55", "Headline": "මිරිස්ස බීච් ෆෙස්ටා සංචාරක ප්‍රවර්ධන වැඩසටහන පැලෑන මුහුදු තීරයේදී", "News Content": "මිරිස්ස බීච් ෆෙස්ටා සංචාරක ප්‍රවර්ධන වැඩසටහන වැලිගම පැලෑන මුහුදු තීරයේදි අද ආරම්භ වුණා. රාජ්‍ය අමාත්‍ය ඩයනා ගමගේ මහත්මියගේ ප්‍රදානත්වයෙනුයි මිරිස්ස බීච් ෆෙස්ටා වැඩසටහන ආරම්භ කෙරුණේ. ආහාර ප්‍රදර්ශන, සාම්ප්‍රධායික වෙස් නැටුම්,ඩිජේ සාද,මපට් සංදර්ශන ආදිය මෙම වැඩසටහනට ඇතුලත්වනවා. ඕස්ට්‍රේලියා ජාතික ගොර්ඩන් රැම්සේ නැමැති සුප්‍රකට සූපවේදියාගේ විශේෂ වැඩසටහනක් ද මිරිස්ස බීච් ෆෙස්ටා සංචාරක වැඩපිළිවෙලට ඇතුලත්. ලොව ප්‍රසිද්ධ කලාකරුවන්ද මෙම අවස්ථාවට එක්වනවා. රාජ්‍ය අමාත්‍ය ඩයනා ගමගේ මහත්මිය සදහන් කලේ වැලිගම සිට ආරුගම්බේ දක්වා මුහුදු තීරය කේන්ද්‍ර කර ගනිමින් සංචාරක ප්‍රවර්ධන වැඩසටහන් මාලාවක් ක්‍රියාත්මක කිරීමට නියමිත බවයි.     ", "URL": "https://www.itnnews.lk/2023/10/05/452891/", "Category": "දේශීය පුවත්", "Parent URL": null}