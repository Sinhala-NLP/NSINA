{"Source": "ITN news", "Timestamp": "செப்டம்பர் 18, 2021 12:56", "Headline": "ஆப்கானிஸ்தானின் மகளிர் அமைச்சை மூடியது தலிபான் அமைப்பு..", "News Content": "தலிபான் அமைப்பு ஆப்கானிஸ்தானின் மகளிர் விவகார அமைச்சை மூடுவதற்கு நடவடிக்கை எடுத்துள்ளது. குறித்த அமைச்சை மத கொள்கைகளை அமுல்படுத்தும் அமைச்சாக மாற்றியமைப்பதற்கு நடவடிக்கை எடுத்துள்ளதாக தெரிவிக்கப்படுகிறது. மகளிர் விவகார அமைச்சின் சின்னத்தையும் நீக்கி குறித்த இடத்தில் மதம்சார்ந்த சின்னமொன்றை வைத்துள்ளனர். குறித்த அமைச்சிலுள்ள கட்டிடத்திற்கு அண்மையில் ஆப்கானிஸ்தானின் பெண்கள் இருப்பதையும் காணமுடிந்ததுது. 1990 ம் ஆண்டில் அமெரிக்க இராணுவம் ஆப்கானிஸ்தானின் அதிகாரத்தை கைப்பற்றியிருந்த காலப்பகுதியில் அந்நாட்டு பெண்கள் சுதந்திரமாக வாழ்வதற்கு சந்தர்ப்பம் கிடைத்தது. தலிபான் அமைப்பின் அரசங்கதால் பெண்களின் உரிமை முற்றாக பாதிக்கப்பட்டுள்ளதாக சர்வதேச செய்திகள் தெரிவிக்கின்றன. தமது இராணுவத்தினரை ஆப்கானிஸ்தானிலிருந்து வாபஸ் பெற்றுக்கொள்வதற்கு ஒரு தினத்திற்கு முன்னர் காபுல் நகருக்கு மேற்கொள்ளப்பட்ட ட்ரோன் தாக்குதலில் 10 பொதுமக்கள் கொல்லப்பட்டமையை அமெரிக்கா ஏற்றுக்கொண்டுள்ளது. காபுல் நகரின் ஐ.எஸ்.கே தீவிர வாதிகளை இலக்கு வைத்து மேற்கொள்ளப்பட்ட தாக்குதலின் போது தவறுதலாக ஆப்கானிஸ்தானின் நிவாரண சேவையாளர்கள் உள்ளிட்ட அவர்களது குடும்பத்தினர் பயணித்த வாகனமொன்றுக்கு ட்ரோன் தாக்குதல் மேற்கொள்ளப்பட்டதாக அமெரிக்கா தெரிவித்துள்ளது. தமது இராணுவத்தினரால் மேற்கொள்ளப்பட்ட பாரதூரமான தவறென்றும் அமெரிக்காவின் இராணுவத் தளபதி ஜெனரல் ப்ரேன்க் மெக்கன்சி தெரிவித்துள்ளார். உயிரிழந்துள்ளோரில் இரண்டு வயதுக்கு உட்பட்ட குழந்தையொன்றும் உள்ளடங்குகின்றது. ", "URL": "https://www.itnnews.lk/2023/10/05/363431/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}