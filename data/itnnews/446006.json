{"Source": "ITN news", "Timestamp": "නොවැම්බර් 16, 2022 16:25", "Headline": "සහරාන්ගේ බිරිඳ ඇතුලු සැකකරුවන් හය දෙනා තවදුරටත් රිමාන්ඩ්", "News Content": "පාස්කු ප්‍රහාරය සිදුකළ ස්වයං ඝාතකයා වන සහරාන් හෂිම්ගේ බිරිඳ අබ්දුල් කාදර් ෆාතිමා හාදියා ඇතුලු සැකකරුවන් හය දෙනා තවදුරටත් රක්ෂිත බන්ධනාගාර ගත කෙරුණා. මොවුන් ලබන 30 වනදා දක්වා රක්ෂිත බන්ධනාගාර ගත කිරීමට කොටුව මහේස්ත්‍රාත්වරයා නියෝග කලා. සැකකරුවන් ස්කයිප් තාක්ෂණ ඔස්සේ නිරික්ෂණය කිරිමෙන් අනතුරුවයි මහේස්ත්‍රාත්වරයා මෙම නියෝගය ලබා දුන්නේ. සිද්ධිය සම්බන්ධ වැඩිදුර විමර්ශන ඉදිරි දින අධිකරණයට ඉදිරිපත් කරන ලෙස අපරාධ පරීක්ෂණ දෙපාර්තමේන්තුවට නියෝග කෙරුණා. * මේ අතර කොළඹ කිංග්ස්බරි හෝටලයට මරාගෙන මැරෙන ප්‍රහාරයක් එල්ල කල මොහොමඩ් මුබාරක්ගේ බිරිද අයේෂා සිද්ධිකා සහ මොහොමඩ් වසීම් ෆස්රුල් රහුමාන් යන සැකකරුවන් දෙදෙනා ද  තවදුරටත් රක්ෂිත බන්ධනාගාර ගත කෙරුණා ඔවුන් ලබන 30වන දා තෙක් රක්ෂිත බන්ධනාගාර ගත කිරිමටයි කොටුව මහේස්ත්‍රාත්වරයා නියෝග කලේ. ඔවුන් ද ස්කයිප් තාක්ෂණ ඔස්සේ නිරික්ෂණ කිරිමෙන් අනතුරුවයි එම නියෝගය නිකුත් කෙරුණේ. ", "URL": "https://www.itnnews.lk/2023/10/05/446006/", "Category": "Breaking News,දේශීය පුවත්", "Parent URL": null}