{"Source": "ITN news", "Timestamp": "අගෝස්තු 7, 2023 08:52", "Headline": "පාකිස්තානයේ සිදු වු දුම්රිය අනතුරෙන් පුද්ගලයින් 30 දෙනෙකු ජිවිතක්ෂයට", "News Content": "පාකිස්තානයේ සිදු වු දුම්රිය අනතුරකින් පුද්ගලයින් 30 දෙනෙකු ජිවිතක්ෂයට පත්ව තිබෙනවා. දකුණු දිග පාකිස්තානයේ සහරා දුම්රිය ස්ථානය අසන්නයේ දී දුම්රිය පීළිපැනිමක් හේතුවෙනුයි මෙම අනතුර සිදුව ඇත්තේ. අනතුරෙන් පුද්ගලයින් සියයකට අධික සංඛ්‍යාවක් තුවාල ලබා රෝහල් ගත කර තිබෙනවා. දුම්රිය මැදිරි තුළ සිරව සිටින මගීන් බේරා ගැනීම සදහා මේ වන විටත් මෙහෙයුම් ක්‍රියාත්මකයි. දුම්රිය පිළිපැනීමට ලක්වන අවස්ථාවේ එය සාමාන්‍ය වේගයෙන් ගමන් කර ඇති අතර අනතුරට හේතුව මෙතෙක් අනාවරණය වී නැහැ. දුම්රිය මැදිරි 8ක් පමණ පිළිපැන ඇති බව ද සදහන්.         ", "URL": "https://www.itnnews.lk/2023/10/05/506084/", "Category": "ජාත්‍යන්තර පුවත්", "Parent URL": null}