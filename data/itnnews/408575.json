{"Source": "ITN news", "Timestamp": "අප්‍රේල් 27, 2022 13:50", "Headline": "අවුන් සාන් සුකීට තවත් වසර 05ක සිර දඬුවමක්", "News Content": "මියන්මාරයේ හිටපු නායිකා අවුන් සාන් සුකී හට තවත් වසර 05ක සිර දඬුවම් නියම කර තිබෙනවා. අවුන්සාන් සුකීට එරෙහිව එල්ල වී තිබූ දූෂණ චෝදනා හට ඇය වැරදකරු වන බව එරට අධිකරණය අද තීන්දු කළා. ඇමෙරිකා ඩොලර් ලක්ෂ 06 ක වටිනාකමින් යුත්  කිලෝග්‍රෑම් 11.4ක බරින් යුතු රත්‍රං තොගයක් හා මුදල් ලබා ගත් බවයි ඇයට එල්ල වූ චෝදනාව. මියන්මාරයේ හිටපු නායිකාවට එරෙහි චෝදනා 11 ක් යටතේ නඩු පැවරීමට එරට හමුදා රජය කටයුතු කර ඇති අතර ඉන් චෝදනා තුනකට මේ වන විට ඇය වරදකරු වී තිබෙනවා. සියලුම චෝදනාවලට ඇය වරදකරු වුවහොත් වසර 190ක් පමණ සිර දඬුවම් නියමවනු ඇති බවටයි විශ්ලේෂකයින් පෙන්වා දෙන්නේ.     ", "URL": "https://www.itnnews.lk/2023/10/05/408575/", "Category": "Breaking News,ජාත්‍යන්තර පුවත්", "Parent URL": null}