{"Source": "ITN news", "Timestamp": "අප්‍රේල් 21, 2023 16:35", "Headline": "උප්පැන්න සහතිකය නැති අයටත් හැඳුනුම්පත ගන්න ක්‍රමයක්", "News Content": "උප්පැන්න සහතිකය නොමැති වීම හේතුවෙන් ජාතික හැදුනුම්පත ලබා ගැනීමට නොහැකිව සිටින වයස අවුරුදු 40 ඉක්ම වු පුද්ගලයන්ට ජාතික හැදුනුම්පත නිකුත් කිරිමේ වැඩසටහනක් සකස් කර තිබෙනවා. ග්‍රාම නිලධාරි කොට්ඨාශයක ස්ථිර පදිංචිය සහිත ඡන්ද හිමි නාමලේඛනයේ ලියාපදිංචි උප්පැන්න සහතිකයක් නොමැති වීම හේතුවෙන් මෙතෙක් ජාතික හැදුනුම්පත ලබා ගෙන නැති වයස අවුරුදු 40 ඉක්ම වු සියලු ශ්‍රී ලාංකිකයන්ට මේ සදහා ඉල්ලුම් කළ හැකි බවයි පුද්ගලයන් ලියාපදිංචි කිරිමේ දෙපාර්තමේන්තුව සදහන් කරන්නේ. මේ සම්බන්ධයෙන් වැඩිදුර විස්තර අවශ්‍ය කෙරෙන්නේ නම් ප්‍රාදේශීය ලේකම් කාර්යාලවලට අනුයුක්ත කර සිටින පුද්ගලයන් ලියාපදිංචි කිරීමේ දෙපාර්තමේන්තුවේ සංවර්ධන නිලධාරීන්ගෙන් ලබා ගත හැකියි.              ", "URL": "https://www.itnnews.lk/2023/10/05/477109/", "Category": "දේශීය පුවත්", "Parent URL": null}