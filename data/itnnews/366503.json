{"Source": "ITN news", "Timestamp": "ඔක්තෝබර් 3, 2021 11:57", "Headline": "මෙරට දේශීය වෙදකමට අවශ්‍ය අරළු සහ බුළු වගා කිරීමේ වැඩසටහනක් ඇරඹෙයි", "News Content": "මෙරට දේශීය වෙදකම සඳහා අවශ්‍ය අරළු සහ බුළු වගා කිරීමේ වැඩසටහනක් ආරම්භ කර තිබෙනවා. ශ්‍රී ලංකාවේ ආයුර්වේද හා දේශීය වෙදකම සඳහා යොදාගන්නා අරළු, බුළු, නෙල්ලි වැනි ශාක රටතුළ ඇතත් එවා ඉන්දියාවෙන් ආනයනය කිරීම සඳහා වසරකට ඇමෙරිකා ඩොලර් මිලියන 9 ක් පමණ වැය වනවා. පරිසර අමාත්‍යාංශයේ දී පැවති දේශගුණික විපර්යාසයන්ට විසදුම් සහිත හරිත ආර්ථිකයක් සඳහා වන  පිළිබඳ ජනාධිපති කාර්ය සාධක බලකා රැස්වීමේදී  මේ සම්බන්ධයෙන් අවධානය යොමුවුණා. මෙහිදී අදහස් පළකල කාර්ය සාධක බලකායේ සභාපති පරිසර අමාත්‍ය මහින්ද අමරවීර මහතා පැවසුවේ හුස්ම දෙනතුරු ජාතික රුක්රෝපණ වැඩසටහන යටතේ මෙම ශාක වර්ග වගා කිරීමට වැඩපිළිවෙලක් ආරම්භ කළ හැකි බවයි. මෙරට බොහෝ ප්‍රදේශවල අරළු බුළු වැනි ඖෂධීය ශාක වගා කෙරුණද ඒවා රැස්කිරීම සාර්ථකව සිදු නොවන බවද මෙහිදී පෙන්වා දෙනු ලැබුවා.       ", "URL": "https://www.itnnews.lk/2023/10/05/366503/", "Category": "දේශීය පුවත්", "Parent URL": null}