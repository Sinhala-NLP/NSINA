{"Source": "ITN news", "Timestamp": "දෙසැම්බර් 28, 2021 19:11", "Headline": "රත්නපුර සුමන සමන් දේවාලයේ සමාධි ශෛලමය බුද්ධ ප්‍රතිමා වහන්සේ මහජන වන්දනාවට විවෘත ‌කෙරේ", "News Content": "ශ්‍රී ලංකාවට සාමය උදාවීම සමරා සමාධි ශෛලමය බුද්ධ ප්‍රතිමා වහන්සේ නමක රත්නපුර ඓතිහාසික සුමන සමන් දේවාල පරිශ්‍රයේදී විවෘත කෙරුණා. ඒ අග්‍රාමාත්‍ය මහින්ද රාජපක්ෂ මහාතාගේ අතින්. 30 වසරක කුරිරු යුද්ධය නිම කර ශ්‍රී ලංකාවට සාමය උදාකිරීම සිහිවනු වස් මෙම බුද්ධ ප්‍රතිමාව ඉදි කෙරුණේ අග්‍රාමාත්‍යවරයාගේ සංකල්පයකට අනුවයි. ශ්‍රීලංකා ඉංජිනේරු සංස්ථාව සහ සබරගමුව ශාස්ත්‍රෝදය කලායතනය එක්ව තනි කළු ගලින් එය නිර්මාණය කර තිබෙනවා. මෙම බුද්ධ ප්‍රතිමාවේ බර කිලෝග්‍රෑම් 4500ක්. බුද්ධ ප්‍රතිමාව විවෘත කළ අග්‍රාමාත්‍ය මහින්ද රාජපක්ෂ මහතා සබරගමු මහ සමන් දේවාලයට ඇත් පැටවෙකු ද පරිත්‍යාග කළා. දේවාලයේ බස්නායක නිලමේ මිගාර ජයසුන්දර මහතා වෙත ඊට අදාළ අවසර පත්‍රය ප්‍රදානය කෙරුණා. බුද්ධ ප්‍රතිමාව ඉදිකිරීමට දායක වූවන්ට සහතික පත් ප්‍රදානය ද සිදු කෙරුනා. සබරගමුව පළාත් ආණ්ඩුකාර ටිකිරි කොබ්බෑකඩුව මහතා සමරු තිළිණයක්ද,  බස්නායක නිලමේ මිගාර ජයසුන්ද මහතා සමනේ දේව පිළිමයක් ද අග්‍රාමාත්‍යවරයා වෙත ප්‍රදානය කළා. මහා සංඝරත්නය මැති ඇමතිවරුන් ඇතුළු පිරිසක් මෙම අවස්ථාවට එක්ව සිටියා.     ", "URL": "https://www.itnnews.lk/2023/10/05/385375/", "Category": "දේශීය පුවත්", "Parent URL": null}