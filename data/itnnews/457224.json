{"Source": "ITN news", "Timestamp": "ජනවාරි 23, 2023 16:42", "Headline": "සක්විති රණසිංහට අධිකරණයෙන් නියෝගයක්", "News Content": "සක්විති රණසිංහ ඇතුළු විත්තිකරුවන් පිරිසකට එරෙහි නඩුව මාර්තු 14 වනදා යළි කැඳවන ලෙස කොළඹ මහාධිකරණය නියම කළා. නීතිවිරෝධී මූල්‍ය ආයතනයක් පවත්වාගෙන ගොස් තැන්පත්කරුවන්ගේ මුදල් ලබාගෙන සාපරාධී පරිහරණය ඔවුන්ට එරෙහි චෝදනාවයි. මෙම නඩුව අද කැඳවූ අවස්ථාවේදී විත්තියේ නීතිඥවරුන් පැවසුවේ විත්තිකරුවන් කිහිප දෙනෙකු වරද පිළිගැනීමට සූදානම් බවයි. විත්තිකරුවන් තැන්පත්කරුවන්ට ගෙවිය හැකි මුදල් ප්‍රමාණය හා ඊට අදාළ ප්‍රතිශතය පිළිබද වාර්තාවක් අගතියට පත් පාර්ශ්වයේ නීතිඥවරයා ඉදිරිපත් කර ඇති බවයි රජයේ නීතිඥවරිය මෙහිදී පැවසුවේ.  එය අධ්‍යයනය කර මුදා හළ හැකි විත්තිකරුවන් හා අධිචෝදනා සංශෝධනය කළ හැකි ආකාරය පිළිබද දැනුම් දීම සදහා සති හයක කාලයක් ලබාදෙන ලෙස ද ඇය ඉල්ලා සිටියා. ඒ අනුව යි නඩුව මාර්තු 14 වනදාට කල් තැබුනේ.         ", "URL": "https://www.itnnews.lk/2023/10/05/457224/", "Category": "Breaking News,දේශීය පුවත්", "Parent URL": null}