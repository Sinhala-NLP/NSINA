{"Source": "ITN news", "Timestamp": "ජූලි 2, 2021 18:30", "Headline": "හෙද වර්ජනය නවත්වන්න මුරුත්තෙට්ටුවේ හිමිත්, රත්නප්‍රියත් සැරසෙයි", "News Content": "ඊයේ ආරම්භ කෙරුණු හෙද වැඩවර්ජනය දෙවන දිනටත් අද ක්‍රියාත්මක වුණා. හෙද උසස්වීම් හෙද ව්‍යවස්ථාව සංශෝධනය සහ අතිකාල දීමනා ලබා ගැනීම ඇතුළු ඉල්ලීම් 9 ක් මුල්කර ගෙන  සංකේත වැඩවර්ජනයක් ලෙසයි මෙය ආරම්භ කෙරුණේ. හෙට උදෑසන 7.00ට වර්ජනය අවසන් කරන බවයි වෘත්තීය සමිති ක්‍රියාකාරීන් පවසන්නේ. රාජ්‍ය සේවා එක්සත් හෙද සංගමය,  රජයේ හෙද නිලධාරීන්ගේ සංගමය සහ සමස්ත ලංකා හෙද සංගමයයි මෙම වෘත්තීය ක්‍රියාමාර්ගයට එක්ව සිටින්නේ. අද දිනයේද හෙද වර්ජනය ක්‍රියාත්මක කිරීම හේතුවෙන් රෝගී ජනතාව දැඩි අපහසුතාවයකට පත්වුණා. ඉල්ලීම් කිහිපයක් මුල්කර ගනිමින් ආරම්භ කෙරුණු හෙද වැඩ වර්ජනය හෙට උදෑසන 7න් පසුව නවතා දමන බවයි වෘත්තීය සමිති ක්‍රියාකාරීන් පවසන්නේ.         ", "URL": "https://www.itnnews.lk/2023/10/05/346703/", "Category": "දේශීය පුවත්", "Parent URL": null}