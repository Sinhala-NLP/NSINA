{"Source": "ITN news", "Timestamp": "මැයි 11, 2023 12:16", "Headline": "ශ්‍රී ලංකාවේ නැගී එන යොවුන් ක්‍රිකට් කණ්ඩායමක් ජපානයේ සංචාරයක", "News Content": "ශ්‍රී ලංකා ජපාන මිතුදම වර්ධනය කරමින් ශ්‍රී ලංකාවේ නැගී එන යොවුන් ක්‍රිකට් කණ්ඩායමක් ජපානයේ සංචාරයක නිරතව සිටිනවා. දෙරටේ කණ්ඩායම් දෙක අතර පළමු තරගය ඊයේ පැවැත්වුණා. ජපානයේ තරග සංචාරයක නිරතවන ශ්‍රී ලංකා නැගී එන ක්‍රිකට් කණ්ඩායම හා ජපාන කණ්ඩායම අතර පළමු පන්දුවාර විස්ස ක්‍රිකට් තරගයෙන් ශ්‍රී ලංකා කණ්ඩායම කඩුලු 5ක ජයක් ලබා ගත්තා. තරගයේ ප්‍රථමයෙන් පන්දුවට පහරදුන් ජපාන කණ්ඩායම පන්දුවාර 20 අවසානයේ කඩුලු 6ක් දැවී ලකුණු 97ක් රැස්කළා. පිළිතුරු ඉණිම ක්‍රීඩා කළ ශ්‍රී ලංකා නැගීඑන ක්‍රීඩකයින් පන්දුවාර 15 පන්දු 3ක් අවසානයේ දී ජයග්‍රාහී ඉලක්කය පසු කරමින් තරගයෙන් කඩුලු 5 ක පහසු ජයක් හිමිකර ගත්තා. ශ්‍රී ලංකාවේ නැගී එන යොවුන් කණ්ඩායමේ නායක ඩිලාන් පිරිස් නොදැවි ලකුණු 17ක් ලබා ගත්තා. රමිත් ජයසේන නොදැවි ලකුණු 25ක් රැස්කළා. මෙම තරගය සඳහා පසුබිම සකස් කිරීම වෙනුවෙන් ජපාන ක්‍රිකට් සංගමය විසින් ප්‍රියන්ත කාරියප්පෙරුම මහතා වෙත සන්නාම තානාපති ධුරය පිරි නැමීම ද සිදු කෙරුණා.   ", "URL": "https://www.itnnews.lk/2023/10/05/482277/", "Category": "ක්‍රිකට්,ක්‍රීඩා", "Parent URL": null}