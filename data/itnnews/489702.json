{"Source": "ITN news", "Timestamp": "ජූනි 6, 2023 14:56", "Headline": "නව වැඩි දියුණු කළ රියැලටි හෙඩ්සෙට් උපාංගය ඇපල් සමාගම එළි දක්වයි", "News Content": "වසර 10කට පමණ පසුවයි ඇපල් සමාගම නව උපාංගයක් එළිදැක්වුයේ. ඇපල් විෂන් ප්‍රෝ ලෙස නම්කර ඇති මෙම උපාංගය භාවිතය හරහා සෑබැ හා වර්චුවල් ලෝකය කිසිදු බාධාවකින් තොරව මුසු කිරිමේ හැකියාවක් පවතින බවයි ඇපල් ප්‍රධාන විධායක නිලධාරී ටිම් කුක් පවසන්නේ. ඇපල් විෂන් ප්‍රෝ උපාංගයේ වටිනාකම ඇමෙරිකා ඩොලර් 3499ක් ලෙස දැක්වෙනවා. මෙම නව හෙඩ්සෙට් උපාංගයේ පැය දෙකක බැටරි ආයු කාලයකින් සමන්විතයි. ලබන වසර මුල් භාගයේ දී එය වෙළඳපොළට නිකුත් කරන බව ඇපල් සමාගම පවසනවා. මේ අතර ඇපල් සමාගමේ අයි ෆෝන් නවතම මෙහෙයුම් පද්ධතිය මෙන්ම මැක්බුක් එයාර් උපාංගයේ යාවත්කාලීන කිරීම සම්බන්ධයෙන් ද මාධ්‍ය දැනුවත් කෙරුණා ", "URL": "https://www.itnnews.lk/2023/10/05/489702/", "Category": "ජාත්‍යන්තර පුවත්", "Parent URL": null}