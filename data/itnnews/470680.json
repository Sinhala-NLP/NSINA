{"Source": "ITN news", "Timestamp": "මාර්තු 24, 2023 15:04", "Headline": "සිරියාවේ හඳුනාගත් ඉලක්ක කිහිපයකට ඇමෙරිකාවෙන් ප්‍රහාර", "News Content": "සිරියාවේ හඳුනාගත් ඉලක්ක කිහිපයකට ප්‍රහාර එල්ල කළ බව ඇමෙරිකා එක්සත් ජනපදය පවසනවා. ඊසාන දිග සිරියාවේ පිහිටි ඇමෙරිකා කඳවුරකට එල්ල කළ ප්‍රහාරයකට ප්‍රති උත්තර ලෙස ගුවන් ප්‍රහාර කිහිපයක් සිරියාවේ ස්ථාන කිහිපයකට සිදු කළ බව එක්සත් ජනපදය පවසනවා. එක්සත් ජනපද හමුදා කඳවුරකට ඩ්‍රෝන ප්‍රහාරයක් මගින් මීට පෙර පහරදී ඇති අතර එහිදී එක් අයෙකු මිය ගොස් පස් දෙනෙකු තුවාල ලබා තිබෙනවා. සිරියාව තුළ ක්‍රියාත්මක ඉරාන – සිරියා ඒකාබද්ධ කල්ලි ක්‍රියාත්මක අතර ඔවුන් ඉලක්ක කරගෙන තම ප්‍රහාර සිදුකළ බව ඇමෙරිකාව වැඩිදුරටත් පවසනවා. ", "URL": "https://www.itnnews.lk/2023/10/05/470680/", "Category": "Breaking News,ජාත්‍යන්තර පුවත්", "Parent URL": null}