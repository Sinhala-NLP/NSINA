{"Source": "ITN news", "Timestamp": "ஜூன் 9, 2022 09:25", "Headline": "இலங்கைக்கு எதிரான 20 – டுவண்டி தொடர் அவுஸ்திரேலியா வசம்..", "News Content": "இலங்கை மற்றும் அவுஸ்திரேலியா அணிகளுக்கிடையிலான மூன்று போட்டிகளைக் கொண்ட 20 – டுவண்டி தொடரை அவுஸ்திரேலியா அணி 2 – 0 என கைப்பற்றியுள்ளது. நேற்றையதினம் இடம்பெற்ற இரண்டாவது போட்டியில் அவுஸ்திரேலியா அணி 3 விக்கட்டுக்களினால் வெற்றியீட்டியுள்ளது. போட்டியில் நாணய சுழற்சியில் வெற்றிப்பெற்ற அவுஸ்திரேலியா அணி முதலில் களத்தடுப்பை தீர்மானித்தது. அதனடிப்படையில் இலங்கை அணி முதலில் துடுப்பெடுத்தாடியிருந்த நிலையில் 20 ஓவர்களில் 9 விக்கட்டுக்களை இழந்து, 124 ஓட்டங்களை பெற்றுக்கொண்டது. ச்சரித் அசலங்க 39 ஓட்டங்களையும், குசல் மெண்டீஸ் 36 ஓட்டங்களையும் பெற்றுக்கொடுத்தனர். கேஎன் ரிச்சர்ட்ஸன், ஜெயி ரிச்சர்ட்ஸன் 3 விக்கட்டுக்களை கைப்பற்றியதோடு, கிளன் மெக்ஸவெல் 2 விக்கட்டுக்களையும் வீழ்த்தினார். 125 எனும் வெற்றி இலக்கை நோக்கி பதிலுக்கு துடுப்பெடுத்தாடிய அவுஸ்திரேலியா அணி முதல் இரு விக்கட்டுக்களை இழந்ததன் பின்னர் தடுமாற்றங்களை எதிர்கொண்டது. எனினும் பின்னர் மெத்தியூவ் வைட்டின் நிதானமான துடுப்பாட்டத்தின் ஊடாக சரிவில் இருந்து மீண்டது. இறுதியில் 17.5 ஓவர்களில் 7 விக்கட்டுக்களை இழந்து வெற்றியிலக்கை அவுஸ்திரேலியா அணி அடைந்தது. வனிந்து ஹசரங்க 4 விக்கட்டுக்களை வீழ்த்தினார். போட்டியின் ஆட்டநாயகனாக மெத்தியூவ் வைட் தெரிவு செய்யப்பட்டார். இரு அணிகளுக்குமிடையிலான மூன்றாவது 20 – டுவண்டி போட்டி எதிர்வரும் சனிக்கிழமை கண்டி – பல்லேகல மைதானத்தில் இடம்பெறவுள்ளமை குறிப்பிடத்தக்கது. ", "URL": "https://www.itnnews.lk/2023/10/05/416032/", "Category": "கிரிக்கெட்,விளையாட்டு", "Parent URL": null}