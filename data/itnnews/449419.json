{"Source": "ITN news", "Timestamp": "දෙසැම්බර් 6, 2022 16:59", "Headline": "විවාහයෙන් පිට ලිංගිකව හැසිරීම තහනම් කරමින් ඉන්දුනීසියාව අපරාධ නීති සම්මත කරයි", "News Content": "ඉන්දුනීසියාවේ විදේශිකයන් ඇතුළු ඕනෑම කෙනෙකුට විවාහයෙන් තොරව ලිංගිකව හැසිරීම තහනම් කෙරෙන නව අපරාධ නීති සංග්‍රහයක් ඉන්දුනීසියාවේ පාර්ලිමේන්තුව අනුමත කර තිබෙනවා. ඒ අනුව විවාහයෙන් හෝ නීත්‍යානුකූල ලෙස එකට සිටින යුවළ හැරුණුකොට වෙනත් අයට ලිංගිකව එක්වීම තහනම් වනවා. නව නීති අනුව, විවාහ නොවූ අඹුසැමියන් ලිංගිකව එක් වුවහොත් වසරක සිරදඬුවමක් නියම කළ හැකියි. ඔවුන්ට එකට ජීවත්වීම ද තහනම් කර ඇති අතර මෙම නීතිය කඩ කිරීම සම්බන්ධයෙන් මාස හයක් දක්වා සිරගත කළ හැකියි. සංචාරකයින්ට ද නව නීතිය බලපැවැත්වෙනවා. ඒ අනුව ලෝක ප්‍රකට බාලි දූපත් හි සංචාරයකයින්ට ද මෙම නව නීතිය බලපානු ඇති. නව නීති තවත් වසර තුනකට ක්‍රියාත්මක නොවන අතර උසාවි අභියෝග එල්ල වනු ඇතැයි අපේක්ෂා කෙරේ. නව නීතිය උල්ලංඝනය කරන අයෙකුට වසරක සිර දඬුවම් පැනවීමේ හැකියාවක් පවතින අතර මාස 06ක කාලයකට පුනරුත්ථාපන ක්‍රියාවලියකට යොමුකිරීමේ අවස්ථාවක් ද පවතිනවා. මේ සමඟම ජනාධිපතිවරයා හෝ රජයේ ප්‍රතිපත්ති විවේදනය කිරීම තහනම් කරමින් ද නීති පනවා තිබෙනවා. අයිතිවාසිකම් කණ්ඩායම් පවසන්නේ මෙය කාන්තාවන්ට, LGBT පුද්ගලයින්ට සහ රටේ සුළු ජාතීන්ට අසමානුපාතික ලෙස බලපාන බවයි. මූලික අයිතිවාසිකම් කඩවන මෙම නීති සඳහා විශ්ව විද්‍යාල සිසුන්ගේ සහ මහජනතාවගේ විරෝධය එල්ල වෙමින් පවතින බවයි එරට මාධ්‍ය වාර්තා කළේ.             ", "URL": "https://www.itnnews.lk/2023/10/05/449419/", "Category": "Breaking News,ජාත්‍යන්තර පුවත්", "Parent URL": null}