{"Source": "ITN news", "Timestamp": "මාර්තු 12, 2023 09:01", "Headline": "යතුරුපැදියක් පාරෙන් ඉවතට – තරුණයින් දෙදෙනෙකු ජීවිතක්ෂයට", "News Content": "අම්බලන්තොට රිදියගම නවය කණුව ප්‍රදේශයේ දී සිදුවූ අනතුරකින් තරුණයින් දෙදෙනෙකු මියගියා. යතුරුපැදියක් පාරෙන් ඉවතට පැන සිදුවූ රිය අනතුරෙන් මියගොස් ඇත්තේ යතුරුපැදියේ ගමන් ගත් තරුණයින් දෙදෙනෙකුයි. තුවාල ලැබූ පුද්ගලයෙකු හම්බන්තොට මහ රෝහලට ඇතුළත් කෙරුණා. යතුරුපැදියේ පිටුපස ගමන් කරමින් සිටි තරුණයින් දෙදෙනා හිස් ආවරණ ද නොමැතිව සිට ඇති බවයි පොලීසිය පවසන්නේ. අනතුරෙන් මියගියේ වත්තල ප්‍ර දේශයේ පදිංචි අවුරුදු 25 ක සහ රිදියගම ප්‍රදේශයේ පදිංචි අවුරුදු 20 ක තරුණයින් දෙදෙනෙකුයි. අනතුරට හේතුව අධික වේගය බව පොලීසිය පවසනවා.       ", "URL": "https://www.itnnews.lk/2023/10/05/467280/", "Category": "දේශීය පුවත්", "Parent URL": null}