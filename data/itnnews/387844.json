{"Source": "ITN news", "Timestamp": "ஜனவரி 10, 2022 12:44", "Headline": "திருகோணமலை – மட்டக்களப்பு பிரதான வீதியில் விபத்து : 26 பேர் காயம்", "News Content": "திருகோணமலை மட்டக்களப்பு பிரதான வீதியில் இன்று காலை இடம்பெற்ற விபத்தில் 26 பேர் காயமடைந்துள்ளனர். அம்பாறையிலிருந்து திருகோணமலை நோக்கி பயணித்த தனியார் பஸ் ஒன்றும் மட்டக்களப்பு நோக்கி பயணித்த டிப்பர் ரக வாகனமும் பட்டித்திடல் பகுதியில் இன்று காலை 8 மணியளவில் நேருக்கு நேர் மோதி விபத்துக்குள்ளாகின. இதில் பஸ்ஸில் பயணித்த 26 பேர் காயங்களுக்கு உள்ளான நிலையில் மூதூர் தள வைத்தியசாலைளில் அனுமதிக்கப்பட்டுள்ளனர். 4 பெண்களும் 22 ஆண்களும் இதில் உள்ளடங்குகின்றனர். படுகாயங்களுக்குள்ளான டிப்பர் ரக வாகன சாரதி மேலதிக சிகிச்சைக்காக திருகோணமலை போதனா வைத்தியசாலைக்கு மாற்றப்பட்டுள்ளார். சம்பவம் தொடர்பில் பொலிசார் விசாரணைகளை முன்னெடுத்து வருகின்றனர். ", "URL": "https://www.itnnews.lk/2023/10/05/387844/", "Category": "Breaking News,தேசிய செய்திகள்", "Parent URL": null}