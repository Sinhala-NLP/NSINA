{"Source": "ITN news", "Timestamp": "நவம்பர் 19, 2021 10:35", "Headline": "நேற்றைய தினம் 728 கொவிட் தொற்றாளர்கள் அடையாளம்", "News Content": "நாட்டில் நேற்றைய தினம் மேலும் 15 பேர் கொவிட் தொற்றுக்குள்ளாகி உயிரிழந்துள்ளனர். அதற்கமைய இதுவரை 14 ஆயிரத்து 72 பேர் கொவிட் தொற்றால் உயிரிழந்துள்ளனர். நேற்றைய தினம் 728 கொவிட் தொற்றாளர்கள் அடையாளம் காணப்பட்டதாக இராணுவ தளபதி ஜெனரல் ஷவேந்தர சில்வா தெரிவித்தார். அதற்கமைய நாட்டில் இதுவரை பதிவாகியுள்ள மொத்த தொற்றாளர் எண்ணிக்கை 5 இலட்சத்து 54 ஆயிரத்து 459ஆக அதிகரித்துள்ளது. தொடர்ந்தும் 14 ஆயிரத்து 827 பேர் கொவிட் சிகிச்சைகளுக்கு உட்பட்டுள்ளனர். இந்நிலையில் கொரோனா பாதிப்பிலிருந்து இதுவரை 5 இலட்சத்து 25 ஆயிரத்து 560 பேர் குணமடைந்துள்ளனர். ", "URL": "https://www.itnnews.lk/2023/10/05/377118/", "Category": "Breaking News,தேசிய செய்திகள்", "Parent URL": null}