{"Source": "ITN news", "Timestamp": "මාර්තු 19, 2023 09:35", "Headline": "මානව සම්පත කළමනාකරණය කිරීමේදී සෘණාත්මකව බලපාන හේතුව", "News Content": "ශ්‍රම වෙළඳපොලේ ශ්‍රමිකයින් සඳහාවන ඉල්ලුම පිළිබඳ පුරෝකතනය කිරීම සඳහාවන අධ්‍යයනයන් නොමැතිවීම රටේ මානව සම්පත කළමනාකරණය කිරීමේදී සෘණාත්මකව බලපාන බව තමන් හඳුනාගෙන ඇති බව අමාත්‍ය මනූෂ නානායක්කාර මහතා පවසනවා. එයට විසඳුම් ලබාදෙමින් ශ්‍රම වෙළදපොලේ ඉල්ලුම හා සැපයුම සම්බන්ධයෙන් වන අධ්‍යනයක් කිරීම ශ්‍රම වෙළඳපොල සම්බන්ධයෙන් වන ප්‍රතිපත්ති තීරණ ගැනීමටත්, වෘත්තීය අධ්‍යාපන ඉලක්ක සකස් කිරීමටත් වැදගත් වන බවයි ඒ මහතා සඳහන් කරන්නේ. එම අධ්‍යයනය සදහා CIPM ආයතනය එකගතාවයකට පැමිණ සිටිනවා. නිවරදි දත්ත මත පදනම්ව එම අධ්‍යනය කිරීම සඳහා ජාත්‍යන්තර කම්කරු සංවිධානය, ජන හා සංඛ්‍යාලේඛන දෙපාර්තමේන්තුව මූල්‍ය සහ තාක්ශණික සහාය ලබාදෙනවා. මෙම අධ්‍යයනය කිරීම සදහා කමිටුවක් පත් කිරීමට කටයුතු කරන අතර මානව සම්පත කළමනාකරණය කිරීම සම්බන්ධයෙන් වන ප්‍රතිපත්තිමය තීරණ කේන්ද්‍රීයව ගැනීම සදහා කැබිනට් පත්‍රිකාවක් ඉදිරිපත් කිරීමටත් අමාත්‍යවරයා, අමාත්‍යාංශ ලේකම්වරයා වෙතත් උපදෙස් ලබාදුන්නා. ", "URL": "https://www.itnnews.lk/2023/10/05/469349/", "Category": "දේශීය පුවත්", "Parent URL": null}