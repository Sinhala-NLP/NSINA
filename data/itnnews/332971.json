{"Source": "ITN news", "Timestamp": "අප්‍රේල් 22, 2021 11:52", "Headline": "අන්තවාදයට කිසිදු ඉඩක් නෑ – ආරක්ෂක ලේකම්", "News Content": "අන්තවාදයට යළි හිස එසවීම සදහා පවත්නා සියලු මාර්ග මේ වන විට අහුරා ඇති බව ආරක්‍ෂක ලේකම් විශ්‍රාමික ජෙනරාල් කමල් ගුණරත්න මහතා පවසනවා. උවදුරු දුරු වී රටට යහපත උදාවේවායි යන ප්‍රාර්ථනාව ඇතිව අත්තනගල්ල රජමහා විහාරස්ථානයේදී පිංකම් මාලාවක් ආරම්භ කළ අවස්ථාවට එක්වෙමින් කමල් ගුණරත්න මහතා මේ බව කියාසිටියා. අත්තනගල්ල රජමහා විහාරාධිපති පූජ්‍ය පන්නිල ආනන්ද ස්වාමීන්වහන්සේගේ අනුශාසනා පරිදි මෙම පිංකම් සංවිධාන කර තිබෙනවා. බෝධි පූජා පිංකමකින් පිංකම් මාලාව ආරම්භ කෙරුණු අතර පිරිත් පිංකම ලබන 25 වනදා දක්වා පැවැත්වෙනවා. මැතිඇමතිවරුන් ඇතුලු පිරිසක් මෙම අවස්ථාවට සහභාගි වුණා. මෙහිදී ආරක්‍ෂක ලේකම්වරයාගෙන් මාධ්‍යවේදීන් ප්‍රශ්න කිහිපයක් විමසා සිටියා.           ", "URL": "https://www.itnnews.lk/2023/10/05/332971/", "Category": "දේශීය පුවත්", "Parent URL": null}