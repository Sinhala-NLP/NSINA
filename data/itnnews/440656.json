{"Source": "ITN news", "Timestamp": "ඔක්තෝබර් 15, 2022 13:25", "Headline": "ලෝක කුසලාන T20 ක්‍රිකට් තරගාවලිය හෙට ඕස්ට්‍රේලියාවේදී ඇරඹෙයි", "News Content": "ලෝක කුසලාන 20-20 ක්‍රිකට් තරගාවලිය හෙට ඕස්ට්‍රේලියාවේදී ආරම්භ වනවා. මෙවර ලෝක කුසලානයේදී මූලික වටයේදී ඒ කාන්ඩය යටතේ  තරගවදින ශ්‍රී ලංකාව නැමීබියාව සමඟ හෙට තරග වැදීමට නියමිතයි. මූලික වටයේදී එක්සත් අරාබි එමීර් රාජ්‍යය සමඟ තරගය ලබන 18 වනදාත් 20 වනදා නෙදර්ලන්තය සමඟත් ශ්‍රී ලංකා කණ්ඩායම තරග වැදීමට නියමිතයි. මූලික වටයේදී ඒ කාන්ඩයෙන් සහ බී කාන්ඩයෙන් පෙරමුණ ගන්නා කණ්ඩායම් හතර ඊළඟ වටයට සුදුසුකම් ලබා ගන්නවා. මේ වන විටත් කණ්ඩායම් 8ක් එම වටයට  සුදුසුකම් ලබා ගෙන තිබෙනවා. සුදුසුකම් ලබ ාගැනීමේ තරගාවලියෙන් පසු එම තරග ආරම්භ වන්නේ ලබන 22 වනදායි. එම තරග ද කාන්ඩ දෙකක් යටතේ පැවැත්වෙනවා. මේ වන විට 20-20 ලෝක කුසලනා තරගාවලි 7 ක් පවත්වා  ඇති අතර 2007 වසරේ පැවති පළමු ලෝක කුසලාන තරගාවලියේ ජය හිමිකර ගත්තේ ඉන්දීය කණ්ඩායමයි. තරගාවලි 3කම අවසන් මහා තරග සඳහා සුදුසුකම් ලබා ගත් ශ්‍රී ලංකා කණ්ඩායම 2014  වසරේදී 20-20 ලෝක ශූරයන් වුණා. අවසන්වරට 2021 වසරේ  පැවති ලෝක කුසලාන තරගාවලියේ ජය හිමි කර ගත්තේ ඕස්ට්‍රේලියා කණ්ඩායමයි. ", "URL": "https://www.itnnews.lk/2023/10/05/440656/", "Category": "Breaking News,ක්‍රිකට්,ක්‍රීඩා", "Parent URL": null}