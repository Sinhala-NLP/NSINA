{"Source": "ITN news", "Timestamp": "පෙබරවාරි 7, 2022 17:47", "Headline": "අරුන්දිකගේ පුත්‍රයා ඇතුළු 9 දෙනා මුදා හරින්නැයි වත්තල මහේස්ත්‍රාත් අධිකරණයෙන් නියෝග", "News Content": "රාගම වෛද්‍ය පීඨයේ සිදු වූ පහරදීමට අදාළව පොලීසියට භාර වුණු හිටපු රාජ්‍ය අමාත්‍ය අරුන්දික ප්‍රනාන්දු මහතාගේ පුත්‍රයා ඇතුළු සැකකරුවන් 09 දෙනා ඇප මත මුදා හරින ලෙස වත්තල මහේස්ත්‍රාත් අධිකරණය අද නියෝග කළා. එක් අයෙකුට රුපියල් 5000 බැගින් මුදල් ඇප සහ රුපියල් ලක්ෂ 05 බැගින් වූ ශරීර ඇප සහිතව ඔවුන් මුදා හරින ලෙසයි මහේස්ත්‍රාත්වරයා නියෝග කළේ. රෝහල්ගතව සිටි රාගම වෛද්‍ය පීඨ සිසුවාද අද දිනයේ අධිකරණය හමුවේ පෙනී සිටියා. ඒ අනුව හිටපු රාජ්‍ය අමාතඨ අරුන්දික ප්‍රනාන්දු මහතාගේ පුත් කේ.ඒ.ආර්.ජේ ප්‍රනාන්දු ඇතුළු සැකකරුවන් සෑම මසකම අවසන් ඉරිදාවේ රාගම පොලිස් ස්ථානයේ පෙනී සිටිය යුතු බවත් හෙට දිනයේදී ඔවුන් සියලු දෙනාගේම විදෙස් ගමන් බලපත්‍ර අධිකරණයට භාර දිය යුතු බවත් නියෝග කෙරුණා. නඩුව අප්‍රේල් 29 වනදා යළි කැදවීමට නියමිතයි. ", "URL": "https://www.itnnews.lk/2023/10/05/393748/", "Category": "Breaking News,දේශීය පුවත්", "Parent URL": null}