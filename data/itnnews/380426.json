{"Source": "ITN news", "Timestamp": "දෙසැම්බර් 3, 2021 18:48", "Headline": "2-0ක් ලෙස තරගාවලියේ ජය ශ්‍රී ලංකාවට (Photos)", "News Content": "බටහිර ඉන්දීය කොදෙව් කණ්ඩායම සහ ශ්‍රී ලංකාව අතර  ගාල්ල ජාත්‍යන්තර ක්‍රිඩාංගනයේ පැවති දෙවන ටෙස්ට් තරගයෙන් ශ්‍රී ලංකාව ලකුණු 164ක ජයක් වාර්තා කිරීමට සමත් වුණා. ඒ අනුව තරග 2කින් සමන්විත ටෙස්ට් ක්‍රිකට් තරගාවලිය තරග 2-0ක් ලෙස ජය ගැනීමට ශ්‍රී ලංකා කණ්ඩායමට හැකි වුණා. මෙම තරගයේ පළමු ඉනිම ක්‍රීඩා කළ ශ්‍රී ලංකා කණ්ඩායම සියළු දෙනා දැවී රැස් කළ ලකුණු 204ට පිළිතුරු ලෙස බටහිර ඉන්දීය කොදෙව් කණ්ඩායම පළමු ඉනිමට සියලු දෙනා දැවී ලකුණු 253ක් රැස් කළේ ය . අනතුරුව දෙවැනි ඉනිම ක්‍රීඩා කළ ශ්‍රී ලංකා කණ්ඩායම කඩුළු 9 ක් දැවී ලකුණු 345 ක් ලබා සිටියදී ඉනිම අත්හිටු වීමට තීරණය කළා. එහිදි ධනංජය ද සිල්වා නොදැවී ලකුණු 155යි . ජයග්‍රහණය සඳහා බටහිර ඉන්දීය කොදෙව් කණ්ඩායමට ලකුණු 297 ක ඉලක්කයක් හිමි වූ අතර කොදෙව් කණ්ඩායමට සියළු දෙනා දැවී ලබා ගැනීමට හැකි වුයේ ලකුණු 132 ක් පමණි.   ", "URL": "https://www.itnnews.lk/2023/10/05/380426/", "Category": "ක්‍රීඩා,දේශීය පුවත්", "Parent URL": null}