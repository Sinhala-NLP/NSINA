{"Source": "ITN news", "Timestamp": "ජනවාරි 25, 2022 15:30", "Headline": "බ්‍රිතාන්‍ය වසාතැබූ අවදියේ දී බොරිස් ජොන්සන් පැවැත්වූ තවත් සාදයක් පිළිබඳව අනාවරණය වෙයි", "News Content": "කොරෝනා වයිරස ව්‍යාප්තිය මැඩපැවැත්වීමට බ්‍රිතාන්‍ය පළමුවරට වසාතැබූ අවදියේ දී අග්‍රාමාත්‍ය බොරිස් ජොන්සන් පැවැත්වූ තවත් සාදයක් පිළිබදව අද අනාවරණය වුණා. 2020 ජුනි 19 වන දින අග්‍රාමාත්‍ය බොරිස් ජොන්සන් අග්‍රාමාත්‍ය කාර්යාලයේ දී  උපන්දින සාදයක් පවත්වා ඇති බව එරට මාධ්‍ය අද අනාවරණය කළා. උපන්දින සාදය අග්‍රාමාත්‍යවරයාගේ බිරිද සංවිධාන කර ඇති අතර අග්‍රාමාත්‍ය කාර්ය මණ්ඩලයට අයත් නොවන පවුලේ සමීප හිතවතෙකු පවා ඊට සහභාගිවී ඇති බවයි පැවසෙන්නේ. පුද්ගලයින් 30 දෙනෙකු පමණ සහභාගි වූ මෙම සාදය මිනිත්තු 30 ක් පමණ පවත්වා තිබෙනවා. පසුව අග්‍රාමාත්‍යවරයාගේ නිවසේ දී තවත් පිරිසකගේ සහභාගීත්වයෙන් තවත් උපන්දින සාදයක් පවත්වා ඇති බවටයි මාධ්‍ය චෝදනා කරන්නේ. එම කාලය තුළදී බ්‍රිතාන්‍යයේ දැඩි නිරේධායන නීති පනවා තිබූ අතර ගොඩනැගිලි තුළ දී එක්වර රැස්වීමට අවසර තිබුණේ පුද්ගලයින් දෙදෙනෙකුට  පමණයි.         ", "URL": "https://www.itnnews.lk/2023/10/05/391265/", "Category": "ජාත්‍යන්තර පුවත්", "Parent URL": null}