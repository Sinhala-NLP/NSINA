{"Source": "ITN news", "Timestamp": "ජූලි 6, 2022 12:00", "Headline": "හිරුණිකා කොටුව ජනාධිපති මන්දිරය ඉදිරිපිට විරෝධතාවයක", "News Content": "හිටපු පාර්ලිමේන්තු මන්ත්‍රීනී හිරුණිකා ප්‍රේමචන්ද්‍ර කොටුව ජනාධිපති නිල නිවස ඉදිරිපිට විරෝධතාවක් ආරම්භ කර තිබෙනවා. ශ්‍රී ලංකාවේ වත්මන් ආර්ථික අර්බුදය සම්බන්ධයෙන් අප්‍රසාදය පළ කරමින් හිරුණිකා 10 දෙනෙකුට ආසන්න පිරිසක් සමඟ මෙම විරෝධතාවයේ නිරත වෙමින් සිටිනවා. ආර්ථික අර්බුදය හේතුවෙන් ජනතාව පීඩාවට පත්ව සිටින බවත්, පාර්ලිමේන්තුවෙන් එළියට බැස තමන් හමුවන ලෙස ජනාධිපතිවරයාගෙන් ඉල්ලා ඇය සිටියි. දැඩි ආරක්ෂක රැකවල් මැද පිහිටි ජනාධිපති මන්දිරයේ ප්‍රධාන පිවිසුම් ගේට්ටුව අසලට තමන් ඇතුළු පිරිස පැමිණි බවද එහිදී හිරුණිකා ප්‍රේමචන්ද්‍ර පැවසුවා.     ", "URL": "https://www.itnnews.lk/2023/10/05/421570/", "Category": "Breaking News,දේශීය පුවත්", "Parent URL": null}