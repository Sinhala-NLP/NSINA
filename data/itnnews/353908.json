{"Source": "ITN news", "Timestamp": "අගෝස්තු 3, 2021 10:32", "Headline": "කසල තේ කිලෝග්‍රෑම් 4500ක් සමඟ දෙදෙනෙකු අත්අඩංගුවට", "News Content": "කසල තේ කිලෝග්‍රෑම් 4500ක් සමග සැකකරුවන් දෙදෙනෙකු අත්අඩංගුවට ගෙන තිබෙනවා. ගම්පොල ප්‍රදේශයේ සිට ලොරි රථයකින් රැගෙන ආ කසල තේ තොගයකුයි මෙලෙස අත්අඩංගුවට ගෙන ඇත්තේ. කොළඹ ප්‍රදේශයට ප්‍රවාහනය කරමින් තිබූ කසල තේ තොගය අත්අඩංගුවට ගැනීමට හැකිවුණේ පොලිසියට ලැබී තිබූ තොරතුරකට අනුවයි. හදිසි මාර්ග බාධක යොදවා ගම්පහ ප්‍ර දේශයේ දී වැටලීම සිදු කෙරුණා. කොළඹ කිනම් ස්ථානයකට මෙම කසල තේ රැගෙන යන්නේ ද පිළිබද තමන් නොදන්නා බවයි ලොරියේ රියදුරු සහ සහායකයා පවසා ඇත්තේ. කොළඹට ආසන්න වන විට ඒවා ලබාදිය යුතු ස්ථානය පිළිබද තොරතුරු ලැබෙන බවත් ඒ අනුව කසල තේ තොගය එම ස්ථානයට ලබා දෙන බවත් සැකකරුවන් පවසා තිබෙනවා.     ", "URL": "https://www.itnnews.lk/2023/10/05/353908/", "Category": "දේශීය පුවත්", "Parent URL": null}