{"Source": "ITN news", "Timestamp": "මාර්තු 17, 2023 18:56", "Headline": "මනුෂ්‍යත්වයේ නාමයෙන් ජාතිය ගොඩනැගීමට සියලු රාජ්‍ය නිලධාරීන් එක්විය යුතුයි", "News Content": "මනුෂ්‍යත්වයේ නාමයෙන් ජාතිය ගොඩනැගීමට සියලු රාජ්‍ය නිලධාරීන් එක්විය යුතු බව අග්‍රාමාත්‍ය දිනේෂ් ගුණවර්ධන මහතා අද අවධාරණය කළා. වෘත්තීය සමිති නියෝජිතයන් වෘත්තීය අයිතිවාසිකම් දිනා ගැනීමට දේශපාලන න්‍යාය පත්‍ර ක්‍රියාත්මක නොකළ යුතු බවයි අග්‍රාමාත්‍යවරයා පවසන්නේ. අලුත් රටක් අලුත් ගමක් ග්‍රාමීය ආර්ථික පුනර්ජීව වැඩසටහනේ මාතර දිස්ත්‍රික් වැඩසටහන මාතර දිස්ත්‍රික් ලේකම් කාර්යාල ශ්‍රවණාගාරයේදී අද පැවැත්වුණා. ඒ අග්‍රාමාත්‍ය දිනේෂ් ගුණවර්ධන මහතාගේ ප්‍රධානත්වයෙන්. කතානායක මහින්ද යාපා අබේවර්ධන,  රාජ්‍ය අමාත්‍යවරුන් වන අශෝක ප්‍රියන්ත සහ අනූප පැස්කුවල් ඇතුළු මහජන නියෝජිතයන් රැසක් මෙන්ම දිස්ත්‍රික්කයේ රාජ්‍ය නිලධාරීන් මෙම වැඩසටහනට එක්ව සිටියා. ග්‍රාමීය ආර්ථිකය ගොඩනැගීම වෙනුවෙන් රාජ්‍ය නිලධාරීන් ජනතාව සමග එක්ව කටයුතු කළ යුතු ආකාරය මෙන්ම ජනතා ගැටලු රැසක්ද මෙහිදී සාකච්ඡා කෙරුණා.       ", "URL": "https://www.itnnews.lk/2023/10/05/468955/", "Category": "Breaking News,දේශීය පුවත්", "Parent URL": null}