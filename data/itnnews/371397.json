{"Source": "ITN news", "Timestamp": "ඔක්තෝබර් 24, 2021 12:31", "Headline": "දඹුල්ලේ ගොවි උද්ඝෝෂණයක් නිසා ආර්ථික මධ්‍යස්ථානයට එළවළු අලෙවි කිරීමට පැමිණි ගොවීන්ට බාධා", "News Content": "ගොවි උද්ඝෝෂණවලදී පඹයන් හදා අවමන් කිරීම අසීලාචාර සහ බියගුලු ක්‍රියාවක් බව ආචාර්ය බෙල්ලන්විල ධම්මරතන නාහිමියන් පවසනවා. මේ අතර ඊයේ දිනයේදීත් පොහොර ඉල්ලා සමගි ජනබලවේගය සංවිධාන කළ ගොවි උද්ඝෝෂණයක් දඹුල්ල ආර්ථික මධ්‍යස්ථානය ඉදිරියේ පැවැත්වුණා. ජාතික සමගි ජන බලවේගය සංවිධාන කළ ගොවි උද්ඝෝෂණය දඹුල්ල නගර මධ්‍ය යේ ඊයේ පැවැත්වුණා. මහනුවර යාපනය මාර්ගයේ කොටසක් අවහිර කරමින් සිදුකළ මෙම උද්ඝෝෂණය නිසා දඹුල්ල ආර්ථික මධ්‍යස්ථානයට එළවළු අලෙවි කිරීමට පැමිණි ගොවීන්ට ද බාධා එල්ලවුණා. මෙම උද්ඝෝෂණය එක්සත් ජාතික පක්ෂයේ වසන්ත අලුවිහාරේ සහ රංජිත් අලුවිහාරේ යන හිටපු මන්ත්‍රීවරුන් වන සහභාගි වී සිටියා. දේශපාලන වුවමනාවන් මත සංවිධාන කෙරෙන මෙවැනි උද්ඝෝෂණවල සැබෑ ලෙසම සිටින්නේ ගොවි ජනතාවදැයි සැකයක් පවතින බව ආචාර්ය පූජ්‍ය බෙල්ලන්විල ධම්මරතන ස්වාමීන් වහන්සේ පවසනවා. ", "URL": "https://www.itnnews.lk/2023/10/05/371397/", "Category": "දේශීය පුවත්", "Parent URL": null}