{"Source": "ITN news", "Timestamp": "ජූලි 27, 2023 05:15", "Headline": "විදේශ රැකියා වෙළඳපොළ ඉලක්ක කරගත් ප්‍රතිපත්තිමය තීරණ ගැනීම වෙනුවෙන් සාකච්ඡාවක්", "News Content": "විදේශ රැකියා වෙළඳපොළ ඉලක්ක කරගත් ප්‍රතිපත්තිමය තීරණ ගැනීම සදහා අවශ්‍ය තොරතුරු ලබාගැනීම සදහා ජාත්‍යන්තර කම්කරු සංවිධානය සහ නීල්සන් ආයතනය එක්ව පවත්වන සමීක්ෂණයේ ප්‍රගතිය සහ මේ වන විට අනාවරණය කරගෙන ඇති කරුණු සම්බන්ධයෙන්  අමාත්‍ය මනූෂ නානායක්කාර මහතා  කරුණු සාකච්ඡා කර තිබෙනවා. ගැඹුරු අධ්‍යයනයක් සදහා ඉදිරියේදී අවධානය යොමු කළ යුතු ක්ෂේත්‍ර සම්බන්ධයෙන්ද අමාත්‍යවරයා සිය අවධානය යොමු කරනු ලැබුවා. මෙම අවස්ථාවට ජාත්‍යන්තර කම්කරු සංවිධානයේ මෙරට ප්‍රධානී සිම්රින් සිං මහත්මියද එක්ව සිටියා. ", "URL": "https://www.itnnews.lk/2023/10/05/502955/", "Category": "නවතම පුවත්", "Parent URL": null}