{"Source": "ITN news", "Timestamp": "දෙසැම්බර් 22, 2021 12:22", "Headline": "ග්‍රාමීය ප්‍රදේශවල පුස්තකාල ඩිජිටල් කිරීමේ වැඩපිළිවෙළක්", "News Content": "ග්‍රාමීය ප්‍ර දේශවල පුස්තකාල ඩිජිටල් කිරීමේ වැඩපිළිවෙළක් ක්‍රියාත්මක වනවා. ශ්‍රී ලංකා තොරතුරු තාක්ෂණ ආයතනය සහ ජාතික පුස්තකාල හා ප්‍රලේඛන සේවා මණ්ඩලය මගින් දිවයිනේ දිස්ත්‍රික්ක 18 ක පුස්තකාල ඩිජිටල්කරණය කිරීමේ වැඩපිළිවෙළක් ආරම්භ කර තිබෙනවා. ඒ අනුව අත්තනගල්ල ප්‍රාදේශීය සභාවට අයත් වේයන්ගොඩ මහජන පුස්තකාලය ඩිජිටල්කරණයට අවශ්‍ය භෞතික සම්පත් සංවර්ධනය මේ දිනවල සිදු වනවා. ව්‍යාපෘතිය සදහා රුපියල් ලක්ෂ පනහක් වැය කෙරෙනවා. ලබන මාසයේ දී ගොඩනැගිලි ඉදිකිරීම් අවසන් කර ව්‍යාපෘතිය ක්‍රියාත්මක කරන බවයි අත්තනගල්ල ප්‍රාදේශීය සභාවේ සභාපති ප්‍රියන්ත පුෂ්ප කුමාර මහතා පවසන්නේ.     ", "URL": "https://www.itnnews.lk/2023/10/05/384301/", "Category": "දේශීය පුවත්", "Parent URL": null}