{"Source": "ITN news", "Timestamp": "මාර්තු 15, 2023 17:18", "Headline": "හිටපු බන්ධනාගාර කොමසාරිස්ගේ අභියාචනය විභාගයට ගැනීමට ශ්‍රේෂ්ඨාධිකරණය තීරණය කරයි", "News Content": "තමන්ට පනවා ඇති මරණ දඬුවමින් නිදහස් කරන ලෙස ඉල්ලා හිටපු බන්ධනාගාර කොමසාරිස් එමිල් රන්ජන් ලමාහේවා ගොණු කළ අභියාචනය විභාගයට ගැනීමට ශ්‍රේෂ්ඨාධිකරණය තීරණය කළා. 2012 වසරේදී වැලිකඩ බන්ධනාගාරයේදී  සිරකරුවන් ඝාතනය කිරීමේ සිද්ධිය සම්බන්ධයෙනුයි හිටපු බන්ධනාගාර කොමසාරිස් එමිල් රන්ජන් ළමා හේවාට මරණ දඬුවම නියමව සිටින්නේ. තමන් මෙම චෝදනාවලින් නිදොස් කොට නිදහස් කරන ලෙස ඔහු ගොණු කළ අභියාචනය නොවැම්බර් මස 6,7,8,13,14 සහ 15 යන දිනවල විභාගයට ගැනීමට පංච පුද්ගල විනිසුරු මඩුල්ල නියෝග කළා. එහිදී විත්තිකරු අධිකරණයට ඉදිරිපත් කරන ලෙස බන්ධනාගාර අධිකාරීවරයාට ද නියම කෙරුණා. තිළිණි ප්‍රියමාලි සමග මූල්‍ය වංචා සිද්ධියේ සැකකාර ඉසුරු බණ්ඩාර යන අයට අයත් රුපියල් මිලියන 18.5 ක් වටිනා ජීප් රථය ඇප බැදුම්කරයක් මත මුදාහැරීමට කොටුව මහේස්ත්‍රාත්වරයා නියෝග කළා. එය මුදාහැරුණේ රුපියල් මිලියන 20 ක බැදුම්කරයක් මතයි. වාහනය විකිනීම අන්සතු කිරීම වෙනස් කිරීම හෝ පැවරීම නොකළ යුතු බවට ද අධිකරණය නියෝග කළා. ", "URL": "https://www.itnnews.lk/2023/10/05/468458/", "Category": "දේශීය පුවත්", "Parent URL": null}