{"Source": "ITN news", "Timestamp": "ජනවාරි 20, 2022 10:04", "Headline": "ජීව අත්බෝම්බයක් අලෙවි කිරීමට උත්සහ කළ ‘මොරටු මුල්ලේ ඔස්කා’ අත්අඩංගුවට", "News Content": "ආරක්ෂක අංශ භාවිත කරන ජීව අත්බෝම්බයක් රුපියල්  5000 කට මුදලකට අලෙවි කිරීම සඳහා රැගෙන ආ මොරටු මුල්ලේ ඔස්කා  නමැති පුද්ගලයා කැස්බෑව ප්‍රදේශයේදී අත්අඩංගුවට ගත්තා. මොරටුමුල්ල ප්‍රදේශයේ පුද්ගලයෙකු බෝම්බයක් විකිණීම සදහා ගැණුම්කරුවකු සොයමින් සිටින බවට පොලීසියට ලද තොරතුරකට අනුව කැස්බෑව පොලීසිය කළ වැටලීමකදී මෙම සැකකරු අත්අඩංගුවට ගැනුනා.  බෝම්බය මිලදී ගන්නා ගැණුම්කරුවකු ලෙස හගවමින් සැකකරුට දුරකතන ඇමතුමක් ලබා දෙමින් උපාය දූතයකු යොදවා බෝම්බය හා සැකකරු අත්අඩංගුවට තිබෙනවා. 34 හැවිරිදි මෙම සැකකරුට එරෙහිව කොල්ලකෑම් පහරදීම් හා මත්කුඩු ලග තබාගැනීම සම්බන්ධයෙන් නඩු කිහිපයක් පවතින බවයි පොලීසිය පවසන්නේ.       ", "URL": "https://www.itnnews.lk/2023/10/05/389913/", "Category": "දේශීය පුවත්", "Parent URL": null}