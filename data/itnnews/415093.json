{"Source": "ITN news", "Timestamp": "ජූනි 4, 2022 14:46", "Headline": "රැට්ටා ඇතුළු පිරිසකට අධිකරණ ආඥාවක්", "News Content": "කොටුව පොලිස් ස්ථානාධිපතිවරයා කොටුව මහේස්ත්‍රාත් අධිකරණයෙන් කළ ඉල්ලීමකට අනුව අරගලයේ නිරත පිරිසක් වෙත අධිකරණ ආඥාවක් නිකුත් කර තිබෙනවා. ඒ අද දිනයේ පැවැත්වීම සදහා සංවිධාන කර ඇති උද්ඝෝෂණයකට එරෙහිවයි. උද්ඝෝෂකයින්ට එන් එස් ඒ වටරවුම සිට චෛත්‍ය පාර,   එන් එස් ඒ වටරවුම සිට ජනාධිපති මාවත,  සෙරමික් මන්සන්දියේ සිට යෝර්ක් වීථිය,  ලේඩි බැස්ටියන් පාර දක්වාත්,  මුදලිගේ මාවත රෝහල හංදිය,  බැංකු මාවත,  බාරොන් ජයතිලක මාවත,  චැතම් වීථිය,  කැනල් පාර යන ප්‍රධාන මාර්ගවල මෙන්ම එහි ගමන් කරන අයට හා පදික වේදිකාවලට අවහිර කරමින් සංවිධාන කර තිබෙන උද්ඝෝෂණ පැවැත්වීම වළක්වාලමින් මෙම ආඥාව නිකුත් කර තිබෙනවා. අපරාධ නඩු විධාන සංග්‍රහයේ ප්‍රතිපාදන අනුවයි අදාළ නියෝග නිකුත් කර ඇත්තේ. රතිදු සුරම්‍ය සේනාරත්න හෙවත් රැට්ටා,  නිමේෂා දෙව්මිණි,  දිනෝමි දිවුසිදු,  ශේෂානි ජයවර්ධන,  මැකලම් නිකලස් හා දිනේෂ් නිරන්ජන් ප්‍රනාන්දු මෙන්ම වෙනත් තැනැත්තන් වෙත අධිකරණ ආඥාවක් නිකුත් කර ඇති බවයි පොලීසිය පවසන්නේ. ", "URL": "https://www.itnnews.lk/2023/10/05/415093/", "Category": "දේශීය පුවත්", "Parent URL": null}