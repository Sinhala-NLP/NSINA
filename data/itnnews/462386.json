{"Source": "ITN news", "Timestamp": "பிப்ரவரி 22, 2023 11:25", "Headline": "அதிக நீரிழிவு நோயாளிகளைக் கொண்ட நாடாக மாறிவரும் இலங்கை", "News Content": "அதிகளவானோரை துன்புறுத்தி கொண்டிருக்கும் நோய் நிலமையாக நீரிழிவு காணப்படுகிறது. இலங்கையில் வயது வந்தவர்களில் நான்கில் ஒருவர் நீரிழிவு நோயினால் பாதிக்கப்பட்டுள்ளதாக ஆய்வாளர்களால் மேற்கொள்ளப்பட்ட தேசிய ஆய்வில் தெரியவந்துள்ளது. 2019 ஆம் ஆண்டில் இலங்கையின் பல பல்கலைக்கழகங்கள், கொழும்பு மருத்துவ ஆராய்ச்சி நிறுவனம் மற்றும் சுகாதார கொள்கை நிறுவனம் ஆகியவற்றின் ஆராய்ச்சியாளர்களால் நடத்தப்பட்ட தேசிய கணக்கெடுப்பின்படி இந்தத் தகவல் வெளியாகியுள்ளது. இதன்படி, இலங்கையில் 23 வீதமானவர்கள் நீரிழிவு நோயினால் பாதிக்கப்பட்டுள்ளதாகவும், மூன்றில் ஒருவருக்கு, அதாவது 31 வீதமானவர்களுக்கு இரத்தத்தில் சர்க்கரை அளவு அதிகமாக இருப்பதாகவும் தெரியவந்துள்ளது. இலங்கையில் நீரிழிவு நோயால் பாதிக்கப்பட்டுள்ள ஐந்து இலங்கையர்களில் இருவர் (38 சதவீதம்) கண்டறியப்படாதவர்கள் என ஆய்வில் தெரியவந்துள்ளது. இலங்கையில் அதிக எடை மற்றும் சிறந்த ஆரோக்கியம் அல்லது நாட்டின் அபிவிருத்தியடைந்த பகுதிகளில் வாழும் இலங்கையர்களுக்கு நீரிழிவு நோய் அதிகமாக காணப்படுவதாக இந்த ஆய்வில் தெரியவந்துள்ளது. மேல் , வடக்கு மற்றும் கிழக்கு மாகாணங்கள் மற்றும் யாழ்ப்பாண மாவட்டத்தின் வேறு சில பிரதேசங்களில் இந்த விகிதம் அதிகமாக இருப்பதாக அங்கீகரிக்கப்பட்டுள்ளது. கொழும்பு மாவட்டத்தில் வயது வந்தவர்களில் மூவரில் ஒருவர் (34 சதவீதம்) நீரிழிவு நோயால் பாதிக்கப்பட்டுள்ளனர். இதன்மூலம், ஆசியாவிலேயே அதிக நீரிழிவு நோயாளிகளைக் கொண்ட நாடாக இலங்கை மாறியுள்ளது நீரிழிவு நோய் ஏற்பட்டவுடன் அதை மாற்றுவது கடினம் என்றாலும், ஆரம்பத்திலேயே கண்டறிந்து சிகிச்சை பெறுவது இதயம் மற்றும் சிறுநீரக நோய் போன்ற பல மோசமான ஆரோக்கிய விளைவுகளை குறைக்க உதவும். ஒரு மில்லியனுக்கும் அதிகமான இலங்கையர்களுக்கு தமக்கு நீரிழிவு நோய் இருப்பதாகத் தெரியாது என்று ஆய்வு முடிவுகள் தெரிவிக்கின்றன, மேலும் அனைவரும் தொடர்ந்து பரிசோதனை செய்துகொள்வதன் முக்கியத்துவத்தை இது கோடிட்டுக் காட்டுகிறது. ", "URL": "https://www.itnnews.lk/2023/10/05/462386/", "Category": "Breaking News,தேசிய செய்திகள்", "Parent URL": null}