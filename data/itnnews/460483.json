{"Source": "ITN news", "Timestamp": "පෙබරවාරි 12, 2023 15:16", "Headline": "බ්‍රිතාන්‍යයේ හිටපු ප්‍රබල මත්ද්‍රව්‍ය ජාවාරම්කරුවෙකු තායිලන්තයේ දී අත්අඩංගුවට", "News Content": "බ්‍රිතාන්‍යයේ හිටපු ප්‍රබල මත්ද්‍රව්‍ය ජාවාරම්කරුවෙකු තායිලන්තයේ දී අත්අඩංගුවට ගෙන තිබෙනවා. මෙසේ තායිලන්තයේ දී අත්අඩංගුවට ගෙන තිබෙන්නේ රිචඩ් වෙක්ලින් නම් 55 හැවිරිදි මත්ද්‍රව්‍ය ජාවාරම්කරුවෙක්. මෙම පුද්ගලයා ඩොලර් මිලියන 9.6ක් වටිනා ඇම්ෆෙටිමින් නම් අන්තරායකර ද්‍රව්‍යයක් ප්‍රවාහන කිරිමේ වරදට බ්‍රිතාන්‍ය අධිකරණයෙන් වසර 11ක සිරදඬුවම් නියම වු අයෙක්. කෙසේ වෙතත් මෙම පුද්ගලයා 2018 දී බ්‍රිතාන්‍යයෙන් පළා ගිය අතර තායිලන්තයේ වෙරළාශ්‍රිත නිවාඩු නිකේතනයක වාසය කොට තිබෙනවා. මෙම පුද්ගලයා තම අනන්‍යතාවය අයර්ලන්ත ජාතිකයෙකු ලෙසට ද වෙනස් කර ගෙන තිබෙනවා.     ", "URL": "https://www.itnnews.lk/2023/10/05/460483/", "Category": "ජාත්‍යන්තර පුවත්", "Parent URL": null}