{"Source": "ITN news", "Timestamp": "ஜூன் 22, 2023 10:37", "Headline": "மயக்கமருந்தினால் குழந்தை இறக்கவில்லை – சுகாதார அமைச்சர்", "News Content": "சத்திரசிகிச்சையின் போது மயக்க மருந்துக்காக வழங்கப்பட்டதாக கூறப்படும் மருந்தினால் இரண்டு வயது சிறுவன் உயிரிழந்துள்ள சம்பவம் தொடர்பில் சுகாதார அமைச்சர் கூறுகையில், “பாவனையிலிருந்து விலக்கப்பட்ட மயக்க மருந்து எந்தச் சந்தர்ப்பத்திலும் குழந்தைகளுக்கு வழங்கப்பட மாட்டாது எனவும், தடுப்பூசி போடப்பட்டதன் பின்னர் ஏற்பட்ட சிக்கல்களினால் இரண்டு வயது குழந்தை உயிரிழந்ததாக கூறப்படும் குற்றச்சாட்டுகள் பொய்யானது என்பதை உறுதிப்படுத்துவதாகவும் சுகாதார அமைச்சர் கெஹலிய ரம்புக்வெல்ல தெரிவித்துள்ளார். இக்குழந்தையின் மரணத்திற்கு வேறு காரணங்கள் இருக்கலாம் எனவும், ஆனால் மயக்க ஊசி செலுத்தியதன் விளைவால் ஏற்பட்டதாக கூறப்படும் குற்றச்சாட்டுகள் அடிப்படை ஆதாரமற்றவை எனவும் எனினும் மரணம் ஏற்பட்டமை தொடர்பில் விசாரணை நடத்துமாறும் அவர் அறிவுறுத்தியுள்ளார். மத்திய, சப்ரகமுவ மற்றும் வடமேற்கு மாகாண வைத்தியசாலைகளில் சுகாதார உதவியாளர்களாக 253 பல்நோக்கு அபிவிருத்தி உதவியாளர்களுக்கு விருது வழங்கும் வைபவம் கண்டி மாவட்ட செயலகத்தில் நேற்று (21) இடம்பெற்ற பின்னர் ஊடகங்களுக்கு அமைச்சர் இதனைத் தெரிவித்தார். வலிமிகுந்த நிலைமையை ஏற்படுத்துவதால், குறித்த வைத்தியசாலை அதிகாரிகள் குழந்தைகளுக்கு மயக்க மருந்தை வழங்க மாட்டார்கள் என சம்பந்தப்பட்ட வைத்தியசாலை அதிகாரிகள் தமக்கு அறிவித்துள்ளதாகவும், இது தொடர்பில் சம்பந்தப்பட்ட வைத்தியசாலைகளின் வைத்தியர்கள் இன்று (22) கொழும்பில் ஊடகவியலாளர் சந்திப்பொன்றை மேற்கொண்டு உண்மையான நிலைமையை வெளிப்படுத்த வேண்டும் எனவும் அவர் மேலும் வலியுறுத்தியுள்ளார். ", "URL": "https://www.itnnews.lk/2023/10/05/493928/", "Category": "Breaking News,தேசிய செய்திகள்", "Parent URL": null}