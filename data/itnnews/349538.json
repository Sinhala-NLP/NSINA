{"Source": "ITN news", "Timestamp": "ජූලි 16, 2021 11:06", "Headline": "යුරෝපා කලාපයේ රටවල් රැසකට බලපෑ ගංවතුරෙන් මිය ගිය සංඛ්‍යාව 70 දක්වා ඉහළට", "News Content": "යුරෝපා කලාපයේ රටවල් රැසකට බලපෑ ගංවතුරෙන් මිය ගිය සංඛ්‍යාව 70 දක්වා ඉහළ ගොස් තිබෙනවා. ජර්මනිය,  බෙල්ජියම, නෙදර්ලන්තය ඇතුලු යුරෝපීය රටවල් රැසක් මේ වන විට ගංවතුර තර්ජනයට මුහුණ පා සිටිනවා. ගංවතුරෙන් පුද්ගලයින් 70 ක් මේ වන විට ජීවිතක්ෂයට පත්ව ඇති අතර ඉන් වැඩිම ජීවිත හානි වාර්තා වන්නේ ජර්මනියෙන්. බෙල්ජියමෙන් වාර්තා වූ පුද්ගල මරණ සංඛ්‍යාව 11 ක්. ජලයෙන් පිරුණු මාර්ගවල රථ වාහන පාවී යන අයුරු දැක්වෙන වීඩියෝ දර්ශන සමාජ මාධ්‍යවල ද සංසරණය වනවා. යුරෝපිය කාලගුණික අංශ සදහන් කරන්නේ ඉදිරි දින කිහිපය තුළදී කාලගුණික තත්ත්වය තවදුරටත් අවදානම් මට්ටමකට පත්වනු ඇති බවයි.     ", "URL": "https://www.itnnews.lk/2023/10/05/349538/", "Category": "Breaking News,ජාත්‍යන්තර පුවත්", "Parent URL": null}