{"Source": "ITN news", "Timestamp": "ජූලි 6, 2023 10:32", "Headline": "වාණිජ පුපුරණ ද්‍රව්‍ය කූරු 65ක් නාවික හමුදා භාරයට", "News Content": "වාණිජ පුපුරණ ද්‍රව්‍ය කූරු 65 ක් යාපනය, කයිට්ස් සහ අරියාලෙයි ප්‍රදේශවලදී නාවික හමුදා භාරයට ගෙන තිබෙනවා. කයිට්ස් අල්ලප්පිඩ්ඩි කලපු ප්‍රදේශයේ සහ අරියාලෙයි මලියන්තෝට්ටම් වෙරළ ප්‍රදේශයේ සූක්ෂම ලෙස මෙම පුපුරණ ද්‍රව්‍ය කූරු සඟවා තිබුණා. විදුලි නොවන ඩෙටනේටර් 18 ක් සහ සේවා නූල් සෙන්ටිමීටර් 155 ක්ද නාවික හමුදා භාරයට ගෙන තිබුණා. පුපුරණ ද්‍රව්‍ය භාවිතයෙන් සිදු කෙරෙන නීතිවිරෝධී ධීවර කටයුතු සඳහා මෙම පුපුරණ ද්‍රව්‍ය කූරු රැගෙන එන්නට ඇති බවටයි විශ්වාස කෙරෙන්නේ. මෙම වාණිජ පුපුරණ ද්‍රව්‍ය ඉදිරි නීතිමය කටයුතු සඳහා ඉදිරිපත් කරන තෙක් නාවික හමුදා භාරයේ තබා තිබෙනවා.     ", "URL": "https://www.itnnews.lk/2023/10/05/497694/", "Category": "Breaking News,දේශීය පුවත්", "Parent URL": null}