{"Source": "ITN news", "Timestamp": "ஜூன் 11, 2021 17:52", "Headline": "இன்றைய தினம் 101 கொவிட் மரணங்கள் பதிவு..", "News Content": "நாட்டில் இன்றைய தினம் 101 கொவிட் மரணங்கள் உறுதி செய்யப்பட்டுள்ளன. நாள் ஒன்றில் பட்டியலிடப்பட்ட அதி கூடிய கொவிட் மரண எண்ணிக்கை இதுவாகும். மரண பட்டியல் 2 ஆயிரத்தை தாண்டியுள்ளது. இதேநேரம் நேற்றைய தினம புதிதாக 2738 கொவிட் தொற்றாளர்கள் அடையாளம் காணப்பட்டதாக சுகாதார அமைச்சு அறிவித்துள்ளது. நேற்றைய தினம் கொவிட் மரணங்கள் எதுவும் சம்பவிக்கவில்லை. இம்மாதம்முதலாம் திகதி முதல் 9 ஆம் ;திகதி வரை 88 கொவிட் மரணங்கள் சம்பவித்துள்ளதாக அரச தகவல் திணைக்களம் தெரிவித்துள்ளது. நேற்றைய தினம் வரை நாட்டில் 2011 கொரோனா மரணங்கள் சம்பவித்துள்ளன. நேற்றைய தினம் புதிதாக 2038 பேர் அடையாளம் காணப்பட்டுள்ளனர். கம்பஹா மாவட்டத்தில் 575 தொற்றாளர்களும் கொழும்பு மாவட்டத்தில் 339 தொற்றாளர்களும் கண்டு பிடிக்கப்பட்டனர். நுவரெலியா மாவட்டத்தில் 198 பேரும் யாழ் மாவட்டத்தில் 167 பேரும் கண்டி மாவட்டத்தில் 127 பேரும்அடையாளம் காணப்பட்டனர். வெளிநாடுகளிலிருந்து வருரகை தந்த 23 பேருக்கு கொரோனா தொற்றியுள்ளதாக அடையாளம் காணப்பட்டுள்ளனர். நேற்றைய தினத்தில் மாத்திரம் 19 ஆயிரத்து 828 பிசிஆர் பரிசோதனைகள் மேற்கொள்ளப்பட்டன. நாட்டில் இதுவரை 2 இலட்சத்து 16 ஆயிரத்து 134 கொவிட் தொற்றாளர்கள் பதிவாகியுள்ளனர். அதில் ஒரு இலட்சத்து 82 ஆயிரத்து 238 பேர் பூரன குணமடைந்துள்ளனர். தற்போது 31 ஆயிரத்து 888 பேர் சிகிச்சையிலுள்ளனர். இலங்கையில் பதிவாகும் மரணங்கள் கொவிட் தாக்கம் ஏற்பட்டுள்ளதா என்பது தொடர்பில் உறுதி செய்வதற்கான சகல நடவடிக்கைளும் மேற்கொள்ளப்பட்டுள்ளதாக சுகாதார அமைச்சு குறிப்பிட்டுள்ளது. ", "URL": "https://www.itnnews.lk/2023/10/05/342151/", "Category": "Breaking News,தேசிய செய்திகள்", "Parent URL": null}