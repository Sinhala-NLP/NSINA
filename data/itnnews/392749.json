{"Source": "ITN news", "Timestamp": "பிப்ரவரி 2, 2022 12:24", "Headline": "கிராண்ட்பாஸ் பகுதியில் வீடொன்றிலிருந்து ஹஷீஸ் ரக போதைப்பொருளுடன் நபர் ஒருவர் கைது", "News Content": "கிராண்ட்பாஸ் மஹவத்தை பகுதியில் உள்ள வீடொன்றிலிருந்து ஹஷீஸ் ரக போதைப்பொருளுடன் சந்தேகநபர் ஒருவர் கைது செய்யப்பட்டுள்ளார். பொலிஸ் விசேட அதிரடிப்படையினருக்கு கிடைக்கப்பெற்ற தகவல்களின் அடிப்படையில் சுற்றிவளைப்பு மேற்கொள்ளப்பட்டுள்ளது. குறித்த வீட்டில் சூட்சுமமான முறையில் நிலத்திற்கு கீழ் பகுதியில் பிரத்தியேக இடமொன்றில் போதைப்பொருள் மறைத்து வைக்கப்பட்டிருந்ததாகவும், அதன்பெறுமதி 40 இலட்சத்திற்கும் அதிகமானது என பொலிஸார் தெரிவித்துள்ளனர்;. 2 கையடக்க தொலைப்பேசிகள், 2 இலத்திரனியல் தராசுகள் என்பனவும் கைப்பற்றப்பட்டுள்ளன. சம்பவம் தொடர்பில் மேலதிக விசாரணைகள் முன்னெடுக்கப்பட்டுள்ளன. ", "URL": "https://www.itnnews.lk/2023/10/05/392749/", "Category": "Breaking News,தேசிய செய்திகள்", "Parent URL": null}