{"Source": "ITN news", "Timestamp": "මැයි 22, 2022 15:13", "Headline": "තවත් රටවල් 2කින් මන්කි පොක්ස් වැළඳුණු රෝගීන් හමුවෙයි", "News Content": "ඊශ්‍රායලයෙන් සහ ස්විට්සර්ලන්තයෙන් ද පළමු වරට මන්කි පොක්ස් හෙවත් වදුරු උණ වැළදුණු රෝගීන් හමුව තිබෙනවා. ලොවපුරා රටවල් 14 කින් මන්කි පොක්ස් ආසාදිතයින් හමුව ඇති බවයි විදෙස් මාධ්‍ය වාර්තා කරන්නේ. ස්විට්සර්ලන්තයෙන් හමුවූ පුද්ගලයා අප්‍රිකාවේ සංචාරයකින් අනතුරුව රෝගයට ගොදුරුවී ඇති බවයි එරට සෞඛ්‍ය අංශ පෙන්වාදෙන්නේ. ඊශ්‍රායලයෙන් හමුවූ රෝගියා පිළිබදව මෙතෙක් තොරතුරු වාර්තාවී නැහැ. කෙසේවෙතත් එම පුද්ගලයාට අමතරව තවත් ආසාදිතයින් සිටිය හැකි බවටයි ඊශ්‍රායල සෞඛ්‍ය අංශ පෙන්වාදෙන්නේ. මන්කි පොක්ස් හෙවත් වදුරු උණ රෝගය මේ වනවිට යුරෝපා රටවල මෙන්ම ඇමරිකාව, කැනඩාව සහ ඔස්ට්‍රේලියාව යන රටවලිනුත් ආසාදිතයින් හදුනාගෙන තිබෙනවා. මේ වනවිට ලොවපුරා මන්කි පොක්ස් ආසාදිතයින් 80 දෙනෙකු හදුනාගෙන ඇති බවයි වාර්තා වන්නේ.       ", "URL": "https://www.itnnews.lk/2023/10/05/412679/", "Category": "ජාත්‍යන්තර පුවත්", "Parent URL": null}