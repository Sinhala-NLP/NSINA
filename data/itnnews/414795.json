{"Source": "ITN news", "Timestamp": "ජූනි 2, 2022 14:25", "Headline": "රාහුල් ගාන්ධි සහ සෝනියා ගාන්ධි ඉන්දීය මුල්‍ය බුද්ධි අංශයට කැඳවයි", "News Content": "රාහුල් ගාන්ධි සහ සෝනියා ගාන්ධිට ඉන්දීය මුල්‍ය බුද්ධි අංශයට පැමිණෙන්නැයි දැනුම් දී දි තිබෙනවා. 2015 වසරේ දී මහත් ආන්දෝලනයක් ඇති කල නැෂනල් හැරල් පුවත්පත සහ එම පුවත්පත හිමි නැෂනල් හැරල් සමාගම සම්බන්ධයෙන් මුල්‍ය විශුද්ධි කරන චෝදනාවක් මුල් කරගනිමින් ඉන්දීය ප්‍රධාන විපක්ෂය වන කොන්ග්‍රස් පක්ෂයේ නායිකා සෝනියා ගාන්ධිට සහ ඇගේ පුත් එම පක්ෂයේ මහ ලේකම් රාහුල් ගාන්ධි ගෙන් ප්‍රකාශයක් සටහන් කරගැනීම සඳහා ඉන්දීය මුල්‍ය බුද්ධි අංශය සූදානම් වෙමින් සිටිනවා. අද දිනයේ දී ඔවුන් දෙදෙනාට මුල්‍ය බුද්ධී අංශයට පැමිණෙන ලෙස දැනුම් දී තිබුණා. එහෙත් රාහුල් ගාන්ධි විදෙස් ගතව සිටින බැවින් එම දිනය ඉදිරියේ දී වෙනත් දිනයකට මාරු කර ගැනීමට සිදු වූ බව ඉන්දීය මාධ්‍ය හෙළි කරනවා. සෝනියා ගාන්ධි මුල්‍ය බුද්ධි අංශයට කැඳවා ඇත්තේ ලබන අට වෙනිදායි. කොටස් ගනුදෙනුවක දී ඉන්දීය රුපියල් කෝටි දෙදහසකට වැඩි වත්කම් සාවද්‍ය පරිහරණය කිරීමේ සිද්ධියකටයි මෙම මුල්‍ය විශුද්ධිකරන චෝදනා එල්ල වී ඇත්තේ.     ", "URL": "https://www.itnnews.lk/2023/10/05/414795/", "Category": "ජාත්‍යන්තර පුවත්", "Parent URL": null}