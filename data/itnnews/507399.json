{"Source": "ITN news", "Timestamp": "ஆகஸ்ட் 11, 2023 15:42", "Headline": "நல்லூர் ஆலய வளாகத்தில் விசேட கண்காணிப்பு கெமராக்கள்", "News Content": "வரலாற்று சிறப்புமிக்க நல்லூர் கந்தசாமி ஆலய வருடாந்த உற்சவம் எதிர்வரும் 21 ஆம் திகதி கொடியேற்றத்துடன் ஆரம்பமாக உள்ள நிலையில் குற்றச் செயல்களை கட்டுப்படுத்துவதற்கான கெமராக்கள் பொருத்தப்படவுள்ளதாக தெரிவிக்கப்படுகிறது. நல்லூர் கந்தன் ஆலய திருவிழா முன்னேற்பாடுகள் தொடர்பான கூட்டம் ஒன்று யாழ். மாநகர சபையில் இன்று காலை நடைபெற்றது. இதன்போது மாநகர சபையின் ஆணையாளர் த.ஜெயசீலன் இவ்வாறு தெரிவித்தார். ஆலய வளாகத்தில் இடம்பெறும் திருட்டுக்கள் வன்முறை சம்பவங்களை கட்டுப்படுத்துவதற்காக யாழ் மாநகர சபையினால் 50இற்கும் மேற்பட்ட கண்காணிப்பு கெமராக்கள் பொருத்தப்பட்டு குற்றச் செயல்களை கட்டுப்படுத்துவதற்கான செயற்பாடுகள் முன்னெடுக்கப்பட்டுள்ளதாக யாழ் மாநகர சபையின் ஆணையாளர் மேலும் தெரிவித்தார்.   ", "URL": "https://www.itnnews.lk/2023/10/05/507399/", "Category": "Breaking News,தேசிய செய்திகள்", "Parent URL": null}