{"Source": "ITN news", "Timestamp": "පෙබරවාරි 26, 2022 16:25", "Headline": "ප්‍රවීණ ගීත රචක චන්න ජයනාත් මහතා අභාවප්‍රාප්ත වෙයි", "News Content": "ප්‍රවිණ ගීත රචයෙකු මෙන්ම ටෙලි නාට්‍ය නිෂ්පාදකයෙකු වූ චන්න ජයනාත් අභාවප්‍රාප්ත වුණා. ඉගිලෙන්න තහනම් නම් දුරක්, කවි සී පද ඇහෙන රෑට, සුමුදුවලාවක, සමාවෙන්න රත්තරනේ, සංසාර සිහිනේ, සේපාලිකා මලයි, සඳ යාත්‍රා කළා වැනි ඉතා ජනප්‍රිය ගීත දහසකට වැඩි සංඛ්‍යාවක් චන්න ජයනාත් රචනා කර තිබෙනවා. ඉතින් ඊට පස්සේ, බොද මීදුම්,රන්තරු, ආදර දෑසක්, ආදර වැස්ස වැනි ටෙලි නාට්‍ය නිෂ්පාදනය කිරීමෙන් ද ඔහු කීර්තියක් දිනා ගත්තා. කොවිඩ් ආසාදිතව ප්‍රතිකාර ලබමින් සිටියදී චන්න ජයනාත් කලාකරුවා අභාවප්‍රාප්ත වූ බවයි පවුලේ ඥාතීන් සඳහන් කළේ. ඔහු දෙදරු පියෙක්. දේහය පිළිබඳ අවසන් කටයුතු බොරැල්ල කනත්තේදී අද පස්වරුවේ සිදු කෙරෙනවා.       ", "URL": "https://www.itnnews.lk/2023/10/05/398004/", "Category": "දේශීය පුවත්", "Parent URL": null}