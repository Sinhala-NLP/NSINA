{"Source": "ITN news", "Timestamp": "සැප්තැම්බර් 27, 2022 10:04", "Headline": "මිනිස් පරිභෝජනයට නුසුදුසු සීනි තොගයක් සමඟ දෙදෙනෙකු අත්අඩංගුවට", "News Content": "මිනිස් පරිභෝජනයට නුසුදුසු සීනි තොගයක් සමඟ සැකකරුවන් දෙදෙනෙකු අත්අඩංගුවට ගැනීමට පොලිස් විශේෂ කාර්ය බලකාය සමත් වුණා. පෑලියගොඩ නව නුගේපාර ප්‍රදේශයේ ගබඩාකර තිබූ මෙම සීනි තොගය අත්අඩංගුවට ගැණුනේ පොලිස් විශේෂ කාර්ය බලකායට ලැබුණ තොරතුරුකට අනුවයි. සීනි කිලෝග්‍රෑම් තුන්දහසක් එසේ ගබඩාකර තිබූ අතර සැකකරුවන් දෙදෙනෙකු ද අත්අඩංගුවට ගැණුනා. සැකකරුවන් හා අදාළ සීනි තොගය වැඩිදුර විමර්ශන සදහා පෑලියගොඩ මහජන සෞඛ්‍ය පරීක්ෂක කාර්යාලය වෙත භාරදී තිබෙනවා. අදාළ ගබඩාවට මුද්‍රා තැබීමටයි කටයුතු කෙරුණේ.         ", "URL": "https://www.itnnews.lk/2023/10/05/437237/", "Category": "දේශීය පුවත්", "Parent URL": null}