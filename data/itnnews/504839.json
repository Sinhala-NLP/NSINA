{"Source": "ITN news", "Timestamp": "අගෝස්තු 2, 2023 15:38", "Headline": "වෙල්‍ යායක අතරමංව සිටි අලි පැටියකු නිකවැරටිය වනජීවී කාර්යාලයට භාර දෙයි", "News Content": "මැඩියාව වෙල්‍ යායේ අතරමංව සිටි මාස 3ක පමණ වයසැති වන අලි පැටියකු ආරක්ෂිතව නිකවැරටිය වනජීවී පශු වෛද්‍ය ඒකකයට භාර දීමට මහව වනජීවී බීට්ටු කාර්යාලය කටයුතු කර තිබෙනවා. අද  උදෑසන 6.30 ට පමණ ගම්වාසීන්ගෙන් ලැබුණු තොරතුරකට අනුවයි වනජීවී නිලධාරීන් අලි පැටවා ආරක්ෂිතව රැගෙන ඒමට කටයුතු කර තිබුණේ. වනජීවි කාර්යාලයට අයත් කැබ්‍ රථයේ පැටවා නංවාගෙන නිකවැරටිය පශු වෛද්‍යවරයා වෙත යොමු කිරීමට රැගෙන ගොස් තිබෙනවා. නිකවැරටිය පශු වෛද්‍ය ඒකකයට භාර දුන් වන අලි පැටියා ආරක්ෂිතව නිරෝගීව සිටින බව සඳහන්. බොහෝ වේලාවක් නිරාහාරව සිටි මෙම අලි පැටියාට සේලයින් ලබා දීමට කටයුතු කර තිබුණා. ", "URL": "https://www.itnnews.lk/2023/10/05/504839/", "Category": "දේශීය පුවත්", "Parent URL": null}