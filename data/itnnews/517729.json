{"Source": "ITN news", "Timestamp": "සැප්තැම්බර් 22, 2023 15:11", "Headline": "ඇණවුම් කරන ලද නීපා පරීක්ෂණ කට්ටල ඉදිරි දිනවලදී දිවයිනට", "News Content": "කුණු ඉන්දියාවේ කේරළ ප්‍රාන්තයේ වවුලන් මගින් බෝවන වෛරසය පැතිර යන බවට වාර්තා වීමත් සමඟ ශ්‍රී ලංකාවේ සෞඛ්‍ය අමාත්‍යාංශය විසින් නිපා වෛරසය ආසාදන හඳුනාගැනීම සඳහා පරීක්ෂණ කට්ටල ආනයනය කිරීමට නියෝග කර තිබෙනවා. කෙසේ වෙතත්, මෙම වෛරස් ආසාදනය සම්බන්ධයෙන් ශ්‍රී ලාංකිකයින් අනවශ්‍ය බියක් ඇති කර නොගත යුතු බවයි අමාත්‍යාංශය පවසන්නේ. ඇණවුම් කරන ලද පරීක්ෂණ කට්ටල ඉදිරි දිනවලදී දිවයිනට පැමිණීමට නියමිතයි. කේරළයේ පැතිරීමත් සමඟ නීපා වෛරසය පැතිරීම වැළැක්වීම සඳහා මහා පරිමාණ පරීක්ෂණ ආරම්භ කිරීමට ඉන්දීය රජය පියවර ගෙන තිබෙනවා. දකුණු ඉන්දීය ප්‍රාන්තය මේ වන විට වෛරස් ආසාදනවලින් මරණ දෙකක් වාර්තා කර ඇති අතර පුද්ගලයින් 700 කට වැඩි පිරිසක් ධනාත්මක බව පරීක්‍ෂා කර නිරෝධායනය සඳහා යොමුකර ඇතැයි වාර්තා වනවා.. නීපා වෛරසය යනු මිනිසුන්ට උණ, වමනය සහ ශ්වසන ආසාදන ඇති කළ හැකි දුර්ලභ නමුත් බරපතල විය හැකි වෛරසයකි. නිරාවරණයෙන් දින 4-14 කට පසුව රෝග ලක්ෂණ මතු වේ. Pteropodidae පවුලේ පළතුරු වවුලන් නීපා වෛරසයේ ස්වභාවික ධාරක වේ. බොහෝ විට, දරුණු අවස්ථාවල දී වලිප්පුව සහ එන්සෙෆලයිටිස් (මොළයේ දැවිල්ල) ඇතුළත් වන අතර විශේෂඥයින් පවසන පරිදි පැය 24-48 තුළ කෝමා තත්ත්වයට පත්විය හැකිය. ලෝක සෞඛ්‍ය සංවිධානය (WHO) පවසන්නේ මරණ අනුපාතය 40% – 75% ලෙස ගණන් බලා තිබෙනවා.   ", "URL": "https://www.itnnews.lk/2023/10/05/517729/", "Category": "දේශීය පුවත්", "Parent URL": null}