{"Source": "ITN news", "Timestamp": "අගෝස්තු 22, 2021 13:37", "Headline": "වන අලි තර්ජන නිසා අගුණුකොළපැලැස්ස ජන ජීවිතයට දැඩි බලපෑම්", "News Content": "අගුණුකොළපැලැස්ස ගමරාළගම ප්‍රදේශයේ පවතින වන අලි තර්ජන නිසා ජන ජීවිතයට ඇති වී තිබෙන්නේ බරපතළ අභියෝගයක්. ඊයේ රාත්‍රී එකොළහයි තිහට පමණ ගමරාළගම ප්‍රදේශයට කඩා වැදුනු වන අලි රංචුවක් පළවා හැරීමට වනජීවී නිලධාරීන් සමත් වුණා. ගම්වාසීන්ගේ දැනුම්දීම මත කලමැටිය අඩවි වන ආරක්ෂක කාර්යාලයේ නිලධාරින් පිරිසක් මෙම ස්ථානයට පැමිණ දැඩි පරිශ්‍රමයක් දරා මෙම අලි රංචුව රිදියගම ප්‍රදේශයට පළවා හැරීමට කටයුතු කළා. නිරෝධායන ඇදිරිනීතිය පනවා තිබුණද වන අලින් නැරඹීමට ගම්වාසීන් පැමිණීම නිසා ප්‍රදේශයට විශේෂ පොලිස් ආරක්ෂාවක්ද යෙදවීමට සිදු වූ බවයි අප වාර්තාකරුවන් පැවසුවේ.     ", "URL": "https://www.itnnews.lk/2023/10/05/357699/", "Category": "දේශීය පුවත්", "Parent URL": null}