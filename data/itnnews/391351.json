{"Source": "ITN news", "Timestamp": "ජනවාරි 26, 2022 08:48", "Headline": "රිය අනතුරු කිහිපයකින් 4 දෙනෙකු ජීවිතක්ෂයට", "News Content": "රිය අනතුරු කිහිපයකින් 4 දෙනෙකු ජීවිතක්ෂයට පත්ව තිබෙනවා. තලංගම මීගොඩ වැලිගෙපොල සහ දිඹුලපතන යන ප්‍රදේශවලදීයි එම අනතුරු සිදුව ඇත්තේ. තලංගම කොස්වත්ත ඩෙන්සිල් කොබ්බෑකඩුව මාවතේ දී වේගය පාලනය කර ගැනීමට නොහැකිවීමෙන් යතුරුපැදියක් මාර්ගයෙන් ඉවතට පැන අනතුරට ලක්වුණා. ඉන් මියගියේ බස්නාහිර පළාත් දකුණු රථවාහන කොට්ඨාසයට අනුයුක්ත 27 හැවිරිදි පොලිස්කො ස්තාපල්වරයෙක්. මීගොඩ නාවලමුල්ල ලෙනගල අතුරු මාර්ගයේ දී ත්‍රි රෝද රථයක් අනතුර ලක්ව එහි රියදුරු මියගියා. මෙම ත්‍රි රෝද රථය ද අනතුර ලක්වූයේ රියදුරුට රථය පාලනය කරගත නොහැකිව මාර්ගයෙන් ඉවතට පැනීම හේතුවෙනුයි. වැලිගෙපොල දී ද රිය අනතුරක් සිදුවුණේ තම රථය රියදුරුට පාලනය කරගැනීමට නොහැකිවීමෙන්. ටිපර් රථයක් මාර්ගයෙන් ඉවතට පැන ගසක ගැටීමෙන් එහි රියදුරු මියගියා. දිඹුලපතන ප්‍රදේශයේ දීද මාරක රිය අනතුරක් සිදුවුණා.  ලොරි රථයක් තේ දළු පැටවීමට නවතා රියදුරු ඉන් බැස සිටියදී එම රථය එකවරම ධාවනය වී තිබෙනවා. රිය දුරු එය නැවැතැවීමට උත්සාහ කිරීමේ දී ලොරි රථය සමග රියදුරු ඇළ මාර්ගයකට පෙරලීමෙන් රියදුරු මියගියා.     ", "URL": "https://www.itnnews.lk/2023/10/05/391351/", "Category": "දේශීය පුවත්", "Parent URL": null}