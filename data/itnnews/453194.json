{"Source": "ITN news", "Timestamp": "ජනවාරි 2, 2023 09:45", "Headline": "වගා ළිදකට වැටී අවුරුදු තුනහමාරක කුඩා දරුවෙකු මියයයි", "News Content": "අනාරක්ෂිත වගා ළිදකට වැටීමෙන් වයස අවුරුදු තුනහමාරක සිගිත්තියකට ජීවිතය අහිමිවුනා. වැලිමඩ, වීවනහුලාව ප්‍රදේශයේ පදිංචි මෙම දැරිය නිවස ආසන්නයේ තිබූ අනාරක්ෂිත වගා ළිදකට වැටීමෙන් ජීවිතක්ෂයට පත්ව ඇති බව පොලිසිය පවසනවා. දැරියගේ පියා විදෙස්ගතව සිටි අතර මව සමග සිටි දැරිය සෙල්ලම්කරමින් සිටියදී මෙම අනතුරට ලක්ව ඇති බවයි පැවසෙන්නේ. දැරිය වගා ළිදට වැටී සිටිනු දැක කඩිනමින් ඇය ලිදෙන් ගොඩගෙන රෝහල් ගත කළද ඒ වන විටත් ඇය මිය ගොස් සිටි බවයි මූලික විමර්ශනවලදී හෙළිවුණේ. සිද්ධිය සම්බන්ධයෙන් කැප්පෙටිපොල පොලිසිය වැඩිදුර විමර්ශන සිදුකරනු ලබනවා.       ", "URL": "https://www.itnnews.lk/2023/10/05/453194/", "Category": "දේශීය පුවත්", "Parent URL": null}