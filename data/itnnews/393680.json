{"Source": "ITN news", "Timestamp": "පෙබරවාරි 7, 2022 14:57", "Headline": "ස්පුට්නික් ලයිට් එන්නත භාවිතා කිරීමට ඉන්දියාව අවසර දෙයි", "News Content": "කොරෝනා වයිරසයට එරෙහි නිෂ්පාදිත තවත් එන්නතක් භාවිත කිරීමට ඉන්දියාව අනුමැතිය ලබාදී තිබෙනවා. රුසියාවේ නිෂ්පාදිත ස්පුට්නික් ලයිට් එන්නතටයි මෙලෙස හදිසි භාවිතය සදහා අවසර හිමිව ඇත්තේ. එම එන්නතේ එක් මාත්‍රාවක් පමණක් ලබාගැනීම ප්‍රමාණවත් වනවා. මේ වනවිට ඉන්දියාව තුළ වයිරසයට එරෙහි එන්නත් නවයක් භාවිත වන අතර ඉන් එන්නත් තුනක් ඉන්දියාවේ නිෂ්පාදිත එන්නත් වනවා. එරට ජනතාවට ලබාදී ඇති එන්නත් මාත්‍රා සංඛ්‍යාව බිලියන 1.7 කට ආසන්න බව ද සදහන්. එරට වැඩිහිටියන්ගෙන් සියයට 76 ක් සම්පූර්ණ එන්නත්කරණයට ලක්කර ඇති බව සෞඛ්‍ය අංශ සදහන් කරනවා. එමෙන්ම සියයට 99 කට ආසන්න සංඛ්‍යාවක් එක එන්නතක් හෝ ලබාගෙන ඇති බවද වාර්තා වනවා.         ", "URL": "https://www.itnnews.lk/2023/10/05/393680/", "Category": "ජාත්‍යන්තර පුවත්", "Parent URL": null}