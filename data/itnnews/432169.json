{"Source": "ITN news", "Timestamp": "අගෝස්තු 31, 2022 10:10", "Headline": "පොහොට්ටුවේ පිරිසක් විපක්ෂයට එක්වෙයි", "News Content": "පොදු ජන පෙරමුණේ සභාපති පාර්ලිමේන්තු මන්ත්‍රී මහාචාර්ය ජී එල් පීරිස් , ඩලස් අලහප්පෙරුම,  මහාචාර්ය චන්න ජයසුමන ඇතුළු තවත් මන්ත්‍රීවරුන් 12 දෙනෙකු අද පාර්ලිමේන්තුවේ විපක්ෂයේ අසුන් ගැනීමට සූදානම්ව සිටිනවා. විපක්ෂයේ අසුන් ගැනීමට පෙර මේ මොහොතේ පාර්ලිමේන්තු මන්ත්‍රී මහාචාර්ය ජී එල් පිරිස් මහතා පාර්ලිමේන්තුව අමතමින් විපක්ෂයේ අසුන් ගැනීම සම්බන්ධයෙන් අදහස් පළ කළා. ජනාධිපති රනිල් වික්‍රමසිංහ මහතා පාර්ලිමේන්තුවට ඊයේ ඉදිරිපත් කළ 2022 අතුරු අයවැය පිළිබද විවාදය අද ආරම්භ වනවා. පෙරවරු 9.30 සිට පස්වරු 5.30 දක්වා විවාදය පැවැත්වීමටයි කටයුතු යොදා ඇත්තේ. විවාදය හෙට සහ අනිද්දාද දින ද පැවැත්වෙන බවයි පාර්ලිමේන්තු ආරංචිමාර්ග සදහන් කළේ. ", "URL": "https://www.itnnews.lk/2023/10/05/432169/", "Category": "Breaking News,දේශීය පුවත්", "Parent URL": null}