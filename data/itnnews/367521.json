{"Source": "ITN news", "Timestamp": "ඔක්තෝබර් 7, 2021 12:27", "Headline": "උසස් පෙළ හා 5-ශිෂ්‍යත්ව විභාග කල් දැ​මේ", "News Content": "නොවැම්බර් මස පැවැත්වීමට සැලසුම් කළ අපොස උසස් පෙළ හා 5 ශිෂ්‍යත්ව විභාගය එම දිනවලදී පැවැත්වීමට නොහැකි බව අධ්‍යාපන ප්‍රතිසංකරණ රාජ්‍ය අමාත්‍ය සුසිල් ප්‍රේමජයන්ත මහතා පවසනවා. අද පාර්ලිමේන්තුවේ දී අදහස් දැක් වූ රාජ්‍ය අමාත්‍යවරයා කියා සිටියේ, කොවිඩ් වසංගත තත්ත්වය හේතුවෙන් දීර්ඝ කලක් රට හා පාසල් වසා දැමීමට හේතු වීම නිසා ඉහත කී තීරණය ගැනීමට සිදු වූ බවයි. විභාගය පැවැත්වෙන දිනයන් සාකච්ඡා කර තීරණය පසුව දැනුම් දෙන බවයි රාජ්‍ය අමාත්‍යවරයා වැඩිදුරටත් පැවසුවේ. ", "URL": "https://www.itnnews.lk/2023/10/05/367521/", "Category": "දේශීය පුවත්", "Parent URL": null}