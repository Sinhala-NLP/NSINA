{"Source": "ITN news", "Timestamp": "අගෝස්තු 26, 2022 19:09", "Headline": "බිත්තර නිෂ්පාදකයන් පාලන මිලට බිත්තර දෙන්න බැහැ කියයි", "News Content": "භාණ්ඩ 300කට අධික සංඛ්‍යාවක් ආනයනය තහනම් කිරීම තුළින් කර්මාන්ත රැසක් දැඩි දුෂ්කරතාවන්ට මුහුණ පා ඇති බව කර්මාන්ත කරුවන් පවසනවා. ඒ තුලින් භාන්ඩ මිල ඉහළ ගොස් වෙළෙද මාෆියාවක් නිර්මාණය වනු ඇති බවයි මාධ්‍ය හමුවක් පවත්වමින් ඔවුන් ප්‍රකාශ කරන්නේ. මේ අතර බිත්තර නිෂ්පාදකයන් පවසන්නේ පාලන මිලට බිත්තර ලබා දිය නොහැකි බවයි. බිත්තර නිෂ්පාදනයේ හවුල්කාර එකමුතුව මාධ්‍ය හමුවක් පවත්වමින් මේ බව ප්‍රකාශ කළා. විදේශ විනිමය ඉතිරි කර ගැනීමේ අරමුණෙන් භාණ්ඩ රැසකට ආනයන තහනමක් පැනවීමට රජය පසුගියදා තිරණය කළා. මෙරට තුළ නිෂ්පාදනය කෙරෙන භාණ්ඩ ගෙන්වීම වළක්වා දේශීය නිෂ්පාදකයා රැක ගැනීම මෙන්ම අත්‍යවශ්‍ය නොවන භාණ්ඩ පිටරටවලින් ගෙන්වීම තුළින් විදේශ විනිමය නිකරුණේ වැයවිම වැළැක්වීමයි එහි අරමුණ වුණේ. කෙසේ වෙතත් මේ තුළින් කර්මාන්ත අංශයට බලපෑම් එල්ලවන බව කර්මාන්ත කරුවන් පවසනවා. ", "URL": "https://www.itnnews.lk/2023/10/05/431303/", "Category": "දේශීය පුවත්", "Parent URL": null}