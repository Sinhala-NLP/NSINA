{"Source": "ITN news", "Timestamp": "ජූලි 21, 2023 11:31", "Headline": "අඟුරුවාතොට අතුරුදන් වූ මවගේ සහ දරුවාගේ සිරුරු හමුවෙයි", "News Content": "හොරණ අඟුරුවාතොට ප්‍රදේශයේ නිවසක සිටිය දී අතුරුදන් වු මවගේ සහ දරුවාගේ සිරුරු හමුවී තිබෙනවා. හොරණ අඟුරුවාතොට ප්‍රදේශයේ නිවසක සිටි 24 හැවිරිදි මවක සහ මාස 11ක බිළිඳියක අතුරුදන්ව සිටියේ පසුගිය 18වනදා සිටයි. මෙම කාන්තාවගේ සැමියා එදින රාත්‍රියේ අඟුරුවාතොට පොලිසියට පැමිණ සිය බිරිඳගේ සහ දරුවාගේ අතුරුදන් වීම සම්න්ධයෙන් පැමිණිල්ලක් ඉදිරිපත් කර තිබුණා. එදින පස්වරුවේ තම නැගණියගේ සැමියා ද නිවසට පැමිණ ඇති බවයි ඔහු එම පැමිණිල්ලේ සඳහන් කරත තිබුණේ. ඒ අනුව අදාළ සැකකරු ද අත්අඩංගුවට ගැනුනු අතර පොලිස් නිලධාරීන් අදාළ නිවස ද පරීක්ෂා කළා. එහි ශීතකරණයේ දොරෙහි ලේ පැල්ලම් කිහිපයක් සහ ඒ අසළ බිම මැකී ගිය ලේ පැල්ලම් නිරීක්ෂණය වුණා. ආරක්ෂිත කැමරා දර්ශන ද උපයෝගි කර ගනිමින් සිදුකළ විමර්ෂණ වලදී අතුරුදන් වු කාන්තාවගේ සහ දැරියගේ සිරුරු ප්‍රදේශයේ ලදු කෑලැවක තිබි සොයා ගැනුනා. ඒ නිවසේ සිට මීටර් 600ක් පමණ දුරින් වු ස්ථානයක තිබියදීයි.           ", "URL": "https://www.itnnews.lk/2023/10/05/501455/", "Category": "දේශීය පුවත්", "Parent URL": null}