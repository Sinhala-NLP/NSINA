{"Source": "ITN news", "Timestamp": "ජනවාරි 6, 2022 13:26", "Headline": "වයස 12 -15ත් අතර දරුවන් උදෙසා එන්නත්කරණය හෙට සිට", "News Content": "වයස අවුරුදු 12 -15 ත් අතර දරුවන් උදෙසා එන්නත්කරණය හෙට ආරම්භ වීමත් සමඟ ඒ සඳහා සියලු දෙනාගේ සහාය අත්‍යවශ්‍ය බව සෞඛ්‍ය අංශ පවසනවා.දරුවන්ගේ පාසල් කටයුතු නොකඩවා පවත්වාගෙන යාමට එන්නත්කරණය වැදගත් බවයි ඔවුන් පෙන්වා දෙන්නේ. හෙට දිනයේ සිට වයස අවුරුදු 12- 15 ත් අතර දරුවන්ට එන්නත්කරණය සිදු කෙරෙන ස්ථානවලදීම ගුරුවරුන් අනධ්‍යයන කාර්ය මණ්ඩලය මෙන්ම පාසල් වාහන රියදුරන්ටද බූස්ටර් එන්නත ලබාගත හැකියි. පාසල් මට්ටමින් එන්නත්කරණය සිදු කෙරෙන බවද සෞඛ්‍ය අංශ සඳහන් කරනවා.   ", "URL": "https://www.itnnews.lk/2023/10/05/387075/", "Category": "දේශීය පුවත්", "Parent URL": null}