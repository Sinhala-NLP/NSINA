{"Source": "ITN news", "Timestamp": "பிப்ரவரி 28, 2022 18:25", "Headline": "ரஷ்யா – உக்ரைன் அமைதி பேச்சுவார்த்தை..", "News Content": "உக்ரைன் மற்றும் ரஷ்ய பிரதிநிதிகள் பெலாரஸில் அமைதி பேச்சுவார்த்தையில் ஈடுபட்டுள்ளனர். உக்ரைன் மீது ரஷ்ய படைகள் தொடர்ந்து 5-வது நாளாக தாக்குதல் நடத்தி வருகின்றன. தலைநகர் கீவை கைப்பற்றும் நோக்கில் ரஷ்ய படைகள் உக்கிரமான தாக்குதல் நடத்தி வருகிறது. நாட்டை காப்பாற்றும் முனைப்பில் உள்ள உக்ரைன் படைகள், ரஷ்யாவை முன்னேற விடாமல் தீவிரமாக சண்டையிட்டு வருகின்றனர். இந்நிலையில் இரு நாடுகளும் போரை நிறுத்திவிட்டு பேச்சுவார்த்தை நடத்த வேண்டும் என உலக நாடுகள் வலியுறுத்தின. ஆனால் ரஷ்யாவின் அழைப்பை உக்ரைன் முதலில் ஏற்கவில்லை. பெலாரஸ் நாட்டில் பேச்சுவார்த்தை நடத்துவதை உக்ரைன் விரும்பவில்லை. மீண்டும் ரஷ்யா அழைப்பு விடுத்தபோது, பேச்சுவார்த்தைக்கு சம்மதம் தெரிவித்தது. அத்துடன் ரஷ்ய படைகள் முழுமையாக வெளியேற வேண்டும் என பேச்சுவார்த்தையில் உக்ரைன் வலியுறுத்தியுள்ளது. பெலாரஸின் கோமல்நகரில் நடைபெறும் ரஷ்யாவுடனான பேச்சுவார்த்தையில் உக்ரைன் இதனை தெரிவித்துள்ளது. போர் நிறுத்தத்தை உடனடியாக ரஷ்யா அறிவிக்க வேண்டும் எனவும் உக்ரைன் கோரிக்கை வைத்துள்ளது. ", "URL": "https://www.itnnews.lk/2023/10/05/398572/", "Category": "Breaking News,அண்மைய செய்திகள்,சர்வதேச செய்திகள்,முதன்மை செய்தி", "Parent URL": null}