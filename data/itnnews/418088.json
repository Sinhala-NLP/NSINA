{"Source": "ITN news", "Timestamp": "ஜூன் 20, 2022 15:32", "Headline": "சீனாவுக்கும் இலங்கைக்கும் இடையிலான விமான சேவைகள் அதிகரிப்பு..", "News Content": "சீனாவுக்கும் இலங்கைக்கும் இடையிலான விமான சேவைகளை அதிகரிக்க தீர்மானிக்கப்பட்டுள்ளது. அதன்படி இந்த வாரம் முதல் இலங்கைக்கு சீனா மூன்று விமானங்களை இயக்கவுள்ளது. ஸ்ரீலங்கன் ஏர்லைன்ஸ் சீனாவிற்கு அடிக்கடி விமான சேவைகளை வழங்குகிறது. இலங்கைக்கான சீனத் தூதுவர் Qi Zhenhong கடந்த 16ஆம் திகதி கோட்டையிலுள்ள ஜனாதிபதி மாளிகையில் ஜனாதிபதி கோட்டாபய ராஜபக்ஷவைச் சந்தித்த போதே இதனைத் தெரிவித்தார். சீன அரசாங்கத்தினால் இலங்கைக்கு வழங்கப்படும் மற்றும் வழங்க எதிர்பார்க்கப்படும் பொருளாதார மற்றும் மனிதாபிமான உதவிகள் தொடர்பில் தூதுவர் ஜனாதிபதிக்கு விளக்கமளித்தார். சீனாவில் கல்வி கற்கும் இலங்கை மருத்துவ மாணவர்கள் மீண்டும் சீனாவுக்கு செல்வதற்கான வாய்ப்புகளை வழங்க நடவடிக்கை எடுக்கப்பட்டுள்ளது. இருதரப்பு வர்த்தகம் மற்றும் பொருளாதார நடவடிக்கைகளை மேலும் மேம்படுத்துவது குறித்து விரிவாக கலந்துரையாடப்பட்டது. ", "URL": "https://www.itnnews.lk/2023/10/05/418088/", "Category": "Breaking News,தேசிய செய்திகள்", "Parent URL": null}