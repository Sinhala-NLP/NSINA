{"Source": "ITN news", "Timestamp": "பிப்ரவரி 21, 2023 16:33", "Headline": "கினிகத்தேனை குடியிருப்பு பகுதியில் தீ பரவல்", "News Content": "கினிகத்தேனை – கெனில் தோட்டத்தில், தொழிலாளர்களின் தொடர் குடியிருப்பு ஒன்றில், ஏற்பட்ட தீப்பரவலில், 5 குடும்பங்களைச் சேர்ந்த 28 பேர் நிர்க்கதியாகியுள்ளனர். இன்று முற்பகல் இடம்பெற்ற இந்த தீப்பரலை கட்டுப்படுத்த பிரதேசவாசிகள் நடவடிக்கை எடுத்ததன் காரணமாக ஏனைய வீடுகளுக்கு தீ பரவுவது கட்டுப்படுத்தப்பட்டுள்ளது. எனினும், தீப்பரவல் காரணமாக 4 வீடுகளிலிருந்த தளபாடங்கள், அத்தியாவசிய ஆவணங்கள், ஆடைகள் உள்ளிட்ட அனைத்துப் பொருட்களும் தீக்கிரையாகியுள்ளதாக, பாதிக்கப்பட்டவர்கள் தெரிவித்துள்ளனர். தீ விபத்தினால் நிர்க்கதியான 5 குடும்பங்களைச் சேர்ந்த 28 பேரும், அயலவர்கள் மற்றும் உறவினர்களின் வீடுகளில் தங்க வைக்கப்பட்டுள்ளனர். மின்சார ஒழுக்கு காரணமாக, இந்தத் தீப்பரவல் ஏற்பட்டிருக்கலாம் என பொலிஸார் சந்தேகம் தெரிவிக்கின்றனர். கினிகத்தேனை பொலிஸார் மேலதிக விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/462240/", "Category": "Breaking News,தேசிய செய்திகள்", "Parent URL": null}