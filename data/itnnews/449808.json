{"Source": "ITN news", "Timestamp": "දෙසැම්බර් 12, 2022 09:59", "Headline": "ඉතාලියේ මහල් නිවාස සංකීර්ණයක සිදුවු වෙඩිතැබීමකින් කාන්තාවන් තුන්දෙනෙකු ජීවිතක්ෂයට", "News Content": "ඉතාලියේ රෝමයේ මහල් නිවාස සංකීර්ණයක සිදුවු වෙඩිතැබීමකින් කාන්තාවන් තුන්දෙනෙකු මියගොස් තිබෙනවා. නිවාස සංකීර්ණයෙන් නිවාස ලබාගැනීම සම්බන්ධ ආරවුලක් දුරදිග යාමෙන් පුද්ගලයෙකු මෙම වෙඩිතැබීම සිදුකර ඇති බවයි පැවසෙන්නේ. වෙඩිවැදීමෙන් තවත් සිව්දෙනෙකු තුවාල ලබා රෝහල් ගත කර ඇති බව විදෙස් මාධ්‍ය වාර්තා කළා. වෙඩිතැබීම සිදුකළ පුද්ගලයා ක්ලෝඩියෝ කැම්පි නැමැති 57 හැවිරිදි අයෙකු බව මේ වන විට හෙළි වී තිබෙනවා. සැකකරු අත්අඩංගුවට ගැනීමට එරට පොලිසිය සමත්වු අතර මියගිය කාන්තාවන් තිදෙනාගෙන් එක් අයෙකු ඉතාලි අග්‍රාමාත්‍ය ජෝර්ජියා මෙලෝනිගේ සමීපතමයෙකු වන බවයි විදෙස් මාධ්‍ය වාර්තා කර ඇත්තේ.       ", "URL": "https://www.itnnews.lk/2023/10/05/449808/", "Category": "ජාත්‍යන්තර පුවත්", "Parent URL": null}