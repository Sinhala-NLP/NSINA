{"Source": "ITN news", "Timestamp": "අගෝස්තු 6, 2022 12:13", "Headline": "ජලාශ කිහිපයක වාන් දොරටු විවෘත කෙරේ", "News Content": "මධ්‍යම කදුකරයට ඇද හැලෙන අධික වර්ෂාපතනයත් සමඟ කාසල්රී ජලාශය වාන් දැමීමට පටන් ගෙන තිබෙනවා. මාඋස්සාකැලේ ජලාශයද පිටාර මට්ටමට ආසන්න වී ඇති බවයි අප වාර්තාකරු පවසන්නේ. කාසල්රී හා මාඋස්සාකැලේ ජලාශවල ජල මට්ටම ඉහළ යාමත් සමඟ කැනියොන්, ලක්ෂපාන, නවලක්ෂපාන, පොල්පිටිය, විමලසුරේන්ද්‍ර යන විදුලිබලාගාරවල විදුලි උත්පාදනය උපරිම මට්ටමෙන් සිදු කෙරෙනවා. පොල්ගොල්ල ජලාශයේද වාන් දොරටු අටක් අද පෙරවරුවේ විවෘත කළා. එක් වාන්දොරටුවක් අඩි දෙක බැගින් විවෘත කර ඇති අතර තත්තපරයකට ඝන අඩි පහළොස් දහස් හත්සිය හැටක ජල ධාරිතාවක් මෙමගින් මුදා හැරෙනවා.       ", "URL": "https://www.itnnews.lk/2023/10/05/427216/", "Category": "දේශීය පුවත්", "Parent URL": null}