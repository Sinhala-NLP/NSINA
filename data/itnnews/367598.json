{"Source": "ITN news", "Timestamp": "அக்டோபர் 7, 2021 12:07", "Headline": "சதொச அதிகாரிகளிடமிருந்து மோசடியான முறையில் வெள்ளைப்பூண்டை கொள்வனவு செய்த சந்தேகநபர் கைது..", "News Content": "சதொச நிறுவனத்தில் இடம்பெற்ற வெள்ளைப்பூண்டு மோசடி சம்பவம் தொடர்பில் உரிய விசாரணைகள் முன்னெடுக்கப்பட்டுள்ள நிலையில், வெள்ளைப்பூண்டை கொள்வனவு செய்த சந்தேக நபர் கைதுசெய்யப்பட்டுள்ளதாக பொலிஸ் ஊடக பேச்சாளர், சிரேஷ்ட பொலிஸ் அத்தியட்சகர் நிஹால் தல்துவ தெரிவித்துள்ளார். சம்பவம் தொடர்பில் பேலியகொட, விசேட குற்ற விசாரணை பிரிவு அதிகாரிகளினால் விரிவான விசாரணைகள் முன்னெடுக்கப்பட்டுள்ளன. அத்தோடு, முறைப்பாடு தொடர்பான விசாரணைகள் குற்றப்புலனாய்வு திணைக்களத்தினாலும் முன்னெடுக்கப்படுகிறது. இந்நிலையில் வெள்ளைப்பூண்டு கொள்வனவு செய்த பம்பலப்பிட்டி பகுதியை சேர்ந்த 55 வயதுடைய சந்தேகநபர் கைதுசெய்யப்பட்டுள்ள நிலையில் இன்றைய தினம் வெலிசர நீதவான் நீதிமன்றத்தில் ஆஜர்ப்படுத்தப்படவுள்ளதாக பொலிஸ் ஊடக பேச்சாளர் தெரிவித்துள்ளார். ", "URL": "https://www.itnnews.lk/2023/10/05/367598/", "Category": "Breaking News,தேசிய செய்திகள்", "Parent URL": null}