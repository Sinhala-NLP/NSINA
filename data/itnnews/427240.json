{"Source": "ITN news", "Timestamp": "අගෝස්තු 6, 2022 15:18", "Headline": "එක්සත් ජාතීන්ගේ මහලේකම්ගෙන් ජනපතිට සුබපැතුම්", "News Content": "ජනාධිපති රනිල් වික්‍රමසිංහ මහතාට එක්සත් ජාතීන්ගේ සංවිධානයේ මහලේකම් ඇන්ටෝනියෝ ගුටරෙස් මහතා සුභාශිංසන එක් කළා. ජනාධිපතිතුමා වෙත විශේෂ සුබපැතුම් පණිවුඩයක් නිකුත් කරමින් එක්සත් ජාතීන්ගේ මහලේකම්වරයා සහන් කර ඇත්තේ රට මුහුණපා ඇති වත්මන් අභියෝග ජය ගැනීමට හිතකර පරිසරයක් හා ස්ථාවරත්වයක් ගොඩනැගීම සදහා රනිල් වික්‍රමසිංහ මහතාගේ නායකත්වය තීරණාත්මක වනු ඇති බවයි. මෙම අභියෝගවලට මුහුණ දීම සදහා ජාතික උපාය මාර්ගයක් සකස් කිරීමේදී සියලු දේශපාලන පක්ෂ අතර සම්මුතියක් ඇතිකර ගැනීමට ජනාධිපතිතුමා දරන කැපවීම එක්සත් ජාතීන්ගේ මහලේකම්වරයා පිළිගෙන තිබෙනවා. මහජනතාව සමග අදහස් විමසීම මෙන්ම නීතියේ ආධිපත්‍ය සහ මූලික මානව හිමිකම් මූලධර්මවලට ගරු කිරීම ඇතුළු සියලු පාර්ශ්වකරුවන් අතර සංවාදය දිරිමත් කිරීමේ වැදගත්කම ද පෙන්වා දී තිබෙනවා. එමෙන්ම කාන්තාවන්ගේ දේශපාලන සහභාගීත්වය සදහා ශ්‍රීලංකාව දරන උත්සාහය පිළිගැනීමට සහ ප්‍රගතිය වේගවත් කිරීම සදහා ජනාධිපතිතුමාගේ නායකත්වය දිරිමත් කිරීමට සහයෝගය පළකර තිබෙනවා. එක්සත් ජාතීන්ගේ සංවිධානය ශ්‍රීලංකා රජයට සහ ජනතාවට ක්ෂණික මෙන්ම දීර්ඝ කාලීන අවශ්‍යතා සපුරාලීමට සහාය දැක්වීමට එක්සත් ජාතීන්ගේ සංවිධානය සූදානමින් සිටිනවා. ශ්‍රීලංකාවේ සාමය ගොඩනැගීම තිරසර සංවර්ධනය සහ මානව හිමිකම් ප්‍රවර්ධනය සදහා එක්සත් ජාතීන්ගේ සංවිධානයේ සහයෝගීතාව අඛණ්ඩව පවත්වාගෙන යාමට අපේක්ෂා කරන බවද මහලේකම්වරයා සිය සුබපැතුම් පණිවුඩයෙන් සදහන් කරනවා.     ", "URL": "https://www.itnnews.lk/2023/10/05/427240/", "Category": "දේශීය පුවත්", "Parent URL": null}