{"Source": "ITN news", "Timestamp": "டிசம்பர் 23, 2021 12:43", "Headline": "சட்டவிரோதமாக சொத்து குவிப்பில் ஈடுப்படுபவர்கள் தொடர்பில் தகவல் வழங்க தொலைபேசி இலக்கம்..", "News Content": "சட்டவிரோதமாக சொத்து குவிப்பில் ஈடுப்படுபவர்கள் தொடர்பில் தகவல் வழங்குவதற்கு தொலைபேசி இலக்கம் ஒன்று அறிமுகப்படுத்தப்பட்டுள்ளது. பொதுமக்கள் இந்த தொலைபேசி இலக்கத்தை பயன்படுத்தி சொத்து குவிப்பு குறித்து தகவல்களை வழங்க முடியுனெ பொலிஸ் ஊடக பேச்சாளர் அலுவலகம் தெரிவித்துள்ளது. இதற்கமைய 1917 என்ற அவசர தொலைபேசி இலக்கத்தினை தொடர்பு கொண்டு தகவல் வழங்க முடியும். 24 மணி நேரமும் இந்த தொலைபேசி இலக்கம் சேவையில் இருக்குமென பொலிஸார் தெரிவித்துள்ளனர். எனினும் தனிப்பட்ட விரோதங்களுக்காக இந்த இலக்கத்தை பயன்படுத்தி போலி தகவல்களை வழங்குவதை தவிர்க்குமாறு அறிவுறுத்தல் விடுக்கப்பட்டுள்ளது. அவ்வாறு போலி தகவல்கள் வழங்குபவர்களும் விசேட விதமாக கண்காணிக்கப்பட்டு அவர்களுக்கு எதிராக சட்ட நடவடிக்கை எடுக்கப்படுமெனவும் பொலிஸ் ஊடக பேச்சாளர் அலுவலகம் தெரிவித்துள்ளது. ", "URL": "https://www.itnnews.lk/2023/10/05/384546/", "Category": "Breaking News,தேசிய செய்திகள்", "Parent URL": null}