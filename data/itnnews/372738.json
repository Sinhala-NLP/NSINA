{"Source": "ITN news", "Timestamp": "ඔක්තෝබර් 29, 2021 17:58", "Headline": "අසාදු ලේඛනගත කිරීම සම්බන්ධයෙන් මහජන බැංකුව ප්‍රතිචාර දක්වයි", "News Content": "මහජන බැංකුව අසාදු ලේඛනගත කිරීමට ශ්‍රී ලංකාවේ චීන තානාපති කාර්යාලයේ ආර්ථික හා වාණිජ කාර්යාලය ගෙන ඇති ක්‍රියාමාර්ගවලට ප්‍රතිචාර දක්වමින් මහජන බැංකුව කියා සිටියේ අධිකරණය විසින් නිකුත් කරන ලද අතුරු තහනම් නියෝගයකට අනුව චීන සමාගමට ගෙවීම නතර කිරීමට තීරණය කළ බවයි. ඉදිරි අධිකරණ තීන්දු මත ගෙවීම් සිදුකිරීමට පියවර ගන්නා බව බැංකුව නිවේදනයක් නිකුත් කරමින් පවසනවා. ශ්‍රී ලංකාවේ චීන තානාපති කාර්යාලයේ ආර්ථික හා වාණිජ කාර්යාලය නිවේදනය කර තිබුණේ ණයවර ලිපිය සහ පාර්ශව දෙකක් අතර සම්බන්ධතා අනුව මුදල් ගෙවීම පැහැර හැරීම හේතුවෙන් මහජන බැංකුව අසාදු ලේඛනගත කළ බවයි. තානාපති කාර්යාලය පැවසුවේ, සීමාසහිත චීන පොහොර ව්‍යවසාය වන Qingdao Seawin Biotech Group Co. සමාගම, ගිවිසුම්වලට අනුව ශ්‍රී ලංකා මහජන බැංකුවෙන් ණයවර ලිපියට අදාළ ගෙවීම් ලබා ගන්නා ලෙස ඉල්ලා ඇති බවයි.   ", "URL": "https://www.itnnews.lk/2023/10/05/372738/", "Category": "දේශීය පුවත්", "Parent URL": null}