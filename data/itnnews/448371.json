{"Source": "ITN news", "Timestamp": "නොවැම්බර් 30, 2022 15:34", "Headline": "රජයේ නිලධාරීන්ගේ නිල ඇදුම : 89යේ රාජ්‍ය පරිපාලන චක්‍රලේඛය තවදුරටත් ක්‍රියාත්මකයි", "News Content": "රජයේ මාණ්ඩලික ශ්‍රේණිවල නිලධාරීන්ගේ නිල ඇදුම සම්බන්ධයෙන් 1989 පෙබරවාරි 1 දින නිකුත් කළ රාජ්‍ය පරිපාලන චක්‍රලේඛය තවදුරටත් ක්‍රියාත්මක බව රාජ්‍ය පරිපාලන අමාත්‍යාංශය පවසනවා. මාණ්ඩලික නිලධාරීන්ගේ නිල ඇදුම සම්බන්ධයෙන් 2019 ජුනි 26 වනදා නිකුත් කළ චක්‍රලේඛ හා 2022 සැප්තැම්බර් 27 දිනැති රාජ්‍ය පරිපාලන චක්‍ර ලේක ලිපි වහාම ක්‍රියාත්මක වන පරිදි අවලංගු කර තිබෙනවා. පසුගියදා පැවති අමාත්‍ය මණ්ඩල රැස්වීමේදී මෙම තීරණය ගත බවයි රාජ්‍ය පරිපාලන අමාත්‍යාංශය පවසන්නේ. ඒ අනුව මාණ්ඩලික නිලධාරීන්ගේ නිල ඇදුම සම්බන්ධයෙන් 1989.02.01 දිනැති රාජ්‍ය පරිපාලන චක්‍ර ලේක 8/89 අනුව නිල ඇදුම් නියම කර ඇති රජයේ නිලධාරීන්ට එම චක්‍රලේක තවදුරටත් වලංගුව පවතින බවද රාජ්‍ය පරිපාලන අමාත්‍යාංශය පවසනවා. ", "URL": "https://www.itnnews.lk/2023/10/05/448371/", "Category": "Breaking News,දේශීය පුවත්", "Parent URL": null}