{"Source": "ITN news", "Timestamp": "ஜூன் 7, 2022 13:16", "Headline": "இலங்கை இந்திய நட்புறவு குறித்து இந்திய உயர்ஸ்தானிகருடன் வெளிவிவகார அமைச்சர் கலந்துரையாடல்..", "News Content": "இந்தியா இலங்கைக்கு அன்பளிப்பாக வழங்கி வரும் பல்வேறு உதவிகள் தொடர்பில் வெளிவிவகார அமைச்சர் பேராசிரியர் ஜீ.எல்.பீரிஸ் இந்திய உயர்ஸ்தானிகரிடம் நன்றி தெரிவித்துள்ளார். வெளிவிவகார அமைச்சில் அமைச்சர் ஜீ.எல்.பீரிஸிற்கும், இந்திய உயர்ஸ்தானிகர் கோபால் பாக்லேவிற்கும் இடையிலான சந்திப்பு இடம்பெற்றது. உணவுப்பொருட்கள் எரிபொருள், உரம் மற்றும் மருந்து உள்ளிட்ட அத்தியாவசிய பொருட்களை இலங்கைக்கு பெற்றுக்கொடுக்க இந்திய நடவடிக்கை எடுத்துள்ளது. சவால்களை எதிர்க்கொண்டுள்ள இவ்வாறான சந்தர்ப்பத்தில் இந்தியா வழங்கி வரும் ஒத்துழைப்பு தொடர்பில் அமைச்சர் தனது நன்றியை இந்திய உயர்ஸ்தானிகரிடம் தெரிவித்தார். இரு தரப்பு தொடர்புகள் நாட்டின் தற்போதைய நிலை தொடர்பில் அமைச்சர் அதன்போது இந்திய உயர்ஸ்தானிகருக்கு தெளிவுப்படுத்தியுள்ளார். வலய மட்டத்தில் நட்பு நாடு என்ற அடிப்படையில் இரு நாடுகளுக்கும் இடையில் காணப்படும் தொடர்புகள் குறித்து இருவரும் கருத்துக்களை பரிமாறியுள்ளமை குறிப்பிடத்தக்கது. ", "URL": "https://www.itnnews.lk/2023/10/05/415635/", "Category": "Breaking News,அண்மைய செய்திகள்", "Parent URL": null}