{"Source": "ITN news", "Timestamp": "ඔක්තෝබර් 16, 2021 12:57", "Headline": "වාහන සොරකම් කිරීමේ නිරතව සිටි සංවිධානාත්මක කල්ලියක් රාගමදී කොටුවෙයි", "News Content": "වාහන සොරකම් කිරීමේ නිරතව සිටි සංවිධානාත්මක කල්ලියක් කොටුකර ගැනීමට පොලීසිය සමත්වුණා. රාගම ප්‍රදේශයේ දී මෙම කල්ලියේ සාමාජිකයින් 6 දෙනෙකු අත්අඩංගුවට ගැණුනේ ජා-ඇල පොලීසිය කළ විශේෂ මෙහෙයුමකදීයි. දිවයිනේ විවිධ ප්‍රදේශවලින් සොරකම් කළ ත්‍රි රෝද රථ 18 ක් සහ යතුරුපැදි 10 ක් සොයා ගැනීමට ද පොලීසිය සමත්වුණා. සොරකම් කරන ලද ත්‍රි රෝද රථ යතුරුපැදි වල චැසි අංක සහ ලියාපදිංචි අංක වෙනස්කර වෙනත් පුද්ගලයින්ට අලෙවිකර ඇති බවයි මූලික විමර්ශන වලදී හෙළිවුණේ. රුපියල් කෝටියකට අධික ත්‍රි රෝද රථ මෙම කල්ලිය මගින් සොරකම් කර ඇති බවද මූලික පරීක්ෂණවලදී හෙළිවුණා. සිද්ධිය සම්බන්ධයෙන් අංශ කීපයක් ඔස්සේ වැඩිදුර පොලිස් පරීක්ෂණ ක්‍රියාත්මකයි.     ", "URL": "https://www.itnnews.lk/2023/10/05/369650/", "Category": "Breaking News,දේශීය පුවත්", "Parent URL": null}