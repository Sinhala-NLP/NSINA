{"Source": "ITN news", "Timestamp": "මැයි 17, 2022 12:42", "Headline": "අරගලයට පහරදුන් බස්නාහිර පළාත් සභා හිටපු මන්ත්‍රී අමල් අත්අඩංගුවට", "News Content": "ගාලු මුවදොර සාමකාමී අරගලයට පහරදීමේ සිද්ධිය සම්බන්ධයෙන් පාර්ලිමේන්තු මන්ත්‍රීවරුන් 07 දෙනෙකුගෙන් ප්‍රකාශ ලබා ගැනීම සදහා අවශ්‍ය කටයුතු සළසා දෙන ලෙස රහස් පොලීසිය කතානායකවරයාගෙන් ඉල්ලා තිබෙනවා. මේ අතර මෙම  සිද්ධිය සම්බන්ධයෙන් බස්නාහිර පළාත් සභා හිටපු මන්ත්‍රී අමල් සිල්වා සහ නගර සභා සේවකයකුද අත්අඩංගුවට ගත බව පොලිස් මාධ්‍ය ප්‍රකාශ පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව මහතා පවසනවා. මේ අතර ගාලුමුවදොර සාමකාමී අරගලයට පහර දුන් පිරිස් අත්අඩංගුවට නොගැනීම පිළිබද විරෝධය පල කරමින් හෙට සිට උද්ඝෝෂණ ක්‍රියාමාර්ගයක යොමු වන බව වෘත්තීය සමිති සම්බන්ධීකරණ මධ්‍යස්ථානය පවසනවා. ගාලු මුවදොර අරගල භූමිය තුළ ඊයේ රාත්‍රියේදී වෙසක් වැඩසටහන් පැවැත්වුණා. විශාල පිරිසක් ද අරගල භූමියට එක්ව සිටියා. ගාලු මුවදොර සහ ජනාධිපති ලේකම් කාර්යාලය ඉදිරිපිට විරෝධතාව අද පැවැත්වෙන්නේ 38 වන දිනටයි  පසුගිය දින කිහිපයේදීම වෙසක් පොහොය වෙනුවෙන් සැරසිලි දන්සල් මෙන්ම තොරණ ද එහි ප්‍රදර්ශනය කෙරුණා. ඊයේ රාත්‍රියේදී ජනාධිපති ලේකම් කාර්යාලය ඉදිරිපිට ධර්මදේශනයක් පැවැත් වුණා. ඊයේ පස්වරුවේ තවත් කලාකරුවන් පිරිසක් විරෝධතා පුවරුද රැගෙන පාගමනින් අරගල භූමියට පැමිණියා. ජනාධිපති ලේකම් කාර්යාලය අවට ප්‍රදේශයේ කණ්ඩායම් වශයෙන් රැදී සිටිමින්  ඔවුන් සිය විරෝධය පල  කරනවා. මේ අතර අරලියගහ මන්දිරයේ ඉදිරිපිට පිහිටුවා ඇති නෝඩීල්ගම 05 වන දිනටත් අද පැවැත්වෙනවා. ඊයේ රාත්‍රි යේ මෙන්ම අද පෙරවරුවේ ද එම ස්තානයට රැස් වූ පිරිස් එහි රැදී සිටිමින් විරෝධය පල කළා.   ", "URL": "https://www.itnnews.lk/2023/10/05/411794/", "Category": "දේශීය පුවත්", "Parent URL": null}