{"Source": "ITN news", "Timestamp": "ජූලි 26, 2023 09:16", "Headline": "වව්නියාවේ නිවසකට ගිනිතැබීමේ සිද්ධියේ පිළිස්සුම් තුවාල ලබා සිටි පිරිමි පුද්ගලයාත් ජීවිතක්ෂයට", "News Content": "වව්නියාව තෝනික්කල් ප්‍රදේශයේ නිවසක උපන්දින සාදයක් පැවැත්වෙන අතරතුර එම නිවසට ගිනි තැබීමෙන් පිළිස්සුම් තුවාල ලබා සිටි පිරිමි පුද්ගලයෙකු මියගොස් තිබෙනවා. එම සිද්ධියෙන් මීට පෙර මියගිය කාන්තාවගේ ස්වාමිපුරුෂයා යි මෙලෙස මියගොස් තිබෙන්නේ. වව්නියාව තොනික්කල් ප්‍රදේශයේ නිවසක උපන් දින සාදයක් පැවැත්වෙන අතරතුර නාදුනන පිරිසක් සිදු කළ ගිනි තැබීමකින් කාන්තාවක මියගොස් නවදෙනෙකු තුවාල ලැබුවා. බරපතළ තුවාල ලබා යාපනය පුද්ගලික රෝහලක ප්‍රතිකාර ලබමින් සිටි පිරිමි පුද්ගලයෙකු අද උදෑසන මියගොස් ඇති අතර ඔහු ඕමන්ත ප්‍රදේශයේ පදිංචිකරුවෙක්. වයස අවුරුදු 34 ක් වන මෙම පුද්ගලයා මෙම සිද්ධියෙන් මීට පෙර මියගිය කාන්තාවගේ ස්වාමි පුරුෂයා බවයි පොලිසිය ප්‍රකාශ කළේ. ගින්නෙන් තුවාල ලැබූ තවත් කිහිප දෙනෙකු වව්නියාව රෝහලේ ප්‍රතිකාර ලබනවා.     ", "URL": "https://www.itnnews.lk/2023/10/05/502729/", "Category": "Breaking News,දේශීය පුවත්", "Parent URL": null}