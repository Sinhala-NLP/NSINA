{"Source": "ITN news", "Timestamp": "ජූනි 10, 2021 11:47", "Headline": "ඊයේ දිනය තුළ කොවිඩ් ආසාදිතයින් 2735ක් – වැඩිම පිරිස ගම්පහ දිස්ත්‍රික්කයෙන්", "News Content": "ඊයේ (09) දිනයේ දී මෙරටින් කොරෝනා ආසාදිතයින් 2735 දෙනෙකු හදුනාගැනුණා. ඉන් පුද්ගලයින් 19 දෙනෙකු විදේශගතව සිට මෙරටට පැමිණි අයයි. ඊයේ දිනයේ වැඩිම ආසාදිතයින් පිරිසක් හදුනා ගැණුනේ ගම්පහ දිස්ත්‍රික්කයෙන් එම සංඛ්‍යාව 545 ක්. කොළඹ දිස්ත්‍රික්කයෙන් ආසාදිතයින් 543 දෙනෙකු සහ කළුතරින් 358 දෙනෙකු හදුනා ගැණුනා. නුවර,  කුරුණෑගල,  ගාල්ල,  මඩකලපුව යන දිස්ත්‍රික්කවලින් සියය ඉක්මවූ ආසාදිතයින් වාර්තා වී තිබෙනවා. ඒ අනුව මෙරට සමස්ත කොරෝනා  ආසාදිතයින් සංඛ්‍යාව 213,396 ක්. 31,059 දෙනෙකු රෝහල්වල සහ අතරමැදි ප්‍රතිකාර මධ්‍යස්ථානවල ප්‍රතිකාර ලබනවා. පූර්ණ සුවය ලැබූ සංඛ්‍යාව 180,427 ක්. කොරෝනා මරණ ලැයිස්තුව ඉහළ නංවමින් මැයි 17 සිට ජුනි 8 වනදා දක්වා කොවිඩ් ආසාදිතයින් 67 දෙනෙකු මියගොස් ඇති බව සෞඛ්‍ය සේවා අධ්‍යක්ෂ ජනරාල්වරයා තහවුරු කරනවා. මැයි 17 වනදා සිට මැයි 31 වනදා දක්වා මරණ 19 ක් සිදුව තිබෙනවා. අනෙකුත් මරණ 48 සිදුව තිබෙන්නේ ජුනි පළමුවනදා සිට 8 දක්වා අතර කාලයේයි. ඒ අනුව සමස්ත කොරෝනා මරණ සංඛ්‍යාව 1,910 දක්වා ඉහළ ගියා. මියගිය පුද්ගලයින් අතර කාන්තාවන් 24 දෙනෙකු සහ පිරිමි පුද්ගලයින් 43 දෙනෙකු වනවා. ඉන් 6 දෙනෙකු නිවසේ දී මියගොස් ඇති අතර 56 දෙනෙකු මියගොස් ඇත්තේ රෝහල්ගතව ප්‍රතිකාර ලබමින් සිටියදීයි. මේ අතර රජයේ වෛද්‍ය නිලධාරීන්ගේ සංගමය ප්‍රකාශ කරන්නේ කොරෝනා සම්බන්ධයෙන් පවතින සියලු දත්ත පිළිබද ජනතාව දැනුවත් කළ යුතු බවයි. එසේ නොමැති වුවහොත් කොරෝනා පිළිබද ජනතාවගේ අවධානය අඩුවන බවයි එම සංගමය සදහන් කරන්නේ.     ", "URL": "https://www.itnnews.lk/2023/10/05/341778/", "Category": "Breaking News,දේශීය පුවත්", "Parent URL": null}