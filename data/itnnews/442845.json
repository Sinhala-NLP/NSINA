{"Source": "ITN news", "Timestamp": "ඔක්තෝබර් 28, 2022 10:15", "Headline": "1990 වසරෙන් පසු ජපාන යෙන් ඩොලරයට සාපේක්ෂව අඩුම අගයක් වාර්තා කරයි", "News Content": "1990 වසරෙන් පසු ජපාන යෙන් මුදල් ඒකකය ඩොලරයට සාපේක්ෂව අඩුම අගයක් වාර්තා කර තිබෙනවා. මෙම වසරේ ගෙවී ගිය කාල සීමාව තුළදී ජපන් යෙන් ඒකකයේ වටිනාකම පස් ගුණයකින් පහත වැටී තිබෙනවා. ලොව ශක්තිමත්ම මුදල් ඒකකයක් ලෙස සැලකුනු ජපන් යෙන් මුදල් ඒකකය මෙලෙස බිඳ වැටීම ආයෝජන සම්බන්ධයෙන් අර්බුධ කාරී තත්ත්වයක් නිර්මාණය කරන්නක් බවයි ආර්ථික විශ්ලේෂකයන් පෙන්වා දෙන්නේ. ජපන් යෙන් මුදල් ඒකකය නිරන්තරයෙන් ස්ථාවරව පැවතීම නිසා ආයෝජකයන්ගේ විශ්වාසය දිනා ගැනීමට දීර්ඝ කාලයක් පුරා සමත්වුනා. ඇමෙරිකා එක්සත් ජනපදයේ සහ ජපානයේ පොලී අනුපාතික අතර ඇතිවී තිබෙන විශාල පරතරයේ ප්‍රථිපලයක් ලෙසින් යෙන් මුදල් ඒකකයේ වටිනාකමද අඩුවුණා.       ", "URL": "https://www.itnnews.lk/2023/10/05/442845/", "Category": "ජාත්‍යන්තර පුවත්", "Parent URL": null}