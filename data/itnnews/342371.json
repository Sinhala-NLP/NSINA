{"Source": "ITN news", "Timestamp": "ජූනි 12, 2021 18:18", "Headline": "ඉවත් වූ රාජ්‍ය නිලධාරීන් යළි එන්නත්කරණ වැඩසටහනට එක්වෙයි", "News Content": "කොරෝනා එන්නත් පළමු මාත්‍රාව ලබාදීමේදී සහයෝගය දැක්වීමට රාජ්‍ය නිලධාරීන් එකඟවී තිබෙනවා. ඒ සෞඛ්‍ය අමාත්‍යවරිය සමග සෞඛ්‍ය අමාත්‍යංශයේදී අද පැවති සාකච්ඡාවකදීයි. කොවිඩ් වසංගතය හමුවේ ඉදිරිපෙල සේවා ඉටු කරන රාජ්‍ය සේවකයන්හට ප්‍රමුඛතාව ලබාදීමටද මෙහිදී සෞඛ්‍ය අමාත්‍යවරිය මෙහිදී එකග වුණා. එන්නත්කරණ වැඩපිළිවෙලින් ඉවත්ව සිටි කොළඹ දිස්ත්‍රික්කයේ ප්‍රාදේශීය ලේකම්වරුන් සහකාර ලේකම්වරුන් ග්‍රාමනිලධාරීන් සහ සංවර්ධන නිළධාරීන් සෞඛ්‍ය අමාත්‍යවරිය සමග අද පෙරවරුවේ මෙම සාකච්ඡාව පැවැත්වුවා. බස්නාහිර පළාත් ආණ්ඩුකාරි මාර්ෂල් ඔෆ්ද එයාර් පෝස් රොෂාන් ගුණතිලක,  කොළඹ දිස්ත්‍රික් සංවර්ධන කමිටු සභාපති පාර්ලිමේන්තු මන්ත්‍රී මේජර් ප්‍රදීප් උදුගොඩ කොළඹ දිස්ත්‍රික් ලේකම් ප්‍රදීප් යසරත්න යන මහත්වරුන් ඇතුලු පිරිසක්ද මෙම අවස්ථාවට එක්වුණා.     ", "URL": "https://www.itnnews.lk/2023/10/05/342371/", "Category": "දේශීය පුවත්", "Parent URL": null}