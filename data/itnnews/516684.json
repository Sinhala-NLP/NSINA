{"Source": "ITN news", "Timestamp": "සැප්තැම්බර් 18, 2023 12:03", "Headline": "පෞද්ගලික බස් රථවල සිදුවන වැරදි සම්බන්ධයෙන් දැනුවත් කිරීමට දුරකතන අංකයක්", "News Content": "පෞද්ගලික බස් රථවල සිදුවන වැරදි සම්බන්ධයෙන් දැනුවත් කිරීමට දුරකතන අංකයක් හඳුන්වාදීම අද (18) සිදුකෙරුණා. බස්නාහිර පළාත් පෞද්ගලික බස් රථ සේවකයින් වැරදි සිදුකළහොත් දැඩි දඩුවම් ලබාදෙන බවයි බස්නාහිර පළාත් මාර්ගස්ථ මගී ප්‍රවාහන අධිකාරිය සදහන් කළේ. පෞද්ගලික බස් රථ සේවකයින් සිදුකරන වැරදි සම්බන්ධයෙන් අද හදුන්වාදුන් අංක ඔස්සේ බස්නාහිර පළාත් මාර්ගස්ථ මගී ප්‍රවාහන අධිකාරිය දැනුවත් කළ හැකියි. ඒ අනුව එම අංක සහිත ස්ටිකර් බස් රථවල ප්‍රදර්ශනය ආරම්භ කෙරුණේ එම අධිකාරියේ සභාපති ප්‍රසන්න සංජීව මහතාගේ ප්‍රධානත්වයෙන්.     ", "URL": "https://www.itnnews.lk/2023/10/05/516684/", "Category": "දේශීය පුවත්", "Parent URL": null}