{"Source": "ITN news", "Timestamp": "ජූලි 20, 2021 11:58", "Headline": "නිරෝධායන මධ්‍යස්ථානයක සිටි කාන්තාවක් ව්‍යාජ ලේඛන සමඟ අත්අඩංගුවට", "News Content": "වේයන්ගොඩ නිරෝධායන මධ්‍යස්ථානයේ රඳවා සිටින කාන්තාවක් ව්‍යාජ ලේඛන සමඟ අත්අඩංගුවට ගෙන තිබෙනවා. විදේශගතව සිට මෙරටට පැමිණෙන ශ්‍රී ලාංකික කාන්තාවන් සඳහා වන මෙම නිරෝධායන මධ්‍යස්ථානයේ දී අදාළ කාන්තාව අත්අඩංගුවට ගෙන ඇත්තේ එහි බලධාරීන් වේයන්ගොඩ පොලිසියට කළ දැනුම් දීමකට අනුවයි. මැය ව්‍යාජ නමකින් විදේශගතව ඇති අතර ව්‍යාජ හැදුනුම්පතක් සහ ව්‍යාජ ගමන් බලපත්‍රයක්ද ඒ සඳහා උපයෝගී කර තිබෙනවා. 2001 වසරේ උපත ලැබූ මෙම කාන්තාව 1983 වසරේ ඉපදුණු තැනැත්තියක් ලෙසයි මෙම ව්‍යාජ ලේඛන සකස් කර ඇත්තේ. ඇය මුලතිව් ප්‍රදේශයේ පදිංචිකාරියක්. මෙම තැනැත්තිය නිරෝධායන මධ්‍යස්ථානයේ සිටි අයගේ තොරතුරු ලබා ගැනීම හේතුවෙනුයි ඇය ගැන සැක මතුව තිබෙන්නේ. සැකකාරිය අත්තනගල්ල මහේස්ත්‍රාත් අධිකරණයට ඉදිරිපත් කිරීමට නියමිතයි. ", "URL": "https://www.itnnews.lk/2023/10/05/350567/", "Category": "දේශීය පුවත්", "Parent URL": null}