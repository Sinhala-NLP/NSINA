{"Source": "ITN news", "Timestamp": "ஆகஸ்ட் 2, 2021 15:45", "Headline": "அதிபர் ஆசிரியர் பிரச்சினையை தீர்ப்பதற்கான யோசனை இன்று மாலை அமைச்சரவை கூட்டத்தில்..", "News Content": "அதிபர் ஆசிரியர் பிரச்சினையை தீர்ப்பதற்கான யோசனை இன்று மாலை கூடும் அமைச்சரவை கூட்டத்தில் கவனத்தில் கொள்ளப்படுமென அமைச்சர் பேராசிரியர் ஜீஎல் பீரிஸ் தெரிவித்தார். ஸ்ரீ லங்கா பொதுஜன பெரமுன காரியாலயத்தில் இன்று இடம்பெற்ற ஊடக சந்திப்பிலேயே அவர் இதனை குறிப்பிட்டார். இதேவேளை அரச ஊழியர்களுக்காக வெளியிடப்பட்ட சுற்றுநிருபத்திற்கு அமைய பாடசாலை கல்வி சார் மற்றும் கல்வி சாரா ஊழியர்கள் இன்றைய தினம் முதல் பணிக்கு திரும்பவேண்டுமென கல்விஅமைச்சின் செயலாளர் பேராசிரியர் கபில பெரேரா கடிதம் ஒன்றை அனுப்பியுள்ளார். சகல மாகாண வலய மற்றும் பிரதேச கல்வி சார் அதிகாரிகள் அதிபர்கள், ஆசிரியர்கள் மற்றும் கல்வி சாரா ஊழியர்கள் அரச சேவைக்காக வெளியிடப்பட்டுள்ள சுற்று நிருபத்திற்கு அமைய செயல்பட வேண்டுமென கல்வி அமைச்சின் செயலாளர் அறிவுறுத்தியுள்ளார். எவ்வாறெனினும் குறித்த அறிவித்தலை தாம் ஏற்றுக் கொள்ள போவதில்லையென இலங்கை ஆசிரியர் சங்க செயலாளர் ஜோசப் ஸ்டாலின் இன்று இடம்பெற்ற ஊடக சந்திப்பில் தெரிவித்தார். ", "URL": "https://www.itnnews.lk/2023/10/05/353803/", "Category": "Breaking News,அண்மைய செய்திகள்,தேசிய செய்திகள்", "Parent URL": null}