{"Source": "ITN news", "Timestamp": "செப்டம்பர் 17, 2021 11:01", "Headline": "இத்தாலியில் கொவிட் தடுப்பூசியை பெற்றவர்களுக்கு விசேட அடையாள அட்டை..", "News Content": "இத்தாலியில் கொவிட் தடுப்பூசியை பெற்றவர்களுக்கு விசேட அடையாள அட்டையை விநியோகிக்க தீர்மானிக்கப்பட்டுள்ளது. அனைத்து ஊழியர்களும் குறித்த அடையாள அட்டையை வைத்திருக்க வேண்டுமென இத்தாலி அரசாங்கம் அறிவித்துள்ளது. அடையாள அட்டையில் கொவிட் தடுப்பூசி தொடர்பான விபரங்களும், தொற்று பரிசோதனை மற்றும் தொற்றுக்கு உள்ளானமை குறித்தான தரவுகளும் உள்ளடக்கப்பட்டுள்ளன. ஐரோப்பிய நாடொன்றில் கொவிட் தடுப்பூசி அடையாள அட்டை அறிமுகப்படுத்தப்பட்ட முதல் சந்தர்ப்பமாக இது அமைந்துள்ளது. இதேவேளை தடுப்பூசி பெற்றதை உறுதிப்படுத்துவதற்கான அடையாள அட்டை இல்லாதவர்கள் பணியில் இருந்து இடைநிறுத்தப்படுவார்களெனவும் எச்சரிக்கை விடுக்கப்பட்டுள்ளது. அத்துடன் அவர்களுக்கான ஊதியமும் சில நாட்களுக்கு இடைநிறுத்தப்படுமென அறிவிக்கப்பட்டுள்ளது. எதிர்வரும் ஒக்டோபர் மாதம் 15ம் திகதி முதல் கொவிட் தடுப்பூசி அடையாள அட்டை பயன்பாடு அமுலுக்குவருமென இத்தாலி அரசாங்கம் தெரிவித்துள்ளது. ", "URL": "https://www.itnnews.lk/2023/10/05/363064/", "Category": "Breaking News,சர்வதேச செய்திகள்", "Parent URL": null}