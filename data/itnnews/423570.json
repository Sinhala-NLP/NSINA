{"Source": "ITN news", "Timestamp": "ජූලි 16, 2022 13:49", "Headline": "ගාලුමුවදොර අරගලයට අදට දින 99 යි", "News Content": "ගාලුමුවදොර අරගලය අද 99 වන දිනටත් ක්‍රියාත්මකයි. ගෝඨාභය රාජපක්ෂ මහතා ජනාධිපති ධූරයෙන් ඉවත්වීම සම්බන්ධයෙන් සතුට ප්‍රකාශ කරමින් ගාලුමුවදොර අරගල භූමියේ ඊයේ රාත්‍රියේ සංගීත සංදර්ශනයක්ද පැවැත්වුණා. තරුණ තරුණියන් පිරිසක් ගීත ගායනා කරමින් මෙම අවස්ථාවට එක්වුණා. අරලියගහ මන්දිරයේ සිදු වූ විනාශයන් පිළිබද ස්ථානීය පරීක්ෂණයක් සිදු කිරීම සදහා කොල්ලුපිටිය පොලිසියේ අපරාධ පරීක්ෂණ ඒකකයේ නිලධාරීන් එම ස්ථානයට පැමිණියා. කෙසේ වුවද මෙම පරීක්ෂණ කටයුතු සිදු කරන ආකාරය පිළිබද වාර්තා කිරීමට මාධ්‍යයට අවසර හිමි වුයේ නැහැ. අරලියගහ මන්දිරය ඉදිරිපිට අරගලකරුවන් ක්‍රියාත්මක කරන නෝ ඩීල් ගම තවදුරටත් ක්‍රියාත්මකයි. එහි මාරාන්තික උපවාසයක්ද ක්‍රියාත්මක වනවා. බදුල්ල විනිවිද සහෘද මිතුරු හවුල සංවිධාන කළ අරගලයට ජවය දෙන සෞන්දර්යාත්මක ගීත සැදෑව බදුල්ල නගර මධ්‍යයේදී පැවැත්වුණා. විශාරද සරත් පීරිස් ඇතුළු පිරිසක් මෙම අවස්ථාවට එක්ව සිටියා. ", "URL": "https://www.itnnews.lk/2023/10/05/423570/", "Category": "දේශීය පුවත්", "Parent URL": null}