{"Source": "ITN news", "Timestamp": "මැයි 26, 2022 14:49", "Headline": "ඉම්රාන් ඛාන් නව රජයට අනතුරු ඇඟවයි", "News Content": "දින 6 ඇතුළත නව මැතිවරණයක් කැඳවන ලෙස පාකිස්ථාන හිටපු අග්‍රාමාත්‍ය ඉම්රාන් ඛාන් නව රජයට අනතුරු ඇඟවීමක් සිදු කර තිබෙනවා. පාකිස්ථානයේ ඉස්ලාමාබාද් අගනුවර අද පැවති රැළියකට එක්වෙමින් ඔහු මේ බව සඳහන් කළා. එසේ සිදු නොකළහොත් මිලියන ගණනක් වු තම පාක්ෂිකයින් සමඟ ඉස්ලාමාබාද් අගනුවර වටලන බවයි ඔහු සඳහන් කළේ. අද පැවැති රැළිය හේතුවෙන් පාකිස්ථාන රජය හමුදා ආරක්ෂාව යෙදවීමටද කටයුතු කර තිබෙනවා. පවතින රජයට විරෝධය පළ කරමින් මේ වනවිටත් ප්‍රදේශ රැසක උද්ඝෝෂණ ක්‍රියාත්මකයි. විරෝධතාකරුවන් හා පොලිසිය අතර සිදු වු ගැටුම්වලින් පුද්ගලයින් 5 දෙනෙකු ජිවිතක්ෂයට පත්ව තිබෙනවා.         ", "URL": "https://www.itnnews.lk/2023/10/05/413325/", "Category": "Breaking News,ජාත්‍යන්තර පුවත්", "Parent URL": null}