{"Source": "ITN news", "Timestamp": "ජූලි 1, 2023 10:05", "Headline": "ඕෂන්ග්‍රේට් නැවතත් ටයිටැනික් නෞකාවේ සුන්බුන් නැරඹීම සඳහා ප්‍රචාර සිදුකරයි", "News Content": "අනතුරට ලක්වූ ටයිටන් සබ්මැරිනය මෙහෙය වූ ඕෂන්ග්‍රේට් සමාගම ටයිටැනික් නෞකාවේ සුන්බුන් නැරඹීම සඳහා සංචාරයන් පිළිබඳ ප්‍රචාර සිදු කරමින් සිටින බව විදෙස් මාධ්‍ය වාර්තා කරනවා. සුන්බුන් නැරඹීමට ගිය ඕෂන්ග්‍රේට් සමාගමේ ටයිටන් සබ්මැරීනය අනතුරට ලක්වී  මේ වන විට දින 10ක් පමණ ගතව තිබෙනවා. සබ්මැරිනයේ සුන්බුන් හා මිනිස් සිරුරුවල අවශේෂ කොටස් අත්ලාන්තික් සාගර පතුලේ තිබී සොයා ගැනුණා. එවන් වටපිටාවක් තුළයි ඕෂන්ග්‍රේට් සමාගම ලබන වසරේ ජුනි 12 වනදා සිට ජුනි 20 වනදා දක්වාත් ජුනි 21 වනදා සිට 29 වනදා දක්වාත් සංචාරකයින් ගෙන යාම සඳහා ඔවුන්ගේ වෙබ් අඩවියේ ප්‍රචාරය කර ඇත්තේ. එය විදෙස් මාධ්‍ය වාර්තා කර තිබුණා. සංචාරය සඳහා අවශ්‍ය පුහුණුවද සැළසුම් කර ඇති බවයි එහි දැක්වුණේ.     ", "URL": "https://www.itnnews.lk/2023/10/05/496369/", "Category": "Breaking News,ජාත්‍යන්තර පුවත්", "Parent URL": null}