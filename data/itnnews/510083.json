{"Source": "ITN news", "Timestamp": "අගෝස්තු 22, 2023 15:46", "Headline": "බිළිඳුන් හත් දෙනෙකු ඝාතනය කළ හෙදියකට ලැබුණු දඬුවම", "News Content": "අලුත ඉපදුණු බිළිඳුන් හත් දෙනෙකු ඝාතනය කළ බ්‍රිතාන්‍යයේ ලූසි ලෙට්බි නැමැති හෙදියට ජීවිතාන්තය දක්වා සිරදඬුවම් නියම කර තිබෙනවා. මෑත ඉතිහාසයේ මෙතරම් දරුවන් සංඛ්‍යාවක් ඝාතනය කළ ප්‍රථම පුද්ගලයා ලෙසයි ඇය හැදින්වෙන්නේ. 33 හැවිරිදි ලූසි තීන්දුව ප්‍රකාශයට පත් කරන අවස්ථාවේ අධිකරණය ඉදිරියේ පෙනී සිටිම ප්‍රතික්ෂේප කර තිබෙනවා. එම ඝාතන 7ට අමතරව ඇය භාරයේ ප්‍රතිකාර ලැබූ තවත් බිළිඳුන් 6 දෙනෙකු ඝාතනය කිරීමට උත්සහ කර ඇති බව ද සඳහන්. ඇයට යළි කිසිදු දිනක නිදහස හිමි නොවනු ඇති බවටයි විශ්ලේෂකයින් අනාවැකි පළ කරන්නේ. සිදුකළ ඝාතනයන්ට ඇයගේ කිසිදු වගකීමක් නොමැති බව නඩු විභාගය අතරතුර දී ලූසි සඳහන් කර තිබෙනවා. 2015 වසරේ ජුනි මාසයේ සිට 2016 වසරේ ජුනි මාසය දක්වා කාලය අතරතුරදීයි ඇය මෙම ඝාතන සිදුකර ඇත්තේ. ", "URL": "https://www.itnnews.lk/2023/10/05/510083/", "Category": "ජාත්‍යන්තර පුවත්", "Parent URL": null}