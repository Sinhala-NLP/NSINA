{"Source": "ITN news", "Timestamp": "අප්‍රේල් 18, 2021 10:45", "Headline": "වික්ටෝරියා ජලාශයේ නැරඹුම් මධ්‍යස්ථානය තාවකාලිකව වසා දැමේ", "News Content": "වික්ටෝරියා ජලාශයේ නැරඹුම් මධ්‍යස්ථානය තාවකාලිකව වසා ඇති බැවින් එය නැරඹීමට පැමිණීමෙන් වළකින ලෙස ජනතාවගෙන් ඉල්ලීමක් කෙරෙනවා. අලුත් අවුරුදු නිවාඩුවත් සමඟ වික්ටෝරියා ජලාශය නැරඹීමට අතිවිශාල පිරිසක් පැමිණෙමින් සිටිනවා. පවතින කොරෝනා තත්ත්වය හමුවේ විශාල වශයෙන් පිරිස් එක්රැස්වීමත් සමඟ ඔවුන් පාලනය කිරීමට ආරක්‍ෂක අංශවලට දැඩි පරිශ්‍රමයක් දැරීමට සිදුව තිබෙනවා. වික්ටෝරියා ජලාශ වේල්ලේ නඩත්තු කටයුතු භාර ඉංජිනේරු සාලිය රත්නායක මහතා පවසන්නේ ඒ හේතුවෙන් නැරඹුම් මධ්‍යස්ථානය තාවකාලිකව වසා ඇති බවයි.         ", "URL": "https://www.itnnews.lk/2023/10/05/332110/", "Category": "Breaking News,දේශීය පුවත්", "Parent URL": null}