{"Source": "ITN news", "Timestamp": "පෙබරවාරි 23, 2023 14:00", "Headline": "ධනුෂ්ක ගුණතිලකගේ ඇප කොන්දේසි ලිහිල් කෙරේ", "News Content": "ධනුෂ්ක ගුණතිලකගේ ඇප කොන්දේසි ලිහිල් කිරීමට  සිඩ්නි අධිකරණය නියෝග කර තිබෙනවා. ඒ ඉදිරිපත් වූ මෝසම සළකා බැලීමෙන් අනතුරුවයි. ඕස්ට්‍රේලියා ජාතික කාන්තාවක් අපයෝජනයට ලක් කළ බවට චෝදනා එල්ල වී සිටින ශ්‍රී ලංකා ක්‍රිකට් ක්‍රීඩක ධනුෂ්ක ගුණතිලකට වට්ස්ඇප් පණිවුඩ සේවාව භාවිත කිරිමට හා රාත්‍රි කාලයේදී නිවසින් බැහැරට යාමට අවස්ථාව ලබාදීමට සිඩ්නි හි ඩවුනින් අධිකරණය නියෝග කර තිබෙනවා. ඒ ඇප කොන්දේසි ලිහිල් කරන ලෙසට ධනුෂ්ක ගුණතිලක අද දිනයේ ඉදිරිපත් කළ මෝසම සළකා බැලීමෙන් අනතුරුවයි. 31 හැවිරිදි ධනුෂ්ක ගුණතිලකට එරෙහිව ලිංගික අතවර කිරීමේ සිද්ධිය සම්බන්ධයෙන් චෝදනා 4 ක් ගොනු කර තිබෙනවා. ජංගම දුරකතන යෙදවුමක් මාර්ගෙයෙන් හදුනා ගත් ඕස්ට්‍රේලියා ජාතික කාන්තාවක් සමග ලිංගිකව හැසිරී ඇය අපයෝජනයට ලක් කළ බවටයි ඔහුට චෝදනා එල්ල වි ඇත්තේ. කෙසේ වෙතත් ඔහු මෙතෙක් වරද පිළිගෙන නැහැ. අත්අඩංගුවට ගැනීමෙන් පසු ධනුෂ්ක ගුණතිලකට අදාළ ජංගම දුරකතන යෙදවුම හා අනෙකුත් පණිවුඩ යෙදුම් භාවිතය තහනම් කර තිබුණා. පසුගියදා පැවති පන්දුවාර විස්සයි විස්ස ලෝක කුසලාන ක්‍රිකට් තරගාවලියට සහභාගි වීම සදහායි  ධනුෂ්ක ගුනතිලක ඕස්ට්‍රේලියාවටපැමිණතිබුණේ. මිළග නඩු වාරය ලබන අප්‍රෙල් මාසයේදී පැවැත්වෙනවා.     ", "URL": "https://www.itnnews.lk/2023/10/05/462749/", "Category": "ක්‍රිකට්,ක්‍රීඩා,දේශීය පුවත්", "Parent URL": null}