{"Source": "ITN news", "Timestamp": "டிசம்பர் 13, 2022 13:51", "Headline": "அவுஸ்திரேலியாவில் இடம்பெற்ற துப்பாக்கிச்சூட்டு சம்பவத்தில் அறுவர் பலி..", "News Content": "அவுஸ்திரேலியாவின் குயின்ஸ்லாந்து பகுதியில் இ;டம்பெற்ற துப்பாக்கிச்சூட்டு சம்பத்தில் ஆறு பேர் உயிரிழந்துள்ளனர். அதில் இரு பொலிஸ் அதிகாரிகள் உள்ளடங்குவதாக அந்நாட்டு செய்திகள் தெரிவிக்கின்றன. கடந்த சில மாதங்களுக்கு முன்னர் காணாமல்போன நபர் ஒருவர் பண்ணை வீட்டில் இருப்பதாக கிடைக்கப்பெற்ற தகவலுக்கமைய பொலிஸார் குறித்த பகுதிக்கு விரைந்தனர். அதன்போது குறித்த வீட்டிலிருந்த 3 பேர் கொண்ட குழுவினர் பொலிஸார் மீது தாக்குதல் நடத்தினர். இதில் இரு பொலிஸ் அதிகாரிகள் உயிரிழந்ததோடு, அருகிலுள்ள வீட்டில் வசித்து வந்த நபர் ஒருவரும் உயிரிழந்துள்ளார். இதனையடுத்து பொலிஸ் அதிகாரிகள் குவிக்கப்பட்டு இரு தரப்பிற்கு இடையில் துப்பாக்கிச்சமர் இடம்பெற்றது. இதில் துப்பாக்கி பிரயோகத்தை மேற்கொண்ட மூவரும் உயிரிழந்தனர். துப்பாக்கி சூடு நடத்தப்பட்டமைக்கான காரணம் கண்டறியப்படவில்லை. சம்பவம் தொடர்பில் அவுஸ்திரேலியா பொலிஸார் விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/450151/", "Category": "Breaking News,சர்வதேச செய்திகள்", "Parent URL": null}