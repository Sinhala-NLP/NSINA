{"Source": "ITN news", "Timestamp": "මැයි 23, 2021 16:50", "Headline": "වැසි තත්ත්වය වර්ධනය වීමත් සමඟ ගංවතුර ඇතුලු ආපදා තත්ත්වයන්ට මුහුණ දීමට වැඩපිළිවෙළක්", "News Content": "නිරිත දිග මෝසම් වැසි තත්ත්වය වර්ධනය වීමත් සමඟ ගංවතුර ඇතුලු දිවයිනේ විවිධ ස්ථානවල ඇති විය හැකි ආපදා තත්ත්වයන්ට මුහුණ දීමට වැඩපිළිවෙළක් සකස් කර තිබෙනවා. ඇති විය හැකි ගංවතුර අවදානමක් සඳහා මුහුණ දීමට සහන කණ්ඩායම් 4 ක් ස්ථානගත කිරීමට නාවික හමුදාව පියවර ගෙන තිබෙනවා. ඒ දකුණු පළාතේ ප්‍රදේශ කිහිපයක් ඉලක්ක කර ගනිමින්. අයහපත් කාලගුණ තත්ත්වය හමුවේ පීඩාවට පත්වන ජනතාවට සහන සැලසීම සඳහා බටහිර නාවික විධානයේදී සහන කණ්ඩායම් 26 ක් ද උතුරු මැද නාවික විධානයේදී සහන කණ්ඩායම් 5 ක් ද වයඹ නාවික විධානයේදී සහන කණ්ඩායම් 18 ක් ද සූදානමින් තබා තිබෙනවා.   ", "URL": "https://www.itnnews.lk/2023/10/05/338742/", "Category": "දේශීය පුවත්", "Parent URL": null}