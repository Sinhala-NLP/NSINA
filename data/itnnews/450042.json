{"Source": "ITN news", "Timestamp": "දෙසැම්බර් 13, 2022 15:22", "Headline": "ඕමාන තානාපති කාර්යාලයේ සේවය කළ ඊ. කුෂාන්ට ඇප", "News Content": "බන්ධනාගාරගත කර සිටි ඕමාන තානාපති කාර්යාලයේ තෙවැනි නිලධාරියා ලෙස කටයුතු කළ ඊ. කුෂාන් මහතා ඇප මත මුදාහැර තිබෙනවා. ඕමානයේ රැකියා සදහා ගිය කාන්තාවන් ලිංගික ජාවාරම්වල යෙදවීම සම්බන්ධයෙන් රක්ෂිත බන්ධනාගාර ගතකර සිටි එරට තානාපති කාර්යාලයේ තුන්වන ලේකම් ඊ කුෂාන් යන අය මුදා හැරුණේ රුපියල් ලක්ෂයක මුදල් ඇප සහ රුපියල් ලක්ෂ 10 බැගින් වූ ශරීර ඇප දෙකක් මතයි. ඔහුට සෑම ඉරිදා දිනකම අපරාධ පරීක්ෂණ දෙපාර්තමේන්තුවට වාර්තා කරන ලෙසත් නියම කළා. අපරාධ පරීක්ෂණ දෙපාර්තමේන්තුව කියාසිටියේ මෙම විමර්ශන මෙහෙයවීම සදහා තම නිලධාරීන් කණ්ඩායමක් සහ විදේශ සේවා නියුක්ති කාර්යාංශයේ නිලධාරීන් පිරිසක් ඕමානයට  ගොස් ඇති බවයි. නඩුව ලබන 24 වනදාට කල්තැබුණා.   ", "URL": "https://www.itnnews.lk/2023/10/05/450042/", "Category": "Breaking News,දේශීය පුවත්", "Parent URL": null}