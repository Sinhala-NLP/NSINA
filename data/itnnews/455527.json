{"Source": "ITN news", "Timestamp": "ජනවාරි 14, 2023 11:28", "Headline": "පසුගිය වසරේ සිදුකළ නාවික මෙහෙයුම්වලදී 486 දෙනෙකු අත්අඩංගුවට", "News Content": "නාවික හමුදාව පසුගිය වසරේ කළ මෙහෙයුම්වලදී මත්ද්‍රව්‍ය , තහනම් භාණ්ඩ මෙන්ම නිතිවිරෝධී කටයුතු සම්බන්ධයෙන් පුද්ගලයන් 486 දෙනෙකු අත්අඩංගුවට ගත්තා. මෙම වසරේද නාවික හමුදාව සිය මෙහෙයුම් දැඩි කර තිබෙනවා. මෙරටින් මත්ද්‍රව්‍ය පිටුදැකීම සඳහා නාවික හමුදාව, පොලීසිය, පොලිස් මත්ද්‍රව්‍ය නාශක කාර්යාංශය, රාජ්‍ය බුද්ධි සේවාව හා පොලිස් විශේෂ කාර්ය බළකාය එක්ව බුද්ධි තොරතුරු හුවමාරු කරගනිමින් මෙහෙයුම් සිදු කරනවා. ඒ අනුව පසුගිය වසරේදී හෙරොයින් කිලෝග්‍රෑම් 1363ක් , ග්‍රෑම් 503ක් නාවික හමුදාව අත්අඩංගුවට ගත්තා. අයිස් කිලෝග්‍රෑම් 148 ග්‍රෑම් 147 ක ප්‍රමාණයක් මෙන්ම හෂීෂ් කිලෝග්‍රෑම් එකයි ග්‍රෑම් 105 ක් නාවික හමුදාව අත්අඩංගුවට ගෙන තිබෙනවා. සොයා ගත් කේරළ ගංජා ප්‍රමාණය කිලෝග්‍රෑම් 5731කට අධිකයි. එමෙන්ම දේශීය ගංජා කිලෝග්‍රෑම් 25 යි ග්‍රෑම් 285 ක් අත්අඩංගුවට ගත්තා. දේශීය ගංජා පැළ 41685ක් නාවික හමුදාව පසුගිය වසරේදී විනාශ කළා. මෙරට ධීවර යාත්‍රා විසිඑකක් සමඟ ශ්‍රී ලාංකික සැකකරුවන් 336 දෙනෙකුද විදෙස් යාත්‍රා තුනක් සමඟ විදෙස් ජාතිකයන් විසිඑක් දෙනෙකුද අත්අඩංගුවට ගැනීමට සමත් වුණා. පසුගිය වසරේදී නාවික හමුදාව නීතිවිරෝධී දේශීය මත්පැන් ලීටර් 373 ක් සමඟ විදෙස් මත්පැන් බෝතල් 182 ක් අත්අඩංගුවට ගෙන තිබෙනවා.   ", "URL": "https://www.itnnews.lk/2023/10/05/455527/", "Category": "දේශීය පුවත්", "Parent URL": null}