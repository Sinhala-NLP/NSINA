{"Source": "ITN news", "Timestamp": "ඔක්තෝබර් 6, 2021 10:28", "Headline": "Pandora මුල්‍ය ගනුදෙනුවල නම් සඳහන් ශ්‍රී ලාංකිකයින් ගැන වහාම පරීක්ෂණයක් පවත්වන්නැයි ජනපතිගෙන් නියෝග", "News Content": "ඉමහත් ආන්දෝලනයට ලක්ව ඇති පැන්ඩෝරා මුල්‍ය ගනුදෙනුවල නම් සදහන් ශ්‍රී ලාංකිකයන් පිළිබද වහාම පරීක්ෂණයක් පවත්වන්නැයි ජනාධිපති ගෝඨාභය රාජපක්ෂ මැතිතුමා අල්ලස් කොමිසමට නියෝග කර තිබෙනවා. ලොව පුරා රාජ්‍ය නායකයන් දේශපාලනඥයන් ඇතුළු තිස්පස් දෙනෙකුගේ හා රටවල් සියයක රාජ්‍ය නිලධාරීන් 300 කට අයත් වත්කම් පිළිබද රහස්‍ය මූල්‍ය තොරතුරු පැන්ඩෝරා පේපර්ස් මගින් හෙළිදරව් කර තිබෙනවා. මෙම හෙළිදරව් කිරීම සදහා මිලියන 12 කට ආසන්න ලිපි ගොනු භාවිත කර ඇති බවයි පැන්ඩෝරා වෙබ් අඩවිය සදහන් කරන්නේ. හිටපු ජනපතිවරුන් කිහිප දෙනෙකු මෙන්ම දැනට බලයේ සිටින රාජ්‍ය නායකයන් සහ ඉන්දීය සුපිරි ක්‍රිකට් ක්‍රීඩක සචින් ටෙන්ඩුල්කාර්, ජෝර්දානයේ අබ්දුල්ලා රජු ඇතුළු පිරිසකගේ වත්කම් පිළිබද තොරතුරු ඊට ඇතුළත්. මේ අතර පැන්ඩෝරා පත්‍රිකාවල ශ්‍රී ලාංකිකයන් කිහිප දෙනෙකුගේ නම් ඇතුළත් බවද සදහන් කෙරුණා. ඒ අනුවයි මෙම ශ්‍රී ලාංකිකයන් පිළිබද වහාම පරික්ෂණයක් පවත්වන ලෙස ජනාධිපතිතුමා නියෝග කර ඇත්තේ. මේ පිළිබදව නිවේදනය කරන ජනාධිපති මාධ්‍ය ප්‍රකාශක කිංස්ලි රත්නායක මහතා.       ", "URL": "https://www.itnnews.lk/2023/10/05/367214/", "Category": "දේශීය පුවත්", "Parent URL": null}