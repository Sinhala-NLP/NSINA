{"Source": "ITN news", "Timestamp": "නොවැම්බර් 18, 2022 20:01", "Headline": "සිසුවෙකුට පහර දුන් බව කියන ගුරුවරයා ඇප මත මුදා හැරේ", "News Content": "පාදුක්ක ප්‍රදේශයේ පාසලක දරුවකුට ගුරුවරයෙකු පහර දුන් බව කියන සිද්ධියක් සම්බන්ධයෙන් අදාළ ගුරුවරයා ඇප මත මුදා හැරීමට අධිකරණය ක්‍රියා කළා. 10 වන වසරේ ඉගෙනුම ලබන මෙම ශිෂ්‍යයා බුද්ධ ධර්මය පොත පාසලට රැගෙනවිත් නැති බැවින් අදාළ ගුරුවරයා පහර දුන් බවටයි චෝදනා එල්ල වන්නේ. සිද්ධියත් සමග ශිෂ්‍යයා රෝහල් ගත කර වෛද්‍ය පරික්ෂණයකට යොමු කෙරුණා. මෙම දරුවා රෝගාබාධ කිහිපයකින් පෙලෙන බවයි ශිෂ්‍යාගේ මව   ප්‍රකාශ කරන්නේ. සිද්ධිය සම්බන්ධයෙන් අදාළ ගුරුවරයා හෝමාගම මහේස්ත්‍රාත් අධිකරණයට ඉදිරිපත් කිරීමෙන් පසු රුපියල් ලක්ෂ දෙකක ශරීර ඇප මත මුදා හැර තිබෙනවා. සිද්ධිය සමත මණ්ඩලයට යොමු කර ඇති බවයි පාදුක්ක පොලීසිය සදහන් කරන්නේ. කෙසේ වුවද මෙම චෝදනා සම්බන්ධයෙන් පාසලෙන් කරුණු විමසීමට අප වාර්තාකරු උත්සාහ කළ ද මේ පිළිබද කිසිදු අදහසක් ප්‍රකාශ නොකරන්නැයි කලාප කාර්යාලයෙන් තමන්ට දැනුම් දී ඇතැයි පාසලේ විදුහල්පතිවරයා කියා සිටියා.   ", "URL": "https://www.itnnews.lk/2023/10/05/446473/", "Category": "දේශීය පුවත්", "Parent URL": null}