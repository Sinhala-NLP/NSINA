{"Source": "ITN news", "Timestamp": "සැප්තැම්බර් 2, 2021 11:54", "Headline": "දිවයිනේ සියලු ආර්ථික මධ්‍යස්ථාන තොග වෙළෙඳාම සඳහා අද දිනයේත් විවෘතයි", "News Content": "දිවයිනේ සියලු ආර්ථික මධ්‍යස්ථාන තොග වෙළෙඳාම සඳහා අද දිනයේද විවෘතව පවතිනවා. දඹුල්ල විශේෂිත ආර්ථික මධ්‍යස්ථානයට විශාල වශයෙන් එළවළු තොග ලැබී තිබුණ ද වෙළෙඳුන්ගේ අඩුවක් දක්නට ලැබෙණ බවයි එහි කළමනාකාරීත්වය පවසන්නේ. කැප්පෙටිපොළ විශේෂ ආර්ථික මධ්‍යස්ථානයට ද වැඩි වශයෙන් එළවළු තොග ලැබී තිබුණා. එළවළු මිල සාමාන්‍ය මට්ටමක පවතින බවයි වෙළෙඳුන් සඳහන් කළේ. නාරහේන්පිට හා බෝකුන්දර ආර්ථික මධ්‍යස්ථානවලට ද ප්‍රමාණවත් එළවළු තොග ලැබී තිබුණ අතර මිලදී ගැනීම සඳහා ජංගම වෙළෙඳුන් වැඩි වශයෙන් පැමිණ සිටි අයුරු දැකගත හැකිවූ බව අප වාර්තාකරුවන් ප්‍රකාශ කළා. නිසි සෞඛ්‍ය ක්‍රමවේද අනුගමනය කරමින් වෙළෙඳ‌ කටයුතු සිදු කරගෙන යාමටයි පියවර ගෙන තිබුණේ.   ", "URL": "https://www.itnnews.lk/2023/10/05/359803/", "Category": "දේශීය පුවත්", "Parent URL": null}