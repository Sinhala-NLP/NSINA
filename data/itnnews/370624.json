{"Source": "ITN news", "Timestamp": "ඔක්තෝබර් 20, 2021 18:41", "Headline": "ලොව හොදම ශිෂ්‍ය චිත්‍රපටයට හිමි සම්මානය දිනාගත් හසන්ත මව්බිමට", "News Content": "හත්වන සකර්යා කෙටි චිත්‍රපට උළෙලේදි ලොව හොදම ශිෂ්‍ය චිත්‍රපටයට හිමි සම්මානය දිනාගත් තරුණ සිනමා නිර්මාණකරු හසන්ත දිසානායක ඒ සම්මානයත් සමගින් මව්බිමට පැමිණියා. තුර්කි සංචාරක සහ  සංස්කෘතික අමාත්‍යාංශය මෙන්ම එරට සකර්යා විශ්වවිද්‍යාලය සමග එක්වයි කෙටි චිත්‍රපට උළෙල සංවිධාන කළේ. රටවල් 193 ක ශිෂ්‍ය තරගකරුවන් නිර්මාණ 7000 කට වැඩි සංඛ්‍යාවක් මෙයට ඉදිරිපත් කර තිබුණා. හසන්ත දිසානායක මෙම තරගයට ඉදිරිපත් කළ මට්න් නැමැති චිත්‍රපටය විනාඩි 12 ක විකාශන කාලයකින් යුක්තයි. සම්මානය ද සමගින් කටුනායක බණ්ඩාරනායක ජාත්‍යන්තර ගුවන්තොටුපලින් දිවයිනට පැමිණි අවස්ථාවේ ඔහු  පිළිගැනීම සදහා ස්වාධීන රූපවාහිනී මාධ්‍ය ජාලයේ සභාපති සුදත් රෝහණ මහතා ඇතුළු කලාකරුවන්, හසන්ත දිසානායක අධ්‍යාපනය ලැබූ කැලණිය විශ්වවිද්‍යාලයේ ආචාර්යවරුන්  සහෝදර ශිෂ්‍යයින් ඇතුළු පිරිසක් එක් වුණා. ", "URL": "https://www.itnnews.lk/2023/10/05/370624/", "Category": "Breaking News,දේශීය සිනමා,රස බර", "Parent URL": null}