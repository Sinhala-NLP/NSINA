{"Source": "ITN news", "Timestamp": "පෙබරවාරි 26, 2022 17:02", "Headline": "රුසියා විශේෂ බලකායට අයත් ගුවන් යානා 2ක් යුක්රේනය බිම හෙළයි", "News Content": "යුක්රේනයේ කිව් අගනුවර ඉලක්ක කර ගනිමින් රුසියා විශේෂ බලකායට අයත් හමුදා කණ්ඩායම් දෙකක් රැගෙන පැමිණී බවට සැකකෙරෙන ගුවන් යානා දෙකක් යුක්රේන ගුවන් යානා නාශක ප්‍රහාරවලින් බිම හෙලූ බව යුක්රේන රජය පවසනවා. එම ගුවන් යානා දෙක තුළ රුසියානු සෙබලුන් 300 දෙනෙකු පමණ සිටින්නට ඇති බව ඔවුන් සදහන් කරනවා. කෙසේවෙතත් මෙම වාර්තාවන් පිළිබද රුසියාව මෙතෙක් කිසිදු නිල ප්‍රකාශයක් නිකුත් කර නොමැති බවයි විදෙස් මාධ්‍ය වාර්තා කරන්නේ. මේ වන විටත් යුක්රේනයේ කිව් නගර මධ්‍යයේ ස්ථාන කිහිපයක දැවැන්ත පිපිරුම් වාර්තා වන අතර කාලතුවක්කු හඩ සැතපුම් ගණනාවකට අසන්නට ලැබුණු බව විදෙස් මාධ්‍ය වාර්තා කරනවා. එමෙන්ම අවට නගර කිහිපයක්ම ප්‍රහාරයන්ට ලක්වන බවයි වැඩිදුරටත් සදහන් වන්නේ. කිව් නගරයට විදුලිය සැපයෙන බලාගාරය ද රුසියානු හමුදා ඉලක්කයක් වී ඇති අතර නගරයේ වීදිවල ගිනිදැල්වෙන වාහන රැසක් ද දක්නට ලැබෙනවා.         ", "URL": "https://www.itnnews.lk/2023/10/05/398019/", "Category": "ජාත්‍යන්තර පුවත්", "Parent URL": null}