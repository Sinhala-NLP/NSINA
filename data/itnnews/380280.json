{"Source": "ITN news", "Timestamp": "டிசம்பர் 3, 2021 13:04", "Headline": "அமெரிக்க முன்னாள் ஜனாதிபதி ட்ரம்பின் புகலிடக்கோரிக்கையாளர்கள் கொள்கை மீண்டும் அமுலுக்கு..", "News Content": "புகலிடக்கோரிக்கையாளர்கள் தொடர்பாக அமெரிக்க முன்னாள் ஜனாதிபதி டொனால்ட் ட்ரம்பின் கொள்கையை மீள அமுல்ப்படுத்த தற்போதைய ஜனாதிபதி ஜோ பைடன் தீர்மானித்துள்ளார். இதற்கமைய புகலிடம் கோரி அமெரிக்காவிற்குள் வருகை தருபவர்கள் மெக்சிகோவிலேயே காத்திருக்கவேண்டிய நிலை ஏற்படுமென சர்வதேச செய்திகள் தெரிவிக்கின்றன. அவர்களது கோரிக்கைகள் செயற்படுத்தப்படும் வரை மெக்சிகோவில் தங்கியிருக்க வேண்டிய கட்டாயம் ஏற்பட்டுள்ளது. குறித்த கொள்கையை மீள நடைமுறைப்படுத்தியமை தொடர்பில் அமெரிக்க ஜனாதிபதி ஜோ பைடன் மீது விமர்சனங்கள் முன்வைக்கப்பட்டுள்ளன. ", "URL": "https://www.itnnews.lk/2023/10/05/380280/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}