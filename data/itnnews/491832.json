{"Source": "ITN news", "Timestamp": "ජූනි 14, 2023 10:38", "Headline": "හෙරොයින් සමඟ අඹ මූණා අත්අඩංගුවට", "News Content": "මත්ද්‍රව්‍ය ජාවාරම්කරුවකු හා අපරාධකරුවන් වන කුඩු සළිදු හා එගොඩ උයනේ තරංග යන දෙදෙනාගේ ගෝලයකු වන අඹ මූණා නැමැත්තා සැඟව සිටියදී පොලිස් විශේෂ කාර්ය බලකාය අත්අඩංගුවට ගත්තා. විශේෂ කාර්ය බලකා මූලස්ථානයේ විශේෂ වැටලීම් ඒකකයට ලැබුණු තොරතුරකට අනුව මොරටුවැල්ල මොරටුව ප්‍රදේශයේදී සැකකරු අත්අඩංගුවට ගෙන ඇත්තේ. මහාපරිමාන මත්ද්‍රව්‍ය ජාවාරම්කරුවකු මෙන්ම සංවිධානාත්මක අපරාධකරුවකු වන කුඩු සළිදු නැමැත්තාගේ මෙන්ම දැනට විදේශ ගතව සිටින මහාපරිමාන මත්ද්‍රව්‍ය ජාවාරම්කරුවකු වන එගොඩ උයනේ තරංග යන අයගේ ගෝලයකු ලෙසටයි මොහු සැලකෙන්නේ. මත්ද්‍රව්‍ය ජාවාරම්කරුවකු වන මෙම සැකකරු වයස අවූරුදු 32 ක පුද්ගලයෙකු. ඔහු ළඟ තිබී හෙරොයින් ග්‍රෑම් 15යි මිලිග්‍රෑම් 200 ක් ද සොයා ගැනුණා.   ", "URL": "https://www.itnnews.lk/2023/10/05/491832/", "Category": "දේශීය පුවත්", "Parent URL": null}