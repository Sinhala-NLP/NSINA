{"Source": "ITN news", "Timestamp": "ஜூன் 8, 2021 12:15", "Headline": "கல்ப்பிட்டிய பிரதேசத்தில் கப்பம் பெறும் முயற்சியில் ஈடுபட்ட விமான படை வீரர்கள் மூவர் கைது..", "News Content": "கல்ப்பிட்டிய பிரதேசத்தில் கப்பம் பெறும் முயற்சியில் ஈடுபட்ட விமான படை வீரர்கள் 3 பேர் கைதுசெய்யப்பட்டுள்ளனர். முச்சக்கரவண்டியில் பயணித்த 2 பேரிடம் ஒரு இலட்சம் ரூபாவை கப்பமாக பெற்றுள்ள நிலையில் அவர்கள் கைதுசெய்யப்பட்டுள்ளதாக பொலிஸ் ஊடகப்பேச்சாளர், பிரதி பொலிஸ் மா அதிபர் அஜித் ரோஹண தெரிவித்துள்ளார். நேற்று முன்தினம் சம்பவம் இடம்பெற்றுள்ள நிலையில், கல்பிட்டிய பொலிஸார் முன்னெடுத்த விசாரணைகளின் அடிப்படையில் சந்தேகநபர்கள் நேற்றைய தினம் கைதுசெய்யப்பட்டுள்ளனர். கைதுசெய்யப்பட்ட சந்தேகநபர்கள் அடையாள அணிவகுப்புக்கு உட்படுத்தும் நோக்கில் நீதிமன்றத்தில் இன்றைய தினம் ஆஜர்ப்படுத்தப்படவுள்ளதாக பொலிஸ் ஊடகப்பேச்சாளர் அஜித் ரோஹண மேலும் தெரிவித்துள்ளார். ", "URL": "https://www.itnnews.lk/2023/10/05/341283/", "Category": "Breaking News,தேசிய செய்திகள்", "Parent URL": null}