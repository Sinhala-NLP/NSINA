{"Source": "ITN news", "Timestamp": "ஜூலை 4, 2022 12:07", "Headline": "பெஸ்டியன் மாவத்தை கொலையுடன் தொடர்புடைய சந்தேகநபர் பொலிஸாரின் துப்பாக்கிச்சூட்டில் பலி", "News Content": "கம்பஹா பெம்முல்ல பிரதேசத்தில் பொலிஸாரின் துப்பாக்கிச்சூட்டில் நபர் ஒருவர் உயிரிழந்துள்ளார். குறித்த நபர் கொழும்பு கோட்டை பெஸ்டியன் மாவத்தையில் இடம்பெற்ற இரட்டை கொலையுடன் தொடர்புடைய பிரதான சந்தேக நபரென கொழும்பு குற்றபுலனாய்வு பிரிவினர் தெரிவித்துள்ளனர். விதானகே ஜோசப் குமார எனும் 41வயதான நபரே உயிரிழந்தவரெனவும் தெரியவந்துள்ளது. சந்தேக நபர் கம்பஹா பிரதேசத்தில் தங்கியுள்ளதாக கிடைக்கப்பெற்ற தகவலின் அடிப்படையில் இன்று அதிகாலை 4 மணியளவில் குறித்த பிரதேசத்தில் மேற்கொள்ளப்பட்ட சோதனை நடவடிக்கையின் போது சந்தேக நபர் துப்பாக்கி பிரயோகத்தை மேற்கொண்டுள்ளதாகவும், அதன்போது பொலிஸார் மேற்கொண்ட பதில் துப்பாக்கி பிரயோகததில் பலத்த காயமடைந்த சந்தேக நபர் கம்பஹா வைத்தியசாலையில் அனுமதிக்கப்பட்டதன் பின்னர் உயிரிழந்துள்ளார். ", "URL": "https://www.itnnews.lk/2023/10/05/421010/", "Category": "Breaking News,தேசிய செய்திகள்", "Parent URL": null}