{"Source": "ITN news", "Timestamp": "ජනවාරි 2, 2022 09:34", "Headline": "RCEP ගිවිසුම බලාත්මක වීමෙන් පසු චීනයේ ප්‍රථම ආනයනික භාණ්ඩ තොගය Shenzhen නගරයට", "News Content": "RCEP ගිවිසුම බලාත්මක වීමෙන් පසුව චීනයේ ප්‍රථම ආනයනික භාණ්ඩ තොගය Shenzhen නගරයට ළඟා වෙයි. RCEP ගිවිසුම එනම්, කලාපීය විස්තීර්ණ ආර්ථික හවුල්කාරීත්ව ගිවිසුම 2022 වසරේ ජනවාරි 1වැනිදා නිල වශයෙන් බලාත්මක විය. මේ අතර පළමුවැනිදා උදාවන මධ්‍යම රාත්‍රියේ Shenzhen නගරයේ Huanggang වරාය වෙත, ප්‍රථම ආනයනික භාණ්ඩ තොගය ලැබී තිබේ. එය ජපානයේ නිෂ්පාදිත ටොන් 5.6ක බරින් යුතු පරාවර්තක චිත්‍රපට එකතුවකි. ජංගම දුරකථන හා ඩිජිටල් කැමරා නිෂ්පාදනය සඳහා ඒවා යොදා ගැනේ. RCEP ගිවිසුම, දැනට ලෝකයේ වැඩි ම ජනගහණයක්, විශාලතම ආර්ථික හා වෙළඳ පරිමාණය මෙන්ම ප්‍රබල විභවයක් සහිත නිදහස් වෙළඳ ගිවිසුමයි. එම ගිවිසුම ලොව දැඩි අවධානයට ලක් වී ඇත. කලාපීය සංවර්ධනය හා ගෝලීය ආර්ථික ප්‍රගමනයට දැවැන්ත ශක්තියක් ලබා දීම ගිවිසුමෙන් අපේක්ෂිතය.   ", "URL": "https://www.itnnews.lk/2023/10/05/386194/", "Category": "Breaking News,ජාත්‍යන්තර පුවත්", "Parent URL": null}