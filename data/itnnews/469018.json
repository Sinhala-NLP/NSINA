{"Source": "ITN news", "Timestamp": "මාර්තු 17, 2023 16:19", "Headline": "පොහොට්ටුවේ පළාත් පාලන ආයතන ප්‍රධානීන්ගේ හමුවක් ", "News Content": "ශ්‍රී ලංකා පොදුජන පෙරමුණේ පළාත් පාලන ආයතන ප්‍රධානීන්ගේ හමුවක් පක්ෂයේ නිර්මාතෘ බැසිල් රාජපක්ෂ මහතාගේ ප්‍රධානත්වයෙන් පක්ෂ මූලස්ථානයේදී  අද පැවැත්වුණි.\nමෙහිදී පළාත් පාලන ඡන්දය පිළිබඳව හා මැයිදින රුළිය පිළිබඳව  මූලික වශයෙන් අවධානය යොමු වූහ. පළාත් පාලන ඡන්දයට  පක්ෂයේ ඡන්ද පදනම තවදුරටත්   ශක්තිමත් කරගෙන  යාම හා 19 වනදායින්  පළාත් පලාන ආයතන කාලය අවසන් වීමෙන්  පසු ඇතිවන තත්ත්වයන් පිළිබඳව  කාරණා සාකච්ඡා කෙරුණි . පළාත් සභා  වලට ඇතිවී තිබෙන තත්ත්වය , 19 වනදායින්  පසු කාලය අවසන් වන පළාත් පාලන ආයතනයන්ටද අත්විය හැකි බැවින් ඒසම්බන්ධයෙන් ද මෙහිදී  අවධානයක් යොමු විය. මැතිවරණයට අදාලව දිස්ත්‍රික්ක මට්ටමින් හා ආසන මට්ටමින් පැවැත්වෙන සම්මේලනයන්ට අමතරව අපේක්ෂකයින් විසින් තම බල ප්‍රදේශයේ සුහද හමු මගින්  පාක්ෂිකයින් දැනුවත් කිරීමේ වැදගත්කම  පිළිබඳව  විශේෂ අවධානය යොමු කෙරුණි. මෙම අවස්ථාවට  පක්ෂයේ ලේකම් පාර්ලිමේන්තු මන්ත්‍රී නීතිඥ සාගර කාරියවසම් පාර්ලිමේන්තු මන්ත්‍රීන් වන රෝහිත අබේගුණවර්ධන ,  නාමල් රාජපක්ෂ , සංජීව එදිරිමාන්න යන මහත්වරු සහභාගීවූහ. ", "URL": "https://www.itnnews.lk/2023/10/05/469018/", "Category": "දේශීය පුවත්", "Parent URL": null}