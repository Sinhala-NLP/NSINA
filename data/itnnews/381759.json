{"Source": "ITN news", "Timestamp": "டிசம்பர் 9, 2021 12:39", "Headline": "கொரோனா தடுப்பூசியை பெற்றுக்கொள்வது கட்டாயமாகும் சட்ட நடைமுறை விரைவில்..", "News Content": "நிலவி வரும் கொவிட் வைரஸ் பரவலுக்கு மத்தியில் முன்னெடுக்க வேண்டிய எதிர்கால நடவடிக்கைகளை திட்டமிடுவது குறித்த பேச்சுவார்த்தையொன்று இன்றைய தினம் சுகாதார அமைச்சில் இடம்பெறவுள்ளது. சுகாதார அமைச்சர் கெஹெலிய ரம்புக்வெல்ல தலைமையில் இன்றிரவு 7.30 மணியளவில் பேச்சுவார்த்தை இடம்பெறவுள்ளது. நாட்டை முழுமையாக முடக்காமல் வேறு வழிகளில் கொரோனா வைரஸ் பரவலை எவ்வாறு கட்டுப்படுத்துவது என்பது குறித்து அதன்போது கலந்துரையாடப்படவுள்ளதாக அமைச்சர் கெஹெலிய ரம்புக்வெல்ல தெரிவித்துள்ளார். இந்நிலையில் இலங்கை பிரஜைகள் கொரோனோவுக்கு எதிரான தடுப்பூசியின் இரண்டு மாத்திரை அளவுகளையும் கட்டாயம் பெறவேண்டுமென என்ற சட்ட நடைமுறையை அமுல்படுத்துவதற்கான பணிகளும் ஆரம்பிக்கப்பட்டுள்ளதாக அமைச்சர் கெஹெலிய ரம்புக்வெல்ல மேலும் தெரிவித்துள்ளார். ", "URL": "https://www.itnnews.lk/2023/10/05/381759/", "Category": "Breaking News,தேசிய செய்திகள்,முதன்மை செய்தி", "Parent URL": null}