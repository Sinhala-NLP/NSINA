{"Source": "ITN news", "Timestamp": "ஆகஸ்ட் 23, 2022 10:17", "Headline": "இன்றைய வானிலை", "News Content": "நாட்டின் பல பகுதிகளில் மழையுடன் கூடிய வானிலை நிலவுமென வளிமண்டலவியல் திணைக்களம் தெரிவித்துள்ளது. மேல், சப்ரகமுவ மற்றும் வடமேல் மாகாணங்களிலும் குருநாகல், கண்டி, நுவரெலியா, காலி மற்றும் மாத்தறை மாவட்டங்களிலும் இடைக்கிடையே மழை பெய்யக்கூடும். சில இடங்களில் 75 மில்லிமீட்டருக்கும் அதிகரித்த ஓரளவு பலத்த மழைவீழ்ச்சி எதிர்பார்க்கப்படுகிறது. மத்திய மலைநாட்டின் மேற்கு சரிவு பகுதிகளிலும், ஹம்பாந்தோட்டை மற்றும் திருகோணமலை மாவட்டங்களிலும் மணித்தியாலத்திற்கு 50 கிலோ மீட்டர் வரையலான அதிகரித்த காற்று வீசுமென திணைக்களம் குறிப்பிட்டுள்ளது. இடியுடன் கூடிய மழையின் போது மின்னல் தாக்கங்களும் ஏற்படக்கூடும். இதனால் ஏற்படும் பாதிப்புக்களை குறைத்துக்கொள்ள தேவையான முன்னெச்சரிக்கை நடவடிக்கைகளை மேற்கொள்ளுமாறு வளிமண்டலவியல் திணைக்களம் பொதுமக்களை அறிவுறுத்தியுள்ளது.  ", "URL": "https://www.itnnews.lk/2023/10/05/430601/", "Category": "Breaking News,அண்மைய செய்திகள்,வானிலை அறிவிப்பு", "Parent URL": null}