{"Source": "ITN news", "Timestamp": "ஆகஸ்ட் 9, 2022 15:35", "Headline": "அமைச்சரவை தீர்மானங்கள்", "News Content": "ஜப்பான் மொழித் திறனை பாடசாலை மட்டத்தில் வழங்கும் நடவடிக்கையை ஆரம்பிக்க அமைச்சரவை அனுமதி வழங்கியுள்ளது. இலங்கை மற்றும் ஜப்பானுக்கு இடையில் கைச்சாத்திடப்பட்டுள்ள புரிந்துணர்வு ஒப்பந்தக்களுக்கமைய 14 துறைகளின் தொழில் வாய்;ப்புக்கென விண்ணப்பிப்பதற்கு இலங்கையவர்களுக்கு சந்தர்ப்பம் காணப்படுகின்றது. ஜப்பான் மொழித்திறன் இதில் அத்தியாவசிய விடயமாக கருதப்படுகிறது. பாடசாலைக்குள் நடைமுறைப்படுத்தப்பட்டுள்ள தொழில்நுட்ப பாடநெறியின் கீழ் ஜப்பான் மொழி மற்றும் ஆங்கில மொழியை கற்பிக்கவும், பல்வேறு துறைகளில் திறனை மேம்படுத்துவது தொடர்பில் முன்வைக்கப்பட்ட யோசனைக்கு அமைச்சரவை அனுமதி வழங்கியுள்ளார். இந்நிலையில் உயர்கல்வி புத்தாக்கங்களுக்கான சர்வதேச மத்திய நிலையம் மற்றும் கல்வி அமைச்சுக்கிடையில் கல்விசார் ஒத்துழைப்புக்கள் தொடர்பான ஒப்பந்தம் ஒன்றில் கைச்சாத்திட கல்வி அமைச்சர் முன்வைத்த யோசனைக்கு அமைச்சரவை அனுமதி வழங்கியுள்ளது. நாட்டின் அரச துறையின் கைத்தொழில் மற்றும் தொழிற்துறை கல்வி, பயிற்சி நிறுவனங்களின் ஊழியர் சபையின் கொள்ளளவை அதிகரிப்பதற்கென இணையவழி மூலம் பயிற்சிகளை வழங்க உயர்கல்வி புத்தாக்கத்திற்கான சர்வதேச மத்திய நிலையம் இணக்கம் வெளியிட்டுள்ளது.\nஇரத்திரனியல் முச்சக்கரவண்டிகளை பதிவு செய்வதற்கான ஏற்பாடுகளை மேற்கொள்ள மோட்டார் வாகன சட்டத்தை மறுசீரமைப்பதற்கான தேவை அடையாளம் காணப்பட்டுள்ளது. அது தொடர்பில் முன்வைக்கப்பட்ட யோசனைக்கு அமைச்சரவை அனுமதி வழங்கியுள்ளது. இந்நிலையில் ஆசிய அபிவிருத்தி முதலீட்டின் கீழ் நடைமுறைப்படுத்தப்பட்டுள்ள ஐரொட் ஒன்று மற்றும் இரண்டாம் திட்டங்களின் அடுத்தக்கட்டத்திற்கான நிதியை வழங்க ஆசிய அபிவிருத்தி வழங்கியுடன் கலந்துரையாடி அடுத்தக்கட்ட நடவடிக்கைகளை மேற்கொள்ள முன்வைக்கப்பட்ட யோசனைக்கு அமைச்சரனை அனுமதி வழங்கியுள்ளது. குறித்த திட்டத்தின் கீழ் 6 ஆயிரத்து 250 கிலோ மீட்டர் கிராமிய வீதிகள் மற்றும் 750 கிலோ மீட்டர் தேசிய வீதிகளை மேம்படுத்த உத்தேசிக்கப்பட்டுள்ளது. அத்துடன் வீதி பராமரிப்புக்கென 140 ஒப்பந்தங்களும் மேற்கொள்ளப்பட்டுள்ளன. இதேவேளை நாட்டில் நிலவும் பொருளாதார நெருக்கடிக்கு மத்தியில் அத்தியாவசிய உணவுப்பொருட்கள் தட்டுப்பாடு இன்றி சந்தைக்கு விநியோகிக்கப்படுமென உறுதிப்படுத்தப்பட்டு, வாழ்க்கைச்செலவை நிலையாக பேணுவதற்கு தேவையான கொள்கை மற்றும் நடைமுறை தீர்வுகளை அமைச்சரவைக்கு பரிந்துரைக்க வாழ்க்கைச்செலவு தொடர்பான அமைச்சரவை உப குழுவொன்றை அமைப்பதற்கு யோசனை முன்வைக்கப்பட்டுள்ளது. வர்த்தக வணிக மற்றும் உணவுப்பாதுகாப்பு அமைச்சரின் தலைமையின் கீழ் உணவுப்பாதுகாப்பு குழுவை நியமிக்க ஜனாதிபதி முன்வைத்து யோசனைக்கு அமைச்சரவை அனுமதி வழங்கியுள்ளது. இதேவேளை 7 நகர சபைகளை மாநகர சபைகளாக பெயரிட அரசாங்கம் தீர்மானித்துள்ளது. அமைச்சரவை முடிவுகளை அறிவிக்கும் ஊடக சந்திப்பில் கலந்துக்கொண்ட போது அமைச்சரவை பேச்சாளர் அமைச்சர் கலாநிதி பந்துல குணவர்தன இதனை குறிப்பிட்டார். இதேவேளை நீர்கட்டணம் செலவுக்கமைய திருத்தம் செய்யப்படுமென அமைச்சர் பந்துல குணவர்தன குறிப்பிட்டார். இது தொடர்பான யோசனை அமைச்சர் கெஹலிய ரம்புக்வெல்லவினால் நேற்று அமைச்சரவையில் சமர்பிக்கப்பட்டது. இந்நிலையில் வறுமையில் உள்ளவர்கள் மற்றும் அவதானத்திற்குரியவர்களின் உணவு பாதுகாப்பு மற்றும் வாழ்வியலை பாதுகாக்கும் நோக்கில் உணவு பாதுகாப்பு மற்றும் வாழ்வாதாரத்தை உயர்த்தும் அவசர உதவித்திட்;டத்தை செயற்படுத்தவும் அமைச்சவை அனுமதி வழங்கியுள்ளது. ", "URL": "https://www.itnnews.lk/2023/10/05/427977/", "Category": "Breaking News,தேசிய செய்திகள்", "Parent URL": null}