{"Source": "ITN news", "Timestamp": "නොවැම්බර් 1, 2021 09:57", "Headline": "ගතවූ පැය 24 ට වැඩිම කොරෝනා මරණ හා ආසාදිතයින් සංඛ්‍යාව රුසියාවෙන් වාර්තා වෙයි", "News Content": "ගතවූ පැය 24 ට ලොව පුරා රටවල් 221 කින් හමුවී ඇති කොරෝනා වයිරස ආසාදිතයින් සංඛ්‍යාව තුන් ලක්ෂ විසි හත් දහස ඉක්මවා තිබෙනවා. ඊයේ දිනයේ දී වයිරසය හේතුවෙන් ජීවිතක්ෂයට පත්ව ඇති සංඛ්‍යාව 4595 ක්. ඒ සමඟම ලොව සමස්ත කොරෝනා මරණ සංඛ්‍යාව පනස් ලක්ෂ පහලොස් දහසකට ආසන්න වනවා. මේ දක්වා හමුව ඇති වයිරස ආසාදිතයින් සංඛ්‍යාව විසි හතර කෝටි හැත්තැ හතර ලක්ෂ හැටදහස ඉක්මවා ඇති බවයි ලෝක සෞඛ්‍ය සංවිධානය නිවේදනය කරන්නේ. ඊයේ දිනයේ දී වැඩිම කොරෝනා මරණ හා ආසාදිතයින් සංඛ්‍යාවක් වාර්තා වී ඇත්තේ රුසියාවෙන්. කොරෝනා මරණ 1158 ක් හා ආසාදිතයින් 41000 කට ආසන්න සංඛ්‍යාවක් එරටින් හමුව තිබෙනවා.       ", "URL": "https://www.itnnews.lk/2023/10/05/373100/", "Category": "ජාත්‍යන්තර පුවත්", "Parent URL": null}