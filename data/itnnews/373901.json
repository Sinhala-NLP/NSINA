{"Source": "ITN news", "Timestamp": "නොවැම්බර් 4, 2021 13:43", "Headline": "ඇමරිකාවේ අවුරුදු 5 ඉක්මවූ දරුවන්ට ෆයිසර් එන්නත ලබාදීමට පූර්ණ අනුමැතිය", "News Content": "ඇමරිකාවේ වයස අවුරුදු 5 ඉක්මවූ දරුවන්ට ෆයිසර් කොවිඩ් මර්දන එන්නත ලබාදීම සදහා එරට පූර්ණ අනුමැතිය හිමිව තිබෙනවා. ඒ අනුව එරට ස්ථාන 20,000 කදී අවුරුදු 5 ත් 11 අතර වයස් කාණ්ඩවල පසුවන දරුවන්ට කොරෝනා මර්දන එන්නත ලබාදීමේ කටයුතු ආරම්භ කිරීමටයි කටයුතු සැළසුම් කර තිබෙන්නේ. අමෙරිකාව තුළ වයස අවුරුදු 12 ඉක්මවූ දරුවන්ට දැනටමත් කොරෝනා මර්දන එන්නත ලබාදීමේ කටයුතු ආරම්භ කර තිබෙනවා. සාමාන්‍ය ජන ජීවිතය ආරම්භ කිරීම සදහා යොවුන් දරුවන් මෙන්ම කුඩා දරුවන් ද එන්නත් කිරීම අනිවාර්ය බව එරට සෞඛ්‍ය විශේෂඥයින් පෙන්වා දී තිබෙනවා. අමෙරිකාව තුළ සිදුකළ පරීක්ෂණවලින් හෙළිව තිබෙන්නේ. යොවුන් වියේ පසුවන පිරිස් අතර කොවිඩ් ව්‍යාප්තිය පාලනය කිරීම සදහා ෆයිසර් එන්නත සියයට 91ක ඵලදායිතාවයක් දක්වන බවයි.       ", "URL": "https://www.itnnews.lk/2023/10/05/373901/", "Category": "ජාත්‍යන්තර පුවත්", "Parent URL": null}