{"Source": "ITN news", "Timestamp": "අප්‍රේල් 17, 2023 16:19", "Headline": "සිව් නිවුන් දරුවෝ", "News Content": "කුරුණෑගල තෝරයාය පදිංචි මවක , පේරාදෙණිය ශික්ෂණ රෝහලේදී නිවුන් දරුවන් සිව් දෙනෙකු බිහිකර තිබෙනවා. මව සහ දරුවන් යහපත් සෞඛ්‍ය තත්ත්වයෙන් පසුවන බවයි රෝහල් බලධාරීන් පවසන්නේ. කුෂානි ලංසක්කාර නමැති තිසි දෙහැවිරිදි පාසල් ගුරුවරියක් වන මෙම මව බිහිකළ දරුවන් සිව් දෙනාගෙන් එක් අයෙකු ගැහැණු දරුවකු වන අතර අනෙක් තිදෙනා පිරිමි දරුවන්. සිසේරියන් සැත්කමකින් දරුවන් බිහිකළ අතර පේරාදෙණිය ශික්ෂණ රෝහලේ ප්‍රසව හා නාරිවේද විශේෂඥ වෛද්‍ය සම්පත් ඥානරත්න මහතා කියා සිටියේ දරුවන් සිව්දෙනා හා මව මනා සෞඛ්‍ය තත්ත්වයෙන් පසුවන බවයි. ", "URL": "https://www.itnnews.lk/2023/10/05/476180/", "Category": "දේශීය පුවත්", "Parent URL": null}