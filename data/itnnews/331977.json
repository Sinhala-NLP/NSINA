{"Source": "ITN news", "Timestamp": "අප්‍රේල් 17, 2021 11:18", "Headline": "විරෝධතාවලට සහභාගිවීමේ වරදට පුවත්පත් ප්‍රධානියෙකු සිරගත කරයි", "News Content": "හොංකොංහි පැවැත්වෙන විරෝධතාවලට සහභාගිවීම හේතුවෙන් එරට පුවත්පත් ප්‍රධානියෙකු සිරගත කිරීමට පියවර ගෙන තිබෙනවා. ජිමී ලයි හොංකොංහි ප්‍රධාන විපක්ෂයේ පුවත්පත් ප්‍රධානියා ලෙස කටයුතු කළ අයෙක්. 73 හැවිරිදි ඔහු 2019 වසරේදී හොංකොංහි පැවැත්වූ විරෝධතාවලට සහයෝගය දැක්වීම හේතුවෙන් මාස 14 ක් සිරගත කිරීමට නියෝගකර තිබෙනවා. හොංකොංහි කෝටිපති ව්‍යාපාරිකයෙකු වන ඔහු සමග තවත් පුද්ගලයින් කිහිප දෙනෙකු සිරගත කිරීමටයි පියවර ගෙන ඇත්තේ. පසුගිය සතියේ ඔහුගේ පුවත්පතේ පළකළ ලිපියකින් ජිමී ලයි සදහන්කර සිටියේ ජනමාධ්‍යවේදීන් වශයෙන් තමන් නිරන්තරයෙන් සාධාරණත්වය උදෙසා කටයුතු කළ යුතු බවයි. ", "URL": "https://www.itnnews.lk/2023/10/05/331977/", "Category": "Breaking News,ජාත්‍යන්තර පුවත්", "Parent URL": null}