{"Source": "ITN news", "Timestamp": "ஜூலை 14, 2021 18:54", "Headline": "பேர்ல் கப்பலின் இடைக்கால நஷ்ட ஈடாக கிடைத்த நிதியிலிருந்து மீனவர்களுக்கு நஷ்டஈடு..", "News Content": "எக்ஸ்பிரஸ் பேர்ல் கப்பல் தீப்பற்றியதனால் ஏற்பட்ட சேதத்திற்கு 2 மில்லியன் டொலர்களை நஷ்ட ஈடாக செலுத்த 27 துறைசார்ந்த, 16 ஆயிரம் கடற்றொழில் சார்ந்தோருக்கு வழங்கப்போவதாக கடற்றொழில் அமைச்சு தெரிவித்துள்ளது. இடைக்கால நஷ்ட ஈடாக கிடைத்த நிதியிலிருந்து கூடிய தொகையை மீனவர்களுக்கு வழங்க அரசாங்கம் தீர்மானித்துள்ளது. எக்ஸ்பிரஸ் பேர்ல் கப்பல் விபத்திற்குள்ளாகியதனால் கடற்றொழிலுக்கென தடைசெய்யப்பட்ட பகுதி மீனவர்களுக்கு இடைக்கால நஷ்டஈட்டில் முதற்கொடுப்பனவு இன்று கடற்றொழில் அமைச்சில் பகிர்ந்தளிக்கப்பட்டது. கம்பஹா மாவட்டத்திற்கு 100 மில்லியன் ரூபாவும், கொழும்பு மாவட்டத்திற்கு 20 மில்லியன் ரூபாவும், களுத்துறை மாவட்டத்திற்கு 04 மில்லியன் ரூபா நஷ்ட ஈடாக முதற்கட்டத்தில் வழங்கப்படும் என இராஜாங்க அமைச்சர் கஞ்சன விஜேசேகர தெரிவித்துள்ளார். குறித்த நஷ்டஈட்டு கொடுப்பனவு மாவட்ட செயலகங்கள் ஊடாக மீனவர்களின் வங்கி கணக்குகளில் வைப்பிலிடப்படும். இரண்டாம், மூன்றாம் இடைக்கால நஷ்ட ஈடுகள் எதிர்காலத்தில் வழங்கப்படும் எனவும் இராஜாங்க அமைச்சர் மேலும் தெரிவித்தார். ", "URL": "https://www.itnnews.lk/2023/10/05/349220/", "Category": "Breaking News,அண்மைய செய்திகள்,தேசிய செய்திகள்", "Parent URL": null}