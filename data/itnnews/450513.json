{"Source": "ITN news", "Timestamp": "டிசம்பர் 16, 2022 10:12", "Headline": "இனந்தெரியாத குழுவால் தாக்கப்பட்டு தீவிர சிகிச்சை பிரிவில் சிகிச்சை பெற்று வந்த ஜனசக்தி குழுமத்தின் பணிப்பாளர் உயிரிழப்பு", "News Content": "பிரபல வர்த்தகர் தினேஷ் ஷாப்டர் கொலை தொடர்பில் குற்றப்புலனாய்வு திணைக்கள அதிகாரிகள் விசாரணைகளை ஆரம்பித்துள்ளனர். தாக்கப்பட்ட நிலையில் வைத்தியசாலையில் அனுமதிக்கப்பட்ட அவர் சிகிச்சைப் பலனின்றி நேற்று உயிரிழந்தார். தினேஷ் ஷாப்டர் நேற்று பிற்பகல் பொரளை கனத்தை பகுதியில் வைத்து அவரது காரிலிருந்து காயங்களுடன் மீட்கப்பட்டார். கைகள் கட்டப்பட்ட நிலையில் காரில் அவர் அடைத்துவைக்கப்பட்டிருந்தார். அவரை கண்ணுற்ற கனத்தை காவலாளியும், தினேஷ் ஷாப்டரின் பணியாளர் ஒருவரும் அவரை கொழும்பு தேசிய வைத்தியசாலையில் அனுமதித்தனர். அதி தீவிர சிகிச்சைப் பிரிவில் அனுமதிக்கப்பட்ட தினேஷ் ஷாப்டருக்கு முழுமையான சிகிச்சைகள் வழங்கப்பட்டன. எனினும் அவர் சிகிச்சைப் பலனின்றி உயிரிழந்தார். 51 வயதான தினேஷ் ஷாப்டர் காருக்குள் வைத்து தாக்கப்பட்டுள்ளதாக பொரலை பொலிசார் மேற்கொண்ட ஆரம்பகட்ட விசாரணைகள் மூலம் தெரியவந்துள்ளது. அவருக்கு பல கோடி ரூபா கடன் வழங்கவிருந்த நபரொருவரை சந்திப்பதற்காகவே அவர் வீட்டிலிருந்து வெளியேறிச் சென்றுள்ளமையும் தெரியவந்துள்ளது. இந்நிலையில் குற்றப்புலனாய்வு திணைக்கள அதிகாரிகள் மேலதிக விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/450513/", "Category": "Breaking News,முதன்மை செய்தி", "Parent URL": null}