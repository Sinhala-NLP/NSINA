{"Source": "ITN news", "Timestamp": "සැප්තැම්බර් 20, 2022 10:03", "Headline": "විදේශ කටයුතු අමාත්‍යාංශයේ කොන්සියුලර් කටයුතු යථා තත්ත්වයට", "News Content": "විදේශ කටයුතු අමාත්‍යංශයේ කොන්සියුලර් කටයුතු අද සිට යළි ආරම්භ කළ බව  විදේශ කටයුතු අමාත්‍යංශය සදහන් කළා. විදේශ කටයුතු අමාත්‍යංශයේ කොන්සියුලර් කටයුතු අංශයේ සහ ප්‍රාදේශීය කාර්යාලවල සහතික කිරීමේ සහ සත්‍යාපන ඒකකවල පරිගණක අංශවල සිදුවූ බිදවැටීම හේතුවෙන් මෙම සේවා තාවකාලිකව නතරකර තිබුණා. එම සේවාවන් අද සිට යළි ආරම්භ කිරීමටයි කටයුතු කෙරුනේ. ඒ අනුව යාපනය,  ත්‍රිකුණාමලය,  මහනුවර,  කුරුණෑගල සහ මාතර යන ප්‍රාදේශීය කාර්යාලවල කටයුතු ද ආරම්භ කිරීමටයි පියවර ගෙන ඇත්තේ. මේ අතර කොන්සියුලර් අංශයේ සියලුම සේවාවන් ද අඛණ්ඩව ක්‍රියාත්මකයි.           ", "URL": "https://www.itnnews.lk/2023/10/05/435973/", "Category": "Breaking News,දේශීය පුවත්", "Parent URL": null}