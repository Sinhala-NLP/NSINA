{"Source": "ITN news", "Timestamp": "සැප්තැම්බර් 21, 2022 09:51", "Headline": "ගිනි අවියක් සහ කඩුවක් සමඟ සැකකරුවකු අත්අඩංගුවට", "News Content": "ගිනි අවියක් සහ කඩුවක් සමඟ සැකකරුවකු අත්අඩංගුවට ගැනීමට පොලිස් විශේෂ කාර්ය බලකාය සමත් වුණා. පොලිස් විශේෂ කාර්ය බලකායේ සංවිධානාත්මක විශේෂ මෙහෙයුම් දෙකෙහි නිලධාරීන්ට ලැබුණ තොරතුරකට අනුව හික්කඩුව පොලිස් වසමේ දොඩංගොඩ ප්‍රදේශයේ සිදු කළ වැටලීමකදී සැකකරු අත්අඩංගුවට ගැනුණා. ගල්කටස් වර්ගයේ ගිනි අවියක් හා කඩුවක් සැකකරු සන්තකයේ තිබූ අතර අදාළ ගිනි අවියට මිලිමීටර් 9 වර්ගයේ උණ්ඩ යෙදිය හැකි ආකාරයෙන් එය සකස් කර තිබූ බවයි විශේෂ කාර්ය  බලකාය සදහන් කළේ. අත්අඩංගුවට ගත් සැකකරු දොඩංගොඩ ප්‍රදේශයේ පදිංචි 24 හැවිරිදි පුද්ගලයකු වන අතර ඔහු වැඩිදුර විමර්ශන සදහා හික්කඩුව පොලීසියට භාරදී තිබෙනවා.     ", "URL": "https://www.itnnews.lk/2023/10/05/436234/", "Category": "Breaking News,දේශීය පුවත්", "Parent URL": null}