{"Source": "ITN news", "Timestamp": "මාර්තු 1, 2022 12:14", "Headline": "අද විදුලිය කැපෙන හැටි", "News Content": "අද දිනයේ දහවල් කාලයේදී පැය 3ක විදුලි කප්පාදුවක් සිදු කෙරෙන බව මහජන උපයෝගීතා කොමිසම පවසනවා. විදුලි ඉල්ලුමට අනුව අවශ්‍ය වුවහොත් පමණක් රාත්‍රි කාලයේදී පැය භාගයක කාලයක් විදුලිය අත්හිටුවීමට සැලසුම්කර තිබෙනවා. A / P / Q /R කලාප සඳහා හෙට පෙරවරු 8.30 සිට 11.30 දක්වා විදුලි කප්පාදුව සිදුකෙරෙනවා. පෙරවරු 11.30 සිට පස්වරු 2.30 දක්වා විදුලි කප්පාදුව සිදු කෙරෙන්නේ B / S / T කලාප සඳහායි. C / U / V / W කලාප සඳහා පස්වරු 2.30 සිට 5.30 දක්වා විදුලි කප්පාදුව සිදුකිරීමට නියමිතයි. රාත්‍රී කාලයේදී විදුලි ඉල්ලුම වැඩි වුවහොත් තවත් මිනිත්තු 30ක සැළසුම් නොකළ විදුලි කප්පාදුවක් සිදුවිය හැකි බවයි කොමිසම සඳහන් කරන්නේ. මේ හේතුවෙන් සවස 6 සිට රාත්‍රී 10 දක්වා කාලය තුළ විදුලිය අරපිරිමැස්මෙන් භාවිත කරන ලෙසයි කොමිසම ජනතාවගෙන් ඉල්ලා සිටින්නේ.                           ", "URL": "https://www.itnnews.lk/2023/10/05/398756/", "Category": "දේශීය පුවත්", "Parent URL": null}