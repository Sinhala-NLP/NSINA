{"Source": "ITN news", "Timestamp": "ජූනි 11, 2022 14:30", "Headline": "ඉරාණය දිනකට බොරතෙල් බැරල් මිලියනයක් අපනයනය කරයි", "News Content": "යුක්‍රේනයේ යුද ගැටුම් පැවතිය ද ඛණිජතෙල් අලෙවිය සාර්ථකව සිදු කෙරෙන බව ඉරාණය ප්‍රකාශ කරනවා. ඉරානය මේ වන විට දිනකට බොරතෙල් බැරල මිලියනයකට වැඩි සංඛ්‍යාවක් අපනයනය කරමින් සිටින බවයි එරට රජය සදහන් කළේ. ඇමෙරිකා එක්සත් ජනපදය ඇතුළු රටවල් කිහිපයක් ඉරානයට එරෙහිව සම්බාදක පැනවුවද තවමත් වෙළෙදපොළ තුළ සාර්ථකව රැදී පැවතීමට ඉරානයට හැකිවී තිබෙනවා. ඉරානයේ න්‍යෂ්ඨික වැඩපිළිවෙල හේතුවෙන් සම්බාධක පැනවීම් සිදුවුණා. කෙසේ වෙතත් ඉරානය සම්බන්ධයෙන් සහනශීලී ප්‍රතිපත්තියක් අනුගමනය කිරීමට ඉදිරියේදී කටයුතු කරන බවයි ඇමෙරිකා ජනාධිපති ජෝ බයිඩන් ප්‍රකාශ කර තිබුණේ.       ", "URL": "https://www.itnnews.lk/2023/10/05/416529/", "Category": "ජාත්‍යන්තර පුවත්", "Parent URL": null}