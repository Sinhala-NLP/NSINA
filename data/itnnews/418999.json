{"Source": "ITN news", "Timestamp": "ජූනි 24, 2022 18:11", "Headline": "ඉන්දීය ජනතාවගෙන් ලැබුණු මානුෂීය ආධාර තොගය ශ්‍රී ලංකා රජය භාර ගනී", "News Content": "ඉන්දීය ජනතාවගෙන් මානුෂීය ආධාර ලෙස ප්‍රදානය කෙරුණු අත්‍යවශ්‍ය ආහාර හා ඖෂධ තොගයක් අද ශ්‍රී ලංකා රජය වෙත භාරදෙනු ලැබුවා.  ඒ කොළඹ වරායේදීයි. රුපියල් බිලියන 3ක් වටිනා මෙම මානුෂීය ආධාර තොගය ඉන්දියාවේ සිට කොළඹ වරායට ළගාවූයේ අද පෙරවරුවේයි. ඒ මීට පෙරද ලැබුණු අත්‍යවශ්‍ය ආහාර ද්‍රව්‍ය තොගයක දෙවන කොටස ලෙසයි. අද ලැබුණු ද්‍රව්‍යවලට සහල් මෙට්‍රික් ටොන් 14931ක් අයත්වුණා. කිරිපිටි මෙට්‍රික් ටොන් 250 ක් සහ ඖෂධ ඇතුලු වෛද්‍ය උපකරණ මෙට්‍රික් 38 ක් ද ඊට ඇතුළත්ව තිබුණා. ශ්‍රී ලංකාවේ ඉන්දීය මහකොමසාරිස් ගෝපාල් බග්ලේ මහතා විසින් අමාත්‍යවරුන් වන  නලින් ප්‍රනාන්දු, කෙහෙළිය රඹුක්වැල්ල යන මහත්වරුන් වෙත මෙම ආධාර තොගය භාර දෙනු ලැබුවා. එම් ඒ සමුන්දිරන්, වී රාධක්‍රිෂ්ණන්, එම් උදයකුමාර්, අංගජන් රාමනාදන්, සෙන්දිල් තොණ්ඩමන් යන මහජන නියෝජිතයන් ද එම අවස්ථාවට එක්ව සිටියා. මෙම ආධාර තොගය ඉදිරියේදී ජනතාව වෙත බෙදා හැරීමට නියමිතයි.       ", "URL": "https://www.itnnews.lk/2023/10/05/418999/", "Category": "දේශීය පුවත්", "Parent URL": null}