{"Source": "ITN news", "Timestamp": "ජූලි 24, 2022 21:03", "Headline": "පිලිපීනයේ උපාධි ප්‍රධානෝත්සවයකට එල්ල වූ වෙඩි තැබීමකින් තිදෙනෙකු ජීවිතක්ෂයට", "News Content": "පිලපීනයේ උපාධි ප්‍රධානෝත්සවයකට එල්ල වූ වෙඩි තැබීමකින් තිදෙනෙකු ජීවිතක්ෂයට පත්ව තිබෙනවා. පිලපීනයේ විශ්වවිද්‍යාලයක උපාධි ප්‍රධානෝත්සවයක් අතරුතුර සිදු වූ වෙඩි තැබීමකින් එම උත්සවයට සහභාගී වී සිටි තුන්දෙනෙකු මිය ගොස් තිබෙනවා. වෙඩි තැබීමෙන් හිටපු නගරාධිපතිනියක වන රෝස්ෆුරීගේ මිය ගොස් තිබෙනවා. ඇය පිලපීනයේ ලැමිටන් නගරයෙහි හිටපු නගරාධිපතිනියයි. මෙම වෙඩි ප්‍රහාරයේ දී ඇයගේ සහායිකාව සහ විශ්වවිද්‍යාලයේ ආරක්ෂක නිලධාරියෙකු මිය ගොස් තිබෙනවා. හිටපු නගරාධිපතිනිය අදාල විශ්වවිද්‍යාලයේ තම දියණියගේ උපාධි උත්සවයට සහභාගී වෙමින් සිටි අතර වෙඩි ප්‍රහාරයෙන් ඇගේ දියණියද  තුවාල ලබා තිබෙනවා. පොලිසිය විසින් මේ වන විට වෙඩි තැබූ පුද්ගලයා අත්අඩංගුවට ගෙන තිබෙන අතර සැකකරු හිටපු නගරාධිපතිනිය සමඟ පෙර ආරව්ලක් තිබු අයෙක් බව පොලිසිය සඳහන් කරනවා. ", "URL": "https://www.itnnews.lk/2023/10/05/424907/", "Category": "ජාත්‍යන්තර පුවත්", "Parent URL": null}