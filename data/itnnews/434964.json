{"Source": "ITN news", "Timestamp": "සැප්තැම්බර් 14, 2022 16:16", "Headline": "සිරියාව තුළ කොලරා රෝගය පැතිරයාම බරපතල තර්ජනයක් – UN", "News Content": "සිරියාව තුළ කොලරා රෝගය පැතිරයාම බරපතල තර්ජනයක් බව එක්සත් ජාතීන්ගේ සංවිධානය නිවේදනය කරනවා. නියගය හා යටිතල පහසුකම් විනාශවී යාම හේතුවෙන් හටගෙන ඇති දැඩි ජල හිගය කොලරා රෝගය පැතිරයාමට හේතුවී ඇති බවයි එක්සත් ජාතීන්ගේ සංවිධානය පෙන්වා දෙන්නේ. රෝගය පැතිරයාම සිරියාවේ ජනතාවට බරපතල තර්ජනයක් ඇතිකරන බවට එම සංවිධානය අනතුරු අගවනවා. එමෙන්ම දූෂිත ජලය වගා කටයුතුවලට යොදා ගැනීම හා යුක්‍රටීස් ගංගාවේ ජලය පානය සදහා යොදා ගැනීම තත්ත්වය බරපතල අතට හරවා ඇති බව එක්සත් ජාතීන්ගේ සංවිධානය තවදුරටත් සදහන් කරනවා. පසුගිය අගෝස්තු 25 වන දින සිට සැප්තැම්බර් 10 වන දින දක්වා වාර්තා වූ රෝගීන් 936 දෙනා අතුරින් සියයට 70 ක පමණ පිරිසක් ඇලෙප්පෝ නගරයෙන් හමුවී ඇති බවයි වාර්තා වන්නේ. එමෙන්ම අගෝස්තු 25 වන දිට සිට මේ දක්වා කොලරා රෝගය හේතුවෙන් මරණ 8 ක් සිදුව ඇති බව ලෝක සෞඛ්‍ය සංවිධානය නිවේදනය කරනවා.     ", "URL": "https://www.itnnews.lk/2023/10/05/434964/", "Category": "Breaking News,ජාත්‍යන්තර පුවත්", "Parent URL": null}