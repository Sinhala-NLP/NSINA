{"Source": "ITN news", "Timestamp": "ජනවාරි 18, 2023 11:51", "Headline": "පසුගිය සති දෙක තුළදී ඩෙංගු රෝගීන්ගේ කැපී පෙනෙන වර්ධනයක්", "News Content": "පසුගිය සති දෙක තුළදී ඩෙංගු රෝගීන්ගේ කැපී පෙනෙන වර්ධනයක් පෙන්නුම්  කෙරෙන බව සෞඛ්‍ය අංශ පෙන්වා දෙනවා. ජාතික ඩෙංගු මර්දන ඒකකයේ වාර්තාවන්ට අනුව මේ මස දෙවන සතියේ ඩෙංගු රෝගින් දෙදහස් තිස් දෙනෙකු වාර්තා වුණා. එම කාලයේදී වැඩිම රෝගින් පිරිසක් වාර්තා වී ඇත්තේ කොළඹ දිස්ත්‍රික්කයෙන්. එම සංඛ්‍යාව හාරසිය පනස් දෙකක් වනවා. ගම්පහෙන් 417 දෙනෙකු හා පුත්තලමෙන් 257 දෙනෙකු අදාළ කාලය තුළ වාර්තා වුණා. මදුරුවන් බෝවන ස්ථාන කඩිනමින් විනාශ කළ යුතු බවයි සෞඛ්‍ය අංශ සදහන් කරන්නේ. එසේ නොවනහොත් වර්ෂාවත් සමග වැඩි වශයෙන් ජලය එක්රැස් වී මදුරු දහනය ඉහළ යාමේ තත්ත්වයක් පවතිනවා. විශේෂයෙන් දරුවන් වැඩි වශයෙන් එක්රැස් වන පන්ති කාමර හා උපකාරක පන්තිවලදී මේ පිළිබද වැඩි අවධානය යොමු කළ යුතු වනවා. මදුරු දෂ්ඨය හේතුවෙන් විශාල පිරිසකට ඩෙංගු වැළදීමේ අවදානමක් පැවතීම ඊට හේතුවයි.   ", "URL": "https://www.itnnews.lk/2023/10/05/456351/", "Category": "Breaking News,දේශීය පුවත්", "Parent URL": null}