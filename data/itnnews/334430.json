{"Source": "ITN news", "Timestamp": "අප්‍රේල් 29, 2021 16:03", "Headline": "ඉන්දියානු නව කොරෝනා ප්‍රභේදය රටවල් 17 කින් හමු වෙයි", "News Content": "ද්විත්ව විකෘතිතාවක් සහිත ඉන්දියානු නව කොරෝනා වෛරස් ප්‍රභේදය රටවල් 17 කින් හමුවී ඇති බව ලෝක සෞඛ්‍ය සංවිධානය පවසනවා. ලොව පුරා මෙම වෛරස් ප්‍රභේදය සහිත 1200 දෙනෙකුට වැඩි පිරිසක් හමුවී ඇති බවයි ලෝක සෞඛ්‍ය සංවිධානය ප්‍රකාශ කළේ. නව වෛරස් ප්‍රභේදය ඉන්දියාව පුරාද වේගයෙන් පැතිර යමින් පවතිනවා. මෙය කොරෝනා සාමාන්‍ය වෛරසයට වඩා වැඩි ක්‍රියාකාරීත්වයකින් යුක්තව පුද්ගලයින්ට පැතිර යන බවද එම සංවිධානය නිවේදනය කර තිබෙනවා. නව වෛරස් ප්‍රභේදයෙන් වැඩිම බලපෑමට ලක්ව ඇත්තේ ඉන්දියාවේ මහාරාෂ්ට ප්‍රාන්තයයි. නව වෛරස් ප්‍රභේදය පළමු වරට ඉන්දියාවෙන් හදුනාගත්තේ පසුගිය වසරේ ඔක්තෝම්බර් මාසයේදීයි.   ", "URL": "https://www.itnnews.lk/2023/10/05/334430/", "Category": "ජාත්‍යන්තර පුවත්", "Parent URL": null}