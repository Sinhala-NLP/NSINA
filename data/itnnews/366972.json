{"Source": "ITN news", "Timestamp": "ඔක්තෝබර් 5, 2021 12:20", "Headline": "අනුරාධපුර බන්ධනාගාරයේ සිටින දෙමළ සිරකරුවන් 08 දෙනකුගේ ආරක්ෂාව තහවුරු කරන ලෙස ශ්‍රේෂ්ඨාධිකරණය දන්වයි", "News Content": "අනුරාධපුර බන්ධනාගාරයේ රදවා සිටින දෙමළ සිරකරුවන් අට දෙනාගේ ආරක්ෂාව තහවුරු කරන ලෙස ශ්‍රේෂ්ඨාධිකරණය බන්ධනාගාර කොමසාරිස් ජනරාල්වරයාට සහ නීතිපතිවරයාට නියෝග කළා. ඒ රාජ්‍ය අමාත්‍ය ලොහාන් රත්වත්තේ මහතාට එරෙහිව ඉදිරිපත් වූ මූලික අයිතිවාසිකම් පෙත්සමක් සලකා බැලීමෙන් අනතුරුවයි. රාජ්‍ය අමාත්‍යවරයා අනුරාධපුර බන්ධනාගාරයට ඇතුළුවී මෙම සිරකරුවන්ට තර්ජනය කළ බවත් ඒ තුළින් ඔවුන්ගේ මූලික අයිතිවාසිකම් උල්ලංඝනය වූ බවත් පවසමිනුයි පෙත්සම ගොනුකර ඇත්තේ. පෙත්සම්කරුවන් වෙනුවෙන් ජනාධිපති නීතීඥ එම් ඒ සුමන්දිරන් මහතා පෙනීසිටියා. නීතිපතිවරයා වෙනුවෙන් නියෝජ්‍ය සොලිසිටර් ජෙනරාල් රජීව ගුණතිලක මහතා කරුණු දැක්වුවා. මෙම පෙත්සම ලබන 21 වනදා කැදවීමට නියමිතයි. ", "URL": "https://www.itnnews.lk/2023/10/05/366972/", "Category": "දේශීය පුවත්", "Parent URL": null}