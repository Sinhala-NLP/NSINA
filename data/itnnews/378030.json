{"Source": "ITN news", "Timestamp": "නොවැම්බර් 23, 2021 10:07", "Headline": "නීතිවිරෝධීව අලෙවි කිරීමට සූදානම් කළ කහ තොගයක් අත්අඩංගුවට", "News Content": "නීතිවිරෝධී අයුරින් ඉන්දියාවෙන් රැගෙන විත් වෙනත් පුද්ගලයෙකුට අලෙවි කිරීම සදහා සූදානම් කළ කහ තොගයක් පොලිස් විශේෂ කාර්ය බලකාය අත්අඩංගුවට ගත්තා. ගුවන් හමුදා බුද්ධි ඒකකයට ලැබුණු තොරතුරකට අනුව පයාගල ප්‍රදේශයේ සිදුකළ වැටලීමකදී මෙම කහ තොගය අත්අඩංගුවට ගෙන ඇත්තේ. එම ප්‍රදේශයේ වෙරළ ආසන්නයේ මෝටර් රථයක් පරික්ෂා කිරීමේදී මෙම කහ තොගය සොයා ගැනුණා. කහ තොගයේ වටිනාකම රුපියල් ලක්ෂ අටක් පමණ වනවා. සැකකරුවන් උඩුගම්පල සහ කඹුරුපිටිය යන ප්‍රදේශවල පදිංචිකරුවන් බවයි වාර්තා වන්නේ.               ", "URL": "https://www.itnnews.lk/2023/10/05/378030/", "Category": "දේශීය පුවත්", "Parent URL": null}