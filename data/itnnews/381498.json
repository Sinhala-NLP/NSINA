{"Source": "ITN news", "Timestamp": "දෙසැම්බර් 8, 2021 13:05", "Headline": "කඩුවෙල නගරාධිපති බුද්ධික ජයවිලාල් අභියෝගතා කුසලානය ක්‍රිකට් තරගාවලිය ඇරඹෙයි", "News Content": "කඩුවෙල නගරාධිපති බුද්ධික ජයවිලාල් අභියෝගතා කුසලානය 2021 ක්‍රිකට් තරගාවලිය ඊයේ ආරම්භ වුණා. මෙම තරගාවලිය ආරම්භ වූයේ පැලවත්ත බුද්ධදාස ක්‍රීඩාංගනයේ දී යි. නොයෙල් ඩයස් ක්‍රීඩා සමාජය එය මෙහෙයවනවා. පුරා දින පහක් පැවැත්වෙන තරගාවලියේ අවසන් මහා තරගය ලබන සෙනසුරාදා පැවැත්වීමට නියමිතයි. කණ්ඩායම් 16 ක් මේ සදහා තරග වදිනවා. තරගයේ ආරම්භක දින විශේෂ ආරාධිතයා ලෙස එක් වූයේ සුපිරි ක්‍රිකට් ක්‍රීඩක සනත් ජයසූරිය මහතායි. පාර්ලිමේන්තු මන්ත්‍රී ජගත් කුමාර මහතා ද මෙම අවස්ථාවට එක්ව සිටියා. සනත් ජයසූරිය මහතා පන්දු කිහිපයකට පහර දීමට ද එක් වුණා.     ", "URL": "https://www.itnnews.lk/2023/10/05/381498/", "Category": "ක්‍රිකට්,ක්‍රීඩා", "Parent URL": null}