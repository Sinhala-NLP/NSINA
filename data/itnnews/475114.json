{"Source": "ITN news", "Timestamp": "අප්‍රේල් 12, 2023 13:10", "Headline": "කෘත්‍රිම බුද්ධිය භාවිතයෙන් සකස් කළ ප්‍රවෘත්ති නිවේදිකාව ගැන දන්නවද?", "News Content": "කුවේට් මාධ්‍ය ආයතනයක් විසින් කෘත්‍රිම බුද්ධිය භාවිතයෙන් සකස් කළ ප්‍රවෘත්ති නිවේදිකාවක් එළිදක්වා තිබෙනවා. එය අන්තර්ජාලය හරහා දැන්වීම් කියවීමට මේ වනවිට සැලසුම් කර ඇති බවයි වාර්තා වන්නේ. “Fedha” නමින් හඳුන්වන කෘත්‍රිම බුද්ධි නිවේදිකාව සෙනසුරාදා දිනයේ කුවේට් නිවුස් වෙබ් අඩවියේ ට්විටර් ගිණුමේ පෙනී සිටියේ කළු පැහැති ජැකට් සහ සුදු ටී ෂර්ටයකින් සැරසී සිටින කාන්තාවකගේ රූපයක් ලෙසයි. මෙම වෙබ් අඩවිය ගල්ෆ් කලාපයේ ප්‍රථම ඉංග්‍රීසි භාෂා දිනපතා පුවත්පත ලෙස 1961 දී ආරම්භ කරන ලද කුවේට් ටයිම්ස් පුවත්පතට අනුබද්ධ ආයතනයක් බවද පැවසෙනවා. අනාගතයේදී Fedha මිලියන 1.2 අනුගාමිකයින් සිටින වෙබ් අඩවියේ Twitter ගිණුමේ ප්‍රවෘත්ති දැන්වීම් ඉදිරිපත් කළ හැකි බවයි එහි නියෝජ්‍ය ප්‍රධාන කර්තෘ අබ්දුල්ලා බොෆ්ටන් පැවසුවේ. ", "URL": "https://www.itnnews.lk/2023/10/05/475114/", "Category": "ජාත්‍යන්තර පුවත්", "Parent URL": null}