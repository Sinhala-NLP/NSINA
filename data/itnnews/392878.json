{"Source": "ITN news", "Timestamp": "පෙබරවාරි 2, 2022 18:52", "Headline": "ඉන්දීය ධීවර ප්‍රහාරයන්ට එරෙහිව යාපනයේ ධීවරයන් 2වන දිනටත් උපවාසයේ", "News Content": "ඉන්දීය ධීවරයන් උතුරු මුහුදේ සිදු කරන නීති විරෝධී ආක්‍රමණ හේතුවෙන් සිදු වූ හානියට වන්දි අය කර ගැනීමට කටයුතු කරන බව අමාත්‍ය ඩග්ල්ස් දේවානන්ද මහතා පවසනවා. මේ අතර ඉන්දීය ධීවර ප්‍රහාරයන්ට එරෙහිව යාපනයේ ධීවරයන් දෙවන දිනටත් උපවාසයේ නිරතව සිටිනවා. උතුරේ ධීවරයන් ඉන්දීය ධීවරයන්ගේ ප්‍රහාරයට ලක්වීමට විරෝධය පළ කරමින් උපවාසයක් යාපනයේදී පැවැත්වෙන්නේ දෙවන දිනටයි. පේදුරුතුඩුව පොන්නාලෙයි ප්‍රධාන මාර්ගයද බෝට්ටු දමා හරස් කරමින් සිදු කළ විරෝධතාව නිසා මාර්ගයේ ගමනාගමනයටද බාධා එල්ල වුණා. මේ අතර උතුරේ ධීවරයන් මුහුණ දෙන ගැටලු හොදින් අවබෝධ කරගෙන සිටින බව ධීවර අමාත්‍ය ඩග්ලස් දේවානන්ද මහතා පවසනවා. ඉන්දීය ධීවරයින් උතුරේ සිදු කළ සාගර සම්පත් විනාශයට හා අහිමි කළ ජීවිත වෙනුවෙන් වන්දි ලබාදෙන ලෙස ඉන්දීය රජයෙන් ඉල්ලා සිටින බවද ඔහු සදහන් කරනවා. ඉදිරියේදී විශේෂ කැබිනට් පත්‍රිකාවක් මගින් අනුමැතිය ලබාගෙන එය සිදු කරන බවයි අමාත්‍යවරයා පවසන්නේ.     ", "URL": "https://www.itnnews.lk/2023/10/05/392878/", "Category": "දේශීය පුවත්", "Parent URL": null}