{"Source": "ITN news", "Timestamp": "අප්‍රේල් 6, 2022 21:07", "Headline": "තවත් ඩීසල් නෞකාවක් ලබන 8 වනදා දිවයිනට", "News Content": "කොළඹ වරායට ළගා වූ නෞකාවේ ඩීසල් තොග වෙළෙදපොළට නිකුත් කිරීමත් සමග ඩීසල් හිගය මගහැරී යනු ඇති බවයි බලධාරීන් පවසන්නේ. ඊයේ දිනයේදී මෙරටට ළගා වූ ඩීසල් මෙට්‍රික් ටොන් හතළිස් දහසක නෞකාවෙන් ඩීසල් ගොඩබෑමේ කටයුතු මේ වන විට සිදුවන බව ලංකා ඛනිජ තෙල් නීතිගත සංස්ථාව පවසනවා. එමෙන්ම තවත් ඩීසල් මෙට්‍රික් ටොන් හතළිස් දහසක නෞකාවක් ලබන 8 වනදා දිවයිනට පැමිණීමට නියමිත බවයි එම සංස්ථාව පවසන්නේ. කෙසේ වෙතත් දිවා රාත්‍රි දෙකෙහිම ඉන්ධන පිරවුම්හල් ආශ්‍රිතව තවමත් දිගු පෝලිම් දැකගත හැකියි. ඛණිජ තෙල් නීතිගත සංස්ථාවේ සභාපතිවරයා පවසන්නේ ඩීසල් පරිභෝජනය දැඩි ලෙස ඉහළ ගොස් ඇති බැවින් මෙලෙස දිගු පෝලිම් පවතින බවයි. පෙට්‍රල් සදහා එවැනි අර්බුදකාරී තත්ත්වයක් නොමැති බවද සභාපතිවරයා පවසනවා. ", "URL": "https://www.itnnews.lk/2023/10/05/405899/", "Category": "දේශීය පුවත්", "Parent URL": null}