{"Source": "ITN news", "Timestamp": "අප්‍රේල් 20, 2021 09:57", "Headline": "ස්විස්ටර්ලන්තය පනවා ඇති සෞඛ්‍ය විධි විධාන ලිහිල් කරයි", "News Content": "කොරෝනා ආසාදිතයින් වාර්තාවීම අවම වීමත් සමඟ ස්විස්ටර්ලන්තය පනවා ඇති සෞඛ්‍ය විධි විධාන ලිහිල් කිරීමට තීරණය කර තිබෙනවා. ඒ අනුව ආපනශාලා ,අවන්හල් හා මත්පැන් අලෙවිසැල් ජනතාව වෙත විවෘත කෙරෙන බවයි බලධාරීන් පවසන්නේ. එලිමහනේදී පුද්ගලයින් 100 දෙනෙකුගෙන් යුතු කණ්ඩායමකට එක්රැස්වීමට අවසර හිමිව තිබෙනවා. සිනමාශාලා ද විවෘත කෙරෙන අතර එකවර නරඹන්නන් 50 දෙනෙකුට චිත්‍රපට නැරඹීම සඳහා අවසර හිමි වන බවයි වාර්තා වන්නේ. පසුගිය නොවැම්බර් මාසයේ සිට සෞඛ්‍ය විධිවිධාන දැඩි කෙරුණු අතර මාස 05 ක පමණ කාලයකට පසු පනවා ඇති නීති ලිහිල් කිරීමත් සමඟ ජනතාව ලද නිදහස භුක්ති විදිමින් සිටින බවද විදෙස් මාධ්‍ය සඳහන් කරනවා.       ", "URL": "https://www.itnnews.lk/2023/10/05/332475/", "Category": "Breaking News,ජාත්‍යන්තර පුවත්", "Parent URL": null}