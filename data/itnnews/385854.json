{"Source": "ITN news", "Timestamp": "දෙසැම්බර් 30, 2021 15:50", "Headline": "කැන්බරා නුවර පැරණි පාර්ලිමේන්තු ගොඩනැගිල්ලට විරෝධතාකරුවන් ගිනි තබයි", "News Content": "ඔස්ට්‍රේලියාවේ කැන්බරා නුවර පිහිටි පැරණි පාර්ලිමේන්තු ගොඩනැගිල්ල විරෝධතාකරුවන් පිරිසක් විසින් ගිනි තබා තිබෙනවා. ආදී වාසීන්ගේ ස්වෛරීභාවය වෙනුවෙන් පැවැත්වූ විරෝධතාවය අතරතුර සිදුවූ මෙම ගිනි තැබීමෙන් කිසිවෙකුත් තුවාල ලබා නැති බවයි වාර්තා වන්නේ. මෙවැනි ප්‍රචණ්ඩකාරී සිදුවීම් ඔස්ට්‍රේලියාවෙන් වාර්තා වීම ඉතා දුලභ බව ද පැවසෙනවා. ඔස්ට්‍රේලියාවේ උරුමයක් ලෙස සැළකෙන මෙම පැරණි පාර්ලිමේන්තු ගොඩනැගිල්ල ගිනි තැබීමත් සමග කලහකාරී පිරිස් වහාම ඉන් ඉවත් කිරීමට කැන්බරා පොලීසිය කටයුතු කළා. සිද්ධිය සම්බන්ධයෙන් විමර්ශන ආරම්භ කර තිබෙනවා.             ", "URL": "https://www.itnnews.lk/2023/10/05/385854/", "Category": "ජාත්‍යන්තර පුවත්", "Parent URL": null}