{"Source": "ITN news", "Timestamp": "டிசம்பர் 13, 2022 12:31", "Headline": "முன்னாள் உபவேந்தர் மீது தாக்குதல் தொடர்பில் இதுவரை 10 பேர் கைது..", "News Content": "பேராதனை பல்கலைக்கழகத்தின் முன்னாள் உபவேந்தர் மற்றும் அவரது மகனை தாக்கிய சம்பவம் தொடர்பில் இதுவரை 10 பேர் கைதுசெய்யப்பட்டுள்ளனர். இது குறித்து பல்வேறு பிரிவுகளின் ஊடாக விசாரணைகள் முன்னெடுக்கப்பட்டுள்ளன சிசிரிவி கெமரா காட்சிகளை தாக்குதல் நடத்துவதற்கு வருகை தந்த மாணவர்களை அடையாளம் காணும் நடவடிக்கை நேற்று இடம்பெற்றது. அதற்கமைய தாக்குதல் தொடர்பில் பேராதனை பல்கலைக்கழகத்தின் 12 மாணவர்களின் மாணவர் தகுதியை இரத்து செய்ய பல்கலைக்கழக நிர்வாகம் நடவடிக்கை எடுத்தது. சம்பவத்துடன் தொடர்புடைய ஆறு மாணவர்கள் பேராதனை பொலிஸ் நிலையத்தில் சரணடைந்த நிலையில் கைதுசெய்யப்பட்டுள்ளனர். அவர்கள் 23 முதல் 25 வயதுக்கு இடைப்பட்ட நிட்டம்புவ, சந்தலங்கல , கிரித்தலே, மாத்தளை, ஹேனேகமுவ மற்றும் கலகம்வத்தை ஆகிய பிரதேசங்களை சேர்ந்தவர்களாகும். மேலும் 4 மாணவர்களும் பேராதனை பொலிஸாரால் கைதுசெய்யப்பட்டுள்ளனர். மேலும் சில மாணவர்கள் அடையாளம் காணப்பட்டுள்ளதாக பொலிஸ் நிலைய பொறுப்பதிகாரி தெரிவித்துள்ளார். சம்பவம் தொடர்பில் பொலிஸார் விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/450117/", "Category": "தேசிய செய்திகள்", "Parent URL": null}