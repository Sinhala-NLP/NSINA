{"Source": "ITN news", "Timestamp": "ජූලි 1, 2021 10:34", "Headline": "රුසියාවෙන් දෛනිකව වාර්තා වූ වැඩිම කොරෝනා මරණ සංඛ්‍යාව ඊයේ", "News Content": "රුසියාවෙන් දෛනිකව වාර්තා වූ වැඩිම කොරෝනා මරණ සංඛ්‍යාව ඊයේ දිනයේ සිදුව තිබෙනවා. ගත වූ පැය 24 ට රුසියාවෙන් කොරෝනා මරණ 669 ක් සිදුව ඇති බවයි වාර්තා වන්නේ. ඒ අනුව වයිරස ව්‍යාප්තිය ආරම්භයේ සිට මේ දක්වා වාර්තා වූ වැඩිම කොරෝනා මරණ සංඛ්‍යාව එය වනවා. මේ වන විට රුසියාව තුළ ඩෙල්ටා ප්‍රභේදය ශීඝ්‍රයෙන් ව්‍යාප්ත වන බවයි සෞඛ්‍ය අංශ සදහන් කරන්නේ. ආසාදිතයින් විසිඑක්දහස් හතළිස් දෙදෙනෙකුද ඊයේ දිනයේ හමු වී තිබෙනවා. මේ වන විට රුසියාවෙන් හමු වී ඇති සමස්ත ආසාදිතයින් සංඛ්‍යාව පනස්හතර ලක්ෂ අනූතුන්දහස් පන්සිය පනස් හතක් වන අතර සිදුව ඇති මරණ සංඛ්‍යාව එක්ලක්ෂ තිස්හතර දහස් පන්සිය හතළිස් පහක්. මේ අතර රුසියා ජනාධිපති ව්ලැඩිමිර් පුටින් තමා වයිරසයට එරෙහි ස්පුට්නික් වී එන්නත ලබාගත් බව ඊයේ නිවේදනය කළා.     ", "URL": "https://www.itnnews.lk/2023/10/05/346356/", "Category": "ජාත්‍යන්තර පුවත්", "Parent URL": null}