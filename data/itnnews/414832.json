{"Source": "ITN news", "Timestamp": "ජූනි 2, 2022 17:41", "Headline": "ශ්‍රී ලංකාවේ සෞඛ්‍ය රැකගන්න චීනයෙන් අතහිත", "News Content": "යුවාන් මිලියන 500ක් ප්‍රදානයක් යටතේ චීනයෙන් හිමිවන පළමු ඖෂධ තොගය හෙට දිවයිනට ලැබීමට නියමිතයි. අත්‍යවශ්‍ය මෙන්ම රෝහල්වල හිගයක් පවතින ඖෂධ මෙරටට හිමිවන පළමු ඖෂධ තොගයට ඇතුළත් වනවා. රුපියල් මිලියන දහයක් වටිනා ජීවිතාරක්ෂක උපකරණද මීට ඇතුළත්. එමෙන්ම එන්නත් සිලින්ජර් දෙලක්ෂ පනස් හයදහස් තුන්සිය විස්සක් හෙට දිනයේ මෙරටට රැගෙන එන ඖෂධ තොගයට ඇතුළත් වනවා. චීනය ලබා දෙන දෙවන ඖෂධ තොගය මේ මස මැද භාගයේදී දිවයිනට ලැබීමටයි නියමිතව ඇත්තේ. මෙම ඖෂධ මෙරට මාස හයක කාලයකට ප්‍රයෝජනවත් වන බව ශ්‍රී ලංකාවේ පිහිටි චීන තානාපති කාර්යාලය දැනුම් දෙනවා.   ", "URL": "https://www.itnnews.lk/2023/10/05/414832/", "Category": "දේශීය පුවත්", "Parent URL": null}