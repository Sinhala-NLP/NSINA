{"Source": "ITN news", "Timestamp": "ජූනි 1, 2022 17:11", "Headline": "ඇමෙරිකාවේ රසායනික කම්හලක ගින්නක්", "News Content": "ඇමෙරිකාවේ නෙබ්‍රස්කා ප්‍රාන්තයේ ඔමාහා ප්‍රදේශයේ රසායනික කම්හලක ගින්නක් හටගත්තා. නගරවැසියන් රැසකට විදුලිය ඇණහිට ඇතැයි වාර්තා වනවා. ඉදිකිරීම් කර්මාන්තය සදහා භාවිත කරන ආලේපන ඇලවුම්තීර, දෘඩකාරක සහ අනෙකුත් රසායනික නිෂ්පාදන සිදුකරන කර්මාන්ත ශාලාවකයි මෙම ගින්න හටගත්තේ. ඇමෙරිකා වේලාවෙන් ඊයේ රාත්‍රී 7 ට පමණ හටගත් ගින්න තවදුරටත් පැතිර ගොස් තිබූ අතර ගිනි නිවන රථ ගණනාවක් කැදවීමටයි ඔමාහා පොලීසිය කටයුතුකර තිබුණේ. ගින්න හේතුවෙන් අවට ජීවත් වූ ජනතාව ඉවත් කළ අතර ජාත්‍යන්තර රතු කුරුස සංවිධානයේ මැදිහත්වීමෙන් ඔවුන්ට සහන සැලසීමට පියවර ගත්තා. ගින්නෙන් අනතුරට පත්වූවන්පිළිබද මෙතෙක් තොරතුරු හෙළිව නැහැ.         ", "URL": "https://www.itnnews.lk/2023/10/05/414622/", "Category": "ජාත්‍යන්තර පුවත්", "Parent URL": null}