{"Source": "ITN news", "Timestamp": "ජූනි 11, 2022 16:01", "Headline": "දේශීය සුදු සහ රතු කැකුලු සහල් සඳහා උපරිම සිල්ලර මිළක්", "News Content": "දේශීය සුදු හා රතු කැකුළු සහල් සදහා උපරිම සිල්ලර මිලක් නියම කරමින් පාරිභෝගික කටයුතු පිළිබද අධිකාරිය ගැසට් පත්‍රයක් ප්‍රකාශයට පත්කර තිබෙනවා. පාර්භෝගික කටයුතු පිළිබද අධිකාරිය පසුගිය මැයි මස 2වන දින නිකුත් කළ ගැසට් පත්‍රයේ සදහන් පරිදී දේශීය නාඩු කිලෝවක් රුපියල් 220ක්,  දේශීය සම්බා කිලෝවක් රුපියල් 230 ක් සහ දේශීය කීරිසම්බා කිලෝවක් රුපියල් 260ක් ලෙස උපරිම සිල්ලර මිලක් නියම කර තිබුණා. නමුත් සුදු සහ රතු කැකුළු සදහා පාලන මිලක් නියම කර තිබුණේ නැහැ. කෙසේ වෙතත් ඊයේ දින සිට බලපැවැත්වෙන පරිදී දේශීය රතු සහ සුදු කැකුළු කිලෝවක් රුපියල් 210ක උපරිම සිල්ලර මිලක් නියම කරමින් ගැසට් පත්‍රයක් පාරිභෝගික කටයුතු අධිකාරිය ප්‍රකාශයට පත්කර තිබෙනවා. ඒ අනුව එම සහල් වර්ග උපරිම සිල්ලර මිලට වඩා වැඩියෙන් වෙළදාම් කිරීම,  සැපයීම,  වෙළෙදාම් කිරීම සදහා ඉදිරිපත් කිරීම හෝ ප්‍රදර්ශනය කිරීම නොකළ යුතු බව අදාළ ගැසට් පත්‍රයේ සදහන්. කෙසේ වෙතත් ආනයනික සහල් වර්ග සදහා මෙතෙක් උපරිම සිල්ලර මිලක් පනවා. නැහැ.  ", "URL": "https://www.itnnews.lk/2023/10/05/416559/", "Category": "දේශීය පුවත්", "Parent URL": null}