{"Source": "ITN news", "Timestamp": "සැප්තැම්බර් 16, 2022 22:06", "Headline": "ආහාර සුරක්ෂිතතාව සහ පෝෂණය පිළිබඳ දිස්ත්‍රික් ඒකාබද්ධ යාන්ත්‍රික කමිටු", "News Content": "ආහාර සුරක්ෂිතතාව සහ පෝෂණය පිළිබද දිස්ත්‍රික් ඒකාබද්ධ යාන්ත්‍රික කමිටු දිස්ත්‍රික්ක කිහිපයකම පැවැත්වුණා. කොළඹ දිස්ත්‍රික් කමිටුව පැවැත්වුණේ පාර්ලිමේන්තු මන්ත්‍රී ප්‍රදීප් උදුගොඩ සහ කොළඹ දිස්ත්‍රික් ලේකම් ප්‍රදීප් යසරත්න යන මහත්වරුන්ගේ ප්‍රධානත්වයෙනුයි.ආහාර අර්බුදය සදහා ග්‍රාමීය මට්ටමින් නිසි විසදුම් ලබා දෙමින් ජනතාවගේ ආර්ථික මට්ටම නගාසිටුවන්නේ කෙසේද යන්න මෙහිදී සාකච්ඡා කෙරුණා. ආහාර සුරක්ෂිතතාව සහ පෝෂණය තහවුරු කිරීම පිළිබද අම්පාර දිස්ත්‍රික් වැඩසටහන පැවැත්වුණේ දිස්ත්‍රික් ලේකම් ජේ.එම් ඩග්ලස් මහතාගේ ප්‍රධානත්වයෙනුයි. දිස්ත්‍රික්කයේ ජනතාවගේ නිරෝගීභව මෙන්ම දරුවන්ගේ පෝෂණය පිටුදැකීම සදහා ග්‍රාමීය මට්ටමින් ක්‍රියාත්මක කමිටු මගින් සිදු කෙරෙන කාර්යන් පිළිබද මෙහිදී වැඩි අවධානය යොමු කෙරුණා. ගාල්ල දිස්ත්‍රික් කමිටු රැස්වීම පැවැත්වුණේ අමාත්‍ය රමේෂ් පතිරණ මහතාගේ ප්‍රධානත්වයෙනුයි. දිස්ත්‍රික් ලේකම් ශාන්ත වීරසිංහ මහතා ඇතුළු පිරිසක් මෙම අවස්ථාවට සහභාගී වුණා.ක්ෂේත්‍රයට අදාළ කරුණු රැසක් පිළිබද මෙහිදී සාකච්ඡා කෙරුණා.   ", "URL": "https://www.itnnews.lk/2023/10/05/435363/", "Category": "දේශීය පුවත්", "Parent URL": null}