{"Source": "ITN news", "Timestamp": "පෙබරවාරි 8, 2022 16:18", "Headline": "අංශභාග රෝගීන්ට උපාකාරී වන ස්නායු උත්තේජක උපකරණයක්", "News Content": "අංශභාග රෝගීන්ට තම කටයුතු සිදුකර ගැනීමට උපාකාරී වන ස්නායු උත්තේජක උපකරණයක් නිර්මාණය කිරීමට ඇමෙරිකාවේ වෛද්‍ය විශේෂඥයින් පිරිසක් සමත්ව තිබෙනවා. මෙම ස්නායු උත්තේජක උපකරණය භාවිතයෙන් අංශභාග රෝගීන්ට ඇවිදීමට, බයිසිකල් පැදීමට හා පිහිනීමට හැකියාව ලැබෙනවා. යතුරුපැදි, අනතුරු හේතුවෙන් උරස් කොදුඇටපෙළේ ආබාධයන්ට ලක්වූ පුද්ගලයින් 3 දෙනක් යොදා ගනිමින් සිදුකළ පරික්ෂණ අති සාර්ථක බවයි එම විශේෂඥයින් සදහන් කරන්නේ. ටැබ්ලට් උපකරණයක් ආධාරයෙන් මෙම ස්නායු උත්තේජකය ක්‍රියාත්මක වනවා. මිනිස් සිරුරේ ගෙලට පහලින් හා කොදුඇට පෙළේ පහළම කොටසට ඉහළින් කොදුඇට පෙළට හානි සිදුවූ පුද්ගලයින්ට මෙම උපකරණය සාර්ථක ප්‍රතිඵල අත්කර ගතහැකි බවද සදහන්. කෘත්‍රිම බුද්ධි මෘදුකාංගයක් මගින් ක්‍රියාත්මක වන ස්නායු උත්තේජක උපකරණය ස්නායු ශල්‍ය වෛද්‍යවරුන් රෝගියාට බද්ධකර පැය කිහිපයක් ඇතුළත එම රෝගියාට තම කාර්යයන් ආරම්භ කළ හැකි බව ඇමෙරිකා වෛද්‍ය විශේෂඥයින් පවසනවා. මෙම වසර තුලදී රෝගීන් සිය දෙනෙකු සදහා මෙම ස්නායු උත්තේජක උපකරණය යටතේ පහසුකම් සැලසීමට නියමිතයි.     ", "URL": "https://www.itnnews.lk/2023/10/05/393907/", "Category": "අතන මෙතන", "Parent URL": null}