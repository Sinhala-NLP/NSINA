{"Source": "ITN news", "Timestamp": "டிசம்பர் 9, 2021 13:31", "Headline": "3வது டோசையும் செலுத்திக் கொள்ளுமாறு பைசர் நிறுவனம் கோரிக்கை", "News Content": "கொரோனா வைரஸிற்கு எதிராக பைசர் தடுப்பூசியின் 3 டோஸ்களையும் செலுத்திக் கொள்வதன் ஊடாக புதிய ஒமிக்ரோன் பிறழ்வுக்கு வெற்றிகரமாக முகம் கொடுக்க முடியுமென குறித்த நிறுவனம் தெரிவித்துள்ளது. பைசர் தடுப்பூசியின் 2 டோஸ்களை செலுத்திக் கொண்டவர்கள் 3 வது டோசையும் செலுத்திக் கொள்ளுமாறு பைசர் நிறுவனம் கோரிக்கை விடுத்துள்ளது. இத்தடுப்பூசியின் 2 டோஸ்களையும் செலுத்திக் கொண்டவர்கள் ஏனைய திரிபுகளுக்கு வெற்றிகரமாக முகம் கொடுக்க முடியும். இதன் 3 வது டோஸை செலுத்திக் கொள்வதன் ஊடாக அதிக நோய் எதிர்ப்பு சக்தி உருவாவதாக குறித்த நிறுவனம் சுட்டிக்காட்டுகின்றது. ஒமிக்ரோன் திரிபுக்கான புதிய தடுப்பூசியை எதிர்வரும் 100 நாட்களுக்குள் சந்தைக்கு விநியோகிக்க எதிர்பார்ப்பதாக பைசர் நிறுவனம் தெரிவித்துள்ளது. இதுவரை அடையாளம் காணப்பட்டுள்ள வைரஸ் திரிபுகளில் மிக வேகமாக பரவக்கூடிய திரிபாக ஒமிக்ரோன் கருதப்படுகின்றது. ", "URL": "https://www.itnnews.lk/2023/10/05/381795/", "Category": "Breaking News,சர்வதேச செய்திகள்", "Parent URL": null}