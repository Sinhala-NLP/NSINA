{"Source": "ITN news", "Timestamp": "මාර්තු 10, 2022 09:06", "Headline": "සෞඛ්‍ය ආරක්ෂිත උපදෙස් උල්ලංඝණය කරන පුද්ගලයින් වැටලීමේ මෙහෙයුම් අඛණ්ඩව", "News Content": "සෞඛ්‍ය ආරක්ෂිත උපදෙස් අනිවාර්යෙන්ම අනුගමනය කළ යුතු බව පොලීසිය අවධාරණය කරනවා. බොහෝ පිරිස්  සෞඛ්‍ය ආරක්ෂිත ක්‍රමවේද ක්‍රමයෙන් නොසළකා හරින තත්ත්වයට පත්ව සිටින බවයි පොලීසිය පවසන්නේ. එවැනි පුද්ගලයින් වැටලීමේ මෙහෙයුම් අඛණ්ඩ සිදු කරන බව පොලීසිය පවසනවා.  සෞඛ්‍ය ආරක්ෂිත උපදෙස් උල්ලංඝණය කරන පුද්ගලයින්ට එරෙහිව නීතිය දැඩිව ක්‍රියාත්මක කෙරෙනවා.  මෙවැනි පුද්ගලියන් පිලිබද විශේෂ මෙහෙයුමක් ඊයේ දිනයේද බස්නාහිර පළාත තුළ ක්‍රියාත්මක කෙරුණා. ඒ නිලධාරීන් 688 දෙනෙකු යොදාගනිමින්. ත්‍රිරෝද රථ සහ යතුරුපැදි 7570 ක් එහිදී පරික්ෂාවට ලක් කෙරුණා. නිසි සෞඛ්‍ය උපදෙස් පිළීනොපැද සිටි 1053 දෙනෙකුට අවවාද කළ බවයි පොලීසිය පවසන්නේ.       ", "URL": "https://www.itnnews.lk/2023/10/05/400385/", "Category": "දේශීය පුවත්", "Parent URL": null}