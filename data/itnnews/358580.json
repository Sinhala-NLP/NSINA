{"Source": "ITN news", "Timestamp": "අගෝස්තු 26, 2021 19:02", "Headline": "විද්‍යාත්මක ක්‍රමයකින් රට වහගන්න කෙහෙළිය ළඟට ගිය වෘත්තීය සමිති", "News Content": "විද්‍යාත්මක රට වැසීමක් සදහා කළ යුත්තේ කුමක්ද යන්න පිළිබද සෞඛ්‍ය අමාත්‍යවරයා හා වෘත්තීය සමිති අතර සාකච්ඡාවක් අද පැවැත්වුණා. අමාත්‍ය කෙහෙළිය රඹුක්වැල්ල මහතා හා වෘත්තීය සමිති සම්බන්ධීකරණ මධ්‍යස්ථානයේ නියෝජිතයන් අතර මෙම සාකච්ඡාව පැවැත්වුනේ සෞඛ්‍ය අමාත්‍යාංශයේදීයි. පැය දෙකක පමණ කාලයක් සාකච්ඡාව පවත්වා තිබෙනවා. දින දහයක් සදහා පැන වූ නිරෝධායන ඇදිරිනීතිය අද හයවන දිනටත් ක්‍රියාත්මක වනවා. නිරෝධායන ඇදිරිනීති කාලසීමාව දීර්ඝ කරන්නේ ද යන්න පිළිබද තීරණය හෙට දිනයේ දැනුම් දෙන බවයි මීට පෙර ප්‍රකාශ කෙරුණේ.   ", "URL": "https://www.itnnews.lk/2023/10/05/358580/", "Category": "දේශීය පුවත්", "Parent URL": null}