{"Source": "ITN news", "Timestamp": "නොවැම්බර් 11, 2021 17:19", "Headline": "දිවි නැගුම ලිත් මුද්‍රණය පිළිබඳ නඩුව වැඩිදුර විභාගය ලබන මස පළමු වනදා හා දෙවනදා", "News Content": "2015 වසරේ පැවති ජනාධිපතිවරණ සමයේ දී දිවි නැගුම සංවර්ධන දෙපාර්තමේන්තුවට අයත් රුපියල් දෙකෝටි අනූ හතර ලක්ෂයක මුදලක් වැය කර මුද්‍රණය කරමින් බෙදා හැරි බව කියන සිද්ධිය සම්බන්ධයෙන් අමාත්‍ය බැසිල් රාජපක්ෂ මහතාට හා එම දෙපාර්තමේන්තුවේ හිටපු අධ්‍යක්ෂ ජනරාල් කිත්සිරි රණවක යන මහත්වරුන්ට එරෙහිව පවරා ඇති නඩුවේ වැඩිදුර විභාගය ලබන මස පළමු වනදා හා දෙවනදා පැවැත්වීමට කොළඹ මහාධිකරණය නියම කළා. ඒ අදාළ නඩුව අද දිනයේ කැඳවූ අවස්ථාවේ දීයි. ජනාධිපති අපේක්ෂකයෙකු වූ මහින්ද රාජපක්ෂ මහතාගේ රුව සහිත ලිත් ලක්ෂ පනහක් මෙහිදී මුද්‍රණය කර ඇති බවටයි චෝදනා එල්ල වුණේ. ", "URL": "https://www.itnnews.lk/2023/10/05/375512/", "Category": "Breaking News,දේශීය පුවත්", "Parent URL": null}