{"Source": "ITN news", "Timestamp": "දෙසැම්බර් 25, 2021 13:35", "Headline": "භාණ්ඩ රැසක් සොරකම් කළ පුද්ගලයෙකු අත්අඩංගුවට", "News Content": "ත්‍රිරෝද රථය ඇතුලු විවිධ භාණ්ඩ සොරකම් කිරීමට සම්බන්ධ පුද්ගලයෙකු අත්අඩංගුවට ගැනීමට නවගමුව පොලීසිය සමත් වුණා. සැකසහිත ත්‍රිරෝද රථයක් පරීක්ෂා කිරීමේදී මෙම පුද්ගලයා අත්අඩංගුවට ගැණුනු අතර අදාළ ත්‍රිරෝද රථය කැළණිය ප්‍රදේශයෙන් සොරාගත් එකක් බවයි හෙළි වුනේ. 31 හැවිරිදි සැකකරු මත්කුඩු භාවිතයට දැඩිව ඇබ්බැහි වී ඇති පුද්ගලයෙකු බව පොලීසිය සදහන් කළා. මීට පෙරද භාණ්ඩ රැසක් ඔහු සොරකම් කර ඇති බව විමර්ශනවලදී හෙළිවුණා. සැකකරු කඩුවෙල මහේස්ත්‍රාත් අධිකරණයට ඉදිරිපත් කිරීමට නියමිතයි.       ", "URL": "https://www.itnnews.lk/2023/10/05/384872/", "Category": "දේශීය පුවත්", "Parent URL": null}