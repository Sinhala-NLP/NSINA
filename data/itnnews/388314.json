{"Source": "ITN news", "Timestamp": "ජනවාරි 12, 2022 14:04", "Headline": "කොරෝනා ශීඝ්‍ර ව්‍යාප්තිය හේතුවෙන් නේපාලයේ පාසල් වසාදැමේ", "News Content": "කොරෝනා වයිරසයේ ශීඝ්‍ර ව්‍යාප්තියත් සමඟ පාසල් වසාදැමීමට හා එන්නත්කරණය වේගවත් කිරීමට නේපාල රජය පියවර ගෙන තිබෙනවා. ඊයේ දිනයේ සිට සති තුනක කාලයක් සඳහා නේපාලයේ සියලු පාසල් වසාදැමුණා. එමෙන්ම පුද්ගල ඒකරාශීවීම් ද තහනම් කර ඇති බවයි වාර්තා වන්නේ. ආගමික උත්සව හා දේශපාලන රැළි සඳහා සහභාගිවිය හැක්කේ පුද්ගයින් 25 දෙනෙකුට පමණයි. ඊයේ දිනයේ දී නේපාලයෙන් වයිරස ආසාදිතයින් 1,357 දෙනෙකු හමුවූ අතර සැප්තැම්බර් මාසයට පසු එක්දිනයකදී හමුවූ වැඩිම ආසාදිතයින් සංඛ්‍යාව මෙයයි. නේපාලයේ සමස්ත ජනගහණය මිලියන 30 ක් පමණ වන අතර ඉන් එන්නත් මාත්‍රා දෙකම ලබාගෙන ඇති සංඛ්‍යාව 37 %ක් පමණ වනවා.         ", "URL": "https://www.itnnews.lk/2023/10/05/388314/", "Category": "ජාත්‍යන්තර පුවත්", "Parent URL": null}