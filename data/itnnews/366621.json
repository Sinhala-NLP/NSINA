{"Source": "ITN news", "Timestamp": "ඔක්තෝබර් 3, 2021 18:29", "Headline": "දකුණු ආසියාවේ හොඳම අධිවේගී මාර්ගය දක්ෂිණ අධිවේගී මාර්ගයයි – ආසියා සංවර්ධන බැංකුවේ ශ‍්‍රී ලංකා අධ්‍යක්ෂ", "News Content": "දකුණු ආසියාවේ හොදම අධිවේගී මාර්ගය දක්ෂිණ අධිවේගී මාර්ගය බව ආසියා සංවර්ධන බැංකුවේ ශ්‍රි ලංකා අධ්‍යක්ෂ ආචාර්ය චෙන් චෙන් මහතා පවසනවා. අමාත්‍ය ජොන්ස්ටන් ප්‍රනාන්දු මහතා මහාමාර්ග අමාත්‍යාංශයේ දී හමුවූ අවස්ථාවේදීයි මේ බව සදහන් කෙරුණේ. මෙම සාකච්ඡාවට  ආසියා සංවර්ධන බැංකුවේ දකුණු ආසියා කලාපීය අධ්‍යක්ෂ ජෙනරාල් කෙනෙචි යොකොයමා මහතා ද එක්වුණා. දිවයිනේ උතුර, දකුණ, නැගෙනහිර සහ බටහිර අධිවේගී මාර්ග ඔස්සේ සම්බන්ධ කිරීමට ජනාධිපති ගෝඨාභය රාජපක්ෂ මැතිතුමාගේ අපේක්ෂාවක් ඇති බවයි අමාත්‍ය ජොන්ස්ටන් ප්‍රනාන්දු මහතා සදහන් කළේ. ශ්‍රී ලංකාවේ ග්‍රාමීය මාර්ග සංවර්ධනය,මාර්ග ආරක්ෂාව තදබදය කළමනාකරණය කිරීම ඇතුළු අංශ රැසක් පිළිබදව මෙහිදී අවධානය යොමු වුණා.  මහින්ද රාජපක්ෂ මහතා ජනාධිපතිවරයාව සිටියදී ආරම්භ කළ ප්‍රමුඛතා මාර්ග වැඩසටහන ඉතා සාර්ථක වී ඇති බවයි ආසියා සංවර්ධන බැංකුවේ නියෝජිතයන් සදහන් කළේ. මේ වන විට බංග්ලාදේශයේ සහ ඉන්දියාවේද ග්‍රාමීය මාර්ග සංවර්ධනය සදහා යොදා ගන්නේ එම මොඩලය බව ආචාර්ය චෙන් චෙන් මහතා කියා සිටියා. ජනාධිපති ගෝඨාභය රාජපක්ෂ මැතිතුමාගේ සෞභාග්‍යයේ දැක්ම ප්‍රතිපත්ති ප්‍රකාශය අනුව මාර්ග කිලෝමීටර ලක්ෂයක් සංවර්ධනය කිරීමේ ව්‍යාපෘතිය මෙන්ම පැල මිලියනයක් සිටිවීමේ ව්‍යෘපතිය සම්බන්ධයෙන් ද ආසියා සංවර්ධන බැංකු නිලධාරීන්ගේ පැසසුම හිමි වුණා.     ", "URL": "https://www.itnnews.lk/2023/10/05/366621/", "Category": "දේශීය පුවත්", "Parent URL": null}