{"Source": "ITN news", "Timestamp": "டிசம்பர் 31, 2021 12:20", "Headline": "நீராடச்சென்ற நிலையில் காணாமல் போயிருந்த மூன்று பேரில் ஒருவர் சடலமாக மீட்பு..", "News Content": "ஹங்வெல்ல – தும்மோதர குமாரி எல்ல நீர்வீழ்ச்சியில் நீராடச்சென்ற நிலையில் காணாமல் போயிருந்த மூன்றுபேரில் ஒருவர் சடலமாக மீட்கப்பட்டுள்ளார். பொலிஸார், இராணுவத்தினர் மற்றும் பிரதேசவாசிகள் இணைந்து மீட்பு பணிகளில் ஈடுப்பட்டுள்ளதாக பொலிஸ் தலைமையகம் தெரிவித்துள்ளது. உயிரிழந்த 16 வயது சிறுமி யாழ்பாணத்தை சேர்ந்தவரென பொலிஸார் தெரிவித்துள்ளனர். சடலம் பிரேத பரிசோதனைக்காக அவிசாவளை ஆதார வைத்தியசாலையின் பிரேதச அறையில் வைக்கப்பட்டுள்ளது. 8 பேர் குறித்த பகுதிக்கு குளிப்பதற்காக சென்றுள்ளனர். அதிக மழை காரணமாக நீர்வீழ்ச்சியில் நீர் மட்டம் தீடிரென அதிகரித்துள்ளது. இதனையடுத்து குளிக்கச்சென்றவர்களில் மூவர் நீரில் அடித்துச்செல்லப்பட்டுள்ளதாக தெரியவந்துள்ளது. காணாமல் போனவர்களில் 16 வயது சிறுமி சடலமாக மீட்கப்பட்டுள்ளார். ஏனைய இருவரையும் தேடும் பணிகள் தொடர்ந்தும் முன்னெடுக்கப்பட்டுள்ளதாக பொலிஸார் தெரிவித்துள்ளனர். ", "URL": "https://www.itnnews.lk/2023/10/05/385941/", "Category": "Breaking News,தேசிய செய்திகள்", "Parent URL": null}