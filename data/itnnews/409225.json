{"Source": "ITN news", "Timestamp": "මැයි 1, 2022 16:01", "Headline": "බ්‍රිතාන්‍ය පාර්ලිමේන්තුව තුළ අසභ්‍ය දර්ශන නැරඹූ මන්ත්‍රී ඉල්ලා අස්වෙයි", "News Content": "බ්‍රිතාන්‍ය පාර්ලිමේන්තුව තුළ අසභ්‍ය දර්ශන නැරඹු බවට චෝදනා එල්ල වූ එරට පාලක පක්ෂයේ මන්ත්‍රීවරයෙකු ඉල්ලා අස් වී තිබෙනවා. එරට පාලක පක්ෂයේ කොන්සවේටිව් පක්ෂ මන්ත්‍රී නීල් පැරිෂ්, වරද පිළිගනිමින් මන්ත්‍රී ධූරයෙන් ඉල්ලා අස්වුණා. ඔහු මෙලෙස ඉල්ලා අස්වී ඇත්තේ ඔහුගේ එම ක්‍රියාව සම්බන්ධයෙන් විමර්ශනයක් ආරම්භ වී ඇති මොහෝතකයි. බිබිසී පුවත්සේවයට අදහස් දක්වමින් කියා ඇත්තේ ඔහු එලෙස පාර්ලිමේන්තුවේ අසභ්‍ය දර්ශන නැරඹු 2වන අවස්ථාව මෙය බවයි. පළමුවර අහම්බෙන් සිදු වූ එකක් බවත් දෙවන වර සිතා මතාම එම වරද සිදු කළ බවයි ඔහු පවසා ඇත්තේ. ඔහුගේ මෙම ක්‍රියාව කොන්සවේටිව් පක්ෂ නායක බ්‍රිතාන්‍ය අග්‍රාමාත්‍ය බොරිස් ජොන්සන් ද මෙම ක්‍රියාව දැඩි ලෙස හෙළා දැක තිබෙනවා.  65 හැවිරිදි නීල් පැරිෂ් වසර 12ක් පාර්ලිමේන්තු මන්ත්‍රීවරයෙකු ලෙස කටයුතු කර තිබෙනවා.         ", "URL": "https://www.itnnews.lk/2023/10/05/409225/", "Category": "ජාත්‍යන්තර පුවත්", "Parent URL": null}