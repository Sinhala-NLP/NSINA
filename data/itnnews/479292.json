{"Source": "ITN news", "Timestamp": "අප්‍රේල් 30, 2023 05:42", "Headline": "පක්ෂ තීරණයට පිටින් ගියාට සජබයෙන් ෆවුසිට විනය පියවර", "News Content": "පාර්ලිමේන්තු මන්ත්‍රී ඒ එච් එම් ෆවුසිට එරෙහිව විනය ක්‍රියාමාර්ග ගන්නා බව සමගි ජන බලවේගය පවසනවා. ඒ ජාත්‍යන්තර මූල්‍ය අරමුදල සමග වන එකඟතා යෝජනාවලට පාර්ලිමේන්තුවේ දී පක්ෂව ඡන්දය ලබා දීම හේතුවෙන්. සමගි ජන බලවේගයේ මහලේකම් රංජිත් මද්දුමබණ්ඩාර මහතා කියා සිටියේ පක්ෂයේ තීරණයට විරුද්ධව ක්‍රියා කිරීම හේතුවෙන් අදාළ විනය පියවර ගැනීමට කටයුතු කරන බවයි. ඒ අනුව පක්ෂයෙන් නෙරපීමට අවශ්‍ය කටයුතු සිදු කරන බව ද ඔහු කියා සිටියා. ඉදිරි පළාත් පාලන ආයතන ඡන්ද විමසීම සඳහා ඉදිරිපත් විමට මුජුබර් රහුමාන් සිය පාර්ලිමේන්තු මන්ත්‍රී ධුරයෙන් පසුගියදා ඉල්ලා අස් වුණා. ඒ අනුව, සමගි ජන බලවේගයේ පුරප්පාඩු වූ මන්ත්‍රී ධූරය සඳහා ඒ එච් එම් ෆවුසි පසුගියදා දිවුරුම් දෙනු ලැබුවා. ශ්‍රී ලංකාව සඳහා ජාත්‍යන්තර මූල්‍ය අරමුදලේ විස්තීර්ණ අරමුදල් ණය පහසුකම ක්‍රියාත්මක කිරීම සඳහා වූ යෝජනා ඊයේ පාර්ලිමේන්තුවේදී සම්මත වුණේ වැඩි ඡන්ද 95කින්. එහිදී යෝජනාවට පක්ෂව ඡන්ද 120 හිමි වුණා. ඊට විපක්ෂව හිමි වුණේ ඡන්ද 25 පමණයි. ", "URL": "https://www.itnnews.lk/2023/10/05/479292/", "Category": "දේශීය පුවත්", "Parent URL": null}