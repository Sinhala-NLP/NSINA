{"Source": "ITN news", "Timestamp": "අප්‍රේල් 18, 2023 15:53", "Headline": "වරායට කරන්න හදන දේ", "News Content": "වරාය මෙහෙයුම් කටයුතු සදහා ඩිජිටල් සන්නිවේදන පද්ධතියක් ක්‍රියාත්මක කිරීමට වරාය නාවික හා ගුවන් සේවා අමාත්‍යාංශය සැලසුම් කර තිබෙනවා. වරාය පරිශ්‍රය තුළ වෙළෙද නාවික කටයුතුවලදී සහ භාණ්ඩ නිෂ්කාෂණයේදී විශාල ලෙස ප්‍රමාදයන් සිදුවන බව හදුනාගෙන තිබෙනවා. එය වැළැක්වීමටයි වරාය මෙහෙයුම් කටයුතු සදහා ඩිජිටල් සන්නිවේදන පද්ධතියක් ක්‍රියාත්මක කිරීමට සැලසුම් කර ඇත්තේ. ඒ පිළිබද විශේෂ සාකච්ඡාවක් අමාත්‍ය නිමල් සිරිපාල ද සිල්වා මහතාගේ ප්‍රධානත්වයෙන් පැවැත්වුණා. ලොව දියුණු රටවල් 50ක් පමණ මෙම ඩිජිටල් සන්නිවේදන පද්ධති ක්‍රියාත්මක කර ඇති අතර එම වරායන්හි කාර්යක්ෂමතාව ඉතා ඉහළ මට්ටමක පවතිනවා. කොළඹ වරායට එම වරායන් සමග තරගකාරීව මෙහෙයුම් කටයුතු සිදු කිරීමට මෙම ඩිජිටල් සන්නිවේදන පද්ධතියක අවශ්‍යතාව මෙහිදී අවධාරණය කෙරුණා. ව්‍යාපෘතියට දළ වශයෙන් ඩොලර් මිලියන 35ක් වැය වන බවත් මේ සදහා ආසියානු සංවර්ධන බැංකුව ආධාරයක් ලබාදීමට කැමැත්ත පළකර ඇති බවත් අමාත්‍යවරයා මෙහිදී සදහන් කළා.         ", "URL": "https://www.itnnews.lk/2023/10/05/476365/", "Category": "දේශීය පුවත්", "Parent URL": null}