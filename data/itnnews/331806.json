{"Source": "ITN news", "Timestamp": "අප්‍රේල් 16, 2021 12:29", "Headline": "හල්දුම්මුල්ල වේලිඔයේ සැගවගිය පිය පුතු දෙදෙනොගේ සිරුරු හමුවෙයි", "News Content": "හල්දුම්මුල්ල කළුපහන ප්‍රදේශයේ දී දිය නෑමට ගොස් අතුරුදන් වූ පිය පුතු දෙදෙනාගේ සිරුරු සොයා ගැනුණා. කළුපහන වේලිඔය පාලම අසලින් දිය නෑමට ගිය අය අතුරෙන් 4 දෙනෙකු දියේ ගසාගෙන ගොස් තිබෙනවා. මේ අතුරෙන් දෙදෙනෙකුගේ දිවි බේරා ගැනීමට ඊයේ පස්වරුවේ හැකිවුණා. දියේ ගිලීමෙන් අතුරුදන්වූ පියපුතු දෙදෙනාගේ සිරුරු යුද හමුදාවේ සහ පොලිසියේ සහාය ඇතිව සොයාගෙන තිබෙනවා. මෙම පිරිස මහරගම පමුණුව ප්‍රදේශයේ පදිංචිකරුවන් පිරිසක්. මේ අතර මාතලේ විල්ගමුව හීන්ගගේ දිය නෑමට ගොස් මත්පැන් සාදයක් පැවැත්වූ තරුණයන් 13 දෙනෙකු අධික පහරක් ගලා ඒමත් සමඟ අතරමංව සිටියදී සොයා ගැනීමට පොලිසියට හැකිවුණා. ඔවුන් මීගමුව,මාලිගාවත්ත, මහියංගනය ආදී ප්‍රදේශවල පදිංචිකරුවන් පිරිසක්. ගඟ මැද ගල්තලාවක මත්පැන් සාදය පවත්වමින් සිටියදී අධික වර්ෂාවත් සමඟ ගගේ ජල ප්‍රමාණය ඉහළගොස් තිබෙනවා. ", "URL": "https://www.itnnews.lk/2023/10/05/331806/", "Category": "Breaking News,නවතම පුවත්", "Parent URL": null}