{"Source": "ITN news", "Timestamp": "ஜூலை 27, 2021 12:45", "Headline": "சேதன பசளை விவசாயத்திற்காக இலங்கை ஆரம்பித்துள்ள பிரவேசமானது உலகிற்கு முன்மாதிரியாகும் : ஜனாதிபதி", "News Content": "இரசாயன முறையிலான விவசாயத்திற்கு பதிலாக இலங்கை எடுத்த பிரவேசத்திற்கு உலகின் ஏனைய நாடுகளும் ஆர்வம் காட்டும் என எதிர்பார்க்கப்படுவதாக ஜனாதிபதி கோட்டாபய ராஜபக்ஷ தெரிவித்துள்ளார். ஐக்கிய நாடுகள் தாபன உணவு தொகுதி மாநாட்டில் வீடியோ தொழில்நுட்பம் ஊடாக உரையாற்றும் போதே ஜனாதிபதி இதனை தெரிவித்தார். இத்தாலியின் ரோம் நகரில் இம்மாநாடு நேற்று ஆரம்பமாகியது. ஐக்கிய நாடுகள் பொதுச் செயலாளர் என்டோனியோ குட்டரெஸ் தலைமையில் 3 நாட்களுக்கு இடம்பெறவுள்ள இம்மாநாட்டில் பல நாடுகளின் தலைவர்கள் பங்கேற்றுள்ளனர். 2030 ஆம் ஆண்டளவில் எதிர்பார்க்கப்பட்டுள்ள நிலைபேறான அபிவிருத்தி இலக்கை அடைவதற்கு உணவு தொகுதிகளில் காணப்படுகின்ற அச்சுறுத்தல்கள் குறித்து இம்மாநாட்டில் கலந்துரையாடப்படும். இளைஞர் சமூகம், ஆதிவாசிகள் சிவில் சமூக செயல்பாட்டாள்ர்கள், ஆய்வாளர்கள் உள்ளிட்ட பல துறைகளை பிரதிநிதித்துவப்படுத்துகின்றவர்கள் புதிய பிரவேசத்துடன் இம்மாநாட்டில் கலந்து கொள்கின்றனர். உணவுக்காக காணப்படுகின்ற உரிமை அடிப்படை மனித உரிமையாகும். அரசாங்கம் ஒன்று தமது மக்களுக்காக இவ்வுரிமையை பாதுகாப்பதற்கு தனிமையாக செயல்பட்ட போதிலும் பூகோல ரீதியில் உணவு தொகுதியில் காணப்படுகின்ற நெருக்கடிகள் குறித்து விரிவாக புரிந்து கொள்ள வேண்டும். பல்லாண்டு காலமாக பாரம்பரிய முறையுடன் பிண்ணிப்பிணைந்த விவசாய மரபுரிமை இலங்கையில் காணப்படுகின்றது. இதனால் சேதன பசளையிலான விவசாய திட்டம் எமக்கு புதியதொன்று அல்ல. நவீன தொழில்நுட்ப முன்னேற்றங்கள் மற்றும் முகாமைத்துவ முறைகளுடன் எமக்குள்ள வரலாற்று ரீதியிலான முறைகளுக்கு உயிரூட்ட நாம் முயற்சிக்கின்றோம். அதேபோன்று காபன் விவசாய முறைக்கு பதிலாக இலங்கை எடுத்துள்ள பிரவேசத்திற்கு உலகின் பல நாடுகள் ஆர்வம் காட்டுமென நாம் எதிர்பார்க்கின்றோம். இதற்கு தனிநபராக முகம் கொடுக்க முடியாது. இதனை வெற்றிக் கொள்ள வேண்டுமாயின் கூட்டு ரீதியிலான செயல்பாடுகள் காணப்பட வேண்டும். உணவு பாதுகாப்பு , காலநிலை மாற்றங்களை குறைத்தல், சுற்றுப்புறச்சூழல் பாதுகாப்பை பலப்படுத்தல், மற்றும் உயிரியல் பல்லின தன்மை மேம்பாடு போன்றன குறித்தும் சகலரும் கவனம் செலுத்த வேண்டும். ", "URL": "https://www.itnnews.lk/2023/10/05/352066/", "Category": "Breaking News,அண்மைய செய்திகள்,முதன்மை செய்தி", "Parent URL": null}