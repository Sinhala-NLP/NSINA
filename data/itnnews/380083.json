{"Source": "ITN news", "Timestamp": "டிசம்பர் 2, 2021 12:01", "Headline": "நேற்றைய தினம் கொவிட் தொற்றாளர்களாக 744 பேர் பதிவு..", "News Content": "நாட்டில் நேற்றைய தினம் கொவிட் 19 வைரஸ் தொற்றாளர்களாக 744 பேர் இனங்காணப்பட்டுள்ளதாக சுகாதார அமைச்சின் தொற்று நோயியல் பிரிவு தெரிவித்துள்ளது. தொடர்ச்சியாக 700க்கும் அதிமான தொற்றாளர்கள் நாளாந்தம் நாட்டில் இனங்காணப்பட்டு வருகின்றனர். இதுவரை இலங்கையில் கொவிட் 19 வைரஸ் தொற்றாளர்களாக 5 இலட்சத்து 64 ஆயிரத்து 733 பேர் இனங்காணப்பட்டுள்ளதாக சுகாதார மேம்பாட்டு பணியகத்தின் புள்ளிவிபர தரவுகளில் குறிப்பிடப்பட்டுள்ளது. தொற்றிலிருந்து 5 இலட்சத்து 40 ஆயிரத்து 783 பேர் மொத்தமாக குணமடைந்துள்ள நிலையில், 9 ஆயிரத்து 578 பேர் தொற்றாளர்களாக தொடர்ந்தும் சிகிச்சை பெற்று வருகின்றனர். இந்நிலையில் கொரோனா தொற்றினால் இதுவரை 14 ஆயிரத்து 372 பேர் உயிரிழந்துள்ளதாக சுகாதார பிரிவு தெரிவித்துள்ளது. ", "URL": "https://www.itnnews.lk/2023/10/05/380083/", "Category": "Breaking News,தேசிய செய்திகள்", "Parent URL": null}