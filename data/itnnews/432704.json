{"Source": "ITN news", "Timestamp": "සැප්තැම්බර් 3, 2022 11:48", "Headline": "ලංකාවයි ඇෆ්ගනිස්ථානයයි අද සටන් බිමට", "News Content": "ආසියානු කුසලාන ක්‍රිකට් තරගාවලියේ සුපිරි හතරේ වටය අද ආරම්භ වනවා. ඒ, ඇෆ්ගනිස්තානය සහ ශ්‍රී ලංකාව අතරයි. මේ අතර හොංකොං කණ්ඩායම පරාජයට පත් කරමින් පාකිස්තාන කණ්ඩායම ඊයේ දිනයේදී සුපිරි හතර වටය සදහා සුදුසුකම් ලබා ගත්තා. පාකිස්තානය සහ හොංකොං අතර ඊයේ පැවති තරගය ලකුණු 155 කින් ජය ගැනීමට පාකිස්තාන කණ්ඩායම සමත් වුණා. තරගයේ ප්‍රථමයෙන් පන්දුවට පහර දුන් පාකිස්තාන කණ්ඩායම සිය පන්දුවාර 20 අවසානයේ කඩුලු 2 ක් දැවී ලකුණු 193 ක් රැස් කළා. ඉනිමේ වැඩිම ලකුණුලාභියා වූ මොහොමඩ් රිස්වාන් ලකුණු 78 යි. පිළිතුරු ඉනිම ක්‍රීඩා කළ හොංකොං කණ්ඩායමට පන්දුවාර 10 යි පන්දු 4 කදී සියලු දෙනා දැවී ලබාගත හැකි වූයේ ලකුණු 38 ක් පමණයි. මෙම ජයග්‍රහණයත් සමගින් පාකිස්තාන කණ්ඩායම සුපිරි හතරේ වටය සදහා සුදුසුකම් ලබා ගත්තා. මේ අතර සුපිරි හතරේ වටය ආරම්භ කරමින් ඇෆ්ගනිස්තානය සහ ශ්‍රී ලංකාව අතර තරග වදිනවා. මෙහිදී බංග්ලාදේශය සමග ක්‍රීඩා කළ ශ්‍රී ලංකා කණ්ඩායම අද දිනයේදී ක්‍රීඩා කරන බවයි ශ්‍රී ලංකා ක්‍රිකට් ආරංචි මාර්ග  සදහන් කරන්නේ. එමෙන්ම ඇෆ්ගනිස්තාන ප්‍රබල පන්දු යවන්නන් වන රෂීඛාන් සහ මුජිබ් රහමන් පිළිබදව ශ්‍රී ලංකා පිතිකරුවන් වැඩි අවධානයක් යොමු කර තිබෙනවා.   ", "URL": "https://www.itnnews.lk/2023/10/05/432704/", "Category": "ක්‍රිකට්,ක්‍රීඩා", "Parent URL": null}