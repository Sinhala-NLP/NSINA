{"Source": "ITN news", "Timestamp": "பிப்ரவரி 22, 2022 12:24", "Headline": "இந்தியாவில் 18 திருமணங்களை மேற்கொண்ட வைத்தியர் ஒருவர் கைது..", "News Content": "இந்தியாவின் பல்வேறு பகுதிகளிலும் 18 திருமணங்களை மேற்கொண்ட வைத்தியர் ஒருவர் கைதுசெய்யப்பட்டுள்ளார். சுமார் 20 வருட காலப்பகுதியில் குறித்த திருமணங்களை வைத்தியர் மேற்கொண்டுள்ளதாக முன்னெடுக்கப்பட்ட விசாரணைகளிலிருந்து தெரிவயந்துள்ளதென இந்திய ஊடகங்கள் செய்தி வெளியிட்டுள்ளன. கடந்த ஒரு வாரத்திற்கு முன்னர் ஒடிசா மாநிலத்தின் வைத்தியரான பிபு பிரகாஷ் ஷ்வைன் கைதுசெய்யப்பட்டுள்ளார். சம்பவம் தொடர்பில் விசாரணைகளை முன்னெடுத்த அதிகாரிகள், அவரது கையடக்க தொலைபேசியை கைப்பற்றியுள்ள நிலையில், அதன்மூலம் பல்வேறு ஆதாரங்களையும் கைப்பற்றியுள்ளனர். கையடக்க தொலைபேசிகளில் தனது மனைவிமார்களின் தொலைபேசி இலக்கங்களை சேமித்து வைத்துள்ளதாகவும் சுட்டிக்காட்டப்பட்டுள்ளது. குறித்த நபர் விதவைகள் மற்றும் விவாகரத்துப்பெற்ற பெண்களையே திருமணம் மேற்கொண்டுள்ளதாகவும், அவர்களிடமிருந்து பணம் மற்றும் நகைகளை பெற்றுள்ளதாகவும் ஆரம்பக்கட்ட விசாரணைகளிலிருந்து தெரியவந்துள்ளதென இந்திய பொலிஸார் தெரிவித்துள்ளனர். இதேவேளை சந்தேக நபரான குறித்த வைத்தியரின் வங்கிக்கணக்கில் பெருந்தொகை பணம் வைப்பிலிடப்பட்டுள்ளதும் தெரியவந்துள்ளது. குறிப்பாக 10 மில்லியன் இந்திய ரூபாய்கள் வங்கி கணக்கில் காணப்பட்டுள்ளதோடு, 128 கடன் அட்டைகளும் கைப்பற்றப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/396851/", "Category": "Breaking News,சர்வதேச செய்திகள்", "Parent URL": null}