{"Source": "ITN news", "Timestamp": "අගෝස්තු 1, 2021 12:49", "Headline": "කුණ්ඩසාලේ ජනතාවට පානීය ජලය ලබාදීමේ ව්‍යාපෘතියක් ආරම්භ කෙරේ", "News Content": "සැමට ජලය සංකල්පය යටතේ කුණ්ඩසාලේ ප්‍රදේශයේ ජනතාවට පානීය ජලය ලබාදීමේ ව්‍යාපෘතියක් අමාත්‍ය කෙහෙලිය රඹුක්වැල්ල මහතාගේ ප්‍රධානත්වයෙන් ආරම්භ කෙරුණා. රුපියල් මිලියන 255 ක ප්‍රතිපාදන යටතේ මෙම ව්‍යාපෘතිය ක්‍රියාත්මකයි. දැනට ක්‍රියාත්මක ජල සම්පාදන ව්‍යාපෘති යටතේ මෙම ප්‍රදේශයේ ජනතාවට ජලය ඝන මීටර් දොලොස් දහසක ධාරිතාවක් හිමි වනවා. නව ව්‍යාපෘතියත් සමග එය ඝන මීටර් 18000 ක් දක්වා ඉහළ නැංවීමට නියමිතයි. ග්‍රාම නිලධාරි වසම් 32 ක ජීවත් වන ජනතාවට පැය 24 පුරා අඛණ්ඩව ජලය සම්පාදනය කිරීම අරමුණ බවයි අමාත්‍ය කෙහෙලිය රඹුක්වැල්ල මහතා මෙහිදී කියා සිටියේ.     ", "URL": "https://www.itnnews.lk/2023/10/05/353556/", "Category": "දේශීය පුවත්", "Parent URL": null}