{"Source": "ITN news", "Timestamp": "මැයි 7, 2022 11:51", "Headline": "සාම සාකච්ඡා සඳහා පැමිණෙන්නේ නම් හමුදාව ඉවත් කර ගන්න – යුක්රේනය රුසියාවට දැනුම්දෙයි", "News Content": "රුසියාව සාම සාකච්ඡා සඳහා පැමිණෙන්නේ නම් සියලු ආක්‍රමණික හමුදා යුක්‍රේනයෙන් ඉවත් කර ගත යුතු බව යුක්‍රේන ජනාධිපති වොලොදිමීර් සෙලෙන්ස්කි පවසනවා. ඒ හැර අන් කිසිඳු ආකාරයේ විසඳුමක් නොමැති බවයි ඔහු සඳහන් කරන්නේ. මේ අතර සිවිල් වැසියන් මුදා ගැනීමේ මෙහෙයුම අතරතුරදී රුසියා හමුදා ප්‍රහාර කිහිපයක්ද  එල්ල කර ඇති බවයි විදෙස් මාධ්‍ය සඳහන් කළේ. කෙසේ වෙතත් මෙහෙයුම් අඛණ්ඩව සිදු කිරීමට කටයුතු කළ බව එක්සත් ජාතීන්ගේ සංවිධානය සඳහන් කළා. මරියුපෝල්හි බලය ලබන සඳුදාට පෙර ස්ථාපිත කර ගැනීම රුසියාවේ ඉලක්කය වී තිබෙනවා. ඊට හේතුව වී ඇත්තේ රුසියාවේ යුද විරුවන්ගේ සැමරීම සඳුදාට යෙදී ඇති බැවිනුයි. මේ අතර යුක්‍රේනයේ හමුදා කටයුතු සඳහා තවත් ඇමෙරිකා ඩොලර් මිලියන 150ක පැකේජයක් ලබා දීමට ඇමෙරිකා ජනාධිපති ජෝ බයිඩන් තීරණය කර තිබෙනවා. ", "URL": "https://www.itnnews.lk/2023/10/05/410142/", "Category": "ජාත්‍යන්තර පුවත්", "Parent URL": null}