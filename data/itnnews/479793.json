{"Source": "ITN news", "Timestamp": "මැයි 1, 2023 16:18", "Headline": "මැනිලා ගුවන් තොටුපලේ හදිසි විදුලි බිඳ වැටීමක් – ගුවන් ගමන් රැසක් අත්හිටුවයි", "News Content": "පිලිපිනයේ මැනිලා ගුවන් තොටුපලේ සිදුවූ හදිසි විදුලි බිඳ වැටීමක් හේතුවෙන් ගුවන් ගමන් රැසක් අත්හිටුවා තිබෙනවා. මැනිලා ගුවන් තොටුපලේ මෙම වසරට සිදු වූ දෙවන විදුලි බිඳ වැටීම මෙය බවයි වාර්තා වන්නේ. පිලිපිනයේ විශාලතම ගුවන් තොටුපල මෙය වන අතර විදුලි බිද වැටීම හේතුවෙන් අභ්‍යන්තර ගුවන් ගමන් 40ක් පමණ හා ජාත්‍යන්තර ගුවන් ගමන් රැසක් අවලංගු කර ඇති බව ද සඳහන්. එමෙන්ම ගුවන් ගමන් රැසක් ප්‍රමාද විය හැකි බව ද ගුවන් තොටුපල නිවේදනය කරනවා. කෙසේ වුව ද විදුලි බිඳ වැටීමට හේතුව මෙතෙක් අනාවරණය වී නැහැ.     ", "URL": "https://www.itnnews.lk/2023/10/05/479793/", "Category": "ජාත්‍යන්තර පුවත්", "Parent URL": null}