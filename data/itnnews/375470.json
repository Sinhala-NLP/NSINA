{"Source": "ITN news", "Timestamp": "நவம்பர் 11, 2021 18:38", "Headline": "கண்டி தேசிய வைத்தியசாலையின் புதிய புற்றுநோய் சிகிச்சை பிரிவு திறப்பு", "News Content": "கண்டி தேசிய வைத்தியசாலையின் புதிய புற்றுநோய் சிகிச்சை பிரிவின் முதலாம் கட்டம் அமைச்சர் கெஹலிய ரம்புக்வெல்ல தலைமையில் திறந்து வைக்கப்பட்டது. இத்திட்டத்திற்கென ஆயிரத்து 945 மில்லியன் ரூபா செலவிடப்பட்டுள்ளது. இந்த சிகிச்சை பிரிவு 12 மாடிகளைக் கொண்டதாகும். புற்றுநோய் சிகிச்சை பிரிவின் பணிகள் 2015 ம் ஆண்டு ஆரம்பிக்கப்பட்டது. அரச நிதி மற்றும் நன்கொடையாளர்களின் உதவியின் மூலம் இது நிர்மாணிக்கப்பட்டுள்ளது. புற்றுநோயாளர்களுக்கு வழங்கக்கூடிய விசேட சிகிச்சைமுறையுடன் கூடிய கருவிகளும் இதில் அடங்கியுள்ளன. ", "URL": "https://www.itnnews.lk/2023/10/05/375470/", "Category": "Breaking News,தேசிய செய்திகள்", "Parent URL": null}