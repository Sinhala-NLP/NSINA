{"Source": "ITN news", "Timestamp": "පෙබරවාරි 25, 2023 19:04", "Headline": "ඕස්ට්‍රේලියාව සමඟ අවසන් සටනට දකුණු අප්‍රිකාව", "News Content": "කාන්තා විස්සයි විස්ස ලෝක කුසලාන ක්‍රිකට් තරගාවලියේ අවසන් මහා තරගයට සුදුසුකම් ලබා ගැනීමට සත්කාරක දකුණු අප්‍රිකා කණ්ඩායම සමත් වුණා. එංගලන්ත කණ්ඩායම සමග පැවති අවසන් පූර්ව තරගයේ ප්‍රථමයෙන් පන්දුවට පහර දුන් දකුණු අප්‍රිකානු ක්‍රීඩිකාවන් නියමිත පන්දුවාර විස්ස අවසානයේ කඩුලු 4 ක් දැවී ලකුණු 164ක් ලබා ගත්තා. දකුණු අප්‍රිකා ඉනිමේ වැඩිම ලකුණුලාභිනිය වූ ටැෂ්මින් රිට්ස් ලකුණු 68 ක් රැස් කළා. පිළිතුරු ඉනිම ක්‍රීඩා කළ එංගලන්ත ක්‍රීඩිකාවන්ට නියමිත පන්දුවාර විස්ස අවසානයේ කඩුලු 8 ක් දැවී රැස් කර ගත හැකිවූයේ ලකුණු 158 ක් පමණයි. නැට්සිවර් ලකුණු 140 යි. පන්දු යැවීමේදී අයබොංගා කකා ලකුණු 29 ට කඩුලු 4 ක් බිද හෙලුවා. ඒ අනුව තරගාවලියේ අවසන් මහා තරගය ඕස්ට්‍රේලියාව හා දකුණු අප්‍රිකාව අතර කේප්ටවුන් හිදී හෙට පැවැත්වෙනවා. ", "URL": "https://www.itnnews.lk/2023/10/05/463322/", "Category": "ක්‍රීඩා", "Parent URL": null}