{"Source": "ITN news", "Timestamp": "ජූනි 28, 2023 13:05", "Headline": "අස්වැසුම යටතේ කිසිවෙකුටත් අසාධාරණයක් සිදුවීමට ඉඩ තබන්නේ නැහැ – ඇල්පිටිය ප්‍රාදේශීය ලේකම්", "News Content": "අස්වැසුම සුබසාධන වැඩසටහන තුළින් මෙතෙක් සමෘද්ධිය ඇතුළු සහනාධාර සඳහා ගෙවූ රුපියල් බිලියන 90 ක මුදල බිලියන 208 දක්වා වැඩි කෙරෙන බව රාජ්‍ය අමාත්‍ය රංජිත් සියඹලාපිටිය මහතා පවසනවා. අස්වැසුම සඳහා ඊයේ වන විට අභියාචනා ලක්ෂ දෙකක් පමණ ඉදිරිපත්ව ඇති බවයි ඒ මහතා පවසන්නේ. අස්වැසුම සුබසාධන යෝජනා ක්‍රමය සඳහා අභියාචනා භාර ගැනීම ජුලි 10 වනදා දක්වා සිදු කෙරෙනවා. ඉතිහාසයේ දැවැන්තම සුබසාධන ව්‍යාපෘතිය වූ මෙම වැඩසටහන යටතේ කිසිවෙකුටත් අසාධාරණයක් සිදු වීමට ඉඩ තබන්නේ නැති බව ඇල්පිටිය ප්‍රාදේශීය ලේකම් චතුරංග ගුණසේකර මහතා පවසනවා. රාජ්‍ය නිලධාරියෙකු ලෙස මේ බව අවධාරණය කරන බවයි ඔහු පවසන්නේ.   ", "URL": "https://www.itnnews.lk/2023/10/05/495576/", "Category": "Breaking News,දේශීය පුවත්", "Parent URL": null}