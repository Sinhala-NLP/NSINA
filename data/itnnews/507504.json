{"Source": "ITN news", "Timestamp": "අගෝස්තු 12, 2023 06:20", "Headline": "සෞඛ්‍ය ඇමතිට එරෙහි විශ්වාසභංග යෝජනාව පිළිබඳ විවාදයට දින නියම වෙයි", "News Content": "සෞඛ්‍ය අමාත්‍ය කෙහෙළිය රඹුක්වැල්ල මහතාට එරෙහි විශ්වාසභංග යෝජනාව පිළිබඳ විවාදය සැප්තැම්බර් පළමු පාර්ලිමේන්තු සතියේ පැවැත්වීමට තීරණය කර තිබෙනවා. ඊයේ පැවති පාර්ලිමේන්තු කටයුතු පිළිබඳ කාරක සභා රැස්වීමේදීයි මෙම තීරණය ගෙන තිබෙන්නේ. කතානායක මහින්ද යාපා අබේවර්ධන මහතාගේ ප්‍රධානත්වයෙන් පාර්ලිමේන්තු කටයුතු පිළිබඳ කාරක සභාව ඊයේ පෙරවරුවේ රැස් වුණා. සැප්තැම්බර් මස 05 වනදා ආරම්භ වන පාර්ලිමේන්තු සතියේ දින 03ක් සෞඛ්‍ය අමාත්‍යවරයාට එරෙහි විශ්වාසභංග යෝජනාව පිළිබඳ විවාදය සඳහා ලබාදීමට තීරණය වූ බව විපක්ෂයේ ප්‍රධාන සංවිධායක ලක්ෂ්මන් කිරිඇල්ල මහතා පැවසුවා. ", "URL": "https://www.itnnews.lk/2023/10/05/507504/", "Category": "දේශීය පුවත්", "Parent URL": null}