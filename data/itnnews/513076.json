{"Source": "ITN news", "Timestamp": "සැප්තැම්බර් 3, 2023 09:13", "Headline": "ප්‍රදේශ කිහිපයකට මි.මී 100 ඉක්මවූ වැසි", "News Content": "බස්නාහිර , මධ්‍යම , සබරගමුව , දකුණ හා වයඹ පළාත්වලට අද දිනයේත් වැසි ඇතිවන බව කාලගුණ විද‍්‍යා දෙපාර්තමේන්තුව දැනුම් දෙනවා. ඇතැම් ප්‍රදේශවලට මිලිමීටර 100 ඉක්මවූ තද වැසි ඇති වන බවයි එම දෙපාර්තමේන්තුව දැනුම් දෙන්නේ. බස්නාහිර සබරගමුව හා දකුණ පළාත්වල ස්ථාන කිහිපයක තද වැසි ඇති වීමේ ප්‍රවණතාවක් පවතිනවා. මේ අතර නැගෙනහිර සහ ඌව පළාත්වල සවස් කාලයේ දී හෝ රාත්‍රී කාලයේ තැනින් තැන වැසි හෝ ගිගුරුම් සහිත වැසි ඇති වන බවයි කාලගුණ විද්‍යා දෙපාර්තමේන්තුව පවසන්නේ. ගිගුරුම් සහිත වැසි සමඟ තද සුළං ඇති විමේ ප්‍රවණතාවක් ද පවතිනවා.   ", "URL": "https://www.itnnews.lk/2023/10/05/513076/", "Category": "Breaking News,කාලගුණ අනාවැකිය,දේශීය පුවත්", "Parent URL": null}