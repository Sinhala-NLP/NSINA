{"Source": "ITN news", "Timestamp": "අගෝස්තු 21, 2022 14:53", "Headline": "සෝමාලියානු හමුදාව හයාට් හෝටලය සටන්කාමීන්ගෙන් මුදාගනී", "News Content": "පැය 30ක පමණ සටනකින් පසුව මොගඩිෂු අගනුවර හයාට් හෝටලයට කඩා වැඳුණු සටන්කාමීන් පරාජය කළ බව සෝමාලියානු හමුදාව ප්‍රකාශ කරනවා. සෝමාලියාවේ අල් ෂබාබ් සටන්කාමී සංවිධානය එරට අගනුවර පිහිටි හෝටලයක් තම බාරයට ගැනීමට ඊයේ කටයුතු කළා. එහි සිටි අමුත්තන් ප්‍රාණඇපකරුවන් ලෙස තබා ගැනීමටයි සටන්කාමීන් පිරිස කටයුතු කළේ. මෙහිදී ඇති වූ ගැටුමේදී පුද්ගලයන් 12 දෙනෙකු මියගොස් තවත් විශාල පිරිසක් තුවාල ලැබූ බවයි විදෙස් මාධ්‍ය වාර්තා කළේ. අල් ෂබාබ් සංවිධානය අල්කයිඩා සංවිධානයට සම්බන්ධ ඉස්ලාම් අන්තවාදී සටන්කාමී සංවිධානයක්. සෝමාලියානු හමුදා එල්ල කළ ප්‍රහාරවලින් සටන්කාමීන් මියගොස් ඇති බවයි වාර්තා වන්නේ. කෙසේ නමුත් සටන් සම්පුර්ණයෙන් ම අවසන් වී නොමැති බව තවමත් තහවුරු කළ නොහැකි බවයි විදෙස් වාර්තා පෙන්වා දෙන්නේ.     ", "URL": "https://www.itnnews.lk/2023/10/05/430237/", "Category": "Breaking News,ජාත්‍යන්තර පුවත්", "Parent URL": null}