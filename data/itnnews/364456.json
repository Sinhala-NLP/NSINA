{"Source": "ITN news", "Timestamp": "செப்டம்பர் 23, 2021 13:10", "Headline": "12 முதல் 19 வயதுக்கிடைப்பட்ட விசேட தேவையுடைய சிறுவர்களுக்கு நாளை முதல் தடுப்பூசி", "News Content": "கொவிட் ஒழிப்பு வேலைத்திட்டத்திற்கமைய நாடளாவிய ரீதியில் 415 மத்திய நிலையங்களில் இன்றைய தினமும் தடுப்பூசி ஏற்றப்படுகிறது. 12 முதல் 19 வயதிற்கிடைப்பட்ட வலது குறைந்த மற்றும் நாட்பட்ட நோயால் பாதிக்கப்பட்ட சிறுவர்களுக்கு பைசர் தடுப்பூசி ஏற்றும் வேலைத்திட்டம் நாளை ஆரம்பிக்கப்படவுள்ளது. கொழும்பு லேடி றிட்ச்வே வைத்தியசாலையில் முதற்கட்டமாக தடுப்பூசி வழங்கும் நடவடிக்கைகள் ஆரம்பிக்கப்படவுள்ளன. நிகழ்வு சுகாதார அமைச்சின் கெஹலிய ரம்புக்வெல்லவின் பங்கேற்புடன் ஆரம்பமாகவுள்ளதாக சுகாதார சேவைகள் பணிப்பாளர் நாயகம் அசேல குணவர்த்தன தெரிவித்தார். இதேவேளை வலது குறைந்த மற்றும் நாட்பட்ட நோயால் பாதிக்கப்பட்ட சிறுவர்களுக்கு மேல்மாகாணம் உட்பட அநுராதபுரம் மற்றும் குருநாகல் மாவட்டங்களிலும் நாளை ஆரம்பிக்கப்படும். சிறுவர்கள் சிகிச்சைபெறும் வைத்தியசாலைகளிலேயே வைத்தியர்களின் கண்காணிப்பின் கீழ் தடுப்பூசி செலுத்தப்படவுள்ளதாக இராணுவ தளபதி ஜெனரல் ஷவேந்த்ர சில்வா தெரிவித்தார். ", "URL": "https://www.itnnews.lk/2023/10/05/364456/", "Category": "Breaking News,தேசிய செய்திகள்", "Parent URL": null}