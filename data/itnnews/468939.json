{"Source": "ITN news", "Timestamp": "මාර්තු 17, 2023 15:21", "Headline": "මැයි 21 උද්ඝෝෂණයට සම්බන්ධ තවත් සිසුවෙකුට ඇප", "News Content": "පසුගිය මැයි 21 වනදා පැවැත්වූ උද්ඝෝෂණයකදී අධිකරණ නියෝගය කඩ කිරීමේ සිද්ධියක් සම්බන්ධයෙන් නොතීසියක් මත අධිකරණයට ඉදිරිපත් වූ තවත් ශිෂ්‍යයෙකු ඇප මත මුදා හැරුණා. ඔහු රුපියල් ලක්ෂ 5 ක ශරීර ඇප මත මුදා හැරීමටයි කොටුව මහේස්ත්‍රාත්වරයා නියෝග කළේ. මෙම සිද්ධිය සම්බන්ධයෙන් අධිකරණයට භාරවීමෙන් අනතුරුව රක්ෂිත බන්ධනාගාර ගතකර සිටි සැකකරුවන් 6 දෙනෙකු අධිකරණය හමුවේ පෙනී සිටියා. අන්තර් උසස් ජාතික ඩිප්ලෝමා ශිෂ්‍ය බලමණ්ඩලයේ  කැඳවුම්කරු හරිත දර්ශන, අරගල ක්‍රියාකාරී එරංග සේනාරත්න, අමල් සාලින්ද  යන අය ඒ අතර වනවා. අධිකරණය හමුවේ පෙනී නොසිටි තුන් දෙනෙකුට ඉදිරි දින වෛද්‍ය වාර්තා ඉදිරිපත් කරන ලෙස නියෝග කෙරුණා. වැඩිදුර වාර්තා සඳහා ලබන අගෝස්තු 4 වනදා නඩුව යළි කැඳවීමට මහේස්ත්‍රාත්වරයා නියෝග කළා.   ", "URL": "https://www.itnnews.lk/2023/10/05/468939/", "Category": "Breaking News,දේශීය පුවත්", "Parent URL": null}