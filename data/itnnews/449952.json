{"Source": "ITN news", "Timestamp": "டிசம்பர் 12, 2022 12:37", "Headline": "இளைஞர் யுவதிகளின் எதிர்கால மேம்பாட்டுக்காக அனைவரும் ஒன்றிணைந்து செயற்பட வேண்டும் : பிரதமர்", "News Content": "இளைஞர் யுவதிகளின் எதிர்கால மேம்பாட்டுக்காக அனைவரும் ஒன்றிணைந்து செயற்பட வேண்டுமென பிரதமர் தினேஸ் குணவர்தன தெரிவித்துள்ளார். சம் சம் அறக்கட்டளை ஏற்பாடு செய்திருந்த நிகழ்வில் கலந்துக்கொண்ட போதே பிரதமர் இவ்வாறு தெரிவித்துள்ளார். பல்வேறு இனக்குழுக்களிடையேயும் அங்கீகாரத்தை பெற்றுள்ள சமூக சேவைகள் மற்றும் அபிவிருத்தி செயற்பாடுகளில் ஈடுபடும் சம் சம் அறக்கட்டளை சுமார் 75 ஆயிரத்துக்கும் மேற்பட்ட மாணவர்களுக்கு பாடசாலை உபகரணங்களை கையளித்துள்ளது. பண்டாரநாயக்க சர்வதேச மாநாட்டு மண்டபத்தில் இடம்பெற்ற நிகழ்வில் அரசியல் துறை பிரமுகர்கள் பங்கேற்றதோடு, சம் சம் அறக்கட்டளையின் தலைவர் யூசுப் முப்தி உள்ளிட்ட பெரும் எண்ணிக்கையிலானோர் பங்கேற்றிருந்தனர். ", "URL": "https://www.itnnews.lk/2023/10/05/449952/", "Category": "Breaking News,தேசிய செய்திகள்", "Parent URL": null}