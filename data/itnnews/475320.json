{"Source": "ITN news", "Timestamp": "අප්‍රේල් 13, 2023 10:20", "Headline": "වාහනයක ගැටී හඳුන් දිවියෙක් ජීවිතක්ෂයට", "News Content": "වාහනයක ගැටි හඳුන් දිවියෙකු ජීවිතක්ෂයට පත්ව ඇති බව දිඹුල පොලිසිය පවසයි. හඳුන් දිවියා ජීවිතක්ෂයට පත් වි ඇත්තේ හැටන් නුවරඑළිය ප්‍රධාන මාර්ගයේ කොටගල රෝසිටා නගරය ආසන්නයේදීයි. හඳුන් දිවියා පාර මාරුවෙමින් සිටියදී හැටන් නුවරඑළිය ප්‍රධාන මාර්ගයේ ධාවනය වු වාහනයක ගැටී ජීවිතක්ෂයට පත්වන්නට ඇති බවයි දිඹුල පොලිසිය සැක කරන්නේ. මිය ගිය හඳුන් දිවියා සම්බන්ධයෙන් නුවරඑළිය වනජිවි කාර්යාලය වෙත දැනුම් දුන් බව දිඹුල පොලිසිය පවසයි.   ", "URL": "https://www.itnnews.lk/2023/10/05/475320/", "Category": "දේශීය පුවත්", "Parent URL": null}