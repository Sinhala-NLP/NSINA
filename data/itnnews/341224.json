{"Source": "ITN news", "Timestamp": "ජූනි 7, 2021 17:41", "Headline": "රාජසන්තක වූ අත්‍යවශ්‍ය භාණ්ඩ සතොස මගින් ජනතාවට", "News Content": "විදේශවලින් අපේ රටට ගෙන්වන සමහර අත්‍යවශ්‍ය භාණ්ඩ යම් යම් හේතු මත රාජසන්තක වනවා.  රාජසන්තක වූ අත්‍යවශ්‍ය භාණ්ඩ වෙන්දේසි කිරීමේ ක්‍රමවේදය වෙනස් කිරීමට තීරණය කෙරුණා. ජනාධිපතිතුමාගේ උපදෙස් මත වරාය හා වෙළද අමාත්‍යාංශයත් රේගුවත් ඒකාබද්ධව පැවැත්වූ සාකච්ඡාවකදීයි මෙම තීරණය ගෙන තිබෙන්නේ. රෝහිත අබේගුණවර්ධන හා බන්දුල ගුණවර්ධන යන අමාත්‍යවරුන්ගේ ප්‍රධානත්වයෙන් මෙම සාකච්ඡාව පැවැත්වුණේ  වරාය අමාත්‍යාංශයේදීයි. වරාය හා වෙළද අමාත්‍යාංශවල මෙන්ම ශ්‍රී ලංකා රේගුවේද  උසස් නිලධාරීන් ඊට එක් වුණා. රාජසන්තක වූ අත්‍යවශ්‍ය භාණ්ඩ සතොස මගින්  ජනතාවට අලෙවි කිරීමට ඒකාබද්ධ කැබිනට් පත්‍රිකාවක් ඉදිරිපත් කිරීමට නියමිත බවයි මෙහිදී අමාත්‍ය රෝහිත අබේගුණවර්ධන මහතා ප්‍රකාශ කළේ.   ", "URL": "https://www.itnnews.lk/2023/10/05/341224/", "Category": "දේශීය පුවත්", "Parent URL": null}