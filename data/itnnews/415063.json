{"Source": "ITN news", "Timestamp": "ජූනි 4, 2022 13:53", "Headline": "මන්ත්‍රී සුමන්තිරන්ගේ ආරක්ෂකයෙකු සියදිවි හානිකර ගනියි", "News Content": "පාර්ලිමේන්තු මන්ත්‍රී එම් ඒ සුමන්තිරන් මහතාගේ නිවස අසල ආරක්ෂාවට යොදවා සිටි යුද හමුදා සෙබලෙකු සිය දිවි හානි කරගෙන තිබෙනවා. සිය රාජකාරි ගිනි අවියෙන් වෙඩි තබා ගනිමින් ඔහු මෙසේ සියදිවි හානිකරගෙන ඇති බවයි පොලිසිය පවසන්නේ. වැල්ලවත්ත ප්‍රදේශයේ පිහිටි සුමන්දිරන් මහතාගේ නිවසට ආසන්න ඉඩමකදී හමුදා සෙබලා සියදිවි හානි කර ගත්තා. සියදිවි නසා ගැනීමට හේතුව මෙතෙක් හෙළිව නැහැ. මෙලෙස මියගොස් ඇත්තේ වලපනේ ප්‍රදේශයේ පදිංචි වයස අවුරුදු 22 ක තරුණයෙක්.     ", "URL": "https://www.itnnews.lk/2023/10/05/415063/", "Category": "Breaking News,දේශීය පුවත්", "Parent URL": null}