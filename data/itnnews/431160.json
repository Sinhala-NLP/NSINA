{"Source": "ITN news", "Timestamp": "අගෝස්තු 25, 2022 17:52", "Headline": "යුක්රේනයේ දුම්රිය ස්ථානයකට එල්ල වූ රොකට් ප්‍රහාරයෙන් මියගිය සංඛ්‍යාව 25 දක්වා ඉහළට", "News Content": "රුසියා හමුදා යුක්රේනයේ දුම්රිය ස්ථානයකට එල්ල කළ රොකට් ප්‍රහාරයකින් මියගිය පුද්ගලයන්ගේ ගණන 25 දක්වා ඉහළ ගොස් තිබෙනවා. රුසියාව යුක්රේනය ආක්‍රමණය කර මාස හයක් සම්පූර්ණ වන අවස්ථාවේදීයි මෙම ප්‍රහාරය එල්ල වුණේ. මියගිය පිරිස අතර වයස අවුරුදු 6 ක කුඩා දරුවන් දෙදෙනෙකු සහ වයස අවුරුදු 11 ක දරුවෙකු සිටිනවා. වාහනයක් තුළ සිටි පුද්ගලයන් පස් දෙනෙකු එම ස්ථානයේදීම මියගියා. සිද්ධියෙන් පුද්ගලයන් 31 දෙනෙකු තුවාල ලබා තිබෙනවා. ප්‍රහාරය සම්බන්ධයෙන් රුසියාව මේ දක්වා කිසිදු ප්‍රකාශයක් නිකුත් කර නැහැ.     ", "URL": "https://www.itnnews.lk/2023/10/05/431160/", "Category": "ජාත්‍යන්තර පුවත්", "Parent URL": null}