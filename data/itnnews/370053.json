{"Source": "ITN news", "Timestamp": "அக்டோபர் 18, 2021 13:09", "Headline": "கொவிட் தொற்றுக்குள்ளான மேலும் 578 பேர் நேற்றைய தினம் அடையாளம்", "News Content": "நாட்டில் கொவிட் தொற்றுக்குள்ளான மேலும் 578 பேர் நேற்றைய தினம் இனங்காணப்பட்டுள்ளனர். அதனடிப்படையில் மொத்த கொவிட் தொற்றாளர்களின் எண்ணிக்கை 5 இலட்சத்து 31 ஆயிரத்து 648 ஆக காணப்படுகிறது. இதுவரை தொற்றிலிருந்து 4 இலட்சத்து 92 ஆயிரத்து 621 பேர் குணமடைந்துள்ளதாக சுகாதார அமைச்சின் புள்ளிவிபரத்தரவுகள் தெரிவிக்கின்றன. இந்நிலையில் கொவிட் தொற்றுக்கு இலக்கானவர்களில் மேலும் 12 பேர் நேற்றைய தினம் உயிரிழந்துள்ளமை சுகாதார சேவை பணிப்பாளர் நாயகத்தினால் உறுதிப்படுத்தப்பட்டுள்ளது. குறித்த எண்ணிக்கையுடன் நாட்டின் மொத்த கொவிட் மரணங்களின் எண்ணிக்கை 13 ஆயிரத்து 484 ஆக உயர்வடைந்துள்ளது. ", "URL": "https://www.itnnews.lk/2023/10/05/370053/", "Category": "Breaking News,தேசிய செய்திகள்", "Parent URL": null}