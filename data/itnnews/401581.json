{"Source": "ITN news", "Timestamp": "மார்ச் 16, 2022 13:08", "Headline": "மியன்மார் இராணுவ ஆட்சியில் இடம்பெற்றுள்ள மனிதாபிமான உரிமை மீறல்கள் தொடர்பில் ஐ.நாவிடமிருந்து அறிக்கை..", "News Content": "மியன்மார் இராணுவம் யுத்தக்குற்றங்கள், சித்திரவதை, கொலைகள் என்பவற்றை மேற்கொண்டுள்ளதாக ஐக்கிய நாடுகள் அமைப்பு குற்றம் சுமத்தியுள்ளது. மியன்மாரில் இடம்பெற்ற ஆட்சி கவிழ்ப்புக்கு பின்னர் ஐ.நா முதன்முறையாக வெளியிட்டுள்ள அறிக்கையில் மியன்மாரில் இராணுவத்தினரால் மேற்கொள்ளப்பட்டுள்ள மனித உரிமை மீறல்கள் தொடர்பில் விரிவாக தெளிவுப்படுத்தியுள்ளது. இராணுவத்தினர் மனித உயிர்களை அலட்சியமாக கருதியுள்ளதாகவும், வான்வெளி தாக்குதல்கள், கனரக வாகனங்களை பயன்படுத்தி பொதுமக்களை இலக்காக கொண்ட தாக்குதல்கள் மேற்கொண்டுள்ளதாக ஐக்கிய நாடுகள் மனித உரிமை ஆணையாளர் நாயகம் மிச்சல் பெச்லேட் சுட்டிக்காட்டியுள்ளார். எரியூட்டப்பட்ட மரணங்கள், சித்திரவதைகள், தன்னிச்சையான கைது, மனித கேடயங்களாக பயன்படுத்தப்பட்ட சம்பவங்கள் உள்ளிட்ட பல்வேறு விடயங்களையும், மிச்சல் பெச்லேட் சுட்டிக்காட்டியுள்ளார். கடந்த வருடம் பெப்ரவரி முதலாம் திகதி இராணுவம் ஆட்சியை கைப்பற்றிய நிலையில், சுமார் ஆயிரத்து 600 பேர் இராணுவத்தினராலும் அவர்களோடு தொடர்புப்பட்டுள்ளவர்களாலும் கொல்லப்பட்டுள்ளனர். 12 ஆயிரத்து 500க்கும் மேற்பட்டோர் தடுத்து வைக்கப்பட்டுள்ளதாகவும் ஐக்கிய நாடுகள் அமைப்பின் அறிக்கையில் சுட்டிக்காட்டப்பட்டுள்ளது. அத்தோடு 4 இலட்சத்து 40 ஆயிரம் பேர்வரை இடம்பெயர்ந்துள்ளதோடு, 14 மில்லியன் மக்கள் அவசர மனிதாபிமான உதவிகளை எதிர்பார்த்துள்ளதாகவும் சுட்டிக்காட்டப்பட்டடுள்ளமை குறிப்பிடத்தக்கது. ", "URL": "https://www.itnnews.lk/2023/10/05/401581/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}