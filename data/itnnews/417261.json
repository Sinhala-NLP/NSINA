{"Source": "ITN news", "Timestamp": "ஜூன் 16, 2022 12:31", "Headline": "இலங்கை மற்றும் அவுஸ்திரேலிய அணிகளுக்கிடையிலான 2வது ஒருநாள் போட்டி இன்று..", "News Content": "இலங்கை மற்றும் அவுஸ்திரேலிய அணிகளுக்கிடையிலான இரண்டாவது ஒருநாள் போட்டி இன்று நடைபெறவுள்ளது. பிற்பகல் 02.30 மணிக்கு கண்டி பல்லேகல மைதானத்தில் போட்டி ஆரம்பமாகவுள்ளது. இலங்கை அணியின் சுழற்பந்துவீச்சாளர் வனிந்து ஹசரங்க இன்றைய போட்டியில் விளையாட மாட்டாரென தகவல்கள் தெரிவிக்கின்றன. காயத்தினால் அவதியுறும் அவருக்கு இன்றைய போட்டியில் ஓய்வு வழங்கப்படுமென அணி தகவல்கள் தெரிவிக்கின்றன. அவுஸ்திரேலிய அணியிலும் ஓரிரு மாற்றங்கள் இடம்பெறலாமென எதிர்ப்பார்க்கப்படுகிறது. இதேவேளை இரு அணிகளுக்குமிடையிலான முதல் போட்டியில் வெற்றிப்பெற்றதன் மூலம் 5 போட்டிகளை கொண்ட ஒருநாள் தொடரில் அவுஸ்திரேலிய அணி 1 – 0 என்ற அடிப்படையில் முன்னிலையிலுள்ளமை குறிப்பிடத்தக்கது. ", "URL": "https://www.itnnews.lk/2023/10/05/417261/", "Category": "Breaking News,அண்மைய செய்திகள்,கிரிக்கெட்,விளையாட்டு", "Parent URL": null}