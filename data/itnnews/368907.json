{"Source": "ITN news", "Timestamp": "அக்டோபர் 13, 2021 12:41", "Headline": "ஜனாதிபதி – இந்திய இராணுவ தளபதி சந்திப்பு", "News Content": "இலங்கைக்கு வருகை தந்துள்ள இந்திய இராணுவ தளபதி ஜெனரல் மனோஜ் முகுந்த் நாராவன இன்றைய தினம் ஜனாதிபதி கோட்டாபய ராஜபக்ஷவை சந்தித்துள்ளார். இதன்போது பல்வேறு விடயங்கள் தொடர்பில் கலந்துரையாடப்பட்டுள்ளது. இந்திய இராணுவ தளபதி பிரதமர் மஹிந்த ராஜபக்ஷ மற்றும் அரச உயர்மட்ட அதிகாரிகளை சந்தித்து கலந்துரையாடல்களை மேற்கொள்ளவுள்ளார். இராணுவ தளபதி ஜெனரல் ஷவேந்த்ர சில்வாவின் அழைப்பை ஏற்று இந்திய இராணுவ தளபதி ஜெனரல் மனோஜ் முகுந்த் நாராவன நேற்றைய தினம் நாட்டுக்கு வருகை தந்தார். இந்நிலையில் சாலியபுர பகுதியிலுள்ள கஜபா படையணியின் 38வது வருடப் பூர்த்தி நிகழ்வு உள்ளிட்ட நிகழ்வுகளிலும், இந்திய இராணுவ பிரதானி ஜெனரல் மனோஜ் முகுந்த் நாராவன கலந்துகொள்ளவுள்ளமை குறிப்பிடத்தக்கது. ", "URL": "https://www.itnnews.lk/2023/10/05/368907/", "Category": "Breaking News,அண்மைய செய்திகள்,தேசிய செய்திகள்", "Parent URL": null}