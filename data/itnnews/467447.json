{"Source": "ITN news", "Timestamp": "මාර්තු 12, 2023 16:36", "Headline": "බණ්ඩාරවෙල මූලස්ථාන පොලිස් පරීක්ෂකට එරෙහිව විමර්ශනයක්", "News Content": "දුම්රියක දමාගොස් තිබියදී සොයාගත් බිළිඳාගේ මවගෙන් ප්‍රශ්න කිරීමේ දී අනුගමනය කළ ක්‍රියා කලාපය සම්බන්ධයෙන් බණ්ඩාරවෙල මූලස්ථාන පොලිස් පරීක්ෂකවරයාට එරෙහිව පරීක්ෂණ ආරම්භකර තිබෙනවා. කොළඹ සිට මඩකලපුව බලා ධාවනයවීමට තිබූ මීනගලයා දුම්රියේ දමාගොස් සිටියදී බිළිදෙකු සොයා ගැණුනේ පෙරේදා රාත්‍රියේයි. මේ අතර මෙම සිද්ධියේ දී බණ්ඩාරවෙල මූලස්ථාන ප්‍රධාන පොලිස් පරීක්ෂකවරයා අනුගමනය කළ ක්‍රියා පිළිවෙළට එරෙහිව පරීක්ෂණයක් ආරම්භ කරන ලෙස පොලිස්පතිවරයා විසින් පොලිස් මූලස්ථාන විශේෂ විමර්ශන කොට්ඨාසයේ අධ්‍යක්ෂවරයා වෙත නියෝග කර තිබෙනවා. ඊයේ දිනයේ දී බණ්ඩාරවෙල පොලිසිය මගින් බිළිඳාගේ මව අත්අඩංගුවට ගන්නා අවස්ථාවේ දී එම අත්අඩංගුවට ගැනීම,  සැකකාරියගෙන් ප්‍රශ්න කිරීම,  විමර්ශනයේ තොරතුරු පිළිබද සැළකිලිමත්වීමකින් තොරව සැකකාර කාන්තාව අපහසුතාවට පත්වන ආකාරයට කටයුතු කිරීම සහ ළමයින් මෙන්ම කාන්තාවන් සම්බන්ධයෙන් ක්‍රියා කළ යුතු ආකාරය පිළිබද පොලිස්පතිවරයා නිකුත් කර ඇති චක්‍රලේඛ අනුව කටයුතු නොකිරීම සම්බන්ධයෙන් බණ්ඩාරවෙල මූලස්ථාන ප්‍රධාන පොලිස් පරීක්ෂවරයාට එරෙහිව වහාම පරීක්ෂණයක් ආරම්භ කරන ලෙසයි පොලිස්පතිවරයා උපදෙස් ලබාදී තිබෙන්නේ.     ", "URL": "https://www.itnnews.lk/2023/10/05/467447/", "Category": "දේශීය පුවත්", "Parent URL": null}