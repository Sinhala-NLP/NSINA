{"Source": "ITN news", "Timestamp": "අගෝස්තු 16, 2023 15:18", "Headline": "රුසියා මහ බැංකුව පොලී අනුපාත ඉහළ දමයි", "News Content": "රුසියා මහ බැංකුව එරට පොලී අනුපාත සියයට 12 දක්වා ඉහළ දමා තිබෙනවා. මාස 16ක කාලයකට පසු ඩොලරයට සාපේක්ෂව රූබල් මුදල් ඒකකය අවප්‍රමාණය වීම හේතුවෙනුයි මෙම පියවර ගෙන ඇත්තේ. මේ වනවිට ඇමෙරිකා ඩොලරයේ වටිනාකම රූබල් සියය ඉක්මවා තිබෙනවා. රුසියාවේ පොලී අනුපාත සියයට 8.5 පැවති අතර එය සියයට 12 දක්වා ඉහළ දමා ඇති අතර මෙම මාසයේ එරට උද්ධමනය සියයට 4.4ක් ලෙසයි සටහන් වන්නේ. යුක්රේනයේ යුද මෙහෙයුම් හේතුවෙන් යුද වියදම් හා අපනයනවලට සාපේක්ෂව ආනයන ඉහළ යාමත් සමග රුසියා ආර්ථිකයට දැඩි පීඩනයක් එල්ල වෙමින් පවතින බවයි විශ්ලේෂකයින් පෙන්වා දෙන්නේ.       ", "URL": "https://www.itnnews.lk/2023/10/05/508698/", "Category": "ජාත්‍යන්තර පුවත්", "Parent URL": null}