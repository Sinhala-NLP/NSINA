{"Source": "ITN news", "Timestamp": "நவம்பர் 6, 2021 13:01", "Headline": "கொழும்பிலிருந்து யாழ்ப்பாணத்திற்கு போதை மாத்திரை கடத்திய இருவர் கைது…", "News Content": "கொழும்பிலிருந்து யாழ்ப்பாணத்திற்கு போதை மாத்திரைகளை கடத்திய இருவர் கைது செய்யப்பட்டுள்ளனர். அவர்களின் இரு சொகுசு கார்களும் பொலிஸாரால் கைப்பற்றப்பட்டுள்ளன. கொழும்பிலிருந்து யாழ்ப்பாணத்திற்கு பெருமளவு போதை மாத்திரைகள் கடத்தப்படுவதாக இரகசிய தகவல் கிடைத்தது. இதனால் சோதனை நடவடிக்கைகளை ஆரம்பித்த பொலிஸார் போதைப்பொருட்கள் எடுத்துச்சென்ற இருவரை கைது செய்தனர். அதில் ஒருவர் கொழும்பை சேர்ந்தவர் எனவும், மற்றையவர் யாழ்ப்பாணத்தை சேர்ந்தவர் எனவும் தெரியவந்துள்ளது. கைது செய்யப்பட்ட இருவரிடமும் மேலதிக விசாரணைகள் முன்னெடுக்கப்பட்டன. ", "URL": "https://www.itnnews.lk/2023/10/05/374313/", "Category": "Breaking News,தேசிய செய்திகள்", "Parent URL": null}