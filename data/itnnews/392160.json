{"Source": "ITN news", "Timestamp": "ජනවාරි 30, 2022 12:45", "Headline": "පැල්වත්ත සීනි කර්මාන්තශාලාවේ නිෂ්පාදන වැඩි කිරීම සැලසුම්", "News Content": "පැල්වත්ත සීනි කර්මාන්තශාලාවේ සියලු අඩුපාඩු ඉදිරි වසර තුළ සකස් කරමින් නිෂ්පාදන ප්‍රමාණය තවත් වැඩි කිරීම සැලසුම බව රාජ්‍ය අමාත්‍ය ජානක වක්කුඹුර පවසනවා. එම කර්මාන්තශාලාවේ විවෘත කිරීම් කිහිපයකට එක්වෙමිනුයි ඔහු මේ බව ප්‍රකාශ කළේ. පැල්වත්ත සීනි සමාගමේ ඉඩම් සංවර්ධන අංශයේ සේවක විවේකාගාරය, නඩත්තු ඒකකය හා නවීකරණය කෙරුණු ප්‍රධාන ශ්‍රවනාගාරය රාජ්‍ය අමාත්‍යවරයා අතින් විවෘත කෙරුණා. සේවක සේවිකාවන්ගේ ශ්‍රමදායකත්වය හා තාක්ෂණික දැනුම භාවිත කරමින් අවම වියදමක් දරමින් මෙම සංවර්ධන ව්‍යාපෘති ක්‍රියාත්මක කර තිබීම විශේෂත්වයක්. පැල්වත්ත සීනි කර්මාන්තශාලාවේ නිලධාරීන් සහ සේවක සේවිකාවන් ඇතුලු පිරිසක් මෙම අවස්ථාවට එක්වුණා.   ", "URL": "https://www.itnnews.lk/2023/10/05/392160/", "Category": "දේශීය පුවත්", "Parent URL": null}