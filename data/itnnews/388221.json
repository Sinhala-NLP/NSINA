{"Source": "ITN news", "Timestamp": "ජනවාරි 11, 2022 19:02", "Headline": "CIDයේ 5 වන තට්ටුවෙන් පැන්න කාන්තාවගේ මරණය ගැන පුළුල් පරික්ෂණ", "News Content": "අපරාධ පරික්ෂණ දෙපාර්තමේන්තුව භාරයේ සිටි කාන්තාවක එහි පස්වන මහලේ වැසිකිළි කවුළුවකින් පැන සියදිවි හානි කරගෙන තිබෙනවා. රුපියල් කෝටි 6ක මූල්‍ය වංචාවක් සම්බන්ධයෙන්  ප්‍රශ්න කිරීම සදහායි ඇය අපරාධ පරික්ෂණ දෙපාර්තමේන්තුව භාරයේ රදවා සිටියා. මේ අතර මෙම කාන්තාව භාරව සිටි පොලිස් නිලධාරිනියන් සම්බන්ධයෙන් ජ්‍යෙෂ්ඨ පොලිස් අධිකාරීවරයෙකු යටතේ විමර්ශනයක්ද ආරම්භ කර තිබෙනවා. පන්නිපිටිය ප්‍රදේශයේ පදිංචිව සිටි අප්සරා මැණිකේ රාජපක්ෂ නමැති මෙම කාන්තාව අපරාධ පරික්ෂණ දෙපාර්තමේන්තුවේ විශේෂ විමර්ශන අංශය අත්අඩංගුවට ගැනුණේ රාජ්‍ය උකස් හා ආයෝජන බැංකුව කළ පැමිණිල්ලකට අනුවයි. කූඨ ලේඛණ සකස් කරමින් ව්‍යාජ ලෙස පෙනී සිට ඇති මෙම කාන්තාව රුපියල් හයකෝටි අසූතුන් ලක්ෂ හතලිස් දහසක මුදලක් වංචා කළ බවට චෝදනා ලබා සිටියා. අංගොඩ, රාජගිරිය හා වැල්ලම්පිටිය වැනි ප්‍රදේශවල ණය දෙන සමිති සදහා රාජ්‍ය උකස් හා ආයෝජන බැංකුවෙන් ණය ලබාගත හැකි බව පවසමිනුයි මූල්‍ය වංචා සිදුකර තිබෙන්නේ.     ", "URL": "https://www.itnnews.lk/2023/10/05/388221/", "Category": "Breaking News,දේශීය පුවත්", "Parent URL": null}