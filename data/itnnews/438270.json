{"Source": "ITN news", "Timestamp": "ඔක්තෝබර් 2, 2022 09:21", "Headline": "චීන මහජන සමූහාණ්ඩුව ස්ථාපිත කිරීමේ 73 වන සංවත්සරය නිමිත්තෙන් විදේශ රටවල චීන තානාපති කාර්යාලවල සැමරුම් උත්සව පැවැත්වේ", "News Content": "චීන මහජන සමූහාණ්ඩුව ස්ථාපිත කිරීමේ 73 වන සංවත්සරය සැමරීම සඳහා විවිධ විදේශ රටවල චීන තානාපති කාර්යාල, දූත පිරිස් මාර්ගගතව හා මාර්ගගත නොවන ආකාරයෙන් විවිධ සැමරුම් උත්සව පැවැත්වූහ. ජාත්‍යන්තර සංවිධානවල ප්‍රධානීහු,රාජ්‍ය නායකයෝ හා විවිධ ක්ෂේත්‍රවල නියෝජිතයෝ එම සැමරුම්වලට එක්ව සුබ පැතුම් පිරිනැමූහ. ගෙවීගිය දශකය තුළ චීනය ලබා ගත් සංවර්ධන ජයග්‍රහණ අගය කරමින්, විවිධ ක්ෂේත්‍රවල චීනය සමඟ පවතින සහයෝගිතා තහවුරු කිරීමට කැමැත්තෙන් සිටින බව ද ඔවුහූ ප්‍රකාශ කළහ. චීනය, ජාත්‍යන්තර තලයේ අඛණ්ඩව වැදගත් කාර්යභාරයක් ඉටුකරමින් ලෝක සාමයට හා සංවර්ධනයට වඩා වැඩි දායකත්වයක් ලබා දෙනු ඇතැයි ද ඔවුහූ අපේක්ෂා පළ කළහ.එක්සත් ජාතීන්ගේ 77 වන මහ සම්මේලනයේ සභාපති Korosi Csaba මහතා සිය පණිවුඩයේ සඳහන්\nකළේ, දැවැන්ත සංවර්ධනය ජයග්‍රහණ ලබාගැනීම සඳහා චීනයට සුබ ප්‍රාර්ථනා කරන බවයි. එක්සත් ජාතීන්ගේ මහලේකම් ඇන්ටෝනියෝ ගුටරෙස් මහතා වෙනුවෙන් අදහස් දක්වමින්, එම මහලේකම් කාර්යාලයේ අධ්‍යක්ෂ Courtenay Rattray මහතා පැවසුවේ, චීනය එක්සත් ජාතීන්ගේ සංවිධාන කටයුතුවලට වැදගත් රුකුලක් මෙන්ම ජගත් සහයෝගිතා ප්‍රවර්ධනය කිරීමේ කේන්ද්‍රීය ශක්තියක් බවයි.චීන මහජන සමූහාණ්ඩුව පිහිටුවීමේ 73 වන සංවත්සරය වෙනුවෙන් පිලිපීන උප ජනාධිපතිනි Sara Zimmerman Duterte මහත්මිය සිය සුබ පැතුම් පණිවුඩය චීන භාෂාවෙන් ඉදිරිපත් කරමින්, චීන ජනතාවට සුබ ප්‍රාර්ථනා කළාය. චීනයේ දායකත්වයන් හේතුවෙන් ආසියාව වත්මන් ලෝකයේ වේගවත්ම ආර්ථීක වර්ධන කලාපය වී ඇතැයි ද ඇය සඳහන් කළාය. ", "URL": "https://www.itnnews.lk/2023/10/05/438270/", "Category": "ජාත්‍යන්තර පුවත්", "Parent URL": null}