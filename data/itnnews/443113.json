{"Source": "ITN news", "Timestamp": "ඔක්තෝබර් 29, 2022 15:58", "Headline": "ඉරානයේ විරෝධතාවකදී සිදු වූ වෙඩි තැබීමකින් හයදෙනෙකු ජීවිතක්ෂයට", "News Content": "ඉරානයේ විරෝධතාවකදී සිදු වූ වෙඩි තැබීමකදී හයදෙනෙකු මියගොස් ඇති බව වාර්තා වනවා. ඉරානයේ සහේදාන් නගරයේ පැවති විරෝධතා සහ නොසන්සුන්තා හේතුවෙන් එරට ආරක්ෂක හමුදා වෙඩි තබා තිබෙනවා.මෙහිදී වයස අවුරුදු 12 ක පිරිමි ළමයෙකු ඇතුළු අවම වශයෙන් හයදෙනෙකු මියගොස් ඇති බවට වාර්තා වනවා.  සැප්තැම්බර් මාසයේ සිටම ඉරානයේ විරෝධතා පැතිර ගිය අතර ඒ පොලිස්අත්අඩංගුවේදී මියගිය විසිදෙහැවිරිදි මාෂා අමීනිගේ මරණයත් සමඟයි. කාන්තා අයිතිවාසිකම් වෙනුවෙන් සහ 1979 සිටම ඉරානය පාලනය කරන ෂියා පූජකවරුන් පළවා හැරීමේ අරමුණින් මෙම උද්ඝෝෂණ සිදුවනවා. සැප්තැම්බර් මාසයේ සිට පැවති උද්ඝෝෂණවලදී අවම වශයෙන් පුද්ගලයන් 270 ක් මේ වනවිට මියගොස් තිබෙනවා.     ", "URL": "https://www.itnnews.lk/2023/10/05/443113/", "Category": "ජාත්‍යන්තර පුවත්", "Parent URL": null}