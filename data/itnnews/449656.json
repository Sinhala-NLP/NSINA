{"Source": "ITN news", "Timestamp": "දෙසැම්බර් 11, 2022 16:53", "Headline": "සෝමාවතිය හා කවුඩුල්ල වනෝද්‍යානවලට ඇතුලු වී සතුන් දඩයමේ යෙදුණ සැකකරුවන් 08 දෙනෙකු අත්අඩංගුවට", "News Content": "සෝමාවතිය හා කවුඩුල්ල ජාතික වනෝද්‍යානවලට ඇතුලු වී සතුන් දඩයමේ යෙදුණ සැකකරුවන් 08 දෙනෙකු අත්අඩංගුවට ගැනීමට වනජීවි නිලධාරීන් සමත්වුණා. පොලොන්නරුව පිහිටි කවුඩුල්ල හා සෝමාවතිය ජාතික වනෝද්‍යාන තුළ පිරිසක් සතුන් දඩයමේ යෙදී සිටින බවට තොරතුරක් කවුඩුල්ල වනෝද්‍යාන භාරකරුට ලැබී තිබුණා. ඒ අනුව සිදුකළ වැටලීමකදි සැකකරුවන් 08 දෙනෙකු ගිණි අවි 02ක් ද සමග අත්අඩංගුවට ගැණුනු අතර ඔවුන් සන්තකයේ තිබි වෙඩි බෙහෙත් ජීව උණ්ඩ ඇතුලු උපකරණ තොගයක් ද සොයා ගැණුනා. සැකකරුන් සියලු දෙනා වනෝද්‍යාන අවට පදිංචිකරුවන්. මොවුන්ට එරෙහිව අධිකරණ ක්‍රියාමාර්ග ගැනීමටයි වනජිවි නිලධාරීන් කටයුතු කලේ. වනෝද්‍යාන තුළ සිදුවන නීති විරෝදි කටයුතු මැඩ පැවත්වීම සදහා විශේෂ වැඩපිළිවෙලක් ද ක්‍රියාත්මකයි.       ", "URL": "https://www.itnnews.lk/2023/10/05/449656/", "Category": "Breaking News,දේශීය පුවත්", "Parent URL": null}