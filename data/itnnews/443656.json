{"Source": "ITN news", "Timestamp": "නොවැම්බර් 1, 2022 15:56", "Headline": "ඊශ්‍රාලයේ මහ මැතිවරණය අද", "News Content": "ඊශ්‍රාලයේ මහ මැතිවරණය අද පැවැත්වීමට නියමිතයි. වසර 04කට අඩු කාලයක් තුළ දී ඊශ්‍රාලයේ පැවැත්වෙන පස්වන මහ මැතිවරණය මෙයයි. වැඩිම කාලයක් ඊශ්‍රාලයේ අග්‍රාමාත්‍ය ධුරයේ හෙබවු හිටපු අග්‍රාමාත්‍ය බෙන්ජමින් නෙතන්යාහු මෙවර මැතිවරණයෙන් යලි බලය හිමි කර ගනු ඇති බවට අනාවැකි පලවනවා. අල්ලස් හා දූෂණ චෝදනා හිටපු අග්‍රාමාත්‍යවරයාට එල්ල වී ඇති අතර ඒ සම්බන්ධයෙන් අධිකරණයේ නඩු විභාගවනවා. 2019 වසරේ සිට ඊශ්‍රාලය දැඩි දේශපාලනික අස්ථාවර භාවයකයි පසුවන්නේ. 2021 වසරේ දි පැවති මැතිවරණයෙන් නෙතන්යාහුට බලය අහිමි වුවද නව රජයට පසුගිය ජුනි මාසයේ දි බහුතරය අහිමි වුනා. නෙතන්යාහු මෙවර මැතිවරණයෙන් ජයග්‍රාහණය කලහොත් ඔහු අග්‍රාමාත්‍ය ධුරයට පත් වන්නේ 6වන වරටයි. කෙසේ වුවද කිසිදු පක්ෂයකට බහුතර මන්ත්‍රී ආසන සංඛ්‍යාවක් හිමි කර ගැනීමට හැකියාවක් නොමැතිබවයි විශ්ලේෂකයින් පවසන්නේ.     ", "URL": "https://www.itnnews.lk/2023/10/05/443656/", "Category": "ජාත්‍යන්තර පුවත්", "Parent URL": null}