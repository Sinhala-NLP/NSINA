{"Source": "ITN news", "Timestamp": "ஏப்ரல் 12, 2022 11:29", "Headline": "மாத்தறை க்ரலகெலே பகுதியில் நபர் ஒருவர் கொலை", "News Content": "மாத்தறை க்ரலகெலே பகுதியில் நபர் ஒருவர் கொலை செய்யப்பட்டுள்ளார். தனிப்பட்ட தகராறு காரணமாக கொலை இடம்பெற்றுள்ளது. உயிரிழந்த நபர் மாலிம்பட மத்திய பிரதேசத்திலிருந்து லொறியொன்றில் ஏற்றிச்செல்லப்பட்ட நிலையில் அடித்து கொலை செய்யப்பட்டுள்ளதாக தெரியவந்துள்ளது. அவர் மாலின்பட பகுதியை சேர்ந்த 43 வயதுடைய நபர் என அடையாளம் காணப்பட்டுள்ளார். கொலைக்கு உதவிய குற்றச்சாட்டில் மாத்தறையை சேர்ந்த 23 வயதுடைய இளைஞர் ஒருவர் கைது செய்யப்பட்டுள்ளார். உயிரிழந்தவரின் மருமகனே கொலையை மேற்கொண்டுள்ளதாக சந்தேகம் வெளியிடப்பட்டுள்ளது. சந்தேகநபர் குறித்த பிரதேசத்தை விட்டு தப்பிச்சென்றுள்ள நிலையில், அவரை கைது செய்வதற்கான விசாரணைகளை மாலிம்பட பொலிஸார் முன்னெடுத்துள்ளனர். இதேவேளை இரத்தினபுரி கொடகவெல பல்லேபெத்த பிரதேசத்தில் கூரிய ஆயுதத்தினால் தாக்கப்பட்டு தம்பதியினர் கொலை செய்யப்பட்டுள்ளனர். அவர்கள் தங்களது வீட்டில் வைத்தே நேற்று இரவு கொலை செய்யப்பட்டுள்ளதாக பொலிஸார் தெரிவித்துள்ளனர். உயிரிழந்தவர்கள் 82 மற்றும் 75 வயதுடையவர்கள் ஆகும். கொலையை மேற்கொண்டவர்கள் இதுவரை அடையாளம் காணப்படவில்லை. சம்பவம் தொடர்பான விசாரணைகளை பொலிஸார் முன்னெடுத்துள்ளனர். ", "URL": "https://www.itnnews.lk/2023/10/05/406678/", "Category": "தேசிய செய்திகள்", "Parent URL": null}