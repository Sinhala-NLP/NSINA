{"Source": "ITN news", "Timestamp": "ஏப்ரல் 26, 2022 16:07", "Headline": "எலன்மஸ்க் டுவிட்டர் நிறுவனத்தை கொள்வனவு செய்யும்அறிகுறி..", "News Content": "உலகின் மிகப்பெரும் செல்வந்தராக கருதப்படும் எலன்மஸ்க்கிற்கு 44 பில்லியன் அமெரிக்க டொலருக்கு டுவிட்டர் நிறுவனத்தை விற்பனை செய்ய அதன் பணிப்பாளர் சபை இணக்கம் வெளியிட்டுள்ளது. அதற்கமைய 2006 ஆம் ஆண்டு ஆரம்பிக்கப்பட்ட உலகின் முதன்மையான சமூக வலைத்தளமான டுவிட்டர் நிறுவனத்தின் நிருவாக அதிகாரம் எலன் மஸ்கிற்கு கிடைக்கப்பெறவுள்ளது. டுவிட்டர் நிறுவனத்தை கொள்வனவு செய்ய கடந்த வாரம் எலன் மஸ்க் விலை மனு பத்திரத்தை முன்வைத்தார். தான் டுவிட்டர் நிறுவனத்தை கொள்வனவு செய்ததன்பின்னர் பயனாளர்களுக்கு விதிக்கப்பட்டுள்ள தடைகளை தளர்த்தநடவடிக்கை எடுக்கவுள்ளதாக அவர் அறிவித்துள்ளார். டுவிட்டர் நிறுவனம் முன்னெடுத்த புதுப்பித்தல் தொடர்பிலும் கருத்துக்களை வெளியிடுவதற்கு காணப்படும் உரிமைகளை மட்டுப்படுத்தல் தொடர்பில் கடுமையான விமர்சனங்கள் எழுந்துள்ளன. அதைபோல் வர்த்தக அறிவித்தலுக்கென கடுமையான அதிகாரம் வழங்கப்படுகின்றமை குறித்தும் அவர் அதிருப்தி வெளியிட்டுள்ளார். டுவிட்டர் நிறுவனத்தை விற்பனை செய்ய இணக்கப்பாடு எட்டப்பட்டதையடுத்து குறித்த நிறுவனத்தின் பங்குகள் நூற்றுக்கு 5 தசம் 7 வீதத்தினால் அதிகரித்துள்ளது. எவ்வாறெனினும் நிறுவனத்தை விற்பனை செய்வது தொடர்பில் தமது பங்குதாரர்களின் விருப்பத்தை கோர வேண்டுமென டுவிட்டர் நிறுவனம் குறிப்பிட்டுள்ளது. ", "URL": "https://www.itnnews.lk/2023/10/05/408439/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}