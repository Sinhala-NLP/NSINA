{"Source": "ITN news", "Timestamp": "පෙබරවාරි 17, 2022 12:33", "Headline": "ඉන්දියාවට කඩුලු 6ක ජයක්", "News Content": "ඉන්දියාව සහ බටහිර ඉන්දීය කොදෙව් කණ්ඩායම අතර පැවැති පළමු 20 යි 20 ක්‍රිකට් තරගය කඩුලු 6 කින් ජය ගැනීමට ඉන්දීය කණ්ඩායම සමත් වුණා. තරගයේ ප්‍රථමයෙන් පන්දුවට පහර දුන් බටහිර ඉන්දීය කොදෙව් කණ්ඩායම සිය පන්දු වාර 20 අවසානයේදී කඩුලු 7 ක් දැවී ලකුණු 157 ක් රැස්කළා. ඉනිමේ වැඩිම ලකුණු ලාභියා වූ නිකලස් පුර්නා පන්දු 43 කදී ලකුණු 61 ක් රැස්කළේ 6 පහර 5 ක් ද සමගින්. පිළිතුරු ඉනිම ක්‍රීඩා කළ ඉන්දීය කණ්ඩායම පන්දු වාර 18 යි පන්දු 5 කදී කඩුලු 4 ක් පමණක් දැවී ලකුණු 162 ක් ලබා ගනිමින් තරගයේ ජය හිමි කරගත්තා. නායක රෝහිත් ශර්මා පන්දු 19 කදී වේගවත් ලකුණු 40 ක් රැස්කලේ 6 පහර 3 ක් ද සමගින්. දෙරට අතර මීළග 20 යි 20 තරගය හෙට රාත්‍රියේ කොල්කටා හි දී පැවැත්වීමට නියමිතයි.       ", "URL": "https://www.itnnews.lk/2023/10/05/395637/", "Category": "ක්‍රීඩා,දේශීය පුවත්", "Parent URL": null}