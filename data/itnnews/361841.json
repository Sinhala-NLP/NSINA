{"Source": "ITN news", "Timestamp": "සැප්තැම්බර් 11, 2021 23:57", "Headline": "දකුණු මුහුදේ රළ ඉහළ යාම සුනාමි තත්වයක් නොවෙයි – ආපදා කළමනාකරණ මධ්‍යස්ථානය", "News Content": "බටහිර සිට දකුණ දක්වා වූ මුහුදු තීරයේ මුහුදු රළ ඉහළ යාම සහ ගොඩබිමට මුහුදු රළ පැමිණීම සුනාමි තත්වයක් හෝ වෙනත් ආපදා තත්වයක් නොවන බව ආපදා කළමනාකරණ මධ්‍යස්ථානය දැනුම් දෙනවා. ආපදා කළමණාකරණ මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා ප්‍රකාශ කළේ කොළඹ සිට ගාල්ල සහ හම්බන්තොට හරහා පොතුවිල් දක්වා වන වෙරළාසන්න මුහුදු ප්‍රදේශවල මුහුදු රළ මීටර් 2.0 – 2.5 ත් පමණ ඉහළ යාමේ හැකියාවක් පවතින බවත් ගොඩබිමට එන රළ ඒතරම් උස නොවන බවයි. මේ සම්බන්ධයෙන් විවිධ කටකතා සහ අසත්‍ය තොරතුරු පළවන අතර ඒ සම්බන්ධයෙන් කලබල නොවන ලෙසත්, ධීවර හා නාවුක ප්‍රජාව මෙන්ම වෙරළාසන්නයේ ජීවත්වන ජනතාව මේ පිළිබද අවධානයෙන් කටයුතු කරන ලෙසත් ප්‍රදීප් කොඩිප්පිලි මහතා ඉල්ලා සිටිනවා. මේ පිළිබදව කාලගුණ විද්‍යා දෙපාර්තමේන්තුව අද සවස නිකුත් කළ නිවේදනය පහතින්….‍  ", "URL": "https://www.itnnews.lk/2023/10/05/361841/", "Category": "Breaking News,දේශීය පුවත්", "Parent URL": null}