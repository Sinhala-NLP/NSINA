{"Source": "ITN news", "Timestamp": "අගෝස්තු 25, 2023 12:00", "Headline": "වියළි කාලගුණයෙන් ජන ජීවිතයට දැඩි බලපෑම්", "News Content": "අද දිනයේ ප්‍රදේශ කිහිපයක උෂ්ණත්වය ඉහළ යන බැවින් එය මිනිස් සිරුරට දැනෙන සේ ඉහළ අගයක් ගන්නා බවයි කාලගුණ විද්‍යා දෙපාර්තමේන්තුව නිවේදන කරන්නේ. වියළි කාලගුණයෙන් දිස්ත්‍රික්ක 18ක පුද්ගලයන් 280000කට අධික පිරිස් දැඩි බලපෑමට ලක්ව සිටිනවා. වියළි කාලගුණය ජන ජීවිතයට දැඩි බලපෑම් එල්ල කෙරෙමින් පවතිනවා. ප්‍රාදේශීය ලේකම් කොට්ඨාස 74කට අයත් පවුල් 81158ක පිරිසක් මේ හේතුවෙන් ආපදාවට ලක්ව සිටිනවා. එමෙන්ම වැව් රැසකම ජලය සිඳීයමින් පවතිනවා. පොලොන්නරුව දිස්ත්‍රික්කයේ ප්‍රධාන වැව් සියල්ලම පාහේ ජලය සිඝ්‍රයෙන් පහත බසිමින් පවතිනවා. පරාක්‍රම සමුද්‍රයේ සම්පුර්ණ ජල ධාරිතාව අක්කර අඩි එක්ලක්ෂ දහසය දහසක් වුවද මේ වන විට එය අක්කර අඩි 70000කටත් අඩු මට්ටමකයි පවතින්නේ. ඒ හේතුවෙන් පරාක්‍රම සමුද්‍රයේ ඇති සීත මාළිගයේ ද මතුව තිබෙනවා. අධික උෂ්ණත්වය නිසා ගිරිතලේ කවුඩුල්ල මින්නේරිය යන වැව් වලින් අධික ලෙස ජලය වාෂ්පිකරණය වනවා. ගත වූ පැය 24ක කාලය තුළ දිවයිනේ වැඩිම උෂ්ණත්වය වාර්තා වන්නේ වවුනියාව ප්‍රදේශයෙන්. එය සෙල්සියස් අංශක 37.6ක්. වියළි කාලගුණය හේතුවෙන් අනුරාධපුරේ කුඩා වැව් සියල්ලම පාහේ සීදිගොස් තිබෙනවා. එමෙන්ම ප්‍රධාන වැව්වල ජලය ද පහළ මට්ටමකයි පවතින්නේ. ප්‍රදේශයේ පවතින දැඩි උෂ්ණත්වය හේතුවෙන් ජන ජිවිතයට බලපෑම් එල්ල වී තිබෙනවා. කෙසේ වුවද අද දිනයේ දිවයිනේ ප්‍රදේශ කිහිපයක වැසි ඇති විය හැකි බවයි කාලගුණ විද්‍යා දෙපාර්තමේන්තුව නිවේදනය කරන්නේ.   ", "URL": "https://www.itnnews.lk/2023/10/05/510817/", "Category": "Breaking News,දේශීය පුවත්", "Parent URL": null}