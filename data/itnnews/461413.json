{"Source": "ITN news", "Timestamp": "පෙබරවාරි 18, 2023 10:20", "Headline": "පාකිස්ථානයේ කරච්චි පොලිසියට එල්ලවූ තලෙයිබාන් ප්‍රහාරය සාර්ථකව මැඩ පවත්වයි", "News Content": "පාකිස්ථානයේ කරච්චි පොලිසියට එල්ලවූ තලෙයිබාන් ප්‍රහාරය සාර්ථකව මැඩ පවත්වා තිබෙනවා. ඊයේ රාත්‍රියේ පාකිස්ථානයේ කරච්චි පොලිසියට මරාගෙන මැරෙන තලෙයිබාන් ත්‍රස්තවාදීන් කිහිප දෙනෙකු ඇතුළු වීම නිසා පොලිසිය හා දරුණු ගැටුම් ඇතිවුණා. තලෙයිබාන් ත්‍රස්තවාදීන් කරච්චි පොලිසියට ඇතුළු වූයේ ප්‍රාණ ඇපකරුවන් රඳවා ගැනීමේ මෙහෙයුමකට බව මේ වන විට හෙළිව තිබෙනවා. ගැටුම්වලින් ප්‍රහාරයට පැමිණි සියලුම ත්‍රස්තවාදීන් මියගිය බව පාකිස්ථාන ආරක්ෂක අංශ මේ වන විට තහවුරු කර තිබෙනවා. ත්‍රස්තවාදීන් ඇතුළුව සිද්ධියෙන් මිය ගිය ගණන 4 දෙනෙක් වන අතර තුවාල ලැබූ සංඛ්‍යාව 14 දෙනෙක් බවයි වාර්තා වන්නේ.     ", "URL": "https://www.itnnews.lk/2023/10/05/461413/", "Category": "Breaking News,ජාත්‍යන්තර පුවත්", "Parent URL": null}