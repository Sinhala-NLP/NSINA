{"Source": "ITN news", "Timestamp": "සැප්තැම්බර් 28, 2022 15:19", "Headline": "රෝහිතට පනවා තිබූ විදෙස් ගමන් තහනම තාවකාලිකව ඉවත් කරයි", "News Content": "හිටපු අමාත්‍ය රෝහිත අබේගුණවර්ධන මහතාට පනවා තිබූ විදෙස් ගමන් තහනම තාවකාලිකව ඉවත් කිරීමට කොටුව මහේස්ත්‍රාත්වරයා නියෝගය කළා. පසුගිය මැයි 09 වනදා ගෝඨා ගෝ ගමට පහරදීමේ සිද්ධියට අදාළව රෝහිත අබේගුණවර්ධන මහතාගේ විදේශ ගමන් තහනම් කෙරුණා. තම දරුවාගේ විදේශ අධ්‍යාපනය සදහා එංගලන්තයට යාමට සහ ව්‍යාපාරික කටයුත්තක් සදහා ඉතාලියට යාමට අවසර ලබා දෙන ලෙස ඔහු වෙනුවෙන් පෙනී සිටි නීතිඥවරයා ඉල්ලා සිටියා. එම ඉල්ලීම සලකා බැලූ මහේස්ත්‍රාත්වරයා ඔක්තෝම්බර් 10 වනදා සිට නොවැම්බර් 20 වනදා දක්වා රෝහිත අබේගුණවර්ධන මහතාට විදේශ ගතවීමට අවසර ලබා දුන්නා. ඔහු විදේශ ගතවීම සම්බන්ධයෙන් විරෝධයක් නොමැති බව  අපරාධ පරික්ෂණ දෙපාර්තමේන්තුව ද අධිකරණයට දන්වා සිටියා.   ", "URL": "https://www.itnnews.lk/2023/10/05/437672/", "Category": "Breaking News,දේශීය පුවත්", "Parent URL": null}