{"Source": "ITN news", "Timestamp": "සැප්තැම්බර් 25, 2022 09:59", "Headline": "ඇල්ල කඳුවැටියට ගිනි තැබීමක් සිදු කළ බවට සැක කෙරෙන 16 දෙනෙකු අත්අඩංගුවට", "News Content": "ඇල්ල රක්ෂිත කඳුවැටියට ගිනි තැබීමක් සිදු කළ බවට සැක කෙරෙන 16 දෙනෙකු පොලිසිය අත්අඩංගුවට ගත්තා. ඇල්ල පොලිස් වසමේ ඇල්ල රක්ෂිත කදු වැටිය ඊයේ ගිනි ගැනීමකට ලක් වීමෙන් රක්ෂිත කලාපයට හානි සිදු වුණා. එම ප්‍රදේශයට ගිනි තැබූ බවට ප්‍රකාශ කරමින් ප්‍රදේශවාසීන් විසින් සැකකරුවන් 16 දෙනෙකු රඳවාගෙන සිටිය දී ඇල්ල පොලිසිය විසින් ඔවුන් අත්අඩංගුවට ගැනුණා.  එම සැකකරුවන් වයස අවුරුදු 16 -22 ත් අතර වයසේ පසුවන බදුල්ල හාලි ඇල සහ නමුණුකුල ප්‍රදේශවල පදිංචිකරුවන් රක්ෂිත කලාපයේ අක්කර 15ක් පමණ විනාශ වී ඇති අතර සැකකරුවන් බණ්ඩාරවෙල මහෙස්ත්‍රාත් අධිකරණයට ඉදිරිපත් කිරීමට නියමිතයි.     ", "URL": "https://www.itnnews.lk/2023/10/05/436968/", "Category": "Breaking News,දේශීය පුවත්", "Parent URL": null}