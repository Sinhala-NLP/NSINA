{"Source": "ITN news", "Timestamp": "පෙබරවාරි 21, 2023 12:21", "Headline": "අභාවයට යන අපේ කලාව රැකගන්න වෑයමක්", "News Content": "අංගම්පොර සටන් ශිල්පීය ප්‍රදර්ශනයක් කන්දේවත්ත වේරපොල ප්‍රදේශයේදී පැවැත්වුණා. මෙම අංගම්පොර සටන් ප්‍රදර්ශනය පැවැත්වුණේ කටුගම්පොල ඓතිහාසික පෞරාණික ඉලංගම්පොල පරිශ්‍රයේදීයි. විවිධ ප්‍රදේශවලින් පැමිණ අංගම් සටන් ශිල්පය හැදෑරූ තරුණ තරුණියන් රැසක් එහිදී සිය දක්ෂතා ප්‍රදර්ශනය කළා. පාරම්පරික සටන් කලා උපදේශක රවී චන්ද්‍රසිරි මහතා යටතේයි ඔවුන් අංගම්සටන් කලාව හදාරා ඇත්තේ. මෙම ප්‍රදර්ශනය නැරඹීමට ගිහි පැවිදි විශාල පිරිසක් රැස්ව සිටියා. ", "URL": "https://www.itnnews.lk/2023/10/05/462108/", "Category": "ක්‍රීඩා,දේශීය පුවත්,වෙනත් ක්‍රීඩා", "Parent URL": null}