{"Source": "ITN news", "Timestamp": "අගෝස්තු 11, 2022 18:00", "Headline": "ඉන්දීය ධීවරයින් 9 දෙනෙකු නාවික හමුදාව අත්අඩංගුවට ගනී", "News Content": "මුලතිව් මුහුදු තීරයට අනවසරයෙන් ඇතුලුවී මසුන් අල්ලමින් සිටි ඉන්දීය ට්‍රෝලර් යාත්‍රාවක් සමගින් ඉන්දීය ධීවරයින් 09 දෙනෙකු නාවික හමුදාව අත්අඩංගුවට ගෙන තිබෙනවා. ඉන්දීය ධීවරයින් විසින් මුලතිව් මුහුදු තීරයට ඇතුලු වී මසුන් අල්ලමින් සිටියදී නැගෙනහිර නාවික විධානයට අයත් නිලධාරීන් පිරිසක් විසිනුයි මෙලෙස අත්අඩංගුවට ගෙන තිබෙන්නේ. ඔවුන් විසින් අල්ලා තිබූ මසුන් සමගින් ධීවර ආම්පන්නද නාවික හමුදා භාරයට ගෙන පවත්නා සෞඛ්‍යාරක්ෂිත පියවරයන්ට අනුව ගොඩබිමට රැගෙන ඒමට නාවික හමුදාව කටයුතු කළා. ධීවරයින් 09 දෙනා වැඩිදුර පරික්ෂණ කටයුතු සඳහා ත්‍රීකුණාමලය ධීවර පරික්ෂක කාර්යාලයට භාරදී තිබෙනවා.       ", "URL": "https://www.itnnews.lk/2023/10/05/428382/", "Category": "දේශීය පුවත්", "Parent URL": null}