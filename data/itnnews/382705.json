{"Source": "ITN news", "Timestamp": "දෙසැම්බර් 14, 2021 15:22", "Headline": "ඇමරිකා ඩ්‍රෝන ප්‍රහාරයකින් සාමාන්‍ය වැසියන් මිය යාමේ සිද්ධිය ගැන පෙන්ටගනයෙන් නිවේදනයක්", "News Content": "ඇමරිකාව ඇෆ්ගනිස්ථානයේ දී සිදු කළ ඩ්‍රෝන ප්‍රහාරයකින් සාමාන්‍ය වැසියන් මිය යාමේ සිද්ධියට සම්බන්ධ කිසිදු හමුදා සෙබෙළෙකු නීතිය ඉදිරියට ගෙන නොයන බව පෙන්ටගනය නිවේදනය කරනවා. පසුගිය අගෝස්තු විසි නව වනදා ඇමරිකාව අයි එස් ත්‍රස්තවාදීන් ලෙස සලකා සිවිල් වැසියන් ගමන් ගත් මෝටර් රථයක් ඉලක්ක කර ගනිමින් ඩ්‍රෝන ප්‍රහාරයක් එල්ල කළා. ප්‍රහාරයෙන් එහි ගමන් කළ කුඩා දරුවන් හත් දෙනෙකු ඇතුලු පුද්ගලයින් දස දෙනෙකු ජීවිතක්ෂයට පත් වුණා. සිද්ධිය සම්බන්ධයෙන් පුළුල් විමර්ශනයක් සිදු කෙරුණු අතර එහිදී අනාවරණය වූයේ අත් වැරැද්දක් මගින් ප්‍රහාරය සිදුව ඇති බවයි. කෙසේ වුවද ඊට සම්බන්ධ කිසිදු හමුදා සෙබෙළෙකුට හෝ නිලධාරියෙකුට එරෙහිව ක්‍රියාමාර්ගයක් නොගන්නා බව ජනරාල් කෙනත් මැකෙන්සි අද සදහන් කළා. නීති උල්ලංඝනය කිරීමක්, නොසලකා හැරීමක් හෝ සිදුව නොමැති බැවින් විනයානුකූලව ක්‍රියාමාර්ග ගැනීම අනවශ්‍ය බවයි ඔහු සදහන් කරන්නේ. කෙසේ වුවද ඇමරිකාවේ මෙම තීරණය සම්බන්ධයෙන් ලොව පුරා රටවල දැඩි විවේචනය එල්ල වනවා.     ", "URL": "https://www.itnnews.lk/2023/10/05/382705/", "Category": "ජාත්‍යන්තර පුවත්", "Parent URL": null}