{"Source": "ITN news", "Timestamp": "ජූලි 16, 2023 10:41", "Headline": "ගංජා ප්‍රවාහනය කරමින් සිටි පොලිස් නිලධාරියෙකු කොටුවෙයි", "News Content": "යතුරු පැදියකින් ගංජා ප්‍රවාහනය කරමින් සිටි පොලිස් නිලධාරියෙකු හා සිවිල් ආරක්ෂක භටයෙකු හිගුරාන ප්‍රදේශයේදී අත්අඩංගුවට ගෙන තිබෙනවා. අම්පාර හිගුරාන මාර්ගයේ පොලිස් මාර්ග බාධකය අසළ දී පොලිස් විශේෂ කාර්ය බලකාය විශේෂ වැටලීමක් සිදුකළා. ඒ එම බලකායේ අම්පාර කදවුරේ නිලධාරීන්ට ලැබුණ තොරතුරකට අනුවයි. එහිදී ගංජා ග්‍රෑම් 656ක් සන්තකයේ තබාගෙන යතුරුපැදියකින් ගමන් කරමින් සිටි සැකකරුවන් දෙදෙනෙකු අත්අංගුවට ගනු ලැබුවා. ඉන් එක් නිලධාරියෙකු පොලිස් කොස්තාපල්වරයෙකු වන අතර අනෙක් පුද්ගලයා සිවිල් ආරක්ෂක භටයෙකු බවයි විමර්ශනවලදී හෙළවුණේ. ", "URL": "https://www.itnnews.lk/2023/10/05/500233/", "Category": "දේශීය පුවත්", "Parent URL": null}