{"Source": "ITN news", "Timestamp": "ජූලි 26, 2021 09:10", "Headline": "උතුරු ඉන්දියාවේ නායයාමකින් පුද්ගලයින් 09 දෙනෙකු ජීවිතක්ෂයට", "News Content": "උතුරු ඉන්දියාවේ සිදුවූ නායයාමකින් පුද්ගලයින් 09 දෙනෙකු ජීවිතක්ෂයට පත්ව තිබෙනවා. උතුරු ඉන්දියාවේ කඳුකර ප්‍රදේශයකයි මෙම නායයාම සිදුව ඇත්තේ. කඳු මුදුනේ සිට විශාල ගල් පෙරලෙන ආකාරය මාධ්‍ය වාර්තාකළා. කඳු පාමුල ඉදිකර තිබූ පාලමක් ද ගල් පෙරලීම හේතුවෙන් විනාශයට පත්වන ආකාරය එහි දැක්වෙනවා. මියගිය සියලු පුද්ගලයින් එම ප්‍රදේශයේ සංචාරය සඳහා පැමිණි අය බවයි වාර්තා වන්නේ. තවත් කිහිප දෙනෙකු තුවාල ලබා ඇති බවද සඳහන්. පසුගිය සතියේ දී ඉන්දියාවේ මහරාශ්ට්‍ර ප්‍රාන්තයට බලපෑ අයහපත් කාලගුණයෙන් පුද්ගලයින් 136 දෙනෙකු ජීවිතක්ෂයට පත්වුණා.           ", "URL": "https://www.itnnews.lk/2023/10/05/351708/", "Category": "Breaking News,ජාත්‍යන්තර පුවත්", "Parent URL": null}