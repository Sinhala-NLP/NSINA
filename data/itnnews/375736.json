{"Source": "ITN news", "Timestamp": "නොවැම්බර් 13, 2021 11:47", "Headline": "සුරාබදු මිල ඉහළට (නවතම මිල ගණන්)", "News Content": "මුදල් අමාත්‍ය බැසිල් රාජපක්ෂ මහතා ඊයේ ඉදිරිපත් කළ අයවැය යෝජනාවලිය අනුව සුරාබදු වැඩිවීමට අදාළ දැනුම් දීම ඊයේ දිනම මුදල් අමාත්‍යවරයාගේ අත්සනින් නිකුත් කළ බව සුරාබදු දෙපාර්තමේන්තුවේ මාධ්‍ය ප්‍රකාශක සුරාබදු කොමසාරිස් කපිල කුමාරසිංහ මහතා පැවසුවා. ඒ අද පැවති මාධ්‍ය හමුවකදීයි. මෙම බදු සංශෝධනයට අනුව විශේෂ අරක්කු සදහා පනවා තිබූ බද්ද රුපියල් 3800 සිට 4180ක් දක්වා රුපියල් 380කින් වැඩි වනු ඇති. මොනෑස්, තල්, පොල් යන පදම් කළ අරක්කු මත බද්ද රුපියල් 4500 සිට 4460ක් දක්වා රුපියල් 410කින් ඉහළ ගොස් තිබෙනවා. දේශීය වශයෙන් නිපදවනු ලබන විදේශීය මත්පැන්වර්ග එනම් විස්කි, බ‍්‍රැන්ඩි,ජිම්, රම් වැනි අරක්කු සදහා පනවා තිබෙන බද්ද රුපියල් 4150 සිට 4570ක් දක්වා රුපියල් 420කින් වැඩිවී තිබෙනවා. මේ අතර විදේශයන්ගෙන් ආනයනය කරන වයින් සඳහා වන බද්ද රුපියල් 3200 සිට 3300 දක්වා වැඩි කර ඇති අතර 5% අඩු සැර ප‍්‍රමාණයක් තිබෙන බියර් සඳහා බද්ද 3200 සිට 3300 දක්වා රුපියල් 100 කින්ද, 5%ට වැඩි සැර සහිත බියර් සඳහා වූ බද්ද රුපියල් 3200 සිට 3450 දක්වා රුපියල් 250කින් වැඩිකර තිබෙනවා. ඒ අනුව විශේෂ අරක්කු මිලිලීටර් 750 බෝතලයක් සදහා වූ බද්ද රුපියල් 96.14 කින් වැඩිව තිබෙනවා. සෙසු අරක්කු සදහා බදු වැඩිවීම රුපියල් 103. 73ක්. දේශීය වශයෙන් නිෂ්පාදනය කරන විදේශීය මත්පැන් සෑම මිලිලීටර 750 බෝතලයක් රුපියල් 126.84ක බදු වැඩිවීමක් සිදුවනු ඇති. 5%ට වඩා සැර අඩු බියර් මිලිලීටර් 625ක බෝතලයක් රුපියල් 3.10කින්ද, 5%ට වැඩි සැර බියර් බෝතලයක් රුපියල් 14.00 බදු වැඩිවීමක් සිදුවනවා. කෙසේ වෙතත් සිල්ලර මිල තීරණය කිරීමේ දී තවදුරටත් මිලෙහි වැඩිවීමක් සිදුවිය හැකි බවයි සුරාබදු කොමසාරිස් කපිල කුමාරසිංහ මහතා පවසන්නේ.   ", "URL": "https://www.itnnews.lk/2023/10/05/375736/", "Category": "Breaking News,දේශීය පුවත්", "Parent URL": null}