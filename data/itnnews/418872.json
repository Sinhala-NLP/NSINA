{"Source": "ITN news", "Timestamp": "ஜூன் 24, 2022 14:00", "Headline": "ஆப்கானிஸ்தானில் பூமியதிர்ச்சி ஏற்பட்ட பகுதியில் மீட்புப்பணிகள் ஸ்தம்பிதம்..", "News Content": "ஆப்கானிஸ்தானில் பூமியதிர்ச்சி ஏற்பட்ட பகுதியில் மீட்புப்பணிகளை மேற்கொள்வதில் பாரிய சிக்கல்கள் ஏற்பட்டுள்ளன. இயந்திர வசதிகள் இல்லாததால் மண்குவியலை கைகளால் அகற்றியே சிக்குண்டோரை மீட்கும் பணிகள் முன்னெடுக்கப்பட்டுள்ளன. நேற்று முன்தினம் ஆப்கானிஸ்தானில் பதிவான நிலநடுக்கத்தினால் ஆயிரத்திற்கும் மேற்பட்டோர் உயிரிழந்தனர். ஆயிரத்த 500க்கும் மேற்பட்டோர் காயமடைந்தனர். பலர் காணாமல் போயுள்ளனர். இடிபாடுகளுக்குள் சிக்குண்டவர்களை மீட்கும் பணிகள் இடம்பெறுகின்றன. இயந்திர வசதிகள் இன்மையால் மீட்பப்பணிகளை மேற்கொள்வதில் பாரிய அசௌகரியங்கள் ஏற்பட்டுள்ளன. உயிருக்காக போராடுவோரை காப்பாற்ற முடியாத நிலையும் காணப்படுகிறது. ஆப்கானிஸ்தானில் தலிபான்களின் ஆட்சி நிலவுவதால், உலக நாடுகள் மீட்புப்பணிகளுக்காக போதிய உதவிகளை வழங்கவில்லை. பாகிஸ்தான், ஈரான், கட்டார் போன்ற நாடுகள் நிவாரணப்பொருட்களை அனுப்பி வைத்துள்ளன. எனினும் மீட்புப்பணிகளுக்கான உதவிகள் ஆப்கானிஸ்தானிற்கு கிடைக்கவில்லை. இதனால் உயிருக்கு போராடும் பலர் உயிரிழக்கும் அபாயம் காணப்படுவதாக ஆப்கானிஸ்தான் தகவல்கள் தெரிவிக்கின்றன. ", "URL": "https://www.itnnews.lk/2023/10/05/418872/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}