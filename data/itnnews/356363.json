{"Source": "ITN news", "Timestamp": "අගෝස්තු 15, 2021 14:43", "Headline": "කූරගල ඓතිහාසික පුදබිමේ ඉදිකිරීම් කඩිනමින් අවසන් කරන බව පුජ්‍ය වතුරකුඹුරේ ධම්මරතන හිමි පවසයි", "News Content": "බලංගොඩ කූරගල ඓතිහාසික පුදබිම ප්‍රතිනිර්මාණය කිරීම සදහා නෙල්ලිගල ජාත්‍යන්තර බෞද්ධ මධ්‍යස්ථානයේ නිර්මාතෘ පූජ්‍ය වතුරකුඹුරේ ධම්මරතන ස්වාමීන් වහන්සේගේ අනුශාසකත්වයෙන් වැඩපිළිවෙලක් ආරම්භ කර තිබෙනවා. මහ රහතන් වහන්සේ විශාල පිරිසක් වැඩසිටි වසර 2200 කට වැඩි ඉතිහාසයකට උරුමකම් කියන ස්ථානයක් ලෙස සැලකෙන කූරගල පුදබිම පසුගිය කාලය තුළදී අභාවයට යන තත්ත්වයකට පත්ව තිබුණා. දැනට මාස හතරකට පමණ ඉහතදී එම ස්ථානයේ අයිතිය නීත්‍යානුකූලව බෞද්ධයන් වෙත හිමිවීමත් සමග එය ප්‍රතිනිර්මාණය කිරීමට සැලසුම් කළ බවයි පූජ්‍ය ධම්මරතන ස්වාමීන් වහන්සේ පැවසුවේ. ධර්ම සභා මණ්ඩපයක්,  සුගන්ධ කුටියක්,  චෛත්‍යක් සහ වාහන අංගනයක් ඇතුලු ඉදිකිරීම් රැසක් මේ වනවිට ක්‍රියාත්මකයි. ඉදිරි මාස 10 ඇතුළතදී ඉදිකිරීම් අවසන් කරන බවයි පුජ්‍ය වතුරකුඹුරේ ධම්මරතන ස්වාමීන් වහන්සේ සදහන් කළේ.   ", "URL": "https://www.itnnews.lk/2023/10/05/356363/", "Category": "දේශීය පුවත්", "Parent URL": null}