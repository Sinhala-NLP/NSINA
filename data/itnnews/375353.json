{"Source": "ITN news", "Timestamp": "නොවැම්බර් 11, 2021 10:42", "Headline": "ප්‍රංශය තුළ 05 වන කොරෝනා රැල්ල ඇරඹෙයි", "News Content": "ප්‍රංශය තුළ පස්වන කොවිඩ් 19 රැල්ල ආරම්භ වී තිබෙනවා. අවදානම් තත්ත්වය සැළකිල්ලට ගනිමින් නිරෝධායන සීමා ඉවත් කිරීම තවදුරටත් කල් දැමීමට තීරණය කළ බවයි ප්‍රංශ ජනාධිපති එමානුවල් මැක්රෝන් පවසන්නේ. ඉදිරියේදී එළඹෙන ශීත සෘතුවේදී තත්ත්වය තවදුරටත් අවදානම් මට්ටමට පත්වීමට ඉඩ ඇති හෙයින් කොවිඩ් 19 බූස්ටර් මාත්‍රාව ලබාදීමේ කටයුතු කඩිනම් කිරීමට සැළසුම්කර තිබෙනවා. දිනෙන් දින කොවිඩ් ආසාදිතයින් වාර්තාවීමේ වැඩිවීමක් පෙන්නුම් කරන බවයි ප්‍රංශ සෞඛ්‍ය අමාත්‍ය ඔලිවියර් වේරන් පවසන්නේ. ඊයේ දිනයේදී එරටින් කොරෝනා ආසාදිතයින් 11,833 ක් වාර්තාවී ඇති අතර සිදුව ඇති මරණ සංඛ්‍යාව 33 ක්.       ", "URL": "https://www.itnnews.lk/2023/10/05/375353/", "Category": "ජාත්‍යන්තර පුවත්", "Parent URL": null}