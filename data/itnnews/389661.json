{"Source": "ITN news", "Timestamp": "ජනවාරි 19, 2022 12:49", "Headline": "ස්වාධීන කලා සංසදයේ විශේෂ සාමාජික හමුවක් කොළඹදී", "News Content": "ස්වාධීන කලා සංසදයේ විශේෂ සාමාජික හමුවක් කොළඹ දී පැවැත්වුණා. ස්වාධීන කලා සංසදයේ සාමාජිකයින් විශාල පිරිසක් එම හමුවට එක්ව සිටියා. සංගමයේ නව සාමාජිකයන් සදහා සාමාජිකත්වය පිරිනැමීම ද මෙහිදී සිදු කෙරුණා. කලා සංසදයේ ඉදිරි කටයුතු පිළිබද මෙහිදී යෝජනා ඉදිරිපත් කෙරුණු අතර ඒවා ක්‍රියාත්මක කිරීම පිළිබදව ද සාකච්ඡා කළා. ස්වාධීන කලා සංසදයේ මැදිහත් වීමෙන් සමාජ සත්කාර රැසක් සිදු කිරීමට සැලසුම් කර තිබෙනවා. එහි එක් පියවරක් ලෙස රෝගාතුරව සහ විවිධ  ආබාධවලට ලක්ව සිටින කලාකරුවන්ට වියළි ආහාර ඇතුළු ද්‍රව්‍යමය පරිත්‍යාග ලබාදීමට කටයුතු කෙරුණා.                                 ", "URL": "https://www.itnnews.lk/2023/10/05/389661/", "Category": "දේශීය පුවත්", "Parent URL": null}