{"Source": "ITN news", "Timestamp": "ජූලි 22, 2022 12:14", "Headline": "QR කේතයට අනුව ඉන්ධන ලබාදීමේ වැඩපිළිවෙළ සාර්ථකව ක්‍රියාත්මකයි", "News Content": "කිව් ආර් කේතයට අනුව ඉන්ධන ලබාදීමේ වැඩපිළිවෙළේ නියමු ව්‍යාපෘතිය ඊයේ ආරම්භ කෙරුණා. කොළඹ ප්‍රදේශයේ පිරවුම්හල් හයක් මුල් කරගනිමිනුයි එම ව්‍යාපෘතිය ආරම්භ කෙරුණේ. එය තවදුරටත් සාර්ථකව ක්‍රියාත්මකයි. මේ අනුව වාහනයේ අංක තහඩුවේ ඇති අවසන් ඉලක්කමට අනුව වාහනවලට ඉන්ධන ලබාදීම අද දිනයේද සිදුවනවා. 6,7,8,9 යන අංක අවසාන අංකය ලෙස සටහන් වී ඇති වාහන සදහා අද දිනයේ ඉන්ධන ලබා දෙනවා. මෙම ක්‍රමය යටතේ යතුරුපැදි සදහා රුපියල් 1500ක ද ත්‍රී රෝද රථ සදහා රුපියල් 2000ක ද අනෙකුත් වාහන සදහා රුපියල් 7000කද  ඉන්ධන නිකුත් කෙරෙනවා. කිව් ආර් කේත ක්‍රමය යටතේ ඉන්ධන ලබා ගැනීමට ලක්ෂ 30ක පිරිසක් මේ වන විටත් ලියාපදිංචි වී අවසන්. ", "URL": "https://www.itnnews.lk/2023/10/05/424368/", "Category": "දේශීය පුවත්", "Parent URL": null}