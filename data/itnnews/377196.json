{"Source": "ITN news", "Timestamp": "නොවැම්බර් 19, 2021 15:18", "Headline": "යුරෝපා කලාපීය රටවල කොවිඩ් මරණ සංඛ්‍යාවේ වැඩිවීමක් – WHO", "News Content": "ලොව සෙසු රටවලට වඩා යුරෝපා කලාපීය රටවල කොවිඩ් මරණ සංඛ්‍යාවේ වැඩිවීමක් පෙන්නුම් කරන බව ලෝක සෞඛ්‍ය සංවිධානය පවසනවා. යුරෝපා රටවල පිරිස් එන්නත් ලබාගැනීමට උනන්දුවක් නොදැක්වීම සහ සෞඛ්‍ය උපදෙස් නිසි ලෙස පිළි නොපැදීම මෙම තත්ත්වයට හේතු වී ඇති බවයි එම සංවිධානය පෙන්වා දෙන්නේ. කොවිඩ් 19 මර්දනය සදහා නිපදවා ඇති ප්‍රතිශක්තිකරණ එන්නත් ලබා නොගැනීමෙන් කොවිඩ් 19 ආසාදනය වූවන් මරණයට පත්වීමට ඇති ඉඩ කඩ අඩු වන බවයි පැවසෙන්නේ. වෛරස ව්‍යාප්තිය ද යම්තාක් දුරට සීමා කිරීමට එන්නත්කරණය ඉවහල් වනවා. එන්නත් ලබාගැනීම ලොව සැමගේම වගකීමක් බවයි ලෝක සෞඛ්‍ය සංවිධානය පෙන්වා දෙන්නේ. අද වන විට යුරෝපා රටවල් 16 ක කොවිඩ් 19 ආසාදිතයන් සහ මරණ සංඛ්‍යාව ඉහළ ගොස් ඇති අතර ජර්මනිය, නෙදර්ලන්තය, බෙල්ජියම, පෝලන්තය සහ ප්‍රංශය යන රටවල් වැඩිම කොවිඩ් ආසාදිතයින් සංඛ්‍යාවක් වාර්තා කරනවා.         ", "URL": "https://www.itnnews.lk/2023/10/05/377196/", "Category": "ජාත්‍යන්තර පුවත්", "Parent URL": null}