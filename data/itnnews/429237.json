{"Source": "ITN news", "Timestamp": "අගෝස්තු 16, 2022 12:23", "Headline": "මෙරටට පැමිණෙන සහ මෙරටින් පිටත්වන ගුවන් යානා සංඛ්‍යාවේ අඩුවීමක්", "News Content": "ඉන්ධන ලබාගැනීමට පවතින අපහසුතා මත මෙරටට පැමිණෙන සහ මෙරටින් පිටත්වන ගුවන් යානා සංඛ්‍යාව සැලකිය යුතු ප්‍රමාණයකින් අඩුවී ඇති බව වරාය නාවික හා ගුවන් සේවා අමාත්‍යාංශය පෙන්වා දෙනවා. ඒ සදහා ගතයුතු ක්‍රියාමාර්ග පිළිබද සාකච්ඡාවක් අමාත්‍ය නිමල් සිරිපාල ද සිල්වා මහතාගේ ප්‍රධානත්වයෙන් පැවැත්වුණා. ඊට එක්වූ ගුවන් සේවා සමාගම් මෙහිදී පෙන්වා දුන්නේ ඉදිරි මාසවල දී සංචාරක සමය ආරම්භ වන බැවින් ඉන්ධන නොකඩවා ලබාදීම අත්‍යවශ්‍ය බවයි. දැනටමත් බොරතෙල් නැව් දෙකක් ශ්‍රී ලංකාවට ළගාවී ඇති බවත් එම ඉන්ධන පිරිපහදු කිරීමේ කටයුතු සපුගස්කන්ද පිරිපහදුවෙන් සිදුකර දිනකට මෙට්‍රික් ටොන් 600 බැගින් ගුවන් යානා සදහා ලබාදිය හැකි බවයි ඛනිජ තෙල් සංස්ථාවේ නියෝජිතයින් මෙහිදී පැවසුවේ. ", "URL": "https://www.itnnews.lk/2023/10/05/429237/", "Category": "දේශීය පුවත්", "Parent URL": null}