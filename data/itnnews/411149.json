{"Source": "ITN news", "Timestamp": "மே 13, 2022 15:10", "Headline": "சிரேஷ்ட பிரதி பொலிஸ் மா அதிபர் தேசப்பந்து மனித உரிமைகள் ஆணைக்குழுவில் ஆஜர்..", "News Content": "மேல் மாகாணத்திற்கு பொறுப்பான சிரேஷ்ட பிரதி பொலிஸ் மா அதிபர் தேசபந்து மனித உரிமைகள் ஆணைக்குழுவில் முன்னிலையானார். ஆணைக்குழு விடுத்த அழைப்பாணைக்கு அமையவே இவர் இன்று ஆணைக்குழுவிற்கு வருகை தந்தார். கடந்த 9 ம் திகதி ஏற்பட்ட வன்முறைகள் குறித்து மேற்கொள்ளப்பட்ட கண்காணிப்புக்கு அமையவே மனித உரிமைகள் ஆணைக்குழு தேசப்பந்து தென்னகோனுக்கு அழைப்பாணை விடுத்தது. இச்சந்தர்ப்பத்தில் சட்டத்தை நிலை நிறுத்த முடியாது போனமை தொடர்பாக கண்டறிவதற்காகவே பொலிஸ் மா அதிபர் மற்றும் இராணுவத் தளபதி ஆகியோரும் மனித உரிமைகள் ஆணைக்குழு முன்னிலையில் நேற்று முன்தினம் ஆஜராகினர்.\nஇதன்போது மோதல் நிலைமைகளை கட்டுப்படுத்த பொலிசார் உட்பட இராணுவத்தினர் எடுத்த நடவடிக்கைகள் குறித்து விளக்கமளிக்கப்பட்டது. தேசப்பந்து தென்னகோன் இன்று காலை 10 மணியளவில் மனித உரிமைகள் ஆணைக்குழுவிற்கு வருகை தந்ததாக எமது செய்தியாளர்கள் தெரிவிவிக்கின்றனர். ", "URL": "https://www.itnnews.lk/2023/10/05/411149/", "Category": "Breaking News,தேசிய செய்திகள்", "Parent URL": null}