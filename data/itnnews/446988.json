{"Source": "ITN news", "Timestamp": "නොවැම්බර් 22, 2022 09:49", "Headline": "දෛනිකව ලොවපුරා රටවලින් වාර්ථාවන කොරෝනා අසාධිතයින්ගේ සංඛ්‍යාවේ වැඩිවිමක්", "News Content": "දෛනිකව ලොවපුරා රටවලින් වාර්ථාවන කොරෝනා වෛරස අසාධිතයින්ගේ සහ මරණ සංඛ්‍යාවේ වැඩිවිමක් දක්නට ලැබෙන බව ලෝක සෞඛ්‍ය සංවිධානය පවසනවා. ගත වු පැය 24ට පමණක් ලොව පුරා රටවල 228කින් හමු වි ඇති කොරෝනා වෛරස අසාධිතයින්ගේ සංඛ්‍යාව දෙලක්ෂ විසිදහසකට ආසන්නයි. සිදුව ඇති මරණ සංඛ්‍යාව 965ක්. ඊයේ දිනයේ දි වැඩිම වෛරස අසාධිතයින් සංඛ්‍යාවක් හමුව ඇත්තේ ජපානයෙන්. එම සංඛ්‍යාව හතලිස් දෙදහසකට අධිකයි. එමෙන්ම ජර්මනියෙන් හතලිස් එක්දහසක්,  ප්‍රංශයෙන් විසිනමදහසක් හා දකුණු කොරියාවෙන් විසිතුන්දහසක් ලෙස වෛරස අසාධිතයින් හමුව තිබෙනවා. ගත වු පැය 24ට සිදුව ඇති වැඩිම කොරෝනා මරණ සංඛ්‍යාව වන 199 වර්ථා වන්නේ ජර්මනියෙන්. ඒ සමගම ලොව සමස්ත කොරෝනා මරණ සංඛ්‍යාව හැටහය ලක්ෂ විසිඅටදහසකට ආසන්න වනවා. හමුව ඇති වෛරස අසාධිතයින් සංඛ්‍යාව හැටහතර කෝටි තිස්හතර ලක්ෂ පනස්දහසකට ආසන්නයි.     ", "URL": "https://www.itnnews.lk/2023/10/05/446988/", "Category": "ජාත්‍යන්තර පුවත්", "Parent URL": null}