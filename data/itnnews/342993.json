{"Source": "ITN news", "Timestamp": "ජූනි 16, 2021 10:49", "Headline": "ශානි අබේසේකරට ඇප", "News Content": "අපරාධ පරික්ෂණ දෙපාර්තමේන්තුවේ හිටපු අධ්‍යක්ෂ ශානි අබේසේකර දැඩි ඇප කොන්දේසි යටතේ මුදාහරින්න අධිකරණය නියෝග කළා. අසත්‍ය සාක්ෂි නිර්මාණය කිරීමේ චෝදනාව මත රක්ෂිත බන්ධනාගාර ගත කර සිටි අපරාධ පරික්ෂණ දෙපාර්තමේන්තුවේ හිටපු අධ්‍යක්ෂ ශානි අබේසේකර මහතා දැඩි ඇප කොන්දේසි මත මුදා හැරීමට අභියාචනාධිකරණය නියෝග කළා. එම දෙපාර්තමේන්තුවේ හිටපු පොලිස් පරික්ෂකවරයකු වූ සුගත් මෙන්ඩිස් මහතාද මෙසේ මුදා හැරුණා. සැකකරුවන් දෙදෙනාට රුපියල් 25,000 බැගින් වූ මුදල් ඇප හා රුපියල් ලක්ෂ 10 බැගින් වූ ශරීර ඇප දෙකක් මත මුදා හරින්නටයි නිශ්ශංක බන්දුල කරුණාරත්න හා ආර් ගුරුසිංහ යන මහත්වරුන්ගෙන් සමන්විත අභියාචනාධිකරණ විනිසුරු මඩුල්ල නියෝග කළේ.  සැකකරුවන්ගේ විදේශ ගමන්බල පත්‍ර අධිකරණයට භාරදිය යුතු බවත් අධිකරණයේ අනුමැතියකින් තොරව විදෙස්ගතවීම්ද  තහනම් වන බවත් මෙහිදී අවධාරණය කෙරුණා. සැකකරුවන්ගේ පදිංචි ලිපිනයන් වෙනස් කරන්නේ නම් ඒ පිළිබද අධිකරණය දැනුවත් කිරීමද සිදු කළ යුතු බවයි අභියාචනාධිකරණය මෙහිදී තවදුරටත් දැනුම් දුන්නේ.         ", "URL": "https://www.itnnews.lk/2023/10/05/342993/", "Category": "Breaking News,ප්‍රධාන පුවත", "Parent URL": null}