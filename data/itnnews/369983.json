{"Source": "ITN news", "Timestamp": "ඔක්තෝබර් 18, 2021 10:26", "Headline": "කේරළයේ අයහපත් කාලගුණයෙන් මියගිය සංඛ්‍යාව 26 දක්වා ඉහළට", "News Content": "ඉන්දියාවේ කේරළ ප්‍රාන්තයට බලපා ඇති අයහපත් කාලගුණයෙන් මියගිය සංඛ්‍යාව 26 දක්වා ඉහළ ගොස් තිබෙනවා. කේරළ ප්‍රාන්තයට ඇදහැලෙන අධික වර්ෂාව හේතුවෙන් ගංවතුර තත්ත්වයක්ද හටගෙන තිබෙනවා. නාය යාම්ද සිදුව ඇති බවයි වාර්තා වන්නේ. අයහපත් කාලගුණයෙන් වැඩිම බලපෑම් සිදුව ඇත්තේ ඉඩුක්කු හා කොට්ටායම් දිස්ත්‍රික්කවලට බව ඉන්දීය කාලගුණ අංශ සඳහන් කරනවා. අවතැන් ජනතාව බේරා ගැනීමට ඉන්දීය යුද හා නාවික හමුදාව ද සේවයට එක් කර තිබෙනවා. කොට්ටායම් දිස්ත්‍රික්කයේ නිවසක් ජල පහරට හසුව ගසාගෙන යාම හේතුවෙන් එහි සිටි පුද්ගලයින් හය දෙනෙකු ජීවිතක්ෂයට පත්ව ඇති බව ඉන්දීය මාධ්‍ය සඳහන් කරනවා.     ", "URL": "https://www.itnnews.lk/2023/10/05/369983/", "Category": "ජාත්‍යන්තර පුවත්", "Parent URL": null}