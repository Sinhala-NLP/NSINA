{"Source": "ITN news", "Timestamp": "நவம்பர் 15, 2021 14:09", "Headline": "சீனாவின் கின்டாவோ நகர் மற்றும் கண்டி நகருக்கு இடையில் ஒப்பந்தமொன்று கைச்சாத்து..", "News Content": "சீனாவின் கின்டாவோ நகர் மற்றும் கண்டி நகருக்கு இடையில் ஒப்பந்தமொன்று கைச்சாத்திடப்பட்டுள்ளது. கண்டி மற்றும் கின்டாவோ நகருக்கு இடையில் பொருளாதார விவகார , நவீன தொழிநுட்ப அறிவு , கல்வி , புலமைப் பரிசில் , விளையாட்டு, கலாசாரம் மற்றும் சமயம் போன்ற விடயங்கள் குறித்து ஒத்துழைப்புடன் செயற்படுவதற்கென குறித்த ஒப்பந்தம் கைச்சாத்திடப்பட்டுள்ளது. சூம் தொழிநுட்பத்தின் ஊடாக தொடர்பு கொண்ட கின்டாவோ நகரமேயர் சாவோ ஹவோஷி ஒப்பந்ததில் கைச்சாத்திட்டார். கண்டி நகர மேயர் கேஷர சேனாநாயக்க ஒப்பந்தத்தில் கைச்சாத்திட்டார். சீனாவுக்கான இலங்கைத் தூதுவர் கலாநிதி பாலித்தகொஹன உள்ளிட்டோரும் இதில் பங்கேற்றமை குறிப்பிடத்தக்கது. ", "URL": "https://www.itnnews.lk/2023/10/05/376221/", "Category": "Breaking News,தேசிய செய்திகள்", "Parent URL": null}