{"Source": "ITN news", "Timestamp": "செப்டம்பர் 8, 2021 10:38", "Headline": "சட்டவிரோதமாக இறக்குமதி செய்யப்பட்ட 4200 ஒக்சிமீட்டர் தொகை மீட்பு", "News Content": "சட்டவிரோதமான முறையில் நாட்டிற்கு எடுத்துவரப்பட்ட 4 ஆயிரத்து 200 ஒக்சிமீட்டர்கள் சுங்கப்பிரிவினரால் கைப்பற்றப்பட்டுள்ளன. அவற்றை நாட்டிற்கு எடுத்து வந்த நபர் நீர்க்கொழும்பு நீதவான் நீதிமன்றில் ஆஜர்ப்படுத்தப்பட்ட நிலையில் அவரை 21ம் திகதி வரை விளக்கமறியலில் வைக்குமாறு நீதவான் உத்தரவிட்டுள்ளார். சந்தேகநபர் செப்டம்பர் மாதம் 6ம் திகதி கட்டுநாயக்க சர்வதேச விமான நிலையத்தின் பொருட்களை கொண்டு வரும் முனையத்தின் ஊடாக சட்டவிரோதமாக ஒக்சிமீட்டர்களை எடுத்து வர முற்பட்டுள்ளார். இதன்போது சுங்க அதிகாரிகளினால் குறித்த செயற்பாடு முறியடிக்கப்பட்டது. போலியான ஆவணங்களை சமர்பித்து ஸ்ரீலங்கன் கார்கோ நிறுவனத்தின் ஊடாக அதனை பெற்றுக்கொள்வதற்கு முயற்சிகள் முன்னெடுக்கப்பட்டுள்ளன. தேசிய ஒளடத கட்டுப்பாட்டு அதிகார சபையின் அனுமதியின்றி, வரி செலுத்தப்படாமல் குறித்த ஒக்சிமீட்டர்கள் கொண்டு வரப்பட்டுள்ளமை சுட்டிக்காட்டத்தக்கது. ", "URL": "https://www.itnnews.lk/2023/10/05/360987/", "Category": "Breaking News,தேசிய செய்திகள்,முதன்மை செய்தி", "Parent URL": null}