{"Source": "ITN news", "Timestamp": "අගෝස්තු 21, 2022 15:34", "Headline": "චීනයට හදිසි නියඟ තත්වයක් ප්‍රකාශයට පත්කරයි", "News Content": "චීනයට බලපා ඇති උෂ්ණාධික කාළගුණය හේතුවෙන් හදිසි නියඟ තත්වයක් ප්‍රකාශයට පත්කර තිබෙනවා. පවතින තත්වය හේතුවෙන් ඉදිරියේ දී ජල හිඟයක් ද ඇති විය හැකි බවයි වාර්තා වන්නේ. වසර 61කට පසුවයි චීනයට මෙවැනි තත්වයක් බලපා ඇත්තේ. සෙල්සියස් අංශක 45ක දැඩි උණුසුමක් චීනයට බලපා ඇති අතර නිවාසවල වායු සමීකරණ ඉල්ලුම ඉහළ ගොස් තිබෙනවා. විදුලිය ඉතිරි කර ගැනීමට සිචුවාන් පළාතේ කර්මාන්තශාලා පසුගිය සතියේ දී වසා දැමීමටයි කටයුතු කෙරුණේ. චීන බලධාරීන් සඳහන් කරන්නේ චීනයේ ඇතැම් ගම්මානවල මිලියන 1ක ජනතාවකට ජල සැපයුමට බාධා එල්ල විය හැකි බවයි. ඉදිරි දින 10 තුළ කෘෂි කර්මාන්තය අඩාල  විය හැකි බවටයි චීන බලධාරීන් අනතුරු අගවන්නේ.     ", "URL": "https://www.itnnews.lk/2023/10/05/430243/", "Category": "Breaking News,ජාත්‍යන්තර පුවත්", "Parent URL": null}