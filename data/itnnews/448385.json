{"Source": "ITN news", "Timestamp": "නොවැම්බර් 30, 2022 16:43", "Headline": "පෙත්සමක වගඋත්තරකරුවකු ලෙස ජනාධිපතිවරයා නම් කිරීමට ඉල්ලූ අවසරයට නීතිපති‌ගේ විරෝධය", "News Content": "ගෘහස්ථ ගෑස් මෙට්‍රික් ටොන් 1ක් ඇමෙරිකා ඩොලර් 129 බැගින් මිලදී ගැනීමට ලිට්‍රෝ සමාගම පුද්ගලික සමාගමක් වෙත පිරිනමන ලද ටෙන්ඩරය බලරහිත කරන්නැයි ඉල්ලා ගොණු කර ඇති පෙත්සමේ වගඋත්තරකරුවකු ලෙස ජනාධිපතිවරයා නම් කිරීමට අවසර දෙන ලෙස ඉල්ලීම් කර තිබුණා. ඒ එම පෙත්සම ගොණුකළ නීතිඥ නාගානන්ද කොඩිතුවක්කු මහතා විසින්. නීතිපතිවරයා වෙනුවෙන් පෙනී සිටි අතිරේක සොලිසිටර් ජෙනරාල්වරයා ඊට විරෝධය පල කළා. ඔහු කියා සිටියේ ආණ්ඩුක්‍රම ව්‍යවස්ථාවට අනුව ජනාධිපතිවරයාට මුක්තිය හිමිවන බැවින් ඔහු වගඋත්තරකරුවෙකු ලෙස නම් කිරීමට බලයක් නොමැති බවයි. පෙත්සම ජනවාරි 24 වනදා කැදවීමට නියමිතයි. ", "URL": "https://www.itnnews.lk/2023/10/05/448385/", "Category": "Breaking News,දේශීය පුවත්", "Parent URL": null}