{"Source": "ITN news", "Timestamp": "මැයි 28, 2022 13:13", "Headline": "ජපාන රතු හමුදාවේ නිර්මාතෘවරිය නිදහස් වෙයි", "News Content": "ජපාන රතු හමුදාවේ නිර්මාතෘවරිය වසර විස්සක සිර දඩුවම නිමවා අද බන්ධනාගාරයෙන් නිදහස් කෙරුණා. 70 සහ අසූව දශකවල ලෝකයේ වඩාත් කතාබහට ලක්වූ කාන්තාවක් ලෙස හැදින්වෙන ෆුසාකෝ ශිගේනුබු අද බන්ධනාගාරයෙන් නිදහස් කෙරුණා. ඇය ලොවපුරා මෙහෙයුම් ක්‍රියාත්මක කළේ පලස්තීන ජාතිකයින්ගේ අයිතීන් වෙනුවෙනුයි. 1972 වසරේදී ඊශ්‍රායලයේ ටෙල් අවීව් ගුවන්තොටුපොලට එල්ලකළ ප්‍රහාරයේ සැලසුම්කරු ලෙස සැලකෙන්නේද ඇයයි. 1974 වසරේ නෙදර්ලන්තයේ හෙග් නුවර ප්‍රංශ තානාපතිකාර්යාලයේ ප්‍රාණ ඇපකරු සිද්ධියට ද ශිගේනුබු සම්බන්ධ බවයි වාර්තා වන්නේ. 30 වසරක් මැද පෙරදිග ගතකළ ඇය නැවත ජපානයට පැමිණි විටයි අත්අඩංගුවට ගැනුනේ. නිදහස ලැබූ 76 හැවිරිදි ෆුසාකෝ ෂිගේනුබුට දියණියක් ද සිටිනවා.           ", "URL": "https://www.itnnews.lk/2023/10/05/413776/", "Category": "ජාත්‍යන්තර පුවත්", "Parent URL": null}