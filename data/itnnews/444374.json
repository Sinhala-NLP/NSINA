{"Source": "ITN news", "Timestamp": "නොවැම්බර් 6, 2022 09:13", "Headline": "ධනුෂ්ක ගුණතිලක ඕස්ට්‍රේලියාවේදී අත්අඩංගුවට", "News Content": "විස්සයි විස්ස ලෝක කුසලානය සදහා ශ්‍රී ලංකා ක්‍රීකට් කණ්ඩායම නියෝජනය කළ ධනුෂ්ක ගුණතිලක ඕස්ට්‍රේලියාවේදී අත්අඩංගුවට පත්ව තිබෙනවා. අද අලුයම ධනුෂ්ක අත්අඩංගුවට ගෙන ඇත්තේ ක්‍රීඩා කණ්ඩායම නවාතැන් ගෙන සිටි සිඩ්නි හෝටලයේ දීයි. කාන්තාවක් සිදු කල පැමිණිල්ලකට අනුව විමර්ෂන සදහායි ඔහු මෙලෙස අත්අඩංගුවට ගෙන ඇත්තේ. 31ක් හැවිරිදි ධනුෂ්ක ගුණතිලක විස්සයි විස්ස ලෝක කුසලාන තරගාවලියේ පළමු වටයේ දීම අබාදයකට ලක්වුණා. 2015 වසරේ ජාත්‍යාන්තර තරග සදහා සුදුකම් ලැබු ඔහු මේ වන විට ශ්‍රී ලංකාව වෙනුවෙන් ටෙස්ට් තරග 8ක් එක්දින තරග 47ක් සහ විස්සයි විස්ස තරග 46ක් ක්‍රීඩා කර තිබෙනවා. කෙසේ වෙතත් ඊයේ පැවති එංගලන්තයට එරෙහි විස්සයි විස්ස ක්‍රිකට් තරග පරාජය වීමෙන් පසු ශ්‍රී ලංකා කණ්ඩායම මෙරටට පැමිණිම සදහා පිටත්ව තිබෙනවා.     ", "URL": "https://www.itnnews.lk/2023/10/05/444374/", "Category": "ක්‍රීඩා,දේශීය පුවත්", "Parent URL": null}