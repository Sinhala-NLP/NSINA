{"Source": "ITN news", "Timestamp": "දෙසැම්බර් 16, 2021 10:07", "Headline": "නව සෞඛ්‍ය මාර්ගෝපදේශ අද සිට ක්‍රියාත්මකයි", "News Content": "අද සිට ලබන 31 වනදා දක්වා නව සෞඛ්‍ය මාර්ගෝපදේශ ක්‍රියාත්මක කර තිබෙනවා. නව සෞඛ්‍ය මාර්ගෝපදේශ වලට අනුව මංගල උත්සවවලදී මත්පැන් පිළිගැන්වීමේ තහනම ඉවත් වනවා. අවමංගල්‍යය කටයුතු සඳහා සහභාගී විය හැකි උපරිම සංඛ්‍යාව ද 30 දක්වා ඉහළ දමා ඇති බවයි සෞඛ්‍ය අධ්‍යක්ෂ ජනරාල්වරයා නිකුත් කළ නව සෞඛ්‍ය මාර්ගෝපදේශවල සඳහන් වන්නේ. අනවශ්‍ය ගමන් බිමන්වලින් වැළකී අවශ්‍යම දෙයට පමණක් නිවසින් පිටතට යායුතු බව ද අවධාරණය කරනවා. මීට පෙර නිකුත් කර ඇති සෙසු සෞඛ්‍ය මාර්ගෝපදේශ ලබන 31 වනදා තෙක් තවදුරටත් ක්‍රියාත්මකයි.         ", "URL": "https://www.itnnews.lk/2023/10/05/383016/", "Category": "Breaking News,දේශීය පුවත්", "Parent URL": null}