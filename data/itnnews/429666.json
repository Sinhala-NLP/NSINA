{"Source": "ITN news", "Timestamp": "අගෝස්තු 18, 2022 13:51", "Headline": "විදේශ මුදල් තැන්පත් කිරීමට හෝ විකිණීමට මහජනතාවට පොදු සමා කාලයක්", "News Content": "තමන් සතුව ඇති විදේශ මුදල් තැන්පත් කිරීමට හෝ විකිණීම සදහා මහජනතාවට පොදු සමා කාලයක් ලබා දී තිබෙනවා. පුද්ගලයන්  සතුව පවතින විදේශ මුදල් බැංකු පද්ධතියට ආකර්ශනය කර ගැනීම සදහා මහ බැංකුව මෙම තීරණයට එළඹ තිබෙනවා. මෙම පොදු සමා කාලය පසුගිය 15 වනදා සිට මාසයක කාලයක් ක්‍රියාත්මකයි. පෞද්ගලික විදේශ ව්‍යවහාර මුදල් ගිණුමකට හෝ ව්‍යාපාරික විදේශ ව්‍යවහාර මුදල් ගිණුමකට තැන්පත් කිරීමට මේ අනුව අවස්ථාව හිමි වනවා. නැතහොත් බලපත්‍රලාභී වාණිජ බැංකුවකට හෝ ජාතික ඉතිරි කිරීමේ බැංකුවට විකිණිය හැකියි. මේ සම්බන්ධයෙන් විදේශ විනිමය දෙපාර්තමේන්තුවේ නිල වෙබ් අඩවියෙන්, බලපත්‍රලාභී වානිජ බැංකුවකින් හෝ ජාතික ඉතිරි කිරීමේ බැංකුවෙන් තොරතුරු ලබා ගත හැකියි.     ", "URL": "https://www.itnnews.lk/2023/10/05/429666/", "Category": "දේශීය පුවත්", "Parent URL": null}