{"Source": "ITN news", "Timestamp": "நவம்பர் 22, 2021 14:41", "Headline": "வடக்கில் சிறந்ததொரு தன்னிறைவுடைய பொருளாதாரத்தை கட்டியெழுப்ப பல துறைசார் திட்டங்கள்..", "News Content": "வட மாகாணத்தில் சிறந்ததொரு தன்னிறைவுடைய பொருளாதாரத்தை கட்டியெழுப்ப பல துறைசார்ந்த திட்டங்களை முன்னெடுக்க மத்திய வங்கியூடாக நடவடிக்கை எடுக்கப்படுமென இலங்கை மத்திய வங்கி ஆளுநர் அஜித் நிவாட் கப்ரால் தெரிவித்தார். இலங்கை மத்திய வங்கியின் ஏற்பாட்டில் நிலைபேறான வட மாகாணத்தின் அபிவிருத்திக்கு பங்குதாரர்களின் ஒத்துழைப்புடன் பிராந்தியத்தின் நிலையான வளர்ச்சியடைவதற்கான ஒருங்கிணைந்த பொறிமுறையை உருவாக்கும் வகையிலான வங்கியாளர்கள், சந்தைப்படுத்துனர், குடிசார் தொழில்முனைவோர், உற்பத்தி ஏற்றுமதியாளர்கள், சிறுகைத்தொழில் முயற்சியாளர்கள், சேதன பசளை உற்பத்தியாளர்கள், பெண்தலைமைத்துவ குடும்ப முயற்சியாளர்கள், வர்த்தக வணிக கழக அமைப்பினர், வேளாண்மை செய்கையாளர்கள், தொழில்சார் முனைவோர்கள் உள்ளடங்களாக துறைசார்ந்த மாகாண மாவட்ட பணிப்பாளர்கள் அடங்களான உயர்மட்ட சந்திப்பொன்று யாழ்ப்பாணம் தனியார் விடுதியொன்றில் வடமாகாண ஆளுநர் ஜீவன் தியாகராஜ் தலைமையில் இடம்பெற்றது. குறித்த உயர்மட்ட சந்திப்பில் கலந்துகொண்ட போதே மத்திய வங்கி ஆளுநர் அஜித் நிவாட் கப்ரால் இதனைத் தெரிவித்தார். இங்கு மேலும் கருத்து தெரிவித்த அவர், கடந்த 10 வருடங்களுக்கு மேற்பட்ட காலத்தில் இலங்கையில் 262 வங்கி கிளைகளுக்கு இணைய வழியிலான சேவைகள் வழங்கப்பட்டுள்ளன. உலக வங்கி ஜெய்கா திட்டம் அரச வங்கி மற்றும் தனியார் வங்கிகளினூடாக 800 அபிவிருத்தி திட்டங்கள் நாட்டில் முன்னெடுக்கப்படுவதாக குறிப்பிட்டார். இதற்கென 7 பில்லியன் ரூபா நிதியுதவி அரசினால் வழங்கப்பட்டுள்ளது. வீதி புனரமைப்புக்கு ஒரு பில்லியன் அமெரிக்க டொலர் வழங்கப்படுகின்றது. இத்திட்டத்தில் வட மாகாணத்தினை எதிர்கால வினைத்திறனான சிறந்த பொருளாதார பாதையில் கொண்டுசெல்ல நடவடிக்i எடுக்க அரசாங்கம் எதிர்பார்த்துள்ளதாக மத்திய வங்கி ஆளுநர் அஜித் நிவாட் கப்ரால் இங்கு மேலும் குறிப்பிட்டார். ", "URL": "https://www.itnnews.lk/2023/10/05/377826/", "Category": "Breaking News,தேசிய செய்திகள்", "Parent URL": null}