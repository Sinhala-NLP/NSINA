{"Source": "ITN news", "Timestamp": "මැයි 3, 2022 14:32", "Headline": "ඉන්දියාව සමඟ ජර්මනිය ගිවිසුම් කිහිපයකට අත්සන් තබයි", "News Content": "ඉන්දියාව සමඟ ද්වීපාර්ශ්වික සහයෝගීතාව වර්ධනය කරලීම සඳහා යුරෝ බිලියන 10ක වටිනාකමින් යුත් ගිවිසුම් කිහිපයකට ජර්මනිය අත්සන් තැබුවා. ඉන්දීය අග්‍රාමාත්‍ය නරේන්ද්‍ර මෝදි ජර්මනියේ සංචාරයක නිරතව සිටිනවා. දෙරට අතර සහයෝගීතාව වර්ධනය කරලීම සඳහා ඉන්දීය අග්‍රාමාත්‍යවරයා හා ජර්මන් චාන්සලර්වරයා අතර ගිවිසුම් කිහිපයකට අත්සන් තැබුණා. දේශගුණික විපර්යාසයන්ට මුහුණදීම , පුනර්ජනනීය බලශක්තිය වැඩිදියුණු කිරීම හා හයිඩ්‍රිජන් භාවිතය සම්බන්ධයෙනුයි මෙම ගිවිසුම් අත්සන් තබා ඇත්තේ. 2030 වසර දක්වා මෙම ගිවිසුම් බලාත්මක වනවා. යුරෝපා සංගමය සමඟ නිදහස් වෙළෙඳ ගිවිසුම් ඇතිකර ගැනීමට තම රට දැඩි උනන්දුවකින් කටයුතු කරන බවයි නරේන්ද්‍ර මෝදි මෙහිදී සඳහන් කළේ. ඉන්දීය අග්‍රාමාත්‍යවරයා ප්‍රංශයේ හා ඩෙන්මාර්කයේ සංචාරයක නිරතවීමට ද නියමිතයි.       ", "URL": "https://www.itnnews.lk/2023/10/05/409510/", "Category": "Breaking News,ජාත්‍යන්තර පුවත්", "Parent URL": null}