{"Source": "ITN news", "Timestamp": "அக்டோபர் 29, 2021 12:43", "Headline": "தனியார் துறை ஊழியர்களின் சம்பளத்தை அதிகரிக்குமாறு கோரிக்கை..", "News Content": "வாழ்க்கைச்செலவு அதிகரிப்பு காரணமாக தனியார் துறை ஊழியர்களின் சம்பளத்தை அதிகரிப்பதற்கு நடவடிக்கை எடுக்க வேண்டுமென தனியார் நிறுவன ஊழியர்கள் சங்கம் வலியுறுத்தியுள்ளது. அடுத்த வருடத்திற்கான வரவு செலவு திட்டத்தில் சம்பள அதிகரிப்பு உள்ளடக்கப்படவேண்டுமென சங்க தலைவர் வசந்த சமரசிங்க தெரிவித்துள்ளார். கொழும்பில் நேற்று இடம்பெற்ற ஊடக சந்திப்பில் கருத்து தெரிவிக்கும் போதே அவர் இதனை குறிப்பிட்டுள்ளார். சம்பள அதிகரிப்பு தொடர்பில் அரசாங்கம் தம்முடன் பேச்சுவார்த்தை நடத்த வேண்டுமெனவும் அவர் வலியுறுத்தியுள்ளார். அரச மற்றும் தனியார் துறையினருக்கு 10 ஆயிரம் ரூபா சம்பள அதிகரிப்பு தேவையெனவும் தொழிற்சங்கங்கள் வலியுறுத்தியுள்ளன. ", "URL": "https://www.itnnews.lk/2023/10/05/372527/", "Category": "Breaking News,அண்மைய செய்திகள்,தேசிய செய்திகள்", "Parent URL": null}