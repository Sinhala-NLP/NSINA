{"Source": "ITN news", "Timestamp": "පෙබරවාරි 2, 2022 09:15", "Headline": "ගත වූ පැය 24ට වැඩිම කොරෝනා මරණ සංඛ්‍යාව ඇමෙරිකාවෙන් වාර්තා වෙයි", "News Content": "ගත වූ පැය 24 ට ලොව පුරා රටවල් 223 කින් හමු වී ඇති කොරෝනා වයිරස ආසාදිතයින් සංඛ්‍යාව ලක්ෂ 28 ඉක්මවා තිබෙනවා. සිදුව ඇති මරණ සංඛ්‍යාව 11168ක්. ඊයේ දිනයේදී වැඩිම වයිරස ආසාදිතයින් සංඛ්‍යාවක් හමුව ඇත්තේ ප්‍රංශයෙන් එම සංඛ්‍යාව හාරලක්ෂ දාහත් දහසකට ආසන්නයි. එමෙන්ම ඇමෙරිකාවෙන් දෙලක්ෂ හැටහතර දහසක්ද, ජර්මනියෙන් එක්ලක්ෂ අසූතුන්දහසක්ද, බ්‍රසීලයෙන් එක්ලක්ෂ හැත්තෑ එක් දහසක් හා ඉන්දියාවෙන් එක්ලක්ෂ පනස් අට දහසක් ලෙස ආසාදිතයින් හමුව තිබෙනවා. ඊයේ දිනයේදී වාර්තා වූ වැඩිම මරණ සංඛ්‍යාව වන 2790 සිදුව ඇත්තේ ඇමෙරිකාවෙන්. ඒ සමඟම ලොව සමස්ත කොරෝනා මරණ සංඛ්‍යාව පනස්හත් ලක්ෂය ඉක්මවා ගියා. හමුව ඇති සමස්ත ආසාදිතයින් සංඛ්‍යාව තිස්අට කෝටි දහනව ලක්ෂය ඉක්මවා ඇති බවයි වාර්තා වන්නේ.     ", "URL": "https://www.itnnews.lk/2023/10/05/392710/", "Category": "ජාත්‍යන්තර පුවත්", "Parent URL": null}