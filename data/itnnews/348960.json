{"Source": "ITN news", "Timestamp": "ජූලි 13, 2021 16:15", "Headline": "ලක්සල ආයතනයට භාණ්ඩ සැපයූ දේශීය හස්ත නිර්මාණ කරුවන්ගේ හිග මුදල් ගෙවීම ඇරඹෙයි", "News Content": "ශ්‍රීලංකා හස්ත කර්මාන්ත මණ්ඩලය යටතේ පවතින ලක්සල ආයතනය වෙත භාණ්ඩ සැපයූ දේශීය හස්ත නිර්මාණ කරුවන්ගේ හිග මුදල් ගෙවීම ආරම්භ වුණා. ඒ රාජ්‍ය අමාත්‍ය දයාසිරි ජයසේකර මහතාගේ ප්‍රධානත්වයෙන්. ලක්සල ආයතනය වෙත වසර ගණනාවක සිට භාන්ඩ සැපයූ දේශීය හස්ත කර්මාන්ත කරුවන් රැසකට හිග මුදල් ගෙවීම මෙහිදී සිදුවනවා. හිග මුදල් ගෙවීම සංකේතවත් කරමින් නිර්මාණ කරුවන් 12 දෙනෙකුට ගෙවීම් සිදු කිරීම රාජ්‍ය අමාත්‍යවරයාගේ අතින් සිදුවුණා. සැපයුම් කරුවන් 258 දෙනෙකුට රුපියල් මිලියන 77.2 ක මුදලක් ගෙවීමට නියමිතයි. මෙම අවස්ථාවට රාජ්‍ය අමාත්‍යාංශයේ ලේකම් ජනක ධර්මකිර්ති, ලක්සල සභාපති නීතීඥ ලක්මාල් වික්‍රමආරච්චි යන මහත්වරුන් ඇතුළු පිරිසක් එක්වුනා.       ", "URL": "https://www.itnnews.lk/2023/10/05/348960/", "Category": "දේශීය පුවත්", "Parent URL": null}