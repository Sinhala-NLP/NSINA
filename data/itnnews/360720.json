{"Source": "ITN news", "Timestamp": "සැප්තැම්බර් 7, 2021 11:25", "Headline": "පැරා ඔලිම්පික් ශුරයින් දෙදෙනාට ජපානයේ ශ්‍රී ලාංකිකයන්ගෙන් මෝටර් රථ තෑග්ගක් (PHOTOS)", "News Content": "2020 ටෝකියෝ පැරාලිම්පික් ක්‍රීඩා තරගාවලියේ දී ශ්‍රී ලංකා නාමය ඉහළින්ම රැන්දූ අපේ ශූරයන් දෙදෙනාට අද තවත් අපූරු තෑග්ගක් හිමි වුණා. ශ්‍රී ලංකා වාහන අපනයන කරුවන්නේ සංගයිමයයි (SLAA) මේ අභිමානවත් ක්‍රීඩකයන්ට වටිනා ත්‍යාග ප්‍රදානයක් සිදු කරන්න කටයුතු කළේ. 2020 ටෝකියෝ පැරාලිම්පික් තරගාවලියේ රන් පදක්කමක් ලක්මවට හිමි කරදුන් දිනේෂ් ප්‍රියන්ත සහ ලෝකඩ පදක්කමකින් ලක් මව සැරසූ සමිත දුලාන් යන ක්‍රීඩකයන් දෙදෙනාට නවීන මෝටර් රථ දෙකක් ( Nissan Note මෝටර් රථයක් සහ Suzuki Alto මෝටර් රථයක්) තෑගි කරන්නට ශ්‍රී ලංකා වාහන අපනයනකරුවන්ගේ සංගමය කටයුතු කළා. එම මෝටර් රථවල යතුරු ක්‍රීඩකයන් වෙත ප්‍රදානය කිරිමේ අවස්ථාවට එම සංගමයේ සාමාජිකයන් ඇතුලු පිරිසක් එක් වුණා. එරට පැරාලිම්පික් කණ්ඩායම ජපානයෙන් පිටත්වන අවස්ථාව දැක බලා ගනිමින් ඔවුන්ට ශක්තියක් වීමට ජපානයේ ශ්‍රී ලංකා තානාපති සංජිව් ගුණසේකර මහතා මෙන්ම ජපානයේ වෙසෙන ශ්‍රී ලාංකිකයන් බොහෝ පිරිසක් ගුවන් තොටුපොළ වෙත පැමිණ සිටියා. අද පස්වරුවේ ශ්‍රී ලංකා පැරාලිම්පික් කණ්ඩායම දිවයිනට පැමිණීමට නියමිතයි.                  ", "URL": "https://www.itnnews.lk/2023/10/05/360720/", "Category": "Breaking News,ක්‍රීඩා,දේශීය පුවත්", "Parent URL": null}