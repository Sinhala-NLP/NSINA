{"Source": "ITN news", "Timestamp": "අගෝස්තු 11, 2022 09:48", "Headline": "යුරෝපා සංගමයට අයත් රටවල තානාපතිවරුන් ජනපති හමු වෙයි", "News Content": "යුරෝපා සංගමයට අයත් රටවල තානාපතිවරුන් පිරිසක් ඊයේ ජනාධිපති රනිල් වික්‍රමසිංහ මහතා හමුවී තිබෙනවා. ප්‍රධාන කරුණු 03 ක් පිළිබඳ අවධානය යොමුකරන ලෙසයි එහිදී ඔවුන් ජනාධිපතිවරයාට දන්වා ඇත්තේ. ශ්‍රී ලංකාව මුහුණදී ඇති අභියෝගාත්මක කාලසීමාවේදී යුරෝපා සංගමය ශ්‍රී ලංකාවේ හවුකරුවෙකු ලෙස කටයුතු කරන බව එහිදී තානාපතිවරු ජනපතිවරයාට දැනුම් දී තිබෙනවා. යුරෝපා සංගමයට අනුව සිවිල් හා මානව හිමිකම් ආරක්ෂා කිරීම – භාෂණයේ නිදහස සහ විරුද්ධත්වය පළ කිරීම සියලු දේට වඩා ඉහළින් පවතින බවයි නියෝජිතයන් අවධාරණය කර තිබෙන්නේ. මේ අතර GSP ප්ලස්, IMF හා මානව හිමිකම් කවුන්සිලයේ දැනට ක්‍රියාත්මක ප්‍රධාන ක්‍රියාවලීන් පිළිබඳව අවධානය යොමු කරන ලෙසයි යුරෝපා සංගමයේ රටවල තානාපතිවරු පිරිස එහිදී ජනාධිපතිවරයාට පෙන්වා දී  තිබෙනවා.     ", "URL": "https://www.itnnews.lk/2023/10/05/428251/", "Category": "දේශීය පුවත්", "Parent URL": null}