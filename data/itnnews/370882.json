{"Source": "ITN news", "Timestamp": "ඔක්තෝබර් 21, 2021 19:13", "Headline": "කටකතා වලට රැවටෙන්න එපා. ඉන්ධන හිඟයක් නැහැ", "News Content": "ඉන්ධන හිගයක් ඇති වෙන බවට පැතිර තිබූ කටකතා නිසා බොහෝදෙනෙක් ඉන්ධන පිරවුම්හල් ළග පෝලිම්වල ඉන්නවා දකින්න ලැබුණා. කොහොමවුණත් උදය ගම්මන්පිල අමාත්‍යවරයා සදහන් කළේ, ඇතැම් පිරිස් ගෙන යන මේ ප්‍රචාරවලට රැවටෙන්න එපා කියලයි. ඉන්ධන හිගයක් නැති බවත් අමාත්‍යවරයා අවධාරණය කළා. ඉන්ධන හිගයක් ඇති වන බවට පැතිර යන ප්‍රචාර හේතුවෙන් බොහෝ පිරිස් ඉන්ධන ලබාගැනීමට පිරවුම්හල් කරා පැමිණීමත් සමග දිගු පෝලිම් දක්නට ලැබුණා. ඇතැම් පිරවුම්හල්වල ඉන්ධන නොමැති බව සදහන් දැන්වීම් ද ප්‍රදර්ශනය කර තිබූ බව අප වාර්තාකරුවන් සදහන් කළා.         ", "URL": "https://www.itnnews.lk/2023/10/05/370882/", "Category": "දේශීය පුවත්", "Parent URL": null}