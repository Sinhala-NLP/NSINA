{"Source": "ITN news", "Timestamp": "නොවැම්බර් 26, 2021 11:53", "Headline": "කින්නියා කුරින්ඥන්කර්නි පාලම අසල නාවික හමුදාවෙන් ආරක්‍ෂිත මගී ‍යාත්‍රා සේවාවක්", "News Content": "කින්නියා,  කුරිඤ්ඤංකර්නි පාලම අසල ආරක්ෂිත මගී යාත්‍රා සේවාවක් ආරම්භ කිරීමට නාවික හමුදාව කටයුතු කළා. ඒ කුරිඤ්ඤංකර්නි පාලමේ ඉදිකිරීම් සම්පූර්ණ කරන තෙක්. මෙම ආරක්ෂිත මගී සේවාව ඊයේ දිනයේ සිට ආරම්භ කිරීමට කටයුතු යොදා තිබුණා. එම ප්‍රදේශයෙන් ගමන් කිරීමේදී ප්‍රදේශවාසීන් සහ පාසල් දරුවන් මුහුණපාන දුෂ්කරතා සැළකිල්ලට ගනිමින් නාවික හමුදාපති වයිස් අද්මිරාල් නිශාන්ත උළුගේතැන්න මහතාගේ උපදෙස් පරිදි මගී යාත්‍රා සේවාව ආරම්භ කර තිබෙනවා. එක්වරකට මගීන් 25 දෙනෙකු ප්‍රවාහනය කිරීමට හැකි යාත්‍රාවක් මේ සදහා යොදාගෙන තිබෙනවා.           ", "URL": "https://www.itnnews.lk/2023/10/05/378728/", "Category": "දේශීය පුවත්", "Parent URL": null}