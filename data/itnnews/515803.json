{"Source": "ITN news", "Timestamp": "සැප්තැම්බර් 14, 2023 10:09", "Headline": "විශ්වවිද්‍යාල සඳහා අයදුම්පත් කැඳවීම අද සිට", "News Content": "විශ්වවිද්‍යාල සඳහා අයදුම්පත් කැඳවීම අද සිට සිදු කෙරෙනවා. මාර්ගගත ක්‍රමය එස්සේ අයදුම්පත් කැඳවීම සිදු කරන බවයි විශ්වවිද්‍යාල ප්‍රතිපාදන කොමිෂන් සභාවේ සභාපති ජ්‍යෙෂ්ඨ මහාචාර්ය සම්පත් අමරතුංග මහතා කියා සිටින්නේ. විශ්වවිද්‍යාල ප්‍රතිපාදන කොමිෂන් සභාවේ වෙබ් අඩවියට පිවිසීමෙන් අයදුම්පත් යොමු කළ හැකියි. ලබන මස 05 වනදා දක්වා මෙසේ අයදුම් කිරීමට අවස්ථාව සළසා දී තිබෙනවා. පසුගිය වසරේ පැවති අධ්‍යාපන පොදු සහතික පත්‍ර උසස්පෙල විභාගයේ ප්‍රතිඵල පසුගිය 04 වනදා නිකුත් කෙරුණා. එම විභාගය සඳහා පෙනී සිටි අයදුම්කරුවන් දෙලක්ෂ හැට තුන් දහස් නවසිය තිස් තුන් දෙනෙකු අතුරින් එක්ලක්ෂ හැටහය දහස් නවසිය තිස් අට දෙනෙකු විශ්වවිද්‍යාල ප්‍රවේශය සඳහා අයදුම් කිරීමට සුදුසුකම් ලබා ගත්තා.   ", "URL": "https://www.itnnews.lk/2023/10/05/515803/", "Category": "Breaking News,දේශීය පුවත්", "Parent URL": null}