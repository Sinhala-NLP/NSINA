{"Source": "ITN news", "Timestamp": "නොවැම්බර් 14, 2022 11:40", "Headline": "හැනෝයි සිනමා උළෙලේදී ශ්‍රී ලාංකික නළුවන් 7කට හොඳම නළුවා සම්මානය", "News Content": "වියට්නාමයේ හැනෝයි ජාත්‍යන්තර සිනමා උළලේ දී හොඳම නළුවාට හිමි සම්මානය ශ්‍රී ලාංකික රංගන ශිල්පින් 07 දෙනෙකු දිනා ගනු ලැබුවා. වියට්නාමයේ දි 6වන වරටත් පැවති හැනෝයි ජාත්‍යන්තර සිනමා සම්මාන උළලේදියි මෙම රංගන ශිල්පින් සම්මානයට පාත්‍ර වුණේ. ඒ අරුණ ජයවර්ධන අධ්‍යක්ෂණය කල මාරියා චිත්‍රපටයේ රංගන දායකත්වය වෙනුවෙන්. මහේන්ද්‍ර පෙරේරා, හේමාල් රණසිංහ, අශාන් ඩයස්, ප්‍රියන්ත සිරිකුමාර, දසුන් පතිරණ, සුරන් දිසානායක යන රංගන ශිල්පිනුයි සම්මානය දිනා ගත්තේ. එමෙන්ම මෑතක දි ජිවිතයෙන් සමුගත් රංගන ශිල්පි දර්ශන් ධර්මරාජ් ද එම රංගන ශිල්පින් 07 දෙනා අතරට එක්වසිටිම විශේෂත්වයක්. හැනෝයි චිත්‍රපට උළෙල සදහා රටවල් 50ක් නියෝජනය කරමින් චිත්‍රපට 123ක් ඉදිරිපත් කර තිබුණා.   ", "URL": "https://www.itnnews.lk/2023/10/05/445586/", "Category": "දේශීය පුවත්,රස බර", "Parent URL": null}