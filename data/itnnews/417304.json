{"Source": "ITN news", "Timestamp": "ජූනි 16, 2022 14:49", "Headline": "කරුවලගස්වැව ප්‍රදේශයේ ජනතාවට වන අලි තර්ජන වලින් දැඩි පීඩා", "News Content": "පුත්තලම කරුවලගස්වැව ප්‍රදේශයේ ජනතාවට වන අලි තර්ජනය දැඩිව බලපා තිබෙනවා. දිනපතා රංචු වශයෙන් පැමිණෙන වන අලි නිවාස කඩා  දමා භෝග වගාවන් ද විනාශ කරන බවයි ප්‍රදේශවාසීන් පවසන්නේ. තබ්බෝව රක්ෂිතයේ සිට පැමිණෙන වනඅලි  මෙසේ ජනජීවිතයට බලපෑම් එල්ල කරනවා. ඊයේ රාත්‍රී කාලයේ ද එම ප්‍රදේශයේ නිවසක් කඩා දැමූ වන අලි එහි තිබූ වී තොගයක් ආහාරයට ගෙන ඇති බවයි එම නිවසේ පදිංචිකරුවන් සදහන් කළේ. භෝගවගාවන්ට ද මෙම සත්වයින් හානි සිදු කර තිබෙනවා. ප්‍රදේශයේ විදුලිවැටද අක්‍රියව පැවතීම වනඅලි තර්ජනය වැඩිවීමට හේතුවී ඇති බවයි ප්‍රදේශවාසීන් පෙන්වා දෙන්නේ.     ", "URL": "https://www.itnnews.lk/2023/10/05/417304/", "Category": "දේශීය පුවත්", "Parent URL": null}