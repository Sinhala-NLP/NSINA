{"Source": "ITN news", "Timestamp": "டிசம்பர் 29, 2021 13:02", "Headline": "அரசாங்கத்தின் குறைப்பாடுகளை விமர்சிக்கும் உரிமை எவருக்கும் உள்ளதென ஜனாதிபதி தெரிவிப்பு..", "News Content": "அரசாங்கத்தின் செயற்பாடுகள் தொடர்பில் மக்களுக்கோ அல்லது ஊடகங்களுக்கோ மறைப்பதற்கு தனக்கு எவ்வித விடயங்களும் இல்லையென ஜனாதிபதி கோட்டாப்ய ராஜபக்ஷ தெரிவித்துள்ளார். அரசாங்கத்திடம் குறைப்பாடுகள் இருந்தால் அதனை விமர்சிக்கும் உரிமை எந்தவொரு நபருக்கும் காணப்படுவதாகவும், அவ்வாறான சாதாரண விமர்சனங்களை ஏற்றுக்கொள்ள தயாரெனவும் ஜனாதிபதி சுட்டிக்காட்டியுள்ளார். மக்கள் தன்னிடம் எதிர்பார்க்கும் விடயங்களை நிறைவேற்றுவதற்கான நோக்கம் காணப்படுவதாகவும் அதன்போது காணப்படும் குறைப்பாடுகளை சுட்டிக்காட்டு உரிமை மக்களுக்கு உள்ளதாகவும் ஜனாதிபதி தெரிவித்துள்ளார். கொவிட் 19 வைரஸ் பரவல் காரணமாக தான் அதிகாரத்திற்கு வந்து கடந்துள்ள காலங்களில் உரிய விடயங்களை நிறைவேற்ற முடியாத சூழல் ஏற்பட்டதாகவும் ஜனாதிபதி குறிப்பிட்டுள்ளார். செல்வந்த நாடுகள் கொரோனா வைரஸ் பரவலுக்கு உரிய முறையில் முகங்கொடுத்தமைக்கான காரணம் குறித்த நாடுகளில் பொருளாதாரம் வலுவடைந்திருந்தமையாலென ஜனாதிபதி தெரிவித்துள்ளார். இந்நிலையில் எந்தவொரு நபர் மீதும் தனக்கு கோபம் இல்லையெனவும் நாட்டை அபிவிருத்தி செய்வது தொடர்பிலேயே தனக்கு பிரச்சினைகள் காணப்படுவதாக குறிப்பிட்ட ஜனாதிபதி அதற்கான ஒத்துழைப்பு ஒரு சிலரிடமிருந்து கிடைக்கப்பெறவில்லையெனவும் ஜனாதிபதி கோட்டாபய ராஜபக்ஷ தெரிவித்துள்ளார். தனது வழமையான நடவடிக்கைகள் ஒன்றிணைந்து செயற்படுவதே எனவும் ஜனாதிபதி கோட்டாபய ராஜபக்ஷ மேலும் தெரிவித்துள்ளார். ", "URL": "https://www.itnnews.lk/2023/10/05/385489/", "Category": "Breaking News,அண்மைய செய்திகள்,தேசிய செய்திகள்", "Parent URL": null}