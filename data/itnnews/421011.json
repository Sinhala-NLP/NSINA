{"Source": "ITN news", "Timestamp": "ஜூலை 4, 2022 11:20", "Headline": "கடற்பிரதேசங்களில் தொடர்ந்தும் பலத்த காற்று..", "News Content": "தென்மேற்கு பருவப்பெயர்ச்சி காலநிலை தீவிரமடைந்துள்ளமையடுத்து இலங்கையை சூழவுள்ள கடற்பிரதேசங்களில் தொடர்ந்தும் பலத்த காற்று வீசக்கூடுமென வளிமண்டலவியல் திணைக்களம் எதிர்வு கூறியுள்ளது. கடல்சார் மற்றும் மீனவ சமூகத்தினர் அது தொடர்பில் அவதானத்துடன் செயற்பட வேண்டுமென அறிவுறுத்தப்பட்டுள்ளனர். புத்தளத்திலிருந்து கொழும்பு, காலி மற்றும் ஹம்பாந்தோட்டை ஊடான பொத்துவில் வரையான கரையோர பிரதேசங்களுக்கு அப்பாலுள்ள கடற்பிராந்தியங்களில் காற்றின் வேகம் அதிகரித்து காணப்படுவதோடு, கடல் கொந்தளிப்பாக காணப்படுமென வளிமண்டலவியல் திணைக்களம் குறிப்பிட்டுள்ளது. கடல் அலையின் சீற்றம் அதிகரித்து காணப்படுமெனவும், கடல் அலையின் தாக்கம் கடந்த காலங்களை போன்று கரைக்கு அப்பால் காணப்படுமெனவும் சுட்டிக்காட்டப்பட்டுள்ளது. எதிர்வரும் 24 மணித்தியாலங்களுக்கு கொழும்பிலிருந்து காலி ஊடாக ஹம்பாந்தோட்டை வரையான கடற்பகுதிகளில் மீன்பிடி நடவடிக்கைகளில் ஈடுபட வேண்டாமென மீனவர்களிடம் கோரிக்கை விடுக்கப்பட்டுள்ளது. இந்நிலையில் சம்பரகமுவ மாகாணத்திலும், கண்டி, நுவரெலியா ஆகிய மாட்டங்களிலும் மழையுடன் கூடிய காலநிலை காணப்படுமென வளிமண்டலவியல் திணைக்களம் குறிப்பிட்டுள்ளது. ஊவா மற்றும் கிழக்கு மாகாணத்தின் ஒரு சில இடங்களில் மழை அல்லது இடியுடன் கூடிய மழை பெய்யக்கூடுமென வளிமண்டலவியல் திணைக்களம் எதிர்வு கூறியுள்ளது. ", "URL": "https://www.itnnews.lk/2023/10/05/421011/", "Category": "Breaking News,அண்மைய செய்திகள்,முதன்மை செய்தி,வானிலை அறிவிப்பு", "Parent URL": null}