{"Source": "ITN news", "Timestamp": "செப்டம்பர் 20, 2022 09:54", "Headline": "கழிவறை கோப்பைக்குள் பாம்பு", "News Content": "அமெரிக்காவின் அலபாமா மாகாணம் யூபாலா நகரில் உள்ள ஒரு வீட்டுக்குள் பாம்பு ஒன்று நுழைந்த நிலையில் பதறிப்போன குடும்பத்தினர் பாம்பை அடித்து விரட்ட முயன்றுள்ளனர் . ஆனால் அந்த பாம்பு அவர்களிடம் சிக்காமல் மாயமாய் மறைந்தது. இதையடுத்து அவர்கள் பாம்பு எங்கே போனது என வீடு முழுவதும் தேடியுள்ளனர் . அப்போது வீட்டின் கழிவறை கோப்பைக்குள் அந்த பாம்பு பதுங்கி இருப்பதை கண்டு அதிர்ந்து போயினர். கழிவறை கோப்பைக்குள் இருக்கும் பாம்பை எப்படி வெளியே எடுப்பது என்று தெரியாமல் பின்னர் அவர்கள் போலீசை தொடர்பு கொண்டு உதவி கேட்டுள்ளனர் . அதன் பிறகு போலீசார் பாம்பை உயிருடன் மீட்டு காட்டுக்குள் விட்டுள்ளனர் . இந்நிலையில் பாம்பு பதுங்கி இருந்ததை பார்த்து போலீசார் அதை புகைப்படம் எடுத்து ‘பேஸ்புக்’கில் பதிவிட்ட நிலையில் அந்த பதிவு வைரலாக பரவி வருகிறது. ", "URL": "https://www.itnnews.lk/2023/10/05/435998/", "Category": "சர்வதேச செய்திகள்", "Parent URL": null}