{"Source": "ITN news", "Timestamp": "அக்டோபர் 13, 2022 12:33", "Headline": "தட்டுப்பாடு காணப்படும் சில மருந்துகளை துரித கதியில் இறக்குமதி செய்ய நடவடிக்கை..", "News Content": "தட்டுப்பாடு காணப்படும் சில மருந்துகளை துரித கதியில் இறக்குமதி செய்ய நடவடிக்கை எடுக்கப்பட்டுள்ளதாக சுகாதார அமைச்சர் கெஹலிய ரம்புக்வெல்ல தெரிவித்துள்ளார். உளநல சுகாதாரம் மற்றும் உளவியல் கண்காட்சியை திறந்து வைத்து உரையாற்றும் போதே அமைச்சர் இவ்வாறு குறிப்பிட்டார். தற்போதைய நிலையில் சில மருந்துகளுக்கு தட்டுப்பாடு ஏற்பட்டுள்ளமை உண்மையாகும். எனினும் குறித்த வகை மருந்துகளை துரித கதியில் இறக்குமதி செய்ய தேவையான நடவடிக்கை எடுக்கப்பட்டுள்ளது. நாட்டில் டொலர் பிரச்சினை காணப்படுகின்றது. இவ்வாறான நிலையிலும் இலங்கைக்கு மருந்து விநியோகிப்பவர்கள் தொடர்ச்சியாக மருந்துகளை வழங்க இணக்கம் தெரிவித்துள்ளனர். நாட்டில் தற்போது காணப்படும் பிரச்சினையை முகாமைத்துவம் செய்ய முடியும். சுகாதார அமைச்சு நாள் ஒன்றுக்கு 16 மணித்தியாலங்கள் பணியாற்றுகிறது. விணைத்திறகான பணியாற்றுவதற்கான திட்டங்கள் வகுக்கப்பட்டுள்ளதாக சுகாதார அமைச்சர் கெஹலிய ரம்புக்வெல்ல தெரிவித்தார். ", "URL": "https://www.itnnews.lk/2023/10/05/440230/", "Category": "Breaking News,தேசிய செய்திகள்", "Parent URL": null}