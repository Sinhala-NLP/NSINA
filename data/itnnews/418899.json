{"Source": "ITN news", "Timestamp": "ஜூன் 24, 2022 12:36", "Headline": "அரச தோட்டக்கம்பனிகளுக்கு சொந்தமான இடங்களில் சட்டவிரோத மாணிக்கக்கல் அகழ்வு..", "News Content": "இரத்தினபுரி மாவட்டத்திலுள்ள அரச தோட்டக்கம்பனிகளுக்கு சொந்தமான இடங்களில் சட்டவிரோத மாணிக்கக்கல் அகழ்வு செயற்பாடுகள் அதிகரித்துள்ளன. பலாங்கொட பெருந்தோட்ட கம்பனிக்கு சொந்தமான கலதுர தோட்டத்தில் நீண்டகாலமாக தொழிலாளர்கள் பணியாற்றுகின்றனர். குறித்த தோட்டத்தின் கந்தேகம பகுதியில் 4 ஏக்கர் தென்னந்தோட்டத்தில் சட்டவிரோத மாணிக்கக்கல் அகழ்வு இடம்பெறுவதாக தொழிலாளர்கள் குற்றம் சுமத்தியுள்ளனர். இனந்தெரியாத சிலர் தோட்டப்பகுதிக்குள் பலாத்காரமாக நுழைந்து மாணிக்கக்கல் அகழ்வதற்கான வாடிகளையும் அமைத்துள்ளனர். அவர்கள் தோட்டத்தொழிலாளர்களுக்கு அச்சுறுத்தல் விடுத்துள்ளதாகவும் தகவல்கள் தெரிவிக்கின்றன. ", "URL": "https://www.itnnews.lk/2023/10/05/418899/", "Category": "Breaking News,தேசிய செய்திகள்", "Parent URL": null}