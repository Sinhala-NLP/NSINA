{"Source": "ITN news", "Timestamp": "ஜனவரி 24, 2023 12:59", "Headline": "விமான பயணங்களுக்கான கட்டணம் மறுசீரமைப்பு..", "News Content": "தேசிய ஒருமைப்பாடு மற்றும் நல்லிணக்கத்திற்கான அலுவலகத்தின் பணிகளை நிர்வகிப்பதற்கும், அதனை நிறைவேற்றுவதற்கும் பாராளுமன்ற சட்டமூலம் ஒன்றை அறிமுகம் செய்ய அமைச்சரவை அனுமதி வழங்கியுள்ளது. குறித்த அலுவலக பணியை விரிவுப்படுத்தி அதனை நிலையான நிறுவனமாக ஸ்தாபிப்பதே இதன் நோக்கமாகும். இதேவேளை வன பாதுகாப்பு திணைக்களம் மற்றும் வன ஜீவராசிகள் திணைக்கள கட்டுப்பாட்டிலுள்ள வனப்பகுதி தொடர்பான பிரச்சினைகளை தீர்ப்பதற்கு வேலைத்திட்டம் ஒன்று நடைமுறைப்படுத்தப்படவுள்ளது. வனப்பகுதிகளை சூழ விவசாய நடவடிக்கைகளில் ஈடுபட்டுள்ள மக்களின் பிரச்சினைகளை தீர்ப்பதே இதன் நோக்கமாகும். முதற்கட்டமாக வனப்பகுதிகள் அதிகம் உள்ள பகுதிகள், யுத்த சூழல் நிலவிய மாவட்டங்களில் வேலைத்திட்டத்தை நடைமுறைப்படுத்த அமைச்சரவை அனுமதி வழங்கப்பட்டுள்ளது. இதேவேளை கொழும்பு பகுதிக்கு மேலாக பறக்கும் சர்வதேச விமான பயணங்களுக்கான கட்டணம் மறுசீரமைக்கப்பட்டுள்ளது. எதிர்வரும் முதலாம் திகதி முதல் அதனை நடைமுறைப்படுத்த அமைச்சரவை அனுமதி வழங்கியுள்ளது. இந்நிலையில் ஏற்றுமதி மற்றும் இறக்குமதி கட்டுப்பாட்டு திணைக்களத்தினால் அனுமதி பத்திரம் வழங்கப்படும் செயற்பாட்டை செயற்திறனுடன் மேற்கொள்ள இலத்திரணியல் அனுமதி பத்திர கட்டமைப்பு ஒன்றை அறிமுகப்படுத்த அரசாங்கம் தீர்மானித்துள்ளது. தற்போது வருடம் ஒன்றுக்கு சாதாரணமாக 17 ஆயிரம் அனுமதி பத்திரங்கள் விநியோகிக்கப்படுகின்றன. அதனை மேலும் செயற்திறனாக்கும் நோக்கில் குறித்த தீர்மானம் பெறப்பட்டுள்ளது. இதேவேளை கொழும்பு தெற்கு துறைமுகத்திற்கு சொந்தமான பட்டன்பேர்க் மற்றும் ப்ளுமெண்டல் பகுதியை அரச தனியார் பங்காளித்துவத்தின் கீழ் அபிவிருத்தி செய்யும் வேலைத்திட்டம் அரச தனியார் கூட்டு திட்டமாக முன்னெடுக்க அரசாங்கம் தீர்மானித்துள்ளது. சைனா மேர்ச்சன்ட் போர்ட் கம்பனி, கொழும்பு சர்வதேச கொள்கலன் முனையம் மற்றும் இலங்கை துறைமுக அதிகார சபை இணைந்து திட்டத்தை முன்னெடுக்கவுள்ளன. ", "URL": "https://www.itnnews.lk/2023/10/05/457344/", "Category": "Breaking News,அண்மைய செய்திகள்,தேசிய செய்திகள்", "Parent URL": null}