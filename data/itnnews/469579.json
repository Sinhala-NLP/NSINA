{"Source": "ITN news", "Timestamp": "මාර්තු 20, 2023 11:10", "Headline": "රුසියා – යුක්රේන ගැටුම් නවතා දැමීමට තාර්කික විසඳුමක් අවශ්‍යයි – චීන ජනපති", "News Content": "රුසියා යුක්රේන ගැටුම් නවතා දැමීම සඳහා තාර්කික විසඳුමක් අවශ්‍ය බව චීන ජනාධිපති ෂී ජින් පින්ග් පවසනවා. ඔහු මේ බව ප්‍රකාශකර ඇත්තේ රුසියා සංචාරය අතරතුරදීයි. සංචාරයක නිරතවීම සඳහා චීන ජනාධිපතිවරයා අද රුසියාවට පැමිණීමට නියමිතයි. එහිදී රුසියා යුක්රේන යුද්ධය නවතා දැමීම සදහා හවුල්කරුවෙකු ලෙස කටයුතු කිරීමට චීනය සූදානමින් සිටිනවා. ඒ වෙනුවෙන් පවත්වන සාකච්ඡා සදහා යෝජනා 12ක් චීනය ඉදිරිපත් කර තිබෙනවා. එම යෝජනා පදනම් කර ගනිමින් සාකච්ඡා පැවැත්වීමට සූදානම් බව ෂී ජින් පින් ජනාධිපතිවරයා රුසියා දිනපතා පුවත්පතකට ප්‍රකාශ කර තිබෙනවා. චීන ජනාධිපතිවරයා සාකච්ඡා සදහා රුසියාවට පැමිණෙන අතරතුර රුසියාව යුක්රේනයට තවත් භට පිරිස් යොමුකර ඇති බවද විදෙස් වාර්තා සදහන් කරනවා. ", "URL": "https://www.itnnews.lk/2023/10/05/469579/", "Category": "Breaking News,ජාත්‍යන්තර පුවත්", "Parent URL": null}