{"Source": "ITN news", "Timestamp": "நவம்பர் 29, 2022 12:25", "Headline": "சிறுவர்களை இலக்காக வைத்து போதைப்பொருள் விற்பனையில் ஈடுபட்ட சந்தேக நபர்கள் கைது", "News Content": "சிறுவர்களை இலக்காக வைத்து போதைப்பொருள் விற்பனையில் ஈடுபட்ட சந்தேக நபர்கள் இருவர் பாணந்துறை பகுதியில் கைதுசெய்யப்பட்டுள்ளனர். அவர்களிடமிருந்து 4 ஆயிரம் போதை உருண்டைகள் கைப்பற்றப்பட்டதாக பொலிஸார் தெரிவித்துள்ளனர்.\nபாணந்துறையிலுள்ள தனியார் பாடசாலை ஒன்றுக்கு முன்னாள் வர்த்தக நிலையம் ஒன்றை முன்னெடுத்துசெல்லப்பட்ட நிலையில் அங்கு வெளிநாட்டில் தயாரிக்கப்பட்ட குறித்த போதைப்பொருள் விற்பனை செய்யப்பட்டுள்ளது. பொலிஸாருக்கு கிடைக்கப்பெற்ற தகவல் ஒன்றுக்கமைய சுற்றிவளைப்பு முன்னெடுக்கப்பட்டது. போதை உருண்டைகள் அடங்கிய 65 போத்தல்கள் கைப்பற்றப்பட்டுள்ளன. குறித்த வர்த்தக நிலையம் தொடர்பில் பெற்றோர்களிடமிருந்து பல்வேறு முறைபாடுகள் கிடைக்கப்பெற்ற நிலையில் அதனை அடிப்படையாக கொண்டு மேலதிக விசாரணைகள் முன்னெடுக்கப்பட்டுள்ளன. ", "URL": "https://www.itnnews.lk/2023/10/05/448156/", "Category": "தேசிய செய்திகள்", "Parent URL": null}