{"Source": "ITN news", "Timestamp": "අගෝස්තු 14, 2023 15:46", "Headline": "ඉරානයේ ශිරාස් මුස්ලිම් පල්ලියට දෙවන වරටත් ප්‍රහාරයක්", "News Content": "ඉරානයේ ශිරාස් මුස්ලිම් පල්ලියට මාස 9ක් ඇතුලත දෙවන වරටත් ප්‍රහාරයක් එල්ල වුණා. ඊයේ පස්වරුවේ නාදුනන තුවක්කු කරුවෙකු පැමිණ එහි සිටි පිරිසට වෙඩි තබා ඇති බවයි වාර්තා වන්නේ. ඔහු එල්ල කළ වෙඩි ප්‍රහාර හේතුවෙන් 4 දෙනෙකුට තුවාල සිදුව තිබෙනවා. ඉන් එක් අයෙකු මිය ගොස් ඇති බවයි වාර්තා වන්නේ. වෙඩික්කරු රයිෆල් අවියක් සහ උණ්ඩ 240ක් පමණ රැගෙන පැමිණ සිටි බව ආරක්ෂක අංශ පවසනවා. ඔහු එම ස්ථානයේ දීම අත්අඩංගුවට ගැනුනා. මීට පෙර පසුගිය වසරේ ද මෙම පල්ලියට ප්‍රහාරයක් එල්ල වු අතර ඉන් පුද්ගලයන් 13 දෙනෙකු මිය ගොස් 40 දෙනෙකු තුවාල ලැබුවා. ", "URL": "https://www.itnnews.lk/2023/10/05/508167/", "Category": "ජාත්‍යන්තර පුවත්", "Parent URL": null}