{"Source": "ITN news", "Timestamp": "ජනවාරි 25, 2022 19:20", "Headline": "IDH රෝහලේ ධාරිතාව උපරිම මට්ටමට", "News Content": "ශ්‍රී ලංකාව තුළ කොරෝනා වෛරසය අසාදනය වූ  පළමු රෝගියා වන චීන කත අයිඩීඑච් රෝහළට ඇතුළත් කර  අදට වසර දෙකක් ගතවනවා. චීනයේ හුබෙයි ප්‍රාන්තයේ සිට සංචාරයක් සදහා ශ්‍රී ලංකාවට පැමිණි කාන්තාවකයි මෙරට කොරෝනා රෝගියා ලෙස හදුනා ගැනුණේ. රෝග ලක්ෂණ පෙන්නුම් කිරීම නිසා ඇය 2020 ජනවාරි 25 වනදා ජාතික බෝවන රෝග පිලිබඳ විද්‍යායතනයට ඇතුළත්  කෙරුණා.  ඉන් දින දෙකකට පසුවයි ඇය කොරෝනා ආසාදිතයෙකු බව තහවුරු කරමින් සෞඛ්‍ය අංශ නිවේදන නිකුත් කළේ. මෙම රෝගය පිළිබද කිසිදු අත්දැකීමක් නොතිබූ ශ්‍රී ලංකාවට එය මනාව කළමණාකරණය කර ගැනීමට හැකිවීම ලෝක සෞඛ්‍ය සංවිධානයේ පවා ඇගයීමට ලක් වුණා. වසර දෙකක් ගත වන අද දවසේත් අයිඩීඑච් රෝහලේ ධාරිතාව උපරිම මට්ටමට ලගා වෙමින් තිබෙන බවයි රෝහල් අධ්‍යක්ෂවරයා පවසන්නේ.     ", "URL": "https://www.itnnews.lk/2023/10/05/391322/", "Category": "දේශීය පුවත්", "Parent URL": null}