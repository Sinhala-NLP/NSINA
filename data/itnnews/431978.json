{"Source": "ITN news", "Timestamp": "අගෝස්තු 30, 2022 10:26", "Headline": "SDIG දේශබන්දු තෙන්නකෝන්ට පහර දුන් තිදෙනෙක් අත්අඩංගුවට", "News Content": "බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් මහතාට සහ තවත් පොලිස් නිලධාරීන් දෙදෙනෙකුට පසුගිය මැයි මස 10 වනදා කොල්ලුපිටියේදී පහරදීමේ සිද්ධියක් සම්බන්ධයෙන් පුද්ගලයින් තිදෙනෙකු අත්අඩංගුවට ගෙන තිබෙනවා. පොලිස් නිලධාරීන්ට පොලු මුගුරු යොදා පහරදීම, නීතිවිරෝධී රැස්වීම්, ඇඳිරි නීති රෙගුලාසි උල්ලංඝණය කිරීම, පොලිස් නිලධාරීන්ට බලපෑම් කිරීම සහ රාජකාරියට බාධා කිරීම යන චෝදනා මෙම තිදෙනාට එල්ල වී තිබේ. කොළඹ අපරාධ කොට්ඨාසය විසින් මෙම පිරිස අත්අඩංගුවට ගෙන ඇත. සැකකරුවන් 31, 51 සහ 52 යන වයස්වල පසුවන පිටබැද්දර සහ කොළඹ 15 ප්‍රදේශවල පදිංචිකරුවන්. කොළඹ අපරාධ කොට්ඨාසය වැඩිදුර පරීක්ෂණ පවත්වයි. ", "URL": "https://www.itnnews.lk/2023/10/05/431978/", "Category": "Breaking News,දේශීය පුවත්", "Parent URL": null}