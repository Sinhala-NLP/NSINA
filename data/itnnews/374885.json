{"Source": "ITN news", "Timestamp": "නොවැම්බර් 9, 2021 12:15", "Headline": "සෞඛ්‍ය වෘත්තිය සමිති කිහිපයක් සංකේත වර්ජනයක. රෝහල් කටයුතු අඛණ්ඩව", "News Content": "සෞඛ්‍ය වෘත්තීය සමිති කිහිපයක් සංකේත වැඩවර්ජන ක්‍රියාමාර්ගයක් ආරම්භ කර තිබෙනවා. කෙසේ වෙතත් සමස්තයක් ලෙස රෝහල්වල සුවසේවා කටයුතු සාමාන්‍ය පරිදී සිදු කෙරෙන බව අපට වාර්තා වනවා. හෙද පරිපූරක හා අතුරු වෛද්‍ය සේවා ඇතුළු ක්ෂේත්‍ර 15ක වෘත්තිකයන් මෙම වර්ජන ක්‍රියාමාර්ගයට එක්ව සිටින  බව සෞඛ්‍ය වෘත්තියවේදීන්ගේ සම්මේලනය පවසනවා. මෙම වර්ජන ක්‍රියාමාර්ගය අද පෙරවරු 8 සිට හෙට පෙරවරු 8 දක්වා ක්‍රියාත්මක කිරීමටයි සැලසුම් කර ඇත්තේ. වෘත්තියවේදී උපාධියට හිමි තනතුරුවල පිහිටුවීම, සෞඛ්‍ය පරිපාලන සේවයක් පිහිටුවීම  ඇතුළු ඉල්ලීම් 6ක් මොවුන්ගේ වෘත්තිය ක්‍රියාමාර්ගයට හේතු වී තිබෙනවා. කෙසේ වෙතත් මාතෘ රෝහල්, පිළිකා රෝහල්, ළමා රොහල් සහ කොවිඩ් රෝහල්හි මෙම වර්ජනය ක්‍රියාත්මක වන්නේ නැහැ. ", "URL": "https://www.itnnews.lk/2023/10/05/374885/", "Category": "දේශීය පුවත්", "Parent URL": null}