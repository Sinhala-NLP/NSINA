{"Source": "ITN news", "Timestamp": "ජූලි 15, 2022 11:32", "Headline": "පලස්තීනය යළි නඟා සිටුවීමට ඇමරිකාවෙන් ඩොලර් මිලියන 316ක ආධාර", "News Content": "පලස්තීනය යළි නඟා සිටුවීම සඳහා ඇමෙරිකා ඩොලර් මිලියන 316 ක ආධාර ලබාදීමට ඇමෙරිකා ජනාධිපති ජෝ බයිඩන් තීරණය කර තිබෙනවා. මැද පෙරදිග සංචාරය අතරතුරදී ඔහු මේ බව සඳහන් කළා.පලස්තීනය සහ ඇමෙරිකා එක්සත් ජනපදය අතර ඇති සබදතා තවදුරටත් වර්ධනය කර ගැනීම තම ඉලක්කය බවයි ජෝ බයිඩන් පැවසුවේ. ඇමෙරිකා ආධාර වැඩසටහන යටතේ නැගෙනහිර ජෙරුසෙලමේ ඩොලර් මිලියන 100 ක වියදමින් රෝහල් පද්ධතියක්  ඉදිකිරීමට නියමිතයි. කෙසේ වෙතත් මෙම වැඩසටහන සඳහා කොංග්‍රස් මණ්ඩලයේ අනුමැතිය ලබාගත යුතු වනවා. ඩොනල්ඩ් ට්‍රම්ප් ජනාධිපතිවරයා ලෙස කටයුතු කළ අවදියේදී පලස්තීනයට ලබා දුන් ආධාර විශාල වශයෙන් කප්පාදු කෙරුණා. ", "URL": "https://www.itnnews.lk/2023/10/05/423348/", "Category": "Breaking News,ජාත්‍යන්තර පුවත්", "Parent URL": null}