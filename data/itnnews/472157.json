{"Source": "ITN news", "Timestamp": "මාර්තු 31, 2023 16:56", "Headline": "වෘත්තීය සුරක්ෂිත කිරීමට ජාතික මාර්ගෝපදේශ මාලාව කම්කරු අමාත්‍යවරයාට", "News Content": "වෘත්තීය සුරක්ෂිතතා කමිටු ජාතික මාර්ගෝපදේශ මාලාව කම්කරු හා විදේශ රැකියා අමාත්‍ය මනුෂ නානායක්කාර මහතා වෙත භාරදීම ඊයේ (30) සිදු කෙරුණා. ඒ ජාත්‍යන්තර කම්කරු සංවිධානයේ මෙරට නේවාසික ප්‍රධානී සිම්රිං සිං මහතා විසින්. සේවා ස්ථාන තුළ සේවය කරන සේවකයින්ගේ සෞඛ්‍ය සහ සුරක්ෂිතතාවය තහවුරු කරමින් වෘත්තීය සුරක්ෂිතතා කමිටු පිහිටුවීම සම්බන්ධයෙන් කම්කරු දෙපාර්තමේන්තුව, ජාත්‍යන්තර කම්කරු සංවිධානය සහ ලෝක බැංකු කණ්ඩායමේ ජාත්‍යන්තර මූල්‍ය සහයෝගිතාවය එක්ව ජාතික මාර්ගෝපදේශමාලාවක් සකස් කර තිබෙනවා. ඒ අනුව සේවා ස්ථානවල සෞඛ්‍ය හා සුරක්ෂිතතාවය තහවුරු කිරීම සම්බන්ධයෙන් වන චක්‍රෙල්ඛය, රැකියා ස්ථානයේ ආරක්ෂාව හා සෞඛ්‍ය සඳහා වන ලෝක දිනය යෙදෙන අප්‍රේල් 28 වැනිදා නිකුත් කිරීමට කටයුතු කෙරේ. මේ අවස්ථාවට කම්කරු හා විදේශ රැකියා අමාත්‍යාංශයේ ලේකම් ආර්.පී.ඒ. විමලවීර, අමාත්‍යාංශයේ උපදේශකවරුන් වන ශාන් යහම්පත් සහ පද්මිනී රත්නායක, ජාත්‍යන්තර කම්කරු සංවිධානයේ නියෝජිත මුරලි කනපති යන මහත්ම මහත්මීන් එක්ව සිටියහ. ", "URL": "https://www.itnnews.lk/2023/10/05/472157/", "Category": "දේශීය පුවත්", "Parent URL": null}