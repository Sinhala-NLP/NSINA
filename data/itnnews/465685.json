{"Source": "ITN news", "Timestamp": "මාර්තු 6, 2023 15:54", "Headline": "රාමසාන් සමය සම්බන්ධයෙන් රාජ්‍ය පරිපාලන චක්‍රලේඛයක්", "News Content": "2023 රාමසාන් සමය ලබන 23 වනදා සිට අප්‍රේල් 21 වනදා දක්වා පැවැත්වෙන බැවින් එම කාලසීමාවේ දී මුස්ලිම් ජාතික රාජ්‍ය නිලධාරීන්ට යාඥා සහ ආගමික වත්වත්වල නිරතවීමට හැකි පරිදි විශේෂ වැඩපිළිවෙළක් ක්‍රියාත්මක කෙරෙනවා. රාජ්‍ය පරිපාලන ස්වදේශ කටයුතු පළාත් සභා හා පළාත් පාලන අමාත්‍යංශයේ ලේකම් නීල් බණ්ඩාර හපුහින්න මහතා ප්‍රකාශ කළේ ඊට අදාළ රාජ්‍ය පරිපාලන චක්‍රලේඛය සියලුම අමාත්‍යංශ ලේකම්වරුන්, පළාත් ප්‍රධාන ලේකම්වරුන්, දෙපාර්තමේන්තු ප්‍රධානීන්, රාජ්‍ය සංස්ථා හා ව්‍යවස්ථාපිත මන්ඩල ප්‍රධානීන් වෙත නිකුත්කර ඇති බවයි. ඒ අනුව සියලුම මුස්ලිම් රාජ්‍ය නිලධාරීන්ට ආගමික වතාවත්වල යෙදිය හැකි වන පරිදි වැඩමුර සකස්කර දිය යුතුයි. නොවැලැක්විය හැකි අවස්ථාවල දී පමණක් විශේෂ නිවාඩු අනුමත කිරීමට ද මෙම චක්‍රලේඛය අනුව සිදුකළ හැකියි. රාමසාන් අවසන්වීමට දින 14කට පෙර මුස්ලිම් රාජ්‍ය නිලධාරීන්ට උත්සව අත්තිකාරම් ලබාදීමට ද පියවර ගන්නා ලෙස උපදෙස් දුන් බවයි අමාත්‍යංශ ලේකම්වරයා සඳහන් කරන්නේ.   ", "URL": "https://www.itnnews.lk/2023/10/05/465685/", "Category": "Breaking News,දේශීය පුවත්", "Parent URL": null}