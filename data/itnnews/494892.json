{"Source": "ITN news", "Timestamp": "ජූනි 26, 2023 08:46", "Headline": "ඖෂධ වර්ග 60 ක මිල අද සිට පහළට", "News Content": "ඖෂධ වර්ග 60ක මිල සංශෝධනය කරමින් නිකුත් කළ ගැසට් නිවේදනය අද (26) සිට ක්‍රියාත්මකයි. අමාත්‍ය කෙහෙළිය රඹුක්වැල්ල මහතා විසිනුයි මෙම ගැසට් නිවේදනය නිකුත් කළේ. මෙම ගැසට් නිවේදනයට අනුව ඖෂධ වර්ග 60ක මිල අද සිට සියයට 16කින් අඩු කෙරෙනවා. මේ අනුව පැරසිටමෝල්,  ඇස්ප්‍රීන්,  ඉන්සියුලින් ඇතුළු නිතර භාවිත කරන ඖෂධ වර්ගවල මිල සංශෝධනය වනවා. රාජ්‍ය ඖෂධ නීතිගත සංස්ථාවේ සභාපති සරත් ලියනගේ මහතා මේ සම්බන්ධයෙන් අදහස් දක්වමින් ප්‍රකාශ කළේ මෙම ඖෂධ වර්ග 60ක මිල අඩුවීම සිදුවන්නේ පළමු පියවර ලෙස බවයි. ඉදිරියේ දී අදියර කිහිපයක් යටතේ ඖෂධ මිල අඩු කෙරෙන බවයි ඒ මහතා ප්‍රකාශ කළේ. ", "URL": "https://www.itnnews.lk/2023/10/05/494892/", "Category": "දේශීය පුවත්", "Parent URL": null}