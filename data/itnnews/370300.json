{"Source": "ITN news", "Timestamp": "ඔක්තෝබර් 19, 2021 13:37", "Headline": "උතුරු කොරියාව බැලස්ටික් මිසයිලයක් අත්හදා බලයි", "News Content": "උතුරු කොරියාව බැලස්ටික් මිසයිලයක් අත්හදා බලා ඇති බව දකුණු කොරියාව නිවේදනය කරනවා. උතුරු කොරියාව අත්හදා බැලූ බැලස්ටික් මිසයිලය ජපාන මුහුදට පතිත වී ඇති බවයි වාර්තා වන්නේ. අද සිදුකළ මෙම මිසයිල අත්හදා බැලීමෙන් පසු දකුණු කොරියා , ජපාන හා ඇමෙරිකා නියෝජිතයින්ගේ විශේෂ සාකච්ඡාවක්ද පැවැත්වුණා. එහිදී උතුරු කොරියාවේ න්‍යෂ්ටික වැඩපිළිවෙළ සම්බන්ධයෙන් දීර්ඝ වශයෙන් කතාබහට ලක්වී තිබෙනවා. පසුගිය සති කිහිපය තුලදී උතුරු කොරියාව බැලස්ටික් මිසයිල දෙකක් අධිද්වනි මිසයිලයක් හා ගුවන් යානා නාශක මිසයිල දෙකක් ද අත්හදා බැලුවා. කෙසේ වුවද බැලස්ටික් මිසයිල හා අවි අත්හදා බැලීම ජගත් සංවිධානයේ එකඟතාවයන්ට අනුව තහනම් වනවා.         ", "URL": "https://www.itnnews.lk/2023/10/05/370300/", "Category": "ජාත්‍යන්තර පුවත්", "Parent URL": null}