{"Source": "ITN news", "Timestamp": "මැයි 10, 2022 17:01", "Headline": "ධීවර හා නාවික ප්‍රජාවට විශේෂ දැනුම්දීමක්", "News Content": "අසනි සුළි කුණාටුවේ බලපෑම සම්බන්ධයෙන් ධීවර හා නාවික ප්‍රජාවට කාලගුණ විද්‍යා දෙපාර්තමේන්තුව විශේෂ දැනුම් දීමක් සිදුකර තිබෙනවා. බටහිර මධ්‍යම බෙංගාල බොක්ක ආශ්‍රිතව පැවති අසනි සුළි කුණාටුව මේ වන විට යාපනයට කිලෝමීටර 680ක් පමණ ඊසාන දෙසින් කේන්ද්‍රගතව තිබෙනවා. සුළි කුණාටුවේ බලපෑමෙන් බෙංගාලබොක්ක මුහුදු ප්‍රදේශයේ සුළගේ වේගය පැයට කිලෝමීටර 80 දක්වා ඉහළ යා හැකි අතර ගිගුරුම් සහිත වැසිද ඇති වන බවයි කාලගුණ විද්‍යා දෙපාර්තමේන්තුව දැනුම් දෙන්නේ. මුහුද රළු වන බැවින් නැවත දැනුම් දෙන තෙක් එම ප්‍රදේශවලට යාත්‍රා කිරීමෙන් වැළකී සිටින ලෙස ධීවර හා නාවික ප්‍රජාවට කාලගුණ විද්‍යා දෙපාර්තමේන්තුව දැනුම් දෙනවා.         ", "URL": "https://www.itnnews.lk/2023/10/05/410681/", "Category": "Breaking News,කාලගුණ අනාවැකිය,දේශීය පුවත්", "Parent URL": null}