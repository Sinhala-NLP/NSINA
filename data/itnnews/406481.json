{"Source": "ITN news", "Timestamp": "අප්‍රේල් 11, 2022 15:12", "Headline": "අඩු ආදායම් ලාභී පවුල් 40000 කට සහන මලු", "News Content": "මනුදම් මෙහෙවර වැඩසටහනේ එක් පියවරක් මාතර දිස්ත්‍රික් ලේකම් කාර්යාලයේදී පැවැත්වුණා. අඩු ආදායම් ලාභී පවුල් ඉලක්ක කර ගනිමින් වැඩසටහන ක්‍රියාත්මකයි. අඩු ආදායම් ලාභී පවුල් හතලිස් දහසක් සදහා රුපියල් 2,500 ක් වටිනා වියළි ආහාර ද්‍රව්‍ය අඩංගු සහන මල්ලක් ලබාදීම මනුදම් මෙහෙවර වැඩසටහන යටතේ සිදුකෙරෙනවා. එහි එක් පියවරක් මාතර දිස්ත්‍රික් ලේකම් කාර්යාලයේ දී පැවැත්වුණු අතර පවුල් 50 ක් සදහා සහන මලු ලබාදීම මෙහිදී සිදුකෙරුණා. මේ සදහා ප්‍රධාන අනුග්‍රහය ලබාදෙන්නේ ඩයලොග් ආසියාටා සමාගමයි. හේමාස් හා මාස් හෝල්ඩින්ග් ආයතන සම අනුග්‍රාහකත්වය ලබාදෙන අතර සර්වෝදය ආයතනය වැඩසටහන් සම්බන්ධීකරණය සිදුකරනවා.   ", "URL": "https://www.itnnews.lk/2023/10/05/406481/", "Category": "දේශීය පුවත්", "Parent URL": null}