{"Source": "ITN news", "Timestamp": "පෙබරවාරි 27, 2023 17:34", "Headline": "ගංගාරාමයේ විශේෂ ප්‍රජා මුළුතැන්ගෙය වැඩසටහනක්", "News Content": "විශේෂ ප්‍රජා මුළුතැන්ගෙය වැඩසටහනක් ජනාධිපති ජ්‍යෙෂ්ඨ උපදේශක සහ ජනාධිපති කාර්ය මණ්ඩල ප්‍රධානී සාගල රත්නායක මහතාගේ ප්‍රධානත්වයෙන් පැවැත්වුණා. කොළඹ හුණුපිටිය ගංගාරාම විහාරස්ථානය කේන්ද්‍රකර ගනිමිනුයි මෙය පැවැත්වුණේ. කොම්පඤ්ඤවීදිය පොලිස් වසමේ ග්‍රාමසේවා වසම් 5ක ගැබිණි මව්වරුන්, කිරිදෙන මව්වරුන්, බෝ නොවන රෝගවලින් පෙළෙන තැනැත්තන්,  ආබාධිත පුද්ගලයන් සහ අඩු ආදායම්ලාභී පුද්ගලයන් 2300 දෙනෙකු වෙනුවෙන් දිනපතා පෝෂ්‍යදායි ආහාරවේලක් සපයා දීම ගංගාරාම විහාරස්ථානය කේන්ද්‍රකර ගනිමින් ක්‍රියාත්මක වනවා. අද දිනයේ එහි දායකත්වය සාගල රත්නායක මහතා විසින් භාරගෙන තිබූ අතර ආහාර පිළිගැන්වීමට ද ඒ මහතා එක්වුණා. හුණුපිටිය ගංගාරාම විහාරාධිකාරී පූජ්‍ය කිරින්දේ අස්සජී ස්වාමීන් වහන්සේද මෙම අවස්ථාවට වැඩමකර සිටියා.       ", "URL": "https://www.itnnews.lk/2023/10/05/463795/", "Category": "දේශීය පුවත්", "Parent URL": null}