{"Source": "ITN news", "Timestamp": "දෙසැම්බර් 21, 2021 15:42", "Headline": "මන්න රමේෂ් විසින් ඝාතනය කළ බව කියන තරුණයාගේ සිරුර ගොඩ ගැනේ", "News Content": "මන්න රමේෂ් නැමති අපරාධ කල්ලි සාමාජිකයා විසින් ඝාතනය කළ බව කියන තරුණයාගේ සිරුර අද ගොඩ ගැණුනා. සංවිධානාත්මක අපරාධ කල්ලි සාමාජිකයෙකු බව කියන රමේෂ් ප්‍රියජනක හෙවත් මන්න රමේෂ් නැමැත්තා ඊයේ (20) දිනයේ අත්අඩංගුවට ගැණුනේ තරුණයෙකු ඝාතනය කිරීමේ සිද්ධියකට අදාළවයි. ඔහුගේ නිවසේ තිබූ මත්පැන් සාදයකදී වෙඩි තබා මෙම තරුණයා ඝාතනය කර මීතිරිගල නිස්සරණ කැළෑ ප්‍ර දේශයේ වල දැමූ බවටද තොරතුරු හෙළි කර ගැණුනා. ඒ අනුවයි සිරුර ගොඩ ගැනීම පූගොඩ වැඩබලන මහේස්ත්‍රාත් කමල් සම්බන්දත්පෙරුම සහ ගම්පහ අධිකරණ වෛද්‍ය නිලධාරි කේ එම් පි ගුණතිලක යන මහත්වරුන් ඉදිරියේ අද සිදු කෙරුණේ. ඝාතනයට ලක් වූ තරුණයාගේ මව එම ස්ථානයට පැමිණ සිරුර හදුනා ගත්තා. පශ්චාත් මරණ පරීක්ෂණ සදහා ගම්පහ මහ රෝහල වෙත සිරුර රැගෙන යනු ලැබුවා. ඝාතනයට යොදා ගත් බව කියන ගිනි අවියද මන්න රමේෂ් නැමැත්තාගේ නිවසේ පිටුපස වල දමා තිබියදී පොලිසිය ඊයේ සොයා ගත්තා.     ", "URL": "https://www.itnnews.lk/2023/10/05/384151/", "Category": "Breaking News,දේශීය පුවත්", "Parent URL": null}