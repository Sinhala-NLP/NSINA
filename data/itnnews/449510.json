{"Source": "ITN news", "Timestamp": "දෙසැම්බර් 7, 2022 12:52", "Headline": "මෙරට පනවා තිබූ කෝවිඩ් නීති කිහිපයක් අද සිට ලිහිල් කරයි", "News Content": "විදෙස් ගතව සිට මෙරටට පැමිණීමේදී හා විදෙස්ගතවීමේදී පනවා තිබූ කෝවිඩ් නීති කිහිපයක් අද සිට ලිහිල් කර තිබෙනවා. පුද්ගලයෙකු විදෙස්ගතව සිට මෙරටට පැමිණීමේදී තමන් කෝවිඩ් ආසාදිතියෙකු නොවන බව තහවුරු කිරීමට පීසීආර් පරික්ෂණ වාර්තාව මේ වන තෙක් අනිවාර්ය කර තිබුණා. එහෙත් එය අද සිට අනිවාර්ය  නොවන බවයි සෞඛ්‍ය අමාත්‍යාංශය නිවේදනයක් නිකුත් කරමින් සදහන් කරන්නේ. කෙසේ වුවද විදෙස්ගතව සිට පැමිණීමේදී දින 7 ක නිවෙස් නිරෝධායනය තවදුරටත් බලාත්මකයි. එමෙන්ම පීසීආර් පරික්ෂණ වාර්තාවක් විදෙස් ගතවීමේදී  ඉදිරිපත් කිරීම මෙතෙක් අනිවාර්ය වුවද අද සිට එය අවශ්‍ය වන්නේ නැති බවයි සෞඛ්‍ය අමාත්‍යාංශය සඳහන් කරනනේ.   ", "URL": "https://www.itnnews.lk/2023/10/05/449510/", "Category": "Breaking News,දේශීය පුවත්", "Parent URL": null}