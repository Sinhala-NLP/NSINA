{"Source": "ITN news", "Timestamp": "ජූලි 15, 2023 18:20", "Headline": "රාජ්‍ය යාන්ත්‍රණය බිද දැමීමට ඇතැමුන් ගන්නා උත්සාහය හෙලා දකිනවා", "News Content": "ආර්ථිකය ගොඩනැගීමට ජනාධිපතිවරයා ප්‍රමුඛ රජය වගකීමෙන් කටයුතු කරන අවස්ථාවක රාජ්‍ය යාන්ත්‍රණය බිද දැමීමට ඇතැමුන් ගන්නා උත්සාහය හෙලා දකින බව රාජ්‍ය අමාත්‍ය ශාන්ත බණ්ඩාර මහතා පවසනවා. රජය ආරම්භ කළ  අලුත්ගමක් අලුත් රටක් සංකල්පය යටතේ අලව්ව ප්‍රාදේශීය ලේකම් කාර්යාලය මගින් රැකියා වෙළදපොලක්  සංවිධාන කර තිබුණා. මෙම අවස්ථාවට රාජ්‍ය අමාත්‍ය  ශාන්ත බණ්ඩාර මහතා ද සහභාගී වුණා. රැකියා විරහිත තරුණ තරුණියන් දහස් පමණ එහිදී ලියාපදිංචි වීම සිදු කළ අතර රැකියා යෝජකයින් වීශාල පිරිසක් ද මෙම අවස්ථාවට එක්ව සිටියා.     ", "URL": "https://www.itnnews.lk/2023/10/05/500118/", "Category": "දේශීය පුවත්", "Parent URL": null}