{"Source": "ITN news", "Timestamp": "ඔක්තෝබර් 29, 2022 10:11", "Headline": "අයහපත් කාලගුණය හේතුවෙන් පිලිපීනයේ හැත්තෑ දෙදෙනෙකු ජීවිතක්ෂයට", "News Content": "පිලිපීනයට බලපා ඇති කුණාටු තත්ත්වය හේතුවෙන් හැත්තෑ දෙදෙනෙක් ජීවිතක්ෂයට පත්ව ඇති බව වාර්තා වනවා. දරුණු නිවර්තන කුණාටුවක් වශයෙන් පිලිපීනයට බලපා ඇති මෙම කුණාටුව නාල් වශයෙන් නම් කර තිබෙනවා. ගංවතුර තත්ත්වය හා නායයාම්වලින් බොහෝ දෙනෙකු ජීවිතක්ෂයට පත්ව ඇති අතර නායයාම්වලින් විපතට පත්වූවන් බේරා ගැනීමට එරට රජය මෙහෙයුම් රැසක් ආරම්භ කර තිබෙනවා. මෙම කුණාටු තත්ත්වය පිලිපීනයේ මැනිලා අගනුවරටද ධාරාණිපාත වර්ෂාවක් ලෙසින් බලපා තිබෙනවා. පෙරේදා ආරම්භ වූ මෙම කුණාටුමය තත්ත්වය මෙම සති අන්තයේදී උච්ඡතම අවස්ථාවට පත්වනු ඇති බව එරට කාලගුණ විද්‍යා දෙපාර්තමේන්තුව සඳහන් කරනවා.     ", "URL": "https://www.itnnews.lk/2023/10/05/443037/", "Category": "ජාත්‍යන්තර පුවත්", "Parent URL": null}