{"Source": "ITN news", "Timestamp": "ඔක්තෝබර් 21, 2022 21:51", "Headline": "22 සම්මත වීම ප්‍රජාතන්ත්‍රවාදය අගයන සියලු දෙනා ලැබූ සුවිශේෂ ජයග්‍රහණයක්", "News Content": "22 වන ආණ්ඩුක්‍රම ව්‍යවස්ථා සංශෝධන පනත් කෙටුම්පත සම්මත වීම ප්‍රජාතන්ත්‍රවාදය අගය කරන සියලු දෙනා ලැබූ සුවිශේෂ ජයග්‍රහණයක් බව සාධාරණ සමාජයක් සදහා වන ජාතික ව්‍යාපාරයේ සභාපති කරූ ජයසූරිය මහතා පවසනවා. අත්තනෝමතික අධිකාරීවාදී පාලනයකට රට නතු කර ගැනීමේ අපේක්ෂාවෙන් සම්මතකරගෙන තිබූ විසිවන ආණ්ඩුක්‍රම ව්‍යවස්ථා සංශෝධනය බල රහිත කරමින් විසිදෙවන සංශෝධනය සම්මත කර ගැනීමට කටයුතු කිරීම ප්‍රජාතන්ත්‍රවාදය අගය කරන සියලු දෙනාගේ ජයග්‍රහණයක්. ඒ සඳහා කටයුතු කළ පාර්ලිමේන්තු මන්ත්‍රිවරුන් මෙන්ම ඒ වෙනුවෙන් පෙනී සිටි සිවිල් හා දේශපාලන බලවේග වෙත සාධාරණ සමාජයක් සඳහා වන ජාතික ව්‍යාපාරයේ ප්‍රණාමය හිමිවන බවද නිවේදනයක් නිකුත් කරමින් කරූ ජයසූරිය මහතා ප්‍රකාශ කරනවා. ඒකාධිපති පාලනයකට රට යොමු කරන විධායක ජනාධිපති පදවිය අහෝසි කිරීමටත් මහා පරිමාණ දූෂණ රටින් බැහැර කිරීමටත් ඉදිරියේදීත් කැපවන බවයි ඒ මහතා වැඩිදුරටත් ප්‍රකාශ කරන්නේ.     ", "URL": "https://www.itnnews.lk/2023/10/05/441752/", "Category": "දේශීය පුවත්", "Parent URL": null}