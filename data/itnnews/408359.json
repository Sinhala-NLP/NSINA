{"Source": "ITN news", "Timestamp": "අප්‍රේල් 26, 2022 15:14", "Headline": "හිටපු ජනාධිපති ඩොනල්ඩ් ට්‍රම්ප්ට දඩ මුදලක්", "News Content": "විමර්ශනයකට අදාළ ලියකියවිලි ඉදිරිපත් නොකිරීම හේතුවෙන් ඇමෙරිකාවේ හිටපු ජනාධිපති ඩොනල්ඩ් ට්‍රම්ප්ට දඩ මුදලක් නියම කර තිබෙනවා. රජයේ නීතිපතිවරයා ගොනුකළ සිවිල් විමර්ශනයකට අදාළ ලියකියවිලි ඉදිරිපත් නොකිරීම හේතුවෙන් අධිකරණයට අපහාස කිරීමක් සිදුව ඇති බව විනිසුරුවරයා තීරණය කර තිබෙනවා. හිටපු ජනාධිපතිවරයා අදාළ ලියකියවිලි ඉදිරිපත් කරන තුරු දිනකට ඇමෙරිකා ඩොලර් දසදහස බැගින් ගෙවිය යුතු බවයි නියෝගයේ දැක්වෙන්නේ. මාර්තු තුන්වන දිනට ප්‍රථමයෙන් එම ලියකියවිලි ඉදිරිපත් කළ යුතුව තිබූ අතර පසුව එය මාර්තු 31 වනදා දක්වා දීර්ඝ කරනු ලැබුවා. හිටපු ජනාධිපතිවරයාගේ ව්‍යාපාර සම්බන්ධයෙන් සිදුකරන විමර්ශනයකට අදාළවයි මෙම නඩු පැවරීම සිදුකර ඇත්තේ.           ", "URL": "https://www.itnnews.lk/2023/10/05/408359/", "Category": "ජාත්‍යන්තර පුවත්", "Parent URL": null}