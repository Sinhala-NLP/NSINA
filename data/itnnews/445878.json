{"Source": "ITN news", "Timestamp": "නොවැම්බර් 16, 2022 10:07", "Headline": "අය වැය දෙවන වර කියවීමේ විවාදයේ දෙවන දිනය අද", "News Content": "අය වැය දෙවන වර කියවීමේ විවාදය අදත් පැවැත්වෙනවා. අය වැය දෙවන වර කියවීමේ  විවාදය  පෙරවරු 9.30 සිට පස්වරු 5.30 දක්වා පැවැත්වෙයි. 5.30 සිට 6 දක්වා කාලය සභාව කල් තබන අවස්ථාවේ ප්‍රශ්න හෝ යෝජනා සදහා වෙන් කර තිබෙනවා. විසර්ජන පනත් කෙටුම්පතේ කාරක සභා අවස්ථාවේ විවාදය ආරම්භ වන්නේ ලබන 23 වනදායි. එය දෙසැම්බර් 8 වනදා දක්වා පැවැත්වෙනවා. එම විවාදය පැවැත්වෙන සෑම දිනකම පස්වරු 7 දක්වා විවාදය පැවැත්වීමට නියමිතයි. ඡන්ද විමසීම  දෙසැම්බර් 8 වනදා පස්වරු 7 ට සිදු කෙරෙනවා. ඉරිදා දින හා පෝය දැන හැර සතියේ සෑම දිනයන්හිම අය වැය විවාදය සදහා පාර්ලිමේන්තුව රැස්වීමට නියමිතයි. විවාදය පැවැත්වෙන දිනවලදී වාචික පිළිතුරු අපේක්ෂා කරන ප්‍රශ්න ඇසීම සදහා කාලය වෙන් කර නැහැ.   ", "URL": "https://www.itnnews.lk/2023/10/05/445878/", "Category": "Breaking News,දේශීය පුවත්", "Parent URL": null}