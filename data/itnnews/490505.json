{"Source": "ITN news", "Timestamp": "ජූනි 9, 2023 09:15", "Headline": "මත්ද්‍රව්‍ය ජාලයට සම්බන්ධ එකම පවුලේ දෙදෙනෙකු අත්අඩංගුවට", "News Content": "විදෙස්ගතව සිටින මහා පරිමාණ මත්ද්‍රව්‍ය ජාවාරම්කරුවන් වන කොළොන්නාවේ ධනුෂ්ක සහ චන්දනගේ මත්ද්‍රව්‍ය ජාලය මෙහෙයවන එකම පවුලේ සහෝදරියක සහ සහෝදරයෙකු පොලිස් විශේෂ කාර්ය බළකාය මගින් අත්අඩංගුවට ගෙන තිබෙනවා. වැල්ලම්පිටිය පොලිස් වසමේ ශ්‍රී විවේකාරාම මාවත කිත්තම්පහුවේ පිහිටි මොවුන්ගේ නිවසට පැමිණෙන මාර්ගයේ සිදු කළ වැටලීමකදීයි මොවුන් අත්අඩංගුවට ගෙන ඇත්තේ. රුපියල් ලක්ෂ පහකට ආසන්න මුදල් සහ විද්‍යුත් තරාදියක්, මත්ද්‍රව්‍ය ඇසිරීම සදහා භාවිත කරන පොලිතින් රෝල් තුනක් සහ ජංගම දුරකතන දෙකක්ද පොලිස් විශේෂ කාර්ය බළකාය මගින් අත්අඩංගුවට ගෙන තිබෙනවා. මේ අතර දීර්ඝ කාලයක සිට පාසල් දරුවන් ඉලක්ක කරගනිමින් මත් පෙති අලෙවි කරමින් සිටි පුද්ගලයෙකුද විශේෂ කාර්ය බළකාය මගින් අත්අඩංගුවට ගෙන තිබෙනවා.     ", "URL": "https://www.itnnews.lk/2023/10/05/490505/", "Category": "Breaking News,දේශීය පුවත්", "Parent URL": null}