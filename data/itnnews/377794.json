{"Source": "ITN news", "Timestamp": "நவம்பர் 22, 2021 13:26", "Headline": "கொவிட் தடுப்பூசி செயற்திட்டத்தின் கீழ் இன்றும் பல்வேறு பகுதிகளிலும் தடுப்பூசியேற்றப்படுகிறது.", "News Content": "கொவிட் தடுப்பூசி செயற்திட்டத்தின் கீழ் இன்றைய தினமும் நாட்டின் பல்வேறு பகுதிகளிலும் தடுப்பூசியேற்றப்படுகிறது. இதுவரை தமக்கான 1ம் மற்றும் 2ம் தடுப்பூசியை செலுத்திக்கொள்ளாதோர், விரைவில் அதனைப் பெற்றுக்கொள்ளுமாறு வலியுறுத்தப்பட்டுள்ளது. இதனிடையே பூஸ்டர் தடுப்பூசியேற்றும் வேலைத்திட்டமும் வெற்றிகரமாக முன்னெடுக்கப்பட்டுள்ளது. இதேவேளை நேற்றைய தினம் 16 ஆயிரத்து 563 பேருக்கு கொவிட் தடுப்பூசி ஏற்றப்பட்டது. தடுப்டபூசியின் முதல் மாத்திரையை பெற்றுக்கொண்டவர்களின் எண்ணிக்கை ஒரு கோடியே 59 லட்சத்து 11 ஆயிரத்து 983 ஆக அதிகரித்துள்ளது. இரு டோஸ்களையும் ஒருகோடியே 37 லட்சத்து 7 ஆயிரத்து 519 பேர் பெற்றுள்ளனர். 3 டோஸ்களையும் பெற்றுக்கொண்டவர்களின் எண்ணிக்கை 2 லட்சத்து 65 ஆயிரத்து 383 ஆக உயர்வடைந்துள்ளது. ", "URL": "https://www.itnnews.lk/2023/10/05/377794/", "Category": "Breaking News,தேசிய செய்திகள்", "Parent URL": null}