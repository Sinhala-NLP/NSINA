{"Source": "ITN news", "Timestamp": "ஜனவரி 31, 2023 10:42", "Headline": "நாடாளுமன்றத்தை காணொளி எடுத்த இளைஞர்கள் கைது", "News Content": "நாடாளுமன்றத்தின் உயர் பாதுகாப்புப் பகுதிக்குள் அத்துமீறி நுழைந்து நாடாளுமன்ற வளாகத்தை காணொளி எடுத்த இருவரை போலீஸார் கைது செய்தனர். யாழ்ப்பாணம், மற்றும் கண்டி, பிரதேசங்களில் வசிக்கும் 22 மற்றும் 31 வயதுடையவர்கள் என தெரிவிக்கப்படுகிறது. கடந்த ஞாயிற்றுக்கிழமை மாலை, நாடாளுமன்ற மைதானத்தில் உள்ள போர்வீரர் நினைவுத் தூபிக்கு அருகாமையில் இருந்து தியவன்னா ஓயா கரைக்கு வந்த சந்தேகநபர்கள் இருவரும் மரங்களுக்கு இடையில் இருந்து கையடக்கத் தொலைபேசியில் நாடாளுமன்ற வளாகத்தை வீடியோ எடுத்துக்கொண்டிருந்த போது கைது செய்யப்பட்டதாக பொலிஸார் தெரிவித்தனர். குறித்த இரு இளைஞர்களும் பாராளுமன்ற பிரிவு அதிகாரிகளால் கைது செய்யப்பட்டு தலங்கம பொலிஸாரிடம் ஒப்படைக்கப்பட்டுள்ளனர். அவர்கள் கடுவெல நீதவான் நீதிமன்றில் ஆஜர்படுத்தப்பட்டதையடுத்து, எதிர்வரும் பெப்ரவரி மாதம் 7ஆம் திகதி வரை விளக்கமறியலில் வைக்கப்பட்டுள்ளனர். ", "URL": "https://www.itnnews.lk/2023/10/05/458455/", "Category": "Breaking News,தேசிய செய்திகள்", "Parent URL": null}