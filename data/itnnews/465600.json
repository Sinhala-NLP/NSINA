{"Source": "ITN news", "Timestamp": "මාර්තු 6, 2023 10:15", "Headline": "විපක්ෂ මන්ත්‍රීවරුන් කිහිපදෙනෙකුගේ අත්සනින් යුතු ලිපියක් මැතිවරණ කොමිසමට", "News Content": "විපක්ෂයේ මන්ත්‍රීවරුන් කිහිපදෙනෙකුගේ අත්සනින් යුතු ලිපියක් මැතිවරණ කොමිසම වෙත යොමු කර තිබෙනවා. රංජිත් මද්දුමබණ්ඩාර, දයාසිරි ජයසේකර, විජිත හේරත්, මහාචාර්ය ජී එල් පිරීස්, එම් ඒ සුමන්තිරන්, රවුෆ් හකීම්, මනෝ ගනේෂන්, රීෂාඩ් බදුයුදීන්, ශානක්‍යයන්, රාසමානික්කම් යන පාර්ලිමේන්තු මන්ත්‍රිවරුන් අදාළ ලිපිය අත්සන් තබා තිබෙනවා. මාර්තු 3 වන දා ශ්‍රේෂ්ඨාධිකරණය ලබාදුන් තීන්දුව මගින් පළාත් පාලන ඡන්ද විමසීම සඳහා වෙන් කර ඇති මුදල් රඳවා ගැනීම වළක්වා ඇති බැවින් මාර්තු 19 වනදාට පෙර ඡන්දවිමසීම පැවත්වීම කොමිසම අත්‍යවශයෙන්ම කළ යුතු කාරණකයක් බවයි අදාළ ලිපියෙන් පෙන්වා දී ඇත්තේ. ;තවදුරටත් කල්දැමීමකින් තොරව පළාත් පාලන ඡන්දවිමසීම පැවැත්වීම සදහා මාර්තු 20වනදාට පෙර දිනයක් යළි ප්‍රකාශ කරන ලෙස එම ලිපියෙන් ඉල්ලා තිබෙනවා. ඒ සම්බන්ධව සාකච්ඡා කිරීමට විපක්ෂ මන්ත්‍රීවරුන් මැතිවරණ මහලේකම් කාර්යාලයට හෙට දිනයේ දී පැමිණෙන බව ද එම ලිපියේ සඳහන්. මේ අතර ජාතික ජන බලවේගය ද මැතිවරණ කොමිසම වෙත ලිපියක් යොමු කරමින් ඉල්ලා ඇත්තේ හැකි ඉක්මනින් ඡන්දවිමසීම පැවැත්වීම සඳහා දිනයක් නියම කරන ලෙසයි. ", "URL": "https://www.itnnews.lk/2023/10/05/465600/", "Category": "දේශීය පුවත්", "Parent URL": null}