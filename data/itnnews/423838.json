{"Source": "ITN news", "Timestamp": "ජූලි 18, 2022 14:26", "Headline": "මෝටර් රථයක් දුම්රියක ගැටී දෙදෙනෙකු ජීවිතක්ෂයට", "News Content": "ගාල්ල මකුළුව ප්‍රදේශයේ දී මෝටර් රථයක් දුම්රියක ගැටී සිදු වූ අනතුරකින් දෙදෙනෙකු ජීවිතක්ෂයට පත්ව තිබෙනවා. මාතර සිට වවුනියාව බලා ධාවනය වූ දුම්රියක මෝටර් රථය ගැටී තිබෙන්නේ ගාල්ල මකුළුව ගංගාරාම දුම්රිය හරස් මාර්ගයේදීයි.   මෝටර් රථය තුළ හත් දෙනෙකු ගමන් කර ඇති අතර ගැබිනි කාන්තාවක් හා හත් හැවිරිදි දැරියක් මිය ගොස් තිබෙනවා. අනෙක් පස් දෙනා බරපතළ තුවාල ලබා ගාල්ල කරාපිටිය ශික්ෂණ රෝහලට ඇතුළත් කර ඇති අතර ඔවුන්ගේ තත්වය බරපතල බවයි රෝහල් ආරංචිමාර්ග සදහන් කරන්නේ. මෙම පිරිස ගාල්ල කරාපිටිය ගොඩකන්ද ප්‍රදේශයේ පදිංචි එකම පවුලක පිරිසක් බවටයි තොරතුරු වාර්තා වන්නේ. සිද්ධිය සම්බන්ධයෙන් ගාල්ල වරාය පොලිසිය වැඩිදුර විමර්ශන සිදු කරනවා.     ", "URL": "https://www.itnnews.lk/2023/10/05/423838/", "Category": "Breaking News,දේශීය පුවත්", "Parent URL": null}