{"Source": "ITN news", "Timestamp": "ஜூலை 7, 2022 12:10", "Headline": "சந்திவெலி பகுதி கொலை சம்பவம் தொடர்பில் பொலிஸ் விசாரணைகள் ஆரம்பம்..", "News Content": "சந்திவெலி பகுதியில் நேற்று இரவு இடம்பெற்ற கொலை சம்பவம் தொடர்பில் பொலிஸார் விசாரணைகளை ஆரம்பித்துள்ளனர். 38 வயதான ஆணொருவர் கொலை செய்யப்பட்டுள்ளார். குடும்பத்தில் ஏற்பட்ட தகராறு முற்றியதில் கணவன் மனைவி மீது தாக்குதல் நடத்தியுள்ளார். இதனால் மனைவியின் உறவினர்கள் கணவனுக்கு பதில் தாக்குதல் நடத்தியதில் அவர் உயிரிழந்துள்ளதாக தெரியவந்துள்ளது. சம்பவத்தில் மேலும் மூவர் காயமடைந்த நிலையில் சந்திவெலி வைத்தியசாலையில் அனுமதிக்கப்பட்டுள்ளனர். கொலைக்காக பயன்படுத்தப்பட்ட தடி மற்றும் கூரிய ஆயுதம் போன்றவை கைப்பற்றப்பட்டுள்ளன. சந்தேக நபர்களை கைதுசெய்வதற்காக பொலிஸார் விரிவான விசாரணைகளை ஆரம்பித்துள்ளனர். ", "URL": "https://www.itnnews.lk/2023/10/05/421754/", "Category": "Breaking News,தேசிய செய்திகள்", "Parent URL": null}