{"Source": "ITN news", "Timestamp": "අගෝස්තු 22, 2022 13:06", "Headline": "ශ්‍රී ලංකාව උද්ධමනයෙන් 04 වෙනි තැනට", "News Content": "ලොව පුරා උද්ධමනය වැඩිම රටවල් අතර මුල් ස්ථාන තුනෙහි සිටි ශ්‍රී ලංකාව මේ වනවිට 4 වන ස්ථානයට පැමිණ තිබෙනවා. ජෝන්ස් හොප්කින්ග්ස් විශ්වවිද්‍යාලයේ ආර්ථික විද්‍යාව පිළිබද මහාචාර්ය ස්ටීව් හැන්කි මහතා සිදුකළ සමීක්ෂණයකිනුයි මෙය තහවුරු වී තිබෙන්නේ. ඔහු කළ සමීක්ෂණයට අනුව අගෝස්තු 18 වනදා වනවිට උද්ධමන ප්‍රතිශතය සියයට 104 ක්ව පැවති බවයි ඒ මහතා ට්විටර් සටහනක් තබමින් සදහන් කරන්නේ. ශ්‍රී ලංකා ආර්ථිකය යළි ගොඩනැගීමට මහ බැංකුව විශේෂ පියවර රැසක් ගත යුතු බවද ස්ටීව් හැන්කි පෙන්වා දෙනවා.          ", "URL": "https://www.itnnews.lk/2023/10/05/430442/", "Category": "දේශීය පුවත්", "Parent URL": null}