{"Source": "ITN news", "Timestamp": "දෙසැම්බර් 14, 2022 14:55", "Headline": "පහේ ශිෂ්‍යත්ව විභාග උපකාරක පන්ති අද මධ්‍යම රාත්‍රියේ සිට තහනම්", "News Content": "5 ශ්‍රේණියේ ශිෂ්‍යත්ව විභාගයට අදාළව උපකාරක පන්ති පැවැත්වීම අද මධ්‍යම රාත්‍රියේ සිට තහනම් වනවා. 5 ශ්‍රේණිය ශිෂ්‍යත්ව විභාගය ලබන 18 වනදා පැවැත්වීමටයි විභාග දෙපාර්තමේන්තුව කටයුතු යොදා ඇත්තේ. ඒ අනුව එම විභාගයට අදාළව උපකාරක පන්ති දේශන සම්මන්ත්‍රණ සහ වැඩමුළු ආදිය පැවැත්වීම අද මධ්‍යම රාත්‍රියේ සිට තහනම් වන බවයි විභාග දෙපාර්තමේන්තුව පවසන්නේ. විභාග ප්‍රශ්න පත්‍රවල ප්‍රශ්න ලබාදෙන බවට හෝ ඒ හා සමාන ප්‍රශ්න ලබා දෙන බවට පෝස්ටර් බැනර් ප්‍රදර්ශනය අත්පත්‍රිකා බෙදාදීම විද්‍යූත් හෝ මුද්‍රිත මාධ්‍ය මගින් මෙන්ම සමාජ මාධ්‍ය ඔස්සේ ඒ හා සම්බන්ධ ප්‍රසිද්ධ කිරීම් ආදී ක්‍රියා මේ අනුව සම්පූර්ණයෙන් තහනම් වනවා.     ", "URL": "https://www.itnnews.lk/2023/10/05/450277/", "Category": "Breaking News,දේශීය පුවත්", "Parent URL": null}