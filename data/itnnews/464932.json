{"Source": "ITN news", "Timestamp": "මාර්තු 3, 2023 10:19", "Headline": "ගාලුමුවදොර වෙරළ තීරයේ කැස්බෑ බිත්තර දහසකට අධික සංඛ්‍යාවක් !", "News Content": "ගාලුමුවදොර වෙරළ තීරයෙන් කැස්බෑ බිත්තර දහසකට අධික සංඛ්‍යාවක් හමු වී තිබෙනවා. ගාලුමුවදොර වෙරළ තීරයෙන් කැස්බෑ බිත්තර හමුවූයේ පළමුවරට බව වනජීවී නිලධාරීන් පවසනවා. එම කැස්බෑ බිත්තර එම ස්ථානයේ තිබෙන බව වාර්තාවීමත් සමග ඒවා සංරක්ෂණයට වනජීවී නිලධාරීන් පියවර ගෙන තිබුණා. බිත්තර තිබූ ස්ථානය කොටු කර සංරක්ෂණ ප්‍රදේශයක් බවට පත් කර බිත්තර ආරක්ෂා කිරීම හේතුවෙන් එම බිත්තරවලින් පැටවුන් බිහිවීමද නිරීක්ෂණයට හැකි වුණා. සංරක්ෂණය කරන ලද බිත්තර මෙන්ම එම බිත්තරවලින් බිහි වූ පැටවුන් රැසක් මාධ්‍ය සඳහා ඉදිරිපත් කෙරුණේ අදට යෙදී ඇති ලෝක වනජීවී දිනයටද සමගාමීවයි. එම සැමරුම් උත්සවයද මෙම කැස්බෑ සංරක්ෂණ ප්‍රදේශය ආශ්‍රිතවයි පැවැත්වුණේ.   ", "URL": "https://www.itnnews.lk/2023/10/05/464932/", "Category": "Breaking News,නවතම පුවත්", "Parent URL": null}