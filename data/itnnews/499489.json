{"Source": "ITN news", "Timestamp": "ජූලි 13, 2023 11:26", "Headline": "අනුරාධපුර සිට ඕමන්ත දක්වා දුම්රිය ධාවනය අනිද්දා සිට යළි ඇරඹෙයි", "News Content": "අලුත් වැඩියාවක් හේතුවෙන් නතර කර තිබූ අනුරාධපුරයේ සිට ඕමන්ත අතර දුම්රිය ධාවන කටයුතු අනිද්දා සිට යළි ආරම්භ කෙරෙනවා. අනුරාධපුරයේ සිට ඕමන්ත දක්වා දුම්රිය ධාවනය නතර කෙරුණේ පසුගිය ජනවාරි මාසයේදීයී. ඉන්දීය ණය ආධාර යටතේ එහි අලුත්වැඩියා කටයුතු සිදු කෙරුණා. අලුත් වැඩියා කටයුතු සාර්ථකව අවසන් වීමෙන් පසුවයි එහි ධාවන කටයුතු යලි ආරම්භ කෙරෙන්නේ. මාර්ගයේ තත්ත්වය නිරික්ෂණය කිරිමේ චාරිකාවක් අද සංවිධාන කර තිබෙනවා. අමාත්‍ය ආචාර්ය බන්දුල ගුණවර්ධන මහාත ද ඊට එක්වන බවයි වාර්තා වන්නේ. මාර්ගයේ ප්‍රතිසංස්කරණ කටයුතු යථා තත්ත්වයට පත්කරිමෙන් පසු කොළඹ කොටුවේ සිට කන්කසන්තුරය දක්වා සාමාන්‍ය පරිදි දුම්රිය ගමන් වාර කිහිපයක් සිදුකිරීමට නියමිත බවයි දුම්රිය දෙපාර්තමේන්තුව සඳහන් කරන්නේ. එහෙත් මහව හා අනුරාධපුරය අතර දුම්රිය මාර්ගයේ අලුත්වැඩියාවක් ඉදිරියේ දී සිදු කිරීමට නියමිතයි. එසේ වුවහොත් එම කාලය තුළ දී කොළඹ කොටුව සිට කන්කසන්තුරය දක්වා දුම්රිය ධාවනය නතර කිරීමට සිදුවනු ඇති බව ද වාර්තා වනවා.     ", "URL": "https://www.itnnews.lk/2023/10/05/499489/", "Category": "Breaking News,දේශීය පුවත්", "Parent URL": null}