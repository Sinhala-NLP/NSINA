{"Source": "ITN news", "Timestamp": "අප්‍රේල් 24, 2022 14:32", "Headline": "කොල්කටා නයිට් රයිඩර්ස් ලකුණු 8 කින් ජය ගනී", "News Content": "ඉන්දීය ප්‍රීමියර් ලීග් ක්‍රිකට් තරගාවලියේ ගුජරාට් ටයිටන්ස් සහ කොල්කටා නයිට් රයිඩර්ස් කණ්ඩායම් අතර තරගය ලකුණු 8 කින් ජයගැනීමට ටයිටන්ස් කන්ඩායම සමත් වුණා. තරගයේ ප්‍රථමයෙන් පන්දුවට පහරදුන් ගුජරාට් කණ්ඩායම සිය පන්දුවාර 20 අවසානයේදී කඩුලු 9 ක් දැවී ලකුණු 156 ක් රැස්කළා. ඉනිමේ වැඩිම ලකුණු ලාභියාවූ නායක හර්දික පාණ්ඩ්‍යා ලකුණු 67 ක් රැස්කළේ හයේ පහර දෙකක් සහ හතරේ පහර හතරක් ද සමගින්. විශිෂ්ඨ පන්දු යැවීමක නිරතවූ ඇන්ඩි රසල් ලකුණු 5 කට කඩුලු 4 ක් බිදහෙලුවේ එක් පන්දු වාරයක් තුළදී. පිළිතුරු ඉනිම ක්‍රීඩාකළ කොල්කටා කණ්ඩායමට සිය පන්දුවාර 20 අවසානයේදී කඩුලු 8 ක් දැවී ලබාගත හැකිවූයේ ලකුණු 48 ක් පමණයි. අවසන් පන්දුවාරයේදී ජයග්‍රහණය සදහා ලකුණු 18 ක ඉලක්කයක් තිබූ අතර එම පන්දුවාරයේ පළමු පන්දුවටම හයේ පහරක් එල්ල කරමින් කොල්කටා කණ්ඩායමට ජයග්‍රහණයේ බලාපොරොත්තු ඇති කිරීමට ඇන්ඩි රසල් සමත් වුණා. නමුත් ඒ සියලු බලාපොරොත්තු බිදදමින් ඇන්ඩි රසල් ලකුණු 48 කට දැවී ගියේ එම පන්දුවාරයේ දෙවන පන්දුවේදී ස්කාවාලෙග් කලාපයට උඩ පන්දුවක් ලබාදීම හේතුවෙන්. අනතුරුව පිටියට පිවිසි ටිම් සවුතිට හා පිටියේ රැදීසිටි උමේෂ් යාදෙව්ට ජයග්‍රහණය සදහා අවශ්‍යව තිබූ ලකුණු සංඛ්‍යාව ලබාගැනීමට ගුජරාට් පන්දු යවන්නන් අවස්ථාව ලබාදුන්නේ නැහැ. තරගයේ වීරයා ලෙස ගුජරාට් ටයිටන්ස් කන්ඩායමේ රෂිඩ් ඛාන් සම්මානය දිනාගත්තා.   ", "URL": "https://www.itnnews.lk/2023/10/05/408122/", "Category": "ක්‍රිකට්,ක්‍රීඩා", "Parent URL": null}