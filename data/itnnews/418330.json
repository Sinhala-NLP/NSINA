{"Source": "ITN news", "Timestamp": "ஜூன் 21, 2022 12:53", "Headline": "கடல் அட்டைகளை உற்பத்தி செய்யும் கிராமம் ஒன்றை ஆரம்பிப்பதற்கு அமைச்சரவை அனுமதி..", "News Content": "வடக்கு கிழக்கு ஆழமற்ற கடற்பரப்பை அண்மித்து ஏற்றுமதிக்கென கடல் அட்டைகளை உற்பத்தி செய்யும் கிராமம் ஒன்றை ஆரம்பிப்பதற்கு அமைச்சரவை அனுமதி வழங்கியுள்ளது. மேலும் பல யோசனைகளுக்கும் அமைச்சரனை அனுமதி கிடைக்கப்பெற்றுள்ளது. இயற்கை கடல் சூழலிலிருந்து அறுவடை செய்யப்படும் கடல் அட்டைகளை ஏற்றுமதி செய்வதன் ஊடாக இலங்கைக்கு கனிசமான அந்நிய செலாவணியை ஈட்ட முடிந்துள்ளது. அதனை மேலும் மேம்படுத்துவதை நோக்காக கொண்டு யாழ்பாணம், மன்னார், கிளிநொச்சி மற்றும் மட்டக்களப்பு ஆகிய மாவட்டங்களில் கடல் அட்டை ஏற்றுமதி கிராமத்தை ஸ்தாபிக்க அரசாங்கம் தீர்மானித்துள்ளது. அதற்கென 5 ஆயிரம் ஏக்கர் பகுதி அடையாளம் காணப்பட்டுள்ளதோடு, 100 ஏக்கர் பரப்பில் கடல் அட்டை பண்ணையை ஆரம்பிக்க உத்தேசிக்கப்பட்டுள்ளது. அது தொடர்பான யோசனைக்கு அமைச்சரவை அனுமதி வழங்கியுள்ளது. ", "URL": "https://www.itnnews.lk/2023/10/05/418330/", "Category": "Breaking News,தேசிய செய்திகள்", "Parent URL": null}