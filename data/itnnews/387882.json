{"Source": "ITN news", "Timestamp": "ජනවාරි 10, 2022 12:46", "Headline": "යුගදනවි ගිවිසුමට එරෙහි පෙත්සම් විභාගය 3වන දිනටත්", "News Content": "කෙරවලපිටිය යුගදනවි බලාගාරයේ කොටස් ඇමෙරිකා සමාගමකට පැවරීමට ගෙන තිබෙන තීරණය බල රහිත කරන ලෙස ඉල්ලා ගොනුකළ පෙත්සම් අද තුන්වන දිනටත් ශ්‍රේෂ්ඨාධිකරණයේදී විභාගයට ගැණුනා. පූජ්‍ය ඇල්ලේ ගුණවංශ හිමියන් සහ අති උතුම් මැල්කම් කාදිනල් රංජිත් අගරදගුරු හිමිපාණන් ඇතුළු පිරිසකුයි මෙම පෙත්සම් ගොනුකර ඇත්තේ. පෙත්සම්වලට දිවුරුම් පෙත්සම් ඉදිරිපත්කළ විමල් වීරවංශ, වාසුදේව නානායක්කාර සහ උදයගම්මන්පිල යන අමාත්‍යවරුන් වෙනුවෙන් ජනාධිපති නීතිඥ උදිත ඉගලහේවා මහතා කරුණු දැක්වූවා. යුගදනවි බලාගාරය සතු රජයේ කොටස් පැවරීමට අමාත්‍ය මණ්ඩලය ගත් තීරණය බල රහිත කිරීමේ ආඥාවක් නිකුත් කරන ලෙස පෙත්සම්කරුවන් ඉල්ලා සිටිනවා.     ", "URL": "https://www.itnnews.lk/2023/10/05/387882/", "Category": "දේශීය පුවත්", "Parent URL": null}