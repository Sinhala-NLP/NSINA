{"Source": "ITN news", "Timestamp": "ஏப்ரல் 25, 2023 14:01", "Headline": "கனடாவிலிருந்து அனுப்பப்பட்ட குஷ் போதைப்பொருள்", "News Content": "பேலியகொட – லக்சிறி கொள்கலன் முனையத்தில் வைத்து நேற்று சுமார் 8.4 கோடி ரூபா பெறுமதியான குஷ் என்ற விசேட கஞ்சா வகை போதைப்பொருளை சுங்க அதிகாரிகள் கைப்பற்றியுள்ளனர். சரக்கு சேவை மூலம் கனடாவில் வசிக்கும் ஒருவர் யாழ்ப்பாணத்தில் வசிக்கும் மற்றுமொரு நபருக்கு அனுப்பிய   இரண்டு மரப்பெட்டிகளின் அடிப்பகுதியில் நிரப்பப்பட்டிருந்த குஷ் போதைப்பொருள் இவ்வாறு மீட்கப்பட்டுள்ளது. இதன்போது, இரண்டு மரப்பெட்டிகளின் போலியான அடிப்பகுதியில் மறைத்து வைக்கப்பட்டிருந்த சுமார் 12 கிலோகிராம் எடையுள்ள 24 குஷ் பொதிகளை சுங்க அதிகாரிகள் கைப்பற்றியுள்ளனர். இந்த பொருட்களை சுங்கத்திலிருந்து விடுவிப்பதற்காக பொருட்களின் உரிமையாளரால் அங்கீகரிக்கப்பட்ட எழுதுவினைஞர் வருகை தந்திருந்த சமயம் அவரும் போதைப்பொருளுடன் சுங்க அதிகாரிகளால் கைது செய்யப்பட்டார். ", "URL": "https://www.itnnews.lk/2023/10/05/478028/", "Category": "Breaking News,தேசிய செய்திகள்", "Parent URL": null}