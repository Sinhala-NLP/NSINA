{"Source": "ITN news", "Timestamp": "අගෝස්තු 8, 2023 05:53", "Headline": "දඹුල්ල කණ්ඩායමට තියුණු ජයක්", "News Content": "ලංකා ප්‍රිමියර් ලීග් ක්‍රිකට් තරගාවලියේ ජැෆ්නා කිංග්ස් කණ්ඩායමට එරෙහිව ඊයේ (07) පැවැති තරගයෙන් ලකුණු 9ක ජයක් ලබාගැනීමට දඹුල්ල අවුරා කණ්ඩායම සමත්විය. තරගයේ කාසියේ වාසිය දිනූ ජැෆ්නා කිංග්ස් කණ්ඩායම පළමුවෙන් පන්දුවට පහරදීම සඳහා දඹුල්ල අවුරා කණ්ඩායමට ආරාධනා කළේය. එහිදී දඹුල්ල අවුරා කණ්ඩායම නියමිත පන්දුවාර 20 අවසානයේ කඩුලු 8ක් දැවී ලකුණු 134ක් රැස් කළේය. ලකුණු 135ක ජයග්‍රාහී ඉලක්කයක් හඹායෑමට පිටියට පිවිසි ජැෆ්නා කිංග්ස් කණ්ඩායම නියමිත පන්දුවාර 20 අවසානයේ කඩුලු 7ක් දැවී රැස්කර ගත හැකිවූයේ ලකුණු 125ක් පමණි. ජැෆ්නා කිංග්ස් කණ්ඩායම වෙනුවෙන් අගනා පිතිහරඹයක නිතරවූ ෂොයිබ් මලික් නොදැවී ලකුණු 74ක් රැස්කළේය. ", "URL": "https://www.itnnews.lk/2023/10/05/506318/", "Category": "ක්‍රීඩා,දේශීය පුවත්", "Parent URL": null}