{"Source": "ITN news", "Timestamp": "மார்ச் 14, 2023 10:11", "Headline": "வினாத்தாள் மதிப்பீட்டு பணிகளுக்கான கால அவகாசம் நீடிப்பு", "News Content": "உயர்தர பரீட்சைக்கான வினாத்தாள் மதிப்பீட்டு பணிகளுக்கான ஆசிரியர் பற்றாக்குறையால் பெறுபேறுகளை வெளியிடுவதில் கால தாமதம் ஏற்பட்டுள்ளதால் மற்ற பரீட்சைகளும் கால தாமதத்தை சந்தித்துள்ளதாக ஏற்கனவே கல்வியமைச்சர் அறிவித்திருந்தார். குறிப்பாக விஞ்ஞானப் பாடப்பிரிவின் மதிப்பீட்டு பணிகளுக்கே ஆசிரியர் பற்றாக்குறை நிலவுவதாக பரீட்சைகள் ஆணையாளர் நாயகம் தெரிவித்துள்ளார். விடைத்தாள் மதிப்பீடு பணிகளுக்காக விண்ணப்பங்களை அனுப்புவதற்கு மேலும் அவகாசம் வழங்கப்பட்டுள்ளதாக அவர் குறிப்பிட்டுள்ளார். விண்ணப்பங்களை அனுப்புவதற்கான கால அவகாசம் எதிர்வரும் 8ஆம் திகதியுடன் நிறைவடையவிருந்த நிலையில், தற்போதைய சூழலை கருத்திற்கொண்டு குறித்த கால அவகாசம் காலவரையறையின்றி ஒத்திவைக்கப்படுவதாக பரீட்சைகள் ஆணையாளர் நாயகம் தெரிவித்துள்ளார். ", "URL": "https://www.itnnews.lk/2023/10/05/467878/", "Category": "Breaking News,தேசிய செய்திகள்", "Parent URL": null}