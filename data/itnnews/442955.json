{"Source": "ITN news", "Timestamp": "ඔක්තෝබර් 28, 2022 16:33", "Headline": "නල්ගී චණ්ඩ මාරුතයෙන් පුද්ගලයින් 30 දෙනෙකුට වැඩි පිරිසක් ජීවිතක්ෂයට", "News Content": "උතුරු දිග පිලිපීනයට බලපෑ නල්ගී චණ්ඩ මාරුතයෙන් පුද්ගලයින් 30 දෙනෙකුට වැඩි පිරිසක් ජීවිතක්ෂයට පත්ව තිබෙනවා. චණ්ඩ මාරුතයත් සමග තවත් පිරිසක් අතුරුදන්ව ඇති බවයි විදෙස් මාධ්‍ය සදහන් කළේ. පසුගිය දින කිහිපය පුරා උතුරුදිග පිලිපීනයට දැඩි වර්ෂාපතනයක් පතිත වුණා. නගර රැසක් ජලයෙන් යටවී ඇති අතර බොහෝ පිරිසකට විදුලිබලය ද අහිමි වී තිබෙනවා. රබර් බෝට්ටු යොදාගනිමින් සහන කණ්ඩායම් පුද්ගලයන් මුදාගැනීමේ කටයුතුවල නිරත වී සිටින බවයි විදෙස් මාධ්‍ය සදහන් කළේ. ඉදිරි පැය 24 තුළදී මෙම ඡණ්ඩ මාරුතය තවත් වර්ධනය විය හැකි බව පිලිපීන කාලගුණ අංශ පැවසුවා.         ", "URL": "https://www.itnnews.lk/2023/10/05/442955/", "Category": "ජාත්‍යන්තර පුවත්", "Parent URL": null}