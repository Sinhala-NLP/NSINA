{"Source": "ITN news", "Timestamp": "ජූනි 6, 2022 12:40", "Headline": "බස් ධාවනය සීමා කිරීම නිසා බොහෝ පිරිසක් දැඩි අපහසුතාවක", "News Content": "අද දිනයේදී බස් රථ ධාවනය සීමා කිරීමට පෞද්ගලික බස් හිමියන් ගෙන ඇති තීරණය හේතුවෙන් රජයේ සේවකයන් පාසල් සිසුන් ගුරුවරුන් ඇතුළු බොහෝ පිරිසක්  දැඩි අපහසුතාවට පත් වුණා. ඉන්ධන අර්බුධය හේතුවෙනුයි බස් ධාවනයට බාධා එල්ල වී ඇත්තේ. ඉන්ධන අර්බුදය හමුවේ ප්‍ර දේශ රැසක බස් ධාවනය සීමා කෙරෙන බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා ප්‍රකාශ කළා. කෙසේ වෙතත් බස් රියදුරන් සහ කොන්දොස්තරවරුන් පවසන්නේ තමන් වර්ජනයක නිරත නොමැති බවයි. එහෙත් අද දිනයේදී ප්‍රමාණවත් තරම් බස් නොමැතිවීම හේතුවෙන් විශාල පිරිසක් අපහසුතාවට පත් වුණා. ලංගම බස් රථ වැඩි වශයෙන් යෙදවුවද එය ප්‍රමාණවත් නොවන බවයි මගීන් පවසන්නේ.   ", "URL": "https://www.itnnews.lk/2023/10/05/415362/", "Category": "දේශීය පුවත්", "Parent URL": null}