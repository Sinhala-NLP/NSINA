{"Source": "ITN news", "Timestamp": "நவம்பர் 19, 2021 12:18", "Headline": "டெங்கு காய்ச்சலுக்கு உள்ளாகும் சிறுவர்களின் எண்ணிக்கையில் அதிகரிப்பு..", "News Content": "டெங்கு காய்ச்சலினால் பாதிக்கப்படும் சிறுவர்களின் எண்ணிக்கை அதிகரித்துள்ளதாக கொழும்பு சீமாட்டி ரிஜ்வே வைத்தியசாலையின் பணிப்பாளர் டொக்டர் ஜி.விஜயசூரிய தெரிவித்துள்ளார். டெங்கு காய்ச்சல் காரணமாக தங்கியிருந்து சிகிச்சை பெறும் சிறுவர்களின் எண்ணிக்கை அதிகரித்துள்ளது. இதுவரை 24 சிறுவர்கள் இவ்வாறு தங்கியிருந்து சிகிச்சை பெறுவதாக அவர் சுட்டிக்காட்டியிருந்தார். மழையுடனான வானிலையையடுத்து டெங்கு காய்ச்சல் அதிகரித்துள்ளது. இதனால் நோய் அறிகுறிகள் தென்படும் பட்சத்தில் உடனடியாக மருத்துவ உதவிகளை நாடுமாறு வைத்தியர் ஜி.விஜயசூரிய கோரிக்கை விடுத்துள்ளார். இவ்வருடத்தின் இதுவரையாக காலப்பகுதியில் 16 ஆயிரத்து 174 டெங்கு நோயாளர்கள் பதிவாகியுள்ளனர். அவர்களில் 47.4 வீதமானவர்கள் மேல் மாகாணத்தை சேர்ந்தவர்களென தொற்று நோய் ஆய்வு பிரிவு தெரிவித்துள்ளது. ", "URL": "https://www.itnnews.lk/2023/10/05/377079/", "Category": "Breaking News,அண்மைய செய்திகள்,தேசிய செய்திகள்", "Parent URL": null}