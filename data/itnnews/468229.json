{"Source": "ITN news", "Timestamp": "මාර්තු 15, 2023 10:45", "Headline": "බාලි සංචාරකයින්ට යතුරුපැදි ධාවනය තහනම් කිරීමට ඉන්දුනීසියාව සැරසෙයි", "News Content": "බාලි දූපතට පැමිණෙන විදෙස් සංචාරකයින්ට යතුරුපැදි ධාවනය කිරීම තහනම් කිරීමට ඉන්දුනීසියාව සූදානම් වනවා. විදෙස් සංචාරකයින් යතුරුපැදි භාවිතයේ දී මාර්ග නීති උල්ලංඝනය කිරීම හේතුවෙන් ඉන්දුනීසියා රජය මෙම තීරණය ගෙන ඇත්තේ. විදේශිකයින් බාලි දූපත තුළ යතුරු පැදි ධාවනයේ දී උඩුකය නිරුවත්ව සිටීම , හිස් ආවරණ නොපැලදීම හා යතුරුපැදි ධාවනයට බලපත්‍ර නොතිබීම වැනි කාරණා එයට බලපා තිබෙනවා. පසුගිය සති කිහිපය තුළදී පමණක් විදේශීය සංචාරකයින් මාර්ග නීති උල්ලංඝනය කිරීම් 171 ක් වාර්තා වී ඇති බවයි බාලි පොලීසිය පවසන්නේ. කෙසේ වුවද ප්‍රවාහන පහසුකම් සපයන ආයතන ලබාදෙන මෝටර් රථ ධාවනය කිරීමට විදේශීය සංචාරකයින්ට තහනමක් පනවා නැහැ.         ", "URL": "https://www.itnnews.lk/2023/10/05/468229/", "Category": "Breaking News,ජාත්‍යන්තර පුවත්", "Parent URL": null}