{"Source": "ITN news", "Timestamp": "මාර්තු 1, 2023 08:19", "Headline": "වෘත්තීය සමිති 40ක් අද වැඩ වර්ජනයේ", "News Content": "උපයන විට ගෙවන බදු සංශෝධන පනත ඇතුළු කාරණා රැසකට එරෙහිව ක්ෂේත්‍ර රැසක වෘත්තීය සමිති අද (01) දිනයේ දී විරෝධතා සහ වෘත්තීය සමිති ක්‍රියාමාර්ගවල නිරත වනවා. ජීවන වියදම ඉහළ යාම, විදුලි බිල හා ණය පොලී වාරික ඉහළ දැමීම, ප්‍රජාතන්ත්‍ර විරෝධී ලෙස මැතිවරණය කල් දැමීම ඇතුළු කරුණු කිහිපයක්  කරුණු කිහිපයක්ද වැඩ වර්ජන ක්‍රියාමාර්ගයට හේතු වී තිබෙනවා. සෞඛ්‍ය, තෙල්, වරාය, විදුලිය, ජල, දුම්රිය, විශ්වවිද්‍යාල, ටෙලිකොම් යන ක්‍ෂේත්‍රවල වෘත්තීය සමිති 40කට වැඩි සංඛ්‍යාවක් මේ වැඩ වර්ජන ක්‍රියාමාර්ගයට එක්වී සිටිනවා. ගුරු – විදුහල්පති වෘත්තීය සමිති සන්ධානය ලෙස අද දිනයේදී කළු විරෝධතාවක් ලෙස අධ්‍යාපන ක්‍ෂේත්‍රයේ විරෝධතා දැක්වීමට තීරණය කළ බවයි ලංකා ගුරු සංගමයේ ලේකම් ජෝසප් ස්ටාලින් මහතා පැවසුවේ. වෛද්‍ය, ගුරු, විදුහල්පති සහ තැපැල් සේවකයින් අද වෘත්තීය සමිති ක්‍රියාමාර්ගයට සහාය පළකරමින් විරෝධතාවල නිරත වූවත් වැඩවර්ජනයක නිරත නොවන සඳහන් කළා. අද දිනයේදී ක්‍රියාත්මක කෙරෙන වෘත්තීය සමිති ක්‍රියාමාර්ගය සඳහා පූර්ණ සහාය පළ කිරීමට තීරණය කළද සෞඛ්‍ය සේවයේ වෘත්තීය සමිතියක් ලෙස කිසිදු අයුරකින් රෝගී සත්කාර සේවා බිඳ වැටීමට ඉඩ නොතබන බව සෞඛ්‍ය වෘත්තීයවේදීන්ගේ විද්වත් සංගමයේ සභාපති රවී කුමුදේශ් මහතා පැවසුවා.     ", "URL": "https://www.itnnews.lk/2023/10/05/464145/", "Category": "Breaking News,දේශීය පුවත්", "Parent URL": null}