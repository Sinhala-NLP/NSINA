{"Source": "ITN news", "Timestamp": "நவம்பர் 9, 2022 14:49", "Headline": "IMF ஊடாக கடனுதவியை பெற்றுக்கொடுப்பதற்கு அமெரிக்க அரசாங்கம் உதவி வழங்கும் : இலங்கைக்கான அமெரிக்க தூதுவர்", "News Content": "சர்வதேச நாணய நிதியத்தினூடாக இலங்கைக்கு கடனுதவியை பெற்றுக்கொடுப்பதற்கு அமெரிக்க அரசாங்கம் உதவி வழங்குமென இலங்கைக்கான அமெரிக்க தூதுவர் ஜுலி ச்சங் தெரிவித்துள்ளார். கிழக்கு மாகாணத்திற்கான விஜயத்தின்போதே அமெரிக்க தூதுவர் இவ்வாறு தெரிவித்துள்ளார். மட்டக்களப்பு மாவட்டத்திற்கு விஜயம் மேற்கொண்டுள்ள ஜுலி ச்சங், கிழக்கு மாகாண ஆளுநர் அனுராதா யஹம்பத்தை சந்தித்துள்ளார். மாகாணத்தின் தற்போதைய நிலைமை மற்றும் பல்வேறு முக்கிய விடயங்கள் குறித்து கலந்துரையாடப்பட்டதாக கிழக்கு மாகாண ஆளுநர் தெரிவித்துள்ளார். அமெரிக்க அரசாங்கம் இலங்கையின் கடன் மறுசீரமைப்பு மற்றும் சர்வதேச நாணய நிதியத்திடமிருந்து கடனுதவியை பெற்றுக்கொள்வது உள்ளிட்ட செயற்பாடுகளுக்கு முழு உதவிகளை வழங்க தயாராகவுள்ளதாகவும் ஜுலி ச்சங் குறிப்பிட்டதாக கிழக்கு மாகாண ஆளுநர் தெரிவித்துள்ளார். ", "URL": "https://www.itnnews.lk/2023/10/05/444919/", "Category": "Breaking News,தேசிய செய்திகள்", "Parent URL": null}