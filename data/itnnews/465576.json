{"Source": "ITN news", "Timestamp": "මාර්තු 6, 2023 09:21", "Headline": "චීවරධාරීන්ගේ සහය ඇතිව පොලිස් අත්අඩංගුවෙන් පලාගිය බූරු මූණාට සහය දුන් නාවික හමුදා සාමාජිකයෙකු අත්අඩංගුවට", "News Content": "පසුගිය දිනක චීවරධාරීන් දෙදෙනෙකුගේ සහය ඇතිව පොලිස් අත්අඩංගුවෙන් මිදී පලා ගිය වෙඩි තැබීම් 09 කට සම්බන්ධ බූරු මූණා නැමැත්තාට නවාතැන් පහසුකම් ලබා දුන් බව කියනඅඹු සැමි යුවලක්  නුවරඑළිය ප්‍රදේශයේ දී අත්අඩංගුවට ගෙන තිබෙනවා. මෙම සැකකරු බූරු මූණා යන අන්වර්ථ නාමයෙන් හඳුන්වන පුද්ගලයාට මෙරටින් පලා යාමට ව්‍යාජ ගමන් බලපත්‍ර සෑදීමට මුදල් ලබාදීම මෙන්ම සැකකරු ගුවන් තොටුපල වෙත රැගෙන පැමිණි පුද්ගලයා ලෙසද CCTV දර්ශණ මගින් හඳුනාගෙන තිබෙනවා. ඒ අනුව ඔහු නුවරඑළිය ප්‍රදේශයේ දී සැඟව සිටියදී අත්අඩංගුවට ගෙන වැඩිදුර විමර්ශණ කටයුතු සඳහා මීගමුව අපරාධ විමර්ෂණ කොටිඨාශය වෙත භාර දී ඇති බවද සඳහන්. සැකකරු අලුත්ගම ප්‍රදේශයේ පදිංචි වයස අවුරුදු 35 ක ශ්‍රී ලංකා නාවික හමුදාවේ සක්‍රීය සේවයේ නියුතු පුද්ගලයෙකු බවට තොරතුරු ආනාවරණය වී තිබෙනවා. එම සැකකරුගේ බිරිඳ ද අත්අඩංගුවට ගත් බව පොලිස් විශේෂ කාර්ය බලකාය නිවේදනය කළා. බූරු මූණා නමැත්තා ඉකුත් මස 24 වැනි දින මෙම සැකකරු සමඟ කටුනායක ගුවන්තොටුපල වෙත ගොස් කෝරළගේ කංකානම්ලාගේ රවිදු වර්ණ රංග යන ව්‍යාජ නමකින් ඩුබායි රට බලා යාමට පැමිණි අවස්ථාවේ දී ආගමන විගමන නිලධාරීන් විසින් අත්අඩංගුවට ගෙන ගුවන්තොටුපල පොලිසිය වෙත බාර දී තිබුණා.     ", "URL": "https://www.itnnews.lk/2023/10/05/465576/", "Category": "දේශීය පුවත්", "Parent URL": null}