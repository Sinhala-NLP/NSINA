{"Source": "ITN news", "Timestamp": "දෙසැම්බර් 2, 2022 18:52", "Headline": "සබුද්ධි ක්‍රීඩා සාහිත්‍ය සම්මාන ප්‍රදානෝත්සවයේදී ITN මාධ්‍යජාලයට සම්මාන 2ක්", "News Content": "සබුද්ධි ක්‍රීඩා සාහිත්‍ය සම්මාන ප්‍රදානෝත්සවය ක්‍රීඩා අමාත්‍යාංශයේදී පැවැත්වුණා. මෙම සම්මාන ප්‍රදානෝත්සවයේදී වසරේ ක්‍රීඩා සාහිත්‍ය කුසලතා සම්මානය ස්වාධීන රූපවාහිනියට හිමිවුණා. එහිදී වසරේ ක්‍රීඩා සාහිත්‍ය ප්‍රාදේශීය වාර්තාකරු ලෙස කුසලතා සහතිකය හිමිකර ගත්තේ ස්වාධීන රූපවාහිනියේ සුනෙත් හේවාවිතාරණයි. මෙම සම්මාන උළෙලේදී වසරේ ක්‍රීඩා සාහිත්‍ය ගුවන්විදුලිය ලෙස ලක්හඩ ගුවන්විදුලිය රන් සම්මාන හිමිකර ගත්තා. සම්මාන උළෙල පැවැත්වුණේ රාජ්‍ය අමාත්‍ය රෝහණ දිසානායක මහතාගේ ප්‍රධානත්වයෙනුයි. සබුද්ධි ක්‍රීඩා සාහිත්‍ය සම්මාන උළෙලේ ප්‍රධාන විධායක සිරිනාම රාජපක්ෂ හිටපු යුද හමුදාපති දයා රත්නායක යන මහත්වරුන් ඇතුළු පිරිසක් මෙම අවස්ථාවට සහභාගී වුණා.         ", "URL": "https://www.itnnews.lk/2023/10/05/448693/", "Category": "දේශීය පුවත්", "Parent URL": null}