{"Source": "ITN news", "Timestamp": "ජූනි 22, 2021 11:15", "Headline": "රාජ්‍ය පොසොන් උත්සවයට සමගාමීව මිහින්තලයේ පිරිත් දේශනාවක්", "News Content": "ඓතිහාසික මිහින්තලය පුදබිම කේන්ද්‍ර කරගනිමින් පැවැත්වෙන රාජ්‍ය පොසොන් උත්සවයට සමගාමීව සංවිධාන කෙරුණු සති පිරිත් දේශනාව ඊයේ රාත්‍රියේ සිට ආරම්භ වුණා. ත්‍රෛනිකායික මහා නායක ස්වාමීන් වහන්සේගේ අනුශාසනා පරිදි මිහින්තලය රජ මහා විහාරාධිපති පූජ්‍ය වලවාහැංගුනවැවේ ධම්මරතන ස්වාමීන් වහන්සේගේ මූලිකත්වයෙන් අමාත්‍ය ආචාර්ය සරත් වීරසේකර මහතාගේ ප්‍රධානත්වයෙන් සති පිරිත් දේශනාව ආරම්භ කෙරුණා. අනුබුදු මිහිදු හිමියන්ගේ ධාතූන් වහන්සේ වන්දනාමාන කර පුද පූජා පැවැත්වීමෙන් අනතුරුව මහා සංඝරත්නය ද වැඩම කරන ලද අලංකාර පෙරහැරකින් ධාතු කරඩුව පිරිත් මණ්ඩපය වෙත වැඩම කරවීම සිදුවුණා. වාර්ෂිකව පවත්වනු ලබන මිහින්තලා ආලෝක පූජාව ජනාධිපති ගෝඨාභය රාජපක්ෂ මැතිතුමා සහ අග්‍රාමාත්‍ය මහින්ද මහින්ද රාජපක්ෂ මහතාගේ ප්‍රධානත්වයෙන් සිදු කිරීමට නියමිත බව මිහින්තලය රජමහා විහාරාධිපති ස්වාමීන් වහන්සේ පැවසුවා.   ", "URL": "https://www.itnnews.lk/2023/10/05/344274/", "Category": "දේශීය පුවත්", "Parent URL": null}