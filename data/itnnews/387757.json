{"Source": "ITN news", "Timestamp": "ජනවාරි 10, 2022 12:08", "Headline": "එක රටක් එක නීතියක් යථාර්ථයක් කරන්න ජනපතිට පුළුවන් – වන්නිල ඇත්තන් කියයි", "News Content": "එක රටක් එක නීතියක් ස්ථාපිත කිරීමට ජනාධිපතිතුමාට ශක්තිය තිබෙන බව දඹාන ආදිවාසී නායක ඌරුවරිගේ වන්නිල ඇත්තන් පවසනවා. එක රටක් එක නීතියක් සදහා වූ ජනාධිපති කාර්ය සාධක බලකාය හමුවේ අදහස් දක්වමිනුයි වන්නිල ඇත්තන් මේ බව ප්‍රකාශ කළේ. මහියංගනය ආදිවාසී ගම්මානයේ ජනතාවගේ අදහස් ලබාගැනීම පසුගියදා සිදුකෙරුණා. ඒ බදුල්ල දිස්ත්‍රික් ලේකම් කාර්යාලයේදීයි. එක රටක් එක නීතියක් සදහා වූ ජනාධිපති කාර්ය සාධක බලකායේ සභාපති පූජ්‍ය ගලගොඩඅත්තේ ඥානසාර හිමියන් ඇතුළු එහි සාමාජිකයින් ඊට එක්ව සිටියා. එහිදී ඌරු වරිගේ වන්නිල ඇත්තන් තවදුරටත් ප්‍රකාශ කළේ කුමන බාධක පැමිණිය ද එක රටක් එක නීතියක් ස්ථාපනය කිරීමට හැකිවේවායි තමන් ආශිර්වාද කරන බවයි. තවත් කිහිප දෙනෙකුම එක රටක් එක නීතියක් සදහා වූ ජනාධිපති කාර්ය සාධක බලකාය හමුවේ අදහස් දැක්වූවා.   ", "URL": "https://www.itnnews.lk/2023/10/05/387757/", "Category": "Breaking News,දේශීය පුවත්", "Parent URL": null}