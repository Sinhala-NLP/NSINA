{"Source": "ITN news", "Timestamp": "මැයි 19, 2021 18:31", "Headline": "ඔස්ට්‍රෙිලියානු රජයෙන් මිලියන 952 ක ශ්වසන උපකරණ", "News Content": "මෙරට කොවිඩ් ප්‍රතිකාර සේවා ශක්තිමත් කිරීම සදහා ඔස්ට්‍රේලියා රජය ශ්වසන උපකරණ කට්ටල තොගයක් සෞඛ්‍ය අමාත්‍යාංශය වෙත ලබා දී තිබෙනවා. එහි වටිනාකම රුපියල් මිලියන 952 ක් වනවා. ඔක්සිජන් සිලින්ඩර ඇතුලු අත්‍යාවශ්‍ය වෛද්‍ය උපකරණ තොගයක් මෙලෙස ප්‍රදානය කෙරුණා. යුනිසෙෆ් සංවිධානයේ සම්බන්ධීකාරකත්වයෙන් මෙම උපකරණ සෞඛ්‍ය අමාත්‍ය පවිත්‍රා වන්නිආරච්චි මහත්මිය වෙත භාර දීම අද සිදු කෙරුණා. රුපියල් මිලියන 952 වටිනාකමකින් යුත් ඔක්සිජන් සිලින්ඩර් 291 ක්, ඔක්සිජන් රෙගුයුලේටර් (oxygen regulators) 342 ක්, ඔක්සිජන් මුව ආවරණ 2,490 ක්, ගිණි නිවන උපකරණ (fire extinguishers) 20 ක් මෙහිදී පරිත්‍යාග කෙරුණා. මෙම උපකරණ බස්නාහිර පළාත ප්‍රමුඛව කොවිඩ් ප්‍රතිකාර සේවාවන් සිදු කරන රෝහල් හා ප්‍රතිකාර මධ්‍යස්ථාන වෙත ලබාදීමට නියමිතයි. ", "URL": "https://www.itnnews.lk/2023/10/05/338047/", "Category": "Breaking News,දේශීය පුවත්", "Parent URL": null}