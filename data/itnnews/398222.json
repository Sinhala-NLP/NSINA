{"Source": "ITN news", "Timestamp": "පෙබරවාරි 27, 2022 11:57", "Headline": "විදේශ ඇමති පැරිස් නුවරදී ප්‍රංශ නියෝජිතයින් පිරිසක් මුණගැසෙයි", "News Content": "විදේශ අමාත්‍ය මහාචාර්ය ජී එල් පීරිස්, ප්‍රංශ නියෝජිතයින් පිරිසක් පැරිස් නුවරදී මුණගැසුනා. ඒ වෙළෙද හා ආර්ථික කටයුතු පිළිබද සාකච්ඡා කිරීමටයි. ප්‍රංශයේ වාණිජ මණ්ඩල නියෝජිතයින් ඇතුළු පිරිසක් මෙම සාකච්ඡාවට එක්වුණා. එරට වෙළෙද හා ආර්ථික ආකර්ශනීයත්වය පිළිබද ආමාත්‍යවරයාගේ නියෝජිත ෆ්‍රෑන්ක් රයිස්ටර් ද සාච්ඡාවට එක්ව සිටියා. දෙරට අතර ව්‍යාපාරික සබදතා වර්ධනය කර ගත හැකි ආකාර සම්බන්ධයෙන් මෙහිදී අවදානය යොමුවූ අතර විශේෂඥ දැනුම හුවමාරු කර ගැනීමට ද සාකච්ඡා වුණා. ප්‍රංශයේ විශාලතම සමාගම් සංගමය වන මෙඩෙෆ් ඉන්ටර්නැෂනල්හි නියෝජිත ප්‍රංශුවා කෝබින් සමග ද අමාත්‍ය මහාචාර්ය ජී එල් පීරිස් මහතා සාකච්ඡා පැවැත්වූවා.       ", "URL": "https://www.itnnews.lk/2023/10/05/398222/", "Category": "දේශීය පුවත්", "Parent URL": null}