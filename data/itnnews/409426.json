{"Source": "ITN news", "Timestamp": "මැයි 3, 2022 09:33", "Headline": "ඉස්ලාම් බැතිමතුන් ඊදුල් ෆීතර් උත්සවය සමරයි", "News Content": "මාසයක් පුරා පැවැති රාමසාන් උපවාසය අවසන් කර ඉස්ලාම් බැතිමතුන් ඊදුල් ෆීතර් උත්සවය අද සමරන්නවා. අලුත් සද දැකීමත් සමග රාමසාන් උත්සවය සැමරීමට  ඉස්ලාම් බැතිමතුන් සෑම වසරකම කටයුතු කරනවා. ඉස්ලාමිය දින දර්ශනයේ නව වන මාසය රාමසාන් මාසයයි. රාමසාන් උපවාසය නිමාවට පත්වීමත් සමග පළමු සඳ දැකීමෙන් පසු ඊදුල් ෆීතර් රාමසාන් උත්සවය දැඩි භක්තියෙන් සැමරීම ඉස්ලාම් බැතිමතුන් සිදුකරන්නේ ප්‍රීතිමත් බවෙන් යුක්තවයි. ශ්‍රී ලාංකිකයින් නෝම්බි යනුවෙන් හදුන්වන්නේ මෙම රාමසාන් උපවාස සමයයි. දුප්පතුන්ට සහ ඥාතින්ට දානමාන දීම් හා පරිත්‍යාග ලබාදීම සිදුකිරීම යුතුකමක් බවයි ශුද්ධවූ අල් කුරානයේ සදහන් වන්නේ. ඉස්ලාම් බැතිමතුන් අනුගමනය කල යුතු ධර්ම කරුණු පහෙන් එකක් ලෙසද  එය සැළකෙනවා.     ", "URL": "https://www.itnnews.lk/2023/10/05/409426/", "Category": "දේශීය පුවත්", "Parent URL": null}