{"Source": "ITN news", "Timestamp": "පෙබරවාරි 23, 2023 09:29", "Headline": "චුන්ඩිකුලම් රක්ෂිතයේ කැලෑ කැපූ 3න් දෙනෙකු කොටු වෙයි", "News Content": "කිලිනොච්චිය චුන්ඩිකුලම් ජාතික රක්ෂිතවය ඇතුළු වී පරිසර විනාශයක් සිදු කරමින් සිටි පුද්ගලයන් 3න් දෙනෙකු අත්අඩංගුවට ගැනීමට පොලිස් විශේෂ කාර්ය බලකාය සමත්වුණා. විශේෂ කාර්ය බලකායේ කිලිනොච්චිය කදවුරේ නිලධාරීන්ට ලැබුණු තොරතුරුකට අනුව සිදුකළ මෙහෙයුමකදීයි මෙම පුද්ගලයන් අත්අඩංගුවට ගෙන ඇත්තේ. සැකකරුවන් චුන්ඩිකුලම් රක්ෂිතය ඇතුළු වී යන්ත්‍ර සූත්‍ර යොදා ගනිමින් අක්කර 20ක පමණ භූ ප්‍රමාණයක් හෙළි පෙහෙලි කරමින් සිටි බව පොලිසිය පැවසුවා. ජේ සී බී යන්ත්‍ර දෙකක් කැට පිලර් යන්ත්‍රයක් සහ ලොරි රථයක්  ද සැකකරුවන් සමග පොලිස් භාරයට ගෙන තිබෙනවා.       ", "URL": "https://www.itnnews.lk/2023/10/05/462646/", "Category": "නවතම පුවත්", "Parent URL": null}