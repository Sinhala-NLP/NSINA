{"Source": "ITN news", "Timestamp": "මැයි 12, 2022 10:09", "Headline": "තායිලන්ත වැසියන්ට ගෘහස්ථ බෝගයක් ලෙස ගංජා වගා කිරී‌මට අවසර", "News Content": "තායිලන්ත රජය ගංජා පැළ මිලියනයක් නිවෙස්වලට බෙදා දීමට කටයුතු කරන බව එරට සෞඛ්‍ය අමාත්‍යවරයා පවසනවා. තායිලන්ත රජය එම ගංජා පැළ මිලියනය ජුනි මාසයේ දී නිවෙස්වලට බෙදා හරින බවයි එරට සෞඛ්‍ය අමාත්‍ය අනුටින් චරන්විරාකුල් පවසන්නේ. ජුනි 9 වනදා සිට මෙම නව නිතීය බලාත්මක වීමට නියමිතයි. ඒ අනුව තායිලන්ත වැසියන්ට ජුනි මාසයේ සිට ගෘහස්ථ බෝගයක් ලෙස ගංජා වගා කිරී‌මේ අවස්ථාව හිමි වනවා. කෙසේ නමුත් එම පැළ ඖෂධීය අරමුණු සඳහා පමණක් භාවිත කළ යුතු වනවා. එමෙන්ම බලපත්‍ර නොමැතිව වාණිජ අරමුණු සඳහා ගංජා භාවිත කිරීමේ හැකියාවක් ද නැහැ. අපනයන භෝගයක් ලෙස ගංජා ප්‍රවර්ධනය කිරීම තායිලන්තයේ නවතම පියවර වනවා. මේ තුළින් සංචාරකයින් ආකර්ෂනය කරගැනීම සහ විදේශ විනිමය ගෙන්වා ගැනීම ඔවුන්ගේ අරමුණයි.     ", "URL": "https://www.itnnews.lk/2023/10/05/410923/", "Category": "Breaking News,ජාත්‍යන්තර පුවත්", "Parent URL": null}