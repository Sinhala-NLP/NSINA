{"Source": "ITN news", "Timestamp": "අප්‍රේල් 19, 2021 15:50", "Headline": "ලුසියානා ප්‍රාන්තයේ සිදුවූ සාමූහික වෙඩි තැබීමකින් පස් දෙනෙකුට තුවාල", "News Content": "ඇමෙරිකා එක්සත් ජනපදයේ ලුසියානා ප්‍රාන්තයේ සිදුවූ සාමූහික වෙඩි තැබීමකින් පුද්ගලයින් පස් දෙනෙකු තුවාල ලැබුවා. ඇමෙරිකා එක්සත් ජනපදය තුළ එක් දිනක් තුළ සිදුවූ තුන්වන සාමුහික වෙඩි තැබීම මෙයයි. සිද්ධිය සම්බන්ධයෙන් මේ වන විට පරික්ෂණ ආරම්භ කර ඇති අතර තුවාල ලැබූවන් රෝහල්ගත කර තිබෙනවා. එක් තුවාල කරුවෙකුගේ හිස ප්‍රදේශයට වෙඩි ප්‍රහාරයක් එල්ලවී ඇති අතර ඔහුගේ තත්ත්වය බරපතල බවයි විදෙස් මාධ්‍ය සඳහන් කළේ. පසුගිය සති කිහිපය තුලදී ඇමෙරිකා එක්සත් ජනපදය තුළ මෙවැනි වෙඩි ප්‍රහාර සුලබ වන ආකාරයක් දැක ගැනීමට හැකිවුණා.   ", "URL": "https://www.itnnews.lk/2023/10/05/332367/", "Category": "ජාත්‍යන්තර පුවත්", "Parent URL": null}