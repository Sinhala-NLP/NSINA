{"Source": "ITN news", "Timestamp": "ජූනි 27, 2022 18:18", "Headline": "දකුණු ඉන්දියාවේ සිට කන්කසන්තුරයට භාණ්ඩ ප්‍රවාහන නැව් සේවයක්", "News Content": "තමිල්නාඩුව සහ කංකසන්තුරේ වරායන් අතර භාණ්ඩ නැව් සේවාව සදහා ආරක්ෂක අමාත්‍යාංශයේ අනුමැතිය හිමිව තිබෙනවා. තමිල්නාඩුවේ පොන්ඩිචේරි,  කාරෙක්කාල් වරායවල සිට කංකසන්තුරේ දක්වා භාණ්ඩ නැව් සේවාවක් ආරම්භ කිරීමට අමාත්‍ය ඩග්ලස් දේවානන්ද මහතා ආරක්ෂක අමාත්‍යාංශයෙන් අනුමැතිය ඉල්ලා තිබුණා. ඒ අනුව ඊට අදාළ අවසරය හිමිවී ඇති අතර ඉදිරියේ දී භාන්ඩ ප්‍රවාහන බෝට්ටු සේවාවක් ආරම්භ කිරීමට හැකි බවයි අමාත්‍යවරයා පවසන්නේ. එම සේවාව තුළින් ජනතාවට අවශ්‍ය ඉන්ධන,  පොහොර,  කිරිපිටි,  ඖෂධ ඇතුළු භාණ්ඩ සාධාරණ මිලකට ලබාගැනීමේ අවස්ථාව ද උදාවනවා.             ", "URL": "https://www.itnnews.lk/2023/10/05/419582/", "Category": "දේශීය පුවත්", "Parent URL": null}