{"Source": "ITN news", "Timestamp": "නොවැම්බර් 11, 2021 19:15", "Headline": "ඕනෑම වෙලාවක ඕනෑම ඡන්දයකට යන්න නිදහස් පක්ෂය සූදානම්", "News Content": "ශ්‍රී ලංකා නිදහස් පක්ෂය ඕනෑම වෙලාවක ඕනෑම ඡන්දයකට යාමට සූදානම් බව ඇමති මහින්ද අමරවීර මහතා පවසනවා. එක්සත් ජනතා නිදහස් සන්ධානය, ශ්‍රී ලංකා නිදහස් පක්ෂය හා මෙරට ලියාපදිංචි එහෙත් පාර්ලිමේන්තුව නියෝජනය නොකරන පක්ෂවල නියෝජිතයන් සමග පැවති සාකච්ඡාවකින් අනතුරුව අමාත්‍යවරයා මේ බව කියා සිටියා. ශ්‍රී ලංකා නිදහස් පක්ෂයේ සභාපති මෛත්‍රීපාල සිරිසේන මහතා ඇතුලු පිරිසක් සාකච්ඡාවට එක් වුණා. එමෙන්ම ශ්‍රී ලංකා ප්‍රගතිශීලී පෙරමුණ, ජාතික මහජන පක්ෂය, ඉලංගෙයි මක්කල් තේසීය කච්චි, ප්‍රගතිශීලී ජනතා සේවක පක්ෂය, නව සිහල උරුමය, එක්සත් ප්‍රජාතන්ත්‍රවාදී මහජන පක්ෂය හා ජාතික පෙරමුණ නියෝජනය කරමින්  නියෝජිතයන් සාකච්ඡාවට එක් වුණා.   ", "URL": "https://www.itnnews.lk/2023/10/05/375474/", "Category": "දේශීය පුවත්", "Parent URL": null}