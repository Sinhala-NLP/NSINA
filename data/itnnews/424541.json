{"Source": "ITN news", "Timestamp": "ජූලි 23, 2022 12:34", "Headline": "නාවික හමුදා නව නිලධාරීන් 36 දෙනෙකු අධිකාරියට පත් කෙරේ", "News Content": "මහජන මුදලින් නඩත්තුවන ආරක්ෂක නිලධාරීන් රටේ සම්පත් ආරක්ෂා කිරීම සිය වගකීමක් සේ සැලකිය යුතු බව ආරක්ෂක ලේකම් ජෙනරාල් කමල් ගුණරත්න මහතා පවසනවා. ත්‍රිකුණාමලය නාවික හා සාගරික විද්‍යාපීඨයේ පැවති නාවික හමුදා නව නිලධාරීන් අධිකාරියට පත් කිරීමේ උත්සවයේ ප්‍රධාන ආරාධිත අමුත්තා ලෙස සහභාගී වෙමින් ආරක්ෂක ලේකම්වරයා මේ බව කියා සිටියා. නාවික හමුදාපති වයිස් අද්මිරාල් නිශාන්ත උලුගේතැන්න ආරක්ෂක අමාත්‍යාංශයේ සේවා වනිතා ඒකකයේ සභාපතිනි චිත්‍රානි ගුණරත්න යන මහත්ම මහත්මීන් ඇතුළු පිරිසක් මෙම අවස්ථාවට සහභාගී වුණා. නව නිලධාරීන් 36 දෙනෙකු මෙහිදී අධිකාරියට පත් කෙරුණා. මේ අතර රණවිරු සැමරුම් උත්සවයක් ආරක්ෂක ලේකම් ජෙනරාල් කමල් ගුණරත්න මහතාගේ ප්‍රධානත්වයෙන් ත්‍රිකුණාමලය නාවික තටාකාංගනයේ පිහිටි රණවිරු ස්මාරකය අභියසදී පැවැත්වුණා. නාවික හමුදාපති  වයිස් අද්මිරාල් නිශාන්ත උලුගේතැන්න මහතා ඇතුළු පිරිසක් මෙම අවස්ථාවට සහභාගී වුණා.           ", "URL": "https://www.itnnews.lk/2023/10/05/424541/", "Category": "දේශීය පුවත්", "Parent URL": null}