{"Source": "ITN news", "Timestamp": "ஜனவரி 2, 2023 23:45", "Headline": "உயிர் கொல்லும் ஐஸ் போதை", "News Content": "அண்மைகாலமாகவே போதை பொருட்களின் பாவனை இலங்கையில் அதிகரித்து வருகின்றது. குறிப்பாக பாடசாலை மாணவர்களை குறி வைத்தே பல்வேறு போதைப்பொருட்கள் விற்பனையாகின்றன. இக்குற்றவியல் செயற்பாடானது மாணவர்களின் எதிர்காலத்தையும் நாட்டின் வளர்ச்சியையும் பாதித்து பின்னடைவை உண்டு பண்ணுகிறது. எனவே இவ்வாறான சூழ்நிலையில் போதைப்பொருட்களுக்கு அடிமையான நபர்களை அவற்றிலிருந்து மீட்டெடுக்க அரசாங்கத்தால் பல்வேறு செயற்பாடுகள் முன்னெடுக்கப்படுகின்றன. அதன்படி பல்வேறு இடங்களிலும் விழிப்புணர்வு செயற்பாடுகளை முன்னெடுக்கின்ற தேசிய அபாயகர ஔடதங்கள் கட்டுப்பாட்டு சபையின் வடக்கு மற்றும் கிழக்கு மாகாண இணைப்பாளர் MMGBM றஸாட் இப்பதிவில் குறிப்பாக ஐஸ் போதை பொருள் தொடர்பாக காணப்படுகின்ற சந்தேகங்களை தெளிவுபடுத்தியுள்ளார்.   தேசிய அபாயகர ஔடதங்கள் கட்டுப்பாட்டு சபையின் வடக்கு மற்றும் கிழக்கு மாகாண இணைப்பாளர்  M M G B M றஸாட். இப்போதைபொருளானது மெத்தம்பெட்டமைன் Methamphetamine Crystals எனப்படுகிறது. இது அஜினமோட்டோ வடிவ சிறு படிகங்களாக காணப்படுகிறது. இது ஆய்வு கூடங்களில் மனிதர்களால் செயற்கையாக தயாரிக்கப்படுகின்ற இரசாயனப்பொருளாகும். நூற்றுக்கு நூறு வீதம் தூய்மையானது கலப்படமற்றது. உயர்தரமான இரசாயனப்பொருட்களை கொண்டு இவை தயாரிக்கப்படுவதால் கலப்படம் செய்வது கடினம் இருப்பினும் கலப்படம் செய்யமுயற்சித்தாலும் இரசாயனங்கள் பற்றி அனுபவங்கள் உள்ளவர்களாலேயே விதிமுறைகளோடு செய்ய வேண்டிய நிர்பந்தம் காணப்படுகிறது. மனித உடலால் உள்வாங்கக்கூடிய அளவை விட இரசாயன சேர்மானங்கள் கூடும் போது மனிதனுக்கு இறப்பையும் தோற்றுவிக்கும். ஒருதடவை எடுத்துக்கொண்டாலும் அடிமை படுத்தும் ஆற்றல் கொண்டது. Methamphetamine டோபமைன் பெரும்பாலும் “மகிழ்ச்சியின் ஹோர்மோன்” என்று குறிப்பிடப்படுகிறது. இவ் ஹோர்மோன் ஆனது அதிகமாய் மனிதனில் சுரக்க கூடிய சந்தர்ப்பம் மனிதன் ஒருவன் தனக்கு விரும்பிய ஒருவரின் அணைப்பில் இருக்கும் சந்தர்ப்பமாகும். எனவே இதன்போது 250μg/dL அளவிற்கே டோபமைன் சுரக்கும். ஆனால் ஐஸ்போதைப்பொருள் எடுக்கும் ஒருவரில் 1100μg/dL அளவிற்கு டோபமைன் அதிகரிக்கும். இந்த அதீத மகிழ்ச்சியாலே ஐஸ் போதைப்பொருள் பாவனையிலிருந்து ஒருவரால் வெளிவரமுடியாத நிலை தோன்றும். அதன் பிறகு குறிப்பிட்டநபர் போதைக்கு அடிமையாகும் நிலைவந்தால் அதை தடுக்க போதைப்பொருள் ஆலோசகரையோ அல்லது சிகிச்சைஅளிக்கப்படும் நிலையத்தையோ தொடர்புகொள்ள வழிசெய்தல் வேண்டும்.    குறிப்பாக சமூகம் சார் குணப்படுத்தல்கள் தீர்வாகும் , அதாவது அவர் வாழும் சூழலில் வைத்தே சிகிச்சைஅளிப்பது. இந்நிலையில் குணப்படுத்தும் மூலதனங்களும் கவனத்திற்கொள்ளப்படும் உதாரணம் (பொருளாதாரம், உறவுகள், தொழில்) போன்ற பல மூலதனங்கள். இவைகள் சாத்தியமாகாத ஒருவருக்கு வைத்தியசாலைகள் மூலமான சிகிச்சை அளிக்கப்படும். இதுவும் சிலவேளை சாத்தியப்படாத பட்சத்தில் இறுதியாக புனர்வாழ்வு மையத்தில் பாதித்த நபருக்கு சிகிச்சை அளிக்கப்படும்.   ஐஸ் போதைப்பொருளை உள்ளெடுத்த ஒருவரில் படிப்படியாக ஏற்படும் மாற்றங்கள் எனவே மெத் போதைபொருளானது மையநரம்பு தொகுதியை தூண்டி போதையை ஏற்படுத்தும் ஆபத்தான போதை மருந்தாக வகைப்படுத்தப்படுகிறது. இந்த போதைப்பொருளானது  இதயத்துடிப்பை அதிகரிக்கும், தூக்கமின்மை, மனஅழுத்தம் மற்றும் தலைவலி , தலைச்சுற்றல், மங்கலான பார்வை, சுவாச பிரச்சனைகள், எடை இழப்பு, கடுமையான பல் சிதைவு, போன்ற பல்வேறு பாதிப்புக்களை ஏற்படுத்துகிறது.  எனவே ஒருசமூகத்தையே சீரழித்து கொண்டிருக்கும் ஐஸ் போதைபொருள் பாவனையை தடுக்க முடிந்த முயற்சிகளை செய்வோம்.   ", "URL": "https://www.itnnews.lk/2023/10/05/453385/", "Category": "பன்முகம்", "Parent URL": null}