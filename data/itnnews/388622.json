{"Source": "ITN news", "Timestamp": "ජනවාරි 13, 2022 13:07", "Headline": "අමෙරිකාවේ පාසල් සිසුන්ට සිදුකරන කොරෝනා පරීක්ෂණ දෙගුණ කෙරේ", "News Content": "සීඝ්‍රයෙන් පැතිර යන ඔමික්‍රෝන් කොවිඩ් ව්‍යාප්තිය හමුවේ අමෙරිකාවේ පාසල් දරුවන්ට සිදුකරන කොරෝනා පරීක්ෂණ දෙගුණ කරන ලෙස අමෙරිකා ජනාධිපති ජෝ බයිඩන් එරට සෞඛ්‍ය අංශ වෙත උපදෙස් දී තිබෙනවා. ඒ අනුව අමෙරිකාවේ මිලියන 10 කට වැඩි පිරිසකට කොරෝනා පරීක්ෂණ සිදු කිරීමට නියමිත බවයි එරටින් ලැබෙන වාර්තා සඳහන් කරන්නේ. ඊයේ දිනයේ දී ද අමෙරිකාවෙන් හඳුනා ගැණුනු දෛනික කොරෝනා ආසාදිත සංඛ්‍යාව ලක්ෂ 7 ඉක්මවා ගිය බව එරට සෞඛ්‍ය අංශ නිවේදනය කළා. මෙලෙස වාර්තා වන පිරිසෙන් 98.3% ක් ඔමික්‍රෝන් කොරෝනා වෛරසය ආසාදිතයන් බවයි පැවසෙන්නේ.           ", "URL": "https://www.itnnews.lk/2023/10/05/388622/", "Category": "ජාත්‍යන්තර පුවත්", "Parent URL": null}