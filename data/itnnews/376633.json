{"Source": "ITN news", "Timestamp": "නොවැම්බර් 17, 2021 11:40", "Headline": "පරිභොජනයට නුසුදුසු අර්තාපල් කන්ටේනර් රථයක් අත්අඩංගුවට", "News Content": "ඉන්දියාවෙන් ආනයනය කළ මිනිස් පරිභොජනයට නුසුදුසු අර්තාපල් කන්ටේනර් රථයක් දඹුල්ලේදී අත්අඩංගුවට ගෙන තිබෙනවා. දඹුල්ල නගරාධිපති ජාලිය ඕපාත මහතාට ලැබුණු තොරතුරකට අනුව එම මහනගර සභාවේ සෞඛ්‍ය අංශ මෙම කන්ටේනරය සොයාගත්තා. දඹුල්ල ආර්ථික මධ්‍යස්ථානයට ආසන්නයේ පිහිටි ගබඩාවකට මෙම අර්තාපල් තොගය රැගෙන විත් තිබෙනවා. මෙම කන්ටෙනර් රථයේ අර්තාපල් කිලෝ ග්‍රෑම් 40,000කට අධික ප්‍රමාණයක් ඇති බව හෙළි කර ගැනුනා. එමෙන්ම අර්තාපල් තොගය නරක් වී ඇති ආකාරයද දැක ගත හැකි වුණා. පසුව අසල පිහිටි ගබඩාව පරීක්ෂා කිරීමේදී ඒවායෙහිද පරිභෝජනයට නුසුදුසු අර්තාපල් තිබෙන අයුරු දක්නට ලැබුණා. මීට පෙරද මෙම ගබඩා හිමිකරු සහ කන්ටේනර් රථයේ රියදුරු මේ අයුරින් මිනිස් පරිභොජනයට නුසුදුසු ලොකු ලූණු තොගයක් ආනයනය කර වෙළදපොලට නිකුත් කිරීමට සූදානම් කර තිබියදී අත්අඩංගුවට ගැනුනා. මෙවැනි වංචනික ක්‍රියා සම්බන්ධයෙන් ඉදිරියටත් වැටලීම් සිදු කරන බවයි දඹුල්ල නගරාධිපතිවරයා කියා සිටියේ.     ", "URL": "https://www.itnnews.lk/2023/10/05/376633/", "Category": "Breaking News,දේශීය පුවත්", "Parent URL": null}