{"Source": "ITN news", "Timestamp": "ஜூன் 21, 2023 10:16", "Headline": "கதிர்காமத்தில் விசேட பொலிஸ் பாதுகாப்பு", "News Content": "இன்று மூன்றாவது நாளாக ருஹுனு கதிர்காமம் மகா தேவாலயத்தின் அசல பெரஹெர வீதி உலா இடம்பெறும் என பஸ்நாயக்க நிலமே திஷான் குணசேகர தெரிவித்துள்ளார். கடந்த 19 ஆம் திகதி ஆரம்பமான இந்த உற்சவம் ஜூலை மாதம் 4ஆம் திகதி வரை நடைபெற உள்ள நிலையில், கதிர்காமம் பெரஹெரவிற்கு ஈடாக கதிர்காமம், கிரிந்த மற்றும் தங்காலை பிரதேசங்களுக்கு அதிகளவான வெளிநாட்டு யாத்திரிகர்கள் வருகை தருவதாக பொலிஸார் தெரிவிக்கின்றனர். வெளிநாட்டினரின் பாதுகாப்பிற்காக விசேட வேலைத்திட்டம் அமுல்படுத்தப்பட்டுள்ளதாகவும், கடற்கரை மற்றும் டைவிங் மேற்கொள்ளும் இடங்களிலும் 40க்கும் மேற்பட்ட பொலிஸ் உயிர்காக்கும் படையினர் கடமையில் ஈடுபடுத்தப்பட்டுள்ளதாகவும் பொலிஸார் அறிவித்துள்ளனர். புனித நகருக்கு வரும் பக்தர்கள் மற்றும் அவர்களின் வாகனங்கள் மற்றும் சொத்துக்களின் பாதுகாப்பை உறுதி செய்வதற்காக பொலிஸ் அதிகாரிகள் சிறப்புப் பணிகளில் ஈடுபடுத்தப்பட்டுள்ளனர். ", "URL": "https://www.itnnews.lk/2023/10/05/493606/", "Category": "Breaking News,தேசிய செய்திகள்", "Parent URL": null}