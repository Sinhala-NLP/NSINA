{"Source": "ITN news", "Timestamp": "මාර්තු 8, 2023 10:22", "Headline": "ශ්‍රී පාද සමය ආරම්භ වී මාස 3යි – ටොන් 10කට අධික අපද්‍රව්‍ය තොගයක්", "News Content": "ශ්‍රී පාද සමය ආරම්භ වී මාස 3ක් තුළ ටොන් 10කට අධික ප්ලාස්ටික් ,පොලිතින් ඇතුළු ඝණ අපද්‍රව්‍ය එක්රැස් කර ඇති බව නල්ලතන්නිය කැළිකසළ ප්‍රතිචක්‍රීකරණ මධ්‍යස්ථානය සඳහන් කරනවා. පසුගිය සති අන්ත නිවාඩුවත් සමඟ හැටන් මාර්ගය ඔස්සේ විශාල පිරිසක් ශ්‍රී පාද වන්දනාවට එක්වුණා. වන්දනාකරුවන් විශාල වශයෙන් ප්ලාස්ටික් , පොලිතින් ඇතුලු ඝණ අපද්‍රව්‍ය පරිසරයට මුදා හැර ඇති බැවින් ශ්‍රී පාද සමය ආරම්භයේදීම දැඩි පරිසර හානියක් සිදුව ඇති බව මස්කෙළිය ප්‍රාදේශිය සභාව පවසනවා. ශ්‍රී පාද ඉදිකටුපහන සිට නල්ලතන්නිය දක්වා පරිසරයේ ඇති ඝණ අපද්‍රව්‍ය ප්‍රාදේශිය සභාව මගින් එක්රැස් කරන ආකාරය වන්දනාකරුවන් දුටුව ද කිසිඳු තැකිමක් නොකර අපද්‍රව්‍ය පරිසරයට මුදා හරින බවටයි ඔවුන් චෝදනා කරන්නේ. වන්දනාකරුවන්ට අමතරව නල්ලතන්නියේ සංචාරක හෝටල් සහ ආපණශාලා හිමියන් ද විශාල වශයෙන් ප්ලාස්ටික් වතුර බෝතල් එක්රැස් කර ප්‍රාදේශිය සභාව වෙත භාරදී තිබෙනවා.       ", "URL": "https://www.itnnews.lk/2023/10/05/466207/", "Category": "Breaking News,දේශීය පුවත්", "Parent URL": null}