{"Source": "ITN news", "Timestamp": "දෙසැම්බර් 29, 2022 12:37", "Headline": "මනුදම් මෙහෙවර සමාජ සත්කාරක වැඩසටහනේ තවත් අදියරක් ගම්පොලදී", "News Content": "ආර්ථික අපහසුතාවට පත්ව ඇති ජනතාවට සහන ලබාදීමේ මනුදම් මෙහෙවර සමාජ සත්කාරක වැඩසටහනේ තවත් අදියරක් ගම්පොල නගරයේදී ක්‍රියාත්මක කෙරුණා. ආර්ථික අර්බුදය හමුවේ බොහෝ ජනතාව මේ වන විට පීඩාවට පත්ව සිටිනවා. එම ජනතාවට උපකාර කිරීමේ අරමුණින් මනුදම් මෙහෙවර වියලි ආහාර ද්‍රව්‍ය ලබාදීමේ සමාජ සත්කාරක වැඩසටහනක් ආරම්භ කර තිබෙනවා. රට පුරා ක්‍රියාත්මක මෙම වැඩසටහනේ තවත් අදියරක් ගම්පොල ශාන්ත ජෝශප් දේවස්ථානය මුල්කරගනිමින් අද ක්‍රියාත්මක කෙරුණා. පවුල් 100කට වැඩි ප්‍රමාණයකට වියළි ආහාර ද්‍රව්‍ය ලබාදීමට මෙහිදී කටයුතු කෙරුණා. සර්වෝදය, ඩයලොග්, මාස්,හේමාස් ඇතුළු ආයතන රැසක් මනුදම් මෙහෙවර ප්‍රජා සත්කාරක වැඩසටහන සදහා දායකත්වය ලබාදෙනවා.         ", "URL": "https://www.itnnews.lk/2023/10/05/452652/", "Category": "දේශීය පුවත්", "Parent URL": null}