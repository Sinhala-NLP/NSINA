{"Source": "ITN news", "Timestamp": "ජූනි 25, 2022 09:20", "Headline": "කුමාර වෙල්ගමට පහරදීමේ සිද්ධියට තවත් සැකකරුවෙකු අත්අඩංගුවට", "News Content": "පසුගිය 9 වනදා රට පුරා ඇති වූ ප්‍රචණ්ඩකාරී සිදුවීම් අතරතුර පාර්ලිමේන්තු මන්ත්‍රි කුමාර වෙල්ගම මහතාට පහරදීමේ සිද්ධිය සම්බන්ධයෙන් තවත් සැකකරුවෙකු අත්අඩංගුවට ගත්තා. හෝමාගම මාගම්මන ප්‍රදේශයේ පදිංචි මෙම සැකකරු වයස අවුරුදු 36 ක පුද්ගලයෙක්. සැකකරු කුඩා ව්‍යාපාරයක නිරත වන අතර ඔහු අද දිනයේ අධිකරණයට ඉදිරිපත් කිරීමට නියමිතයි. මෙම සිද්ධියට අදාළව මේ වන විට සැකකරුවන් හත් දෙනෙකු අත්අඩංගුවට ගෙන තිබෙනවා. පාර්ලිමේන්තු මන්ත්‍රී කුමාර වෙල්ගම මහතාට අමතරව ඔහුගේ ආරක්ෂක නිලධාරියාට හා රියදුරාටද එදින පහර දුන්නා. ඔහු ගමන් කළ කැබ් රථයද ගිනි තබා විනාශ කළා. සිද්ධිය අපරාධ පරීක්ෂණ දෙපාර්තමේන්තුව වැඩිදුර විමර්ශන සිදු කරනවා.     ", "URL": "https://www.itnnews.lk/2023/10/05/419081/", "Category": "Breaking News,දේශීය පුවත්", "Parent URL": null}