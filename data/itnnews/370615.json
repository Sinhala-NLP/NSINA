{"Source": "ITN news", "Timestamp": "அக்டோபர் 20, 2021 10:15", "Headline": "மீலாதுன் நபி தேசிய நிகழ்வு பிரதமர் தலைமையில் அலரி மாளிகையில் இடம்பெற்றது..", "News Content": "மீலாதுன் நபி தேசிய நிகழ்வு பிரதமர் மஹிந்த ராஜபக்ஷ தலைமையில் அலரி மாளிகையில் இடம்பெற்றது. மீலாதுன் நபி தேசிய நிகழ்வை புத்தசாசன சமய கலாசார அமைச்சின் முஸ்லிம் சமய மற்றும் பண்பாட்டலுவல்கள் திணைக்களம் ஒழுங்கு செய்திருந்தது. 2021 தேசிய மீலாதுன் நபி நிகழ்வை யொட்டி நினைவு முத்திரையும் கடித உறையும் வெளியிட்டு வைக்கப்பட்டது. அமைச்சர் டளஸ் அழகப்பெரும நினைவு முத்திரையையும் கடித உறையையும் பிரதமர் மஹிந்த ராஜபக்ஷவிடம் கையளித்தார். இறைத் தூதரின் பிறந்த தினத்திற்கு இணைவாக நடாத்தப்பட்ட போட்டிகளில் வெற்றியீட்டியோருக்கு பிரதமரினால் பரிசில்களும் சான்றிதழ்களும் வழங்கி வைக்கப்பட்டன. அமைச்சர் அலி சப்ரி , பிரதமருக்கு நினைவுச் சின்னமொன்றை இதன்போது வழங்கி வைத்தார். அமைச்சர்கள் உள்ளிட்ட பலரும் இதன்போது கலந்துகொண்டனர். ", "URL": "https://www.itnnews.lk/2023/10/05/370615/", "Category": "Breaking News,அண்மைய செய்திகள்,தேசிய செய்திகள்", "Parent URL": null}