{"Source": "ITN news", "Timestamp": "සැප්තැම්බර් 9, 2023 09:16", "Headline": "ඈෂ් මත්ද්‍රව්‍ය සමඟ දෙදෙනෙකු අත්අඩංගුවට", "News Content": "දීර්ඝ කාලයක සිට ඈෂ් මත්ද්‍රව්‍ය ජාවාරමේ නිරත මහා පරිමාණ මත්ද්‍රව්‍ය ජාවාරම්කරුවන් දෙදෙනෙකු විශේෂ කාර්ය බළකාය මගින් අත්අඩංගුවට ගෙන තිබෙනවා. කුඩු රොෂාන්ගේ ගෝලයෙකු සහ තොටළග ඉන්දිකගේ ගෝලයෙකුයි මෙලෙස අත්අඩංගුවට ගෙන ඇත්තේ. කුරුදුවත්ත සහ ග්‍රෑන්ඩ්පාස් පොලිස් වසම්වල මෙන්ම විහාරමහාදේවි උද්‍යානයේ මින් මැදුර අසලදී සහ ජයමග සෙවන නිවාස සංකීර්ණය අසලදී සිදු කළ වැටලිම්වලදීයි මෙම සැකකරුවන් අත්අඩංගුවට පත්ව තිබෙන්නේ. එහිදී ඈෂ් මත්ද්‍රව්‍ය ග්‍රෑම් 300ක් සහ මිලිග්‍රෑම් 250ක් අත්අඩංගුවට ගෙන ඇති අතර සැකකරුවන් අවුරුදු තිස්පහ සහ හතළිස් එක යන වයස්වල පසුවන්නන්. සැකකරුවන්ගෙන් කළ ප්‍රශ්න කිරීම්වලදී හෙළිව ඇත්තේ මොවුන් මහා පරිමාණ මත්ද්‍රව්‍ය ජාවාරම්කරුවෙකු වන තුප්පැහිආරච්චිගේ ප්‍රසාද් රුවන් හෙවත් කුඩු රොෂාන් යන අය සමඟද සම්බන්ධතා පවත්වාගෙන ගිය බවයි.   ", "URL": "https://www.itnnews.lk/2023/10/05/514660/", "Category": "Breaking News,දේශීය පුවත්", "Parent URL": null}