{"Source": "ITN news", "Timestamp": "ජූලි 18, 2021 12:33", "Headline": "එන්නත්කරණ වැඩසටහන අඛණ්ඩවම – ජංගම එන්නත්කරණ වැඩසටහනත් ක්‍රියාත්මකයි", "News Content": "ජංගම එන්නත්කරණ වැඩසටහන සහ 30ට වැඩි අයට එන්නත් ලබාදීමේ වැඩසටහන අඛණ්ඩවම ක්‍රියාත්මකයි. බස්නාහිර පළාතේ වයස අවුරුදු 30ට වැඩි ඕනෑම අයෙකුට හෙට දිනයේ දී  බත්තරමුල්ල දියත උද්‍යානයේ දී සහ විහාර මහ දේවි එළිමහන් රංගපීඨයේදී එන්නත ලබාගත හැකියි. එන්නත්කරණ වැඩපිළිවෙළ සාර්ථකව ක්‍රියාත්මක වුවද විවිද අසනීප තත්ත්වයන් සහ වයස්ගතවීම නිසා ඇවිදීමට නොහැකි අයට එන්නත ලබාගැනීමේ අපහසුතා පවතින බව නිරීක්ෂණය වුණා. ඒ අනුව ඔවුන්ගේ ලගටම ගොස් එන්නත් කිරීමේ ජංගම වැඩසටහන් ආරම්භ කරන ලෙස ජනාධිපති තුමා උපදෙස් ලබාදුන්නා. එම උපදෙස්වලට අනුව ජංගම එන්නත්කරණ වැඩසටහන් අද දිනයේ ද ක්‍රියාත්මකයි. මේ වනවිට කොරෝනා එන්නත්වල පළමු මාත්‍රාව 5404938 දෙනෙකුට ලබාදී තිබෙනවා. දෙවන මාත්‍රාව 1646176 දෙනෙකුට ලබාදී ඇති බවයි වසංගත රෝග විද්‍යා අංශය පවසන්නේ.   ", "URL": "https://www.itnnews.lk/2023/10/05/350084/", "Category": "Breaking News,නවතම පුවත්", "Parent URL": null}