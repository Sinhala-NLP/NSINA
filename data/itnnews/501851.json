{"Source": "ITN news", "Timestamp": "ජූලි 22, 2023 19:47", "Headline": "නීතීඥවරුන්ගේ ක්‍රිකට් තරඟාවලිය", "News Content": "කොළඹ නීතීඥ සංගමය වසරක් පාසා පවත්වනු ලබන කලම්බෝ ක්‍රිකට් කානිවල් සය සාමාජික සැහැල්ලු පන්දු ක්‍රිකට් තරගාවලිය අද කොළඹ දී පැවැත්වුණා. දිවයිනේ සෑම ප්‍රදේශයක්ම නියෝජනය කරමින් පැමිණි නීතීඥවරුන් දහසකට අධික පිරිසකගේ සහභාගීත්වයෙන් තරගාවලිය පැවැත්වුනා. කොළඹ නිතීඥ සංගමයේ හිටපු ජ්‍යෙෂ්ඨ නීතීඥ නිහාල් පීරිස් සහ නීතීඥ බන්දුල විජේසිංහ යන මහත්වරුන් අනුස්මරණය කරමින් ශූරතාවලිය පවත්වා තිබෙනවා. නිහාල් පිරිස් අනුස්මරණ ශූරතාව සදහා ක්‍රීඩා කණ්ඩායම් 28ක්ද බන්දුල විජේසිංහ අනුස්මරණ ශූරතාවය සදහා කණ්ඩායම් 7ක් ද අද තරග වැදුනා. කාන්තා සහ පිරිමි වශයෙන් ශූරතා ද්විත්වයක් යටතේ අද උදෑසන සිට ක්‍රීඩක ක්‍රීඩිකාවන් විශාල පිරිසක් සිය ක්‍රීඩා කුසලතාවන් ඉදිරිපත් කරමින් ක්‍රීඩාකරන ආකාරය  දක්නට ලැබුණා. මෙහිදී නිහාල් පිරිස් අනුස්මරණ ශූරතාව වෙනුවෙන් අවසන් මහා තරගය ආර්.එස්. චේම්බර්ස් හා ටීම් යූ එල් සී යන කණ්ඩායම් අතර පැවැත්වුණා. එහිදී ටීම් යූ එල් සී  කණ්ඩායම ශූරතාව දිනාගත්තා.  බන්දුල විජේසිංහ අනුස්මරණ කාන්තා ශූරතාව වෙනුවෙන් අවසන් මහා තරගයට පානදුර ඊගල්ස් හා එස්.එල්.එල්.සී.ඒ. කණ්ඩායම තරග වැදුනා. එහි ශූරතාව හිමිකර ගත්තේ පානදුර ඊගල්ස් කණ්ඩායමයි. මේ අතර කොළඹ නිතීඥ සංගමය හා විනිසුරුවරුන් අතර පැවති සුහද තරගයෙන් ජය ගෙන ඇත්තේ කොළඹ නීතීඥ කණ්ඩායමයි. ", "URL": "https://www.itnnews.lk/2023/10/05/501851/", "Category": "ක්‍රීඩා", "Parent URL": null}