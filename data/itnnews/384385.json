{"Source": "ITN news", "Timestamp": "දෙසැම්බර් 22, 2021 15:14", "Headline": "ඔමික්‍රෝන් ප්‍රභේදය ගැන සිතා එන්නත් ලබාගන්න – ඇමරිකා ජනපති", "News Content": "වයිරසයට එරෙහි එන්නත් ලබා නොගත් සියලු පුද්ගලයින් ඔමික්‍රෝන් ප්‍රභේදය ගැන සිතා එන්නත් ලබා ගැනීමට අවදානය යොමු කළ යුතු බව ඇමරිකා ජනාධිපති ජෝ බයිඩන් සදහන් කරනවා. ඇමරිකාවෙන් දෛනිකව වාර්තා වන ආසාදිතයින් සංඛ්‍යාව ශීඝ්‍ර යෙන් ඉහළ යාමත් සමග ජාතිය අමතමිනුයි ජෝ බයිඩන් මේ බව සදහන් කර සිටියේ. ඇමරිකාවේ වැඩිහිටියන්ගෙන් හතර දෙනෙකුගෙන් එක් අයෙක් සම්පූර්ණ එන්නත්කරණයට ලක්ව නොමැති බවද ජනාධිපතිවරයා පවසනවා. එන්නත් ලබා නොගත් පුද්ගලයින් රෝහල්ගතවීමට හෝ මිය යාමට වැඩි ඉඩක් පවතින බවයි ඔහු පෙන්වා දෙන්නේ. ඇමරිකාව පුරා ඔමික්‍රෝන් ප්‍රභේදය ශීඝ්‍ර යෙන් පැතිර යන අතර දෛනිකව වාර්තා වන ආසාදිතයින්ගෙන් සියයට හැත්තැවකට වැඩි ප්‍රමාණයක් නව ප්‍ර භේදයේ ආසාදිතයින්. ගතවූ පැය 24 ට පමණක් එරටින් හමුවී ඇති වයිරස ආසාදිතයින් සංඛ්‍යාව එක් ලක්ෂ අසූ දහස ඉක්මවා තිබෙනවා. එමෙන්ම සිදුව ඇති මරණ සංඛ්‍යාව 1811 ක්.     ", "URL": "https://www.itnnews.lk/2023/10/05/384385/", "Category": "ජාත්‍යන්තර පුවත්", "Parent URL": null}