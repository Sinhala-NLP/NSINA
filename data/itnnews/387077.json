{"Source": "ITN news", "Timestamp": "ஜனவரி 6, 2022 11:25", "Headline": "நேற்றைய தினம் கொவிட் தொற்றளர்களாக 550 பேர் பதிவு..", "News Content": "நாட்டில் நேற்றைய தினம் கொவிட் 19 வைரஸ் தொற்றளர்களாக 550 பேர் பதிவாகியுள்ளதாக சுகாதார அமைச்சின் தொற்று நோயியல் பிரிவு தெரிவித்துள்ளது. குறித்த எண்ணிக்கையுடன் நாட்டின் மொத்த கொரோனா தொற்றாளர்களின் எண்ணிக்கை 5 இலட்சத்து 89 ஆயிரத்து 479 ஆக உயர்வடைந்துள்ளது. இந்நிலையில் நேற்றைய தினம் தொற்றிலிருந்து 141 பேர் குணமடைந்துள்ள நிலையில், இதுவரை கொவிட் தொற்றின் பின்னர் குணமடைந்தவர்களின் மொத்த எண்ணிக்கை 5 இலட்சத்து 61 ஆயிரத்து 412 ஆக உயர்வடைந்துள்ளதென சுகாதார மேம்பாட்டு பணியகத்தின் புள்ளிவிபர தரவுகளில் குறிப்பிடப்பட்டுள்ளது. இந்நிலையில் நேற்றைய தினம் சுகாதார சேவைகள் பணிப்பாளர் நாயகத்தினால் உறுதிப்படுத்தப்பட்டு 10 கொரோனா மரணங்கள் தொடர்பான அறிவிப்பு வெளியிடப்பட்டது. அதனடிப்படையில் நாட்டின் மொத்த கொவிட் மரணங்களின் எண்ணிக்கை 15 ஆயிரத்து 65ஆக அதிகரித்துள்ளதென சுகாதார மேம்பாட்டு பணியகத்தின் புள்ளிவிபரத்தரவுகளில் குறிப்பிடப்பட்டுள்ளன. ", "URL": "https://www.itnnews.lk/2023/10/05/387077/", "Category": "Breaking News,தேசிய செய்திகள்", "Parent URL": null}