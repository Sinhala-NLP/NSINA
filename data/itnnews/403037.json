{"Source": "ITN news", "Timestamp": "මාර්තු 21, 2022 15:41", "Headline": "සංවිධානාත්මක සොර කල්ලියක් අත්අඩංගුවට", "News Content": "සංවිධානාත්මක කල්ලියක් දුම්රිය මාර්ගයේ කොටස් ගලවා ප්‍රවාහනය කරමින් තිබූ යකඩ කිලෝග්‍රෑම් හාරදහස් පන්සියයක් සහ ලොරි රථ තුනක් සැකකරුවන් අට දෙනෙකු සමග අත්අඩංගුවට ගෙන තිබෙනවා. පොළොන්නරුව මනම්පිටිය, වාලච්චේන, අව්කන,හබරණ,  එරාවූර් ආදී ප්‍රදේශවල දුම්රිය මාර්ගයන්හි කොටස් මෙලෙස ගලවා තිබෙනවා. මෙසේ ගලවා ගන්නා දුම්රිය මාර්ග කොටස් යකඩ මිලදී ගන්නා ස්ථානවලට අලෙවි කර ඇති බවයි පොලිසිය පවසන්නේ. සැකකරුවන් අට දෙනා අත්අඩංගුවට ගෙන ඇත්තේ මෙසේ ගලවා ගත් යකඩ මාර්ග කොටස් කිලෝග්‍රෑම් හාරදහස් පන්සියය අලෙවි කිරීම සදහා රැගෙන එමින් තිබියදීයි. පොල්කටු සහ පොල්ලෙලි ප්‍රවාහනය කරන මුවාවෙන් මොවුන් මෙම ජාවාරම සිදු කරගෙන ගොස් තිබෙනවා.     ", "URL": "https://www.itnnews.lk/2023/10/05/403037/", "Category": "දේශීය පුවත්", "Parent URL": null}