{"Source": "ITN news", "Timestamp": "අගෝස්තු 26, 2021 19:36", "Headline": "18 න් ඉහළ සියලු දෙනාට එන්නත ලබාදීම නොවැම්බර් අවසන් වීමට පෙර", "News Content": "මෙරට වයස අවුරුදු 18 න් ඉහළ සියලු දෙනාට කොරෝනා මර්දන එන්නත් ලබාදීම නොවැම්බර් මාසය අවසන් වීමට පෙර ඉටු කිරීමට හැකි වනු ඇති බව අමාත්‍ය   කෙහෙලිය රඹුක්වැල්ල මහතා පවසනවා. සැප්තැම්බර් මස මැද භාගය වන විට වයස අවුරුදු 30ට වැඩි සියලු පුද්ගලයින්ට එන්නත් ලබාදීම අවසන් කිරීමට සැළසුම් කර ඇති බව ද අමාත්‍යවරයා සදහන් කළේ ශ්‍රී ලංකාවේ කියුබා තානාපති ඇන්ඩ්‍රික් මාර්කෙලෝ මහතා සමග පැවති සාකච්ඡාවේදීයී. කියුබා සෞඛ්‍ය සේවාවේ අත්දැකීම් දැනුම හා තාක්ෂණය මෙරටට ලබාදීමේ හුවමාරු වැඩසටහන සදහා ද අවස්ථාව ලබා දෙන ලෙස ද අමාත්‍ය කෙහෙලිය රඹුක්වැල්ල මහතා කියුබා තානාපතිවරයාගෙන් මෙහිදී ඉල්ලීමක්  ද කළා. කොට්ටාව නගරය අවට වයස අවුරුදු 60ට වැඩි වයෝවෘද්ද පුද්ගලයින්ට  නිවෙස් වෙතම ගොස් එන්නත් ලබාදීමේ වැඩසටහනේදී වයස අවුරුදු 99 ක් වූ වියපත් මාතාවකට ද එන්නත් ලබාදීම සිදු වුණා. තවත් වයෝවෘද්ධ කාන්තාවකට එන්නත් ලබාදීමට යාමේදී එම නිවැසියන්ගෙන් විරෝධතාවයක් ද එල්ල වුණා.         ", "URL": "https://www.itnnews.lk/2023/10/05/358596/", "Category": "දේශීය පුවත්", "Parent URL": null}