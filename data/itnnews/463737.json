{"Source": "ITN news", "Timestamp": "පෙබරවාරි 27, 2023 15:03", "Headline": "සුඛන්‍යා නෞකාව කොළඹට", "News Content": "ඉන්දීය නාවික හමුදාවට අයත් INS සුඛන්‍යා නෞකාව නිල සංචාරයක් සදහා කොළඹ වරායට සේන්දු වුණා. කොළඹ වරායට ළගාවූ INS සුඛන්‍යා නෞකාව නාවික සම්ප්‍රදායන්ට අනුකූලව පිළිගැනීමටයි ශ්‍රී ලංකා නාවික හමුදාව කටයුතු කළේ. දිගින් මීටර 101ක් වන මෙම නැව නාවික බලමුළුව 106 දෙනෙකුගෙන් සමන්විත වනවා. නෞකාවේ අණදෙන නිලධාරී කමාන්ඩර් ප්‍රනාව් අනාන්ද් හා බටහිර නාවික විධානයේ ආඥාපති රියර් අද්මිරාල් සුරේෂ් ද  සිල්වා යන මහත්වරුන් අතර නිල හමුවක්ද පැවැත්වුණා. මෙම නෞකාව නැරඹීම සදහා ගාල්ල දියකිතුල් කන්ද ප්‍රාථමික විද්‍යාලයේ සිසුන් පිරිසක් පැමිණ සිටි අතර ඔවුන්ට ඉන්දීය නාවික හමුදාව පාසල් උපකරණ ප්‍රදානයක් ද සිදුකළා. දෙරටේ නාවික හමුදාවන් අතර සුහදත්වය වර්ධනය කිරීම වෙනුවෙන් සංවිධාන කර ඇති වැඩසටහන් කිහිපයකට මෙම ඉන්දීය නාවික බලමුළුව එක්වීමට නියමිත අතර මෙරට වැදගත් ස්ථාන කිහිපයක් නැරඹීමට ද නියමිත බවයි නාවික හමුදාව සඳහන් කළේ. ", "URL": "https://www.itnnews.lk/2023/10/05/463737/", "Category": "Breaking News,දේශීය පුවත්", "Parent URL": null}