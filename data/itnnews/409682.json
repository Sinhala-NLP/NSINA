{"Source": "ITN news", "Timestamp": "මැයි 4, 2022 12:39", "Headline": "කාදිනල් හිමියන් ඇතුළු පිරිස දිවයිනට", "News Content": "වතිකානය බලා පිටත්ව ගිය අගරදගුරු අති උතුම් මැල්කම් කාදිනල් රංජිත් හිමිපාණන් ඇතුළු පාස්කු ප්‍රහාරයේ වින්දිතයින් සහ ඔවුන්ගේ ඥාතීන් අද (05) දිවයිනට පැමිණියා. අතිඋතුම් ශුද්ධෝත්තම ෆ්‍රැන්සිස් පාප්වහන්සේගේ ආරාධනයක් මත පසුගිය 22 වන දා වතිකානය බලා පාස්කු ප්‍රහාරයේ වින්දිතයින් 35 දෙනෙකු ඇතුළු මෙම පිරිස දිවයිනෙන් පිටත්ව ගියේ පාප් වහන්සේ ඇතුළු කණ්ඩායමක් හමුවී සාකච්ඡා කිරීම සඳහායි. එහිදී පාස්කු ප්‍රහාරයේ වින්දිතයින්ට සාධාරණයක් ඉෂ්ට කිරීම සඳහා අවශ්‍ය කටයුතු සලසන ලෙස ඔවුන් පාප්වහන්සේගෙන් ඉල්ලීමක් කළා.     ", "URL": "https://www.itnnews.lk/2023/10/05/409682/", "Category": "Breaking News,දේශීය පුවත්", "Parent URL": null}