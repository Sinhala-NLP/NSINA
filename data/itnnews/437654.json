{"Source": "ITN news", "Timestamp": "செப்டம்பர் 28, 2022 13:28", "Headline": "குற்றச்செயல்களில் ஈடுபட்டு இந்தியாவுக்கு தப்பிச்சென்றிருந்த இருவர் தமிழ்நாட்டில் கைது..", "News Content": "இலங்கையில் குற்றச்செயல்களில் ஈடுபட்டு, இந்தியாவுக்கு தப்பிச்சென்றிருந்த இரண்டு சந்தேக நபர்கள் தமிழ்நாட்டில் கைதுசெய்யப்பட்டுள்ளனர். குறித்த சந்தேக நபர்கள் தொடர்பில் நீதிமன்ற பிடியாணை பிறப்பிக்கப்பட்டுள்ளது. கடந்த ஓகஸ்ட் மாதம் 21ம் திகதி சட்டவிரோதமாக இந்தியாவுக்கு பயணித்த 8 பேர் அடங்கிய குழுவினர் கைதுசெய்யப்பட்டனர். அவர்களில் இலங்கையில் பல்வேறு குற்றச்செயல்களில் ஈடுபட்ட நிலையில், நீதிமன்றில் வழக்குகள் நிலுவையிலுள்ள இரண்டு சந்தேக நபர்கள் அடங்குகின்றமை தெரியவந்துள்ளது. கிளிநொச்சி பிரதேசத்தில் கொலை, கொள்ளை சம்வங்களில் ஈடுபட்ட ச்சந்திரகுமார் எனும் சந்தேக நபரும், யாழ்ப்பாணத்தில் கொலைக்குற்றச்சாட்டுடன் தொடர்புடைய கிருபாகரன் எனும் சந்தேக நபரும் உள்ளடங்குகின்றனர். குறித்த இரண்டு சந்தேக நபர்கள் தற்போது சென்னையிலுள்ள சிறைச்சாலையொன்றில் தடுத்து வைக்கப்பட்டுள்ளமை சுட்டிக்காட்டத்தக்கது. ", "URL": "https://www.itnnews.lk/2023/10/05/437654/", "Category": "Breaking News,தேசிய செய்திகள்", "Parent URL": null}