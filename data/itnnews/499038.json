{"Source": "ITN news", "Timestamp": "ජූලි 11, 2023 15:31", "Headline": "අමරවීරගේ ඊළඟ ඉලක්කය", "News Content": "ඉහළ ආදායමක් ඉපයිය හැකි කෘෂිකාර්මික නිෂ්පාදන තරුණ කෘෂි ව්‍යවසායකත්ව ගම්මානවලට හඳුන්වා දීම තමන්ගේ ඉලක්කය වන බවත් එහි දී නව කෘෂි තාක්ෂණය, උපකරණ, ඉහළ අස්වැන්නක් ලැබිය හැකි බීජ වර්ග මෙන්ම ඊට අවශ්‍ය සියලු පහසුකම් ලබා දෙන බවත් කෘෂිකර්ම අමාත්‍ය මහින්ද අමරවීර මහතා පවසනවා . පසුගියදා රන්න ප්‍රදේශයේ කහඳාව හා වාඩිගල ගම්මාන දෙක තරුණ කෘෂි ව්‍යවසායකත්ව ගම්මාන ලෙස සංවර්ධනය කිරීමේ කටයුතු ආරම්භ කරමින් අමාත්‍යවරයා මේ බව සඳහන් කර තිබෙනවා මෙහිදී වාඩිගල ගම්මානය අවට පවතින කුඩා වැව් පද්ධතිය ප්‍රතිසංස්කරණ කටයුතු පළමුව ආරම්භ කිරීමට පියවර ගැනුණ අතර ඒ යටතේ වැව් හතරක ප්‍රතිසංස්කරණ කටයුතු ආරම්භ කර ඇති අතර මෙම කටයුතු සඳහා වැය කෙරෙන මුදල රුපියල් මිලියන 15ක් . වාඩිගල ගම්මානය සම්පූර්ණයෙන්ම කෘෂිකාර්මික ගමක් වන නමුත් මෙහි ගොවීන්ට අවශ්‍ය ජලය ඇතුළු යටිතල පහසුකම් මෙතෙක් සංවර්ධනය වී නැහැ . කෙසේවෙතත් එළවළු හා පලතුරු ගොවිතැන ඉතාමත් සාර්ථකව සිදු කෙරෙන අතර ආර්ථික මධ්‍යස්ථානයක් ද වාඩිගල ස්ථාපිත කර තිබෙනවා . දිනපතා අලුත් එළවළු හා පලතුරු විශාල ප්‍රමාණයක් වාඩිගල සිට කොළඹට ප්‍රවාහනය කෙරෙන අතර අධිවේගී මාර්ගය සමීපයෙහි පිහිටි ගම්මානයක් වන නිසා නැවුම් එළවළු හා පලතුරු කඩිනමින් ප්‍රවාහනය කිරීමේ පහසුකම් ද පවතිනවා . ", "URL": "https://www.itnnews.lk/2023/10/05/499038/", "Category": "දේශීය පුවත්", "Parent URL": null}