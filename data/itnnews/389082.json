{"Source": "ITN news", "Timestamp": "ජනවාරි 16, 2022 17:05", "Headline": "පසුගිය වසරට සාපේක්ෂව මෙම වසරේ ගෝලීය ආර්ථික වර්ධනය වේගය අවම විය හැකියි", "News Content": "2022 වසරේ ගෝලීය ආර්ථික වර්ධනය වේගය පසුගිය වසරට සාපේක්ෂව අවම විය හැකි බව ලෝක බැංකුව නිවේදනය කරනවා. 2022 වසරේ ගෝලීය ආර්ථික අපේක්ෂාවන් නමින් ලෝක බැංකුව නිකුත් කළ නවතම වාර්ථාවකයි මේ බව දැක්වෙන්නේ. කොරෝනා වයිරසයේ නව ප්‍රභේද හඳුනා ගැනීම , භාණ්ඩ නිෂ්පාදනයට අවශ්‍ය අමුද්‍රව්‍ය සැපයීමේ දාමය බිඳවැටීම , පරිභෝජන ද්‍රව්‍ය මිල ඉහළ යාම ඇතුළු කරුණු රැසක් ඒ සඳහා හේතුවී ඇති බවයි ලෝක බැංකුවේ සභාපති ඩේවිඩ් මැල්පාස් සඳහන් කරන්නේ. මේ වනවිට ලොව ධනවත් රටවල් යම් ආර්ථික වර්ධනයක් අත්කරගෙන තිබුණ ද සංවර්ධනය වෙමින් පවතින රටවල් සහ දුගී රටවල්වල තත්ත්වය එතරම් සතුටුදායක මට්ටමක නොපවතින බවද ලෝක බැංකු සභාපතිවරයා නිවේදනය කරනවා. වසංගතයත් සමඟ ඇතිවී ඇති අර්බුදකාරී තත්ත්වය හේතුවෙන් බොහෝ රජයන් දැඩී පීඩනයකට ලක්ව සිටින බවයි ඔහු තවදුරටත් නිවේදනය කරන්නේ.         ", "URL": "https://www.itnnews.lk/2023/10/05/389082/", "Category": "ජාත්‍යන්තර පුවත්", "Parent URL": null}