{"Source": "ITN news", "Timestamp": "මැයි 14, 2022 14:26", "Headline": "ගෑස් ඉල්ලා ජනතාව අදත් විරෝධතාවල", "News Content": "ගෑස් ඉල්ලා ජනතාව අදත් බොහෝ මාර්ග අවහිර කරමින් විරෝධතාවල නිරත වනවා. නාවින්න  ඉන්ධන පිරවුම් හලේ පිහිටි ගෑස් අලෙවි සැලෙන් ගෑස් ලබා ගැනීමට පැමිණි ජනතාව එම පිරවුම්හල අසලින් හයිලෙවල් මාර්ගය සම්පුර්ණයෙන් වසා දැමීමට ක්‍රියා කළා. පසුව පොලීසිය සහ යුධ හමුදාවේ මැදිහත් වීමෙන් නැවත මාර්ගය රථ වාහන ධාවනය සඳහා විවෘත්ත කළා. ගෑස් ඉල්ලා තවත් වි‌රෝධතාවක් කොළොන්නාව මංසන්ධයේ දි පැවැත් වුණා.ගෑස් නොමැති විමෙන් පීඩාවට පත් වු ජනතාව තම ගෑස් ටැංකි රැගෙන විත් කොළොන්නාව ප්‍රධාන මාර්ගයේ  පැති 03 කින් ගෑස් ටැංකි තබා මාර්ගය සම්පුර්ණයෙන්ම වසා දැමුවා. මේ හේතුවෙන් රථවාහන ගමනාගමනයද ඇණ හිටියා. ඊයේ දිනයේ කොටහේන පොලිස් ස්ථානයේ දි මහල් නිවාස වල ජනතාවට ගෑස් ලබා දිම පොලිසිය මැදිහත් වීමෙන් සිදු වුණා. එහිදි ගෑස් ලබා ගැනිමට නොහැකි වු කොටහේන ජනතාවට අද පැමිණෙන ලෙසයි කොටහේන පොලිස් ස්ථානාධිපතිවරයා දැනුම් දි තිබුණේ කෙසේ වෙතත්  එහි තිබු ගෑස්  කොටහේන ජනතාවට ලබා නොදි කොම්පඤ්ඤ වීදියේ ප්‍රදේශවාසින්ට ලබා දිමට යාමේ දි දැඩි උණුසුම්කාරී තත්ත්වයක් ඇති වුණා.       ", "URL": "https://www.itnnews.lk/2023/10/05/411352/", "Category": "දේශීය පුවත්", "Parent URL": null}