{"Source": "ITN news", "Timestamp": "மார்ச் 8, 2022 13:11", "Headline": "வாராந்தம் பொருளாதார குழு கூட்டத்தை நடாத்த ஜனாதிபதி தீர்மானம்", "News Content": "வாராந்தம் பொருளாதார குழு கூட்டத்தை நடத்துவதற்கு ஜனாதிபதி கோட்டாப்ய ராஜபக்ஷ தீர்மானித்துள்ளார். முழு பொருளாதார துறையையும் முகாமைத்துவப்படுத்தி, பொருளாதார வளர்ச்சி வேகத்தை அதிகரிப்பதே அதன் நோக்கமாகும். பொருளாதார குழு ஆலோசனை மற்றும் வழிகாட்டலுக்கமைய அமைச்சுக்கள், திணைக்களங்கள், கூட்டுதாபனங்களுக்கு தேவையான அனுமதியை அமைச்சரவை மூலம் வழங்குவதற்கும் தீர்மானிக்கப்பட்டுள்ளது. பொருளாதார குழுவின் தேவைக்கமைய ஒவ்வொரு துறைசார் நிபுணர்களையும் கூட்டத்தின் போது இணைத்துக்கொள்ளவும் திட்டமிடப்பட்டுள்ளது. பொருளாதார குழுவானது ஜனாதிபதி கோட்டாபய ராஜபக்ஷவின் தலைமையில் ஏனைய பிரதிநிதிகளான பிரதமர் மஹிந்த ராஜபக்ஷ அமைச்சர்களான பந்துல குணவர்தன, பெசில் ராஜபக்ஷ, ஜொன்ஸ்டன் பெர்னாண்டோ, ரமேஸ் பத்திரன, மஹிந்தானந்த அழுத்கமகே மற்றும் ஜனாதிபதி செயலாளர் காமினி செனரத், திறைச்சேரியின் செயலாளர் எஸ்.ஆர். ஆர்ட்டிகல, மத்தி;ய வங்கியின் பிரதி ஆளுனர் தம்மிக்க நாணயக்கார ஆகியோரும் குழுவில் அங்கம் வகிக்கின்றனர். ", "URL": "https://www.itnnews.lk/2023/10/05/399999/", "Category": "Breaking News,தேசிய செய்திகள்", "Parent URL": null}