{"Source": "ITN news", "Timestamp": "ඔක්තෝබර් 4, 2021 19:23", "Headline": "මෙවර ගුරු දිනය ජාතික කළු විරෝධතා දිනයක් ලෙස නම් කෙරේ", "News Content": "සිය දරුවන්ගේ අධ්‍යාපන අයිතිවාසිකම් ආරක්ෂා කළ යුතු බවට බලකරමින් ගුරු විදුහල්පති වෘත්තීය ක්‍රියාමාර්ගයට එරෙහිව දෙමව්පියන් අරගල කිරීම ආරම්භ කර තිබෙනවා. මේ අතර ලබන 12 වනදා ඉදිරිපත් කරන අයවැය යෝජනා මගින් ගුරු වැටුප් විෂමතාවට විසදුමක් ලබාදීමට පියවර ගෙන ඇති බවයි අධ්‍යාපන අමාත්‍ය දිනේෂ් ගුණවර්ධන මහතා පැවසුවේ. ගුරු වර්ජනය නවතා දැමිය යුතු බවට බල කරමින් දෙමව්පියන් පිරිසක් දැරණියගල නගර මධ්‍යයේ උද්ඝෝෂණ ව්‍යාපාරයක නිරත වුණා. දැරණියගල සිසු අයිතීන් සුරැකීමේ සංසදයයි මෙය සංවිධාන කර තිබුණේ. වෘත්තීය අරගල තුළින් ඉල්ලීම් දිනා ගැනීමට කටයුතු කළ යුතු වුවද දරු පරපුර බිල්ලට දීම සිදු නොකළ යුතු බව පූජ්‍ය මුරුත්තෙට්ටුවේ ආනන්ද ස්වාමීන් වහන්සේ කියා සිටියා.   ", "URL": "https://www.itnnews.lk/2023/10/05/366888/", "Category": "දේශීය පුවත්", "Parent URL": null}