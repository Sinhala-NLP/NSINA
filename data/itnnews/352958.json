{"Source": "ITN news", "Timestamp": "ජූලි 30, 2021 16:10", "Headline": "ඇමරිකාවේ කොවිඩ් එන්නත ලබා ගන්නා සෑම අයෙකුටම ඩොලර් 100ක්", "News Content": "කොවිඩ් මර්දන එන්නත් ලබා ගැනීමට මැළිකමක් දක්වන පුද්ගලයින් දිරි ගැන්වීම සදහා ඇමරිකාව නව වැඩපිළිවෙලක් හදුන්වා දී තිබෙනවා. අලුතින් කොවිඩ් මර්දන එන්නත ලබා ගැනීමට පැමිණෙන සෑම පුද්ගලයෙකුටම අමෙරිකා ‌ඩොලර් 100 බැගින් ලබා දීමට කටයුතු කරන ලෙසයි අමෙරිකා ජනාධිපති ජෝ බයිඩන් ප්‍රාන්ත බලධාරීන්ට යෝජනා කර තිබෙන්නේ. අමෙරිකාව තුල බොහෝ පිරිසක් තවමත් කොවිඩ් මර්දන එන්නත් ලබා ගැනීමට මැළිකමක් දැක්වීම හේතුවෙන් මෙම තීරණය ගෙන තිබෙනවා. මිලියන 330 කට ආසන්න අමෙරිකා ජනගහණයෙන් එන්නත්කරණය සම්පූර්ණ කර ඇත්තේ සියයට 50 ක පිරිසක් පමණයි. මිලියන දෙකක් පමණක් වන ෆෙඩරල් සේවකයින් අනිවාර්යයෙන් එන්නත ලබා ගත යුත් බවත් ඒ සදහා අවශ්‍ය සාක්ෂි ඔවුන් සන්තකයේ තබා ගත යුතු බවත් අවධාරණය කර තිබෙනවා.       ", "URL": "https://www.itnnews.lk/2023/10/05/352958/", "Category": "ජාත්‍යන්තර පුවත්", "Parent URL": null}