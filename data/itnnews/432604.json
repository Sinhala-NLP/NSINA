{"Source": "ITN news", "Timestamp": "සැප්තැම්බර් 2, 2022 17:13", "Headline": "ඇල්ල ඔඩිසේ දුම්රියේ සංචාරයක් යන්න – අදම ටිකට්පතක් වෙන්කරවා ගන්න", "News Content": "සති අන්තයේ පමණක් ධාවනය වන ඇල්ල ඔඩිසේ දුම්රිය බ්‍රහස්පතින්දා දිනවලදී ද ගමන්වාරයක් එක් කිරීමට ශ්‍රී ලංකා දුම්රිය සේවය කටයුතු යොදා තිබෙනවා. උඩරට මාර්ගයේ ධාවනය වන  ඇල්ල ඔඩිසේ දුම්රිය දේශීය සංචාරකයින්ගේ දැඩි ආකර්ෂණය දිනාගත් දුම්රියක්. දැනට මෙම දුම්රිය ධාවනය වන්නේ සති අන්තයේ පමණයි. එය සෑම බ්‍රහස්පතින්දා දිනකම කොළඹ සිට බදුල්ල දක්වාත්,සෑම සිකුරාදා දිනකම බදුල්ල සිට කොළඹ දක්වාත් ධාවනය කිරීමට කටයුතු යොදා තිබෙනවා. ඒ සදහා වන දුම්රිය ප්‍රවේශ පත්‍ර අද සිට නිකුත් කෙරෙන බවයි ශ්‍රී ලංකා දුම්රිය සේවය පවසන්නේ. දුම්රිය ධාවනයට නියමිත දිනට දින 14ක කාලයක් තුල ආසන වෙන්කරවා ගැනීමට හැකියාව පවතින බව ශ්‍රී ලංකා දුම්රිය සේවය පවසනවා.           ", "URL": "https://www.itnnews.lk/2023/10/05/432604/", "Category": "දේශීය පුවත්", "Parent URL": null}