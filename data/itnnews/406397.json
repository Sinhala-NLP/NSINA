{"Source": "ITN news", "Timestamp": "අප්‍රේල් 11, 2022 10:27", "Headline": "ප්‍රංශ ජනාධිපතිවරණය උණුසුම් වෙයි – මැක්‍රෝන් හා මරීන් අතර තියුණු තරගයක්", "News Content": "ඊයේ පැවති ප්‍රංශ ජනාධිපතිවරණයෙන් කිසිඳු අපේක්ෂකයෙකු 50% ක බහුතරය ලබා ගැනීමට සමත්වී නැහැ. ඒ අනුව ප්‍රංශ ජනාධිපතිවරණයේ දෙවන වටය ලබන 24 වනදා පැවැත්වෙනු ඇති. ඊයේ පැවති මැතිවරණයෙන් ජනාධිපති එම්මානුවෙල් මැක්රෝන් 27.35%ක ඡන්ද ප්‍රතිශතයක් හිමිකරගත් අතර අන්ත දක්ෂිණාංශික අපේක්ෂිකාව මරීන් ලූපෙන් හට ලබාගත හැකිවූයේ 23.97%ක ප්‍රතිශතයක් පමණයි. එමෙන්ම ජීන් ලූක් මෙලන්චෝන් හට හිමිකරගත හැකි වූයේ 21.7%ක ඡන්ද ප්‍රතිශතයක්. ඒ අනුව දෙවන වටයේ ඡන්ද විමසීමට ප්‍රංශ ජනාධිපති එම්මානුවෙල් මැක්‍රෝන් හා මරීන් ලූපෙන් සුදුසුකම් ලබනවා. කෙසේ වුවද දෙදෙනා අතර තරගය තියුණු මුහුණුවරක් ගනු ඇති බවටයි විශ්ලේෂකයින් පෙන්වා දෙන්නේ.       ", "URL": "https://www.itnnews.lk/2023/10/05/406397/", "Category": "Breaking News,ජාත්‍යන්තර පුවත්", "Parent URL": null}