{"Source": "ITN news", "Timestamp": "අප්‍රේල් 21, 2021 15:45", "Headline": "කොරෝනා ව්‍යාප්තිය හේතුවෙන් ඉන්දියාවේ සෞඛ්‍ය අංශ දැඩි අසීරුතාවක", "News Content": "අඛණ්ඩව ඉහළ යන කොරෝනා ව්‍යාප්තිය හේතුවෙන් ඉන්දියාවේ සෞඛ්‍ය අංශ දැඩි අසීරුතාවකට පත්ව තිබෙනවා. රෝහල් තුළ අසාද්‍ය තත්ත්වයේ පසුවන කොරෝනා රෝගීන්හට ඔක්සිජන් නොමැතිවීම හේතුවෙන් මරණ සංඛ්‍යාවද සීඝ්‍රයෙන් ඉහළ යන බවයි වාර්තා වන්නේ. මේ අතර ඔක්සිජන් ටැංකි සොරා ගන්නා බවද වාර්තා වනවා. ඊයේ දිනයේ දී 2000 ඉක්මවා ගිය මරණ සංඛ්‍යාවක් ඉන්දියාවෙන් වාර්තා වුණා. ශීඝ්‍රයෙන් ඉහළ යන මරණ ආදාහනය කිරීමේදීද ගැටලු රැසකට මුහුණ දීමට සිදුව තිබෙනවා. ගතවූ පැය 24 තුළදී ඉන්දියාවෙන් වාර්තා වුණු කොරෝනා ආසාදිත සංඛ්‍යාව ලක්ෂ තුනකට ආසන්න බවයි රෝහල් අංශ පෙන්වා දෙන්නේ. මෙය දිනක් තුළ එරටින් වාර්තා වූ ඉහළම කොරෝනා ආසාදිත සංඛ්‍යාව ලෙස සැලකෙනවා.       ", "URL": "https://www.itnnews.lk/2023/10/05/332796/", "Category": "ජාත්‍යන්තර පුවත්", "Parent URL": null}