{"Source": "ITN news", "Timestamp": "ජූනි 30, 2022 11:55", "Headline": "IOC ටැංකි රථ රියදුරන්ට විශේෂ දැනුම්දීමක්", "News Content": "IOC සමාගම ඉන්ධන ප්‍රවාහනය කඩිනම් කිරීම සදහා ඔවුන්ගේ සියලුම ටැංකි රථ අද දිනයේ සේවයට එක් කරන ලෙසට දැනුම් දී තිබෙනවා. ඒ අනුව අද දිනයේ IOC සමාගමේ ඉන්ධන පිරවුම්හල්වලට ඉන්ධන නිකුත් කිරීමට නියමිතයි. විදුලිබල හා බලශක්ති අමාත්‍ය කංචන විජේසේකර මහතා කටාර් රාජ්‍යයේ වානිජ හා කර්මාන්ත අමාත්‍ය ෂෙයික් මොහොමඩ් මහතා සමග ඊයේ සාකච්ඡා කළා. මෙරටට ඛනිජ තෙල් ආනයනය කිරීම සම්බන්ධයෙන් සොයා බැලීම සදහායි මෙම සාකච්ඡාව පැවැත්වුණේ. ඉදිරියේදී මෙට්‍රික් ටොන් තිස්අට දහසක ඩීසල් නැවක් මෙරටට පැමිණීමට නියමිතයි. ලබන මස 11 වනදා හා 15 වනදා අතර කාලයේදී මෙම නෞකාව පැමිණෙන බවයි වාර්තා වන්නේ. ජුලි මස 22 වනදා මෙට්‍රික් ටොන් තිස්තුන්දහස් තුන්සියයක පෙට්‍රල් නැවක්ද දිවයිනට පැමිණෙනු ඇති.       ", "URL": "https://www.itnnews.lk/2023/10/05/420195/", "Category": "දේශීය පුවත්", "Parent URL": null}