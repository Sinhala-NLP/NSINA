{"Source": "ITN news", "Timestamp": "ජූලි 11, 2023 19:05", "Headline": "ගෝලීය සමස්ත ජනගහනයෙන් 49.7%ක ප්‍රතිශතයක් කාන්තාවන් හා ගැහැණු දරුවන්", "News Content": "ලෝක ජනගහන දිනය අදට යෙදී ඇති අතර මේ වනවිට ගෝලීය සමස්ත ජනගහනය බිලියන 8කට අධිකයි. චීනය පසුකරමින් වැඩිම ජනගහනයක් සහිත රට බවට ඉදිරි කාලය තුළදී ඉන්දියාව පත්වනු ඇති බවටයි ජගත් සංවිධානය අනාවැකි පළකරන්නේ. ඉන්දියාවේ සමස්ත ජන ගහනය මේ වනවිට බිලියන එකයි 1.42 වන අතර චීනයේ සමස්ත ජනගහනය බිලියන 1.45කට අධිකයි. ගෝලීය සමස්ත ජනගහනයෙන් 49.7%ක ප්‍රතිශතයක් කාන්තාවන් හා ගැහැණු දරුවන් බව ජගත් සංවිධානය පවසනවා. 2030 වසර වනවිට ගෝලීය සමස්ත ජනගහනය බිලියන 8.5ද / 2050 වසර වනවිට බිලියන 9.7ද 2100 වසර වනවිට බිලියන 10.9ද ඉක්මවනු ඇති බවටයි ජගත් සංවිධානය අනාවැකි පලකරන්නේ. ", "URL": "https://www.itnnews.lk/2023/10/05/499110/", "Category": "ජාත්‍යන්තර පුවත්", "Parent URL": null}