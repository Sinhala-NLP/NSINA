{"Source": "ITN news", "Timestamp": "ජූනි 5, 2022 15:19", "Headline": "උතුරු කොරියාව කෙටිදුර බැලැස්ටික් මිසයිල 8ක් අත්හදා බලයි", "News Content": "උතුරු කොරියාව කෙටිදුර බැලැස්ටික් මිසයිල 8 ක් අත්හදා බලා ඇති බව දකුණු කොරියාව නිවේදනය කරනවා. පියොන්ග්යෑන්ග් නගරයේ සුනාන් ප්‍ර දේශයේ දී මෙම අත්හදා බැලීම් සිදුකර තිබෙනවා. එම මිසයිල උතුරු කොරියාවේ නැගෙනහිර මුහුදට පතිත වී ඇති බවද සඳහන්. දකුණු කොරියාව හා ඇමෙරිකාව පසුගියදා පැවැත්වූ යුද අභ්‍යාසවලට ප්‍රතිචාරයක් ලෙස මෙම මිසයිල අත්හදා බැලීම් සිදුකර ඇති බවයි විශ්ලේෂකයින් පවසන්නේ. ඒ අනුව මෙම වසර තුළදී උතුරු කොරියාව මිසයිල 18 ක් අත්හදා බලා තිබෙනවා. මේ අතර උතුරු කොරියාව තම න්‍යෂ්ටික අවි සංචිත ඉහළ දැමීමට කටයුතු කිරීමත් සමඟ දකුණු කොරියා නව ජනාධිපති යූන් සුක් යෙයෝල් ඇමෙරිකාව සමඟ සිදුකරන හමුදා අභ්‍යාස සංඛ්‍යාව ඉහළ එකඟතාව පළකර තිබෙනවා.       ", "URL": "https://www.itnnews.lk/2023/10/05/415238/", "Category": "ජාත්‍යන්තර පුවත්", "Parent URL": null}