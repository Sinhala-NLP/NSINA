{"Source": "ITN news", "Timestamp": "දෙසැම්බර් 28, 2022 17:47", "Headline": "ඔමික්‍රෝන් කොවිඩ් ප්‍රභේදයේ උප ප්‍රභේද 4ක් චීනය වෙලා ගනී", "News Content": "කොවිඩ් 19 වයිරසයේ උප ප්‍රභේද හතරක් රට පුරා පැතිරීයාම හේතුවෙන් චීනයේ කොරෝනා තත්ත්වය වැඩි වී තිබෙන බව එරට වෛද්‍ය පර්යේෂකයන් පෙන්වා දෙනවා. චීන වෛද්‍ය පර්යේෂකයන් මීට පෙර සඳහන් කළේ රටේ ආසාදිතයන් සහ මරණ සීඝ්‍ර ලෙස ඉහළ යාමට හේතුව කොවිඩ් 19 වයිරසයේ ඔමික්‍රෝන් බී.එෆ්.7 නමැති උප ප්‍රභේදය හේතුවෙන් බවයි. කෙසේ වූවද සාම්පාල පරීක්ෂා කිරීමේ දී පෙනී ගොස් ඇත්තේ, වාර්තා වන ආසාදිතයන් අතරින් කොවිඩ් 19 ඔමික්‍රෝන් බී.එෆ්.7 ආසාදිතයන් සිටින්නේ සියයට 15 ක් පමණක් බවයි. සියයට 50 කට වඩා වැඩි බහුතරයක් ආසාදිතයන්ගේ සිරුරුවල ඇත්තේ ‘බී.එන්.’, ‘බී.කියු.’ සහ ‘එස්.වී.වී.’ නමැති කොවිඩ් 19 උප ප්‍රභේද බවට හඳුනාගෙන තිබෙනවා. මෙම වයිරස උප ප්‍රභේද සම්බන්ධයෙන් සියලු දත්ත ලෝක සෞඛ්‍ය සංවිධානයට ද යොමු කළ බවයි චීන සෞඛ්‍ය අංශ පවසන්නේ.   ", "URL": "https://www.itnnews.lk/2023/10/05/452576/", "Category": "Breaking News,ජාත්‍යන්තර පුවත්", "Parent URL": null}