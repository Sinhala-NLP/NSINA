{"Source": "ITN news", "Timestamp": "ජූනි 19, 2021 10:06", "Headline": "ඇල්ල ප්‍රදේශයේ දෝව රක්ෂිතයේ හටගත් ගින්නකින් අක්කර 20ක් විනාශයි", "News Content": "බණ්ඩාරවෙල, ඇල්ල,  දෝව රක්ෂිතයේ හටගත් ගින්නකින් අක්කර 20ක භූමියක් විනාශයට පත්වී තිබෙනවා. ඇල්ල ප්‍රාදේශීය ලේකම් කොට්ඨාසයට අයත් දෝව රක්ෂිතයේ ඇතිවූ මෙම ගින්නෙන් වටිනා ශාඛ රැසක් විනාශයට පත්ව ඇති අතර බෑවුම් සහිත ප්‍රදේශයක් වීම හේතුවෙන් ගින්න නිවා දැමීම දුෂ්කර වී තිබෙනවා. කිසියම් පුද්ගලයෙකු සැලසුම් සහගතව රක්ෂිතයට ගිනි තබා ඇති බවයි පොලිසිය පවසන්නේ. එම පුද්ගලයා හදුනාගෙන ඇති අතර ඔහු අත්අඩංගුවට ගැනීමේ මෙහෙයුම් ක්‍රියාත්මක කර තිබෙනවා. බදුල්ල දිස්ත්‍රික් ආපදා කළමනාකරණ ඒකකය හා යුද හමුදාව එක්ව ගින්න මැඩ පැවැත්වීමට කටයුතු කරමින් සිටින බවයි අප වාර්තාකරු සදහන් කළේ.       ", "URL": "https://www.itnnews.lk/2023/10/05/343647/", "Category": "දේශීය පුවත්", "Parent URL": null}