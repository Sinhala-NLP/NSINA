{"Source": "ITN news", "Timestamp": "මැයි 31, 2023 10:47", "Headline": "නීතිය නොතකමින් මාළු ඇල්ලූ 9ක් අත්අඩංගුවට", "News Content": "වෙත්තලයිකේනි ප්‍රදේශයට ඔබ්බෙන් වන මුහුදු ප්‍රදේශයේ දී තහනම් දැල් භාවිතයෙන් ධීවර කටයුතු කළ පුද්ගලයින් 9 දෙනෙකු නාවික හමුදා භාරයට ගෙන තිබෙනවා. වෙත්තලයිකේනි / චුන්ඩිකුලම් / චලෙයි සහ නාගර්කොවිල් යන ප්‍ර දේශවලට ඔබ්බෙන් වන මුහුදු ප්‍ර දේශවල ද නාවික හමුදාව සිය මෙහෙයුම් සිදුකළා. එහිදී නීති විරෝධී ලෙස විදුලි ආලෝක ධාරා භාවිතයෙන් බලපත්‍ර රහිතව සහ තහනම් දැල් භාවිතයෙන් ධීවර කටයුතු කළ පුද්ගලයින් 9 දෙනෙකු ඩිංගි යාත්‍රා 5ක් සමග නාවික හමුදා භාරයට ගෙන තිබෙනවා. මෙහිදී අත්අඩංගුවට ගත් පුද්ගලයින් වයස අවුරුදු 18ත් 52ත් අතර වයසේ පසුවන මුල්ලියාන් / පුදුමාතලන් / මුලතිව් / වෙල්ලමුල්ලිවයික්කාල් සහ මන්නාරම යන ප්‍රදේශවල පදිංචිකරුවන් බවට හදුනාගෙන තිබෙනවා.   ", "URL": "https://www.itnnews.lk/2023/10/05/487719/", "Category": "දේශීය පුවත්", "Parent URL": null}