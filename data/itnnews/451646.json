{"Source": "ITN news", "Timestamp": "டிசம்பர் 22, 2022 13:39", "Headline": "யுக்ரேனை தனிமைப்படுத்த போவதில்லையென அமெரிக்க ஜனாதிபதி உறுதி..", "News Content": "அமெரிக்கா எந்தவொரு சந்தர்ப்பத்திலும் யுக்ரேனை தனிமைப்படுத்தாதென ஜனாதிபதி ஜோ பைடன் தெரிவித்துள்ளார். அமெரிக்கா பயணித்துள்ள யுக்ரேன் ஜனாதிபதி வொளாடிமீர் ஷெலன்ஸ்கி மற்றும் அமெரிக்க ஜனாதிபதி ஜோ பைடனுக்கு இடையில் சந்திப்பொன்று இடம்பெற்றுள்ளது. வெள்ளை மாளிகையில் சந்திப்பு ஏற்பாடு செய்யப்பட்டிருந்தது. இதன்போது ஜனாதிபதி பைடன் இவ்வாறு குறிப்பிட்டுள்ளார். சந்திப்பின் போது 2 பில்லியன் அமெரிக்க டொலர் புதிய நிவாரண பொதியை யுக்ரேனுக்கு வழங்க அமெரிக்க ஜனாதிபதி உறுதியளித்துள்ளார். அமெரிக்கா இதுவரை யுக்ரேனுக்கு 50 பில்லியன் அமெரிக்க டொலர்களை மனிதாபிமான . நிதி மற்றும் பாதுகாப்பு உதவிகளாக வழங்கியுள்ளது. இதேவேளை கடந்த பெப்ரவரி மாதம் யுக்ரேன் மீதாக ஆக்கிரமிப்பை ரஷ்யா ஆரம்பித்ததன் பின்னர் யுக்ரேன் ஜனாதிபதி ஷெலன்ஸ்கி மேற்கொள்ளும் முதலாவது வெளிநாட்டு விஜயம் இதுவென்பது குறிப்பிடத்தக்கது. ", "URL": "https://www.itnnews.lk/2023/10/05/451646/", "Category": "Breaking News,சர்வதேச செய்திகள்", "Parent URL": null}