{"Source": "ITN news", "Timestamp": "සැප්තැම්බර් 3, 2023 10:04", "Headline": "යතුරු පැදි ජාවාරමක නිරත වූ කල්ලියක් අත්අඩංගුවට", "News Content": "දිවයිනේ විවිධ ප්‍රදේශවලින් සොරා ගත් යතුරු පැදිවල චැසි අංක හා එන්ජින් අංක වෙනස් කර අඩු මුදලට අලෙවි කිරිමේ ජාවාරමක නිරත වු කල්ලියක් අත්අඩංගුවට ගැනීමට ගිරිඋල්ල පොලිසිය සමත්වුණා. ෆේස්බුක් ගිණුමක් භාවිත කරමින් තුන්දෙනෙකුගෙන් යුත් මෙම කල්ලිය මෙම ජාවාරම පවත්වාගෙන ගොස් ඇති බවයි පොලිසිය පවසන්නේ. විවිධ ප්‍රදේ‍ශවලින් පැහැර ගන්නා යතුරු පැදිවල චැසි අංක හා එන්ජින් අංක වෙනස් කර ව්‍යාජ අංක තහඩු යොදා උකස් කර සින්න වු යතුරු පැදි බව පවසමින් අඩු මිලට යතුරු පැදි අලෙවි කර ඇති බවයි පොලිසිය පවසන්නේ. තුන් දෙනෙකුගෙන් සමන්විත මෙම කල්ලියේ ප්‍රධාන සැකකරු අනුරාධපුර පදිංචිකරුවෙකු වන අතර සෙසු දෙදෙනා කුරුණෑගල පදිංචිකරුවන්. ඔවුන් මේ අයුරින් සොරාගත් යතුරු පැදි 8ක් සොයා ගැනීමට පොලිසිය සමත්වී තිබෙනවා.         ", "URL": "https://www.itnnews.lk/2023/10/05/513093/", "Category": "Breaking News,දේශීය පුවත්", "Parent URL": null}