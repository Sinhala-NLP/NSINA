{"Source": "ITN news", "Timestamp": "සැප්තැම්බර් 29, 2022 21:18", "Headline": "සර් ජෝන් කොතලාවල ආරක්ෂක විශ්වවිද්‍යාලයේ 15 වෙනි සමුළුවට සුබ්‍රමණියම් ස්වාමි එක් වෙයි", "News Content": "සර් ජෝන් කොතලාවල ආරක්ෂක විශ්වවිද්‍යාලයේ 15 වෙනි ජාත්‍යන්තර පර්යේෂණ සමුළුවට  සුබ්‍රමණියම් ස්වාමි මහතා එක් වුණා. ආරක්ෂක අමාත්‍යාංශයේ ලේකම් විශ්‍රාමික ජෙනරාල් කමල් ගුණරත්න ආරක්ෂක මාණ්ඩලික ප්‍රධානී ජෙනරාල් ශවේන්ද්‍ර සිල්වා කොතලාවල ආරක්ෂක විශ්වවිද්‍යාලයේ උපකුලපති මේජර් ජෙනරාල් මිලින්ද පීරිස් යන මහත්වරුන් ඇතුළු පිරිසක් මෙම අවස්ථාවට සහභාගී වුණා. මේ අතර   සුබ්‍රමණියම් ස්වාමි මහතා හිටපු ජනාධිපතිවරුන් වන මහින්ද රාජපක්ෂ, ගෝඨාභය රාජපක්ෂ සහ අග්‍රාමාත්‍ය දිනේෂ් ගුණවර්ධන යන මහත්වරුන් හමු වුණා. ජෙනරාල් ශ්‍රීමත් ජෝන් කොතලාවල ආරක්ෂක විශ්වවිද්‍යාලය සංවිධාන කළ විශ්වවිද්‍යාලයේ 15 වෙනි ජාත්‍යන්තර පර්යේෂණ සමුළුවේ විශේෂ දෙසුමක් පැවැත්වීම සදහා සුබ්‍රමණියම් ස්වාමි මහතා ශ්‍රී ලංකාවට පැමිණ සිටියා.       ", "URL": "https://www.itnnews.lk/2023/10/05/437883/", "Category": "දේශීය පුවත්", "Parent URL": null}