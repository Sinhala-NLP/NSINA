{"Source": "ITN news", "Timestamp": "ඔක්තෝබර් 27, 2021 12:50", "Headline": "පී.එස්.එම්.චාල්ස් මහත්මිය මැතිවරණ කොමිෂන් සභාවට", "News Content": "ජීවන් ත්‍යාගරාජා මහතා මැතිවරණ කොමිෂන් සභාවේ සාමාජිකත්වයෙන් ඉල්ලා අස්වීම හේතුවෙන් ඇතිවූ පුරප්පාඩුව සඳහා පී.එස්.එම්.චාල්ස් මහත්මිය පත් කිරීමට ජනාධිපතිතුමා ඉදිරිපත් කර තිබූ යෝජනාවටද පාර්ලිමේන්තු සභාව එකඟ වී තිබේ. ඇය මීට පෙර උතුරු පළාතේ ආණ්ඩුකාරවරිය ලෙස කටයුතු කළාය. සෞඛ්‍ය හා දේශීය වෛද්‍ය අමාත්‍යාංශයේ ලේකම්වරිය ලෙසත් , රේගු අධ්‍යක්ෂ ජනරාල්වරිය ලෙසත් ඇය මීට පෙර කටයුතු කර ඇත. ගරු අග්‍රාමාත්‍ය මහින්ද රාජපක්ෂ මහතාද, අමාත්‍ය ඩග්ලස් දේවානන්දා මහතාද,පාර්ලිමේන්තු මන්ත්‍රී කබීර් හෂීම් මහතාද මෙම රැස්වීමට එක්වූහ. මෙම රැස්වීම මාර්ගගත ක්‍රමය ඔස්සේ පැවැත්විණ. මේ අතර වී. සිවඥානසෝති මහතාගේ අභාවය හේතුවෙන් පුරප්පාඩු වූ රාජ්‍ය සේවා කොමිෂන් සභාවේ සාමාජික ධුරය සඳහා සුන්දරම්\nඅරුමයිනායහම් මහතා පත් කිරීමට අතිගරු ජනාධිපති ගෝඨාභය රාජපක්ෂ මැතිතුමා කළ යෝජනාවට, ගරු කථානායක මහින්ද\nයාපා අබේවර්ධන මහතාගේ ප්‍රධානත්වයෙන් පසුගියදා (25) රැස් වූ පාර්ලිමේන්තු සභාව සිය එකඟතාව පළ කළ බව පාර්ලිමේන්තුවේ\nමහලේකම් ධම්මික දසනායක මහතා පැවසීය. ", "URL": "https://www.itnnews.lk/2023/10/05/372123/", "Category": "දේශීය පුවත්", "Parent URL": null}