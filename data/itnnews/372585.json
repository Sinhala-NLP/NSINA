{"Source": "ITN news", "Timestamp": "அக்டோபர் 29, 2021 13:30", "Headline": "புதுக்குடியிருப்பில் 21 குண்டுகள் பொலிஸ் விசேட அதிரடி படையினரால் மீட்பு", "News Content": "யுத்தகாலத்தில் எல்ரிரிஈ பயங்கரவாதிகள் மிக நுணுக்கமான முறையில் மறைத்து வைக்கப்பட்டிருந்து இதுவரை கண்டு பிடிக்கப்படாதிருந்த குண்டுகளும் மோட்டார் உண்டைகளும் பொலிஸ் விசேட அதிரடி படையினரால் கண்டெடுக்கப்பட்டுள்ளன. விசேட அதிரடி படையின் முல்லைத்தீவு முகாம் அதிகாரிகளுக்கும் முல்லைத்தீவு கடற்படை முகாம் புலனாய்வு துறை அதிகாரிகளுக்கும் கிடைத்த தகவல்களுக்குஅமைய உடையார் கட்டு வனப்பகுதியில் இவை கண்டெடுக்கப்பட்டன. குண்டுகளை செயலிழக்கச் செய்வதற்காக நீதிமன்றத்தின் உத்தரவு பெறப்படவுள்ளது. இவ்வுத்தரவு கிடைக்கும் வரை இக்குண்டுகளை புதுக்குடியிருப்பு பொலிஸ் நிலையத்தின் பொறுப்பில் வைக்கவும் நடவடிக்கை எடுக்கப்பட்டது. 21 குண்டுகளும் 60 மில்லி மீட்டர் மோட்டார் உண்டைகளும் இவ்வாறு கண்டெடுக்கப்பட்டன. ", "URL": "https://www.itnnews.lk/2023/10/05/372585/", "Category": "Breaking News,அண்மைய செய்திகள்,தேசிய செய்திகள்", "Parent URL": null}