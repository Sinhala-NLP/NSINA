{"Source": "ITN news", "Timestamp": "දෙසැම්බර් 16, 2021 12:53", "Headline": "ඔයාමඩුව ඖෂධ කර්මාන්ත ශාලාව හැදුවොත් ඖෂධ වර්ග 236ක් අපේ රටේම නිපදවිය හැකියි", "News Content": "අනුරාධපුර ඔයාමඩුව ඖෂධ නිෂ්පාදන කලාපයේ කම්හල් ඇරඹීමත් සමග ඖෂධවර්ග 236 ක් මෙරටම නිපදවිය හැකි බව රාජ්‍ය අමාත්‍ය මහාචාර්ය චන්න ජයසුමන මහතා පවසනවා. මෙම ඖෂධ සියල්ල දැනට පිටරටවලින් ආනයනය කිරීම විශේෂත්වයක්. අනුරාධපුර ඔයාමඩුව ඖෂධ නිෂ්පාදන කලාපයේ තෝරාගත් ආයෝජකයින් සදහා ඉඩම් භාරදීමේ උත්සවය ඉඩම් අමාත්‍යාංශයේදී පැවැත්වුණා. ඒ අමාත්‍ය එස් එම් චන්ද්‍රසේන සහ රාජ්‍ය අමාත්‍ය මහාචාර්ය චන්න ජයසුමන මහතාගේ ප්‍රධානත්වයෙන්. මෙම කර්මාන්තපුරවරයෙහි ඖෂධ නිෂ්පාදනය කිරීමෙන් පසු විදේශ විනිමය විශාල ප්‍රමාණයක් රට තුළම ඉතිරිකර ගැනීමට හැකිවනු ඇති. විශේෂයෙන් ශල්‍යකර්ම උපකරණ සහ දන්ත වෛද්‍ය කටයුතුවලට අදාළ ඖෂධ වර්ග ද මෙහි නිපදවීමට නියමිතයි.               ", "URL": "https://www.itnnews.lk/2023/10/05/383069/", "Category": "Breaking News,දේශීය පුවත්", "Parent URL": null}