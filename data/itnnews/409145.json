{"Source": "ITN news", "Timestamp": "අප්‍රේල් 30, 2022 16:10", "Headline": "පසුගියදා පත්කළ අමාත්‍යවරුන් සහ රාජ්‍ය අමාත්‍යවරුන්ගේ විෂය පථයන් ගැසට් කෙරේ", "News Content": "පසුගියදා පත්කළ අමාත්‍යවරුන් මෙන්ම රාජ්‍ය අමාත්‍යවරුන්ගේ විෂය පථයන් සහ කාර්යයන් සම්බන්ධයෙන් ගැසට් නිවේදනයක් නිකුත් කෙරුණා. ඒ ඒ අමාත්‍යාංශවලට අයත් දෙපාර්තමේන්තු, ව්‍යවස්ථාපිත ආයතන, රාජ්‍ය සංස්ථා මෙන්ම ක්‍රියාත්මක කළ යුතු නීති සහ අණපනත් පිළිබද ගැසට් නිවේදනයේ දැක්වෙනවා. ආරක්ෂක, මුදල්, අධිකරණ,  විදේශ කටයුතු,  රාජ්‍ය පරිපාලන,  ස්වදේශ කටයුතු , පළාත් සභා සහ පළාත් පාලන,  අධ්‍යාපන,  සෞඛ්‍ය,  කම්කරු,  පරිසර, තාක්ෂණ, බුද්ධශාසන, ආගමික හා සංස්කෘතික කටයුතු යන අමාත්‍යාංශ මෙන්ම ඊට අදාල රාජ්‍ය අමාත්‍යාංශවල විෂය පථයන් මෙසේ ගැසට් කර තිබෙනවා. ඊට අමතරව වනජීවී හා වනසම්පත් සංරක්ෂණ,  කෘෂිකර්ම,  වාරිමාර්ග,  ඉඩම්, ධීවර, වැවිලි කර්මාන්ත, ජල සම්පාදන,  විදුලිබල,  බලශක්ති,  වරාය හා නාවික,  මහාමාර්ග,  ප්‍රවාහන, තරුණ හා ක්‍රීඩා, සංචාරක, වෙළෙද , කර්මාන්ත, ජනමාධ්‍ය මහජන ආකරක්ෂක සහ සමෘද්ධි සංවර්ධන යන අමාත්‍යාංශවල මෙන්ම රාජ්‍ය අමාත්‍යාංශවල විෂයපතනයන් ද ගැසට් කෙරුණා. ආරක්ෂක අමාත්‍යංශය යටතට ආරක්ෂක මාණ්ඩලික ප්‍රධානී කාර්යාලය ඇතුළු දෙපර්තමේන්තු ව්‍යවස්ථාපිත ආයතන හා රාජ්‍ය සංස්ථා 12ක් ඇතුලත් කර තිබෙනවා. මුදල් අමාත්‍යාංශය යටතට ආයතන 45ක් ඇතුළත්. ගැසට් නිවේදනය මෙතනින්, http://documents.gov.lk/files/egz/2022/4/2277-53_S.pdf           ", "URL": "https://www.itnnews.lk/2023/10/05/409145/", "Category": "දේශීය පුවත්", "Parent URL": null}