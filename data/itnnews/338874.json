{"Source": "ITN news", "Timestamp": "මැයි 24, 2021 13:03", "Headline": "ඉදිරි මාස 6 තුළ තරුණ ව්‍යවසායකයන් 8000 ක් බිහි කරනවා", "News Content": "ඉදිරි මාස 06 ක කාලය තුළ තරුණ ව්‍යවසායකයන් 8000 ක් බිහිකරණ බව අමාත්‍ය නාමල් රාජපක්ෂ මහතා පවසනවා. කෝවිඩ් වසංගතය හමුවේ තරුණයින් මුහුණදී ඇති ගැටලු පිලිබද සොයා බැලීම සදහා යෞවන සමාජ සම්මේලන සාමාජිකයන් සමග ඊයේ  පැවති රැස්වීමකදීයී ඒ මහතා මේ බව කියා සිටියේ. සූම් තාක්ෂණය ඔස්සේ මෙම හමුව පැවැත්වුණා. නව තරුණ ව්‍යවසායකයන් බිහිකරගැනීම තුළින් රටේ ආර්ථිකය ශක්තිමත් කිරීම අරමුන බව අමාත්‍ය නාමල් රාජපක්ෂ මහතා පැවසුවා. පවතින කෝවිඩ් වසංගතය හමුවේ කොරෝනා රෝගීන්ට ලේ සැපයීම සදහා ලේ බැංකුවේ පවතින හිගයට පිළියමක් ලෙස හදුන්වා දුන් බ්ලඩ් ෆෝ හෝප් ජංගම දුරකතන යෙදවුම එළි දැක්වුණා. ඒ මහරගම තරුණ සේවා සභා ශ්‍රවනාගාරයේදීයී. රුධිර කාණ්ඩ අඩංගු පුද්ගලයන් හදුනාගැනීම හා ජාතික රුධිර පාරවිලයන මධ්‍යස්ථානයට පහසුවෙන් දත්ත ලබාදීම මේ යටතේ සිදු වනවා. ජාතික තරුණ සේවා සභාවේ සභාපති අධ්‍යක්ෂ ජෙනරාල් දමිත් වික්‍රමසිංහ මහතාගේ ප්‍රධානත්වයෙන් වැඩසටහන පැවැත්වුණා   ", "URL": "https://www.itnnews.lk/2023/10/05/338874/", "Category": "දේශීය පුවත්", "Parent URL": null}