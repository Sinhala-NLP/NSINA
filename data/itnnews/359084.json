{"Source": "ITN news", "Timestamp": "අගෝස්තු 29, 2021 17:07", "Headline": "සිංගප්පුරුවේ ජනගහණයෙන් 80%ක් එන්නත් දෙකම ලබාගෙන අවසන්", "News Content": "සිංගප්පුරුවේ ජනගහණයෙන් 80%කට කොරෝනා මර්ධන එන්නත ලබා දී තිබෙනවා. ඒ අනුව ලොව රටවල් අතුරින් එන්නත්කරණය ඉහළම රට ලෙස සිංගප්පුරුව හැඳින්විය හැකියි. එරට ජනගහණයෙන් 80%ක් ම සම්පූර්ණයෙන් ම එන්නත් දෙකම ලබා ගෙන තිබෙනවා. ඒ අනුව එරට මිලියන 5.7 ක් එන්නත් මාත්‍රා දෙකම ලබාගෙන අවසන්.  සිංගප්පුරුව පසුගිය ජනවාරි මාසයේ දී එන්නත්කරණ වැඩසටහන ආරම්භ කළා. ඇමෙරිකාවේ නිෂ්පාදිත ෆයිසර් බයෝ එන්ටෙක් එන්නත සහ මොඩර්නා එන්නතයි එරට ජනතාවට වැඩි වශයෙන් ලබා දී ඇත්තේ. මේ වන විට එරට කොරෝනා වයිරස් ව්‍යාප්තිය ද අවම මට්ටමක පවතින බවයි විදෙස් මාධ්‍ය වාර්තා කරන්නේ. කොරෝනා වසංගත තත්වය ආරම්භ වූ දිනයේ සිට මේ දක්වා සිංගප්පුරුවෙන් කොරෝනා ආසාදිතයින් 67,171 දෙනෙකු පමණක් ආසාදිතයින් ලෙස හඳුනාගෙන තිබෙන අතර 55 දෙනෙකු ජිවිතක්ෂයට පත්ව තිබෙනවා.     ", "URL": "https://www.itnnews.lk/2023/10/05/359084/", "Category": "ජාත්‍යන්තර පුවත්", "Parent URL": null}