{"Source": "ITN news", "Timestamp": "නොවැම්බර් 21, 2022 11:46", "Headline": "වන්දනාගමනකට ඉන්දියා යන්න මන්ත්‍රි ගම්මන්පිලට අධිකරණයෙන් අවසර", "News Content": "හිටපු අමාත්‍ය උදය ගම්මන්පිල මහතා වෙත පනවා ඇති විදෙස් ගමන් තහනම තාවකාලිකව ඉවත් කරන ලෙස කොළඹ මහාධිකරණය අද නියෝග කළා. උදය ගම්මන්පිල මහතා ඉදිරිපත් කළ මෝසමක් සළකා බැලීමෙන් අනතුරුව කොළඹ මහාධිකරණ විනිසුරු නාමල් බලල්ලේ මහතා මෙම නියෝගය ලබාදුන්නා. ගම්මන්පිල මහතා වෙනුවෙන් පෙනී සිටි නීතිඥවරයා අධිකරණය හමුවේ කරුණු දක්වමින් කියාසිටියේ සිය සේවාදායකයාට වන්දනා ගමනක් සදහා ඉන්දියාවට යාමට අවශ්‍ය බවත් පනවා ඇති විදෙස් ගමන් තහනම ලබන 23 වනදා සිට 29 වනදා තෙක් අත්හිටුවන ලෙසත් ඉල්ලා සිටියා. එම කාලසීමාවට අදාළව විදෙස් ගමන් තහනම ඉවත් කිරීමටයි අධිකරණය නියෝග කළේ. ව්‍යාජ ඇටෝනි බලපත්‍රයක් සකස් කර ඕස්ට්‍රේලියා ජාතික ව්‍යාපාරිකයෙකුට අයත් සමාගමක කොටස් විකිණූ බවටයි උදය ගම්මන්පිල මහතාට චෝදනා එල්ලවුණේ.             ", "URL": "https://www.itnnews.lk/2023/10/05/446799/", "Category": "දේශීය පුවත්", "Parent URL": null}