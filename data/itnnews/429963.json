{"Source": "ITN news", "Timestamp": "අගෝස්තු 19, 2022 18:58", "Headline": "පොදුජන පෙරමුණේ හිටපු ඇමතිවරු විශේෂ සාකච්ඡාවක", "News Content": "ශ්‍රී ලංකා පොදුජන පෙරමුණේ මීට පෙර අමාත්‍යධුර හා රාජ්‍ය අමාත්‍යධුර දැරූ පාර්ලිමේන්තු මන්ත්‍රිවරුන්ගේ විශේෂ සාකච්ඡාවක් නෙළුම් මාවත පක්ෂ කාර්යාලයේදී පැවැත්වුණා. ඒ එම පක්ෂයේ ජාතික සංවිධායක බැසිල් රාජපක්ෂ  මහතාගේ ප්‍රධානත්වයෙන්. මෙය අභ්‍යන්තර සාකච්ඡාවක් බවයි ඊට එක්වූ මහජන නියෝජිතයන් මාධ්‍යවේදීන් හමුවේ ප්‍රකාශ කළේ. ජනාධිපතිවරයා සමඟ ඊයේ පැවති සාකච්ඡාව සම්බන්ධයෙන් පාර්ලිමේන්තු මන්ත්‍රී සාගර කාරියවසම් මහතාගෙන් විමසුව ද ඔහු ඊට පිළිතුරු නොදී ඉවත්ව ගියා. සෙසු මන්ත්‍රීවරුන්ගෙන් විමසූ විට ඔවුන්  ප්‍රකාශ කළේ එය අභ්‍යන්තර සාකච්ඡාවක් බවත් ඒ පිළිබඳ අදහස් දැක්වීමට නොහැකි බවයි.     ", "URL": "https://www.itnnews.lk/2023/10/05/429963/", "Category": "දේශීය පුවත්", "Parent URL": null}