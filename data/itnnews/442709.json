{"Source": "ITN news", "Timestamp": "அக்டோபர் 27, 2022 14:16", "Headline": "1.8 பில்லியன் ரூபா பெறுமதியான மருந்துப்பொருட்கள் சீனாவிடமிருந்து, இலங்கைக்கு நன்கொடை..", "News Content": "சீனா, இலங்கைக்கு 1.8 பில்லியன் ரூபா பெறுமதியான மருந்து பொருட்களை அன்பளிப்பாக வழங்கவுள்ளது. குறித்த அத்தியாவசிய மருந்துப்பொருட்களை எடுத்துவரும் இரு விமானங்கள் இன்று நாட்டை வந்தடையவுள்ளன. சீனா இதற்கு முன்னரும் இலங்கைக்கு மருந்துப்பொருட்களை அன்பளிப்பாக வழங்கியிருந்தது. கடந்த ஜுன் மற்றும் செப்டெம்பர் மாதங்களில் அவை கிடைக்கப்பெற்றன. இந்நிலையில் தற்போது சீனா வழங்கியுள்ள மருந்துப்பொருட்களை எடுத்துவரும் இரு விமானங்களும் சீனாவிலிருந்து இலங்கைக்கான பயணத்தை ஆரம்பித்துள்ளதாக கொழும்பிலுள்ள சீன தூதரகம் அறிவித்துள்ளது. ", "URL": "https://www.itnnews.lk/2023/10/05/442709/", "Category": "Breaking News,தேசிய செய்திகள்,முதன்மை செய்தி", "Parent URL": null}