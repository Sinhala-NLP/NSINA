{"Source": "ITN news", "Timestamp": "පෙබරවාරි 2, 2023 14:33", "Headline": "දිවයිනේ බොහෝ පලාත්වල අහස වලාකුළින් බර වෙයි", "News Content": "නිරිත දිග බෙංගාලබොක්ක මුහුදු ප්‍රදේශයේ පැවති පීඩන අවපාතය නැගෙනහිර වෙරළ දෙසින් දිවයිනට ඇතුලු වී ශ්‍රී ලංකාව හරහා ගමන් කරමින් පවතින බව කාලගුණ විද්‍යා දෙපාර්තමේන්තුව පවසනවා. මේ අතර පොලොන්නරුව දිස්ත්‍රික්කයට ඇද හැලෙන අධික වර්ෂාවත් සමග අද අලුයම තමන්කඩුව ප්‍රාදේශිය ලේකම් කොට්ඨාශයේ හතර ඇළ පාළම සහ පත්තිනි ප්‍රදේශයේ නිවාස 8ක් මතට ගස් කඩා වැටීමෙන් හානි සිදුව තිබෙනවා. එම ප්‍රදේශයේ මාර්ග හරහා විශාල ගස් පෙරලීමෙන් ගමනාගමනයට ද බාධා එල්ල වුණා. විදුලි ද ඇණහිට තිබෙන බව පොලොන්නරුව දිස්ත්‍රික් අපදා කළමනාකරණ ඒකකයේ සහකාර අධ්‍යක්ෂ උපුල් නානායක්කාර මහතා පවසනවා. තමන්කඩුව ප්‍රාදේශිය ලේකම් කොට්ඨාශයේ මාර්ග හරහා ඇද වැටී ඇති ගස් ඉවත් කිරිමේ කටයුතු පොලොන්නරුව මහ නගර සභාව මගින් සිදු කෙරුණා. පවතින අධික වර්ෂාපතනයත් සමග හිගුරක්ගොඩ පොලොන්නරුව මාර්ගයේ ඇතුමල්පිටිය ප්‍රදේශයේ පිහිටි පහත් කුඹුරුවල වී වගාවන් සම්පුර්ණයෙන්ම ජලයෙන් යට වී තිබෙනවා.       ", "URL": "https://www.itnnews.lk/2023/10/05/458849/", "Category": "කාලගුණ අනාවැකිය", "Parent URL": null}