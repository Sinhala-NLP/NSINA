{"Source": "ITN news", "Timestamp": "පෙබරවාරි 10, 2023 10:24", "Headline": "තුර්කි සිරියා භූ කම්පාවේ සුන් බුන් අතරින් හමු වූ ළදරුවාට නමක්", "News Content": "තුර්කි සිරියා භූ කම්පාවේ සුන් බුන් අතර හමු වූ ළදරුවාට නමක් තබා තිබෙනවා. ජිම් ඩයරිස් නගරයේ ඇති වූ භූමිකම්පාවෙන් ඇය ගලවා ගන්නා විටත් මව මිය ගොස් සිටියද ඇය මව  හා පෙකනිවැලින් සම්බන්ධව සිටියා. දැරියට නම තබා ඇත්තේ ආයා නමින්. අරාබි බසින් එහි තේරුම වන්නේ ආශ්චර්ය යන්නයි. භූකම්පනයෙන් ඇගේ මව,පියා සහ සහෝදරයන් සියලු දෙනාම මිය ගියා. ඇය බේරාගැනීමේ වීඩියෝව සමාජ මාධ්‍ය ඔස්සේ වේගයෙන් පැතිර ගිය අතර ලෝකයේම අවධානය ඇය වෙත යොමු වුණා. ළදරුවා දැනට සිටින රෝහලේ කළමණාකරු පවසන්නේ. ඇයගේ භාරකාරත්වය ඉල්ලා ඉල්ලීම් රැසක් ලැබෙන බවයි.     ", "URL": "https://www.itnnews.lk/2023/10/05/460110/", "Category": "Breaking News,ජාත්‍යන්තර පුවත්", "Parent URL": null}