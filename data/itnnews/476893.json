{"Source": "ITN news", "Timestamp": "අප්‍රේල් 20, 2023 14:53", "Headline": "ලොව වැඩිම ළමා මනාලියන් සංඛ්‍යාවක් සිටින කලාපය දකුණු ආසියාව", "News Content": "ලොව වැඩිම ළමා මනාලියන් සංඛ්‍යාවක් සිටින කලාපය දකුණු ආසියාව බව ජගත් සංවිධානය නිකුත් කළ නවතම වාර්තාවක දැක්වෙනවා. දකුණු ආසියා කලාපයේ ළමා මනාලියන් මිලියන 290ක් පමණ සිටින බවයි යුනිසෙෆ් සංවිධානය නිකුත් කළ වාර්තාවේ දැක්වෙන්නේ. එය ලොව සමස්ත ළමා මනාලියන් සංඛ්‍යාවෙන් 45%ක සංඛ්‍යාවක්. අධික දරිද්‍රතාව , ආර්ථික අපහසුතා හා කොරෝනා වසංගතය හමුවේ පාසල් වසා දැමීම මෙම තත්ත්වයට බලපා ඇති බවයි යුනිසෙෆ් සංවිධානය පෙන්වා දෙන්නේ. සමස්ත ලෝකයම මුහුණ දී සිටින විශාලතම ඛේදාන්තය මෙය බව එම සංවිධානය සඳහන් කරනවා. බංගලාදේශය , ඉන්දියාව හා නේපාලයේ දෙමාපියන් බහුතරයක් තම පවුල්වල කුඩා ගැහැණු දරුවන් විවාහ කරදීම ඔවුන්ගේ ජිවිතයට සිදුකළ හැකි යහපත්ම ක්‍රියාව ලෙස හදුන්වන බව ද යුනිසෙෆ් සංවිධානය සිදුකළ සම්මුඛ සාක්චඡාවලදී හෙළිව තිබෙනවා. විවාහ දිවියට එළඹිය හැකි අවම වයස නේපාලය අවුරුදු 20 , ඉන්දියාව හා ශ්‍රී ලංකාව අවුරුදු 18 , ඇෆ්ගනිස්තානය හා පාකිස්තානය අවුරුදු 16 ලෙස නීති පනවා තිබෙනවා.           ", "URL": "https://www.itnnews.lk/2023/10/05/476893/", "Category": "Breaking News,ජාත්‍යන්තර පුවත්", "Parent URL": null}