{"Source": "ITN news", "Timestamp": "සැප්තැම්බර් 8, 2022 09:42", "Headline": "කලහකාරී සිද්ධීන්වලට අදාළව සැකකරුවන් 3 දෙනෙකු පොලිස් අත්අඩංගුවට", "News Content": "පසුගිය දිනවල සිදු වූ කලහකාරී සිද්ධීන්වලට අදාළව තවත් සැකකරුවන් තුන් දෙනෙකු පොලිස් අත්අඩංගුවට ගෙන තිබෙනවා. තලංගම පොලිස් වසමේ පිහිටි පාර්ලිමේන්තු මන්ත්‍රී ජොන්ස්ටන් ප්‍රනාන්දු මහතාට අයත් නිවසට මැයි මස 09 වනදා පහරදී  අලාභ හානි සිදු කළ සිද්ධිය සම්බන්ධයෙන් සැකකරුවන් දෙදෙනෙකු අත්අඩංගුවට ගනු ලැබුවා. බස්නාහිර පළාත් දකුණ අපරාධ කොට්ඨාසය මගින් අත්අඩංගුවට ගත් මෙම සැකකරුවන් හෝකන්දර පදිංචිකරුවන් වනවා. මේ අතර මැයි 09 වනදා ජනාධිපති ලේකම් කාර්යාලයට ඇතුළු වී දේපලවලට හානි සිදු කිරීම සම්බන්ධයෙන් තවත් සැකකාරියකද පොලිස් අත්අඩංගුවට ගනු ලැබුවා.දියත උයන ප්‍රදේශයේදී අත්අඩංගුවට ගත් මෙම සැකකාරිය බොරැල්ගමුව පදිංචිකාරිණියක් වන අතර ඇය කොටුව මහේස්ත්‍රාත් අධිකරණයට ඉදිරිපත් කිරීමට කටයුතු යොදා ඇති බවයි කොළඹ උතුර කොට්ඨාස අපරාධ විමර්ශන අංශය සදහන් කළේ.         ", "URL": "https://www.itnnews.lk/2023/10/05/433645/", "Category": "දේශීය පුවත්", "Parent URL": null}