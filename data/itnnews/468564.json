{"Source": "ITN news", "Timestamp": "මාර්තු 16, 2023 09:32", "Headline": "හරක් කටාගෙන් සහ කුඩු සලිඳුගෙන් දින 90ක් රඳවාගෙන ප්‍රශ්න කිරීමට CIDයට අවසර", "News Content": "අත්අඩංගුවට ගත් මත්ද්‍රව්‍ය ජාවාරම්වලට හා සංවිධානාත්මක අපරාධ රැසකට සම්බන්ධ සැකකරුවන් දෙදෙනෙකු වන හරක් කටා හා කුඩු සලිඳු යන දෙදෙනා දින 90 ක් රඳවාගෙන ප්‍රශ්න කිරීමට අපරාධ පරීක්ෂණ දෙපාර්තමේන්තුවට අවස්ථාව හිමි වුණා. වැලිගම මිදිගම ප්‍රදේශයේ පදිංචි නදුන් චින්තක නොහොත් හරක් කටා නැමැත්තා හා පානදුර අලුබෝමුල්ල කුඩා අරුක්ගොඩ ප්‍රදේශයේ පදිංචි සලිදු මල්ෂිත ගුණරත්න හෙවත් කුඩු සලිඳු නැමැත්තා අත්අඩංගුවට ගැනුනේ මැඩගස්කරයේදීයි. අපරාධ පරීක්ෂණ දෙපාර්තමේන්තුවේ ඉල්ලීම මත ජාත්‍යන්තර පොලිසිය ඔවුන් අත්අඩංගුවට ගැනීම සඳහා රතු නිවේදන නිකුත් කර තිබුණා. පසුව අපරාධ පරීක්ෂණ දෙපාර්තමේන්තුවේ හා පොලිස් විශේෂ කාර්ය බළකායේ නිලධාරින් කණ්ඩායමක් මැඩගස්කරයට ගොස් ඔවුන් මෙරටට රැගෙන ඒමට ක්‍රියා කළා. අනතුරුව අපරාධ පරීක්ෂණ දෙපාර්තමේන්තුව වෙත රැගෙන ගියා. මෙම සැකකරුවන් දින 90 ක රැඳවුම් නියෝග ලබා ගනිමින් අපරාධ පරීක්ෂණ දෙපාර්තමේන්තුව වැඩිදුර විමර්ශන සිදු කරනවා.     ", "URL": "https://www.itnnews.lk/2023/10/05/468564/", "Category": "Breaking News,දේශීය පුවත්", "Parent URL": null}