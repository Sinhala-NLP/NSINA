{"Source": "ITN news", "Timestamp": "ඔක්තෝබර් 26, 2021 15:56", "Headline": "අසාද් සාලි තවදුරටත් රිමාන්ඩ්", "News Content": "බස්නාහිර පළාත් හිටපු ආණ්ඩුකාර අසාද් සාලි මහතා තවදුරටත් රක්ෂිත බන්ධනාගාර කරන ලෙස කොළඹ මහේස්ත්‍රාත් අධිකරණය නියෝග කළා. ඒ ලබන 9 වනදා දක්වායි. ආගමික කණ්ඩායම් අතර නොසන්සුන්තාවක් ඇති කිරීමට ක්‍රියා කළ බවට චෝදනා කරමිනුයි අසාද් සාලි මහතා අත්අඩංගුවට ගැනුනේ.‌ මේ පැමිණිල්ල අද විභාගයට ගත් අවස්ථාවේ අසාද් සාලි මහතා වෙනුවෙන් පෙනී සිටි නීතිඥයින් අධිකරණය හමුවේ කියා සිටියේ තම සේවාදායකයාට අයත් ඉඩමක් විකිණීමට අවශ්‍යව ඇති බවයි. ඉඩම විකිණීමට අදාළ ඔප්පුවට බන්ධනාගාරය තුළදී අත්සන් කිරීමට ඔහුට අවසර දෙන ලෙස ද ඉල්ලීමක් කෙරුණා. එම ඉල්ලීම පිළිගත් මහේස්ත්‍රාත්වරයා බන්ධනාගාරය තුළදී අදාළ ඉඩමේ විකිණුම් ඔප්පුවට අත්සන් කිරීම සඳහා අසාද් සාලි මහතාට අවස්ථාව ලබාදෙන ලෙස බන්ධනාගාර අධිකාරිවරයාට නියෝග කළා.           ", "URL": "https://www.itnnews.lk/2023/10/05/371911/", "Category": "දේශීය පුවත්", "Parent URL": null}