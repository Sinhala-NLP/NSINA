{"Source": "ITN news", "Timestamp": "மார்ச் 14, 2023 16:53", "Headline": "மேல், மத்திய மாகாண பாடசாலைகளில் பரீட்சைகள் பிற்போடப்பட்டுள்ளன", "News Content": "மேல் மாகாண பாடசாலைகளில் நாளை (15) நடத்த திட்டமிடப்பட்டிருந்த சில தரங்களுக்கான தவணைப் பரீட்சைகள் பிற்போடப்பட்டுள்ளன. மேல் மாகாண கல்வித் திணைக்களம் வெளியிட்டுள்ள அறிக்கையில், இவ்விடயம் தெரிவிக்கப்பட்டுள்ளது. அதன்படி, 9, 10 மற்றும் 11ஆம் தரங்களுக்கான, தவணைப் பரீட்சை இவ்வாறு பிற்போடப்பட்டுள்ளதாக அந்த அறிக்கையில் தெரிவிக்கப்பட்டுள்ளது. இந்த நிலையில், குறித்த பரீட்சைகள் எதிர்வரும் 21 மற்றும் 22ஆம் திகதிகளுக்கு ஒத்திவைக்கப்பட்டுள்ளதாக மேல் மாகாண கல்வித் திணைக்களம் மேலும் தெரிவித்துள்ளது. நாளைய தினம் ஆசிரியர் சங்கத்தினர் பணிப்புறக்கணிப்புக்கு ஆயத்தமாகும் நிலையில், இந்த அறிவிப்பு வெளியிடப்பட்டுள்ளது. அத்துடன் மத்திய மாகாண பாடசாலைகளிலும் நாளை (15) நடைபெறவிருந்த தவணைப் பரீட்சைகளை ஒத்திவைக்க தீர்மானிக்கப்பட்டுள்ளதாக, மத்திய மாகாண கல்விப் பணிப்பாளர் தெரிவித்துள்ளார். ", "URL": "https://www.itnnews.lk/2023/10/05/468045/", "Category": "Breaking News,அண்மைய செய்திகள்", "Parent URL": null}