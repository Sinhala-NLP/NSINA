{"Source": "ITN news", "Timestamp": "සැප්තැම්බර් 26, 2022 13:21", "Headline": "ඇල්ල රොක් ගිනි තැබූ සිසුන්ට අධිකරණයෙන් ලැබුණු අපූරු දඬුවම", "News Content": "ඇල්ල කැලෑ ප්‍රදේශයකට ගිනි තබා හානි කිරීමේ චෝදනාව මත අත්අඩංගුවට ගත් පාසල් සිසුන් 16 දෙනාට බණ්ඩාරවෙල මහේස්ත්‍රාත් අධිකරණය අපූරු දඬුවමක් නියම කර තිබෙනවා. සැකකරුවන් රුපියල් ලක්ෂය බැගින් වූ ශරීර ඇප මත මුදා හැරීමටයි අධිකරණය මුලින් නියෝග කළේ. ඉන් අනතුරුව ඔක්තෝම්බර් මස 02 වන ඉරිදා දින ඇල්ල පොලිසිය විසින් තෝරාගත් ප්‍රදේශවල පැළ 10 බැගින් සිටුවන ලෙස නියම කර තිබෙනවා. සෙනසුරාදා (24) ඇල්ල ප්‍රදේශයේ රක්ෂිතයක කොටසකට ගිනි තැබූ සිසුන් 16 දෙනා ප්‍රදේශවාසීන් විසින් අල්ලා පොලිසියට භාර දී තිබුණා. සැකකරුවන් 16 හැවිරිදි බදුල්ල සහ පස්සර ප්‍රදේශවල පදිංචිකරුවන්. මෙම පිරිස රක්ෂිත වනයේ උපන්දින සාදයක් පවත්වා ඉන් අනතුරුව එම ප්‍රදේශයට ගිනි තබා තිබෙනවා. ", "URL": "https://www.itnnews.lk/2023/10/05/437146/", "Category": "Breaking News,දේශීය පුවත්", "Parent URL": null}