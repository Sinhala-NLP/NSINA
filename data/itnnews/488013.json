{"Source": "ITN news", "Timestamp": "ජූනි 1, 2023 09:19", "Headline": "හැටන් නගරයේ ඉන්ධන නොමැති වීමෙන් රථ වාහන හිමියන් දැඩි අසිරුතාවට", "News Content": "හැටන් ඇතුළු නුවරඑලිය දිස්ත්‍රික්කයේ සිපෙට්කෝ සහ IOC ඉන්ධන පිරවුම්හල් වල අද දින අලුයම සිට ඩීසල් සහ පෙට්‍රල් ඉන්ධන නොමැති වීම නිසා රථ වාහන හිමියන් දැඩි අසිරුතාවයට පත් වී තිබෙනවා. රජය මගින් අද දින අලුයම සිට ඉන්ධන මිල අඩු කිරීමට තිරණය කිරිමත් සමඟ හැටන් ඇතුළු නුවරඑලිය දිස්ත්‍රික්කයේ සිපෙට්කෝ සහ IOC ඉන්ධන පිරවුම්හල් හිමියන් ඉන්ධන තොග සංචිතයේ තබා නොගැනීම නිසායි මෙම ඉන්ධන හිඟය ඇති වී තිබෙන්නේ. ඇතැම් ඉන්ධන පිරවුම්හල් වල ඊයේ දින පස්වරුවේ සිටම ඉන්ධන නොමැති වීම නිසා ඉන්ධන සංචිතයේ තිබුණු ඉන්ධන පිරවුම්හල් වලින් ඉන්ධන ලබා ගැනීමට දිගු වාහන පොලිම් දක්නට ලැබුණා.   ", "URL": "https://www.itnnews.lk/2023/10/05/488013/", "Category": "දේශීය පුවත්", "Parent URL": null}