{"Source": "ITN news", "Timestamp": "மார்ச் 16, 2022 13:41", "Headline": "கண்டி பழைய அரச மாளிகை மற்றும் தொல்பொருள் அருங்காட்சியகம் ஆகியவற்றை அபிவிருத்தி செய்யும் நடவடிக்கை ஆரம்பம்..", "News Content": "கண்டி பழைய அரச மாளிகை மற்றும் தொல்பொருள் அருங்காட்சியகம் ஆகியவற்றை அபிவிருத்தி செய்யும் நடவடிக்கை ஆரம்பமாகியுள்ளது. அமெரிக்காவுக்கும் இலங்கையின் தொல்பொருள் திணைக்களத்திற்கும் ஏற்படுத்திக் கொள்ளப்பட்டுள்ள இணக்கப்பாட்டிற்கு அமைய இவ்வேலைத்திட்டம் முன்னெடுக்கப்படுகிறது. இதற்கென 2 இலட்சத்து 65 ஆயிரம் அமெரிக்க டொலர் செலவிடப்படவுள்ளது. இதன் ஆரம்ப நிகழ்வில் தியவடன நிலமே பிரதீப் நிலங்கதேல இலங்கைக்கான அமெரிக்க தூதுவர் ஜுலி ச்சங் ஆகியோர் இணைந்திருந்தனர். இவ்வாறான 14 வேலைத்திட்டங்களுக்கு கடந்த வருடம் முதல் அமெரிக்கா இலங்கைக்கு நிதி வழங்கியுள்ளது. கண்டி, பழைய அரச மாளிகை மற்றும் தொல்பொருள் அருங்காட்சியகம் ஆகியன யுனெஸ்கோ அமைப்பினால் உலக தொல்பொருள் சின்னங்களாக பெயரிடப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/401588/", "Category": "Breaking News,தேசிய செய்திகள்", "Parent URL": null}