{"Source": "ITN news", "Timestamp": "ஜனவரி 26, 2023 12:44", "Headline": "சுதந்திர தின கொண்டாட்டத்திற்கு இணைவாக தூய்மையான பசுமை நகரத்தை கட்டியெழுப்பும் வேலைத்திட்டம்", "News Content": "இலங்கையின் 75வது சுதந்திர தின கொண்டாட்டத்திற்கு இணைவாக தூய்மையான பசுமை நகரத்தை கட்டியெழுப்பும் வேலைத்திட்டம் ஆரம்பிக்கப்பட்டுள்ளது. பசுமையான இலங்கையை உருவாக்கும் நோக்கில் பசுமை நகர் திட்டம் ஆரம்பிக்கப்பட்டுள்ளது. ஜனாதிபதி ரணில் விக்ரமசிங்கவின் ஆலோசனைக்கமைய இளைஞர், விவகார விளையாட்டுத்துறை அமைச்சு, தேசிய இளைஞர் சேவை மன்றம், இலங்கை வாலிப சமூக சம்மேளனம், இளைஞர் பாராளுமன்றம் போன்றவை இணைந்து திட்டத்தை முன்னெடுத்துள்ளன. நாடெங்கிலுமுள்ள பிரதேச செயலகங்களை மையப்படுத்தி முதற்கட்டமாக ஒவ்வொரு பிரதேச செயலகத்திலும் ஒரு நகரை தூய்மைப்படுத்த திட்டமிடப்பட்டுள்ளது. பெப்ரவரி மாதம் 3ம் திகதி முதல் 10ம் திகதி வரை நாடெங்கிலுமுள்ள 335 பிரதேச செயலகங்களிலும் திட்டம் நடைமுறைப்படுத்தப்படும். 50 ஆயிரத்துக்கும் மேற்பட்ட இளைஞர், யுவதிகள் அதில் பங்கேற்கவுள்ளனர. உள்ளுராட்சி மன்றங்கள், பிரதேச செயலகங்கள், பொலிஸ் மற்றும் தன்னார்வ அமைப்புக்களின் ஒத்துழைப்பும் திட்டத்திற்காக பெறப்படவுள்ளமை குறிப்பிடத்தக்கது. ", "URL": "https://www.itnnews.lk/2023/10/05/457701/", "Category": "Breaking News,தேசிய செய்திகள்", "Parent URL": null}