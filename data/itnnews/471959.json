{"Source": "ITN news", "Timestamp": "මාර්තු 30, 2023 18:40", "Headline": "රාජ්‍ය සේවකයින්ට පණිවිඩයක්", "News Content": "රාජ්‍ය සේවයත් , සංවර්ධනයත් එකට ඉටු කිරීමට රාජ්‍ය සේවකයින් සූදානම් විය යුතු බව අග්‍රාමාත්‍ය දිනේෂ් ගුණවර්ධන මහතා පවසනවා. දුක්ෂර ගමනක අසීරුම අවදිය මේ වන විට ගමන් කර අවසන් බවයි අග්‍රාමාත්‍යවරයා පවසන්නේ. අග්‍රාමාත්‍ය දිනේෂ් ගුණවර්ධන මහතා මේ බව ප්‍රකාශ කලේ ආහාර සුරක්ෂිතතාව හා පෝෂණය පිළිබද අලුත් ගමක් අලුත් රටක් වැඩසටහනේ කුරුණෑගල දිස්ත්‍රික් ප්‍රගති සමාලෝචන රැස්වීමේදීයි. වයඹ පළාත් ශ්‍රවණාගාරයේ දී මෙම රැස්වීම පැවැත්වුණා. වයඹ පළාත් ආණ්ඩුකාර වසන්ත කරන්නාගොඩ මහතා සහ ප්‍රදේශයේ මැති ඇමතිවරුන් , රාජ්‍ය නිලධාරීන් ඇතුළු පිරිසක් ඊට එක්ව සිටියා. අග්‍රාමාත්‍යවරයා මෙහිදී තවදුරටත් කියා සිටියේ ඕනෑම දේශපාලන මතයක් දැරුව ද දේපළ වලට හා මිනිස් ජිවිතවලට හානි සිදු කරන්නේ නම් ඊට එරෙහිව නීතිය තදින් ක්‍රියාත්මක කරන බවයි.         ", "URL": "https://www.itnnews.lk/2023/10/05/471959/", "Category": "දේශීය පුවත්", "Parent URL": null}