{"Source": "ITN news", "Timestamp": "දෙසැම්බර් 8, 2021 16:58", "Headline": "ඉන්දීය ආරක්ෂක මාණ්ඩලික ප්‍රධානියා ගමන් ගත් හෙලිකොප්ටර් යානය අනතුරට ලක්වෙයි", "News Content": "ඉන්දියාවේ ආරක්ෂක මාණ්ඩලික ප්‍රධානි ජනරාල් බීපින් රාවත් ගමන් ගත් හෙලිකොප්ටර් යානය අනතුරට ලක්ව තිබෙනවා. ගුවන් අනතුරෙන් යානයේ ගමන් ගත් පස් දෙනෙකු ජීවිතක්ෂයට පත්ව ඇති බවයි ඉන්දීය ගුවන් හමුදාව නිවේදනය කරන්නේ. තවත් දෙදෙනෙකු රෝහල්ගත කර ඇති අතර ඔවුන්ගේ තත්ත්වය බරපතළ බවද වාර්තා වනවා. කෙසේ වුවද මිය ගිය හෝ රෝහල් ගත කළ කිසිදු පුද්ගලයෙකු මේ වන තෙක් හදුනා ගෙන නැහැ. හෙලිකොප්ටර් යානයේ ජනරාල් බී පින් රාවත් සහ ඔහුගේ බිරිද මෙන්ම ඔහුගේ පෞද්ගලික කාර්ය මණ්ඩලය ද ගමන් කර ඇති බව සදහන්. අතුරුදහන් වු අනෙක් හත් දෙනා සොයා මේ වනවිටත් මෙහෙයුම් ක්‍රියාත්මකයි.     ", "URL": "https://www.itnnews.lk/2023/10/05/381566/", "Category": "ජාත්‍යන්තර පුවත්", "Parent URL": null}