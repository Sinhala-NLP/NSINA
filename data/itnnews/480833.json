{"Source": "ITN news", "Timestamp": "මැයි 6, 2023 10:39", "Headline": "ගල්ඔය පාරිසරික උද්‍යානය සංචාරකයන් සඳහා විවෘත කෙරේ", "News Content": "ගල්ඔය පාරිසරික උද්‍යානය සංචාරකයන් සදහා විවෘත කෙරුණා. පොළොන්නරුව දිස්ත්‍රික්කයේ හිගුරක්ගොඩ ප්‍රාදේශීය ලේකම් කොට්ඨාසයේ පිහිටි ගල්ඔය වන රක්ෂිත භූමිය ජාතික පාරිසරික උද්‍යානයක් ලෙස නම් කරමින් විවෘත කර තිබෙනවා. අමාත්‍ය පවිත්‍රා වන්නිආරච්චි මහත්මියගේ ප්‍රධානත්වයෙන් විවෘත කළ මෙම පාරිසරික උද්‍යානය හෙක්ටාර 2700කින් සමන්විතයි. රාජ්‍ය අමාත්‍ය සිරිපාල ගම්ලත් මහතා ද මෙම අවස්ථාවට එක්වුණා. සංචාරකයන්ට පහසුවෙන් වන සතුන් හා පරිසර පද්ධතිය නැරඹීම සදහා මෙමගින් අවස්ථාව උදාවනවා. දෙස් විදෙස් සංචාරකයන්ට අත්දැකීම් රැසක් ලබා ගැනීමේ අරමුණෙන් මෙම රක්ෂිත භූමිය ක්‍රියාත්මකයි.     ", "URL": "https://www.itnnews.lk/2023/10/05/480833/", "Category": "දේශීය පුවත්", "Parent URL": null}