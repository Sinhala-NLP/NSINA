{"Source": "ITN news", "Timestamp": "ජූලි 29, 2023 06:23", "Headline": "බෙල්ලන්විල ඇසළ පෙරහැරේ ධාතු කරඬුව වැඩමවීමට දළදා මාලිගාවේ හස්තියෙක්", "News Content": "මෙවර බෙල්ලන්විල ඇසළ පෙරහර පූජෝත්සවයේ ධාතු කරඬුව වැඩමවීම සිදු කරන්නේ දළදා මාලිගාවේ හස්තිරාජයකු විසින් බව බෙල්ලන්විල විහාරාධිපති ආචාර්ය බෙල්ලන්විල ධම්මරතන නාහිමියෝ පවසනවා. මෙවර පෙරහරට අලි ඇතුන් 35ක් පමණ සහභාගි වීමට නියමිත බව කියා සිටි උන්වහන්සේ බෙල්ලන්විල විහාරස්ථානයේ මියන් කුමාර හස්තියා දේවාල පෙරහර සඳහා එක්වන බවත් කතරගම වාසනා හස්තියා ද මෙවර පෙරහර සඳහා එක්වන බවත් සදහන් කළා. දළදා මාලිගාවෙන් මෙවර හස්තීන් දෙදෙනකු පෙරහර උත්සවයට ලැබෙන අතර, රන්සිවිලි පෙරහර දිනයේ එක් ඇතෙක් විසින් ධාතු කරඬුව වඩමවීමට නියමිතයි. රන්දෝලි පෙරහර දිනයේ අනෙක් ඇතා විසින් ධාතු කරඬුව වැඩමවනවා. ", "URL": "https://www.itnnews.lk/2023/10/05/503568/", "Category": "දේශීය පුවත්", "Parent URL": null}