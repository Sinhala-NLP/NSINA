{"Source": "ITN news", "Timestamp": "டிசம்பர் 15, 2021 12:53", "Headline": "கஞ்சா பயன்பாட்டை சட்டப்பூர்வமாக்கிய ஐரோப்பிய சங்கத்தின் முதலாவது நாடாக மோல்டா பதிவு..", "News Content": "கஞ்சா பயன்பாட்டை சட்டப்பூர்வமாக்கிய ஐரோப்பிய சங்கத்தின் முதலாவது நாடாக மோல்டா இடம்பிடித்துள்ளது. புதிய சட்டத்திற்கு நேற்றைய தினம் அனுமதி கிடைக்கப்பெற்றது. குறித்த சட்டத்திற்கமைய அந்நாட்டு பிரஜைகளுக்கு குறைந்தளவிலான கஞ்சா செடியை பயிரிட மற்றும் அவற்றை தம்வசம் வைத்துக்கொள்ள சந்தர்ப்பம் காணப்படுகிறது. புதிய சட்டத்தின் கீழ் அந்நாட்டிலுள்ள 18 வயது மற்றும் அதற்கு மேற்பட்ட நபர்கள் 7 கிராம் கஞ்சாவை தம்வசம் வைத்திருக்க முடியும். வீடுகளில் 4 கஞ்சா செடிகளை பராமரிக்க முடியும். சட்டமூலத்தை நிறைவேற்ற பிரதமர் ரொபர்ட் அபேலாவின் ஒத்துழைப்பும் கிடைக்கப்பெற்றுள்ளது. எனினும் எதிர்கட்சியினர் புதிய சட்டத்தை விமர்சித்து வருகின்றமை குறிப்பிடத்தக்கது. ", "URL": "https://www.itnnews.lk/2023/10/05/382879/", "Category": "Breaking News,சர்வதேச செய்திகள்", "Parent URL": null}