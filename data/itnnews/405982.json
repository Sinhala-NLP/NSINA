{"Source": "ITN news", "Timestamp": "ஏப்ரல் 7, 2022 17:06", "Headline": "ரஷ்யாவின் போர்குற்றங்கள் தொடர்பான ஆவணங்களை திரட்டுவதற்கு அமெரிக்கா நடவடிக்கை..", "News Content": "ரஷ்யா யுக்ரேனில் முன்னெடுத்துள்ள படை நடவடிக்கையின் போது இடம்பெற்ற போர்குற்றங்கள் தொடர்பான ஆவணங்களை திரட்டுவதற்கு அமெரிக்கா நடவடிக்கை எடுத்துள்ளது. இந்நிலையில் அமெரிக்காவின் பிரதிநிதிகள் சபையில் அதற்கான ஆதாரங்களை திரட்டுவதற்கான சட்டமூலம் நிறைவேற்றப்பட்டுள்ளதாக சர்வதேச ஊடகங்கள் செய்தி வெளியிட்டுள்ளன. யுக்ரேனின் க்யூவ் மற்றும் அதனை அண்மித்த பூச்சா ஆகிய பகுதிகளில் போர் குற்றங்கள் இடம்பெற்றுள்ளதாக குற்றச்சாட்டுக்கள் முன்வைக்கப்பட்டுள்ள நிலையில், அதுதொடர்பில் விசாரணைகள் முன்னெடுக்கப்படலாம் என அமெரிக்க ஜனாதிபதி ஜோ பைடன் தெரிவித்திருந்தார். இதேவேளை குறைந்த எண்ணிக்கையிலான யுக்ரேனிய படையினர் அமெரிக்காவில் ட்ரோன் பயிற்சிகளில் ஈடுபட்டுள்ளதாக பென்டகன் அறிவித்துள்ளது. ", "URL": "https://www.itnnews.lk/2023/10/05/405982/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}