{"Source": "ITN news", "Timestamp": "සැප්තැම්බර් 12, 2021 15:11", "Headline": "ඔස්ට්‍රේලියාව තවත් මොඩර්නා එන්නත් මිලියනයක් මිලදී ගනී", "News Content": "ඔස්ට්‍රේලියාව තවත් මොඩර්නා එන්නත් මිලියනයක් මිලදී ගැනීමට පියවර ගෙන තිබෙනවා. ඒ දැනට ඇණවුම් කර ඇති මොඩර්නා එන්නත් මිලියන විසි පහට අමතරවයි. රට තුළ සිදුවන එන්නත්කරණය වේගවත් කිරීමට මෙම පියවර ගත් බවයි ඔස්ට්‍රේලියා අග්‍රාමාත්‍ය ස්කොට් මොරිසන් සදහන් කරන්නේ. මේ වනවිට ඔස්ට්‍රේලියාව තුළ කොරෝනා වයිරසය ශීඝ්‍ර යෙන් ව්‍යාප්ත වන බවක් දක්නට ලැබෙනවා. අද දිනයේ දී පමණක් එරටින් හමුවී ඇති වයිරස ආසාදිතයින් සංඛ්‍යාව 1700 කට ආසන්නයි. මරණ හතක්ද සිදුව තිබෙනවා. වයිරස ව්‍යාප්තිය මැඩ පැවැත්වීමට එරට වෙළෙද නගර වන සිඩ්නි හා මෙල්බන් වසා දැමීමත් සමග ආර්ථිකය දැඩි පසුබෑමකට ලක්ව ඇති බවයි වාර්තා වන්නේ. තවමත් ඔස්ට්‍රේලියාවේ සියයට හැත්තෑවක පමණ ප්‍ර දේශ වසා දමා ඇති අතර සම්පූර්ණ එන්නත්කරණයට ලක්කළ පිරිස මිලියන විසි හයකට ආසන්නයි.       ", "URL": "https://www.itnnews.lk/2023/10/05/361952/", "Category": "ජාත්‍යන්තර පුවත්", "Parent URL": null}