{"Source": "ITN news", "Timestamp": "ජනවාරි 19, 2022 10:50", "Headline": "නිව්යෝර්ක් නගරයේ ගොඩනැගිල්ලක පිපිරීමකින් පුද්ගලයෙකු ජීවිතක්ෂයට", "News Content": "ඇමෙරිකාවේ නිව්යෝර්ක් නගරයේ ගොඩනැගිල්ලක සිදුවූ පිපිරීමකින් පුද්ගලයෙකු ජීවිතක්ෂයට පත්ව තිබෙනවා. පිපිරීමත් සමඟ ගින්නක් ද හටගෙන ඇති අතර පුද්ගලයින් 9 දෙනෙකු තුවාල ලබා රෝහල් ගතකර ඇති බවයි වාර්තා වන්නේ. ඔවුන් අතරට පොලිස් නිලධාරීන් පස් දෙනෙකු ද ඇතුළත්. පිපිරීමට හේතුව මේ වනතෙක් අනාවරණය වී නැහැ. සිද්ධිය සම්බන්ධයෙන් පුළුල් විමර්ශනයක් ආරම්භ කර ඇති බව නිව්යෝර්ක් නගරාධිපතිවරයා නිවේදනය කරනවා. මීට දින නවයකට ඉහත දී නිව්යෝර්ක් නගරයේ සිදුවූ මෙවැනිම පිපිරීමකින් පුද්ගලයින් 17 දෙනෙකු ජීවිතක්ෂයට පත්වුණා.         ", "URL": "https://www.itnnews.lk/2023/10/05/389601/", "Category": "ජාත්‍යන්තර පුවත්", "Parent URL": null}