{"Source": "ITN news", "Timestamp": "ජූලි 6, 2021 18:01", "Headline": "යුද හමුදාව නිෂ්පාදනය කළ ස්වයංක්‍රීය විෂබීජහරණ යන්ත්‍රය", "News Content": "යුද හමුදාව නිෂ්පාදනය කරපු ස්වයංක්‍රීය විෂබීජහරණ යන්ත්‍රයක් ජනාධිපතිතුමාට හදුන්වාදීම සිදුවුණා. යුද හමුදාවේ පර්යේෂණ විශ්ලේෂණ හා සංවර්ධන ඒකකය දෑත් විෂබීජහරණය කිරීම වෙනුවෙන් සැකසූ මෙම ස්වයංක්‍රීය යන්ත්‍රයේ විෂබීජහරණ ලීටර 4ක් ගබඩා කිරීමෙන් පුද්ගලයින් 600 දෙනෙකුගේ දෑත් විෂබීජහරණයට හැකියාව පවතිනවා. විදුලි ආරෝපණයෙන් පසු පැය 48 ක් ස්වයංක්‍රීයව මෙම යන්ත්‍රය ක්‍රියාත්මක වීම සිදුවනවා. එම යන්ත්‍රය ජනාධිපති ගෝඨාභය රාජපක්ෂ මැතිතුමාට හදුන්වාදීමේ අවස්ථාවට යුද හමුදාපති ජෙනරාල් ශවේන්ද්‍ර සිල්වා,  ජනාධිපති අතිරේක ලේකම් විශ්‍රාමික මේජර් ජෙනරාල් කේ ඩී එගොඩවෙලේ හා බ්‍රිගේඩියර් සුදත් උදයසේන යන මහත්වරුන් එක්ව සිටියා.         ", "URL": "https://www.itnnews.lk/2023/10/05/347457/", "Category": "දේශීය පුවත්", "Parent URL": null}