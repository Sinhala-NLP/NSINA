{"Source": "ITN news", "Timestamp": "අප්‍රේල් 26, 2021 12:05", "Headline": "වැඩිම සම්මාන නොමැඩ් ලෑන්ඩ් චිත්‍රපටයට", "News Content": "අනූ තුන්වන ඇකඩමි අවෝර්ඩ්ස් හෙවත් ඔස්කා සම්මාන උළෙල කොරෝනා අවධානම මධ්‍යයේ සෞඛ්‍යාරක්ෂිතව පැවැත්වුණා. ඒ ලොස්ඇන්ජලීස්හි ඩොල්බි තියටර්හීදියි. පැවැත්වීමට නියමිත දිනට මාස දෙකකට පසුව අනූ තුන්වන ඔස්කා සම්මාන උළෙල ඊයේ රාත්‍රියේ පැවැත්වුණා. 2020 වසර සහ ඊට පෙර නිෂ්පාදනය කෙරුණු චිත්‍රපට සදහා සම්මාන ලබාදීම  සම්මාන උළෙලේදී මෙවර සිදු කෙරුණා.   ඔස්කා සම්මාන උළෙලේ වැඩිම සම්මාන දිනාගත් චිත්‍රපටය ලෙස නෝ මැඩ් ලෑන්ඩ් චිත්‍රපටය සම්මානයට පාත්‍ර වුණා. හොදම චිත්‍රපටය හොදම අධ්‍යක්ෂවරයා සහ හොදම නිළිය යන සම්මානයි එම චිත්‍රපටයට හිමිවුණේ. ඔස්කා සම්මාන උළෙලකදී හොදම අධ්‍යක්ෂවරයාට හිමි සම්මානයක් දිනාගත් දෙවන කාන්තාව මෙන්ම හොදම අධ්‍යක්ෂවරයා ලෙස සම්මානයක් ලබාගත් පළමු ආසියානු කාන්තාව බවට ක්ලෝයිසාවෝ පත්වුණා.  ඒ නෝමැඩ්ලෑන්ඩ් චිත්‍රපටයේ අධ්‍යක්ෂණය වෙනුවෙන්. ඇය චීන ජාතික කාන්තාවක්. එම චිත්‍රපටය වෙනුවෙන් ෆැන්සිස් මැක් ඩෝමන්ඩ් හොදම නිළියට හිමි ඔස්කා සම්මානය දිනාගත්තා. ද ෆාදර් චිත්‍රපටයේ රංගනය වෙනුවෙන් සර් ඇන්තනී හොප් කිංස්ට  හොදම නළුවාට හිමි සම්මානය හිමි වුණා. අනූ තුන්වන ඔස්කා සම්මාන උළෙලේ රංගනය වෙනුවෙන් නිර්දේශිත නාමයන් විස්සෙන් නවයක්ම සුළු ජාතිකයින්ට හිමිව තිබීම විශේෂත්වයක්. සෝල් චිත්‍රපටය හොදම ත්‍රිමාණ සජීවිකරණ චිත්‍රපටය ලෙස සම්මානයට පාත්‍ර වුණා.     ", "URL": "https://www.itnnews.lk/2023/10/05/333778/", "Category": "ජාත්‍යන්තර පුවත්", "Parent URL": null}