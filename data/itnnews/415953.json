{"Source": "ITN news", "Timestamp": "ජූනි 9, 2022 09:10", "Headline": "විදුලිබල සැපයුම හා රෝහල් සේවා අත්‍යවශ්‍ය සේවා බවට පත්කෙරේ", "News Content": "විදුලිබල සැපයුම හා රෝහල් සේවා අත්‍යවශ්‍ය සේවා බවට පත් කරමින් අති විශේෂ ගැසට් පත්‍රයක් නිකුත් කර තිබෙනවා. විදුලිබල සැපයුම හා රෝහල් සේවා ඊයේ දිනයේ සිට ක්‍රියාත්මක වන පරිදි අත්‍යවශ්‍ය සේවා ලෙස ප්‍රකාශයට පත් කරමින් මෙම අති විශේෂ ගැසට් පත්‍රය නිකුත් කර තිබෙනවා. ඒ 1979 අංක 61 දරණ අත්‍යවශ්‍ය මහජන සේවා පනතේ දෙවන වගන්තියෙන් ජනාධිපතිතුමාට පැවරී ඇති බලතල අනුවයි. රජයේ සංස්ථා, දෙපාර්තමේන්තුව, පළාත් පාලන ආයතන හෝ සමූපාකාර සමිති මගින් සැපයෙන විදුලිබල සම්පාදනය හා රෝහල් සේවා සාමාන්‍ය ජන ජීවිතය පවත්වාගෙන යාමට අත්‍යවශ්‍ය බව එම ගැසට් නිවේදනයෙන් ප්‍රකාශයට පත් කර තිබෙනවා. රෝහල්, සාත්තු නිවාස, බෙහෙත් ශාලා සහ වෙනත් සමාන ආයතන ආදියෙහි රෝගීන්ට සැපයෙන සියලු ප්‍රතිකාර සේවා රෝහල් සේවාවට අයත් බවයි එම ගැසට් නිවේදනයේ දැක්වෙන්නේ.    ", "URL": "https://www.itnnews.lk/2023/10/05/415953/", "Category": "Breaking News,දේශීය පුවත්", "Parent URL": null}