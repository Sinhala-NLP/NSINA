{"Source": "ITN news", "Timestamp": "මැයි 5, 2021 11:54", "Headline": "ජනපති ගෝඨාභය පාර්ලිමේන්තු සභාවට", "News Content": "ජනාධිපති ගෝඨාභය රාජපක්ෂ මහතා පාර්ලිමේන්තු සභාවට පැමිණ තිබෙනවා.. රටේ පවතින වර්තමාන කොවිඩ් තත්ත්වය පිළිබඳ සභාව කල් තැබීමේ විවාදයේ දෙවන දිනය අද පැවැත්වෙන අතර කතානායක මහින්ද යාපා අබේවර්ධන මහතාගේ ප්‍රධානත්වයෙන් පාර්ලිමේන්තුව පෙරවරු 10.00 ට රැස් වුණා. සෑම මාස තුනකටම වරක් ජනාධිපතිවරයා පාර්ලිමේන්තුවට වාර්තා කළ යුතු බවට ආණ්ඩුක්‍රම ව්‍යවස්ථාවේ සඳහන් වනවා. ඒ අනුව ගෝඨාභය රාජපක්ෂ මහතා අද දින පාර්ලිමේන්තු රැස්වීම සඳහා සහභාගී වූ බවයි වේත්‍රධාරී නරේන්ද්‍ර ප්‍රනාන්දු මහතා සදහන් කළේ. සුලු වේලාවක් සභාවේ රැඳී සිටීමෙන් පසුව ගෝඨාභය රාජපක්ෂ මහතා පාර්ලිමේන්තුවෙන් පිටත්ව ගියා. ", "URL": "https://www.itnnews.lk/2023/10/05/335277/", "Category": "දේශීය පුවත්", "Parent URL": null}