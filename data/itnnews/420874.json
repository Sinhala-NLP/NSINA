{"Source": "ITN news", "Timestamp": "ජූලි 3, 2022 13:49", "Headline": "දිවයිනේ සියලුම පාසල් හෙට සිට සතියක් නිවාඩු", "News Content": "හෙට සිට ලබන 08 වන දා දක්වා දිවයින පුරා සියලුම රජයේ සහ රජයේ අනුමත පෞද්ගලික පාසල් සඳහා නිවාඩු සතියක් ප්‍රකාශයට පත් කල බව අධ්‍යාපන අමාත්‍යාංශය නිවේදනය කරනවා. අධ්‍යාපන අමාත්‍යාංශ නිලධාරීන් අද සූම් තාක්ෂණය ඔස්සේ පැවැත්වූ සාකච්ඡාවේ දී මෙම තීරණය ගෙන තිබෙනවා. විදුලි බල හා බලශක්ති අමාත්‍යාංශයේ ඉන්ධන බෙදා හැරීම පිිබද දැනුම් දීම සැලකිල්ලට ගනිමින් එම තීරණය ගත් බවයි නිවේදනයේ සදහන් වන්නේ. එම සතිය තුළ අහිමි වන පාසල් කාලය ඉදිරි පාසල් නිවාඩු වාරයේ දී ආවරණය කිරීම සැලසුම වී තිබෙනවා. රට තුළ පවතින ඉන්ධන අර්බුදය හමුවේ නගරාශ්‍රිත පාසල් සදහා නිවාඩු ලබා දී තිබු අතර ප්‍රාථමික අංශ පැවැත්වීමේ බලය විදුහල්පතිවරුන්ට  ලබා දීමට කටයුතු කෙරුණා. එම කාලය තුළ අධ්‍යන කටයුතු  ඔන්ලයින් තාක්ෂණය ඔස්සේ සිදු කිරීමටයි උපදෙස් ලබා දී තිබුණේ. පසුගිය සතියේ ක්‍රියාත්මක කල මෙම වැඩසටහන ඉදිරි සතියේ ද ක්‍රියාත්මක කරන ලෙස බලශක්ති අමාත්‍යවරයා ඇතුළු පාර්ශ්ව ඉල්ලීම් කර තිබුණා. ඒ ඇතුළු කරුණු රැසක් සැලකිල්ලට ගනිමින් ඉදිරි සතිය නිවාඩු සතියක් ලෙස ප්‍රකාශයට පත් කිරීමට අධ්‍යාපන අමාත්‍යාංශ තීරණය කර තිබෙනවා.  ", "URL": "https://www.itnnews.lk/2023/10/05/420874/", "Category": "දේශීය පුවත්", "Parent URL": null}