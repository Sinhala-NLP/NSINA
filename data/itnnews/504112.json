{"Source": "ITN news", "Timestamp": "ජූලි 31, 2023 11:34", "Headline": "පූජ්‍ය උණුවතුර බුබුලේ මහින්ද හිමිට ගම්පහ මහ දිසාවේ ප්‍රධාන සංඝනායක පදවි", "News Content": "විශ්‍රාමික මහාචාර්ය පූජ්‍ය උණුවතුර බුබුලේ මහින්ද ස්වාමීන් වහන්සේට සිරි විමලසිරි යන ගෞරවනාම සම්මුතිය සමග ගම්පහ මහ දිසාවේ ප්‍රධාන සංඝනායක පදවිය පිළිබද ශ්‍රී සන්නස් පත්‍රය ප්‍රදානය කිරීමේ කෝට්ටේ රජමහා විහාරස්ථ මංගල උපෝසතාගාරයේ දී සිදුකෙරුණා. ආගමික සංස්කෘතික සමාජීය වශයෙන් ඉමහත් සේවාවක් ඉටුකළ කැලණිය වනවාසල පුරාණ විහාරාධිපති රුහුණු විශ්ව විද්‍යාලයේ විශ්‍රාමික මහාචාර්ය පූජ්‍ය උණුවතුර බුබුලේ මහින්ද ස්වාමීන් වහන්සේ වෙත ශ්‍රී සන්නස් පත්‍රය ප්‍රදානය කිරීම සිදුකෙරුණේ කෝට්ටේ ශ්‍රී කල්‍යාණි සාමග්‍රී ධර්ම මහා සංඝ සභාවේ ලේඛකාධිකාරී අනුනායක අග්ගමහා පණ්ඩිත පූජ්‍ය කොටපිටියේ රාහුල නායක ස්වාමීන් වහන්සේගේ මූලිකත්වයෙනුයි. ගෞරවනාම සහිතව උන්වහන්සේ වනවාසල පුරාණ විහාරයට වැඩමකිරීම වෙනුවෙන් විශේෂ පිළිගැනීමේ උත්සවයක් ඊයේ පැවැත්වුණා. විශේෂ පෙරහැරකින් උන්වහන්සේ විහාරයට වැඩම කරවීම සිදුකෙරුණා. විහාරස්ථ කුලගණ සමිතිය හා දායක සමිතියේ දායකත්වයෙන් උන්වහන්සේ වෙනුවෙන් සෙත් පැතීමේ බෝධිපූජා පිංකමක්ද,  එම අවස්ථාවට වැඩම කරවූ මහා සංඝරත්නය වෙනුවෙන් ගිලන්පස පූජාවක් ද පැවැත්වුණා.       ", "URL": "https://www.itnnews.lk/2023/10/05/504112/", "Category": "දේශීය පුවත්", "Parent URL": null}