{"Source": "ITN news", "Timestamp": "டிசம்பர் 3, 2021 12:34", "Headline": "ரஞ்சன் ராமநாயக்கவிற்கு எதிராக தாக்கல் செய்யப்பட்டுள்ள 2வது வழக்கு விசாரணைக்கு..", "News Content": "சிறைதண்டனைக்கு உள்ளாகியுள்ள முன்னாள் பாராளுமன்ற உறுப்பினர் ரஞ்சன் ராமநாயக்கவிற்கு எதிராக தாக்கல் செய்யப்பட்டுள்ள 2வது அவதூறு வழக்கு விசாரணைக்கு எடுக்கப்படவுள்ளது. எதிர்வரும் ஜனவரி மாதம் 24ம் திகதி வழக்கு விசாரிக்கப்படுமென உயர் நீதிமன்றம் உத்தரவிட்டது. ரஞ்சன் ராமநாயக்கவிற்கு எதிராக தாக்கல் செய்யப்பட்டுள்ள குறித்த அவதூறு வழக்கு மூவரடங்கிய நீதிபதிகள் குழாம் முன்னிலையில் விசாரணைக்கெடுக்கப்பட்டது. சிறைதண்டனை அனுபவித்துவரும் முன்னாள் பாராளுமன்ற உறுப்பினர் ரஞ்சன் ராமநாயக்க சிறைச்சாலை அதிகாரிகளால் இன்றைய தினம் உயர் நீதிமன்றில் ஆஜர்ப்படுத்தப்பட்டார். குறித்த வழக்கை குறுகிய காலத்தில் நிறைவு செய்ய எதிர்பார்ப்பதாகவும் அது தொடர்பில் ஆராய்வதறக்னெ தினம் ஒன்றை பெற்றுக்கொடுக்குமாறும் ரஞ்சன் ராமநாயக்க சார்பில் ஆஜரான ஜனாதிபதி சட்டத்தரணி நீதிமன்றில் தெரிவிவத்தார். திறந்த பல்கலைக்கழகத்தில் பட்டப்படிப்பை தொடரும் ரஞ்சன் ராமநாயக்க அது தொடர்பிலான ஒன்லைன் விரிவுரைகளில் பங்கேற்க அனுமதி வழங்குமாறும் சட்டத்தரணி கோரியானர். இந்நிலையில் குறித்த கோரிக்கையானது சிறைச்சாலை அதிகாரிகளினால் கவனத்திற்கொள்ளப்படுமெனவும் அவர்கள் அதற்கு அனுமதியளிக்க மறுக்கும் பட்சத்தில் அதுதொடர்பில் உயர் நீதிமன்றத்தில் மனு ஒன்றை தாக்கல் செய்யுமாறும் உயர்நீதமன்றம் அறிவித்தது. ", "URL": "https://www.itnnews.lk/2023/10/05/380262/", "Category": "Breaking News,அண்மைய செய்திகள்,தேசிய செய்திகள்", "Parent URL": null}