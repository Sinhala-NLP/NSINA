{"Source": "ITN news", "Timestamp": "අප්‍රේල් 2, 2022 17:54", "Headline": "විදුහල්පතිවරුන්ට අධ්‍යාපන අමාත්‍යාංශයෙන් නිවේදනයක්", "News Content": "රජයේ සහ රජයේ අනුමත පෞද්ගලික පාසල්වල අනිද්දා සිට ලබන 08 වනදා දක්වා වාර පරික්ෂණ මෙන්ම පාසල්වල පැවැත්වීමට සැළසුම් කර ඇති අත්‍යවශ්‍යම කටයුතු සදහා පමණක් සිසුන් කැදවීමට විදුහල්පතිවරුන් වෙත අවසර ලබාදීමට අධ්‍යාපන අමාත්‍යාංශය තීරණය කර තිබෙනවා. උතුර,  දකුණ,  වයඹ සහ නැගෙනහිර යන පළාත්වල පාසල්වල සියලුම ශ්‍රේණීවල වාර පරික්ෂණ සහ ප්‍රාථමික ශ්‍රේණිවල ඉගැන්වීම් කටයුතු අවසන් වී තිබෙනවා.  අනෙකුත් පළාත්වල ශ්‍රේණි කිහිපයක් සදහා පමණක් මුලින් කී සතිය තුළදී වාර පරික්ෂණ පැවැත්වීමට ඉතිරිව ඇති බව වාර්තා වනවා. මෙම කාලසීමාව තුල සියලුම ගුරුවරුන් හා අනෙකුත් කාර්ය මණ්ඩල පාසල්වලට  පැමිණ මෙම වර්ෂයේ වාර පරික්ෂණ සම්බන්ධ කටයුතු සහ මීළග  පාසල් වර්ෂය සහ සැළසුම් කටයුතු සිදු කළ  යුතුයි. දෙමාපියන්ගේ පහසුවත් මහජන උපයෝගීතා කොමිසමට තීරණ ගැනීමේ පහසුවත් සළකා මෙම තීරණයට එළඹිය යුතු බවත් අධ්‍යාපන අමාත්‍යාංශයේ ලේකම් මහාචාර්ය කපිල පෙරේරා මහතා නිවේදනය කරන්නේ.        ", "URL": "https://www.itnnews.lk/2023/10/05/405239/", "Category": "දේශීය පුවත්", "Parent URL": null}