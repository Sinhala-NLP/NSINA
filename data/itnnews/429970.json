{"Source": "ITN news", "Timestamp": "අගෝස්තු 19, 2022 22:14", "Headline": "QR ක්‍රමවේදයට අවම ලෙස දායක වූ ඉන්ධ පිරවුම්හල් 12කට ඉන්ධන බෙදාහැරීම තාවකාලිකව නතර කෙරේ", "News Content": "කිව් ආර් ක්‍රමවේදයට අවම ලෙස දායක වූ ඉන්ධ පිරවුම්හල් 12 කට ඉන්ධන බෙදාහැරීම තාවකාලිකව නතර කෙරුණා. ලංකා කණිජතෙල් නීතිගත සංස්ථාවේ වෙළද අංශය සමග ප්‍රගති සමාලෝචන හමුවක් අද පැවැත්වුණා. එහිදී කිව්ආර් ක්‍රමවේදය භාවිත කිරීමේදී ඉන්ධන පිරවුම්හල් කටයුතු කර ඇති ආකාරය නිරීක්ෂණය කෙරුණා. එම ක්‍රමවේදයට අවම ලෙස දායක වී ඇති පිරවුම්හල් 12 ක පමණ ඉන්ධන බෙදාහැරීම තාවකාලිකව අත්හිටුවීමට තීරණය කෙරුණා. එමෙන්ම මහජන පැමිණිලි ලෙස ලැබී ඇති තොරතුරු අදාළ පොලිස් ස්ථාන වෙත ලබාදීමටත් අඛණ්ඩව නියාමන කටයුතු සිදු කිරීමටත් මෙම ප්‍රගති සමාලෝචන හමුවේදී තීරණය කෙරුණා. ", "URL": "https://www.itnnews.lk/2023/10/05/429970/", "Category": "දේශීය පුවත්", "Parent URL": null}