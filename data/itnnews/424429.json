{"Source": "ITN news", "Timestamp": "ජූලි 22, 2022 17:04", "Headline": "රුසියා හමුදාව යුක්රේනයේ දෙවන විශාලතම බලශක්ති බලාගාරය අභියස", "News Content": "රුසියා හමුදා මේ වන විට යුක්රේනයේ දෙවන විශාලතම බලශක්ති බලාගාරය දෙසට ලගාවෙමින් සිටින බව බ්‍රිතාන්‍ය බුද්ධි අංශ වාර්තා කළා. ඩොනේස්ක් ප්‍රාන්තයේ පිහිටි මෙම දැවැන්ත බලශක්ති බලාගාරය යුක්රේනයට ඉතා වැදගත් ස්ථානයක් බවයි විදෙස් මාධ්‍ය සදහන් කරන්නේ. ක්‍රමටෝස්ක් සහ සිවර්ස්ක් යන ප්‍රදේශවලට දැනටමත් රුසියා හමුදා කාලගුණ ප්‍රහාර එල්ල කරමින් සිටිනවා. මේ අතර බ්‍රිතාන්‍යය යුක්රේනයට තවත් කාලතුවක්කු තොගයක් ලබාදීමට තීරණය කළා. ඊට අමතරව යුධ ටැංකි නාශක අවි තොගයක් ද සැපයීමට තීරණය කර ඇති බව  බ්‍රිතාන්‍යයේ ආරක්ෂක ලේකම් බෙන් වොලස් පවසනවා. රුසියාවේ සිට යුරෝපය දක්වා ගෑස් රැගෙන යන නෝර්ඩ් ස්ට්‍රීම් 1 නළ මාර්ගය මේ වන විට ස්ථාවර මට්ටමින් ක්‍රියාත්මක වන බව විදෙස් මාධ්‍ය සදහන් කළා. දින 10 ක පමණ කාලයක් ක්‍රියාත්මක නොවූ මෙම නල පද්ධතිය ඊයේ සිට යළි සක්‍රිය වුණා. රුසියාවේ සිට යුරෝපා සංගමයට සිදු කෙරෙන ගෑස් අපනයයෙන් තුනෙන් එකක් මෙම නල මාර්ගයෙන් ආවරණය වනවා.     ", "URL": "https://www.itnnews.lk/2023/10/05/424429/", "Category": "ජාත්‍යන්තර පුවත්", "Parent URL": null}