{"Source": "ITN news", "Timestamp": "මාර්තු 6, 2022 09:53", "Headline": "රජයේ පාසල් සහ රජයේ අනුමත පෞද්ගලික පාසල්වල අධ්‍යයන කටයුතු හෙට ඇරඹෙයි", "News Content": "රජයේ පාසල්වල සහ රජයේ අනුමත පෞද්ගලික පාසල්වල අධ්‍යයන කටයුතු හෙට සිට ආරම්භ වන  බව අධ්‍යාපන අමාත්‍යාංශය නිවේදනය කරනවා. පසුගිය අපොස උසස්පෙළ විභාගයෙන් පසුවයි මෙලෙස නැවත පාසල් ආරම්භ වන්නේ. ශිෂ්‍ය සංඛ්‍යාව අනුව සිසු සිසුවියන් පාසල්වලට කැඳවීමේ ක්‍රමවේදය මෙහිදී ක්‍රියාත්මකයි. සිසුන් 20ක් දක්වා සිටින  පන්ති සෑම දිනකම පැවැත්විය හැකි වනවා. සිසුන් 21 සිට 40 දක්වා ඇති පන්ති කණ්ඩායම් දෙකකට වෙන්කර සතියක් හැර සතියක් පැවැත්විය යුතු බවයි අධ්‍යාපන අමාත්‍යාංශ දැනුම් දෙන්නේ. සිසුන් 40කට වැඩි පන්ති සමාන කොටස් 3කට වෙන්කර පැවැත්විය යුතු වනවා. පාසල්වලට නොකැඳවන සිසු කණ්ඩායම්වලට විකල්ප ඉගෙනුම් ක්‍රමවේද භාවිත කරමින් අදාළ විෂය කොටස් ආවරණය කළ යුතු වනවා. අධ්‍යයන හා අනධ්‍යන කාර්ය මණ්ඩල සාමාන්‍ය පරිදී සේවයට වාර්තා කළ යුතු බවයි අධ්‍යාපන අමාත්‍යාංශයේ ලේකම් මහාචාර්ය කපිල පෙරේරා මහතා නිකුත් කළ නිවේදනයක දැක්වෙන්නේ.   ", "URL": "https://www.itnnews.lk/2023/10/05/399651/", "Category": "Breaking News,දේශීය පුවත්", "Parent URL": null}