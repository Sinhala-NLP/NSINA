{"Source": "ITN news", "Timestamp": "ජූනි 11, 2021 14:29", "Headline": "මෙල්බර්න් නගරයේ Lockdown තත්ත්වය ඉවත් කෙරේ", "News Content": "ඕස්ට්‍රේලියාවේ වික්ටෝරියා ප්‍රාන්තයෙන් සති තුනක කාලයකට පසු ප්‍රථම වරට කිසිදු කොරෝනා ආසාදිතයෙකු හමු නොවූ බවට බලධාරීන් සදහන් කරනවා. ඊයේ රාත්‍රියේ සිට මෙල්බර්න් නගරයේ අගුලුලෑමේ තත්ත්වය ඉවත් කිරීමට ඕස්ට්‍රේලියා බලධාරී කටයුතු කළා. එහෙත් පුද්ගලයින් ඒකරාශීවීම සහ සංචරණය සම්බන්ධයෙන් සීමා කීපයක් පවත්වාගෙන යාමට නියමිතයි. මෙල්බර්න් නගරයේ ලක්ෂ 50 කට වැඩි ජනතාවක් ජීවත් වෙනවා. ඔවුනට තමන්ගේ නිවසේ සිට කිලෝමීටර් 25 කට එහා සංචාරය කිරීමට ඉඩ නොදීමටයි බලධාරීන් තීරණය කර ඇත්තේ. ලොව දියුණු රටවල් අතර කොවිඩ් නයින්ටීන් වැළැක්වීම සම්බන්ධයෙන් ඉහළම ප්‍රගතියක් ලබාගත් රටක් වශයෙන් ඕස්ට්‍රේලියාව සැළකෙනවා.     ", "URL": "https://www.itnnews.lk/2023/10/05/342055/", "Category": "ජාත්‍යන්තර පුවත්", "Parent URL": null}