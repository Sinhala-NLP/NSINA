{"Source": "ITN news", "Timestamp": "ஜூன் 22, 2022 12:28", "Headline": "கம்பஹாவின் பல்வேறு பகுதிகளுக்கு இன்று இரவு முதல் 8 மணித்தியால நீர்வெட்டு", "News Content": "கம்பஹா உட்பட பல பகுதிகளில் இன்றைய தினம் 8 மணிநேர நீர்வெட்டு அமுல்ப்படுத்தப்படவுள்ளதாக தேசிய நீர்வழங்கல் மற்றும் வடிகாலமைப்புச்சபை தெரிவித்துள்ளது. இன்றிரவு 10.00 மணிமுதல், நாளை காலை 06.00 மணிவரையான 8 மணித்தியாலங்கள் நீர்விநியோகம் துண்டிக்கப்படவுள்ளது. கம்பஹா நகரம், கம்பஹா மிரிஸ்வத்த வீதியின் ஹன்சகிரி வீதி வரையான பகுதி, யக்கல வீதியின் ஹன்சகிரி வீதி வரையான பகுதி, ஒருதொட்ட வீதியின் கறுப்பு பாலம் வரையான பகுதி, உடுகம்பொல வீதி மற்றும் ஜா-எல வீதியின் ஒருசில பகுதிகளிலும் நீர்வெட்டு அமுல்ப்படுத்தப்படவுள்ளது. கொழும்பு – கண்டி பிரதான வீதியின் யக்கல பாலத்தின் குழாய் கட்டமைப்பில் முன்னெடுக்கப்படவுள்ள திருத்தப்பணிகள் காரணமாகவே நீர்விநியோக துண்டிப்பு மேற்கொள்ளப்படவுள்ளதாக தேசிய நீர்வழங்கல் மற்றும் வடிகாலமைப்புச்சபை தெரிவித்துள்ளது. ", "URL": "https://www.itnnews.lk/2023/10/05/418485/", "Category": "Breaking News,தேசிய செய்திகள்", "Parent URL": null}