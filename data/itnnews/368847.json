{"Source": "ITN news", "Timestamp": "ඔක්තෝබර් 13, 2021 09:05", "Headline": "ඇමෙරිකාවේ කොරෝනා මරණ සංඛ්‍යාව යළිත් වරක් ඉහළට", "News Content": "කොරෝනා වයිරසය හේතුවෙන් ඇමෙරිකාවේ සිදුවන මරණ සංඛ්‍යාව යළිත් වරක් ඉහළ ගොස් තිබෙනවා. ගත වූ පැය 24 ට ඇමෙරිකාවේ සිදුව ඇති කොරෝනා මරණ සංඛ්‍යාව 1480ක්. එමෙන්ම ඊයේ දිනයේදී එරටින් වයිරස ආසාදිතයින් අසූපන්දහසකට ආසන්න සංඛ්‍යාවක් හමුව තිබෙනවා. කෙසේ වුවද ඉන්දියාවෙන් වාර්තා වන වයිරස ආසාදිතයින් සංඛ්‍යාව ක්‍රමිකව පහළ යමින් පවතින බව එරට සෞඛ්‍ය අංශ සඳහන් කරනවා. ඊයේ දිනයේදී එරටින් හමු වී ඇත්තේ වයිරස ආසාදිතයින් දහසය දහසක් පමණයි. ඒ සමඟම ඉන්දියාවේ සමස්ත වයිරස ආසාදිතයින් සංඛ්‍යාව තුන්කෝටි හතළිස් ලක්ෂය ඉක්මවා ගියා. එමෙන්ම ලොව පුරා රටවල් 221 කින් වාර්තා වන සමස්ත කොරෝනා ආසාදිතයින් සංඛ්‍යාව විසිතුන්කෝටි අනුපන්ලක්ෂයකට ආසන්න බවයි ලෝක සෞඛ්‍ය සංවිධානය නිවේදනය කරන්නේ. සිදුව ඇති මරණ සංඛ්‍යාව 4,881,573ක්.     ", "URL": "https://www.itnnews.lk/2023/10/05/368847/", "Category": "ජාත්‍යන්තර පුවත්", "Parent URL": null}