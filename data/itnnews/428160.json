{"Source": "ITN news", "Timestamp": "ஆகஸ்ட் 10, 2022 12:48", "Headline": "மனித பாவனைக்குதவாத ஒருதொகை கழிவுத்தேயிலை மீட்பு..", "News Content": "மனித பாவனைக்குதவாத ஒருதொகை கழிவுத்தேயிலை கம்பஹா பொலிஸாரால் கைப்பற்றப்பட்டுள்ளது. தேயிலை தரப்படுத்தலில் வழங்கப்படும் உயர் தரத்திற்கான இலச்சினையுடன் கூடிய 34 பொதிகளும் குறித்த கழிவுத்தேயிலையுடன் கைப்பற்றப்பட்டதாக பொலிஸார் தெரிவித்துள்ளனர். லொறியொன்றில் கழிவுத்தேயிலை ஏற்றிச்செல்லப்பட்ட நிலையில், கிடைக்கப்பெற்ற தகவலொன்றின் அடிப்படையில் சுற்றிவளைப்பு மேற்கொள்ளப்பட்டுள்ளது. தேயிலை சபை அதிகாரிகளின் ஒத்துழைப்புடன் சுற்றிவளைப்பு முன்னெடுக்கப்பட்டதாக பொலிஸார் தெரிவித்துள்ளனர். சந்தேக நபரொருவர் கைதுசெய்யப்பட்டுள்ள நிலையில், அவரிடம் மேலதிக விசாரணைகள் முன்னெடுக்கப்பட்டுள்ளன. ", "URL": "https://www.itnnews.lk/2023/10/05/428160/", "Category": "Breaking News,அண்மைய செய்திகள்", "Parent URL": null}