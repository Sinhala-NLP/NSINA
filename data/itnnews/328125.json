{"Source": "ITN news", "Timestamp": "මාර්තු 26, 2021 17:31", "Headline": "නීති විරෝධීව ගෙන්වූ එනසාල් කිලෝ 600ක් රේගු භාරයට", "News Content": "තැපැල් පාර්සල් තුළ සගවල මෙරටට රැගෙන ආ එනසාල් කිලෝග්‍රෑම් 600 ක් සොයා ගැනීමට හැකිවුණා. එම එනසාල් තොගයේ වටිනාකම රුපියල් එක්කෝටි විසිලක්ෂයකට ආසන්න බවයි තැපැල් නිලධාරීන් සදහන් කළේ. ගුවන් තැපෑලෙන් සහ මුහුදු තැපෑලෙන් ලැබෙන සියලු පාර්සල් විශේෂ රේගු පරීක්ෂාවකට ලක්කෙරෙනවා. එහිදී සැකකටයුතු පාර්සල් සම්බන්ධයෙන් අංශ කිහිපයක් ඔස්සේ පරීක්ෂණ සිදු කිරීමටයි රේගුව හා තැපැල් දෙපාර්තමේන්තුව පියවර ගෙන තිබෙන්නේ. මෙසේ සැකකටයුතු පාර්සල් 22 ක් විවෘත කිරීම අද සිදුවුණේ තැපැල්පතිවරයාගේ විශේෂ අවසරය මතයි. එහිදී එම පාර්සල් තුළ අසුරා තිබූ එනසාල් කිලෝග්‍රෑම් 600 ක් සොයාගැණුන බව ශ්‍රී ලංකා රේගු තැපැල් තක්සේරු අංශය සදහන් කළා.       ", "URL": "https://www.itnnews.lk/2023/10/05/328125/", "Category": "දේශීය පුවත්", "Parent URL": null}