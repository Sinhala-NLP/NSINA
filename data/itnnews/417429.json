{"Source": "ITN news", "Timestamp": "ஜூன் 17, 2022 13:02", "Headline": "எரிபொருளை வழங்குமாறு கோரி சிலபகுதிகளில் மக்கள் ஆர்ப்பாட்டம்..", "News Content": "நாடெங்கிலும் எரிபொருள் நிரப்பு நிலையங்களில் நீண்ட வரிசைகள் காணப்படுகின்றன. சில இடங்களில் பொதுமக்கள் எரிபொருளை வழங்குமாறு கோரி ஆர்ப்பாட்டங்களிலும் ஈடுபட்டனர். இதனால் போக்குவரத்துக்கும் தடை ஏற்பட்டது. வீதியை மறித்து ஆர்ப்பாட்டம் செய்யும் இடங்களுக்கு எரிபொருள் விநியோகிப்பதில்லையென தீர்மானமும் எட்டப்பட்டுள்ளது. இந்நிலையில் வத்தளையிலுள்ள எரிபொருள் நிரப்பு நிலையத்திற்கு விநியோகிக்கப்பட்ட ஆறாயிரத்து 600 லீட்டர் டீசலை லாப் நிறுவனத்திற்கு வழங்க முயற்சிகள் மேற்கொள்ளப்பட்டுள்ளன. அதற்கு எதிர்ப்பு தெரிவித்த மக்கள், எரிபொருள் நிரப்பு நிலையத்தின் மீது தாக்குதல் நடத்தியுள்ளனர். பின்னர் பொலிசாரின் தலையீட்டுடன் டீசல் பொதுமக்களுக்கு விநியோகிக்கப்பட்டது. ", "URL": "https://www.itnnews.lk/2023/10/05/417429/", "Category": "Breaking News,தேசிய செய்திகள்", "Parent URL": null}