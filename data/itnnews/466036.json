{"Source": "ITN news", "Timestamp": "මාර්තු 7, 2023 16:37", "Headline": "අන්තරේ උද්ඝෝෂණයට පොලිසියෙන් ජල හා කඳුළු ගෑස් ප්‍රහාරයක්", "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලයේ උද්ඝෝෂණ පෙළපාලිය විසුරුවා හැරීමට පොලිසිය ජල හා කදුළු ගෑස් ප්‍රහාර එල්ල කළා. අන්තර් විශ්වවිද්‍යාලයීය ශිෂ්‍ය බල මණ්ඩලය සංවිධාන කළ උද්ඝෝෂණ පෙළපාලිය පොලිසිය ජල හා කදුළු ගෑස් ප්‍රහාර එල්ල කලේ කොළඹ විශ්වවිද්‍යාලය අසළදීයි. මෙම උද්ඝෝෂණය හේතුවෙන් කොළඹ ප්‍ර දේශ රැසක දැඩි රථ වාහන තදබදයක් මතුව තිබෙන බව අප වාර්තාකරුවන් පවසනවා. මේ අතර අද කොටුව මහේස්ත්‍රාත් අධිකරණය නියෝග කලේ ජනතාවට පීඩාකාරී සහ පොදු දේපළවලට හානි වන ලෙස විරෝධතා නොපවත්වන ලෙසයි. කෙසේ වෙතත් එම නියෝග නොතකා උද්ඝෝෂණ පෙළපාලි පැවැත්වීම හේතුවෙන් එය විසුරුවා හැරීමට ජල හා කදුළු ගෑස් ප්‍රහාර එල්ල කළ බවයි පොලිසිය පවසන්නේ. ", "URL": "https://www.itnnews.lk/2023/10/05/466036/", "Category": "Breaking News,දේශීය පුවත්", "Parent URL": null}