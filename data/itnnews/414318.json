{"Source": "ITN news", "Timestamp": "මැයි 31, 2022 14:58", "Headline": "මොනාලිසා සිතුවමට කේක් ප්‍රහාරයක් එල්ල කළ පුද්ගලයා අත්අඩංගුවට", "News Content": "ලෝක සුප්‍රසිද්ධ මොනාලිසා සිතුවමට කේක් ප්‍රහාරයක් එල්ල කළ පුද්ගලයා අත්අඩංගුවට ගෙන තිබෙනවා. වයස්ගත කාන්තාවක් ලෙස සැරසී රෝද පුටුවක් අධාරයෙන් ලූවර් කෞතුකාගාරයට ඇතුළු වූ පුද්ගලයෙකු සුප්‍රසිද්ධ මොනාලිසා සිතුවමට කේක් ප්‍රහාරයක් එල්ල කළා. ප්‍රහාරය එල්ල කළ 36 හැවිරිදි තරුණයා අත්අඩංගුවට ගැනීමට කෞතුකාගාර ආරක්ෂක අංශ සමත්ව තිබෙනවා. කේක් ප්‍රහාරය එල්ල කිරීමට ප්‍රථම ඔහු සිතුවම ආවරණය කර ඇති වීදුරුව බිඳ දැමීමට ද උත්සාහ කර ඇති බව සඳහන්. ප්‍රහාරයෙන් සිතුවමට කිසිඳු හානියක් සිදුව නොමැති බවයි ලූවර් කෞතුකාගාරය නිවේදනය කරන්නේ. පරිසර විනාශයන් සම්බන්ධයෙන් ජනතා මතය අවදිකිරීමට ප්‍රසිද්ධියක් ලබාගැනීම සඳහා මෙම ප්‍රහාරය එල්ල කළ බව අත්අඩංගුවට ගත් පුද්ගලයා සඳහන් කරනවා. සුප්‍රසිද්ධ මොනාලිසා සිතුවමට හානි කිරීමට මීට පෙර ද අවස්ථා කීපයකදී ද උත්සාහ දරා තිබෙනවා.         ", "URL": "https://www.itnnews.lk/2023/10/05/414318/", "Category": "Breaking News,ජාත්‍යන්තර පුවත්", "Parent URL": null}