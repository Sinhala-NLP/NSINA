{"Source": "ITN news", "Timestamp": "අගෝස්තු 19, 2023 14:35", "Headline": "පොල්පිටියේ සරුංගල් යවන්න එපා – විදුලිබල මණ්ඩලය", "News Content": "හම්බන්තොට – නව පොල්පිටිය රැහැන් මාර්ගය අවට කලාපය තුළ සරුංගල් යැවීමෙන් වළකින ලෙස විදුලිබල මණ්ඩලය දැනුම්දෙනවා. පොල්පිටිය සහ අවට ප්‍රදේශයේ මේ දිනවල සරුංගල් යැවීම නිසා විදුලි රැහැන්වල සරුංගල් පැටලීම බහුලව වාර්තා වන බවත් විදුලි රැහැන් එළීමේ කටයුතුවලට එය බාධාවක් බවට පත්ව ඇති බවත් විදුලිබල මණ්ඩලය පවසයි. ඒ හේතුවෙන් සරුංගල් යැවීම සිදු නොකරන ලෙස ලංකා විදුලිබල මණ්ඩලය එම කලාපය ආශ්‍රිත ජනතාවගෙන් ඉල්ලා සිටියි. එමෙන්ම නව පොල්පිටිය අධි සම්ප්‍රේෂණ මාර්ගයේ රැහැන් සම්බන්ධ කිරීමේ කටයුතු තවත් සතියකින් පමණ අවසන් වනු ඇති බව ද විදුලිබල මණ්ඩලය සඳහන් කළේ ය. ", "URL": "https://www.itnnews.lk/2023/10/05/509334/", "Category": "දේශීය පුවත්", "Parent URL": null}