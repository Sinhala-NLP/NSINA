{"Source": "ITN news", "Timestamp": "මැයි 29, 2022 12:59", "Headline": "ඉන්ධන පෝලිම්වල අඩුවක්", "News Content": "ඉදිරි සති දෙකක කාලය සදහා අවශ්‍ය ඩීසල් සහ පෙට්‍රල් තොග රට තුළ පවතින අතර ලබන ජුනි පළමුවනදා සහ 14 සහ 16 දිනවලදී ඩීසල් රැගත් නෞකා මෙරටට ළගාවන බව බලශක්ති අමාත්‍යවරයා පවසනවා. එමෙන්ම සපුගස්කන්ද පිරිපහදුවේ කටයුතු හෙට සිට ආරම්භ කිරීමට නියමිතයි. කොළඹ වරායට ළගාවී ඇති නෞකාවකින් මේ වනවිට බොරතෙල් ගොඩබාමින් පවතින අතර එමගින් ඉන්ධන නිෂ්පාදනය කිරීමේ කටයුතු හෙට සිට ආරම්භ කෙරෙනවා. දෛනිකව ඩීසල් මෙට්‍රික් ටොන් දහසක් සහ භූමිතෙල් සහ ගුවනා යානා ඉන්ධන 600 ත් 800 ත් අතර ප්‍රමාණයක් නිෂ්පාදනය කිරීම සැළසුම වී තිබෙනවා. පසුගියන දිනවල වෙළෙදපොළේ දැඩි ඉන්ධන හිගයක් පැවතීීමත්  සමග ඉන්ධන පිරවුම්හල් ආශ්‍රිතව දිගු පෝලිම් දක්නට ලැබුණා. කෙසේ වෙතත් පසුගිය දිනවලට සාපේක්ෂව මේ වනවිට පෝලිම්වල අඩුවක් දක්නට ලැබෙනවා. ", "URL": "https://www.itnnews.lk/2023/10/05/413937/", "Category": "දේශීය පුවත්", "Parent URL": null}