{"Source": "ITN news", "Timestamp": "මාර්තු 12, 2023 11:03", "Headline": "විදේශිකයෙකු පැදවූ මෝටර් රථයක් තවත් මෝටර් රථයක හා යතුරුපැදියක ගැටෙයි", "News Content": "විදේශිකයෙකු පැදවූ මෝටර් රථයක් තවත් මෝටර් රථයක හා යතුරුපැදියක ගැටීමෙන් දරුණු අනතුරක් සිදුවුණා. බදුල්ල සිට හාලිඇල දෙසට ධාවනය වූ රුසියානු ජාතිකයෙකු පැදවූ මෝටර් රථයක් බදුල්ල දෙසට ධාවනය වෙමින් තිබූ තවත් මෝටර් රථයක ගැටී තිබෙනවා. ඒ සමඟ රුසියානු ජාතිකයා පැදවූ මෝටර් රථය පසුපස පැමිණි යතුරු පැදියක් ද එහි ගැටී ඇති බවයි පොලීසිය පවසන්නේ. අනතුරෙන් තිදෙනෙකු බරපතල තුවාල ලැබූ අතර ඔවුන් බදුල්ල මහ රෝහලට ඇතුළත් කර තිබෙනවා. සිද්ධිය සම්බන්ධයෙන් හාලිඇල පොලීසිය වැඩිදුර පරීක්ෂණ ක්‍රියාත්මක කිරීමටයි පියවර ගෙන ඇත්තේ.     ", "URL": "https://www.itnnews.lk/2023/10/05/467357/", "Category": "දේශීය පුවත්", "Parent URL": null}