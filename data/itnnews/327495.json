{"Source": "ITN news", "Timestamp": "මාර්තු 23, 2021 12:10", "Headline": "බතික් කර්මාන්තය නගා සිටුවීමට සියලු සහාය ලබා දෙන බව අමාත්‍ය දයාසිරි කියයි", "News Content": "බතික් කර්මාන්තය නගා සිටුවීම සදහා එම ක්ෂේත්‍රයේ නියැලෙන්නන්ට සියලු සහාය ලබා දෙන බව රාජ්‍ය අමාත්‍ය දයාසිරි ජයසේකර මහතා පවසනවා. මේ වන විටත් එම ක්ෂේත්‍රයේ වර්ධනය වෙනුවෙන් රජය තීරණ රැසක් ගෙන ඇති බවයි ඒ මහතා පෙන්වා දෙන්නේ. බතික් පුහුණු මධ්‍යස්ථාන 200 ක් ආරම්භ කිරීමේ වැඩසටහන යටතේ හෙළ සලු පියස බතික් අත්යන්ත්‍ර ඇගලුම් නිෂ්පාදන අලෙවි සහ පුහුණු මධ්‍යස්ථානය පන්නල නගරයේ ආරම්භ කිරීම දයාසිරි ජයසේකර මහතාගේ ප්‍රධානත්වයෙන් සිදු කෙරුණා. අත්කමින් ලොවක් දිනන්න යන අරමුණ ඇතිවයි මෙම මධ්‍යස්ථානය විවෘත කෙරුණේ. පාර්ලිමේන්තු මන්ත්‍රී අනුර ප්‍රියදර්ශන යාපා, වයඹ පළාත් ආණ්ඩුකාර රාජා කොල්ලුරේ යන මහත්වරුන්ද එම අවස්ථාවට එක්ව සිටියා.   ", "URL": "https://www.itnnews.lk/2023/10/05/327495/", "Category": "Breaking News,දේශීය පුවත්", "Parent URL": null}