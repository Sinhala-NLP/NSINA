{"Source": "ITN news", "Timestamp": "දෙසැම්බර් 26, 2022 16:12", "Headline": "ලෝක වෙළෙඳපොළේ බොරතෙල් මිල ඉහළට", "News Content": "ලෝක වෙළඳපොලේ බොරතෙල් මිල කැපී පෙනෙන ලෙස ඉහළ ගොස් තිබෙනවා. ඒ අනුව බ්‍රෙන්ට් වර්ගයේ බොරතෙල් බැරලයක මිල දිනක් තුළ ඩොලර් 2.94කින් එනම් 3.63%කින් ඉහළ ගොස් තිබෙනවා. එම තෙල් බැරලයක මිල සටහන්ව ඇත්තේ ඩොලර් 83 යි ශත 72ක් වශයෙනි. ඩබ්ලිව්.ටී.අයි. තෙල් බැරලයක මිලද ඩොලර් 2.07කින් එනම් 2.67%කින් ඉහළ ගොස් ඇත්තේ එම තෙල් බැරලයක මිල ඩොලර් 79.56ක් ලෙස සටහන් කරමින්. රුසියාව විසින් යුක්රේනය ආක්‍රමණය කිරීමට එරෙහිව ජී-7 කණ්ඩායමේ බටහිර රටවල් සහ යුරෝපා රටවල් රැසක් රැසියානු බොරතෙල් සඳහා ඩොලර් 60ක උපරිම මිල සීමාවක් පසුගිය දා පැනවූවා. ඊට ප්‍රතිචාර දක්වමින් රැසියාව සිය දෛනික බොරතෙල් නිෂ්පාදනය බැරල් 500,000ත් 700,000ත් අතර ප්‍රමාණයකින් කපා හැරීම සිදුවිය හැකි බවයි වාර්තා වන්නේ.     ", "URL": "https://www.itnnews.lk/2023/10/05/452214/", "Category": "Breaking News,දේශීය පුවත්", "Parent URL": null}