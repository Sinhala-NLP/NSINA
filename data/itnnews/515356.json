{"Source": "ITN news", "Timestamp": "සැප්තැම්බර් 12, 2023 15:56", "Headline": "උසස් පෙළ දක්ෂයින්ට ජනාධිපති ඇගයීම් සහතිකපත්", "News Content": "2021 සහ 2022 අධ්‍යයන වර්ෂයන්හි අ.පො.ස (උසස් පෙළ) විභාගයේ එක් එක් විෂය ධාරාවන්ගෙන් විශිෂ්ටතා දැක්වූ සිසු දරුවන් සඳහා ජනාධිපති ඇගයීම් සහතිකපත් සහ මුදල් ත්‍යාග පිරිනැමීම අද (12) ජනාධිපති කාර්යාලයේ දී ජනාධිපති රනිල් වික්‍රමසිංහ මහතා අතින් සිදු කර තිබෙනවා. එහිදී 2022 අධ්‍යයන වර්ෂය සඳහා විෂය ධාරාවන් 6ක් ඔස්සේ පෙනී සිට දිවයිනේ පළමු ස්ථාන 10ට තේරී පත්වූ සිසු දරුවන් 60 දෙනාට සහ 2021 අධ්‍යයන වර්ෂයේ විෂයධාරා 6ක් ඔස්සේ පෙනී සිටි දිවයිනේ පළමු ස්ථාන 5 අතරට පත්වූ සිසුන් 30 දෙනා ද ඇතුළුව මුළු සිසු දරුවන් 90 දෙනෙකු ජනාධිපතිවරයා අතින් ඇගයීමට ලක් කෙරුණු බව සඳහන්. ", "URL": "https://www.itnnews.lk/2023/10/05/515356/", "Category": "දේශීය පුවත්", "Parent URL": null}