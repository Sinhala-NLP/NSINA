{"Source": "ITN news", "Timestamp": "මාර්තු 9, 2023 11:57", "Headline": "චීන රජය එකඟවු පාසල් නිළ ඇඳුම් සම්පුර්ණ තොගය ලබාදී අවසන්", "News Content": "පාසල් නිළ ඇදුම් ලබා දීමට චීන රජයෙන් මෙරටට ලබාදීමට එකඟවු සියලු පාසල් නිළ ඇදුම් සම්පුර්ණ තොගය ලබා දී තිබෙනවා. ඒ අනුව ඉදිරි පාසල් වාරය ආරම්භ කිරීමට පෙර සියලු නිළ ඇදුම් ලබා දෙන බවයි අමාත්‍යවරයා පවසන්නේ. 2023 අධ්‍යන වර්ෂයට අදාළ පාසල් නිළ ඇදුම් වලින් 70%ක් ලබා දීමට චීන රජය එකඟවී තිබුණා. එම තොගයෙන් පළමු කොටස මීට පෙර ලබාදුන් අතර සම්පුර්ණ තොගය මේ වන විට භාර දී ඇති බවයි අධ්‍යාපන අමාත්‍යාංශය සඳහන් කරන්නේ. චීන තානාපති ෂින්හොන්ක් මහතා විසින් අමාත්‍ය සුසිල් ප්‍රේමජයන්ත මහතා වෙත මෙම නිළ ඇදුම් තොග ලබා දීම අධ්‍යාපන අමාත්‍යාංශයේ දී සිදු කෙරුණා. ඒ අනුව මේ වන විටත් ආරම්භ කර ඇති නිළ ඇදුම් බෙදා දීමේ කටයුතු කඩිනම් කර නිළ ඇදුම් බෙදා දීම ඉදිරි පාසල් වාරයට පෙර අවසන් කිරීම සැලසුම බවයි අමාත්‍යවරයා සඳහන් කරන්නේ. රජයේ ආධාර ලබන පාසල් සිසු සිසුවියන් මෙන්ම පිරිවෙන් අධ්‍යාපනය ලබන ස්වාමින් වහන්සේ වෙනුවෙන් ද මෙම නිළ ඇදුම් ප්‍රධානය කෙරෙනවා.         ", "URL": "https://www.itnnews.lk/2023/10/05/466573/", "Category": "දේශීය පුවත්", "Parent URL": null}