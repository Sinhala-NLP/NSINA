{"Source": "ITN news", "Timestamp": "பிப்ரவரி 19, 2022 12:43", "Headline": "இன்றும் மின் விநியோகம் தடைப்படும் அறிகுறி..", "News Content": "இன்றைய தினமும் மின் விநியோகம் துண்டிக்கப்படக்கூடுமென இலங்கை மின்சார சபை அறிவித்துள்ளது. தேவையான எரிபொருள் கிடைக்காமையே காரணமென மின்சார சபை குறிப்பிட்டுள்ளது. மின் உற்பத்தி நிலையங்களுக்கு தேவையான அளவு எரிபொருள் கிடைக்கவில்லை. இதனால் மின் விநியோகத்தை துண்டிக்கவேண்டிய நிலை ஏற்பட்டுள்ளது. எனினும் மின் துண்டிப்பது தொடர்பில் இன்றுமாலை தீர்மானிக்கப்படுமென இலங்கை மின்சார சபை அறிவித்துள்ளது. எரிபொருள் தட்டுப்பாடு காரணமாக சில மின் உற்பத்தி நிலையங்கள் செயலிழந்துள்ளன. இதனால் நேற்றைய தினம் மின்துண்டிப்பை அமுல்படுத்த பொதுமக்கள் பயன்பாட்டு ஆணைக்குழு அனுமதி வழங்கியிருந்தது. களனிதிஸ்ஸ, சொஜிட்ஸ், துல்கிரிய, மத்துகம மற்றும் கொலன்னாவை மின்னுற்பத்தி நிலையங்கள் செயலிழந்துள்ளன. வார இறுதி நாளான இன்று மின்சாரத்திற்கான கேள்வி குறைந்த மட்டத்தில் காணப்பட்டபோதிலும், இரவு முழுவதும் தொடர்ச்சியாக மின் விநியோகிப்பதில் தடை ஏற்படலாமென தகவல்கள் தெரிவிக்கின்றன. இதேவேளை எரிபொருள் ஏற்றிவரும் இரு கப்பல்கள் இன்றும், நாளையும் நாட்டை வந்தடையவுள்ளன. அவற்றில் 70 ஆயிரம் மெற்றின் தொன் எரிபொருள் இருப்பதாக தகவல்கள் தெரிவிக்கின்றன. ", "URL": "https://www.itnnews.lk/2023/10/05/396063/", "Category": "Breaking News,தேசிய செய்திகள்,முதன்மை செய்தி", "Parent URL": null}