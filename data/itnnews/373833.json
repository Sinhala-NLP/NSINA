{"Source": "ITN news", "Timestamp": "නොවැම්බර් 4, 2021 10:16", "Headline": "චීන ජාත්‍යන්තර ආනයන ප්‍රදර්ශනය චීනය බාහිර ලෝකයට විවෘත වීමේ ඉහළ මට්ටමේ සාක්ෂියක්", "News Content": "සිව්වැනි චීන ජාත්‍යන්තර ආනයන ප්‍රදර්ශනය හෙවත් CIIE හෙට (5) සිට 10වැනිදා දක්වා දිනවල චීනයේ ශංහයිහි දී පැවැත්වේ. ආනයන තේමාව සහිත ලොව ප්‍රථම ජාත්‍යන්තර මට්ටමේ ප්‍රදර්ශනය ලෙස, CIIE වසර තුනක් පුරා සාර්ථකව පැවැත්වූ අතර, ඉන් වඩාත් වැඩි අන්තර්ජාතික සමාගම් සහ ආයෝජකයින් චීනයට ප්‍රවේශ වීම ආකර්ෂණය කර ‍‍‍ගෙන තිබේ. අදාළ දත්තවලට අනුව, පළමු ආනයන ප්‍රදර්ශනයේ එළඹි අපේක්ෂිත පිරිවැටුම ඇමරිකානු ඩොලර් බිලියන 57.83ක් ලෙසටත්, දෙවැන්න ඇමරිකානු ඩොලර් බිලියන 71.13 ක් ලෙසටත් වාර්තා වූ අතර කොරොනා වසංගතය හමුවේ පැවති තුන්වන ප්‍රදර්ශනයේ දී එළඹි අපේක්ෂිත පිරිවැටුම ඩොලර් බිලියන 72.62 දක්වා ළඟා විය. ශ්‍රී ලංකාව ඇතුළු විදේශ රටවල ව්‍යවසායකයෝ රාශියක් මෙම ප්‍රදර්ශනයට එක් වීමට දැඩි රුචිකත්වයක් දක්වති. මෙවර ප්‍රදර්ශනයේ සිය සහභාගීත්වය සනාථ කළ ලෝකයේ ප්‍රමුඛතම ව්‍යාපාර 500ට අයත් සහ කර්මාන්තයේ ප්‍රමුඛ සමාගම් සංඛ්‍යාව පසුගිය වසරට වඩා ඉක්මවා ගොස් තිබේ. විදේශ රටවල කුඩා හා මධ්‍ය පරිමාණ ව්‍යවසායකයින් සංවිධාන කරන නියෝජිත කණ්ඩායම් සංඛ්‍යාව පසුගිය වසරට වඩා 30% කින් වැඩි වී ඇත. CIIE හරහා ගෝලීය ආයෝජකයින් විසින් චීනයේ විශාල වෙළඳපොළ ග්‍රහණය කර නව සංවර්ධන අවස්ථා පොදුවේ බෙදා ගනු ඇත. සිව්වන චීන ජාත්‍යන්තර ආනයන ප්‍රදර්ශවය තවමත් විවෘත කර නොමැති අතර, ලෝක ප්‍රකට සමාගම් රැසක් පස්වන ප්‍රදර්ශනයේ සහභාගීත්වය වෙනුවෙන් ද ගිවිසුම් ගතව ඇත. 2018 වසරේ සිට, චීනය විසින් ආරම්භ කරන ලද CIIE ලෝක මට්ටමේ ජාත්‍යන්තර ආර්ථික හා වෙළඳ වේදිකාවක් බවට පත්ව ඇති අතර, විදේශීය විවෘතභාවය පුළුල් කිරීම සඳහා චීනයේ ප්‍රකාශිත පියවර එකින් එක ක්‍රියාත්මක කිරීම ඉන් තහවුරු වෙයි. ", "URL": "https://www.itnnews.lk/2023/10/05/373833/", "Category": "ජාත්‍යන්තර පුවත්", "Parent URL": null}