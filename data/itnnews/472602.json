{"Source": "ITN news", "Timestamp": "අප්‍රේල් 2, 2023 14:43", "Headline": "හිජාබය පැළඳ නොසිටි කාන්තාවන් දෙදෙනෙකුට යෝගට් ප්‍රහාරයක්", "News Content": "හිජාබය නොපැලදීම නිසා ඉරාන කාන්තාවන් දෙදෙනෙකුට යෝගට් ප්‍රහාරයක් එල්ල වී තිබෙනවා. ඉරානයේ වෙළෙදසැලකදී කාන්තාවන් දෙදෙනෙකු සහ පුද්ගලයෙකු අතර ඇතිවූ බහින්බස්වීමකින් අනතුරුව මෙම ප්‍රහාරය එල්ල වී තිබෙනවා. අදාළ පුද්ගලයා මෙම කාන්තාවන් දෙදෙනාට හිජාබය නොපැළදීම සම්බන්ධයෙන් චෝදනා කිරීමෙන් අනතුරුව යොගට් ප්‍රහාරය එල්ලවී තිබෙනවා. මේ සම්බන්ධයෙන් මේ වනවිට එම ප්‍රහාරය එල්ල කළ පුද්ගලයා හා කාන්තාවන් දෙදෙනා ද පොලිසිය අත්අඩංගුවට ගෙන තිබෙනවා. මේ අතර මේ සම්බන්ධයෙන් ඉරාන ජනාධිපති ඊබ්‍රහිම් රයිසි ප්‍රකාශයක් නිකුත් කරමින් කියා සිටියේ ඉරාන කාන්තාවන් ආගමික අවශ්‍යතාවක් ලෙස හිජාබය පැළදීම අනිවාර්ය බවයි.         ", "URL": "https://www.itnnews.lk/2023/10/05/472602/", "Category": "ජාත්‍යන්තර පුවත්", "Parent URL": null}