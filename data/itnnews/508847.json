{"Source": "ITN news", "Timestamp": "අගෝස්තු 17, 2023 09:55", "Headline": "බටහිර අප්‍රිකාවේ වර්ඩ් තුඩුව ආසන්නයේ බෝට්ටු අනතුරකින් 60 දෙනෙකු මියයයි", "News Content": "අනවසර සංක්‍රමණිකයන් රැගත් බෝට්ටුවක් බටහිර අප්‍රිකාවේ වර්ඩ් තුඩුව ආසන්නයේ අනතුරට ලක්වීමෙන් 60 දෙනෙකු මිය ගොස් තිබෙනවා. සෙනගාලයේ සිට පැමිණි අනවසර සංක්‍රමණිකයන් රැගත් බෝට්ටුවක් මෙසේ අනතුරට ලක්ව ඇති බව විදෙස් වාර්තා සඳහන් කරනවා. දැනට හෙළිවී ඇති තොරතුරු අනුව එය පසුගිය ජූලි 10වන දා සෙනගාලයේ පාසේ බෝයේ සිට ගමන් ආරම්භ කර තිබෙනවා. මගීන් 101 දෙනෙකු රැගත් යාත්‍රාව අනතුරට ලක්වීමෙන් පසු ළමුන් ඇතුලු 38 දෙනෙකු බේරා ගෙන තිබෙනවා. ඔවුන් අතර වයස අවුරුදු 12ත් 16ත් අතර 4 දෙනෙකු සිටි බවයි වාර්තා වන්නේ. අනතුරට ලක්වු පිරිස අතර සියරා ලීයොන් හා ගිනියා රාජ්‍යයට අයත් පිරිස් ද සිටිනවා.           ", "URL": "https://www.itnnews.lk/2023/10/05/508847/", "Category": "Breaking News,ජාත්‍යන්තර පුවත්", "Parent URL": null}