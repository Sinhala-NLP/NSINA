{"Source": "ITN news", "Timestamp": "ජූලි 6, 2021 11:26", "Headline": "නිරෝධායන නීති ලිහිල් කිරීමෙන් පසු මුඛ ආවරණ පැළදීම අත්‍යවශ්‍ය නැහැ – බ්‍රිතාන්‍ය අගමැති", "News Content": "නිරෝධායන නීති ලිහිල් කිරීමෙන් පසු මුඛ ආවරණ පැළදීමක් අත්‍යවශ්‍ය නොවන බව බ්‍රිතාන්‍ය අග්‍රාමාත්‍ය බොරිස් ජොන්සන් සඳහන් කරනවා. මෙම මස 19 වන දින සිට බ්‍රිතාන්‍ය තුළ පනවා ඇති නිරෝධායන නීති ලිහිල් කිරීමටයි එරට රජය සැලසුම් කර ඇත්තේ. ඒ අනුව දුරස්ථභාවය තබා ගැනීම සම්බන්ධයෙන් ද ලිහිල් පිලිවෙතක් අනුගමනය කරන බව අග්‍රාමාත්‍යවයා සඳහන් කරනවා. නිවාසයක් තුළ සිටිය හැකි උපරිම සංඛ්‍යාව හා නිවෙසේ සිට රාජකාරී කටයුතු කිරීම සම්බන්ධයෙන් පනවා ඇති නීතිද ලිහිල් කරන බවයි ඔහු මාධ්‍ය හමුවේ තවදුරටත් පවසා සිටියේ. කෙසේ වුවද ඉදිරි දින කිහිපය ද පෙර පරිදීම නිරෝධායන නීති දැඩිව අනුගමනය කළයුතු බව බ්‍රිතාන්‍ය සෞඛ්‍ය අංශ සඳහන් කරනවා. නිරෝධායන නීති ලිහිල් කිරීම සම්බන්ධයෙන් අවසන් තීරණය මෙම මස 12 වනදා ගැනීමට නියමිතයි.     ", "URL": "https://www.itnnews.lk/2023/10/05/347288/", "Category": "ජාත්‍යන්තර පුවත්", "Parent URL": null}