{"Source": "ITN news", "Timestamp": "ඔක්තෝබර් 28, 2022 10:18", "Headline": "චීනයෙන් ලැබුණු සෞඛ්‍ය ආධාර තොගය ඇමති කෙහෙළියට", "News Content": "චීනයෙන් මෙරටට ලැබුණු රුපියල් බිලියන එකයි දශම අටක සෞඛ්‍ය ආධාර තොගය අමාත්‍ය කෙහෙළිය රඹුක්වැල්ල මහතා වෙත භාරදෙනු ලැබුවා. ඒ ශ්‍රී ලංකාවේ චීන තානාපතිවරයා විසින් සෞඛ්‍ය අමාත්‍යාංශයේදීයි. චීන මානුෂීය ආධාර වැඩසටහනේ දෙවන අදියරේ දෙවන කොටස ලෙසයි ඖෂධ ඇතුළු මෙම සෞඛ්‍ය ආධාර තොගය ශ්‍රී ලංකාවට ප්‍රධානය කෙරුණේ. වකුගඩු, ජලභීතිකා,පෙනහළු ආසාදන සහ පිළිකා ආදී රෝග සදහා මෙන්ම ප්‍රතිශක්තීකරණ ඖෂධ තොගයක් ඊට ඇතුළත්. චීනය මේ වන විට රුපියල් බිලියන 3ක ඖෂධ තොග මෙරටට ලබා දී තිබෙනවා. තවත් ඖෂධ තොගයක් ඉදිරි මාස කිහිපය තුළ ලැබීමට නියමිතයි. ඖෂධ වර්ග 17ක් එලෙස ලැබීමට නියමිත බවයි සෞඛ්‍ය අමාත්‍යාංශය පවසන්නේ.       ", "URL": "https://www.itnnews.lk/2023/10/05/442840/", "Category": "Breaking News,දේශීය පුවත්", "Parent URL": null}