{"Source": "ITN news", "Timestamp": "ஜூன் 24, 2021 10:04", "Headline": "நேற்றிரவு 10 மணி முதல் மீண்டும் பயணக்கட்டுப்பாடு அமுல்..", "News Content": "நாடு முழுவதும் பயணக்கட்டுப்பாடு மீண்டும் அமுல்ப்படுத்தப்பட்டுள்ளது. நேற்றிரவு 10 மணிக்கு அமுல்ப்படுத்தப்பட்ட பயணக்கட்டுப்பாடு நாளை அதிகாலை 4 மணிக்கு தளர்த்தப்படும் என பொலிஸ் ஊடகப்பேச்சாளர், பதில் சிரேஷ்ட பொலிஸ் மா அதிபர் அஜித் ரோஹண தெரிவித்தார். பயணக்கட்டுப்பாட்டு காலப்பகுதியில் பொதுமக்கள் வீடுகளில் தங்கியிருந்து தனிமைப்படுத்தல் சட்டவிதிகளுக்கமைய செயற்பட வேண்டும். அத்தியாவசிய சேவைகளுடன் தொடர்புடையவர்கள் மாத்திரமே வெளியில் பயணிக்க முடியும்;. சட்டத்தை மீறுவோரை கண்காணிப்பதற்கென நாடு முழுவதும் 20 ஆயிரத்திற்கும் அதிகமான பொலிஸார் பணியில் ஈடுபடுத்தப்பட்டுள்ளனர். நடமாடும் மற்றும் மோட்டார் சைக்கிள் கண்காணிப்பு பணிகளிலும் பொலிஸார் ஈடுபட்டுள்ளனர். ", "URL": "https://www.itnnews.lk/2023/10/05/344836/", "Category": "Breaking News,தேசிய செய்திகள்", "Parent URL": null}