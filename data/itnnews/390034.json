{"Source": "ITN news", "Timestamp": "ஜனவரி 20, 2022 12:33", "Headline": "அமெரிக்க ஜனாதிபதி ஜோ பைடன் கடந்த ஒரு வருட நிர்வாகம் குறித்து கருத்து..", "News Content": "அமெரிக்க ஜனாதிபதி ஜோ பைடன் பதவியேற்று ஒரு வருடத்தை அண்மித்துள்ள நிலையில், கொவிட் – 19 வைரஸ் பரவலுக்கு மத்தியில் பொருட்களின் விலையேற்றத்தை கட்டுப்படுத்துவதற்கு உறுதியளித்துள்ளதாக அமெரிக்க தகவல்கள் தெரிவிக்கின்றன. மில்லியன் கணக்கான அமெரிக்கர்களுக்கு கொவிட் – 19க்கு எதிரான தடுப்பூசி செலுத்தப்பட்டுள்ளமை, வேலைவாய்ப்பின்மைக்கு எதிரான போராட்டம், உட்கட்டமைப்பு நடவடிக்கைகளை மாற்றியமைக்கும் சட்டமூலத்தில் கைச்சாத்திட்டமை உள்ளிட்ட செயற்பாடுகள் தனது பதவிக்காலத்தில் அடையப்பெற்ற மாபெரும் வெற்றியென ஜோ பைடன் தெரிவித்துள்ளார். சவாலான காலப்பகுதியாக இருந்தாலும், பல்வேறு முன்னேற்றங்கள் ஏற்பட்டுள்ளதாக வெள்ளை மாளிகையில் செய்தியாளர்களை சந்தித்தபோது ஜோ பைடன் குறிப்பிட்டுள்ளார். 5 வயதுக்கும் மேற்பட்ட 67 சதவீதமானோர் கொவிட் தடுப்பூசியை பெற்றுள்ளதாகவும், 80 வீதமானோர் ஒரு டோஸையேனும் பெற்றுள்ளதாக உறுதிசெய்யப்பட்டுள்ளதென அமெரிக்க நோய் கட்டுப்பாட்டு நிலையம் உறுதிப்படுத்தியுள்ளதாக ஜோ பைடன் தெரிவித்துள்ளார். தொடர்ந்தும் தனது நிகழ்ச்சி நிரலை உரிய முறையில் முன்னெடுத்து செல்லவுள்ளதாகவும் ஜோ பைடன் தெரிவித்துள்ளதாக சர்வதேச ஊடகங்கள் செய்தி வெளியிட்டுள்ளன. ", "URL": "https://www.itnnews.lk/2023/10/05/390034/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}