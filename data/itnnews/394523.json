{"Source": "ITN news", "Timestamp": "පෙබරවාරි 11, 2022 16:44", "Headline": "බස් රථ දෙකක් මුහුණට මුහුණ ගැටීමෙන් අයෙකු මරුට – 10කට තුවාල", "News Content": "බස් රථ දෙකක් මුහුණට මුහුණ ගැටීමෙන් එක් අයෙකු මිය ගොස් තවත් දස දෙනෙකු බරපතල තුවාල ලැබුවා. කොළඹ කතරගම ප්‍රධාන මාර්ගයේ දික්වැල්ල බතීගම,  මැල්පුර ප්‍රදේශයේදී පෞද්ගලික බස් රථ දෙකක් මෙසේ මුහුණට මුහුණ ගැටීමෙන් අනතුර සිදුවුණා. එක් බස්රථයක රියදුරු ජීවිතක්ෂයට පත්වූ අතර බරපතල තුවාල ලැබූ දස දෙනෙකු රෝහල්ගත කර ඇති බවයි පොලිසිය සදහන් කළේ. තුවාලකරුවන් අතරින් සිව් දෙනෙකු මාතර මහ රෝහලේ ප්‍රතිකාර ලබන අතර තවත්  තිදෙනෙකු තංගල්ල මූලික රෝහලට ඇතුළත් කර තිබෙනවා. සෙසු තුවාල කරුවන් තුන්දෙනා බතීගම රෝහලේ ප්‍රතිකාර ලබන බවයි පොලිසිය සදහන් කළේ.     ", "URL": "https://www.itnnews.lk/2023/10/05/394523/", "Category": "දේශීය පුවත්", "Parent URL": null}