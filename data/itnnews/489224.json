{"Source": "ITN news", "Timestamp": "ජූනි 5, 2023 12:09", "Headline": "ඔබත් මෙවැනි ජාවාරම්කරුවන්ට හසු විය හැකියි – ප්‍රවේශමෙන්", "News Content": "අන්තර්ජාලය හරහා මුදල් වංචා කළ බව කියන පුද්ගලයෙක් ගම්පහ ප්‍රදේශයේදී අත්අඩංගුවට ගෙන තිබෙනවා. අදාළ පුද්ගලයා මෙලෙස අත්අඩංගුවට ගෙන ඇත්තේ ගම්පහ නගරයේ සැකකටයුතු ලෙස හැසිරෙමින් සිටියදීයි. සැකකරු සන්තකයේ තිබී ස්මාර්ට් වර්ගයේ ජංගම දුරකථන 04ක්, සාමාන්‍ය දුරකථන 03ක් සහ සිම් කාඩ්පත් 73ක් ද පොලිසිය විසින් සොයාගෙන තිබෙනවා. එසේම ඔහුට විරුද්ධව පොලිස් ස්ථාන රැසක පැමිණිලි 13ක් ද පවතින බවයි පොලිස් මාධ්‍ය ප්‍රකාශක කාර්යාලය සඳහන් කළේ. අදාළ පුද්ගලයා කඳාන ප්‍රදේශයේ පදිංචි වයස අවුරුදු 31ක් පමණ වන අතර ගම්පහ ප්‍රදේශයේ තාවකාලිකව පදිංචි වී සිට ඇති බවයි වාර්තා වී ඇත්තේ. ", "URL": "https://www.itnnews.lk/2023/10/05/489224/", "Category": "දේශීය පුවත්", "Parent URL": null}