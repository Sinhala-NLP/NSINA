{"Source": "ITN news", "Timestamp": "අප්‍රේල් 20, 2021 11:39", "Headline": "ඊයේ දිනය තුළ කොවිඩ් ආසාදිතයින් 309ක් – වැඩිම පිරිස කුරුණෑගල දිස්ත්‍රික්කයෙන්", "News Content": "කොරෝනා ආසාදිතයන් 309 දෙනෙකු ඊයේ (19) දිනයේ මෙරටින් වාර්තා වුණා. ඊයේ (19) දිනයේ වාර්තා වූ ආසාදිතයන් අතරින් 18 දෙනෙකු විදෙස්ගතව සිට මෙරටට පැමිණි පුද්ගලයන්. මෙරටින් හඳුනාගත් ආසාදිතයින් අතරින් වැඩිම ආසාදිතයින් පිරිස කුරුණෑගල දිස්ත්‍රික්කයෙන් වාර්තා වන අතර, එම සංඛ්‍යාව 67 කි. ඊට අමතරව,ක‌ොළඹ දිස්ත්‍රික්කයෙන් 62ක්,ගම්පහ දිස්ත්‍රික්කයෙන් ආසාදිතයින් 51 ක් සහ  කළුතර දිස්ත්‍රික්කයෙන් ආසාදිතයින් 17 ක්  වාර්තා වී තිබේ. අනෙක් ආසාදිතයින් වාර්තා වී ඇත්තේ, දිවයිනේ සෙසු දිස්ත්‍රික්කවලිනි. එම ආසාදිතයන් සමග මෙරට සමස්ත කොරෝනා ආසාදිතයන් සංඛ්‍යාව 97105 දක්වා ඉහළ ගියා. 3111 දෙනෙකු රෝහල්වල ප්‍රතිකාර ලබනවා. පූර්ණ සුවය ලැබු සංඛ්‍යාව 93374ක්. කොරෝනා තත්ත්වය හමුවේ පාසල්වලට මෙන්ම ආර්ථිකයට සිදුවන බලපෑම හේතුවෙන් සීමා ලිහිල් කළ ද ජනතාව ඉන් අයුතු ප්‍රයෝජන නොගත යුතු බව සෞඛ්‍ය අංශ අවධාරණය කරනවා.         ", "URL": "https://www.itnnews.lk/2023/10/05/332570/", "Category": "Breaking News,දේශීය පුවත්", "Parent URL": null}