{"Source": "ITN news", "Timestamp": "டிசம்பர் 14, 2021 12:47", "Headline": "இந்தோனேஷியாவின் கிழக்கு கடற்பகுதியில் சக்திவாய்ந்த நிலநடுக்கம்", "News Content": "இந்தோனேஷியாவின் கிழக்கு கடற்பகுதியில் சக்திவாய்ந்த நிலநடுக்கமொன்று ஏற்பட்டுள்ளது. அது ரிக்டர் அளவில் 7.5 ஆக பதிவாகியுள்ளதாக அமெரிக்க புவியியல் ஆய்வு மையம் தெரிவித்துள்ளது. நிலநடுக்கத்தையடுத்து பசுபிக் சுனாமி மையத்தினால் சுனாமி எச்சரிக்கையும் விடுக்கப்பட்டுள்ளது. ஏற்பட்ட உயிர் மற்றும் சொத்து சேதங்கள் தொடர்பில் எவ்வித தகவல்களும் வெளியிடப்படவில்லை. இந்தோனேஷியாவின் கிழக்கு கடல் வலயத்திலேயே நிலநடுக்கம் ஏற்பட்டுள்ளது. குறித்த வலயம் பசுபிக் கடலில் நெருப்பு வலயமென அடையாளப்படுத்தப்படுவதோடு, அது தீவிர நிலஅதிர்வு செயற்பாட்டின் வளைவு பகுதியாகும். நிலநடுக்கத்தையடுத்து மக்கள் தங்கள் வீடுகளை விட்டு வெளியேறி வீதிகளில் தஞ்சமடைந்துள்ளதாக சர்வதேச ஊடகங்கள் செய்தி வெளியிட்டுள்ளன. ", "URL": "https://www.itnnews.lk/2023/10/05/382656/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}