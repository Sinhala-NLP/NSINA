{"Source": "ITN news", "Timestamp": "අප්‍රේල් 15, 2023 10:04", "Headline": "ගම්බිම් බලා ගිය ජනතාවට යළි කොළඹට එන්න අද සිට විශේෂ දුම්රිය කිහිපයක්", "News Content": "ගම්බිම් බලා ගිය ජනතාවට යළි කොළඹට පැමිණීම සඳහා අද සිට විශේෂ දුම්රිය කිහිපයක් ධාවනයට එක් කළ බව දුම්රිය දෙපාර්තමේන්තුව සඳහන් කරනවා. මෙම විශේෂ දුම්රිය සේවාව අනිද්දා දක්වා ක්‍රියාත්මකයි. අලුත් අවුරුදු සැමරීම සඳහා ජනතාවට ගම්බිම් බලායාමට විශේෂ දුම්රිය හා බස් රථ සේවා අලුත් අවුරුද්දට පෙර ක්‍රියාත්මක කෙරුණා. එම ජනතාවට යළි කොළඹ හා ප්‍රධාන නගර වෙත පැමිණීම සඳහායි මෙසේ දුම්රිය සේවා ක්‍රියාත්මක වන්නේ. මේ අතර ලංකා ගමනාගමන මණ්ඩලය ද අතිරේක බස් රථ කිහිපයක් ධාවනයට එක් කර තිබෙනවා. ගම්බිම් බලා ගිය ජනතාවට යළි පැමිණීම සඳහා මෙම බස් රථ සේවා ක්‍රියාත්මක වනවා. කෙසේ වුවද පෞද්ගලික බස් රථවල අඩුවක් අද දිනයේ දැකගත හැකි බවයි වාර්තා වන්නේ.       ", "URL": "https://www.itnnews.lk/2023/10/05/475661/", "Category": "Breaking News,දේශීය පුවත්", "Parent URL": null}