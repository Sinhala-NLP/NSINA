{"Source": "ITN news", "Timestamp": "මැයි 5, 2022 15:36", "Headline": "ගෝලීය ආහාර සුරක්ෂිතතාවය පිළිබඳ ගැටළු පවතින බව එක්සත් ජාතීන්ගේ මහලේකම් කියයි", "News Content": "යුක්රේන කෘෂිකාර්මික නිෂ්පාදන මෙන්ම රුසියානු ආහාර හා පොහොර නිමැවුම් ලෝක වෙළඳපොලේ ප්‍රතිස්ථාපනය වන තුරු ගෝලීය ආහාර සුරක්ෂිතතාවය පිළිබඳව ගැටළු පවතින බව එක්සත් ජාතීන්ගේ මහලේකම් ඇන්ටෝනියෝ ගුටේරස් පවසනවා. එක්සත් ජාතීන්ගේ මහලේකම්වරයා මේ බව සඳහන් කළේ නයිජිරීයාවේ සංචාරයකට එක්වෙමින්. මෙම වසරේ පෙබරවාරි මාසයේ දී රුසියා යුක්රේන අර්බුධය ආරම්භ වීමත් සමඟ ලොව පුරා මූල්‍ය වෙළඳපළවල අස්ථාවරත්වය ඇති වී තිබෙන අතර භාණ්ඩ මිල ඉහළ යමින් සැපයුම් වලට ද බාධා එල්ල වී තිබෙනවා. මේ හේතුවෙන් නයිජිරීයාව ඇතුළු ආර්ථිකය ශක්තිමත් නොමැති රටවල් රැසක්ම දැඩි අර්බුධයකට මුහුණ දී සිටිනවා. එමෙන්ම කොරෝනා වයිරසයෙන්ද එම රටවල් දැඩි අර්බුධයකට ලක්වුණා. රුසියා යුක්රේන අර්බුධයත් සමඟ මෙම තත්වය වඩාත් දරුණු අතට හැරී ඇති බවයි ජගත් මහලේකම්වරයා පෙන්වා දෙන්නේ. රුසියාව සහ යුක්රේන අර්බුධයට සැබෑ විසඳුමක් නොමැතිව ආහාර සුරක්ෂිතතාවයට ද විසඳුමක් නොමැති බවයි මහලේකම්වරයා වැඩිදුරටත් පෙන්වා දෙන්නේ.                                         ", "URL": "https://www.itnnews.lk/2023/10/05/409919/", "Category": "ජාත්‍යන්තර පුවත්", "Parent URL": null}