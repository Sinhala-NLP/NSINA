{"Source": "ITN news", "Timestamp": "அக்டோபர் 3, 2022 13:09", "Headline": "மவுன் வேனன் தோட்டத்தில் மண்மேடு சரிந்து வீழ்ந்ததில் பெண் ஒருவர் பலி..", "News Content": "திம்புல்லபத்தன மவுன்வேனன் தோட்டத்தில் வீடு ஒன்றின் மீது மண்மேடு ஒன்று சரிந்து வீழ்ந்ததில் பெண் ஒருவர் உயிரிழந்துள்ளார். இன்று காலை தனது மகளுடன் சமையல் அறையிலிருந்த போது குறித்த பெண் மண்மேடு சரிந்து வீழ்ந்ததில் உயிரிழந்துள்ளார். எனினும் அவரது மகளுக்கு எவ்வித பாதிப்புக்களும் ஏற்படவில்லையென தெரியவந்துள்ளது. 46 வயதான 3 பிள்ளைகளின் தாய் ஒருவரே அனர்த்தத்தில் உயிரிழந்துள்ளார். இந்நிலையில் ஹட்டன் காமினி புர பிரசேத்தில் வீடு ஒன்றின் மீது பாரிய மரம் ஒன்று முறிந்து வீழ்ந்துள்ளது. அதன் காரணமாக இருவர் காயமடைந்த நிலையில் வீடு பாரிய சேதத்திற்கு உட்பட்டுள்ளதாக பொலிஸார் தெரிவித்துள்ளனர். குறித்த பகுதியில் தொடர்ச்சியாக பலத்த மழை மற்றும் காற்றுடன் கூடிய காலநிலை நிலவுகின்றது. இன்று அதிகாலை 1.30 மணியளவில் குறித்த அனர்த்தம் நிகழ்ந்துள்ளது. அதன்போது குறித்த வீட்டிலிருந்தவர்கள் நித்திரையிலிருந்துள்ளதாகவும், எனினும் அவர்கள் தெய்வாதீனமாக உயிர் தப்பியுள்ளதாக எமது செய்திளார் குறிப்பிட்டார். ", "URL": "https://www.itnnews.lk/2023/10/05/438529/", "Category": "Breaking News,தேசிய செய்திகள்", "Parent URL": null}