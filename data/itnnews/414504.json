{"Source": "ITN news", "Timestamp": "ஜூன் 1, 2022 12:21", "Headline": "சீனாவிடமிருந்து இலங்கைக்கு 500 மில்லியன் யுவான் பெறுமதியான உதவிப்பொருட்கள்..", "News Content": "சீனா இலங்கைக்கு 500 மில்லியன் யுவான்கள் பெறுமதியான உதவிப்பொருட்களை வழங்க தயாராகவுள்ளதாக கொழும்பில் உள்ள சீன தூதரகம் குறிப்பிட்டுள்ளது. அவற்றின் முதற்தொகுதி எதிர்வரும் வெள்ளிக்கிழமை நாட்டுக்கு கொண்டுவரப்படவுள்ளது. இலங்கைக்கு தேவையான வாழ்வாதார உதவிகள் சீனா அரசாங்கத்தினால் வழங்கப்படவுள்ளதாகவும், அதற்கு சீன பிரதமர் லி கெக்கியாங் நடவடிக்கை எடுத்துள்ளதாக சீன தூதரகம் குறிப்பிட்டுள்ளது. இந்நிலையில் இலங்கை எதிர்கொண்டுள்ள பொருளாதார நெருக்கடியை கையாள்வதற்கான 5 வழிமுறைகள் தொடர்பிலும் சீனா விளக்கமளித்துள்ளது. அத்தோடு தொடர்ந்தும் இலங்கைக்கு சீனா உதவிகளை வழங்க தயாராகவுள்ளதாகவும், முதலீடுகளை மேற்கொள்ள திட்டமிட்டுள்ளதாகவும் இலங்கைக்கான சீன தூதரகம் தெரிவித்துள்ளது. ", "URL": "https://www.itnnews.lk/2023/10/05/414504/", "Category": "Breaking News,தேசிய செய்திகள்", "Parent URL": null}