{"Source": "ITN news", "Timestamp": "ஜனவரி 19, 2023 12:30", "Headline": "அத்தியாவசிய பொருட்களின் விலை குறைப்பு", "News Content": "12 அத்தியாவசிய பொருட்களின் விலையை குறைக்க சதொச தீர்மானித்துள்ளது. இந்த விலை குறைப்பு இன்று முதல் அமுலுக்கு வருவதாக சதொச நிறுவனத்தின் தலைவர் தெரிவித்துள்ளார். அதன்படி ஒரு கிலோகிராம் பெரிய வெங்காயத்தின் விலை 5 ரூபாவாலும்\nஒரு கிலோகிராம் சிவப்பரிசியின் விலை 8 ரூபாவாலும்\nஒரு கிலோகிராம் உள்நாட்டு வெள்ளை அரிசியின் விலை 10 ரூபாவினால் குறைக்கப்பட்டுள்ளது. மேலும் உள்நாட்டு சம்பா அரிசி ஒரு கிலோகிராம் 9 ரூபாவாலும், உள்நாட்டு வெள்ளை நாடு 9 ரூபாவாலும், இறக்குமதி செய்யப்பட்ட வெள்ளைநாடு 7 ரூபாவாலும்,\nகீரி சம்பா கிலோ ஒன்றின் விலை 6 ரூபாவாலும் குறைக்க தீர்மானிக்கப்பட்டுள்ளது. ஒரு கிலோகிராம் வெள்ளை சீனியின் விலை இரண்டு ரூபாவால் குறைக்கப்பட்டுள்ளது.\nஒரு கிலோகிராம் சிவப்பு பருப்பு 7ரூபாவினாலும், ஒரு கிலோகிராம் காய்ந்த மிளகாய் 50 ரூபாவினாலும், ஒரு கிலோகிராம் கோதுமை மா 5 ரூபாவினாலும், நெத்தலி கருவாடு ஒரு கிலோகிராம் 20 ரூபாவினாலும் குறைக்கப்பட்டுள்ளது. ", "URL": "https://www.itnnews.lk/2023/10/05/456516/", "Category": "Breaking News,தேசிய செய்திகள்,முதன்மை செய்தி", "Parent URL": null}