{"Source": "ITN news", "Timestamp": "අප්‍රේල් 17, 2021 18:10", "Headline": "ලොව පුරා කොරෝනා ආසාදිත සංඛ්‍යාව පසුගිය මාස 2 තුළ දෙගුණ වෙයි", "News Content": "ලොව පුරා කොරෝනා ආසාදිත සංඛ්‍යාව පසුගිය මාස 2 තුළ දෙගුණ වී ඇති බව වාර්තා වනවා. ලෝක සෞඛ්‍ය සංවිධානයේ ප්‍රධානී ටෙඩ්රෝස් ඇඩනොම් ප්‍රකාශ ක‌ළේ මෙම තත්ත්වය කණගාටුදායක බවයි. ආසාධිතයින්ට සාපේක්ෂව මරණ සංඛ්‍යාව ද ඉහළ යන බවයි ලෝක සෞඛ්‍ය සංවිධානය ප්‍රකාශ කළේ. වසංගත තත්ත්වය ආරම්භ වීමෙන් අනතුරුව වාර්තා වන ඉහළම රෝගීන් සංඛ්‍යාවක් පසුගිය මාස 2 ක කාලය තුළ වාර්තා වී තිබෙනවා. කොරෝනා වසංගතය පාලනය කළ ඇතැම් රටවල්වල ආසාධිතයින් සීඝ්‍රයෙන් ඉහළ යාම දැකිය හැකි බවයි ලෝක සෞඛ්‍ය සංවිධානය ප්‍රකාශ කළේ. ", "URL": "https://www.itnnews.lk/2023/10/05/332075/", "Category": "Breaking News,ජාත්‍යන්තර පුවත්", "Parent URL": null}