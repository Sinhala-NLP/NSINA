{"Source": "ITN news", "Timestamp": "ජූලි 16, 2022 17:02", "Headline": "ඉන්ධන සහ බලශක්ති මිල ස්ථාවර කිරීමට ඇමෙරිකාව සහ සවුදි අරාබිය එකඟ වෙයි", "News Content": "ලෝක වෙළෙදපොළේ ඉන්ධන සහ බලශක්ති මිල ගණන් ස්ථාවර කිරීමට ඇමෙරිකා එක්සත් ජනපදය සහ සවුදි අරාබිය එකග වී තිබෙනවා. ඇමෙරිකා ජනාධිපති ජෝ බයිඩ්න් සහ සවුදියේ ඔටුන්න හිමි කුමරු වන මොහොමඩ් බින් සල්මාන් කුමරු අතර පැවති සාකච්ඡාවකින් පසු නිකුත් කළ ඒකාබද්ධ නිවේදනයේ මේ බව දැක්වුණා. සවුදි අරාබිය මේ වන විටත් ලෝක ඛනිජ තෙල් වෙළෙදපොලේ මිල පාලනය කිරීම සදහා ගන්නා ක්‍රියාමාර්ග පිළිබදව ඇමෙරිකා ජනාධිපතිවරයා අගය කර තිබෙනවා. ඛනිජ තෙල් මිල සම්බන්ධයෙන් සාකච්ඡා කිරීම ඇමෙරිකා ජනාධිපතිවරයාගේ සංචාරයේ ප්‍රධානතම අරමුණ වූ බවයි විදෙස් මාධ්‍ය සදහන් කරන්නේ. ඔපෙක් ප්ල්ස් සංවිධානය අගෝස්තු මාසයේදී ලෝක වෙළෙදපොළට නිකුත් කරන ඛනිජ තෙල් ප්‍රමාණය දිනකට බැරල හයලක්ෂ හතළිස් අට දහසකින් ඉහළ නැංවීමටද තීරණය කර තිබෙනවා.       ", "URL": "https://www.itnnews.lk/2023/10/05/423592/", "Category": "ජාත්‍යන්තර පුවත්", "Parent URL": null}