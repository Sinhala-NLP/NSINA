{"Source": "ITN news", "Timestamp": "நவம்பர் 19, 2021 11:47", "Headline": "ஆமி அமில பொலிஸ் வலையில்..", "News Content": "பல்வேறு கொலைகள் மற்றும் குற்றச் செயல்களுடன் தொடர்புபட்ட பாதள உலக தலைவரான ஆமி அமில எனும் நபர் விசேட அதிரடிப்படையினரால் கைதுசெய்யப்பட்டுள்ளார். தங்காலை பிரதேசத்தில் மேற்கொள்ளப்பட்ட சுற்றிவளைப்பின் போதே இச்சந்தேக நபர் கைதுசெய்யப்பட்டுள்ளார். இதன்போது அவரிடமிருந்து ஹெரோயின் போதைப்பொருளும் வாள் ஒன்றும் கைப்பற்றப்பட்டது. ஆமி அமில எனும் இந்த நபர் 2004 ம் ஆண்டு வீரக்கெட்டிய சுனில் என்பவரை ரி 56 ரக துப்பாக்கியால் சுட்டு கொலை செய்த சம்பவத்தின் சந்தேக நபர் என பொலிசார் தெரிவித்தனர். அதே ஆண்டில் வீரக்கெட்டிய தர்மய எனும் நபரின் கொலையுடனும் இவர் தொடர்புபட்டுள்ளார். 2005 ம் ஆண்டு ரதம்பொல கஜநாயக்க என்பவரை ரி 56 ரக துப்பக்கியினால் சுட்டு படுகொலை செய்தததுடன் 2015 ம் ஆண்டு பள்ளிக்குடா உக்குங் என்பவரையும் துப்பாக்கி பிரயோகம் மேற்கொண்டு படுகொலை செய்துள்ளார். அத்துடன் அவர் பல்வேறு கொள்ளைச் சம்பவங்களுடனும் தாக்குதல் சம்பவங்களுடனும் தொடர்புபட்டுள்ளார். தற்போது வெளிநாட்டில் உள்ள திட்டமிட்ட குற்ற குழு உறுப்பினரான களுசாகர என்பவரின் குற்றச்செயல்களில் இவர் நேரடியாக தொடர்புபட்டவர் என தெரியவந்துள்ளது. ", "URL": "https://www.itnnews.lk/2023/10/05/377068/", "Category": "Breaking News,அண்மைய செய்திகள்,தேசிய செய்திகள்,முதன்மை செய்தி", "Parent URL": null}