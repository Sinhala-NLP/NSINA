{"Source": "ITN news", "Timestamp": "මාර්තු 15, 2023 11:13", "Headline": "කංජිපානි ඉම්රාන්ගේ ගෝලයෙකු අත්අඩංගුවට", "News Content": "අපරාධ රැසකට චෝදනා ලබා සිටින අපරාධකල්ලි සාමාජික කංජිපානි ඉම්රාන්ගේ ගෝලයෙකු තියුණු ආයුධ සමග විශේෂ කාර්ය බලකාය අත්අඩංගුවට ගෙන මාකදුරේ මදුෂ් සහ කංජිපානි ඉම්රාන් යන අපරාධකල්ලි සාමාජිකයින් සමග මොහු ඩුබායි රාජ්‍යයේදී අත්අඩංගුවට ගෙන පිටුවහල් කළ අයෙකු බවට ද හඳුනාගෙන තිබෙනවා. විශේෂ කාර්ය බලකාය මාලිගාවත්ත මහල් නිවාස ප්‍රදේශයේ කළ වැටලීමකදීයි මෙම සැකකරු අත්අඩංගුවට ගැණුනේ. එහිදී කේරල ගංජා ග්‍රෑම් 250 ක් / තියුණු ආයුධ සහ කඩු 2 ක් ඔහු ළග තිබී අත්අඩංගුවට ගත්තා. මෙම සැකකරු සංවිධානාත්මක අපරාධකරුවන් සහ මත්ද්‍රව්‍ය ජාවාරම්කරුවන් වන මාකදුරේ මධුෂ් හා කංජිපානි ඉම්රාන් යන අය සමග ඩුබායි හිදී අත්අඩංගුවට ගෙන මෙරටට පිටුවහල් කළ පුද්ගලයෙකු බව සදහන්. මේ වනවිට කංජිපානි ඉම්රාන් නමැත්තා සමග සමීපව ඇසුරු කරමින් මත්ද්‍රව්‍ය ජාවාරම් සිදුකරන බවත් නීතියෙන් සැගව සිටි බවටත් තොරතුරු හෙළිකරගෙන තිබෙනවා. ", "URL": "https://www.itnnews.lk/2023/10/05/468257/", "Category": "දේශීය පුවත්", "Parent URL": null}