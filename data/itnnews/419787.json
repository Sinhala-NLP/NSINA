{"Source": "ITN news", "Timestamp": "ජූනි 28, 2022 13:24", "Headline": "ඉන්ධන ආනයනය සහ සිල්ලර විකුණුම් වෙළඳපොළ විවෘත කිරීමට කැබිනට් අනුමැතිය", "News Content": "ඉන්ධන නිෂ්පාදනය කරන රටවල්වල සමාගම්වලට ඉන්ධන ආනයනයට හා විකුණුම් වෙළදපොල විවෘත කිරීමට කැබිනට් අනුමැතිය හිමිව ඇති බව බලශක්ති අමාත්‍ය කාංචන විජේසේකර මහතා ට්විටර් පණිවුඩයක් නිකුත් කරමින් සදහන් කරනවා. පළමු මාස කිහිපය සදහා ශ්‍රී ලංකා මහ බැංකුවෙන් (CBSL) සහ අනෙකුත් බැංකුවලින් ඉන්ධන ආනයනය කිරීමට සහ විදේශ විනිමය අවශ්‍යතා නොමැතිව ක්‍රියාත්මක වීමට ඇති හැකියාව මත සමාගම් තෝරා ගන්නා බවයි එම පණිවුඩයේ වැඩිදුරටත් සදහන්. විදේශ විනිමය අවශ්‍යතා වලින් මෙම නිදහස් කිරීම මෙහෙයුම්වල පළමු මාස ​​කිහිපය සඳහා අවසර දෙනු ඇති බව ඔහු සදහන් කළා. අමාත්‍ය විජේසේකර වැඩිදුරටත් පැවසුවේ, ලංකා ඛනිජ තෙල් නීතිගත සංස්ථාව (CPC) සමාගම්වලින් අය කරන සේවා ගාස්තුවක් සමඟ සැපයුම්, තොග ගබඩා කිරීම සහ බෙදා හැරීම සඳහා සේවා සපයන්නා වනු ඇති බවයි. CEYPETCO යටතේ දැනට පවතින 1190 න් තෝරාගත් අලෙවිසැල් සහ ලංකා ඉන්දියන් ඔයිල් සමාගම (LIOC) සහ තෝරා ගන්නා නව සමාගම් සඳහා නව අලෙවිසැල් ලබා දෙන බව ඔහු පවසනවා. කෙසේ වෙතත්, පිරිපහදුව ලංකා ඛනිජ තෙල් නීතිගත සංස්ථාව සමඟ ක්‍රියාත්මක වන බව බලශක්ති අමාත්‍යවරයා පැවසුවා. මේ අතර, බලශක්ති අමාත්‍ය කාංචන විජේසේකර සහ පරිසර අමාත්‍ය නසීර් අහමඩ් අද පෙරවරුවේ කටාර් බලා පිටත්ව ගියා. ශ්‍රී ලංකාවේ දැනට පවතින ඉන්ධන අර්බුදයට පිළියම් යෙදීම සඳහා ඉන්ධන ආනයනය සම්බන්ධයෙන් අමාත්‍යවරුන් දෙදෙනා කටාර් බලධාරීන් සමඟ සාකච්ඡා කිරීමට නියමිතයි. ", "URL": "https://www.itnnews.lk/2023/10/05/419787/", "Category": "Breaking News,දේශීය පුවත්", "Parent URL": null}