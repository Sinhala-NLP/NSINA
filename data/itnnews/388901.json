{"Source": "ITN news", "Timestamp": "ජනවාරි 15, 2022 16:26", "Headline": "කොළඹ තාවකාලික පදිංචිකරුවන් ලියාපදිංචි කිරීම අද දිනයේත්", "News Content": "කොළඹ නගරයේ තාවකාලික පදිංචිකරුවන් ලියාපදිංචි කිරීම අද දිනයේත් සිදු කෙරුණා. ජාතික ආරක්ෂාව තහවුරු කිරීම, කොළඹ නගරයේ මත්ද්‍රව්‍ය හා අපරාධ දුරලීම ඇතුළු අරමුණු කිහිපයක් ඇතුවයි මෙම වැඩපිළිවෙළ ක්‍රියාත්මක වන්නේ. දෙමටගොඩ මිහිදුසෙන්පුර නිවාස සංකීර්ණයෙන් ඊයේ මෙම වැඩසටහන ආරම්භ කෙරුණා. ප්‍රජා පොලිස් නිලධාරීන් නිවෙස් වෙත ගොස් තාවකාලික පදිංචිකරුවන්ගේ තොරතුරු ලබාගෙන දත්ත පද්ධතියකට එක් කිරීම එම ස්ථානයේදීම සිදු කළා. හෙට දිනයේත් මෙම වැඩසටහන ක්‍රියාත්මක කිරීමට නියමිතයි. බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්ධු තෙන්නකෝන් මහතාගේ උපදෙස් මත වැඩසටහන ක්‍රියාත්මක වනවා.         ", "URL": "https://www.itnnews.lk/2023/10/05/388901/", "Category": "Breaking News,දේශීය පුවත්", "Parent URL": null}