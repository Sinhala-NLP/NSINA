{"Source": "ITN news", "Timestamp": "පෙබරවාරි 11, 2022 12:56", "Headline": "සුදු සැරයැටි දහසක් ප්‍රධානය කිරීමේ සමාජ සත්කාරය ජනමාධ්‍ය ඇමති ප්‍රධානත්වයෙන්", "News Content": "සුදු සැරයැටි දහසක් ප්‍රධානය කිරීමේ සමාජ සත්කාරය පසුගියදා ශ්‍රී ලංකා ගුවන්විදුලි සංස්ථාවේ කුමාරතුංග මැදිරියේදී සිදු කෙරුණා. ඒ ජනමාධ්‍ය අමාත්‍ය ඩලස් අලහප්පෙරුමගේ ප්‍රධානත්වයෙනුයි. ශ්‍රී ලංකා ගුවන්විදුලි සංස්ථාවේ කනකාඩිය වැඩසටහන සංවිධාන කළ දිවි සැරයට සැරයැටියක් යන තේමාව යටතේ සංවිධාන මෙම  වැඩසටහනේදී පුද්ගලයින් 20 සංකේතාත්මකව සැරයැටි ප්‍රදානය අමාත්‍ය ඩලස් අලහප්පෙරුමගේ ප්‍රධානත්වයෙන් සිදුවුණා. ගුවන් විදුලි සංස්ථාවේ සභාපති හඩ්සන් සමරසිංහගේ මූලිකත්වයෙනුයි වැඩසටහන සංවිධාන කර තිබුණේ. ගුවන්විදුලි නිවේදක නිවේදිකාවන් සහ ශ්‍රී ලංකා අක්ෂිදාන සංගමය සමග එක්ව සිය මරණින් පසු ඇස් සහ ශරීරාංග දන් දීමේ ගිවිසුම් පත්‍රවලට ද අත්සන් තැබුණා. අමාත්‍ය ඩලස් අලහප්පෙරුමද  සිය දෑස් දන්දීම සදහා මෙහිදී ගිවිසුමට අත්සන් තැබීම විශේෂත්වයක් වුණා. විශිෂ්ඨ දෘශ්‍යාබාධ සංගීතවේදියෙකු වන බී හේමපාල පෙරේරාට උපහාර පිදීමක්ද මෙහිදී සිදු කෙරුණා.     ", "URL": "https://www.itnnews.lk/2023/10/05/394481/", "Category": "දේශීය පුවත්", "Parent URL": null}