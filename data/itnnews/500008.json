{"Source": "ITN news", "Timestamp": "ජූලි 15, 2023 11:03", "Headline": "වන අලි රංචුවක් නිසා පීඩා විඳින මහියංගනයේ වැසියන්", "News Content": "මහියංගනය ප්‍රාදේශීය ලේකම් කොට්ඨාසය තුල ගම්මාන කිහිපයක වන අලි රංචු සැරිසරන බව ප්‍රදේශවාසීන් පවසනවා. වන අලි රංචු වශයෙන් මාර්ග හරහා දහවල් කාලයේ ගමන් කිරීම නිසා මාර්ගය ගමන් ගන්නා පිරිස් දැඩි අවධානමකට ලක්වන අවස්ථා විරලය. වන අලි රංචු වක වන අලි 20,30,50,80  සිටින අතර, මේ දිනවල ගිරාඳුරුකෝට්ටේ පනස්එක  මාර්ගයේ ඔසු උයන ප්‍රදේශයේ නිතර ගැවසෙන වන රංචුව මාර්ගය හරහා නතර එහෙ මෙහෙ ගමන් කිරීම සුලභ දසුනක් වනවා. දැඩිව වන අලි උග්‍ර වී ඇත්තේ උල්හිටිය දියවර ගම්මානය, අගලඔය, ස්වශක්තිපුර, ගිරාඳුරුකෝට්ටේ පාසල් පෙදෙස, අළුයටවෙල,හෙබරව,වලස්ගල, දිවුලපැලැස්ස යන ගම්මාන වලටයි. ඊයේ 14 දින වලස්ගල ගම්මානයේ නිවාස කිහිපයකටම වන අලි පහරදී එහි නිවෙස් තුළ ඇති,,  වී ආහාරයට ගෙන ඇති අතර එම ප්‍රදේශයේ වගාවන්ට හානි සිදුකර තිබෙනවා. වනජීවී නිලධාරීන්ගෙන් අලි වෙඩි ඉල්ලූ විට තහංචි පනවන බවත්, වන අලි පලවා හැරීමට හෝ හානියක්  වූ විට වන ජීවී නිලධාරීන් නොපැමිණි බවට ප්‍රදේශවාසීන් චෝදනා නගනවා. මෙම ප්‍රදේශ මාදුරුඔය ජාතික වනෝද්‍යානයට සහ වස්ගමුව වන උද්‍යාන වලට ආසන්නයේ පිහිටා තිබෙන නිසා වන අලි උවදුරු නිරන්තරයෙන් සිදුවනවා. ජීවිත හානි වීමේ අවදානමක සිටින ගම්වාසීන්ට කඩිනමින් විසඳුම් ලබා දීමට කටයුතු කරන ලෙස ඔවුන් බලධාරීන්ගෙන් ඉල්ලා සිටිනවා. ", "URL": "https://www.itnnews.lk/2023/10/05/500008/", "Category": "දේශීය පුවත්", "Parent URL": null}