{"Source": "ITN news", "Timestamp": "මාර්තු 5, 2023 10:31", "Headline": "ජාත්‍යන්තරව පිළිගත් සායනික පුහුණු කිරීමේ ආයතනයක් ආරම්භ කිරීමට පියවර", "News Content": "මෙරට තරුණ තරුණියන්ට යුරෝපය ඇතුළු ලොව පුරා රටවල්වල ඇති Caregiving අංශයේ රැකියා අවස්ථාවලට පහසුවෙන් ප්‍රවිෂ්ඨවීම සඳහා ජාත්‍යන්තරව පිළිගත් සහතික පිරිනමනු ලබන සායනික පුහුණු කිරීමේ ආයතනයක් ආරම්භ කිරීම සම්බන්ධව විදේශ රැකියා හා කම්කරු අමාත්‍ය මනුෂ නානායක්කාරගේ අවධානය යොමු ව තිබෙනවා. ඒ අනුව ජාත්‍යන්තරව පිළිගත් සහතික පිරිනමනු ලබන සායනික පුහුණු කිරීමේ ආයතනයක් ආරම්භ කිරීමට පෞද්ගලික අංශය නියෝජනය කරන ව්‍යවසායකයන් පිරිසක් මාර්තු (02) පෙරවරුවේ නාරාහේන්පිට – මෙහෙවර පියෙස ගොඩනැගිල්ලෙහි පිහිටි කම්කරු සහ විදේශ රැකියා අමාත්‍යාංශයේදී කම්කරු සහ විදේශ රැකියා අමාත්‍ය මනුෂ නානායක්කාර හමුවුණා. මෙහිදී අමාත්‍යවරයා විසින් ඔවුන්ට අවශ්‍ය සහයෝගය ලබාදීමට එකඟ වූ අතර ඊට අවශ්‍ය උපදෙස් ද ලබාදුන්නා. ඒ අනුව ඉදිරියේදී මෙම පිරිස සහ ශ්‍රී ලංකා විදේශ සේවා නියුක්ති කාර්යාංශය අතර අවබෝධතා ගිවිසුමකට එළැඹීමට ද සාකච්ඡා කර තිබෙනවා. මෙම අවස්ථාවට සෞඛ්‍ය රාජ්‍ය අමාත්‍ය සීතා අරඹේපොල ද එක්ව සිටියා. ", "URL": "https://www.itnnews.lk/2023/10/05/465381/", "Category": "දේශීය පුවත්", "Parent URL": null}