{"Source": "ITN news", "Timestamp": "மே 5, 2022 15:39", "Headline": "நுரைச்சோலை மின்நிலைய சேவை வழமைக்கு திரும்ப 5 நாட்கள் தேவை : அமைச்சர் கஞ்சன விஜயசேகர", "News Content": "இன்றையதினமும் 3 மணித்தியாலங்களும் 20 நிமிடங்களும் மின்வெட்டு அமுல்ப்படுத்தப்படுமென இலங்கை மின்சார சபை தெரிவித்துள்ளது. இரு வேறு சந்தர்ப்பங்களில் மின்வெட்டு அமுல்ப்படுத்தப்படவுள்ளது. நேற்றையதினம் நுரைச்சோலை மின் நிலையத்தின் மின் உற்பத்தி நடவடிக்கைகள் பாதிக்கப்பட்டிருந்த நிலையில், தேசிய மின்கட்டமைப்புக்கு 270 மெகா வோட் மின்சாரம் இழப்பு ஏற்பட்டுள்ளது. அதனை வழமைக்கு கொண்டுவருவதற்கு 5 நாட்கள் தேவையென அமைச்சர் கஞ்சன விஜயசேகர தெரிவித்துள்ளார். குறித்த காலப்பகுதியில் மின்வெட்டு நேரத்தை அதிகரிப்பதற்கு எவ்வித தீர்மானமும் இல்லையெனவும், உரிய முறையில் முகாமைத்துவப்படுத்தி ஏற்கனவே திட்டமிட்ட வகையில் குறித்த நடவடிக்கைகளை முன்னெடுக்குமாறு அமைச்சர் இலங்கை மின்சார சபை ஊழியர்களுக்கு அறிவுறுத்தியுள்ளார். ", "URL": "https://www.itnnews.lk/2023/10/05/409935/", "Category": "Breaking News,தேசிய செய்திகள்", "Parent URL": null}