{"Source": "ITN news", "Timestamp": "மார்ச் 31, 2022 13:32", "Headline": "டொலர் நெருக்கடிக்கு மத்தியில் மருந்து இறக்குமதிக்கு முன்னுரிமை வழங்குவதற்கு நிதி அமைச்சர் இணக்கம்", "News Content": "நாட்டில் ஏற்பட்டுள்ள டொலர் நெருக்கடிக்கு மத்தியில் மருந்து இறக்குமதிக்கு முன்னுரிமை வழங்குவதற்கு நிதி அமைச்சர் பெசில் ராஜபக்ஷ இணக்கம் தெரிவித்துள்ளார். அகில இலங்கை தனியார் மருந்தாக உரிமையாளர்கள் சங்கத்துடன் நிதி அமைச்சர் பெசில் ராஜபக்ஷ பேச்சுவார்த்தைகளை நடத்தியுள்ள நிலையில், அதன்போது அதுதொடர்பான இணக்கப்பாடு எட்டப்பட்டுள்ளதாக சுட்டிக்காட்டப்பட்டுள்ளது. மருந்துப்பொருட்களை எவ்வித தட்டுப்பாடுமின்றி பெற்றுக்கொடுப்பதற்கான நடவடிக்கைகள் முன்னெடுக்ப்படுமெனவும் அதற்கான வழிமுறைகள் குறித்து கவனம் செலுத்தப்பட்டுள்ளதாகவும் நிதி அமைச்சர் பேச்சுவார்த்தையின் போது குறிப்பிட்டுள்ளார். எனினும் ஒருசில வைத்தியசாலைகளில் மருந்துப்பொருட்களுக்கான தட்டுப்பாடு தொடர்ந்தும் நீடிப்பதாக குற்றச்சாட்டுக்கள் முன்வைக்கப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/404901/", "Category": "Breaking News,தேசிய செய்திகள்", "Parent URL": null}