{"Source": "ITN news", "Timestamp": "අගෝස්තු 3, 2023 15:56", "Headline": "මන්ත්‍රීවරියන්ගේ සංසදය නවසීලන්තයේ වෙසෙන ශ්‍රී ලාංකික ප්‍රජාවගෙන් ඉල්ලූ දේ", "News Content": "මෙම අසීරු අවස්ථාවේදී රටට සහාය දෙන්නැයි ශ්‍රී ලංකා පාර්ලිමේන්තු මන්ත්‍රීවරියන්ගේ සංසදය නවසීලන්තයේ වෙසෙන ශ්‍රී ලාංකික ප්‍රජාවගෙන් ඉල්ලා සිටිනවා. නවසීලන්තයේ අධ්‍යයන සංචාරයක නිරතව සිටින ශ්‍රී ලංකා පාර්ලිමේන්තු මන්ත්‍රීවරියන්ග් සංසදය සහ නවසීලන්තයේ වෙසෙන ශ්‍රී ලාංකික ප්‍රජාව අතර හමුවක් පසුගියදා ඕක්ලන්ඩ්හිදී පැවැත්වුණා. මෙහිදී අදහස් දැක් වූ සංසදයේ සභාපති පාර්ලිමේන්තු මන්ත්‍රි සුදර්ශනී ප්‍රනාන්දුපුල්ලේ මහත්මිය ප්‍රකාශ කළේ මව්බිම මේ මොහොතේ මුහුණදී තිබෙන අසීරු තත්ත්වයෙන් මිදීම සදහා සහයෝගය ලබා දෙන ලෙසයි. එමෙන්ම සිය සංසදය විවිධ පක්ෂ නියෝජනය කරන මන්ත්‍රීවරියන්ගෙන් සමන්විත වූ පොදු අරමුණු වෙනුවෙන් එක්ව පෙනී සිටින බවයි නවසීලන්ත පාර්ලිමේන්තුව නියෝජනය කරන ශ්‍රි ලාංකික සම්භවයක් ඇති වනුෂි වෝල්ටස් මහත්මියද මෙම අවස්ථාවට එක්ව සිටියා. අමාත්‍ය පවිත්‍රා වන්නිආරච්චි / පාර්ලිමේන්තු මන්ත්‍රී රෝහිණී කවිරත්න යන මහත්මීන්ද මෙහිදී අදහස් දැක්වුවා. ආචාර්ය හරිනි අමරසූරිය මහත්මිය ඇතුළු සංසදයේ සාමාජිකාවන් පිරිසක් සංචාරයට එක්ව සිටියා.         ", "URL": "https://www.itnnews.lk/2023/10/05/505190/", "Category": "දේශීය පුවත්", "Parent URL": null}