{"Source": "ITN news", "Timestamp": "ජූනි 22, 2023 19:06", "Headline": "ජනපති සහ IMF ප්‍රධානී අතර හමුවක්", "News Content": "ශ්‍රී ලංකාවේ ජනතාවගේ ජීවන තත්ත්වය ඉහළ නැංවීම සඳහා වන ආර්ථික ප්‍රතිසංස්කරණවලට සහය වීමට කැපවී සිටින බව ජාත්‍යන්තර මූල්‍ය අරමුදලේ කළමනාකාර අධ්‍යක්ෂ Kristalina Georgieva පවසනවා. වත්මන් ආර්ථික අභියෝගවලට මුහුණ දීම සඳහා ශ්‍රී ලංකා රජය සතු කැපවීම අගය කරන බවයි ඇය පවසන්නේ. ප්‍රංශයේ පැරිස් නුවර දී ජනාධිපති රනිල් වික්‍රමසිංහ මහතා සමග පැවති හමුවකින් අනතුරුව ට්විටර් පණිවිඩයක් නිකුත් කරමින් ජාත්‍යන්තර මූල්‍ය අරමුදලේ කළමනාකාර අධ්‍යක්ෂ Kristalina Georgieva මේ බව සඳහන් කර තිබෙනවා. ", "URL": "https://www.itnnews.lk/2023/10/05/494104/", "Category": "දේශීය පුවත්", "Parent URL": null}