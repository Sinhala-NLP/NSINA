{"Source": "ITN news", "Timestamp": "ඔක්තෝබර් 5, 2023 05:58", "Headline": "දෙසැම්බර් වන විට කුකුළු මස් කිලෝවක් 850ට ගන්න පුළුවන්", "News Content": "ලබන දෙසැම්බර් මාසය වන විට කුකුළු මස් කිලෝවක් රුපියල් 850කට ජනතාවට ලබාදීමට අපේක්ෂාවෙන් සිටින බව වෙළද අමාත්‍ය නලීන් ප්‍රනාන්දු සඳහන් කරනවා. ඒ බව ඊයේ කොළඹ කැඳවා තිබූ මාධ්‍ය හමුවකට එක්වෙමින් ඒ මහතා කියා සිටියා. එමෙන්ම, සත්ව ආහාර සඳහා බදු සහන ලබා දී ඇති බැවින් කුකුළු මස් නිෂ්පාදකයින් ද ජනතාවට සහනයක් ලබා දිය යුතු බවයි අමාත්‍යවරයා සඳහන් කළේ. කෙසේ වෙතත්, මෙහිදී වැඩිදුරටත් අදහස් දක්වමින් අමාත්‍යවරයා කියා සිටියේ අවශ්‍ය වුවහොත් බිත්තර තවදුරටත් ආනයනය කළ යුතු බවයි. ", "URL": "https://www.itnnews.lk/2023/10/05/520665/", "Category": "දේශීය පුවත්", "Parent URL": null}