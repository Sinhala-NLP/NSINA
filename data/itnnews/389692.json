{"Source": "ITN news", "Timestamp": "ஜனவரி 19, 2022 14:48", "Headline": "சீரற்ற காலநிலை : யாழில் 60 பேர் பாதிப்பு.. 15 வீடுகளுக்கு சேதம்", "News Content": "நாட்டின் ஒருசில பகுதிகளில் இன்று மழை பெய்யக்கூடுமென வளிமண்டலவியல் திணைக்களம் தெரிவிக்கின்றது. அத்துடன், யாழ்ப்பாணத்தில் பெய்த கனமழையுடன் ஏற்பட்ட பலத்த காற்றினால் சுமார் 60 பேர் பாதிக்கப்பட்டுள்ளதுடன், 15 வீடுகளுக்கு சேதம் ஏற்பட்டுள்ளது. யாழ்ப்பாணம் கரவெட்டி கரணவாய் பகுதியில் கனமழையுடன் பலத்த காற்றும் வீசியது. இதன்போது 15 வீடுகள் சேதமடைந்ததுடன், 19 குடும்பங்களைச் சேர்ந்த 60 பேர் பாதிக்கப்பட்டுள்ளன. அவர்களுக்கு தேவையான வசதிகள் ஏற்படுத்திக்கொடுக்கப்பட்டுள்ளதாக யாழ்ப்பாணம் இடர் முகாமைத்துவ மத்திய நிலையம் தெரிவிக்கின்றது.\n000\nஅத்துடன், ஒருசில பகுதிகளில் மழை பெய்தபோதிலும், மேலும் ஒருசில பகுதிகளில் மழையில்லாத காலநிலை நிலவுமென வளிமண்டலவியல் திணைக்களம் அறிவித்துள்ளது.\n000\nசீரற்ற காலநிலையினால் பெய்துவரும் கனமழை காரணமாக மட்டக்களப்பு மாவட்டத்தில் ஓட்டமாவடி பிரதேச சபைக்குட்பட்ட தாழ்நிலப் பிரதேசங்கள் வெள்ளதால் மூழ்கின. இதனை கருத்திற்கொண்டு கோரளைபற்று மேற்கு பிரதேச சபை தவிசாளர் ஏ.எம். நௌபர் தலைமையில் வெள்ள அனர்த்தத்தை குறைப்பதற்கான நடவடிக்கைகள் மேற்கொள்ளப்பட்டன. ", "URL": "https://www.itnnews.lk/2023/10/05/389692/", "Category": "Breaking News,தேசிய செய்திகள்", "Parent URL": null}