{"Source": "ITN news", "Timestamp": "අගෝස්තු 22, 2023 15:30", "Headline": "වකුගඩු සැත්කමකින් පසු දරුවෙකු මියයාමේ සිද්ධියට අදාළ පරීක්ෂණ කඩිනමින් අවසන් කරන්න – අධිකරණ නියෝගයක්", "News Content": "රිජ්වේ ආර්යා ළමා රෝහලේ දී වකුගඩු සැත්කමකින් පසු දරුවෙකු මියයාමේ සිද්ධියට අදාළ පරීක්ෂණ කඩිනමින් අවසන් කරන ලෙස කොළඹ මහේස්ත්‍රාත් අධිකරණය බොරැල්ල පොලිසියට යළි නියෝග කළා. මෙම පැමිණිල්ල අද යළි කැඳවු අවස්ථාවේ බොරැල්ල පොලිසිය කියා සිටියේ අදාළ තුන් හැවිරිදි දරුවා සැත්කමට භාජනය කරන අවස්ථාවේ වකුගඩු දෙකම පැවති බවට කරුණු හෙළි වී ඇති බවයි. එම පරීක්ෂණයේදී නම් සදහන් වූ මහාචාර්ය රන්දුල රණවක සහ මලික් සමරසිංහ යන ළමා රෝග විශේෂඥ වෛද්‍යවරුන්ගේ ප්‍රකාශ සටහන් කර ගැනීමට පියවර ගන්නා බව ද පොලිසිය පැවසුවා. එම ප්‍රකාශ අප්‍රමාදව රැගෙන විමර්ෂණ කඩිනමින් අවසන් කරන ලෙස අධිකරණය පොලිසියට නියෝග කළා. ඒ අනුව විශේෂඥ වෛද්‍ය මලික් සමරසිංහ මහතාට සාක්ෂි දීම සදහා ලබන 31ක් වනදා අධිකරණයේ පෙනී සිටින ලෙස ද නොතිසි නිකුත් කෙරුණා. ", "URL": "https://www.itnnews.lk/2023/10/05/510078/", "Category": "දේශීය පුවත්", "Parent URL": null}