{"Source": "ITN news", "Timestamp": "මැයි 1, 2022 16:21", "Headline": "පළාත් 03කට මිලිමීටර් 100 ඉක්මවූ තද වැසි – ධීවර සහ නාවික ප්‍රජාවටත් අනතුරු ඇඟවීමක්", "News Content": "බස්නාහිර, සබරගමුව සහ දකුණු පළාත්වල මිලිමීටර් සියය ඉක්මවූ තද වැසි ඇතිවිය හැකි බවට කාලගුණ විද්‍යා දෙපාර්තමේන්තුව දැනුම් දෙනවා. මුහුදු ප්‍රදේශ ආශ්‍රිතව පවතින සුළං අභිසාරී කලාපය හේතුවෙන් ධීවර සහ නාවික ප්‍රජාව ඉදිරි කාලගුණ නිවේදන පිළිබද දැඩි විමසිල්ලෙන් පසුවන ලෙස ඉල්ලීමක් කෙරෙනවා. එම පළාත්වලට විටින් විට ඇතිවන මෙම තද වැසි සමග තද සුළං සහ අකුණු අනතුරු සිදුවිය හැකි බැවින් විමසිලිමත් වන ලෙසයි දැනුවත් කෙරෙන්නේ. එමෙන්ම මුහුදු ප්‍ර දේශ ආශ්‍රිතය සුළං අභිසාරී කලාපයක් නිර්මාණය වීම හේතුවෙන් ධීවර සහ නාවික ප්‍රජාව ද එම කටයුතුවලදීඛ විමසිලිමත් විය යුතුයි. ගාල්ල සිට හම්බන්තොට හරහා පොතුවිල් දක්වා මුහුදු ප්‍රදේශ විටින් විට රළුවන බවයි කාලගුණ විද්‍යා දෙපාර්තමේන්තුව සදහන් කරන්නේ. ගැඹුරු මුහුදු ප්‍ර දේශවල ධිවර කටයුතු වල නිරත බහුදින ධීවර යාත්‍රා සහ නාවික යාත්‍රා අවධානයෙන් කටයුතු කරන ලෙස දැනුවත් කෙරෙනවා.         ", "URL": "https://www.itnnews.lk/2023/10/05/409220/", "Category": "දේශීය පුවත්", "Parent URL": null}