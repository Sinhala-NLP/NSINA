{"Source": "ITN news", "Timestamp": "අප්‍රේල් 18, 2021 18:19", "Headline": "ඉන්දියාවෙන් වාර්තාගත කෝවිඩ් ආසාදිතයින් සංඛ්‍යාවක්", "News Content": "වාර්තා ගත කෝවිඩ් ආසාදිතයින් සංඛ්‍යාවක් අද දිනයේ  ඉන්දියාවෙන් වාර්තා වී තිබෙනවා. අද දිනය තුළදී පමණක් රෝගීන් දෙලක්‍ෂ හැට එක්දහසකට වැඩි ආසාදිතයින් සංඛ්‍යාවක් ඉන්දියාවෙන් හමු වූ බවයි විදෙස් මාධ්‍ය සඳහන් කළේ.පසුගිය කාල වකවානුව තුළදි ඉන්දියාව තුළින් වාර්තා වන කෝවිඩ් රෝගින්ගේ සංඛ්‍යාව ශිඝ්‍රයෙන් ඉහළ ගිය අතර මේ වන විට එරට තුළ කෝවිඩ් ආසාදිතයන් මිලියන 14.7 ක් වාර්තා වී තිබෙනවා. එරටින් වාර්තා වූ කෝවිඩ් මරණ සංඛ්‍යාව 177,168ක්. කොරෝනා රෝගීන්ට ප්‍රතිකාර කිරීම බරපතල ප්‍රශ්නයක් බවට පත්ව ඇති බවයි ඉන්දීය සෞඛ්‍ය බලධාරීන් සඳහන් කළේ. බොහෝ රෝහල්වල ප්‍රමාණවත් පහසුකම් නොතිබීම ඊට හේතුවයි. බ්‍රසීලයෙන් ද පසුගිය පැය 24 ක කාලය තුළදී කොරෝනා ආසාදිතයන් 67000 කට වැඩි සංඛ්‍යාවක් වාර්තා වුණා. එරට තුළ කොරෝනා මරණ තුන් ලක්‍ෂ හැත්තෑ දෙදහසකට ආසන්න සංඛ්‍යාවක් මේ වන විට සිදුව තිබෙනවා. කොරෝනා මරණ අතින් ලොව දෙවැනි වැඩිම බලපෑමට ලක් වූ රට වන්නේ ද බ්‍රසීලයයි.       ", "URL": "https://www.itnnews.lk/2023/10/05/332225/", "Category": "Breaking News,ජාත්‍යන්තර පුවත්", "Parent URL": null}