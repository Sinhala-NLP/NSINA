{"Source": "ITN news", "Timestamp": "දෙසැම්බර් 29, 2021 10:22", "Headline": "චීන අපනයන පාලනය පිළිබඳ ධවල පත්‍රිකාව නිකුත් කෙරේ", "News Content": "චීන රාජ්‍ය මණ්ඩල ප්‍රවෘත්ති කාර්යාලය අද (29) ‘චීන අපනයන පාලනය පිළිබඳ ධවල පත්‍රිකාව’ නිකුත් කළේය. චිනය අපනයන පාලනය පිළිබඳ ධවල පත්‍රිකාවක් නිකුත් කළ ප්‍රථම වතාව මෙයයි. එය චීනයේ අපනයන පාලන ස්ථාවරය ප්‍රතිපත්ති සහ ක්‍රියාකාරකම්, සම්පූර්ණ ලෙස හඳුන්වා දෙන අතර එය චීනය ලෝක සාමය, සංවර්ධනනය මෙන් ම ආරක්ෂාව සුරැකීමේ අදහස්වලින්\nසමන්විතය. වඩා උසස් මට්ටමේ නව විවෘත ආර්ථීක ක්‍රමයක් ගොඩ නැගීමට චීනය අවධානය යොමු කරන අතර, අපනයන පාලනයේදී නව සංවර්ධනයට චීනය කැප වෙමින් සිටින බව එම ධවල පත්‍රිකාව පෙන්වා දෙයි. ප්‍රායෝගික ක්‍රියාමාර්ග සමඟින් අපනයන පාලනය පිළිබඳ ජාත්‍යන්තර සම්බන්ධීකරණයට චීනය ක්‍රියාකාරීව සහභාගී වන බව ද එහි සඳහන් වෙයි. ධවල පත්‍රිකාව ප්‍රධාන කොටස් හතරකින් සමන්විත ය, එනම්: අපනයන පාලනය පිළිබඳ චීනයේ මූලික ස්ථාවරය, අපනයන පාලන නීති ක්‍රම හා කළමනාකරණ පද්ධතිය අඛණ්ඩව වැඩිදියුණු කිරීම, අපනයන පාලන පද්ධතියේ නවීකරණය ඉදිරියට ගෙනයාම සහ\nඅපනයන පාලනය මත ජාත්‍යන්තර හුවමාරු හා සහයෝගීතා ප්‍රවර්ධනය කිරීම ය. ", "URL": "https://www.itnnews.lk/2023/10/05/385495/", "Category": "ජාත්‍යන්තර පුවත්", "Parent URL": null}