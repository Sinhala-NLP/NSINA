{"Source": "ITN news", "Timestamp": "ජනවාරි 16, 2022 18:14", "Headline": "ශිෂ්‍යත්ව විභාගය ලබන 22 වනදා – උසස් පෙළ විභාගය පෙබරවාරි 7 ඇරඹේ", "News Content": "ශිෂ්‍යත්ව විභාගය ලබන 22 වනදා සහ උසස් පෙළ විභාගය පෙබරවාරී 7 වනදා දින නියම කළ පරිදිම පැවැත්වෙන බව අධ්‍යාපන අමාත්‍යාංශය නිවේදනය කරනවා. පහ ශ්‍රේණිය ශිෂ්‍යත්ව විභාගය ලබන 22 වනදා දිවයින පුරා මධ්‍යස්ථාන 2943 කදී පැවැත්වීමට කටයුතු යොදා තිබෙනවා. සිංහල මාධ්‍යයෙන් අයදුම්කරුවන් දෙලක්ෂ පනස් පන්දහස් හැට දෙදෙනෙකු විභාගයට සුදුසුකම් ලබාසිටින අතර දෙමළ මාධ්‍යයෙන් පෙනීසිටින සංඛ්‍යාව අසූ පන්දහස් හාරසිය හතළිස් හයක්. මේ අතර අධ්‍ය්‍යන පොදු සහතික පත්‍ර උසස් පෙළ විභාගය පෙබරවාරී 7 වනදා සිට මාර්තු පස්වනදා දක්වා පැවැත්වෙනවා. ඒ විභාග මධ්‍යස්ථාන 2438 කදී. පාසල් අයදුම්කරුවන් දෙලක්ෂ හැත්තෑ නවදහස් එකසිය හතළිස් එක්දෙනෙකු සහ පෞද්ගලික අයදුම්කරුවන් හැට හයදහස් එකසිය එක් දෙනෙකු සුදුසුකම් ලබා තිබෙනවා.         ", "URL": "https://www.itnnews.lk/2023/10/05/389108/", "Category": "දේශීය පුවත්", "Parent URL": null}