{"Source": "ITN news", "Timestamp": "පෙබරවාරි 7, 2023 12:07", "Headline": "ධීවර හා ජලජ සම්පත් පනත සංශෝධන කිරීමට රජය තීරණය කරයි", "News Content": "ධීවර හා ජලජ සම්පත් පනත සංශෝධන කිරීමට රජය තීරණය කර තිබෙනවා. කෙටුම්පත් කරන ලද පනත් කෙටුම්පතට නීතිපති නිශ්කාශන ලැබි ඇති අතර එය ගැසට් පත්‍රයේ පල කිරීමටත් ඉන් අනතුරුව පාර්ලිමේන්තුවට ඉදිරිපත් කිරීමටත් ධීවර අමාත්‍යවරයා ලෙස අමාත්‍ය ඩග්ලස් දේවානන්දා මහතා ඉදිරිපත් කල යෝජනාව කැබිනට් මණ්ඩලය අනුමත කළා. සුබසාධක ප්‍රතිලාභ ගෙවීමේ ක්‍රියාවලිය සදහා සුබසාධන ප්‍රතිලාභ පනත හා ඉලෙක්ට්‍රෝනික ගනුදෙණු පනත යටතේ සකස් කරන ලද නියෝග පාර්ලිමේන්තු අනුමැතියට ඉදිරිපත් කිරීමට කැබිනට් අනුමැතිය හිමිවුණා. මුදල් ආර්ථික ස්ථායීකරණ හා ජාතික ප්‍රතිපත්ති අමාත්‍යවරයා ලෙස ජනාධිපතිවරයායි එම යෝජනාව අමාත්‍ය මණ්ඩලයට ඉදිරිපත් කළේ. කොළඹ වරාය නගරය ආර්ථික කොමිෂන් සභා පනත යටතේ පනවන ලද නියෝග අනුමැතිය පිණිස පාර්ලිමේන්තුවට ඉදිරිපත් කිරීමට ද කැබිනට් අනුමැතිය ලැබී තිබෙනවා. ආයෝජන ප්‍රවර්ධන අමාත්‍යවරයා ලෙස ජනාධිපති රනිල් වික්‍රමසිංහ මහතායි එම යෝජනාව අමාත්‍ය මණ්ඩලයට ඉදිරිපත් කළේ. ", "URL": "https://www.itnnews.lk/2023/10/05/459671/", "Category": "Breaking News,දේශීය පුවත්", "Parent URL": null}