{"Source": "ITN news", "Timestamp": "සැප්තැම්බර් 6, 2023 11:30", "Headline": "හිටපු ජනපතිගේ අත්සන යොදා කූඨ ලේඛන සකස් කළා – රාජ්‍ය බැංකු නිලධාරියා වරද පිළිගනී", "News Content": "හිටපු ජනාධිපති ගෝඨාභය රාජපක්ෂ මහතාගේ අත්සන ව්‍යාජ ලෙස යොදාගනිමින් කූඨ ලේඛන සකස් කළ බව කියන රාජ්‍ය බැංකු නිලධාරියා එම චෝදනාවට වරද පිළිගත්තා. මෙම බැංකු නිලධාරියාට දැඩි අවවාද මත අත්හිටවු සිරදඩුවම් නියම කිරීමටයි කොටුව මහේස්ත්‍රාත්වරයා තීරණය කළේ. එක් චෝදනාවකට මාස 6 බැගින් චෝදනා දෙකට වසරක සිර දඩුවම වසර 05 කට අත්හිටුවීමට නියම කෙරුණා. රුපියල් 1500 ක දඩයක් ද නියම කිරීමටයි පියවර නියම කෙරුණේ. වැඩ තහනමට ලක්ව සිටින මොහු යළි සේවයේ පිහිටුවීම සදහා ව්‍යාජ ලිපි ශීර්ෂයක ජනපතිගේ අත්සන ව්‍යාජ ලෙස යොදා ඉදිරිපත් කිරීම මොහුට එරෙහි චෝදනාවයි. * සයිබර් ප්‍රහාරයක් මගින් ප්‍රසිද්ධ බැංකුවකින් ඇමෙරිකා ඩොලර් මිලියන දෙකයි දශම එකයි බින්දුවයි හතරක මුදලක් සොරකම් කළ ව කියන චෝදනාවට අදාළ නඩුව දෙසැම්බර් මස 13 වනදා කැදවීමට නියම කෙරුණා. ඒ වැඩිදුර වාර්තා සහ රස පරික්ෂක වාර්තා සදහායි.හිටපු ලිට්‍රෝ සභාපති ශලීල මුණසිංහ ඇතුළු සැකකරුවන් 04 දෙනෙකු මෙම සිද්ධිය සම්බන්ධයෙන් මේ වන විට රක්ෂිත බන්ධනාගාර ගත කර තිබෙනවා. ", "URL": "https://www.itnnews.lk/2023/10/05/513891/", "Category": "දේශීය පුවත්", "Parent URL": null}