{"Source": "ITN news", "Timestamp": "පෙබරවාරි 28, 2022 12:38", "Headline": "දේශපාලන කොමිසම අද සිට රැස්වීමට තීරණය කරයි", "News Content": "දේශපාලන පළිගැනීම් පිළිබද සොයා බැලෙන විශේෂ ජනාධිපති පරීක්ෂණ කොමිසම අද සිට රැස්වනවා. බණ්ඩාරනායක සම්මන්ත්‍රණ ශාලාවේ කමිටු ශාලාවේ පැවැත්වෙන එය ශ්‍රේෂ්ඨාධිකරණ විනිසුරු ප්‍රියන්ත ජයවර්ධනගේ සභාපතිත්වයෙන් ත්‍රිපුද්ගල කමිටුවක් ලෙසයි රැස්වන්නේ. 2015, 2019 අතර කාලයේ දූෂණ විරෝධි කමිටුව සහ එහි ලේකම් කාර්යාලය මගින් කළ කාර්යයන් පිළිබද පරීක්ෂාකර තොරතුරු ලබාගැනීම හා විමර්ශනය කර වාර්තා කිරීම මෙන්ම සුදුසු නිර්දේශයන් ඉදිරිපත් කිරීම කොමිසම මගින් සිදුකෙරෙනවා. හිටපු අමාත්‍යවරුන් වන සරත් ෆොන්සේකා, පාඨලී චම්පික රණවක, රාජිත සේනාරත්න, පාර්ලිමේන්තු මන්ත්‍රී හිරුණිකා ප්‍රේමචන්ද්‍ර ඇතුළු තවත් කිහිප දෙනෙකුම අද උදෑසන කොමිසම වෙත පැමිණ සිටියා. එම සමයේ දී දූෂණ විරෝධි කමිටුව හේතුවෙන් රාජ්‍ය නිලධාරියෙක් හෝ යම් අයෙක් අගතියට පත්ව සිටීනම් ඒ පිළිබද සාධාරණයක් ඉටුකිරීම මෙමගින් සිදුවනවා.     ", "URL": "https://www.itnnews.lk/2023/10/05/398365/", "Category": "දේශීය පුවත්", "Parent URL": null}