{"Source": "ITN news", "Timestamp": "අගෝස්තු 15, 2023 15:43", "Headline": "දකුණු රුසියාවේ ඉන්ධන පිරවුම්හලක සිදුවූ පිපිරීමෙන් මියගිය ගණන 30ක් දක්වා ඉහළට", "News Content": "දකුණු රුසියාවේ ඩැගෙස්තාන් නගරයේ ඉන්ධන පිරවුම්හලක ඇති වූ පිපිරීමකින් සහ පසුව ඇතිවූ ගින්නෙන් මේ වනවිට පුද්ගලයන් 30 දෙනෙකු මිය ගොස් ඇති බව විදෙස් මාධ්‍ය පවසනවා කැස්පියන් මුහුදේ වෙරළ තීරයේ ප්‍රාදේශීය අගනුවර වන Makhachkala හි මෙම පිපිරීම සිදුවූ බවයි විදෙස් මාධ්‍ය වාර්තා කළේ පුද්ගලයන් 100 කට වැඩි පිරිසක් තුවාල ලබා ඇති බවද විදෙස් මාධ්‍ය පවසනවා ඔවුන්ගෙන් කිහිප දෙනෙකු බරපතල තුවාල ලබා ඇති අතර මෙම අනතුරට හේතුව කුමක්ද යන්න තවමත් පැහැදිලි නැහැ. ප්‍රාදේශීය ප්‍රධානී Sergei Melikov ඩැගෙස්තානයේ Kumtorkalinsky දිස්ත්‍රික්කයේ හදිසි තත්ත්වයක් ප්‍රකාශ කර තිබෙනවා එමෙන්ම හදිසි සේවකයින් 260 ක් පමණ යොදවා ඇති අතර බරපතල තුවාල ලැබූවන් ගුවන් මගින් මොස්කව් වෙත රැගෙන ගොස් ඇති බව හදිසි අවස්ථා අමාත්‍යාංශය පවසනවා ගින්න වර්ග මීටර් 600 ක ප්‍රදේශයක් පුරා පැතිර ගොස් ඇති අතර තවදුරටත් පිපිරීම් ඇතිවීමේ අවදානමක් පවතින බවයි වාර්තා වන්නේ ", "URL": "https://www.itnnews.lk/2023/10/05/508447/", "Category": "ජාත්‍යන්තර පුවත්", "Parent URL": null}