{"Source": "ITN news", "Timestamp": "மே 2, 2022 16:20", "Headline": "பல்வேறு பகுதிகளிலும் இன்றைய தினம் ஆர்பாட்டங்கள்..", "News Content": "கோல்பேஸ் ஆர்பாட்டம் உட்பட மேலும் பல்வேறு பகுதிகளிலும் இன்றைய தினம் ஆர்பாட்டங்கள் முன்னெடுக்கப்பட்டுள்ளன. அதிகரித்துவரும் வாழ்க்கைச்செலவு உள்ளிட்ட பல்வேறு பிரச்சினைகளை முன்னிறுத்தி கோல் பேஸில் இன்று 24வது தினமாகவும் ஆர்பாட்டம் இடம்பெற்று வருகின்றது. கூடாரங்களை அமைத்து தொடர்ந்தும் பலர் அங்கு தங்கியுள்ளனர். கட்சி சார்பற்ற போராட்டமாக பெயரிடப்பட்டு முன்னெடுக்கப்பட்டுள்ள குறித்த ஆர்பாட்டத்தில் பல்வேறு நிகழ்ச்சிகளும் இடம்பெற்று வருகின்றன. அலரி மாளிகைக்கு முன்னாள் 7வது தினமாகவும் இன்று ஆர்பாட்டம் இடம்பெறுகிறது. நேற்றைய தினம் ஆர்பாட்டக்காரர்களை அங்கிருந்து வெளியேற்ற பொலிஸார் நடவடிக்கை எடுத்தபோதும் நேற்று மாலை மீண்டும் அங்கு ஆர்பாட்டக்காரர்கள் ஒன்றுக்கூடினர். குறித்த இடத்தில் மீண்டும் கூடாரங்களை அமைத்து ஆர்பாட்டக்காரர்கள் தங்கியுள்ளனர். இதனிடையே பொலிஸ் பஸ் வண்டிகள் மற்றும் பொலிஸ் லொறிகளை அங்கிருந்து அகற்றும் வரை உண்ணாவிரத போராட்டத்தை முன்னெடுக்கவுள்ளதாக இளைஞர் ஒருவர் தெரிவித்துள்ளார். இதனிடையே ஹொரணை பகுதியில் தொழில் வல்லுனர்கள், அறிஞ்சர்கள், வர்த்தக சமூகத்தினர் மற்றும் இளைஞர்கள் இணைந்து ஆர்பாட்டத்தை முன்னெடுத்துள்ளனர். அதன்போது வீதி நாடகங்கள் உட்பட பல்வேறு விடயங்கள் உள்ளடக்கப்பட்ட பதாதைகளும் காட்சிப்படுத்தப்பட்டன. ஸ்ரீ லங்கா சுதந்திர கட்சியின் மீரிகம ஒழுங்கமைப்பாளர் சுனேத்ரா சமரகோனின் ஏற்பாட்டில் நீர்கொழும்பு நகரிலும் ஆர்பாட்டம் ஒன்று நடத்தப்பட்டது. ", "URL": "https://www.itnnews.lk/2023/10/05/409376/", "Category": "Breaking News,தேசிய செய்திகள்", "Parent URL": null}