{"Source": "ITN news", "Timestamp": "නොවැම්බර් 5, 2021 18:47", "Headline": "කොරෝනාවට එරෙහි මොල්නුපිරවීර් ඖෂධය මෙරට භාවිතයට සුදුසුදැයි සොයා බැලේ", "News Content": "කොරෝනා රෝගයට ප්‍රතිකාරයක් විදියට පානය කළ හැකි ඇමෙරිකාවේ ආයතනයක් නිෂ්පාදනය කළ ඖෂධයක් අපේ රටේ භාවිතයට ගැනීම සඳහා සොයා බැලීමට සෞඛ්‍ය අමාත්‍යාංශයේ විශේෂඥ කමිටුවට පවරා තිබෙනවා. ඇමෙරිකාවේ නිෂ්පාදනයක් වන මොල්නුපිරවීර් ඖෂධය මෙරට ජනතාව සදහා ලබා දීමේ හැකියාව සම්බන්ධයෙන් සොයා බලන්නැයි රාජ්‍ය අමාත්‍ය මහාචාර්ය චන්න ජයසුමන මහතා සෞඛ්‍ය සේවා අධ්‍යක්ෂ ජෙනරාල්වරයා වෙත දැනුම් දී තිබෙනවා. සෞඛ්‍ය අමාත්‍යාංශයේ කොවිඩ් 19 පිළිබද විශේෂඥ කමිටුවේ මතය මේ සම්බන්ධයෙන් කඩිනමින් ලබා දෙන ලෙසයි රාජ්‍ය අමාත්‍යවරයා ඉල්ලා ඇත්තේ. පානය කළ හැකි ඖෂධයක් වන මෙයට බ්‍රිතාන්‍යයේ අනුමැතිය හිමිවුණා. මෙය කොරෝනාව සම්බන්ධයෙන් පානය කළ හැකි ඖෂධයක් වනවා. ඒවැනි ඖෂධයකට මෙසේ අනුමැතිය ලැබී ඇත්තේ පළමු වරටයි.   ", "URL": "https://www.itnnews.lk/2023/10/05/374204/", "Category": "Breaking News,දේශීය පුවත්", "Parent URL": null}