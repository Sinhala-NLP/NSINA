{"Source": "ITN news", "Timestamp": "ජූලි 8, 2021 15:07", "Headline": "ඩුබායි වරායකදී ගිනි ගැනීමට ලක්වූ බහාලුම් නෞකාවේ ගින්න නිවා දැමේ", "News Content": "ඩුබායි වරායකදී ගිනි ගැනීමට ලක්වූ බහාලුම් නෞකාවේ ගින්න නිවා දමා ඇති බව වාර්තා වනවා. ඩුබායි හි ජෙබෙල් අලි වරායේ නැංගුරම් ලා තිබියදී එරට විශාලතම නෞකා සමාගමකට අයත් බහාලුම් නෞකාවක් ගිනි ගැනීමට ලක්වුණා. විශාල පිපිරීමක් සමඟ ගින්න හටගත් බවයි නෞකාවේ කපිතාන්වරයා සඳහන් කරන්නේ. නෞකාවේ කන්ටේනරයක් තුළ තිබූ රසායනික ද්‍රව්‍යයක් පිපිරීමට හේතු වී ඇති බව හෙළිව තිබෙනවා. ගිනි නිවන අංශ සහ හදිසි සේවා රථ ඒකාබද්ධව නෞකාවේ සිටි පිරිස් මුදා ගැනීමට කටයුතු කළ අතර කිසිඳු ජීවිත හානියක් වාර්තා වී නැහැ. ඩුබායි හි ජෙබෙල් අලි වරාය මැද පෙරදිග පිහිටි විශාලතම නාවික හුවමාරු මධ්‍යස්ථානයක් ලෙස ක්‍රියාත්මක වනවා.     ", "URL": "https://www.itnnews.lk/2023/10/05/347890/", "Category": "ජාත්‍යන්තර පුවත්", "Parent URL": null}