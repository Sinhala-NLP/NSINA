{"Source": "ITN news", "Timestamp": "පෙබරවාරි 26, 2022 11:58", "Headline": "ත්‍රිපිටක ග්‍රන්ථ සම්පාදක මණ්ඩලය පරිවර්තනය කළ ත්‍රිපිටක ග්‍රන්ථ 7ක් ජනගත කෙරේ", "News Content": "බෞද්ධ කටයුතු දෙපාර්තමේන්තුවේ මෙහෙයවීමෙන් සංක්ෂිප්ත ත්‍රිපිටක ග්‍රන්ථ සම්පාදක මණ්ඩලය පරිවර්තනය කළ ත්‍රිපිටක  ග්‍රන්ථ 7 ක් ජනගත කිරීම අරලියගහ මන්දිරයේදී සිදු කෙරුණා. ඒ අග්‍රාමාත්‍ය මහින්ද රාජපක්ෂ මහතාගේ ප්‍රධානත්වයෙන්. බුද්ධ ජයන්ති ත්‍රිපිටක   මණ්ඩලයේ දිගුවක් ලෙසින් පත්කළ ත්‍රිපිටක   ග්‍රන්ථ සම්පාදක මණ්ඩලය වසර කිහිපය සිට මෙම පරිවර්තන කාර්යය සිදුකළා. බුද්ධ භාෂිතයට හානියක් හෝ අර්ථ විපරීතයක් සිදු නොවන ආකාරයෙන් එම පරිවර්තන සිදුකර තිබීම විශේෂත්වයක්. අගමැතිතුමා අතින් මෙම ග්‍රන්ථ ත්‍රිපිටක   ග්‍රන්ථ සම්පාදක මණ්ඩල සාමාජික ශ්‍රී ලංකා අමරපුර ශ්‍රී ධර්මරක්ෂිත මහා නිකායේ මහානායක අතිපූජ්‍ය තිරිකුණාමලයේ ආනන්ද ස්වාමීන් වහන්සේ ඇතුලු මහා සංඝරත්නය වෙත පිළිගැන්වුවා. මෙම පරිවර්තන ග්‍රන්ථ 7 ත් සමග බුද්ධ ජයන්ති ත්‍රිපිටක   ග්‍රන්ථ මාලාවේ ග්‍රන්ථ 33 කින් සමන්විත සංගෘහිත සූත්‍ර පිටකය නිමාවට පත්වනවා. මෙම අවස්ථාවට අග්‍රාමාත්‍ය ලේකම් අනුර දිසානායක, බුද්ධ ශාසන, ආගමික හා සංස්කෘතික කටයුතු අමාත්‍යාංශයේ ලේකම් මහාචාර්ය කපිල ගුණවර්ධන ඇතුලු පිරිසක් එක්වුණා.       ", "URL": "https://www.itnnews.lk/2023/10/05/397936/", "Category": "දේශීය පුවත්", "Parent URL": null}