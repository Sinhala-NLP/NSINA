{"Source": "ITN news", "Timestamp": "අගෝස්තු 1, 2022 11:53", "Headline": "නීති විරෝධී ලෙස මෙරටින් සංක්‍රමණය වීමට උත්සහ කළ 47 දෙනෙකු නාවික හමුදා භාරයට", "News Content": "නීතිවිරෝධී ලෙස මුහුදු මාර්ගයෙන් වෙනත් රටකට සංක්‍රමණය වීමට උත්සාහ කළ 47 දෙනෙකු නාවික හමුදාවේ සහායෙන් නීතියේ රැහැනට හසුකර ගැනීමට හැකිවුණා. නාවික හමුදාව වෙන්නප්පුව පොලිසිය සමඟ එක්ව සිදුකළ සෝදිසි මෙහෙයුමකදීයි මෙම පිරිස අත්අඩංගුවට ගැනීමට හැකිවුණේ. සැකකටයුතු වෑන් රථ 3 ක් පරික්ෂා කිරීමේදී දැන ගැනීමට හැකිවී ඇත්තේ ඔවුන් නීතිවිරෝධී ලෙස මුහුදු මාර්ගයෙන් විදෙස් රටකට සංක්‍රමණය වීමට උත්සාහ කළ පිරිසක් බවයි. ඒ අනුව මෙම පිරිස ඉදිරි විමර්ශන කටයුතු සදහා වෙන්නප්පුව පොලිසිය මගින් අත්අඩංගුවට ගැනුණා. ඔවුන් යාපනය, වව්නියාව,  ත්‍රිකුණාමලය, කල්මුණේ ආදී ප්‍රදේශවල පදිංචිකරුවන් බවයි නාවික හමුදාව පවසන්නේ. පිරිමි පුද්ගලයන් 37 දෙනෙකු,  කාන්තාවන් 6 දෙනෙකු සහ ළමයින් 4 දෙනෙකු මෙලෙස අත්අඩංගුවට ගෙන තිබෙනවා.     ", "URL": "https://www.itnnews.lk/2023/10/05/426168/", "Category": "Breaking News,දේශීය පුවත්", "Parent URL": null}