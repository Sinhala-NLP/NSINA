{"Source": "ITN news", "Timestamp": "ඔක්තෝබර් 26, 2021 09:42", "Headline": "පානදුර මන්නයා නැමති අපරාධ කල්ලි සාමාජිකයා සහ ඔහුගේ ගෝලයෙකු ලබන 14 දක්වා රක්ෂිත බන්ධනාගාරයට", "News Content": "තියුණු ආයුධ පෙන්වා කොල්ලකෑම් රැසක් සිදු කළ බවට තොරතුරු හෙළි වී ඇති පානදුර මන්නයා නැමති අපරාධ කල්ලි සාමාජිකයා සහ ඔහුගේ ගෝලයෙකු ලබන 14 දක්වා රක්ෂිත බන්ධනාගාරගත කෙරුණා. ඒ පානදුර මහේස්ත්‍රාත් අධිකරණයට ඉදිරිපත් කිරීමෙන් පසුවයි. පානදුර දකුණ පොලිසියට ලැබුණ තොරතුරකට අනුව කළුතර ප්‍ර දේශයේ දී මෙම අපරාධ කල්ලි සාමාජිකයා අත්අඩංගුවට ගැණුනා. ගෙල බැදි රන් මාල සහ මුදල් සොරකම් කළ පුද්ගලයෙකු අත්අඩංගුවට ගැනීමෙන් පසු කළ ප්‍රශ්න කිරීම් වලදී මෙම තොරතුරු හෙළි වී තිබෙන්නේ. පානදුර මන්නයා නැමැත්තාගේ ගෝලයෙකු ද පානදුර මෝදරවිල ක්‍රීඩාංගනය අසළදී යතුරු පැදියකින් ගමන් කරමින් සිටියදී අත්අඩංගුවට ගෙන තිබෙනවා. විවිධ ප්‍ර දේශවලින් කොල්ල කෑ ලක්ෂ දහයකට ආසන්න රන් භාණ්ඩ ද පොලිසිය සොයා ගත්තා. එම රන් භාණ්ඩ උකස් මධ්‍යස්ථානවලට අලෙවි කර ඇති බවට ද තොරතුරු සදහන්. සැකකරුවන් පානදුර මහේස්ත්‍රාත් අධිකරණයට ඉදිරිපත් කිරීමෙන් පසු රක්ෂිත බන්ධනාගාරගත කෙරුණා. *     ", "URL": "https://www.itnnews.lk/2023/10/05/371780/", "Category": "දේශීය පුවත්", "Parent URL": null}