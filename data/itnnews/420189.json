{"Source": "ITN news", "Timestamp": "ජූනි 30, 2022 11:35", "Headline": "රුසියාව යුක්රේන යුද සෙබලුන් 144 දෙනෙකු නිදහස් කරයි", "News Content": "යුක්රේනයේ මරියුපෝල් නගරයේ වානේ කර්මාන්තශාලව තුළ යුක්රේන යුද සෙබලුන් 144 දෙනෙකු නිදහස් කිරීමට රුසියාව පියවර ගත්තා. රුසියාව, යුක්රේනයේ යුද මෙහෙයුම් ආරම්භ කිරීමෙන් පසු නිදහස් කළ වැඩිම යුද සෙබලුන් සංඛ්‍යාව මෙය වනවා. කෙසේ වුවද මෙම යුක්රේන සෙබලුන් ප්‍රහාර හේතුවෙන් තුවාල ලබා සිටින බවයි යුක්රේන ආරක්ෂක අංශ සදහන් කරන්නේ. එමෙන්ම යුක්රේනය භාරයේ සිටින රුසියා සෙබලුන් පිරිසක් නිදහස් කිරීමටද පියවර ගෙන ඇති අතර එම පිරිස සම්බන්ධයෙන් නිශ්චිත තොරතුරක් මාධ්‍යයට හෙළි කර නැහැ. තවත් යුක්රේන සෙබලුන් සිය ගණනක් මරියුපෝල් වානේ කර්මාන්තශාලාව තුළ සිර වී සිටින බවයි යුක්රේනය නිවේදනය කරන්නේ. අසෝව් සේනාංකයට අයත් සෙබලුන් මරියුපෝල් නගරය ආරක්ෂා කිරීමට දැඩි පරිශ්‍රමයක් දැරුවද රුසියා ප්‍රහාර හමුවේ ඔවුන් දැඩි අසරණභාවයට පත්ව සිටින බවද සදහන්.   ", "URL": "https://www.itnnews.lk/2023/10/05/420189/", "Category": "ජාත්‍යන්තර පුවත්", "Parent URL": null}