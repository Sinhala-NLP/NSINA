{"Source": "ITN news", "Timestamp": "ඔක්තෝබර් 15, 2021 13:09", "Headline": "කොළඹ දිස්ත්‍රික්කයේ උසස් පෙළ සිසුන්ට ෆයිසර් එන්නත ලබාදීම ඇරඹෙයි", "News Content": "මෙවර අධ්‍යයන පොදු සහතික පත්‍ර උසස් පෙළ විභාගයට පෙනී සිටින කොළඹ දිස්ත්‍රික්කයේ සියලු අධ්‍යාපන කලාපවල සිසුන්ට ෆයිසර් එන්නත ලබාදීම අද ආරම්භ වුණා. ඒ අනුව කොළඹ දිස්ත්‍රික්කයේ සිසුන් 24000 කට එන්නත ලබාදීමට නියමිතයි. එන්නත් ලබාගැනීමට පැමිණීමේදී සියලු සිසු සිසුවියන් ජාතික හැදුනුම්පත රැගෙන ඒම අනිවාර්ය වනවා. එන්නත්කරණ වැඩසටහන අඛණ්ඩව ඉදිරියට ගෙන යාමට සැළසුම් කර ඇති බවයි නියෝජ්‍ය සෞඛ්‍ය අධ්‍යක්ෂ ජනරාල් විශේෂඥ වෛද්‍ය හේමන්ත හේරත් මහතා පවසන්නේ. කොළඹ තර්ස්ටන් විද්‍යාලයේදී උසස්පෙළ සිසුන්ට ෆයිසර් එන්නත ලබාදීම ආරම්භ කෙරුණා. සෞඛ්‍ය ප්‍රවර්ධන කාර්යාංශයේ අධ්‍යක්ෂ විශේෂඥ වෛද්‍ය රංජිත් බටුවන්තුඩාව මහතා ඇතුලු පිරිසක් එම අවස්ථාවට එක්ව සිටියා. කොළඹ විශාඛා විද්‍යාලයේ දී ආරම්භ වූ උසස් පෙළ සිසුවියන්ට එන්නත් ලබාදීමේ වැඩසටහනට සිසුවියන් දැඩි උනන්දුවකින් යුතුව එක්ව සිටින අයුරු දක්නට ලැබුනා. තමන්ට එන්නත් ලබාදීම ඉදිරි අධ්‍යාපන කටයුතුවලට විශාල ශක්තියක් බවයි එන්නත් ලබාගැනීමට එක්ව සිටි සිසුසිසුවියන් ප්‍රකාශ කළේ.   ", "URL": "https://www.itnnews.lk/2023/10/05/369383/", "Category": "නවතම පුවත්", "Parent URL": null}