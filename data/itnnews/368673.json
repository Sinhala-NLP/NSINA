{"Source": "ITN news", "Timestamp": "ඔක්තෝබර් 12, 2021 12:36", "Headline": "කබ්රාල් පත්කිරීමට එරෙහි පෙත්සම විභාගය පිළිබද තීරණය නොවැම්බර් 03", "News Content": "අජිත් නිවාඩ් කබ්රාල් මහතා මහබැංකු අධිපතිවරයා ලෙස පත්කිරීමට එරෙහි පෙත්සම විභාගයට අවසර දෙන්නේ ද නැද්ද යන නියෝගය ලබන මස 3 වනදා ප්‍රකාශයට පත්කරන බව අභියාචනාධිකරණය අද නිවේදනය කළා. අජිත් නිවාඩ් කබ්රාල් මහතා මහබැංකු අධිපතිවරයා ලෙස පත්කිරීමේ තීරණය බල රහිත කිරීමේ නියෝගයක් නිකුත් කර ලෙසත්,  ඔහු අත්අඩංගුවට ගෙන විමර්ශන සිදු කරන්නැයි පොලිස්පතිවරයාට නියෝග කරන ලෙසත් ඉල්ලමිනුයි පෙත්සම ගොනුකර ඇත්තේ.  දකුණු පළාත් හිටපු ආණ්ඩුකාරවරයෙකු බව රජිත් කීර්ති තෙන්නකෝන් මහතා මෙහි පෙත්සම්කරුයි. කබ්රාල් මහතා මීට පෙර මහබැංකු අධිපති ලෙස කටයුතු කළ සමයේ වෝහාරික විගනන වාර්තාවකට අනුව මහබැංකුවට රුපියල් බිලියන ගණනක පාඩුවක් සිදුව ඇති බව පෙත්සම්කරු පවසනවා.       ", "URL": "https://www.itnnews.lk/2023/10/05/368673/", "Category": "දේශීය පුවත්", "Parent URL": null}