{"Source": "ITN news", "Timestamp": "අගෝස්තු 10, 2023 13:45", "Headline": "චීනයේ අධිවේගී දුම්රිය ජාලයට අලුතින් එක් වූ කිලෝමීටර් 35300 ක ධාවන මෙහෙයුම", "News Content": "චීනයේ අධිවේගී දුම්රිය ජාලයට ඇතුළත් ප්‍රධාන මාර්ගයන් හි කිලෝමීටර් 35300 ක ඉදිකිරීම් නිමා කර, ධාවන මෙහෙයුම් ක්‍රියාවට නංවා තිබෙනවා. මේ වසරේ ජනවාරි සිට ජූලි මාසය දක්වා චීනයේ දුම්රිය ක්ෂේත්‍රයේ ස්ථාවර වත්කම් ආයෝජන වටිනාකම චීන යුආන් බිලියන 371. 3 ක්. එය පසුගිය වසරේ සමාන කාල සීමාවට සාපේක්ෂව සියයට 7 ක වැඩිවීමක්. මේ වනවිට චීනයේ අධිවේගී දුම්රිය ජාලයේ ප්‍රධාන මාර්ගවල ඉදිකිරීම් නිමවා, ධාවන කටයුතු අරඹා ඇති දුර ප්‍රමාණය කිලෝමීටර් 35300 ක්. රටේ සිව්‍දිගට යා හැකි “සිරස් අටක් සහ තිරස් අටක්”ලෙස නම් කර ඇති අධිවේගී දුම්රිය ජාලය සඳහා නිමවා ඇති ප්‍රධාන දුර ප්‍රමාණය සමස්තයෙන් සියයට 77.83 ක් වී ඇති බව ද විශේෂත්වයක්. එසේම, මෙම අධිවේගී දුම්රිය ජාලය, ලක්ෂ 5ක ජනගහනයක් සහිත නගරවලින් සියයට 95 කට වඩා ආවරණය කර තිබෙනවා. මීට අමතරව චීනයේ නව දුම්රිය මාර්ග කිලෝමීටර් 3000 කට වඩා වැඩි දුරක් මේ වසරේ ක්‍රියාත්මක කිරීමට අපේක්ෂා කරන බව සඳහන් එය කලාපීය ආර්ථිකයට සහ සමාජයීය සම්බන්ධීකරණ සංවර්ධනයට නව ශක්තියක් ලබාදෙනු ඇත. ", "URL": "https://www.itnnews.lk/2023/10/05/507063/", "Category": "ජාත්‍යන්තර පුවත්", "Parent URL": null}