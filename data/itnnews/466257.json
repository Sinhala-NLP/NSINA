{"Source": "ITN news", "Timestamp": "මාර්තු 8, 2023 11:22", "Headline": "මූල්‍ය අංශ අර්බුද කළමනාකරණය පිලිබඳ කමිටුවක්", "News Content": "මූල්‍ය අංශ අර්බුද කළමනාකරණ කමිටුව සහ මූල්‍ය අංශ අර්බුද කළමනාකරණය පිළිබඳ තාක්ෂණික කමිටුවක් පිහිටුවීමට ඊයේ (07) පැවැති කැබිනට් මණ්ඩලයේදී අනුමැතිය හිමිවී තිබෙනවා. එම යෝජනාව මුදල්, ආර්ථික ස්ථායීකරණ සහ ජාතික ප්‍රතිපත්ති අමාත්‍යවරයා වශයෙන් ජනාධිපති රනිල් වික්‍රමසිංහ මහතා ඉදිරිපත් කර තිබුණා. බැංකු (විශේෂ විධිවිධාන) පනතට ඒ සඳහා අවශ්‍ය වන විධිවිධාන ඇතුළත් කිරීමටත් එහිදී එකඟතාවය ලැබී ඇති බවයි කැබිනට් තීරණ දැනුම්දීමේ මාධ්‍ය හමුවේදී සඳහන් කළේ. ශ්‍රී ලංකා මහ බැංකුව සහ මුදල් විශය භාර අමාත්‍යාංශය අතර මූල්‍ය අංශයේ අර්බුදයකට ඇති සූදානම හා කළමනාකරණය සම්බන්ධයෙන් මෙන්ම ඔවුන්ගේ භූමිකාවන් සම්බන්ධයෙන් ද සම්බන්ධීකරණය කිරීම සඳහා ඒ ඔස්සේ අවස්ථාව හිමිවනු ඇති.    ", "URL": "https://www.itnnews.lk/2023/10/05/466257/", "Category": "Breaking News,නවතම පුවත්", "Parent URL": null}