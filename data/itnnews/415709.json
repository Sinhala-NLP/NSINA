{"Source": "ITN news", "Timestamp": "ජූනි 7, 2022 17:10", "Headline": "සහල් උපරිම සිල්ලර මිලේ කිසිඳු වෙනසක් නැහැ", "News Content": "සහල් උපරිම සිල්ලර මිල සම්බන්ධයෙන් නිකුත් කර ඇති ගැසට් පත්‍රයේ කිසිදු සංශෝධනයක් සිදු කර නැති  බව පාරිභෝගික කටයුතු පිළිබද අධිකාරිය පවසනවා. එම ගැසට් පත්‍රය අවලංගු කිරීමට හෝ සහල් මිල ඉහළ නැංවීමට අධිකාරිය මෙතෙක් ක්‍රියා කර නැති බවයි නිවේදනයක් නිකුත් කරමින් පාරිභෝගික කටයුතු පිළිබද අධිකාරිය සඳහන්  කරන්නේ. එම ගැසට් පත්‍රයට අනුව නාඩු සහල් කිලෝවක් රුපියල් 220 ක් සම්බා සහල්කිලෝවක් රුපියල් 230 ක් සහ කීරිසම්බා කිලෝවක් සදහා රුපියල් 260 ක මිලක් නියම කර තිබෙනවා. අදාළ ගැසට් පත්‍රය අවලංගු කිරීමට අධිකාරිය කටයුතු කර ඇති බවටත් සහල් මිල ඉහළ නැංවීමට නිෂ්පාදකයින්ට අවසර ලබා දී ඇති බවටත් පල වන වාර්තා අසත්‍ය  බවද එම අධිකාරිය පෙන්වා දෙනවා.උපරිම සිල්ලර මිල ඉක්මවා සහල් අලෙවි කරන ව්‍යාපාරිකයන් වැටලීමේ මෙහෙයුම් ද අඛණ්ඩව ක්‍රියාත්මකයි.         ", "URL": "https://www.itnnews.lk/2023/10/05/415709/", "Category": "දේශීය පුවත්", "Parent URL": null}