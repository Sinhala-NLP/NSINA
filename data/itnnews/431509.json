{"Source": "ITN news", "Timestamp": "අගෝස්තු 27, 2022 17:04", "Headline": "ඉන්දියාව නව අග්‍රවිනිශ්චයකාරවරයෙකු පත්කර ගනී", "News Content": "ඉන්දියාව නව අග්‍රවිනිශ්චයකාරවරයෙකු පත්කර තිබෙනවා. නව අග්‍රවිනිශ්චයකාර උදය උමේෂ් ලලිත් අද දිවුරුම් දුන්නා. කෙසේ වෙතත් ඔහුට ධුරය දැරීමට ඇත්තේ දින 74ක් පමණක් බවයි විදෙස් මාධ්‍ය වාර්තා කළේ. ඊට හේතුව වන්නේ නොවැම්බර් මාසයේදී ඔහු විශ්‍රාමගත යුතු වීමයි. ඉන්දීය ව්‍යවස්ථාවට අනුව සෑම ශ්‍රේෂ්ඨාධිකරණ විනිසුරුවරයෙකුම 65 හැවිරිදි වියේදී විශ්‍රාම ගත යුතුයි. ජ්‍යෙඨත්වය මත සලකා ඉන්දීය ජනාධිපතිවරිය විසින් අග්‍රවිනිශ්චයකාරවරයා පත් කිරීම සිදුකරනවා.         ", "URL": "https://www.itnnews.lk/2023/10/05/431509/", "Category": "ජාත්‍යන්තර පුවත්", "Parent URL": null}