{"Source": "ITN news", "Timestamp": "ஜனவரி 10, 2023 11:40", "Headline": "ATM கொள்ளையில் ஈடுபட்ட பொலிஸ் அதிகாரி உட்பட வௌிநாட்டு பிரஜைகள் விளக்கமறியலில்..", "News Content": "காலி பிரதேசத்தில் ATM இயந்திரத்தில் பணத்தை திருடிய குற்றச்சாட்டில் கைது செய்யப்பட்ட பல்கேரிய பிரஜைகள் இருவர், பொலிஸ் உத்தியோகத்தர் உட்பட 5 பேர் விளக்கமறியலில் வைக்கப்பட்டுள்ளனர். இலங்கை காவல்துறையின் கணினி குற்றப் பிரிவினரால் மேற்கொள்ளப்பட்ட விசாரணைகளின் பின்னர் சந்தேகநபர்கள் கைது செய்யப்பட்டுள்ளனர். கொழும்பு ஹெவ்லொக் பகுதியில் இருவரிடம் மேற்கொள்ளப்பட்ட விசாரணைகளின் போது பல்கேரிய பிரஜை ஒருவர் கைது செய்யப்பட்டுள்ளார். மற்றைய பல்கேரிய பிரஜை நாட்டை விட்டு தப்பிச் செல்ல முயற்சித்த போது கட்டுநாயக்க விமான நிலையத்தில் வைத்து கைது செய்யப்பட்டுள்ளார். சந்தேகநபர்கள் நேற்று இரவு பத்தேகம நீதவான் முன்னிலையில் ஆஜர்படுத்தப்பட்டதை அடுத்து, அவர்களை எதிர்வரும் 23ஆம் திகதி வரை விளக்கமறியலில் வைக்குமாறு உத்தரவிடப்பட்டுள்ளது. ", "URL": "https://www.itnnews.lk/2023/10/05/454731/", "Category": "Breaking News,தேசிய செய்திகள்", "Parent URL": null}