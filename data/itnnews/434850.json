{"Source": "ITN news", "Timestamp": "செப்டம்பர் 14, 2022 11:14", "Headline": "உயிரிழக்க காரணமான நபர் கைது", "News Content": "கடந்த 12 ஆம் திகதி கொட்டகலை மேபீல்ட் சந்தியில் சடலம் ஒன்று மீட்கப்பட்ட சம்பவம் தொடர்பில் ஒருவர் கைது செய்யப்பட்டுள்ளார். சடலம் மீதான பிரேத பரிசோதனையில் அவர் வாகன விபத்தில் உயிரிழந்ததாக உறுதிப்படுத்தப்பட்டிருந்தது. இதனையடுத்து விசாரணைகள் ஆரம்பிக்கப்பட்டிருந்த நிலையில், அங்கு பொருத்தப்பட்டிருந்த சீ.சி.ரி.வி காணொளியின் அடிப்படையில், தேடுதல் இடம்பெற்றிருந்தது. இந்நிலையில் சம்பவத்துடன் தொடர்புடைய வேன் சாரதி ஒருவர் கொட்டகலை ரொசிட்டா பகுதியில் வைத்து கைது செய்யப்பட்டுள்ளார். சம்பவத்தில் உயிரிழந்த, பலாங்கொடை பகுதியைச் சேர்ந்த 27 வயதுடையவர் என தெரியவந்துள்ளது.  இந்நபர் தலவாக்கலை பிரதேசத்தில் உள்ள மீன் கடையொன்றில் பணிபுரிந்துள்ளார் . ", "URL": "https://www.itnnews.lk/2023/10/05/434850/", "Category": "தேசிய செய்திகள்", "Parent URL": null}