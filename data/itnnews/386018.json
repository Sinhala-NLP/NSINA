{"Source": "ITN news", "Timestamp": "දෙසැම්බර් 31, 2021 17:40", "Headline": "ලෝකයේ කාටත්ම කළින් කිරිබති 2022ට පිවිසෙයි", "News Content": "රුදුරු කොරෝනාවෙන් වෙලී ගිය ලෝකයට සුවබර අනාගතයක නව පැතුම් රැගත් නව නව වසර මීට පැය කිහිපයකට පෙර උදාවුණා. ඒ පැසිපික් සාගර කලාපයේ කිරිබති දූපත් වෙතයි. 2022 වසරේ නව අවුරුදු උදාව පැසිපික් සාගර කලාපයේ කිරිබති දූපත්වාසීහු සතුටින් පිළිගනු ලැබුවා. ඒ ශ්‍රී ලංකා වේලාවෙන් අද පස්වරු 3.30ට පන්දහසක පමණ ජනගහනයක් වෙසෙන කිරිබති දූපත් වාසීන් සෑම වසරකම ප්‍රථමයෙන් නව අවුරුදු උදාව සැමරීමට තරම් වාසනාවන්තයින් වනවා. ඉන් අනතුරුව නවසීලන්තයේ ඔක්ලන්ඩ් නගරවාසීන් ද නව අවුරුදු උදාව සැමරීමට එක්වුණා. ඔවුන් එම සැමරුමට එක්වුණේ  ශ්‍රි ලංකා වේලාවෙන් පස්වරු 4.30ටයි. කොරෝනා වයිරස් ව්‍යාප්තිය හේතුවෙන් සෞඛ්‍යාරක්ෂිත ක්‍රමවේද අනුගමනය කරමින් සීමිත පිරිසකට නව අවුරුදු උදාව සැමරීමේ උත්සව සදහා සහභාගී වීමට අවසර ලබා දී තිබුණා.     ", "URL": "https://www.itnnews.lk/2023/10/05/386018/", "Category": "ජාත්‍යන්තර පුවත්", "Parent URL": null}