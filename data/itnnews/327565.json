{"Source": "ITN news", "Timestamp": "මාර්තු 23, 2021 19:16", "Headline": "ඇමරිකාවේ සුපිරි වෙළදසැලක වෙඩි තැබීමක් – 10ක් මරුට", "News Content": "ඇමරිකාවේ කොලරාඩෝ ප්‍රාන්තයේ භාණ්ඩ අලෙවිසැලක් තුළ සිදු වූ වෙඩි තැබීමකින් පුද්ගලයින් දස දෙනෙකු ජීවිතක්ෂයට පත්ව  තිබෙනවා. ජීවිතක්ෂයට පත්වූවන් අතර පොලිස් නිලධාරියෙකුද වන බවයි වාර්තා වන්නේ. දැඩි පරිශ්‍රමයකින් පසු තුවක්කුකරු අත්අඩංගුවට ගැනීමට පොලිසිය සමත්ව තිබෙනවා. ඔහු වෙඩි ප්‍රහාර එල්ල කරන ආකාරය අන්තර්ජාලය හරහා සජීවිව විකාශනය කර ඇති බවද සදහන්. භාණ්ඩ වෙළදසැලට‌ ඇතුල්වූ තුවක්කුකරු එහි සිටි පුද්ගලයින්ට වෙඩි තබා ඇති අතර පැය 2 ක පමණ කාලයකට පසුවයි ඔහු අත්අඩංගුවට ගැනීමට පොලිසිය සමත්ව ඇත්තේ.   ", "URL": "https://www.itnnews.lk/2023/10/05/327565/", "Category": "ජාත්‍යන්තර පුවත්", "Parent URL": null}