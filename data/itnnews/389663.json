{"Source": "ITN news", "Timestamp": "ஜனவரி 19, 2022 12:28", "Headline": "நேற்றைய தினம் கொவிட் தொற்றாளர்களாக 672 பேர் பதிவு..", "News Content": "நாட்டில் நேற்றைய தினம் கொவிட் – 19 வைரஸ் தொற்றாளர்களாக 672 பேர் இனங்காணப்பட்டுள்ள நிலையில் நாட்டில் மொத்த கொவிட் தொற்றாளர்களின் எண்ணிக்கை 5 இலட்சத்து 97 ஆயிரத்து 707ஆக அதிகரித்துள்ளது. அவர்களில் 5 இலட்சத்து 68 ஆயிரத்து 506 பேர் தொற்றிலிருந்து பூரணமாக குணமடைந்துள்ளதாக சுகாதார மேம்பாட்டு பணியகத்தின் புள்ளிவிபரத்தரவுகள் தெரிவிக்கின்றன. நேற்றைய தினத்தில் 13 கொவிட் மரணங்கள் தொடர்பாக சுகாதார சேவைகள் பணிப்பாளர் நாயகத்தினால் உறுதிப்படுத்தப்பட்டிருந்த நிலையில் நாட்டின் மொத்த கொவிட் மரணங்களின் எண்ணிக்கை 15 ஆயிரத்து 231ஆக உயர்வடைந்துள்ளது. ", "URL": "https://www.itnnews.lk/2023/10/05/389663/", "Category": "Breaking News,தேசிய செய்திகள்", "Parent URL": null}