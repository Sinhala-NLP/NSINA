{"Source": "ITN news", "Timestamp": "ජූනි 30, 2021 19:02", "Headline": "මුහුදු කැස්බෑවන් 176ක්, තල්මසුන් 4ක් සහ ඩොල්ෆින් 20ක් මියගිහින්", "News Content": "එක්ස්ප්‍රස් පර්ල් නෞකාවේ ඇතිවූ ගිනි ගැනීමත් සමඟ සිද්ධ වුණු පරිසර විනාශය නිසා මුහුදු කැස්බෑවන් 176 දෙනෙක්, තල්මසුන් 4 ක් සහ ඩොල්ෆින් මසුන් 20 දෙනෙකු මේ වන විට මිය ගොස් ඇති බව නීතිපතිවරයා කොළඹ මහේස්ත්‍රාත් අධිකරණයට දැනුම් දෙයි. නෞකාව ගිනි ගැනීමේ සිද්ධියට අදාළ පැමිණිල්ල කොළඹ අතිරේක මහේස්ත්‍රාත් ලෝචනි අබේවික්‍රම මහත්මිය හමුවේ කැදවූ අවස්ථාවේදි නියෝජ්‍ය සොලිසිටර් ජනරාල් මාධව තෙන්නකෝන් මහතා මේ බව කියා සිටියා. විශේෂඥයන් තිස් නව දෙනෙකුගෙන් සමන්විත කමිටුවක් මගින් සිදුව ඇති විනාශය පිළිබදව නිර්දේශ ලබාදී තිබෙනවා. මියගිය සතුන්ගේ ශරීර කොටස් විමර්ශන කටයුතු සදහා රජයේ රස පරීක්ෂක දෙපාර්තමේන්තුව වෙත යොමු කර තිබෙනවා. ආයතන කිහිපයක් සිද්ධිය පිළිබදව පරීක්ෂණ සිදු කරනවා.   ", "URL": "https://www.itnnews.lk/2023/10/05/346279/", "Category": "Breaking News,දේශීය පුවත්", "Parent URL": null}