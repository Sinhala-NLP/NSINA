{"Source": "ITN news", "Timestamp": "ஏப்ரல் 6, 2022 12:24", "Headline": "எரிபொருள் விநியோக நடவடிக்கைகள் தொடர்ச்சியாக முன்னெடுக்கப்பட்டு வருவதாக தனியார் பௌசர் உரிமையாளர்கள் தெரிவிப்பு", "News Content": "எரிபொருள் விநியோக நடவடிக்கைகள் தொடர்ச்சியாக முன்னெடுக்கப்பட்டு வருவதாக தனியார் பௌசர் உரிமையாளர்கள் தெரிவித்துள்ளனர். தமக்கு ஏற்பட்டுள்ள நெருக்கடி நிலைமைகளுக்கு தீர்வு வழங்கப்படாவிட்டால் சேவையில் இருந்து விலகவுள்ளதாக அவர்கள் அறிவித்துள்ளனர். கனிய வள முனையத்தின் கொலன்னாவை பிரிவின் தலைவருடன் இன்றையதினம் தனியார் பௌசர் உரிமையாளர்கள் சங்கம் பேச்சுவார்த்தைகளை முன்னெடுத்திருந்தது. அதன்போது தமது பல்வேறு கோரிக்கைகளுக்கு தீர்வு கிடைக்கப்பெற்றுள்ளதோடு, சகல கோரிக்கைகளுக்கும் தீர்வு வழங்கபடாவிட்டாலும் பாதிக்கப்பட்டுள்ள மக்களை கருத்திற்கொண்டு தொடர்ச்சியாக எரிபொருள் விநியோக நடவடிக்கைகளை முன்னெடுத்து வருவதாக அவர் சுட்டிக்காட்டியுள்ளனர். ஏற்கனவே தமது பிரச்சினைகள் தொடர்பில் முழுமையாக தெளிவுப்படுத்தப்பட்டுள்ளதாகவும், அதுதொடர்பில் உரிய தரப்பினர் நடவடிக்கைகளை முன்னெடுக்க வேண்டுமெனவும் தனியார் பௌசர் உரிமையாளர் சங்கம் வலியுறுத்தியுள்ளது. ", "URL": "https://www.itnnews.lk/2023/10/05/405787/", "Category": "Breaking News,தேசிய செய்திகள்", "Parent URL": null}