{"Source": "ITN news", "Timestamp": "ජූනි 8, 2022 15:18", "Headline": "ශ්‍රී ලංකාවේ කටාර් තානාපති විදේශ කටයුතු ඇමති හමුවෙයි", "News Content": "අර්බුදයකට මුහුණ දී සිටින ශ්‍රී ලංකාවට හැකි සෑම සහයෝගයක්ම ලබා දෙන බව ශ්‍රී ලංකාවේ කටාර් තානාපතිවරයා සහතික වුණා. ඒ විදේශ කටයුතු අමාත්‍යවරයා සමඟ පැවති සාකච්ඡාවකදීයි. ශ්‍රී ලංකාවේ කටාර් තානාපති ජසීන් බින් ජාබර් ජේ බී අල් සරුර් මහතා විදේශ කටයුතු අමාත්‍යාංශයේදී අමාත්‍ය මහාචාර්ය ජී එල් පීරිස් මහතා හමු වුණා. ශ්‍රී ලංකාවේ වත්මන් ආර්ථික තත්ත්වය සහ ඒ ආශ්‍රිතව පැන නැගී ඇති ගැටලුවලට විසදුම් සෙවීමට රජය ගෙන ඇති ක්‍රියාමාර්ගයට සම්බන්ධයෙන් අමාත්‍යවරයා කටාර් තානාපතිවරයා දැනුවත් කළා. ශ්‍රී ලංකා කටාර් ද්විපාර්ශ්වික සබදතාවල වැදගත්කම අවධාරණය කළ කටාර් තානාපතිවරයා ශ්‍රී ලංකාවට සෑම සහයෝගයක්ම ලබාදීමට කටාර් රාජ්‍යය කටයුතු කරන බවද අමාත්‍යවරයා හමුවේ තවදුරටත් සදහන් කළා.       ", "URL": "https://www.itnnews.lk/2023/10/05/415869/", "Category": "දේශීය පුවත්", "Parent URL": null}