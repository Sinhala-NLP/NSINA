{"Source": "ITN news", "Timestamp": "දෙසැම්බර් 14, 2022 09:47", "Headline": "අයුතු ජනරාශියක සිටිමින් පොලිස් රාජකාරියට බාධා කළ දෙදෙනෙකු අත්අඩංගුවට", "News Content": "අයුතු ජනරාශියක සාමාජිකයන්ව සිටිමින් පොලිස් රාජකාරියට බාධා කළ සැකකරුවන් දෙදෙනෙකු හෝමාගම පිටිපන ප්‍රදේශයේදී අත්අඩංගුවට ගෙන තිබෙනවා. බෞද්ධ හා පාලි විශ්වවිද්‍යාලයේ නවක වධය ලබාදීමේ සිද්ධියකට සම්බන්ධව ගනු ලැබූ විනය ක්‍රියාමාර්ගයට එරෙහිව සංවිධාන කළ උද්ඝෝෂණයක් අතරතුර බලපත්‍ර නොමැතිව ශබ්ද විකාශන යන්ත්‍රයක් භාවිත කළ දෙදෙනෙකු අත්අඩංගුවට ගනු ලැබුවා. එහිදී පොලිස් නිලධාරීන්ගේ රාජකාරියට සාපරාධි බලහත්කාරය පාමින් බාධා කර සැකකරුවන්ට පළා යාමට ආධාර අනුබල දුන් සැකකරුවන් දෙදෙනෙකු මෙසේ අත්අඩංගුවට ගත් බවයි පොලිසිය පවසන්නේ. ", "URL": "https://www.itnnews.lk/2023/10/05/450217/", "Category": "Breaking News,දේශීය පුවත්", "Parent URL": null}