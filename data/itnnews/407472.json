{"Source": "ITN news", "Timestamp": "අප්‍රේල් 20, 2022 09:54", "Headline": "නෞකා දෙකක ගෙන ආ ගල් අගුරු මෙට්‍රික් ටොන් 120,000 ක් ගොඩබෑම ඇරඹෙයි", "News Content": "මෙරටට පැමිණ තිබූ ගල් අගුරු නෞකා දෙකක ගල් අගුරු ගොඩබෑම මේ වනවිට ආරම්භ කර තිබෙනවා. ගල් අගුරු මෙට්‍රික් ටොන් 120,000 ක් රැගත් මෙම නෞකා දෙකට අදාළ ගෙවීම් සිදුකිරීමෙන් අනතුරුව ගල් අගුරු ගොඩබෑම ආරම්භ කළ බවයි අමාත්‍ය කංචන විජේසේකර මහතා පවසන්නේ. අදාළ නෞකා දෙක සදහා ඇමෙරිකා ඩොලර් මිලියන 38 ක් ගෙවීමටයි කටයුතු කර තිබෙන්නේ. මෙම යාත්‍රා දෙකේ ගල් අගුරු ගොඩබෑමත් සමග මෝසම් කාලසීමාවට පෙර ගල් අගුරු අවශ්‍යතාව සම්පූර්ණ කර ගැනීමට හැකියාව පවතිනවා. තවද ගුවන් යානා ඉන්ධන සහ ඩීසල් තොගයක් ගොඩබෑමේ කටයුතු ද ආරම්භ කර ඇති බවයි අමාත්‍ය කංචන විජේසේකර මහතා වැඩිදුරටත් සදහන් කරන්නේ.     ", "URL": "https://www.itnnews.lk/2023/10/05/407472/", "Category": "දේශීය පුවත්", "Parent URL": null}