{"Source": "ITN news", "Timestamp": "ඔක්තෝබර් 17, 2022 18:02", "Headline": "නෙළුම් කුළුණ නැරඹුම් වේලාවන් වෙනස් වෙයි", "News Content": "නෙළුම් කුළුණ පරිශ්‍රය විවෘත කර තබන වේලාවන් වෙනස් කර තිබෙනවා. වේලාව වෙන්කර ගැනීමේදී අතරමැදියන් සම්බන්ධ කර නොගන්නා ලෙස නෙළුම් කුළුණ කළමනාකරණ පුද්ගලික සමාගම දැනුම් දෙනවා. නෙළුම් කුළුණ පරිශ්‍රය සදුදා සිට සිකුරාදා දක්වා පෙරවරු 9.00 සිට රාත්‍රි 9.00 දක්වා ටිකට්පත් නිකුත් කෙරෙන අතර රාත්‍රී 10 දක්වා එය නැරඹිය හැකියි. සෙනසුරාදා සහ ඉරිදා ටිකට්පත් නිකුත් කෙරෙන්නේ පෙරවරු 9 සිට රාත්‍රී 10.00 දක්වායි. එම දිනවල රාත්‍රී 11.00 දක්වා එය නැරඹිය හැකියි. පාසල්,  පෙරපාසල්, දහම්පාසල් සහ රජයේ හා පුද්ගලික ආයතන නිල චාරිකා සදහා කල්වේලා ඇතිව ටිකට්පත් හා කාලය වෙන් කර ගත හැකියි. ඒ වට්ස්ඇප්, දුරකතන ඇමතුම් හා ඊමේල් මගින්. 0742019743 සහ  0112421874 එම දුරකතන අංක වනවා.  ඉන්ෆෝ ඇට් කලම්බූ ලෝටස් ටවර් ඩොට් එල් කේ එහි ඊමේල් ලිපියනනයි.           ", "URL": "https://www.itnnews.lk/2023/10/05/441070/", "Category": "Breaking News,නවතම පුවත්", "Parent URL": null}