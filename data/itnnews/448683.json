{"Source": "ITN news", "Timestamp": "දෙසැම්බර් 2, 2022 18:08", "Headline": "විශ්වවිද්‍යාල ප්‍රවේශය සඳහා වන කඩඉම් ලකුණු නිකුත් කෙරේ", "News Content": "පසුගිය අපොස උසස්පෙළ විභාගයට අදාළ විශ්වවිද්‍යාල ප්‍රවේශය සඳහා වන කඩඉම් ලකුණු මේ වන විට අන්තර්ජාලයට මුදා හැර ඇති බව විශ්වවිද්‍යාල ප්‍රතිපාදන කොමිසන් සභාවේ සභාපති ජ්‍යෙෂ්ඨ මහාචාර්ය සම්පත් අමරතුංග මහතා පවසනවා. විශ්වවිද්‍යාල ප්‍ර වේශයට අදාළ සියලු තොරතුරු සති දෙකක් ඇතුළත සිසුන් වෙත දැනුම් දීමට නියමිතයි. විශ්වවිද්‍යාල අධ්‍යාපනය සදහා මෙවර 44,000 ක පිරිසක් බඳවා ගැනෙනවා. දෙසැම්බර් 5 වනදා සිට 2022 වර්ෂයේ අතරමැදි පන්ති සඳහා සිසුන් ඇතුළත් කිරීම සිදු නොකරන බව අධ්‍යාපන අමාත්‍යාංශය පවසනවා. මේ වසරේ තුන්වන වාරය ආරම්භ වන්නේ දෙසැම්බර් 5 වනදායි. එදින සිට මේ වසර සඳහා සිසුන් ඇතුළත් නොකරන බව අධ්‍යාපන අමාත්‍යාංශය පවසනවා. 2023 වර්ෂයේ අතරමැදි පන්ති සඳහා සිසුන් ඇතුළත් කිරීම සිදු කරනු  ලබන්නේ 2022 වර්ෂයේ තුන්වන පාසල්වාරය අවසන් වන 2023 මාර්තු 24 වනදායින් පසුවයි.       ", "URL": "https://www.itnnews.lk/2023/10/05/448683/", "Category": "Breaking News,දේශීය පුවත්", "Parent URL": null}