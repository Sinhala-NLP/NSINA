{"Source": "ITN news", "Timestamp": "ජූනි 27, 2022 20:16", "Headline": "අද මධ්‍යම රාත්‍රියේ සිට ඉන්ධන ලැබෙන්නේ අත්‍යවශ්‍ය සේවා වලට පමණයි", "News Content": "අද මධ්‍යම රාත්‍රියේ සිට ජුලි 10 වනදා තෙක් අත්‍යවශ්‍ය සේවා පමණක් පවත්වාගෙන යාමට සහ  ඒ සදහා ඉන්ධන නිකුත් කිරීමට තීරණය කර ඇති බව ප්‍රවෘත්ති දෙපාර්තමේන්තුවේ පැවති කැබිනට් විශේෂ මාධ්‍ය හමුවේදී අමාත්‍ය ආචාර්ය බන්දුල ගුණවර්ධන මහතා ප්‍රකාශ කළා. මේ අතර නගර ආශ්‍රිත පාසල් ද ලබන 10 වනදා තෙක් වසා තැබෙන අතර සෙසු සියලු පාසල් පවත්වාගෙන යාමේ බලය පළාත් අධ්‍යාපන අධ්‍යක්ෂවරුන්ට සහ පාසල් ප්‍රධානීන්ට ලබාදී තිබෙනවා. අන්තර් පළාත් බස් රථ සේවා ක්‍රියාත්මක වීම පිළිබදව ද   අමාත්‍යවරයා මෙම මාධ්‍ය හමුවේදී පැහැදිලි කළා. ලබන 10 වනදා සිට ඉන්ධන සහ ගෑස් අඛණ්ඩව සැපයීමේ වැඩපිළිවෙල ක්‍රියාත්මක කරන තෙක් රට පවත්වාගෙන යාමේ අරමුණින් මෙම තීරණ ගත් අතර කිසිසේත් එය රට වසා තැබීමක් නොවන බවත් මේ සදහා සහාය ලබා දෙන ලෙසත් අමාත්‍ය හරීන් ප්‍රනාන්දු මහතා ජනතාවගෙන් ඉල්ලා සිටියා. ", "URL": "https://www.itnnews.lk/2023/10/05/419625/", "Category": "දේශීය පුවත්", "Parent URL": null}