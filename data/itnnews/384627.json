{"Source": "ITN news", "Timestamp": "දෙසැම්බර් 23, 2021 19:59", "Headline": "වරායේ තිබෙන ලංකා ලාෆ් ගෑස් තොගයේ ප්‍රමිතිය තහවුරුයි", "News Content": "වරායේ තිබෙන මෙට්‍රික් ටොන් දෙලක්ෂ පනස්දහසක ගෑස් තොගයේ ප්‍රමිතිය තහවුරු වී තිබෙන බව ලංකා ලාෆ් ගෑස් සමාගම සඳහන් කරනවා. ගෑස් අර්බුදය පිළිබද දැනුවත් කෙරෙන මාධ්‍ය හමුවක්  පාරිභෝගික අධිකාරියේ හිටපු ක්‍රියාකාරී අධ්‍යක්ෂ තුෂාන් ගුණවර්ධන මහතාගේ ප්‍රධානත්වයෙන් පැවැත්වුණා. වරායේ ඇති තම සමාගමේ ගෑස් මෙට්‍රික් ටොන් දෙලක්ෂ පනස්දහසක ප්‍රමාණයේ ප්‍රමිතිය තහවුරු වී ඇති බව ලාෆ් ගෑස් සමාගමේ ප්‍රධාන විධායක නිලධාරී චමින්ද ඉදිරිවික්‍රම මහතා පවසනවා. තාක්ෂණ අමාත්‍යාංශයේ ලේකම්වරයා සමග සාකච්ඡා කර එය තහවුරු කරගත් බවයි ඒ මහතා කියාසිටින්නේ. නව ප්‍රමිති මුද්‍රාව සහිත ලිට්‍රෝ ගෑස් මේ වනවිට ඇතැම් ප්‍රදේශවල අලෙවි කෙරෙමින් පවතිනවා. කළුතර හා අවට ප්‍රදේශවල මේ වනවිට එම ගෑස් බෙදාහැරෙමින් පවතින බව අප වාර්තාකරු සඳහන් කරනවා.     ", "URL": "https://www.itnnews.lk/2023/10/05/384627/", "Category": "Breaking News,දේශීය පුවත්", "Parent URL": null}