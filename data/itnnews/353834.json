{"Source": "ITN news", "Timestamp": "අගෝස්තු 2, 2021 17:30", "Headline": "ලංකා බැංකුවේ විශේෂ අපනයන ඒකකය අග්‍රාමාත්‍යතුමාගේ ප්‍රධානත්වයෙන් ඇරඹෙයි", "News Content": "ලංකා බැංකුවේ විශේෂ අපනයන ඒකකය අග්‍රාමාත්‍ය මහින්ද රාජපක්ෂ මහතාගේ ප්‍රධානත්වයෙන් ආරම්භ කෙරුණා. ලංකා බැංකුවේ 82 වන සංවත්සරය වෙනුවෙන් මෙය ආරම්භ කෙරුණේ අරලියගහ මන්දිරයේ සිට අන්තර්ජාල තාක්ෂණය ඔස්සේයි. ලංකා බැංකුවේ ප්‍රධාන කාර්යාලයේ වෙළෙඳ සේවා ඒකකය තුළ විශේෂ අපනයන ඒකකය ස්ථාපනය කර තිබෙනවා. සුළු හා මධ්‍ය පරිමාණ මෙන්ම මහා පරිමාණ අපනයන කරුවන්ට එක සේ මූල්‍ය සහ මූල්‍ය නොවන සියලු පහසුකම් සපයමින් දේශීය අපනයනකරුවන් නගා සිටුවීම මෙම විශේෂ ඒකකයේ අරමුණයි. ලංකා බැංකුවේ මහා කළමනාකාර ඩී පී කේ ගුණසේකර මහතා එම බැංකුවේ ජ්‍යෙෂ්ඨතම සේවකයාට හිමි තිලිණය අග්‍රාමාත්‍ය මහින්ද රාජපක්ෂ මහතාගේ සුරතින් මෙහිදී ලබා ගත්තා.   ", "URL": "https://www.itnnews.lk/2023/10/05/353834/", "Category": "Breaking News,දේශීය පුවත්", "Parent URL": null}