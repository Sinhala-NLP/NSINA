{"Source": "ITN news", "Timestamp": "ජනවාරි 13, 2023 13:27", "Headline": "යුක්‍රේනය නේටෝ සංවිධානයේ නිල නොවන රාජ්‍යයක් බවට පත්ව ඇතැයි එරට ආරක්ෂක ඇමති කියයි", "News Content": "යුක්‍රේනය නේටෝ සංවිධානයේ නිල නොවන රාජ්‍යයක් බවට මේ වන විට පත්ව ඇතැයි එරට ආරක්ෂක අමාත්‍ය ඔලෙක්සි රෙස්නිකොෆ් පවසනවා. රුසියාවට එරෙහිව යුද වැදීම සඳහා නේටෝ සංවිධානය ඇතුළු බටහිර රටවලින් ඉදිරියටත් අවි ආයුධ ලැබෙනු ඇති බවටයි යුක්‍රේන ආරක්ෂක අමාත්‍යවරයා සඳහන් කළේ. දෙරට අතර ගැටුම්කාරී තත්ත්වය තවත් උග්‍ර වීමේ අවදානමක් ඇති බවද ඔහු කියා සිටියා. යුක්‍රේනයේ පරාජය සමස්ත යුරෝපයේම සහ බටහිර ලෝකයේම පැවැත්ම සම්බන්ධයෙන් අභියෝගයක් එල්ලකරන බවයි රෙස්නි කොෆ් සඳහන් කළේ.       ", "URL": "https://www.itnnews.lk/2023/10/05/455394/", "Category": "ජාත්‍යන්තර පුවත්", "Parent URL": null}