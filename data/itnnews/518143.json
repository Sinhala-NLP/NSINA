{"Source": "ITN news", "Timestamp": "සැප්තැම්බර් 24, 2023 11:28", "Headline": "නයිජීරියාවේ ඉන්ධන ගබඩාවක ගින්නකින් 34 දෙනෙකු මියයයි", "News Content": "නයිජීරියාවේ බෙනින් ප්‍රදේශයේ ඉන්ධන ගබඩාවක ඇතිවූ ගින්නකින් 34 දෙනෙකු මියගොස් තිබෙනවා. මියගිය පිරිස අතර කුඩා දරුවන් දෙදෙනෙකු ද වන බවයි විදෙස් මාධ්‍ය වාර්තා කළේ. එම ඉන්ධන ගබඩාව නීති විරෝධී ආකාරයෙන් පවත්වාගෙන ගොස් ඇති අතර ගින්නක් හේතුවෙන් එය පුපුරාගොස් ඇති බවටයි හෙලිවී තිබෙන්නේ. පිපිරීම සිදුවන අවස්ථාවේ මෝටර් රථ ,යතුරුපැදි , ත්‍රි රෝද රථ ඇතුළු වාහන රැසක් ඉන්ධන ලබාගැනීමට පැමිණ සිටි තිබෙනවා. නයිජීරියාව තුළ ඉන්ධන ජාවාරම සාමාන්‍ය දෙයක් වන අතර නයිජීරියාව ප්‍රධාන ඉන්ධන නිෂ්පාදකවරයෙකු ද වනවා. ", "URL": "https://www.itnnews.lk/2023/10/05/518143/", "Category": "Breaking News,ජාත්‍යන්තර පුවත්", "Parent URL": null}