{"Source": "ITN news", "Timestamp": "ජූලි 16, 2021 17:56", "Headline": "මහාචාර්ය විමල් ජී. බලගල්ලේ මහතා අභාවප්‍රාප්ත වෙයි", "News Content": "ජ්‍යෙෂ්ඨ සිංහල භාෂාවේදියකු වූ මහාචාර්ය විමල් ජි. බලගල්ලේ මහතා අභාවප්‍රාප්ත විය. සිංහල,  ඉංග්‍රීසි,  පාලි,  සංස්කෘත,  බෙංගාලි භාෂා රැසක ප්‍රවීණයෙකු වූ මහාචාර්ය විමල් ජී. බලගල්ලේ මහතා අභාවප්‍රාප්ත වන විට 97 වන වියේ පසුවුණා. විශ්වවිද්‍යාල ආචාර්යවරයෙකු පමණක් නොව සිංහල භාෂා ක්ෂේත්‍රයේ අභිවෘද්ධියට ඉතා ඉහළ දායකත්වයක් ලබා දුන් ඒ මහතාගෙන් එම ක්ෂේත්‍රයට සිදුවූ මෙහෙවර ඉමහත්. ඒ වෙනුවෙන් මහාචාර්ය විමල් ජී. බලගල්ලේ මහතා යුනෙස්කෝ සාහිත්‍ය සම්මානය,  රාජ්‍ය සාහිත්‍ය සම්මාන ඇතුලු දෙස් විදෙස් සම්මාන රැසකින් ද පිදුම් ලබා තිබෙනවා.     ", "URL": "https://www.itnnews.lk/2023/10/05/349722/", "Category": "දේශීය පුවත්", "Parent URL": null}