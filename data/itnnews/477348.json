{"Source": "ITN news", "Timestamp": "අප්‍රේල් 22, 2023 17:00", "Headline": "අකුරණ ප්‍රහාරයක් ගැන ව්‍යාජ ඇමතුමක් ලබාදුන් පුද්ගලයා රිමාන්ඩ්", "News Content": "අකුරණ නගරයට බෝම්බ ප්‍රහාරයක් සිදුවිය හැකි බවට අසත්‍ය තොරතුරක් ලබාදුන් පුද්ගලයාව අත්අඩංගුවට ගැනීමෙන් පසු මැයි 04 දක්වා රක්ෂිත බන්ධනාගාරගත කර තිබෙනවා. සැකකරු අද (22) අලුත්කඩේ මහෙස්ත්‍රාත් අධිකරණයට ඉදිරිපත් කිරීමෙන් අනතුරුව මෙම නියෝගය ලබාදී ඇති බවයි සඳහන් වන්නේ. අද (22) උදෑසන හාරිස්පත්තුව ප්‍රදේශයේදී පරිඝණක අපරාධ විමර්ශන කොට්ඨාසයේ නිලධාරීන් විසින් සැකකරුව අත්අඩංගුවට ගෙන තිබුණා. ", "URL": "https://www.itnnews.lk/2023/10/05/477348/", "Category": "Breaking News,දේශීය පුවත්", "Parent URL": null}