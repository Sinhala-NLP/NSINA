{"Source": "ITN news", "Timestamp": "ஆகஸ்ட் 8, 2022 12:32", "Headline": "டெங்கு தாக்கம் அதிகரிக்க கூடுமென எச்சரிக்கை..", "News Content": "மழையுடன் கூடிய காலநிலையையடுத்து எதிர்வரும் வாரங்களில் டெங்கு நோயின் தாக்கம் அதிகரிக்க கூடுமென எச்சரிக்கை விடுக்கப்பட்டுள்ளது. இவ்வருடத்தின் இதுவரையான காலப்பகுதியில் சுமார் 50 ஆயிரம் வரையான டெங்கு நோயாளர்கள் இனங்காணப்பட்டுள்ளதாக சுகாதார அமைச்சு குறிப்பிட்டுள்ளது. அவர்களில் 52 சதவிதத்திற்கும் அதிகமானோர் கொழும்பு, களுத்துறை, கம்பஹா ஆகிய மாவட்டங்களில் பதிவாகியுள்ளனர். எதிர்காலத்தில் மேலும் தொற்றாளர்களின் எண்ணிக்கை அதிகரிக்க கூடுமென டெங்க ஒழிப்பு பிரிவு குறிப்பிட்டுள்ளது. டெங்க ஒழிப்பு வேலைத்திட்டம் பிரதேச மட்டங்களில் நடைமுறைப்படுத்தபபடவுள்ளதோடு, பிலியந்தளை சுகாதார வைத்திய அதிகாரி அலுவலகத்தின் ஊடாக டெங்கு அபாயம் காணப்படும் பிரதேசங்கள் சோதனைக்குட்படுத்தப்பட்டன. நுளம்பு பெருகும் வகையில் சூழலை வைத்திருந்தவர்களுக்கு எதிராக சட்ட நடவடிக்கை எடுக்கப்படவுள்ளது. ", "URL": "https://www.itnnews.lk/2023/10/05/427672/", "Category": "Breaking News,தேசிய செய்திகள்", "Parent URL": null}