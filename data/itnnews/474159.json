{"Source": "ITN news", "Timestamp": "අප්‍රේල් 8, 2023 11:52", "Headline": "ජිප් රථය මාර ගසක ගැටී තරුණයෙකුට දිවි අහිමි වෙයි", "News Content": "අද අළුයම මාතලේ  තොටගමුව ප්‍රදේශයේදී තරුණයින් 10 දෙනෙකු ගමන් කළ ජිප් රථයක් ගසක ගැටී එහි ගමන් කළ වයස අවුරුදු 19 තරුණයෙකු මිය ගොස් අනෙක් තරුණයින් 9 දෙනා තුවාල ලබා මාතලේ දිස්ත්‍රික් මහ රෝහලට ඇතුළත් කර තිබෙනවා. අද අළුයම 1.00ට පමණ මාතලේ පළාපත්වල තොටගමුව ප්‍රදේශයේදී මෙම අනතුර සිදුව ඇති අතර මෙවර අපො උසස් පෙළ විභාගය සඳහා පෙනී සිටි සිසුන් පිරිසක් විසින් මාතලේ තොටගමව ප්‍රදේශයේ අවන්හලක සුහද හමුවක් පවත්වා ඇති අතර එය නිමවී මාතලේ දෙසට ගමන් කරමින් තිබු ජිප් රථය මාර්ගය අසලවූ මාර ගසක ගැටීමෙන් මෙම අනතුර සිදු ව තිබේ. ටක් තරුණයෙකු තත්වය බරපතල බව රෝහල් ආරංචි මාර්ග පවසයි. අදාළ සිදුවීම පිළිබඳ පරීක්ෂණ කටයුතු මාතලේ පොලීසිය මගින් සිදු කරනු ලබයි. ", "URL": "https://www.itnnews.lk/2023/10/05/474159/", "Category": "දේශීය පුවත්", "Parent URL": null}