{"Source": "ITN news", "Timestamp": "ජූලි 30, 2023 11:16", "Headline": "මුතුරාජා නැවත තායිලන්තයට ගෙන යාම ගැන ආංශික අධීක්ෂණ කාරක සභාවේ අවධානය", "News Content": "මුතුරාජා හස්තියා නැවත තායිලන්තයට ගෙන යාම සම්බන්ධයෙන් ආංශික අධීක්ෂණ කාරක සභාවේ අවධානය යොමු වුණා. මෙරටට පරිත්‍යාගයක් ලෙස ලැබුණු මුතුරාජා හස්තියා නැවත තායිලන්තයට ගෙන ගියේ කොන්දේසි සහිතව ද යන්න සහ එයට හේතු වූ කරුණු පිළිබඳ පරිසරය, ස්වභාවික සම්පත් හා තිරසර සංවර්ධනය පිළිබද ආංශික අධික්ෂණ කාරක සභාවේ අවධානය යොමු වුණා. එහි සභාපති පාර්ලිමේන්තු මන්ත්‍රී අජිත් මාන්නපෙරුම මහතාගේ ප්‍රධානත්වයෙන් එම කමිටුව රැස් වූ අවස්ථාවේ මේ පිළිබඳ දීර්ඝ ලෙස සාකච්ඡා කෙරුණා. වනජීවී සහ වනසංරක්ෂණ අමාත්‍යාංශයේ වාර්ෂික කාර්ය සාධන වාර්තාව සත්ත්වෝද්‍යාන දෙපාර්තමේන්තුවේ සහ  රාජ්‍ය දැව සංස්ථාවේ වාර්ෂික වාර්තා සළකා බැලීම ද මෙහිදී සිදු කෙරුණා.   ", "URL": "https://www.itnnews.lk/2023/10/05/503884/", "Category": "Breaking News,දේශීය පුවත්", "Parent URL": null}