{"Source": "ITN news", "Timestamp": "ජනවාරි 19, 2022 12:27", "Headline": "ජපන් රැකියා වැඩසටහන සඳහා වූ නව වෙබ් අඩවියක්", "News Content": "ශ්‍රී ලංකාවේ ආර්ථික හා සාමාජීය දියුණුව වෙනුවෙන් නිරන්තරයෙන් සහාය ලබා දෙන බව ජපානය අවධාරණය කරනවා. රාජ්‍ය අමාත්‍ය ප්‍රියංකර ජයරත්න, ශ්‍රී ලංකාවේ ජපාන තානාපති මිෂුකොෂි හිදෙකි යන මහත්වරුන්ගේ ප්‍රධානත්වයෙන් ජපන් රැකියා වැඩසටහන සඳහා වූ වෙබ් අඩවියක් එළිදැක්වුණා. ඒ විදේශ සේවා නියුක්ති කාර්යාංශයේදීයි. ජපානය හා ශ්‍රී ලංකාව අතර මෙම ක්ෂේත්‍රයට අදාළව අවබෝධතා ගිවිසුම් දෙකක් මීට පෙර අත්සන් කර තිබෙනවා. එක් ගිවිසුමක් යටතේ පසුගිය වසර තුන තුලදී මෙරට තරුණ තරුණියන් 3440 දෙනෙකුට ජපානයේ රැකියා හිමි වුණා. විශේෂ නිපුණතා සහිත අය සඳහා රැකියා අවස්ථා ගිවිසුමට අනුව ජපානයේ රැකියා සඳහා යන ශ්‍රී ලාංකික ශ්‍රමිකයන්ට වසර 5ක කාලයක් එරට රැකියාවල නිරතවීමේ අවස්ථාව උදාවීම විශේෂත්වයක්.   ", "URL": "https://www.itnnews.lk/2023/10/05/389820/", "Category": "දේශීය පුවත්", "Parent URL": null}