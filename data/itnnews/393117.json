{"Source": "ITN news", "Timestamp": "பிப்ரவரி 3, 2022 14:09", "Headline": "பாட்டலி சம்பிக்கவின் சட்டத்தரணிகள் சமர்ப்பித்த அடிப்படை ஆட்சேபனை நிராகரிப்பு", "News Content": "முன்னாள் அமைச்சர் பாட்டலி சம்பிக்கவுக்கு எதிரான வழக்கை முன்னெடுத்து செல்ல முடியாதென அவரது சட்டத்தரணிகள் எழுப்பிய அடிப்படை ஆட்சேபனையை கொழும்பு மேல் நீதிமன்றம் நிராகரித்தது. இதற்கமைய ஜூன் 17 ஆம் திகதி பிரதிவாதிக்கு எதிராக நீதிமன்றத்திலுள்ள குற்றச்சாட்டுக்களை வாசித்து வழக்கு விசாரணையை ஆரம்பிக்கவேண்டுமென நீதிபதி உத்தரவிட்டார். வழக்கு விசாரணைகள் ஆரம்பமாகும் தினத்தில் சாட்சியாளர்களும் நீதிமன்றத்தில் ஆஜராகவேண்டுமென அறிவித்து அழைப்பாணை பிறப்பிக்கப்பட்டது. 2016 ஆம் ஆண்டு ராஜகிரிய பகுதியில் கவனக்குறைவாக வாகனத்தை செலுத்தி இளைஞர் ஒருவரை படுகாயத்திற்குட்படுத்தியமையே பாட்டலி சம்பிக்க ரணவக்கவுக்கு எதிரான குற்றச்சாட்டாகும். ", "URL": "https://www.itnnews.lk/2023/10/05/393117/", "Category": "Breaking News,அண்மைய செய்திகள்,தேசிய செய்திகள்", "Parent URL": null}