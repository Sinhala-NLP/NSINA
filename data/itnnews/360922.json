{"Source": "ITN news", "Timestamp": "සැප්තැම්බර් 7, 2021 19:00", "Headline": "පරිභෝජනයට නුසුදුසු ගවමස් කිලෝ හය දහසක් දෙහිවලදී අල්ලයි", "News Content": "විශේෂ කාර්ය බලකාය සිදුකළ විශේෂ වැටලීමකදී ගවමස් කිලෝ හය දහසක් දෙහිවල ප්‍රදේශයේ දී සොයාගෙන තිබෙනවා. හොරොව්පතාන ප්‍රදේශයේ දී ඝාතනය කරන ගවයින්ගේ මස් නීති විරෝධිව කොළඹට රැගෙන එන බවට විශේෂ කාර්ය බලකායට තොරතුරු ලැබී තිබුණා. ඒ අනුව ගවමස් ප්‍රවාහනය කරන ලොරි රථ ගම්පහ ප්‍රදේශයේ සිට දෙහිවල දක්වා ලුහු බැද පැමිණීමෙන් පසු පරීක්ෂා කිරීමටයි කටයුතු කෙරුණේ.  එහිදී ගවමස් කිලෝ 6000 ක් සහ ගවයින්ගේ හිස් 40 ක් ද සොයා ගැණුනා. මහජන සෞඛ්‍ය පරීක්ෂකවරුන් ඒවා පරීක්ෂා කිරීමෙන් පසු තහවුරු කළේ එය පරිභෝජනයට නුසුදුසු බවයි. සැකකරුවන් දෙදෙනෙකු ද අත්අඩංගුවට ගැණුනා. ගවමස් ප්‍රවාහනය කළ ලොරි රථ ද විශේෂ කාර්ය බලකා භාරයට ගෙන තිබෙනවා. මෙම ගවමස්වල වටිනාකම රුපියල් ලක්ෂ හැට ඉක්මවනවා.   ", "URL": "https://www.itnnews.lk/2023/10/05/360922/", "Category": "දේශීය පුවත්", "Parent URL": null}