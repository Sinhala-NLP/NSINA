{"Source": "ITN news", "Timestamp": "මැයි 29, 2023 08:16", "Headline": "මත්ද්‍රව්‍ය රැසක් සන්තකයේ තබාගෙන සිටි කාන්තාවක් අත්අඩංගුවට", "News Content": "මහා පරිමාණ මත්ද්‍රව්‍ය ජාවාරම්කාරියක බව කියන කුඩු රැජිණ යන අන්වර්ථ නාමයෙන් හදුන්වන කාන්තාවක් මත්ද්‍රව්‍ය සමඟ අත්අඩංගුවට ගැනීමට පොලිස් විශේෂ කාර්ය බළකාය සමත් වුණා. පොලිස් විශේෂ  කාර්ය බළකායේ විශේෂ මෙහෙයුම් අංශයේ නිලධාරීන්ට ලැබුණු තොරතුරකට අනුව කොළඹ 15 හේනමුල්ල ප්‍රදේශයේ වැටලිමක් සිදු කළා. එහිදී හෙරොයින් ග්‍රෑම් 50 යි මිලිග්‍රෑම් 610 ක් අයිස් මත්ද්‍රව්‍ය ග්‍රෑම් 101 යි මිලිග්‍රෑම් 10 ක්, කේරළ ගංජා කිලෝග්‍රෑම් 3 යි ග්‍රෑම් 240 ක් හා මත් පෙති 900 ක් සමග සැකකාරියක අත්අඩංගුවට ගනු ලැබුවා. ඇය කොළඹ 15 පදිංචි 69 හැවිරිදි කාන්තාවක් වන අතර කුඩු රැජිණ යන අන්වර්ථ නාමයෙන් පෙනී සිටිමින් මත්ද්‍රව්‍ය ජාවාරම කරගෙන ගොස් ඇති බවයි පොලිස් විශේෂ කාර්ය බළකාය පවසන්නේ. සැකකාරිය වැඩිදුර විමර්ශන සදහා ග්‍රෑන්ඩ්පාස් පොලිස් ස්ථානය වෙත භාරදීමට කටයුතු කෙරුණා.  ", "URL": "https://www.itnnews.lk/2023/10/05/487032/", "Category": "Breaking News,දේශීය පුවත්", "Parent URL": null}