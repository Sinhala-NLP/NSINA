{"Source": "ITN news", "Timestamp": "මාර්තු 6, 2022 15:18", "Headline": "වව්නියාව මන්නාරම් මාර්ගයේ රිය අනතුරකින් දෙදෙනෙකු ජීවිතක්ෂයට", "News Content": "වව්නියාව මන්නාරම මාර්ගයේ කුරුක්කල්පුදුකලම් ප්‍රදේශයේදී යතුරුපැදියක් බස් රථයක ගැටීමෙන් පුද්ගලයන් දෙදෙනෙකු ජීවිතක්ෂයට පත්වුණා. වව්නියාව දෙසට ගමන් ගත් බස් රථයක අතුරු මාර්ගයේ සිට පැමිණි යතුරුපැදියක් මෙලෙස ගැටී ඇති බවයි පොලීසිය සඳහන් කළේ. අනතුරෙන් මියගොස් ඇත්තේ 48 හැවිරිදි පියෙකු සහ ඔහුගේ 16 හැවිරිදි පුත්‍රයායි. අනතුරෙන් කුපිතවූ ප්‍රදේශවාසීන් පිරිසක් බස් රථයට දැඩි හානි සිදුකර තිබෙනවා. සිද්ධිය සම්බන්ධයෙන් පුලියන්කුලම පොලීසිය වැඩිදුර පරීක්ෂණ සිදුකරනවා. ", "URL": "https://www.itnnews.lk/2023/10/05/399680/", "Category": "දේශීය පුවත්", "Parent URL": null}