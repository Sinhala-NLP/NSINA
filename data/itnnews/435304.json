{"Source": "ITN news", "Timestamp": "සැප්තැම්බර් 16, 2022 14:33", "Headline": "ගතවූ පැය 24ට වැඩිම කොරෝනා ආසාදිතයින් සංඛ්‍යාව ජපානයෙන්", "News Content": "ලොව පුරා රටවල් 228 කින් හමුවී ඇති කොරෝනා වයිරස ආසාදිතයින් සංඛ්‍යාව හැට එක් කෝටි හැට ලක්ෂය ඉක්මවා තිබෙනවා. ඊයේ දිනයේදී හමුවී ඇති සමස්ත වයිරස ආසාදිතයින් සංඛ්‍යාව හාරලක්ෂ අසූපන්දහසකට ආසන්නයි. සිදුව ඇති මරණ සංඛ්‍යාව 1353ක්. ගතවූ පැය 24ට හමුව ඇති වැඩිම වයිරස් ආසාදිතයින් සංඛ්‍යාව වන අනූනව දහස් පන්සිය හතලිස් හය  වාර්තා වන්නේ ජපානයෙන්. එමෙන්ම දකුණු කොරියාවෙන් හැත්තෑ එක් දහසක්,රුසියාවෙන් පනස්හය දහසක් හා තායිවානයෙන් හතලිස් පන්දහසක් ලෙස වයිරස ආසාදිතයින් හමුව තිබෙනවා. ඊයේ දිනයට වැඩිම කොරෝනා මරණ සංඛ්‍යාවක් වාර්තා වන්නේ ඇමෙරිකාවෙන්. එම සංඛ්‍යාව 250කට ආසන්නයි. ඒ සමගම ලොව සමස්ත කොරෝනා මරණ සංඛ්‍යාව හැටපන්ලක්ෂ විසිපන්දහස ඉක්මවා ගියා.   ** ", "URL": "https://www.itnnews.lk/2023/10/05/435304/", "Category": "ජාත්‍යන්තර පුවත්", "Parent URL": null}