{"Source": "ITN news", "Timestamp": "ජූලි 26, 2022 10:14", "Headline": "කැලිෆෝනියා ප්‍රාන්තයේ හටගෙන ඇති ලැව්ගිනි පැතිරයාමේ වේගය පාලනය කෙරේ", "News Content": "උෂ්ණාධික කාලගුණය හේතුවෙන් ඇමෙරිකාවේ කැලිෆෝනියා ප්‍රාන්තයේ හටගෙන ඇති ලැව්ගිනි පැතිරයාමේ වේගය පාලනය කිරීමට ගිනි නිවන භටයින් සමත්වී තිබෙනවා. කැලිෆෝනියා ප්‍රාන්තය තුළ මෙතෙක් හටගත් දරුණුතම ලැව්ගිනි තත්ත්වය මෙය සැලකෙන අතර ගින්නෙන් සියයට දහයක පමණ ප්‍රමාණයක් පාලනය කිරීමට ගිනි නිවන භටයින් සමත්ව තිබෙනවා. පසුගිය සිකුරාදා මෙම ලැව්ගිනි හටගත් අතර අධික උෂ්ණත්වය හා සුළං හේතුවෙන් ගින්න මැඩපැවැත්වීමට අසීරු වී ඇති බවයි කැලිෆෝනියා ගිනි නිවන දෙපාර්තමේන්තුව නිවේදනය කරන්නේ. එම ප්‍රාන්තයේ පිහිටා ඇති යෝසෙමයිට් ජාතික වනෝද්‍යානයට ගින්නෙන් හානිවිය හැකි බවට පරිසරවේදීන් අනතුරු අගවනවා.         ", "URL": "https://www.itnnews.lk/2023/10/05/425082/", "Category": "ජාත්‍යන්තර පුවත්", "Parent URL": null}