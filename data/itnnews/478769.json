{"Source": "ITN news", "Timestamp": "අප්‍රේල් 28, 2023 08:40", "Headline": "යාපනය ඩෙල්ෆ් ඝාතකයා 6 වැනි බිල්ලත් ගනියි", "News Content": "යාපනය ඩෙල්ෆ් දූපතේ නෙඩුන්තිව් ප්‍රදේශයේ නිවසක් තුළ සිටි පුද්ගලයන් 5 දෙනෙකු පසුගියදා කපා කොටා ඝාතනය කළ අතර එහිදී තුවාල ලබා සිටි කාන්තාවක ඊයේ මිය ගියා. පසුගිය විසිදෙවන දා මෙම නිවසට ඇතුළු වූ පුද්ගලයෙකු එහි සිටි පිරිස ඝාතනය කරමින් රන් ආභරණ කොල්ලකා තිබෙනවා. එහිදී තුවාල ලැබූ තවත් කාන්තාවක ඊයේ මිය ගියා. වයස අවුරුදු 100ක් වන එම කාන්තාව බරපතල කැපුම් තුවාල සහිතව සිහිසුන්ව සිටියදී පොලිසියේ මූලිකත්වයෙන් රෝහල්ගත කෙරුණා. යාපනය ශික්ෂණ රෝහලේ දැඩි සත්කාර ඒකකයේ ප්‍රතිකාර ලබමින් සිටියදීයි ඇය ජීවිතක්ෂයට පත්වුණේ. මෙම ඝාතන සිද්ධියේ සැකකරු යාපනය පුන්කුඩුතිව් ප්‍රදේශයේ නිවසක රැදී සිටියදී අත්අඩංගුවට ගෙන අධිකරණයට ඉදිරිපත් කෙරුණා. පසුව ඔහු ලබන මස 9 වනදා දක්වා රක්ෂිත බන්ධනාගාර ගත කළා.     ", "URL": "https://www.itnnews.lk/2023/10/05/478769/", "Category": "Breaking News,දේශීය පුවත්", "Parent URL": null}