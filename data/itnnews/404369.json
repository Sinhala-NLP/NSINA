{"Source": "ITN news", "Timestamp": "மார்ச் 28, 2022 18:38", "Headline": "எரிபொருளுக்கான நாளாந்த கேள்வி அதிகரித்துள்ளதாக கனியவள கூட்டுத்தாபனம் தெரிவிப்பு..", "News Content": "பெற்றோல் மற்றும் டீசலுக்கான நாளாந்த கேள்வி பாரியளவில் அதிகரித்துள்ளதாக கனியவள கூட்டுத்தாபனம் தெரிவித்துள்ளது. 3 ஆயிரம் மெட்ரிக் தொன்னாக காணப்பட்ட நாளாந்த பெற்றோல் கேள்வி ஐயாயிரம் மெட்ரிக் தொன்னை அண்மித்துள்ளது. டீசலின் நாளாந்த தேவையும் 8 ஆயிரம் மெட்ரிக் தொன்னாக அதிகரித்துள்ளதாக கனியவள கூட்டுத்தாபனம் குறிப்பிட்டுள்ளது. அத்துடன் 37 ஆயிரத்து 500 மெட்ரிக் தொன் டீசல் அடங்கிய கப்பலொன்று இன்று முற்பகல் நாட்டை வந்தடைந்தது. அதிலுள்ள எரிபொருளை தரையிறக்கும் பணிகள் இன்று இரவு ஆரம்பிக்கப்படவுள்ளதாக மினசக்தி அமைச்சர் காமினி லொகுகே தெரிவித்துள்ளார். இதேவேளை டீசல் மற்றும் பெற்றோலின் தரம் தொடர்பில் தகவல்களை பெறுவதற்கென தொழிற்ச்சங்கங்கள் பல இன்றைய தினம் இலங்கை தர நிர்ணய நிறுவனத்திற்கு வருகை தந்திருந்தன. இதன்போது நிறுவனத்தின் அதிகாரிகள் எவரும் அவர்களுக்கு பதில் வழங்காமை மற்றும் நிறுவன வளாகத்தின் கதவுகள் மூடப்பட்டிருந்தமையால் அங்கு அமைதியின்மை ஏற்ப்பட்டது. ", "URL": "https://www.itnnews.lk/2023/10/05/404369/", "Category": "Breaking News,தேசிய செய்திகள்", "Parent URL": null}