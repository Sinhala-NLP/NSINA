{"Source": "ITN news", "Timestamp": "අගෝස්තු 29, 2021 11:50", "Headline": "ප්ලාස්ටික් සහ පොලිතින් නිෂ්පාදන 7ක් පාලනයට අදාළ අමාත්‍ය මණ්ඩල සංදේශය හෙට ඉදිරිපත් කෙරේ", "News Content": "වරක් භාවිත කර ඉවතලන ප්ලාස්ටික් සහ පොලිතින් ආශ්‍රිත නිෂ්පාදන හතක් පාලනය කිරීමට අදාළ අමාත්‍ය මණ්ඩල සංදේශය හෙට ඉදිරිපත් කිරීමට නියමිතයි. එක් වරක් පමණක් භාවිතයට ගන්නා ප්ලාස්ටික් බීම භට හා කලතනයන් හැදි , බීම කෝප්ප,පිහි , ගෑරප්පු , ප්ලාස්ටික් ඉදි ආප්ප වට්ටි , කෘතිම තෘණ ඇතිරිලි , මල් මාලා , පහන්තිර ඇසුරුම් ,සිලි සිලි මලු ඇතුලු භාණ්ඩ රැසක් මේ යටතේ තහනම් කෙරුණු ඇති. පසුගිය මාර්තු මස  31 වනදා සැෂේ පැකට්ටු ඇතුලු එක් වරක් පමණක් භාවිතයට ගන්නා ප්ලාස්ටික් හා පොලිතින් නිෂ්පාදන වර්ග පහක් මීට අමතරව තහනම් කෙරුණා. එසේම දිරාපත් නොවන ලන්ච් ෂීට් නිෂ්පාදනය බෙදා හැරීම සහ අලෙවියද පසුගිය පළමු වනදා සිට තහනම් කෙරුණු බවයි පරිසර අමාත්‍ය මහින්ද අමරවීර මහතා සඳහන් කළේ. දැඩි පාරිසරික සහ සෞඛ්‍ය තර්ජන සැලකිල්ලට ගනිමින් ප්ලාස්ටික් හා පොලිතින් ආශ්‍රිත නිෂ්පාදන තහනම් කිරීමට රජය ක්‍රියා කරමින් සිටින බවද ඒ මහතා කියා සිටියා. වාර්ෂිකව මෙරටින් පරිසරයට මුදා හැරෙන සිලි සිලි මලු ප්‍රමාණය කෝටි දෙසීය ඉක්මවන බවද අමාත්‍යවරයා පැවසුවා. මේ හේතුවෙන් සාගරයට මෙන්ම පානීය ජල මූලාශ්‍රවලට සිදු වන්නේ දැඩි හානියක් බවයි මහින්ද අමරවීර මහතා පෙන්වා දුන්නේ.     ", "URL": "https://www.itnnews.lk/2023/10/05/358987/", "Category": "Breaking News,දේශීය පුවත්", "Parent URL": null}