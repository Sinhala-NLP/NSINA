{"Source": "ITN news", "Timestamp": "පෙබරවාරි 13, 2023 08:59", "Headline": "ශ්‍රී ලංකාවට ණය ඇපකර ලබාදීමට පැරිස් සමාජයෙන් පියවර", "News Content": "ශ්‍රී ලංකාවට ජාත්‍යන්තර මුල්‍ය අරමුදලෙන් හිමිවීමට ඇති ණය සදහා ඇපකර ලබා දීමට පැරිස් සමාජය පියවර ගෙන තිබෙනවා. ශ්‍රී ලංකාව තුළ උද්ගතව ඇති මූල්‍ය අවපාතය හේතුවෙන් ආර්ථිකමය වශයෙන් අසීරුම තත්ත්වයක සිටින බැවින් ඇමෙරිකා ඩොලර් බිලියන 2 දශම 9 ක ඇප පැකේජයක් සදහායි මෙම සහාය ලබාදී තිබෙන්නේ. පැරිස් සමාජයේ ප්‍රධානම අරමුණ වන්නේ නිල ණය හිමියන්ට ණය ගෙවීම් දුෂ්කරතා සදහා සාකච්ඡා මාර්ගයෙන් විසදුම් ලබාදීමයි. පැරිස් සාමාජිකයින් යටතට රටවල් 22 ක් ඇතුළත් වන අතර ඒවා සියල්ලම ආර්ථික සහයෝගීතාව සහ සංවර්ධනය සදහා වූ සංවිධානයේ සාමාජිකයින් වනවා.       ", "URL": "https://www.itnnews.lk/2023/10/05/460546/", "Category": "Breaking News,දේශීය පුවත්", "Parent URL": null}