{"Source": "ITN news", "Timestamp": "අගෝස්තු 5, 2023 10:34", "Headline": "අතුරුදන් වූ වොයේජර් දෙක යානය සමඟ යළි සබඳතා ඇති කර ගැනීමට නාසා ආයතනය සමත් වෙයි", "News Content": "අභ්‍යවකාශයේ අතුරුදන් වූ වොයේජර් දෙක යානය සමඟ බලාපොරොත්තු වූවාටත් වඩා අඩු කාලයක් තුළ සම්බන්ධතා ඇති කරගැනීමට නාසා ආයතනය සමත්ව තිබෙනවා. 1977 වසරේ දී වොයේජර් දෙක යානය අභ්‍යවකාශගත කෙරුණේ තාරකා ගවේෂණය සඳහායි. පසුගිය ජුලි මාසයේ දී ලබා දුන් වැරදි විධානයක් හේතුවෙන් එය අතුරුදන්ව තිබුණා. කෙසේ වෙතත් සංඥා නිකුත් කර යළි සබඳතා ඇති කර ගැනීමට නාසා ආයතනය සමත්ව තිබෙනවා. ඒ සඳහා වන මෙහෙයුමට පැය 37 ක කාලයක් ගත වුණා. වොයේජර් දෙක යනු නෙප්චූන් හා යුරේනස් ග්‍රහයන් හරහා මෙතෙක් පියාසර කළ එකම අභ්‍යවකාශ යානයයි. එය පෘථිවියේ සිට සැතපුම් බිලියන පහළොවක දුරින් ස්ථානගතව පවතිනවා. 2025 වසරේදී එහි බලය අවසන් වන අතර ඉන් පසුව දිගටම අභ්‍යවකාශය හරහා සැරිසරනු ඇති.       ", "URL": "https://www.itnnews.lk/2023/10/05/505586/", "Category": "Breaking News,ජාත්‍යන්තර පුවත්", "Parent URL": null}