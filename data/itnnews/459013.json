{"Source": "ITN news", "Timestamp": "පෙබරවාරි 3, 2023 11:50", "Headline": "නිදහස් උත්සවයට සහභාගීවීම සඳහා විදේශ දූත කණ්ඩායම් රැසක් දිවයිනට", "News Content": "75 වන නිදහස් උත්සවයට සහභාගීවීම සඳහා විදේශ දූත කණ්ඩායම් රැසක් මේ වන විට දිවයිනට පැමිණ සිටිනවා. නිදහස් උත්සවයට සහභාගී වීම සඳහා ජපාන රජය නියෝජනය කරමින් ජපාන විදේශ රාජ්‍ය අමාත්‍ය ටාකි ෂුන්සුකේ මහතා ඇතුළු දූත පිරිස කටුනායක ගුවන්තොටුපොළෙන් දිවයිනට පැමිණියේ ඊයේ පස්වරුවේයි. ඒ මහතා පිළිගැනීමට මුදල් රාජ්‍ය අමාත්‍ය ෂෙහාන් සේමසිංහ මහතා ගුවන්තොටුපොළ වෙත පැමිණ සිටියා. ශ්‍රී ලංකාවේ ආර්ථිකය ගොඩනැංවීම සඳහා ජපාන රජය කැපවීමෙන් ක්‍රියා කරන බව ජපාන විදේශ රාජ්‍ය අමාත්‍යවරයා මෙහිදී ප්‍රකාශ කළා. මේ අතර බංගලාදේශ විදේශ අමාත්‍යවරයා, භූතානයේ අධ්‍යාපන අමාත්‍යවරයා, මෙන්ම  ඉන්දියාව, පාකිස්තානය, බංග්ලාදේශය සහ මාලදිවයින, ටියුනීසියාව, මොරොක්කෝව, බොට්ස්වානා, පෝලන්තය, ලැට්වියාව, ඉතාලිය, නයිජීරියාව ඇතුළු රටවල් රැසක රාජ්‍ය තාන්ත්‍රිකයන්ද දිවයිනට පැමිණ සිටිනවා.     ", "URL": "https://www.itnnews.lk/2023/10/05/459013/", "Category": "Breaking News,දේශීය පුවත්", "Parent URL": null}