{"Source": "ITN news", "Timestamp": "පෙබරවාරි 11, 2023 10:19", "Headline": "බලපත්‍ර රහිත තුවක්කු තිබෙනවා නම් රජයට භාර දෙන්න අවස්ථාවක්", "News Content": "ආරක්ෂක අමාත්‍යාංශයේ ලිඛිත අවසරයක් නොමැතිව ළග තබා ගෙන සිටින සියලුම බලපත්‍ර රහිත තුවක්කු රජයට භාර දීම සදහා ලබන මස 15 වනදා තෙක් කාලසීමාවක් ප්‍රකාශයට පත්කර තිබෙනවා. ආරක්ෂක අමාත්‍යාංශය සදහන් කරන්නේ 2023 පෙබරවාරි මස 6 වැනි දිනැති අංක 2318,02 ගැසට් පත්‍රයට අනුව මෙම කාලසීමාව ප්‍රකාශයට පත්කළ බවයි. බලපත්‍ර රහිත සියලු තුවක්කු ළගම පිහිටි පොලිස් ස්ථාන වෙත භාර දීම සිදුකළ යුතු වනවා. එළෙස තුවක්කු භාර දීම සිදුකරන කිසිදු අයෙකුට එරෙහිව බලපත්‍ර රහිත තුවක්කුවක් සන්තකයේ තබා ගැනිමේ වරද සම්බන්ධයෙන් නීතිමය ක්‍රියාමාර්ග නොගැනෙනු ඇති. මේ සම්බන්ධ වැඩිදුර තොරතුරු 0112 33 57 92 දුරකතන අංකය ඔස්සේ ලබා ගත හැකියි.     ", "URL": "https://www.itnnews.lk/2023/10/05/460250/", "Category": "දේශීය පුවත්", "Parent URL": null}