{"Source": "ITN news", "Timestamp": "අගෝස්තු 30, 2022 15:40", "Headline": "තෝරාගත් පවුල් 61000 සඳහා මාසිකව 10,000ක දීමනාවක්", "News Content": "ඉදිරි මාස 4 සදහා වන අතුරු ඇයවැය ජනාධිපති රනිල් වික්‍රමසිංහ මහතා අද පාර්ලිමේන්තුවට ඉදිරිපත් කළා. එහිදි වත්මන් ආර්ථික අර්බුදයෙන් දැඩිව පීඩාවට පත් පවුල් සඳහා සහන වැඩසටහන් ක්‍රියාත්මක කරන බව ජනාධිපති රනිල් වික්‍රමසිංහ මහතා සදහන් කළා. ඉතා ඉක්මණින් සහන සැලසිය යුතු පවුල් 61,000ක් වාර්තාවී තිබෙනවා. එවැනි එක් පවුලකට ඉදිරි මාස 04 සඳහා මාසිකව රුපියල් 10,000ක් බැගින් ලබාදීමට කටයුතු කරන බව ජනාධිපති රනිල් වික්‍රමසිංහ මහතා පවසයි. දැනට සමෘද්ධි සහනාධාර ලබන මිලියන 1.7ක් පමණ සඳහා මාසික සමෘද්ධි සහනාධාරය රුපියල් 5,000ත් 7,500 අතර වන ලෙස ප්‍රමාණයකින් වැඩිකර ලබාදෙන බවත්  ඊට අමතරව සමෘද්ධි ලබාගැනීමේ අපේක්ෂාවෙන් පොරොත්තු ලේඛනයේ සිටින 726,000ක් සඳහා මසකට රුපියල් 5,000ක තාවකාලික දීමනාවක් ලබාදීමට කටයුතු කරන බව ජනාධිපතිවරයා ප්‍රකාශ කළා. එමෙන්ම ආධාර ලබන වැඩිහිටි, ආබාධිත, වකුගඩු රෝගීන් සඳහා ගෙවනු ලබන දීමනාව මසකට රුපියල් 5,000 සිට රුපියල් 7,500 අතර ප්‍රමාණයකින් වැඩිකර ගෙවීමට කටයුතු කරන අතර මෙම ආධාර ලබාගැනීමට පොරොත්තු ලේඛනවල සිටින පුද්ගලයින් සඳහා මසකට රුපියල් 5,000ක තාවකාලික දීමනාවක් ලබාදීමටත් කටයුතු කරන බවත් ජනාධිපතිවරයා පවසනවා.     ", "URL": "https://www.itnnews.lk/2023/10/05/432053/", "Category": "Breaking News,දේශීය පුවත්", "Parent URL": null}