{"Source": "ITN news", "Timestamp": "ජූලි 4, 2022 12:41", "Headline": "ඉන්ධන පිරවුම්හල්වලදී හමුදාව සහ ජනතාව අතරත් ගැටුම් (Video)", "News Content": "කෙසේ වෙතත් අයිඕසී ඉන්ධන පිරවුම්හල් ආශ්‍රිතව කිලෝමීටර් ගණනාවක් දිගු පෝලිම් දැකගත හැකියි. බොහෝ ඉන්ධන පිරවුම්හල් ආශ්‍රිතව ගැටුම්කාරී තත්ත්වයන් ද වාර්තා වූ අතර ආරක්ෂාව සදහා පොලීසිය මෙන්ම හමුදාව ද යොදවා සිටිනවා. වේවැල්දෙණිය ඉන්ධන පිරවුම්හලෙන් අද උදෑසන සිට ඉන්ධන නිකුත් කිරීම ආරම්භ කිරීමත් සමග එහි රැදී සිටි ජනතාව අතර උණුසුම්කාරී තත්ත්වයක් ඇති වුණා. ඒ හේතුවෙන් මහනුවර කොළඹ මාර්ගයේ රථවාහන ධාවනයට ද බාධා එල්ලවුණා. ඇඹිලිපිටිය ඉන්ධන පිරවුම්හලක ඇති වූ ගැටුම්කාරී තත්ත්වයක් පාලනය කිරීමට මැදිහත්වූ යුද හමුදා සෙබලෙකුට එහි සිටි පුද්ගලයෙකු තියුණු ආයුධයකින් පහරදී තිබෙනවා. තුවාල ලැබූ හමුදා සෙබලා ඇඹිලිපිටිය මූලික රෝහලට ඇතුළත් කෙරුණා. පිහි ඇණුම සිදුකළ පුද්ගලයා හමුදා සෙබලාගේ රාජකාරි ගිනිඅවිය ද පැහැරගෙන ගොස් ඇති බවටයි වාර්තා වුණේ. හැටන් නගරයේ පිහිටි අයිඕසී ඉන්ධන පිරවුම්හල ද දින ගණනාවකට පසු ලැබුණු පෙට්‍රල් ලීටර් 6,600 ජනතාවට නිකුත් කිරීමේ දී උණුසුම්කාරී තත්ත්වයක් ඇතිවුණේ වාහන දහසකට ආසන්න ප්‍රමාණයක් පෝලිමේ රැදී සිටීමේ පසුබිම හමුවේයි. සූරිය වැව විහාරගල ඉන්ධන පිරවුම්හලේ ඉන්ධන අවසන් බව ප්‍රකාශ කර තිබියදී අද අලුයම පැමිණි කැබ් රථයක් රහසිගතව ඉන්ධන ලබා ගැනීමට උත්සාහ දැරීමේ දී පෝලිම්වල රැදී සිටි ජනතාව නොසන්සුන්කාරී ලෙස හැසිරුණා. මේ අතර ඉන්ධන පිරවුම්හලක දී හමුදා නිලධාරියෙකුට පෝලිමේ රැදී සිටි පුද්ගලයෙකු පයින් පහරදෙන සිදුවීමක් සමාජ මාධ්‍යයේ හුවමාරු වනවා. රට තුළ දැඩි ඉන්ධන හිගයක් පවතින පසුබිමක එය ක්ෂේත්‍ර රැසකට දැඩිව බලපා තිබෙනවා. බලශක්ති අමාත්‍ය කංචන විජේසේකර මහතා ඊයේ ප්‍රකාශ කළේ ඩීසල් මෙට්‍රික් ටොන් හතලිස් දහසක් රැගත් නෞකාවක් ලබන 8 වනදා දිවයිනට පැමිණීමට නියමිතයි. එමෙන්ම ලබන 11 සහ 14 කාලයේ තවත් ඩීසල් මෙට්‍රික් ටොන් හතලිස් දහසක් රැගත් නෞකාවක් මෙරටට පැමිණීමට නියමිතයි. එමෙන්ම පෙට්‍රල් මෙට්‍රික් ටොන් හතලිස් දහසක් රැගත් නෞකාවක් ලබන 22 හෝ 23 මෙරටට පැමිණෙන බව අමාත්‍යවරයා සදහන් කළා.     ", "URL": "https://www.itnnews.lk/2023/10/05/421106/", "Category": "දේශීය පුවත්", "Parent URL": null}