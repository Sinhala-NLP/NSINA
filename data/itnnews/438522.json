{"Source": "ITN news", "Timestamp": "அக்டோபர் 3, 2022 12:47", "Headline": "பொருளாதார நெருக்கடியை வெற்றிக்கொள்ள ஐரோப்பிய சங்கத்திடமிருந்து இலங்கைக்கு உதவி..", "News Content": "பொருளாதார நெருக்கடியிலிருந்து மீண்டு சௌபாக்கியமிக்க நாட்டை கட்டியெழுப்புவதற்கு இலங்கைக்கு ஒத்துழைப்பு வழங்க தயாராகவுள்ளதாக ஐரோப்பிய சங்கம் தெரிவித்துள்ளது. ஜனாதிபதியாக ரணில் விக்ரமசிங்க நியமிக்கப்பட்டமை தொடர்பில் வாழ்த்துச்செய்தி ஒன்றை வெளியிட்டுள்ள ஐரோப்பிய சங்கத்தின் தலைவி இலங்கைக்கு ஒத்துழைப்பு வழங்குவது குறித்து கருத்து வெளியிட்டுள்ளார். கருத்துச்சுகந்திரம், ஒன்றுக்கூடல். சகல தரப்பினர்களுக்கும் இடையிலான உரையாடல்கள், சட்ட இறையான்மை, அடிப்படை உரிமைகளுக்கு மதிப்பளித்தல் என்பன இலங்கை அரசாங்கத்தின் செயற்பாடுகளில் இன்றியமையாததென ஐரோப்பிய சங்கத்தின் தலைவி ஒர்சூலா வென்டெர் லேன் தெரிவித்துள்ளார். ஜி.எஸ்.பி ப்லஸ் வரி சலுகை தொடர்பில் இலங்கை அடைந்துள்ள முன்னேற்றம் தொடர்பில் ஐரோப்பிய சங்கம் மேற்கொண்ட மதிப்பாய்வு நடவடிக்கைகள் குறித்தும் அவதானம் செலுத்தப்பட்டுள்ளது. விரைவில் ஜீ.எஸ்.பி பிலஸ் தொடர்பான மதிப்பீட்டு நடவடிக்கைகள் முன்னெடுக்கப்படுமெனவும் ஐரோப்பிய சங்கம் குறிப்பிட்டுள்ளது. இவ்வருட இறுதியில் அல்லது அடுத்த வருடத்தின் ஆரம்ப பகுதியில் குறித்த அறிக்கை வெளியிடப்படுமென தெரியவந்துள்ளது.வரலாற்றில் என்றும் இல்லாதவாறு இலங்கை எதிர்க்கொண்டுள்ள பொருளாதார நெருக்கடியிலிருந்து வெற்றிகரமாக மீள்வதற்கு ஜனாதிபதி முன்னெடுத்துள்ள நடவடிக்கைகளையும் ஐரோப்பிய சங்கம் பாராட்டியுள்ளது. ", "URL": "https://www.itnnews.lk/2023/10/05/438522/", "Category": "Breaking News,அண்மைய செய்திகள்", "Parent URL": null}