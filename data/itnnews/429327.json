{"Source": "ITN news", "Timestamp": "අගෝස්තු 16, 2022 16:09", "Headline": "රුසියාව, බෙලරූස් රාජ්‍යය හා අමේනියාව සමඟ ඩ්‍රෝන යානා තරගාවලියක් පැවැත්වීමට ඉරානය සූදානම්", "News Content": "රුසියාව, බෙලරූස් රාජ්‍යය හා අමේනියාව සමඟ ඩ්‍රෝන යානා තරගාවලියක් පැවැත්වීමට ඉරානය සූදානම් වනවා. සති දෙකක කාලයක් පුරා මෙම තරගාවලිය පැවැත්වීමට නියමිතයි. එහිදී ඩ්‍රෝන යානා භාවිත කර ඔත්තු බැලීමේ කටයුතු සිදුකරන ආකාරය මෙන්ම බර අවි ක්‍රියාත්මක කිරීමේ හැකියාව සම්බන්ධයෙන් අත්හදා බැලීම් සිදුකෙරෙනු ඇති. තරගාවලිය සම්බන්ධයෙන් දැනුවත් කිරීමේ වැඩසටහනක් පසුගියදා කෂාන් නගරයේ දී පැවති අතර රටවල් හතරේම නියෝජිතයින් ඊට එක්ව සිටියා. මෙම තරගාවලිය ෆෙල්කන් හන්ටින්ග් ලෙසයි නම්කර ඇත්තේ. 2015 දී රුසියාව ආරම්භ කළ ගුවන් නියමුවන් රහිත යානා යොදාගනිමින් සිදුකෙරෙන වැඩසටහනෙහි හත්වෙනි පියවර ලෙස මෙය සැලකෙනවා. දිවා හා රාත්‍රී කාලයේ දී ඔත්තු බැලීම,  ඉලක්කයට පහරදීම හා බර අවි ක්‍රියාත්මක කිරීමේ හැකියාව යන කරුණු යටතේ ලකුණු ලබාදීමට නියමිතයි  තරගාවලිය සදහා තරගකරුවන් 70 දෙනෙකු පමණ සහභාගි වන අතර අගෝස්තු 28 වනදා තරගාවලිය අවසන් කිරීමට නියමිතයි.             ", "URL": "https://www.itnnews.lk/2023/10/05/429327/", "Category": "ජාත්‍යන්තර පුවත්", "Parent URL": null}