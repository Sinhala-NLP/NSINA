{"Source": "ITN news", "Timestamp": "අගෝස්තු 3, 2021 11:49", "Headline": "රට ගැන හැඟීමක් තියෙනවානම් පොලීසියේ අය වංචා හොරකම් කරන්නේ නැහැ – පොලිස් ඇමති කියයි", "News Content": "රට පිළිබද හැගීමක් හදවතේ තිබෙනතාක් කිසිදු පොලිස් නිලධාරියෙකු වංචාවක් සොරකමක් නොකොට රාජකාරීය අකුරටම ඉටු කරනු ඇතැයි අමාත්‍ය ආචාර්ය සරත් වීරසේකර මහතා පවසනවා. කළුතර පොලිස් අභ්‍යාස විද්‍යාලයේ නිරීක්ෂණ චාරිකාවක නිරතවීමෙන් අනතුරුවයි අමාත්‍ය ආචාර්ය සරත් වීරසේකර මහතා මේ බව සදහන් කළේ.  අමාත්‍යවරයා පොලිස් අභ්‍යාස විද්‍යාලයේ පුහුණුව ලබන නිලධාරීන්ගේ භට නිවාස හා රෝහල් ඒකකය පරික්ෂාවට ලක්කළා. ආධුනික භෝජනාගාරය අපරාධ ස්ථාන පරික්ෂා කිරීමේ නිලධාරීන් පුහුණු කිරීමේ විද්‍යාගාරය ඇතුළු තවත් ස්ථාන රැසක් ද අමාත්‍යවරයාගේ නිරීක්ෂණයට ලක්වුණා. අමාත්‍යාංශ ලේකම් විශ්‍රාමික මේජර් ජෙනරාල් කේ ජගත් අල්විස්,  පොලිස්පති සී ඩී වික්‍රමරත්න, පොලිස් විද්‍යාලයේ අධ්‍යක්ෂ ජ්‍යෙෂ්ඨ පොලිස් අධිකාරී අජිත් හේසිරි යන මහත්වරුන් ඇතුළු පිරිසක් මෙම අවස්ථාවට එක්වුනා.   ", "URL": "https://www.itnnews.lk/2023/10/05/353945/", "Category": "දේශීය පුවත්", "Parent URL": null}