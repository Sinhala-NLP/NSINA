{"Source": "ITN news", "Timestamp": "செப்டம்பர் 20, 2022 12:44", "Headline": "தாய்வானுக்கு கிடைத்த அங்கீகாரத்திற்கு சீனா கண்டனம்", "News Content": "2ம் எலிசபத் மகாராணியின் மறைவு தொடர்பான இரங்கல் தெரிவிக்கும் புத்தகத்தில் கையொப்பமிட தாய்வானுக்கு பிரித்தானியா அனுமதி வழங்கியமைக்கு, சீனா கண்டனம் தெரிவித்துள்ளது. இரங்கல் புத்தகத்தில் கையொப்பமிட தாய்வான் பிரதிநிதி கெலி வூ சியாவோவிற்கு பிரித்தானியா சிறப்பு அழைப்பு விடுத்திருந்தது. இதற்கு சீன வெளிவிவகார அமைச்சு கண்டனம் தெரிவித்துள்ளது. மகாராணிக்கு இரங்கல் தெரிவிக்கும் புத்தகத்தில் கையொப்பமிடுவதற்கு தாய்வான் பிரதிநிதிக்கு அழைப்பு விடுத்தமையானது அவமானகரமானதென சீனா குறிப்பிட்டுள்ளது. தாய்வான் ஆளுநர் மற்றும் ஜனநாயக முன்னேற்ற கட்சி பிரதிநிதிகள் இதனை சந்தர்ப்பமாக பயன்படுத்தி அரசியல் இலாபம் தேடுவதாக சீனா குற்றம் சுமத்தியுள்ளது. குறித்த அழைப்பானது தாய்வான், சீனாவின் ஒரு பகுதி என்பதை மாற்றிவிடாதென சீன வெளிவிவகார அமைச்சு குறிப்பிட்டுள்ளது. ", "URL": "https://www.itnnews.lk/2023/10/05/436030/", "Category": "சர்வதேச செய்திகள்", "Parent URL": null}