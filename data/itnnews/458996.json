{"Source": "ITN news", "Timestamp": "பிப்ரவரி 3, 2023 12:21", "Headline": "சுதந்திரதின நிகழ்வில் பங்கேற்க வெளிநாட்டு தூதுக்குழுக்கள் பல இலங்கை வருகை..", "News Content": "இலங்கையின் 75 ஆவது சுதந்திர தின விழாவில் பங்கேற்பதற்காக வெளிநாட்டு தூதுக்குழுக்கள் சில நாட்டுக்கு வருகைதந்துள்ளன. ஜப்பான் அரசாங்கத்தை பிரதிநிதித்துவப்படுத்தி அந்நாட்டு வெளிவிவகார ராஜாங்க அமைச்சர் டாகி சுன்சுகே தலைமையிலான தூதுக்குழுவினர் நேற்று மாலை நாட்டை வந்தடைந்தனர். அவர்களை நிதி இராஜாங்க அமைச்சர் ஷெஹான் சேமசிங்க, விமான நிலையத்தில் வரவேற்றார். இலங்கையின் பொருளாதாரத்தை கட்டியெழுப்புவதற்காக ஜப்பான் அரசாங்கம் அர்ப்பணிப்புடன் செயற்படுவதாக அந்நாட்டு வெளிவிவகார ராஜாங்க அமைச்சர் தெரிவித்தார். இதேவேளை பங்களாதேஷ் வெளிவிவகார அமைச்சர், பூட்டான் கல்வியமைச்சர் மற்றும் இந்தியா, பாகிஸ்தான், பங்களாதேஸ், மாலைத்தீவு, டியூனீஷியா, மொரோக்கோ, பொட்ஸ்வானா, போலந்து, லெட்வியா, இத்தாலி மற்றும் நைஜீரியா உள்ளிட்ட பல நாடுகளினதும் இராஜதந்திரிகள் நாட்டுக்கு வருகைதந்துள்ளனர். ", "URL": "https://www.itnnews.lk/2023/10/05/458996/", "Category": "Breaking News,தேசிய செய்திகள்", "Parent URL": null}