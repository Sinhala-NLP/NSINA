{"Source": "ITN news", "Timestamp": "මැයි 21, 2023 07:49", "Headline": "ගංජා කිලෝ 145 ක් සමග තිදෙනෙකු අත්අඩංගුවට", "News Content": "විදේශගතව සිට මෙරට මත්ද්‍රව්‍ය ජාලය මෙහෙයවන සංවිධානාත්මක අපරාධකරුවන් සහ මත්ද්‍රව්‍ය ජාවාරම්කරුවන් දෙදෙනෙකුට අයත් අයිස් මත්ද්‍රව්‍ය හා කේරළ ගංජා තොගයක් සමඟ පුද්ගලයින් තිදෙනෙකු පොලිස් විශේෂ කාර්ය බලකායේ අත්අඩංගුවට ගෙන තිබෙනවා. ගම්පහ පොලිස් වසමේ හා සීදුව පොලිස් වසමේ දී සිදු කළ වැටලීම් 02 කදී මහා පරිමාණයෙන් ජාවාරම් කිරීම සඳහා කේරළ ගංජා කිලෝ 145 යි ග්‍රෑම් 298 ක්, සිලින්ඩරාකාර ප්ලාස්ටික් බටයක දමා සඟවා තිබූ අයිස් මත්ද්‍රව්‍ය ග්‍රෑම් 320 ක්, ජංගම දුරකථන 03 ක්, බැංකු කාඩ්පත් 02 ක්, ඩිජිටල් තරාදි 02 ක් හා මුදලින් රුපියල් 21,500.00 ක් විශේෂ කාර්ය බලකා නිලධාරීන් භාරයට ගෙන තිබෙනවා. සැකරුවන් හංවැල්ල, උඩුගම්පොල හා කොටුගොඩ ප්‍රදේශ වල පදිංචි පුද්ගලයින් ඔවුන් වැඩිදුර විමර්ශන කටයුතු සඳහා පොලිස් මත්ද්‍රව්‍ය නාශක කාර්යංශය වෙත භාර දී තිබෙනවා. මෙම මත්ද්‍රව්‍ය වර්තමානයේ විදේශගතව සිට මෙරට මත්ද්‍රව්‍ය ජාලය මෙහෙයවන සංවිධානාත්මක අපරාධකරුවන් සහ මත්ද්‍රව්‍ය ජාවාරම් කරුවන් දෙදෙනෙකු වන කෝරලගමගේ මන්දිදු පත්මසිරි පෙරේරා සහ සිගන්කුට්ටි ආරච්චිගේ කුෂාන් අවිශ්ක විමලසිරි යන පුද්ගලයින් දෙදෙනාට අයත් මත්ද්‍රව්‍ය බවට තොරතුරු අණාවරණය කරගෙන තිබෙනවා. ", "URL": "https://www.itnnews.lk/2023/10/05/484867/", "Category": "දේශීය පුවත්", "Parent URL": null}