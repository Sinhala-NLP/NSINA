{"Source": "ITN news", "Timestamp": "டிசம்பர் 12, 2022 09:24", "Headline": "மூன்று துப்பாக்கிகளுடன் சந்தேகநபர் கைது", "News Content": "நாட்டில் தயாரிக்கப்பட்ட மூன்று துப்பாக்கிகள் மற்றும் தோட்டாக்களுடன் சந்தேகநபர் ஒருவர் கிளிநொச்சியில் கைது செய்யப்பட்டுள்ளார். பொலிஸ் விசேட அதிரடிப்படை கிளிநொச்சி முகாம் அதிகாரிகளுக்கு இராணுவப் புலனாய்வுப் பிரிவினர் வழங்கிய தகவலுக்கு அமைய கோணங்குளம் கண்டாவளை பகுதியில் 03 நாட்டுத் துப்பாக்கிகளுடன் சந்தேகநபர் ஒருவர் கைது செய்யப்பட்டுள்ளார். டி-56 ஆயுதங்களுக்கு பயன்படுத்தப்படும் 50 தோட்டாக்கள் உள்ளிட்ட உபகரணங்களும் அங்கு காணப்பட்டன. கைது செய்யப்பட்ட சந்தேக நபரை மேலதிக விசாரணைகளுக்காக கிளிநொச்சி பொலிஸ் நிலையத்தில் ஒப்படைப்பதற்கு பொலிஸ் விசேட அதிரடிப்படையினர் நடவடிக்கை எடுத்துள்ளனர். இதேவேளை கிளிநொச்சி பரந்தன் பகுதியில் 8400 கிலோ TNT வெடிபொருட்களுடன் சந்தேகநபர் ஒருவர் கைது செய்யப்பட்டுள்ளார். அவர் எந்த நோக்கத்துடன் இந்த வெடிபொருட்களை வைத்திருந்தார் என்பது குறித்து பல துறைகள் மூலம் விசாரணை நடந்து வருகிறது. 52 வயதுடைய குறித்த சந்தேக நபர், மேலதிக விசாரணைகளுக்காக கிளிநொச்சி பொலிஸ் நிலையத்தில் ஒப்படைக்கப்பட்ட்டுள்ளதாக பொலிஸ் விசேட அதிரடிப்படை தெரிவித்துள்ளது. ", "URL": "https://www.itnnews.lk/2023/10/05/449809/", "Category": "அண்மைய செய்திகள்", "Parent URL": null}