{"Source": "ITN news", "Timestamp": "ජූනි 8, 2022 13:46", "Headline": "ඖෂධ හිඟය හේතුවෙන් ඉදිරි මාස දෙක ඉතා ප්‍රවේසම් වන්න", "News Content": "ඖෂධ හිගය හේතුවෙන් ඉදිරි මාස දෙක ඉතා ප්‍රවේසම් සහගතව ගත කළ යුතු බව සෞඛ්‍ය අධ්‍යක්ෂ ජෙනරාල් විශේෂඥ වෛද්‍ය අසේල ගුණවර්ධන මහතා පවසනවා. විශේෂයෙන් නිවෙස්වල ඇති කරන සුරතල් සතුන් මගින් සිදුවන හානි අවම කර ගැනීමට වග බලා ගත යුතු බවයි සෞඛ්‍ය අධ්‍යක්ෂ ජෙනරාල්වරයා අවධාරණය කරන්නේ. රට තුළ පවතින ජල භීතිකා එන්නත් හිගය මගහැරවීම සදහා ඇමෙරිකා ඩොලර් විසිහය දහසක් වටිනා ජල භීතිකා එන්නත් පන්දහසක් සෞඛ්‍ය අධ්‍යක්ෂ ජෙනරාල් විශේෂඥ වෛද්‍ය අසේල ගුණරත්න මහතා වෙත භාර දීමට කටයුතු කෙරුණා. සේව් අ බේබි සංවිධානයේ මෙහෙයවීමෙනුයි එය සිදු කෙරුණේ. සේරුවිල මංගල රජමහා විහාරාධිපති පූජ්‍ය අළුදෙණියේ සුබෝධ ස්වාමීන් වහන්සේ අතින් එන්නත් භාරදීම සිදු වුණා.   ", "URL": "https://www.itnnews.lk/2023/10/05/415858/", "Category": "දේශීය පුවත්", "Parent URL": null}