{"Source": "ITN news", "Timestamp": "නොවැම්බර් 17, 2021 19:23", "Headline": "සනීපාරක්ෂාව පිළිබද ජාතික සැලැස්ම එළිදැක්වෙයි", "News Content": "සීමිත ප්‍රදේශයකට සීමා වී ඇති අපජල කළමනාකරණ පද්ධති රටේ සෑම ප්‍රධාන නගරයකම ඉදි කරන බව අග්‍රාමාත්‍ය මහින්ද රාජපක්ෂ මහතා පැවසුවා. රටේ අනාගතය සුරක්ෂිත කිරීම වෙනුවෙන් සනීපාරක්ෂාව පිළිබද ජාතික සැලැස්මක් නිර්මාණය කිරීමට හැකිවීම ජයග්‍රහණයක් බවද අග්‍රාමාත්‍යවරයා සදහන් කළා. අග්‍රාමාත්‍ය මහින්ද රාජපක්ෂ මහතා මේ බව සදහන් කළේ මහනුවර නාගරික අපජල කළමනාකරණ ව්‍යාපෘතිය ජනතා අයිතියට පත් කරමිනුයි. අරලියගහ මන්දිරයේ සිට මාර්ගගත ක්‍රමවේදය යටතේ මෙය විවෘත කෙරුණා. 2030 දක්වා ක්‍රියාත්මක සනීපාරක්ෂාව පිළිබද ජාතික සැලැස්ම අමාත්‍ය වාසුදේව නානායක්කාර මහතා අග්‍රාමාත්‍ය මහින්ද රාජපක්ෂ මහතා වෙත පිළිගැන්වුවා. මහනුවර නාගරික අප ජල කළමනාකරණ ව්‍යාපෘතියේ වාහන යන්ත්‍රෝපකරණ හා උපාංග ජාතික ජල සම්පාදන හා ජලාපවහන මණ්ඩලයට සහ මහනුවර මහ නගර සභාවට භාර දුන්නා. ඒ ගන්නෝරුව අපජල පවිත්‍රාගාර භූමියේ පැවති උත්සවයේ දී යි. මැති ඇමතිවරුන් ඇතුලු පිරිසක් මෙම අවස්ථාවට එක් වුණා.         ", "URL": "https://www.itnnews.lk/2023/10/05/376832/", "Category": "දේශීය පුවත්", "Parent URL": null}