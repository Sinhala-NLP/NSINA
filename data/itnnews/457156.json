{"Source": "ITN news", "Timestamp": "ஜனவரி 23, 2023 12:39", "Headline": "மின்சார நெருக்கடியினால் இருளில் மூழ்கியது பாகிஸ்தான்.", "News Content": "பாகிஸ்தானில் மின் உற்பத்தி நிலையங்கள் செயலிழந்தையைடுத்து பாரிய மின் வெட்டை அந்நாட்டு மக்கள் எதிர்க்கொண்டுள்ளனர். இன்றைய தினம் அதிகாலை முதல் நாடளாவிய ரீதியில் மின் வெட்டு ஏற்பட்டுள்ளதாக பாகிஸ்தானின் மத்திய எரிசக்தி அமைச்சு தெரிவித்துள்ளது. மின்வெட்டு காரணமாக மக்கள் பாரிய அசௌகரியங்களை எதிர்கொண்டுள்ள நிலையில் மின் விநியோகத்தை வழமைக்கு கொண்டுவருவதற்கான நடவடிக்கைகள் முன்னெடுக்கப்பட்டுள்ளதாக அந்நாட்டு அதிகாரிகள் தெரிவித்துள்ளனர். கராச்சி, லாஹூர், இஸ்லாமாபாத், பெஷாவர் உள்ளிட்ட முக்கிய நகரங்களில் மின் விநியோகம் தடைப்பட்டுள்ளதாகவும் சர்வதேச ஊடகங்கள் செய்தி வெளியிட்டுள்ளன. ஏற்பட்டுள்ள மின் நெருக்கடி பாரதூரமானது அல்ல எனவும் விரைவில் மின் விநியோகம் வழங்கப்பட்டு நிலைமை சீர் செய்யப்படுமென பாகிஸ்தான் மத்திய அரசின் எரிசக்தி துறை அமைச்சர் அந்நாட்டின் ஜியோ தொலைக்காட்சிக்கு வழங்கியுள்ள செவ்வியில் தெரிவித்துள்ளார். ", "URL": "https://www.itnnews.lk/2023/10/05/457156/", "Category": "Breaking News,சர்வதேச செய்திகள்", "Parent URL": null}