{"Source": "ITN news", "Timestamp": "ජනවාරි 8, 2023 11:27", "Headline": "ඕමානයේ සුරක්ෂා නිවාසයේ රඳවා සිටි ශ්‍රී ලාංකික ගෘහ සේවිකාවන් 6 දෙනෙකු දිවයිනට", "News Content": "ඕමානයේ සුරක්ෂා නිවාසයේ රඳවා සිටි තවත් ශ්‍රී ලාංකික ගෘහ සේවිකාවන් 6 දෙනෙකු කටුනායක බණ්ඩාරනායක ජාත්‍යන්තර ගුවන්තොටුපලින් අද අලුයම මෙරටට පැමිණියා. ඕමානයේ මස්කට් නුවර ශ්‍රී ලංකා තානාපති කාර්යාලයට අනුබද්ධව පවත්වාගෙන යන සුරක්ෂා නිවාසයේ රඳවා සිටි තවත් ශ්‍රී ලාංකික ගෘහ සේවිකාවන් 6 දෙනෙකුයි මෙලෙස මෙරටට එවා තිබුණේ.යූ.එල් 206 දරණ යානයෙන් අද උදෑසන අදාළ කාන්තාවන් මෙරටට පැමිණි අතර ඔවුන් වෙන්නප්පුව, ත්‍රිකුණාමලය, කින්නියා සහ මඩකලපුව යන  ප්‍රදේශවල පදිංචි අය වනවා. ඕමානයේ සුරක්ෂා නිවසේ ගෘහ සේවිකාවන් 118ක් රඳවා සිටින අතර ඔවුන්ගෙන් 10 දෙනෙකු මෙලෙස ලංකාවට පිටත් කර හැරීම සඳහා මස්කට් ගුවන් තොටුපල වෙත එවා තිබුණා. කෙසේ වෙතත් ලියකියවිලි ගැටළු හේතුවෙන් ඉන් සිව් දෙනෙකුට මෙරටට පැමිණීමට නොහැකිවී තිබෙනවා.       ", "URL": "https://www.itnnews.lk/2023/10/05/454356/", "Category": "Breaking News,නවතම පුවත්", "Parent URL": null}