{"Source": "ITN news", "Timestamp": "සැප්තැම්බර් 23, 2022 15:06", "Headline": "රුසියා හමුදා මෑතකදී අල්ලාගත් යුක්‍රේන ප්‍රදේශවල ජනමත විචාරණයක්", "News Content": "රුසියා හමුදා මෑතකදී අල්ලාගත් යුක්‍රේන ප්‍රදේශවල ජනමත විචාරණයක් පැවැත්වෙනවා. මෙම ජනමත විචාරණයෙන් විමසා සිටින්නේ ජනතාව රුසියාව සමග එක්වීමට කැමැත්ත පළකරන්නේද යන්නයි. ජනමත විචාරණය ප්‍රදේශ 4කදී ක්‍රියාත්මකයි. දින 5ක් පුරා එය පැවැත්වීමට රුසියා බලධාරීන් පියවර ගෙන තිබෙනවා. නැගෙනහිර යුක්‍රේනයේ ප්‍රදේශ දෙකක හා දකුනු දිග යුක්‍රේනයේ ප්‍රදේශ දෙකක ජනමත විචාරණය පැවැත්වෙනු ඇති. මෙම ජනමත විචාරණය රුසියාවට ඉතා පක්ෂපාත ආකාරයෙන් ක්‍රියාත්මක වන බවට විචාරකයන් චෝදනා එල්ලකර තිබෙනවා. ලුහෑන්ස්ක්, ඩොනෙට්ස්ක් කෙරුසන් සහ සපොරොෂ්ෂියා ප්‍රදේශවල ජනතාව ඡන්දය ප්‍රකාශ කිරීමට සුදුසුකම් ලබා ඇති බවයි වාර්තා වන්නේ.     ", "URL": "https://www.itnnews.lk/2023/10/05/436751/", "Category": "ජාත්‍යන්තර පුවත්", "Parent URL": null}