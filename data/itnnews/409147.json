{"Source": "ITN news", "Timestamp": "අප්‍රේල් 30, 2022 20:20", "Headline": "ගොල්ෆේස් විරෝධතා බිමේ භික්ෂුන් වහන්සේනමකට පහර දීමක්", "News Content": "ගෝල්ෆේස් විරෝධතාව අතරතුරදී විරෝධතාවට සම්බන්ධ කණ්ඩායමක්  විරෝධතාවට එක්ව සිටි භික්ෂුන් වහන්සේනමකට පහර දි තිබෙනවා. පහර දීම හේතුවෙන්  තුවාල ලැබු එම භික්ෂුන් වහන්සේ කොළඔ ජාතික රෝහලට ඇතුළත් කෙරුණා. ගාලුමුවදොර  පිටිය ආසන්නයේ පිහිටා ඇති බණ්ඩාරනායක පිළිරුවේ දෑස් කළු පටි වලින් බැද දැමීමට විරෝධය පළ කිරීම හේතුවෙනුයි උන්වහන්සේට අදාළ පිරිස මෙලෙස පහර දි තිබෙන්නේ. ගාලුමුවදොර විරෝධතාවයේදි බණ්ඩාරණායක පිළිරුව අසල ඊයේ කණ්ඩායම් 02 ක් අතර උණුසුම් තත්ත්වයක් ඇති වුණා. බණ්ඩාරණායක පිළිරුවේ දෑස් බැදිමට කටයුතු කොට පිළිරුව පාමුල ඇහැරෙන්න නම් ප්‍රසංගයක් සංවිධානය කර තිබුණ අතර  එය සංවිධානය කළ කණ්ඩායම් හා  පිළිරුව අසල නිර්පාක්ෂික අරගලය නමින් අට්ටාලයක් ඉදිකරගෙන සිටි කණ්ඩායම් අතරයි මෙහිදි ගැටුමක් ඇතිව තිබෙන්නේ. මේ අතර අද දිනයේ දි නිර්පාක්ෂික ජන අරගල නම් කණ්ඩායම මාධ්‍ය හමුවක් පවත්වමින් සඳහන් කළේ අරගලයේ සැබැ අරුත නොදත් පිරිසක් කූඩාරම් වල රැදි සිටිමින් විවිධ අපචාර කටයුතු සිදු කරන බවයි .   ", "URL": "https://www.itnnews.lk/2023/10/05/409147/", "Category": "දේශීය පුවත්", "Parent URL": null}