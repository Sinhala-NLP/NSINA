{"Source": "ITN news", "Timestamp": "ජූලි 26, 2023 06:07", "Headline": "මෙවර ආසියානු ක්‍රීඩා උළෙලට ශ්‍රී ලංකාවෙන් 153 ක කණ්ඩායමක්", "News Content": "චීනයේ හැංශුයි නුවර දී පැවැත්වීමට නියමිත ආසියානු ක්‍රීඩා උළෙල සඳහා ශ්‍රී ලංකාවෙන් පිටත්ව යන කණ්ඩායම සඳහා ක්‍රීඩා අමාත්‍ය රොෂාන් රණසිංහ මහතා විසින් අනුමැතිය ලබා දී තිබෙනවා. ඒ අනුව ක්‍රීඩා 20 ක් සඳහා ක්‍රීඩකයින් 62 ක් සහ ක්‍රීඩිකාවන් 34 දෙනෙක් සඳහා ද, කළමණාකරුවන් 20 ක් සහ පුහුණුකරුවන් 24 දෙනෙකු සඳහා ද, වෛද්‍ය කණ්ඩායමේ 06 ක් ද, ජාතික ඔලිම්පික් කමිටු නිළධාරීන් 07 දෙනෙකුද ඇතුළත්ව මෙවර ආසියානු ක්‍රීඩා තරගාවලිය සඳහා ශ්‍රී ලංකාවෙන් 153 දෙනෙකුගෙන් යුත් කණ්ඩායමක් සදහා අනුමැතිය හිමිව තිබෙනවා. පසුගියදා නිමාවට පත්වූ ආසියානු මළල ක්‍රීඩා ශූරතාවලියේදී ශ්‍රී ලංකාවට රන් පදක්කම් හිමිකර දුන් මෙම කණ්ඩායම සඳහා නම් ඇතුලත්ව නොතිබුණු පුහුණුකරුවන් දෙදෙනෙක්ගේ නම් ද ඇතුළත් කිරීමට අමාත්‍යවරයා විසින් පියවර ගෙන තිබෙනවා. එනම්, වසර 32 කට පසු මිටර් 400 ඉසව්වෙන් ශ්‍රී ලංකාවට රන් පදක්කමක් දිනා දුන් නදිෂා රාමනායක ක්‍රීඩිකාවගෙ පුහුණුකරු ඩබ්.ජී.එම්.තුෂාර මහතා සහ මීටර් 800 කාන්තා ඉසව්වෙන් රන් පදක්කම දිනා දුන් තරුෂි කරුණාරත්නගේ පුහුණුකරු සුසන්ත ප්‍රනාන්දු මහතාය. ඒ් අනුව, බොහෝ නිර්දේශයන් අතුරින් ක්‍රීඩක ක්‍රීඩිකාවන්ට හා පුහුණුකරුවන් ඇතුලු අත්‍යවශ්‍යම කණ්ඩායම සඳහා පමණක් මෙවර තරගාවලිය සදහා අනුමැතිය ලබා දීමට ක්‍රීඩා අමාත්‍යවරයා විසින් කටයුතු කර තිබෙනවා. ", "URL": "https://www.itnnews.lk/2023/10/05/502693/", "Category": "Breaking News,ක්‍රීඩා,දේශීය පුවත්,නවතම පුවත්", "Parent URL": null}