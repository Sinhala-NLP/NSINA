{"Source": "ITN news", "Timestamp": "සැප්තැම්බර් 24, 2023 10:12", "Headline": "ඉන්දියාව සහ කැනඩාව අතර රාජ්‍ය තාන්ත්‍රික අර්බුදය තවදුරටත් උත්සන්න වෙයි", "News Content": "කැනඩාවේ දී සික් ජාතිකයෙකු ඝාතනය කිරීමේ සිදුවීම සම්බන්ධයෙන් ඉන්දියාව සහ කැනඩාව අතර උද්ගතවූ රාජ්‍ය තාන්ත්‍රික අර්බුදය තවදුරටත් උත්සන්න වී තිබෙනවා. ඝාතනය පිටුපස ඉන්දියාවේ සම්බන්ධතාවක් ඇතැයි තමා මීට පෙර කළ ප්‍රකාශය කිසිසේත්ම වෙනස්කර නොගන්නා බව කැනඩා අග්‍රාමාත්‍ය ජස්ටින් ටෘෘඩෝ අවධාරණය කළා. ඉන්දියාව මෙම චෝදනාව ප්‍රතික්ෂේප කරමින් ඊට ප්‍රතිචාර ලෙස ඉන්දියාවේ කැනඩා රාජ්‍ය තාන්ත්‍රික නිලධාරියෙකු රටින් පිටුවහල් කිරීමේ නිවේදනයක් ද නිකුත්කර තිබුණා. කැනඩාවට ද එරට ඉන්දීය රාජ්‍ය තාන්ත්‍රික නිලධාරියෙකු රටින් පිටුවහල් කිරීමට පියවරගෙන ඇති බවයි විදෙස් වාර්තාවල දැක්වෙන්නේ. දෙරට අතර රාජ්‍ය තාන්ත්‍රික අර්බුදයේ උණුසුම අතරතුර කැනඩා ජාතිකයින්ට වීසා බලපත්‍ර නිකුත් කිරීම අත්හිටුවීමට ද ඉන්දීය රජය පියවර ගෙන තිබෙනවා.         ", "URL": "https://www.itnnews.lk/2023/10/05/518114/", "Category": "Breaking News,ජාත්‍යන්තර පුවත්", "Parent URL": null}