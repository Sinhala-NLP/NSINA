{"Source": "ITN news", "Timestamp": "මාර්තු 25, 2022 12:08", "Headline": "සියලු රටවල් ක්ෂය රෝගය වැළැක්වීම සහ පාලනය කිරීමට සක්‍රීයව එක්වීමේ අවශ්‍යතාව චීන ජනපති ආර්යාව පෙන්වා දෙයි", "News Content": "චීන ජනපති ආර්යා, ලෝක සෞඛ්‍ය සංවිධානයේ ක්ෂය රෝගය සහ ඒඩ්ස් නිවාරණය පිළිබඳ මිත්‍ර තානාපතිනී පෙං ලි යුවාන් මහත්මිය ලෝක සෞඛ්‍ය සංවිධානයේ 2022 ලෝක ක්ෂය රෝග දින වීඩියෝ සම්මන්ත්‍රණය අමතයි. චීන රජය ක්ෂය රෝගය වැළැක්වීම සහ ප්‍රතිකාර කිරීම සඳහා විශාල වැදගත්කමක් ලබා දෙන බවත්, සෞඛ්‍ය සම්පන්න චීනය යන උපාය මාර්ගයට මෙම කාර්යය ඇතුළත් කර ඇති බවත්, ක්ෂය රෝගීන් සුව කිරීමේ අනුපාතය 90% ට වඩා ඉහළින් පවතින බවත් පෙං ලි යුවාන් මහත්මිය පැවසුවාය. තමා ක්ෂය රෝගය වැළැක්වීම සහ පාලනය කිරීම සඳහා සම්බන්ධ වූ වසර දහයකට වැඩි කාලයක් තුළදී, බොහෝ වෛද්‍ය ආයතන, පාසල් සහ ප්‍රජාවන් වෙත ගොස් ඇති අතර, වෛද්‍ය සහ ස්වේච්ඡා සේවකයන් දහස් ගණනක් ආදරය හා ක්‍රියාශීලි මෙහෙවරයන් තුළින් සෞඛ්‍යය සුරකින අයුරු දුටු බවත් ඇය සඳහන් කළාය. සියලු රටවල් ක්ෂය රෝගය වැළැක්වීම සහ පාලනය කිරීම පිළිබඳ අත්දැකීම් බෙදා ගනු ඇති බවත් ඵලදායී සහයෝගීතා ක්‍රියාත්මක කරනු ඇතැයි බලාපොරොත්තු\nවන බවත් පෙං ලි යුවාන් මහත්මිය ප්‍රකාශ කළාය. නියමිත පරිදි තිරසර සංවර්ධනය සඳහා වූ එක්සත් ජාතීන්ගේ 2030 න්‍යාය පත්‍රයේ සෞඛ්‍ය ඉලක්ක සාක්ෂාත් කර ගැනීම ප්‍රවර්ධනය කිරීම සහ මානව සෞඛ්‍ය ප්‍රජාවක් පොදුවේ ගොඩනැගීම සඳහා අත්වැල් බැඳගෙන සක්‍රීයව කැපවෙමු යැයි ද ඇය කියා සිටියාය. ", "URL": "https://www.itnnews.lk/2023/10/05/403869/", "Category": "ජාත්‍යන්තර පුවත්", "Parent URL": null}