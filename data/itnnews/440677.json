{"Source": "ITN news", "Timestamp": "ඔක්තෝබර් 15, 2022 15:24", "Headline": "කැලණි ගඟ පිටාර ගැලීමෙන් බියගම මාර්ග කිහිපයක් ජලයෙන් යට වෙයි", "News Content": "  අධික වර්ෂාවත් සමග කැලණි ගග පිටාර ගැලීමෙන් බියගම පොලිස් කොට්ඨාසයේ මාර්ග කිහිපයක් ජලයෙන් යට වි තිබෙනවා. **ඩබ්*විසිආර්* මල්වාන, යබරළුව උතුර, යබරළුව දකුණ, බියගම නැගෙනහිර හා බියගම දකුණ යන ග්‍රාම නිලධාරී වසම්වල නිවාස 682 ක පුද්ගලයන් එක්දහස් හයසිය විසි දෙනෙකු අවතැන්ව සිටිනවා. ඔවුන් යබරලුව දකුණ ප්‍රදේශයේ විහාරස්ථානයක රදවා ඇති බවයි පොලිසිය සදහන් කරන්නේ. එමෙන්ම බියගම කැලණිය මාර්ගයේ බණ්ඩාරවත්ත හන්දියේ සිට රග්ගහවත්ත පාලමදක්වා කොටස, බණ්ඩාරවත්ත හන්දියෙන් මල්වාන දෙසට හැරෙන හන්දිය දක්වා කොටස මෙසේ ජලයෙන් යට වී පවතිනවා. එමෙන්ම මල්වාන කොළඹ මාර්ගයේ රක්ෂපාන ප්‍රදේශය හා නව නුවර මාර්ගයේ 13 කණුව ප්‍රදේශය හා යබරලුව ප්‍රදේශයේ පහත් බිම් ජලයෙන් යට වී ඇති බවයි පොලිසිය සදහන් කරන්නේ.   ", "URL": "https://www.itnnews.lk/2023/10/05/440677/", "Category": "දේශීය පුවත්", "Parent URL": null}