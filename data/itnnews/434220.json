{"Source": "ITN news", "Timestamp": "සැප්තැම්බර් 11, 2022 14:54", "Headline": "ආසියානු දැල් පන්දු ශුරතාවය ශ්‍රී ලංකාවට", "News Content": "ආසියානු කුසලාන දැල් පන්දු තරගාවලියේ ශූරතාව දිනාගැනීමට ශ්‍රී ලංකා දැල් පන්දු කණ්ඩායම අද  සමත් වුණා. ඒ සත්කාරක සිංගප්පූරු කණ්ඩායම ලකුණු 63 ට 53 ක් ලෙස පරාජයට පත් කරමින්. මෙම ජයග්‍රහණයත් සමගින් ශ්‍රී ලංකා දැල්පන්දු කණ්ඩායම ලබන වසරේ ජූලි මාසයේ දකුණු අප්‍රිකාවේදී ආරම්භවීමට නියමිත දැල්පන්දු ලෝකශුරතා තරගාවලිය සදහා සුදුසුකම් ලබා ගන්නවා. කණ්ඩායම් 11 ක් මෙවර  ආසියානු දැල්පන්දු ශූරතාව සදහා තරග වැදුනු අතර එහිදී අවසන් පූර්ව තරගය සදහා ශ්‍රී ලංකාව, සිංගප්පූරුව මෙන්ම මැලේසියාව සහ  හොංකොං රාජ්‍යය සුදුසුකම් ලබා ගත්තා. පළමු අවසන් පූර්ව තරගය ලෙස ශ්‍රී ලංකාව සහ හොංකොං රාජ්‍යය තරග වැදුනු අතර ශ්‍රී ලංකාව අවසන් තරගය සදහා සුදුසුකම් ලබාගත්තේ එම තරගය ලකුනු 67ට 43 ක් ලෙස ජයගනිමින්. දෙවන අවසන් පූර්ව තරගය සදහා සිංගප්පූරුව සහ මැලේසියාව තරග වැදුනු අතර ඒ අතරින් ලකුනු 54 ට 41 ක් ලෙස සිංගප්පූරුව ජයග්‍රහණය කරමින් අවසන් තරගය සදහා සුදුසුකම් ලබාගත්තා. ඒ අනුව අද පැවති අවසන් මහා තරගයේ මුල සිටම ආක්‍රමණශීලී ක්‍රීඩා විලාශයක නිතර වූ ශ්‍රී ලංකා ක්‍රීඩිකාවන් තරගයේ නියමිත කාලය අවසන් වන විට ලකුණු 63ට 53 ත් ලෙස සත්කාරක සිංගප්පූරු කණ්ඩායම පරාජය කරමින් මෙවර ආසියානු දැල්පන්දු ශූරියන් ලෙස කිරුළු පැලදීමට සමත් වුණා. ", "URL": "https://www.itnnews.lk/2023/10/05/434220/", "Category": "ක්‍රීඩා,දේශීය පුවත්", "Parent URL": null}