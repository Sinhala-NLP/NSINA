{"Source": "ITN news", "Timestamp": "පෙබරවාරි 15, 2022 14:19", "Headline": "විදුලි ගාස්තු ඉහළ යාමත් සමඟ තුර්කියේ ඇඟලුම් කර්මාන්තය දැඩි අර්බුදයකට මුහුන දෙයි", "News Content": "විදුලි ගාස්තු ඉහළ යාමත් සමග තුර්කියේ ඇගලුම් කර්මාන්තය දැඩි අර්බුදයකට මුහුණදී සිටිනවා. වසර 20 කට පසු තුර්කියේ පාරිභෝගික මිල දර්ශකයේ ඉහළම අගය මෙම වසරේදී වාර්තා වුණා. පසුගිය වසරට සාපේක්ෂව එය සියයට පනහකින් ඉහළ ගොස් ඇති බවයි තුර්කි සංගණන දෙපාර්තමේන්තුව පවසන්නේ. කර්මාන්ත සදහා බලපා ඇති විදුලි ගාස්තු සියයට 130 කින් පමණ ඉහළ ගොස් තිබෙනවා. ඒ සමගම එරට ඇගලුම් කර්මාන්තය දැඩි අර්බුදයකට මුහුණදී ඇති බව සදහන්. තුර්කියට විදේශ විනිමය ගෙන එන ප්‍රධාන මාර්ගයක් ලෙස ඇගලුම් කර්මාන්තය සැලකෙන අතර විදුලි ගාස්තු ඉහළ යාම හේතුවෙන් ඇගලුම් කර්මාන්ත ශාලා හාරදහසක් පමණ වසා දැමීමටයි සිදුව ඇත්තේ.           ", "URL": "https://www.itnnews.lk/2023/10/05/395273/", "Category": "ජාත්‍යන්තර පුවත්", "Parent URL": null}