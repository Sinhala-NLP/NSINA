{"Source": "ITN news", "Timestamp": "පෙබරවාරි 9, 2023 10:00", "Headline": "යුක්රේන ජනපති බටහිර නායකයින්ගෙන් ප්‍රහාරක ජෙට් යානා ඉල්ලයි", "News Content": "ප්‍රහාරක ජෙට් යානා කඩිනමින් ලබා දීමට කටයුතු කරන ලෙස යුක්රේන ජනාධිපති වොල්දෝමියර් සෙලෙන්ස්කි බටහිර නායකයින්ගෙන් ඉල්ලා සිටිනවා. යුක්රේන ජනාධිපතිවරයා ඊයේ හදිසි සංචාරයක් සදහා බ්‍රිතාන්‍යයට පැමිණියා. අනතුරුව ප්‍රංශ ජනාධිපතිවරයා හා ජර්මන් චාන්සලර්වරයා මුණගැසුනු සෙලෙන්ස්කි ප්‍රහාරක ජෙට් යානා ලබාදීම කඩිනම් කරන ලෙස ඔවුන්ගෙන් ඉල්ලා තිබෙනවා. අද දිනයේ දී යුක්රේන ජනාධිපතිවරයා යුරෝපා සංගමයේ නායකයින් මුණ ගැසීමට ද නියමිත අතර එහි දී ද ප්‍රහාරක ජෙට් යානා සම්බන්ධයෙන් වැඩි අවධානයක් යොමු වනු ඇති බවටයි විදෙස් මාධ්‍ය සදහන් කරන්නේ. බටහිර රටවලින් තමාට ලබාදුන් යුද ආධාරයටන්ට අමතරව රුසියා ප්‍රහාර මැඩ පැවැත්වීමට ප්‍රහාරක ජෙට් යානා හා දිගු දුර මිසයිල අත්‍යවශ්‍ය බවයි යුක්රේන ජනාධිපතිවරයා පෙන්වා දෙන්නේ.         ", "URL": "https://www.itnnews.lk/2023/10/05/459973/", "Category": "ජාත්‍යන්තර පුවත්", "Parent URL": null}