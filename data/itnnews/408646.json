{"Source": "ITN news", "Timestamp": "අප්‍රේල් 27, 2022 16:18", "Headline": "ජාත්‍යන්තර රතුකුරුස කමිටුවෙන් ශ්‍රී ලංකාවට මානුෂීය ආධාර", "News Content": "ජාත්‍යන්තර රතුකුරුස කමිටුව ශ්‍රී ලංකාවට මානුෂීය ආධාර ලබාදීමට තීරණය කර තිබෙනවා. ඊට අවශ්‍ය කටයුතු සූදානම් කෙරෙමින් පවතින බවයි එම කමිටුවේ ශ්‍රී ලංකා නියෝජිත කණ්ඩායමේ ප්‍රධානී ලූකස් පෙට්‍රිඩිස් මහතා පවසන්නේ. ජාත්‍යන්තර රතුකුරුස කමිටුවේ ශ්‍රී ලංකා නියෝජිත කණ්ඩායමේ ප්‍රධානී ලූකස් පෙට්‍රිඩිස් මහතා විදේශ කටයුතු අමාත්‍යාංශයේදී අමාත්‍ය මහාචාර්ය ජී.එල් පීරිස් මහතා හමුවුණා. තම සේවා කාලය අවසන් කර දිවයිනෙන් පිටව යාමට පෙරයි ඔහු මෙසේ  විදේශ කටයුත් අමාත්‍යවරයා හමු වූණේ. ශ්‍රී ලංකාවට ජාත්‍යන්තර රතු කුරුස කමිටුව  ලබා දෙන දායකත්වය හා ඔවුන් පසුගිය වකවානුවේ සිදු කළ කාර්ය භාරය අමාත්‍ය ජීඑල් පීරිස් මහතාගේ පැසසුමට ලක් වුණා. මෙහිදී අදහස් දැක්වූ ජාත්‍යන්තර රතුකුරුස කමිටුවේ ශ්‍රී ලංකා නියෝජිත කණ්ඩායමේ ප්‍රධානී ලූකස් පෙට්‍රිඩිස් මහතා කියා සිටියේ ශ්‍රී ලංකාවට මානුෂීම ආධාර සැයපීමට තම කමිටුව සූදානමින් සිටින බවයි. වෛද්‍ය ආධාර පරිත්‍යාග කිරීමට ද නියමිත බව ද ඔහු මෙහිදී තවදුරටත් සදහන් කළා.         ", "URL": "https://www.itnnews.lk/2023/10/05/408646/", "Category": "දේශීය පුවත්", "Parent URL": null}