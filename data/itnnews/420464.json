{"Source": "ITN news", "Timestamp": "ජූලි 1, 2022 14:55", "Headline": "මහාරාෂ්ට ප්‍රාන්තයේ ප්‍රධාන අමාත්‍යවරයා ඉල්ලා අස්වීමත් සමඟ අර්බුධකාරී තත්වයක්", "News Content": "ඉන්දියාවේ මහාරාෂ්ට ප්‍රාන්තයේ ප්‍රධාන අමාත්‍යවරයා උද්දොව් තැකරේ ඉල්ලා අස්වීමත් සමග ශිව්සේන් පක්ෂයේ අනාගතය සම්බන්ධයෙන් අර්බුධකාරී තත්ත්වයක් ඇතිවී තිබෙන බව දේශපාලන විචාරකයන් පවසනවා. සති තුනකට වැඩි කාලයක් පැවති දේශපාලන අස්ථාවරත්වයකින් පසුව ප්‍රධාන  අමාත්‍යවරයා ධුරයෙන් ඉල්ලා අස්වුණා. ශිවසේනා පක්ෂයෙන් ඉවත් වූ කණ්ඩායම් භාරතීය ජනතා පක්ෂය සමග එක්ව ආන්ඩුවක් පිහිටුවීමට මේ වන විට පියවර ගෙන තිබෙනවා. කෙසේ වෙතත් 2019 වසරේ බෙදී යාමක් සිදුවනතුරු ශිවසේනා සංවිධානය සහ භාරතීය ජනතා පක්ෂය වසර 30කට වැඩි කාලයක් එක්ව කටයුතු කළා. ප්‍රධාන අමාත්‍යවරයා සමග පැවති මතභේදකාරී තත්ත්වයක් හේතුවෙනුයි පක්ෂ දෙක අතර ගැටුම්කාරී තත්ත්වයක් ඇතිවුයේ. ඉදිරියේදී ශිවසේනා පක්ෂය ඉදිරියට ගෙන යාම සම්බන්ධයෙන් ගැටලුකාරී තත්ත්වයක්ද ඉස්මතු වුණා.         ", "URL": "https://www.itnnews.lk/2023/10/05/420464/", "Category": "ජාත්‍යන්තර පුවත්", "Parent URL": null}