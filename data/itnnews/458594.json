{"Source": "ITN news", "Timestamp": "ජනවාරි 31, 2023 20:53", "Headline": "ප්‍රධාන ආර්ථික ප්‍රතිසංස්කරණ – ලෝක බැංකුවේ පූර්ව ක්‍රියාමාර්ග පිළිබඳ පසුවිපරම් සාකච්ඡාවක්", "News Content": "ප්‍රධාන ආර්ථික ප්‍රතිසංස්කරණ සම්බන්ධයෙන් ලෝක බැංකුවේ පූර්ව ක්‍රියා මාර්ග පිළිබදව පසුවිපරම් සාකච්ඡාවක් ජනාධිපති ජ්‍යෙෂ්ඨ උපදේශක හා කාර්ය මණ්ඩල ප්‍රධානී සාගල රත්නායක මහතාගේ ප්‍රධානත්වයෙන් පැවැත්වුණා. ජනාධිපති කාර්යාලයේ පැවති මෙම සාකච්ඡාවේදී ලෝක බැංකු ආධාර වැඩසටහන සම්බන්ධයෙන් දීර්ඝ වශයෙන් කරුණු සාකච්ඡා කළා. මූල්‍ය අධීක්ෂණය හා ණය කළමනාකරණය වැඩි දියුණු කිරීම බදු ප්‍රතිපත්තිය වැඩි දියුණු කිරීම,  ස්වෛරී මුල්‍ය අංශයේ ක්‍රමානුකූල අවධානම අඩු කිරීම,  සමාජ ආරක්ෂණ ආයතන බෙදා හැරීම් පද්ධතිය හා ඉලක්ක ගත කිරීම් ශක්තිමත් කිරීම මෙන්ම ප්‍රතිපත්ති අවිනිශ්චිතතාව අඩු කිරීම සහ ආර්ථිකයේ තරගකාරීත්වය වැඩි කිරිම යන කරුණු සාකච්ඡාවට ගැනුනා. එමෙන්ම ඒවා ක්‍රියාත්මක කිරිමේ දී ගත යුතු පූර්ව ක්‍රියාමාර්ග පිළිබදව ද විමසා බැලීමටයි කටයුතු කෙරුණේ. මුදල් අමාත්‍යාංශ ලේකම් මහින්ද සිරිවර්ධන,  මහ බැංකු අධිපති ආචාර්ය නන්දලාල් වීරසිංහ යන මහත්වරුන් ඇතුලු පිරිසක් මීට එක්ව සිටියා.       ", "URL": "https://www.itnnews.lk/2023/10/05/458594/", "Category": "දේශීය පුවත්", "Parent URL": null}