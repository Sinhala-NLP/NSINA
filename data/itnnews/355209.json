{"Source": "ITN news", "Timestamp": "අගෝස්තු 7, 2021 13:01", "Headline": "ටෝකියෝ නුවර දුම්රියක සිදුවූ පිහි ඇණුමකින් දස දෙනෙකුට තුවාල", "News Content": "ජපානයේ ටෝකියෝ නුවර දුම්රියක සිදුවූ පිහි ඇණුමකින් දස දෙනෙකු තුවාල ලබා තිබෙනවා. සිද්ධියෙන් එක් පුද්ගලයෙකු බරපතල තුවාල ලබා රෝහල්ගත කළ අතර අනෙක් පිරිස සාමාන්‍ය කැපුම් තුවාල ලබා තිබෙනවා. ටෝකියෝ නුවර සේවයේ නිරතව සිටි පොලිස් නිලධාරියෙකු සිද්ධියට සම්බන්ධ වී ඇති බවයි පැවසෙන්නේ. සිද්ධියත් සමග ඇතිවූ ඝෝෂාකාරී තත්ත්වය හේතුවෙන් දුම්රිය හදිසියේ නැවත්වීමට කටයුතු කර තිබෙනවා. ඒ සමගම සැකකරු දුම්රියෙන් බැස පලා ගොස් ඇති බවයි එරටින් ලැබෙන වාර්තා සදහන් කරන්නේ. ඔලිම්පික් උළෙල මධ්‍යයේ ටෝකියෝ නුවරට දැඩි ආරක්ෂාවක් සපයා තිබියදීත් මෙවැනි සිදුවීමක් ජපානයෙන් වාර්තා වීම දුර්ලභ සිද්ධියක් බවයි පැවසෙන්නේ.       ", "URL": "https://www.itnnews.lk/2023/10/05/355209/", "Category": "ජාත්‍යන්තර පුවත්", "Parent URL": null}