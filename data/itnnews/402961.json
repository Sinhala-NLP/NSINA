{"Source": "ITN news", "Timestamp": "මාර්තු 21, 2022 10:53", "Headline": "මත්ද්‍රව්‍ය සමඟ සැකකරුවන් තුන්දෙනෙකු අත්අඩංගුවට", "News Content": "මත්ද්‍රව්‍ය ජාවාරම් මැඩලීමේ මෙහෙයුම් අඛණ්ඩවම ක්‍රියාත්මකයි. ඊයේ දිනයේද මෙවැනි මෙහෙයුම් කිහිපයක්ම සිදු කෙරුණා. කළුතර ඇලබඩවත්ත පාලම අසලදී මත්ද්‍රව්‍ය වැටලීමක් සිදු කෙරුණා. එහිදී හෙරෙයින් ග්‍රෑම් 5යි මිලිග්‍රෑම් 590ක් සහ මත්කරල් 500ක් සමඟ සැකකරුවෙකු අත්අඩංගුවට ගැනුණා. ඒ ඔහු මෙම මත්ද්‍රව්‍ය යතුරුපැදියකින් ප්‍රවාහනය කරමින් සිටියදීයි. ග්‍රෑන්ඩ්පාස් සිරිමුතු උයන මහල් නිවාසය අසලදී ද සැකකරුවෙකු අත්අඩංගුවට ගැනුනේ ග්‍රෑම් 6යි මිලිග්‍රෑම් 130ක්ද සමඟයි. ග්‍රෑන්ඩ්පාස් පොලිසිය ලැබුණු තොරතුරකට අනුව වැටලීම සිදු කෙරුණා. අගුලාන බෝධිරුක්ඛාරාම මාර්ගයේදී ද මත්ද්‍රව්‍ය වැටලීමක් සිදු කළා. එහිදී හෙරොයින් ග්‍රෑම් 5යි මිලිග්‍රෑම් 100ක් සමඟ සැකකාරියක අත්අඩංගුවට ගැනුණා.     ", "URL": "https://www.itnnews.lk/2023/10/05/402961/", "Category": "දේශීය පුවත්", "Parent URL": null}