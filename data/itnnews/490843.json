{"Source": "ITN news", "Timestamp": "ජූනි 10, 2023 15:59", "Headline": "කලහ කළ සා/පෙළ අපේක්‍ෂකයින් ගැන විභාග කොමසාරිස් වාර්තාවක් කැඳවයි", "News Content": "පසුගියදා නිමාවට පත් වූ අධ්‍යයන පොදු සහතික පත්‍ර සාමාන්‍ය පෙළ විභාග කාලසීමාවේදි විභාග මධ්‍යස්ථානවලට හානි කිරීමේ සිද්ධීන් සම්බන්ධයෙන් විභාග දෙපාර්තමේන්තුව වාර්තාවක් කැඳවා තිබෙනවා. විභාග කොමසාරිස් ජනරාල් අමිත් ජයසුන්දර මහතා පැවසුවේ විභාග මධ්‍යස්ථාන තුළ විනය විරෝධීව හා කලහකාරීව හැසිරුණු අපේක්‍ෂකයින්ගේ තොරතුරු සමග එම වාර්තාවන් ලබාදෙන ලෙස ශාලාධිපතිවරුන් වෙත දැනුම් දි ඇති බවයි. විභාග මධ්‍යස්ථාන තුළ විනය විරෝධී හා කලහකාරී ලෙස හැසිරුණු විභාග අපේක්‍ෂකයින්ට එරෙහිව දැඩිව නීතිය ක්‍රියාත්මක කරන බවද විභාග කොමසාරිස් ජනරාල්වරයා කියාසිටියා. ", "URL": "https://www.itnnews.lk/2023/10/05/490843/", "Category": "දේශීය පුවත්", "Parent URL": null}