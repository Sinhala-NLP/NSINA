{"Source": "ITN news", "Timestamp": "ජූලි 20, 2023 09:28", "Headline": "පාර්ලිමේන්තුව අදත් රැස්වෙයි", "News Content": "අද (20) පාර්ලිමේන්තුව පෙ.ව. 09.30 ට රැස්වන අතර, පෙ.ව. 09.30 සිට පෙ.ව. 10.30 දක්වා මන්ත්‍රීවරයන්ගේ වාචික පිළිතුරු අපේක්ෂා කරන ප්‍රශ්න සඳහා කාලය වෙන්කර තිබෙනවා. ඉන් අනතුරුව, පෙ.ව 10.30 සිට ප.ව 5.00 දක්වා ශ්‍රී ලංකා මහ බැංකු පනත් කෙටුම්පත දෙවැනිවර කියවීමේ විවාදය පැවැත්වීමට නියමිතයි. අනතුරුව, ප.ව 5.00 ට අත්‍යාවශ්‍ය මහජන සේවා පනත යටතේ යෝජනා සම්මතය විවාදයකින් තොරව අනුමත කිරීමට නියමිතයි. ඉන් අනතුරුව,ප.ව. 5.00 සිට ප.ව. 5.30 දක්වා ආණ්ඩු පාර්ශ්වය ගෙන එන යෝජනාව අනුව සභාව කල් තබන අවස්ථාවේ විවාදය පැවැත්වීමට නියමිතයි. ", "URL": "https://www.itnnews.lk/2023/10/05/501091/", "Category": "Breaking News,දේශීය පුවත්", "Parent URL": null}