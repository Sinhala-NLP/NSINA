{"Source": "ITN news", "Timestamp": "ඔක්තෝබර් 5, 2021 09:29", "Headline": "නීතිවිරෝධී ලෙස මෙරටට රැගෙන ආ වියළි කහ කිලෝ 1064ක් නාවික හමුදා භාරයට", "News Content": "නීතිවිරෝධී ලෙස මෙරටට රැගෙන ආ වියළි කහ කිලෝග්‍රෑම් 1064ක් නාවික හමුදා භාරයට ගෙන තිබෙනවා. නොරොච්චෝලේ වෙරළ ප්‍රදේශයේ සිදුකළ විශේෂ සෝදිසි මෙහෙයුමකදීයි මෙම වියළි කහ තොගය සොයා ගැනුනේ. වෙරළ තීරයේ ධිවර වාඩියක සගවා තිබූ කහ තොගය සමග එක් සැකකරුවෙකුද නාවික හමුදා භාරයට ගෙන තිබෙනවා. මළු 32ක මෙම කහ සගවා තිබුණා. සැකකරු සහ වියළි කහ තොගය ඉදිරි නීතිමය කටයුතු සදහා නොරොච්චෝලේ පොලිසියට භාර දෙන බවයි නාවික හමුදාව පවසන්නේ.       ", "URL": "https://www.itnnews.lk/2023/10/05/366904/", "Category": "දේශීය පුවත්", "Parent URL": null}