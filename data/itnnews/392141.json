{"Source": "ITN news", "Timestamp": "ජනවාරි 30, 2022 11:38", "Headline": "විශිෂ්ටත්වයේ ශීත සෘතු ඔලිම්පික් උළෙලක් උදෙසා ජගත් ප්‍රජාවගෙන් සුබ පැතුම්", "News Content": "චීනය විශිෂ්ට ශීත සෘතු ඔලිම්පික් උළෙලක් පවත්වනු ඇතැයි විවිධ රටවල නායකයන් හා එක්සත් ජාතීන්ගේ සංවිධාන නිලධාරීහු අපේක්ෂා පළකරති. බෙයිජිං ශීත සෘතු ඔලිම්පික් උළෙලේ කටයුතු ආරම්භ වූ අවස්ථාවේ සිටම විවිධ රටවල නායකයන් හා එක්සත් ජාතීන්ගේ සංවිධාන නිලධාරීන් මේ බව ප්‍රකාශ කර ඇත. බෙයිජිං ශීත සෘතු ඔලිම්පික් උළෙල සාර්ථක වේවායි ප්‍රාර්ථනා කරන ඔවුහු චීනය විශිෂ්ට ශීත සෘතු ඔලිම්පික් උළෙලක් පවත්වන බවට දැඩි බලාපොරොත්තුවෙන් පසුවෙති. බෙයිජිං ශීත සෘතු ඔලිම්පික් උළෙල සාර්ථක වේවා යි මධ්‍යම අප්‍රිකානු ජනාධිපති Faustin-Archange Touadéra මහතා නිවේදනයක් නිකුත් කරමින් ප්‍රකාශ කළේය. බෙයිජිං ශීත සෘතු ඔලිම්පික් උළෙල ඔස්සේ චීනය ජාත්‍යන්තර මට්ටමේ ක්‍රීඩා උළෙලක් සංවිධානය කිරීමේ හැකියාව මනා ලෙස ලෝකයට පෙන්වා දෙනු ඇත. මෙවර ශීත සෘතු ඔලිම්පික් උළෙල 2008 වසර බෙයිජිං ඔලිම්පික් උළෙල හා සමානවම ඉහළ සාර්ථකත්වයක් අත්පත් කර ගනු ඇතැයි, ටියුනීසියානු යෞවන හා ක්‍රීඩා කටයුතු පිළිබඳ අමාත්‍ය Kamal Daqish මහතා විශ්වාස පළ කළේය. එක්සත් ජාතීන්ගේ සංවිධානයේ චීන නිත්‍ය නියෝජිත කණ්ඩායම  පැවැත්වූ චීන සාම්ප්‍රදායික නව වසර උදාවීම සහ බෙයිජිං ශීත සෘතු ඔලිම්පික් උළෙල ආරම්භ වීම සැමරීමේ වීඩියෝ උත්සවයේදී එක්සත් ජාතීන්ගේ සංවිධානයේ ජ්‍යෙෂ්ඨ නිලධාරින් හා විවිධ රටවල් නියෝජිතයෝ ශීත සෘතු ඔලිම්පික් උළෙලේ සාර්ථකත්වය වෙනුවෙන් සුබ ප්‍රාර්ථනා පිරිනැමූහ. ", "URL": "https://www.itnnews.lk/2023/10/05/392141/", "Category": "ක්‍රීඩා,ජාත්‍යන්තර පුවත්", "Parent URL": null}