{"Source": "ITN news", "Timestamp": "මාර්තු 21, 2022 12:07", "Headline": "බෙංගාල බොක්ක කැලඹෙයි – ඉදිරි පැය 12 තුළදී ගැඹුරු පීඩන අවපාතයක ලකුණු", "News Content": "නැවත දැනුම් දෙනතුරු ගිණිකොන දිග සහ නැගෙනහිර බෙංගාල බොක්ක මුහුදු ප්‍රදේශයට යාත්‍රා නොකරන ලෙස ධීවර හා නාවික ප්‍රජාවට අවධාරණය කරනවා. පීඩන අවපාතය ඉදිරි පැය 12 තුළදී ගැඹුරු පීඩන අවපාතයක් බවට පත්ව සුළි කුණාටුවක් දක්වා වර්ධනය විය හැකිවීම ඊට හේතුවයි. මේ අතර බස්නාහිර, සබරගමුව සහ මධ්‍යම පළාත්වලත් ගාල්ල සහ මාතර දිස්ත්‍රික්කවලත් වැසි වාර කිහිපයක් ඇතිවිය හැකි බව කාලගුණ විද්‍යා දෙපාර්තමේන්තුව පවසනවා. ඌව සහ නැගෙනහිර පළාත්වලත් මුලතිව් දිස්ත්‍රික්කයේත් පස්වරු 2.00න් පමණ පසුව ස්ථාන ස්වල්පයක වැසි හෝ ගිගුරුම් සහිත වැසි ඇති විය හැකි අතර හම්බන්තොට දිස්ත්‍රික්කයේ සුළගේ වේගය විටින් විට පැ.කි.මී 40 පමණ දක්වා වැඩි විය හැකි බවයි ඔවුන් නිකුත් කළ නිවේදනයක සඳහන් වන්නේ.       ", "URL": "https://www.itnnews.lk/2023/10/05/402935/", "Category": "Breaking News,කාලගුණ අනාවැකිය,දේශීය පුවත්", "Parent URL": null}