{"Source": "ITN news", "Timestamp": "සැප්තැම්බර් 10, 2022 11:11", "Headline": "ආසියා කුසලාන ක්‍රිකට් තරඟාවලියේ අවසන් මහා තරඟය හෙට", "News Content": "ආසියා කුසලාන ක්‍රිකට් තරගාවලියේ සුපිරි 4 දෙනාගේ වටයේ අවසන් තරගයත් ජයග්‍රහණය කිරීමට ශ්‍රී ලංකා කණ්ඩායම  ඊයේ සමත්වුණා. ඒ අනුව අවසන් මහා තරගායේදී ශ්‍රී ලංකාව සමග තරග වැදීමට සුදුසුකම් ලබා සිටින පාකිස්තාන කණ්ඩායමයි ඊයේ දිනයේ කඩුළු 05 කින් මෙලෙස පරාජයට පත් කළේ. පාකිස්ථානයට එරෙහිව ඊයේ පැවති තරගයේ කාසියේ වාසිය දිනූ ශ්‍රී ලංකා ණ්ඩායම ප්‍රථමයෙන් පන්දුවට පහරදීමේ අවස්ථාව පාකිස්ථානයට ලබා දුන්නා. ඒ අනුව පාකිස්ථාන ආරම්භ පිතිකරුවන් ලෙස පිටියට පිවිසි ප්‍රහාරත්මක පිතිකරු මොහොමඩ් රිස්වාන් ලකුණු 14 කට දවා ගැනීමට ශ්‍රී ලංකා පන්දු යවන්නන් සමත් වුණේ තරගයේ සිව් වන පන්දු වාරයේයි. ෆක්හාර් සමාන් ලකුණු 13 කට දැවී ගියා. ඉනිමේ වැඩිම ලකුනු ලාභියා වූ නායක  බාබර් අසාම් ලකුණු 30කට දැවී ගියේ ධනංජය සිල්වාගේ පන්දුවක් හමුවේයි. විශිෂ්ඨ පන්දු යැවීමක නිරත වූ වනිදු හසරංග ලකුණු 21 කට කඩුලු 03 ක් බිද හෙලුවා. ඒ අනුව පන්දුවාර 19 යි එක් පන්දුවකදී සියලු දෙනා දැවී පාකිස්ථාන කණ්ඩායම ලබාගත් ලකුණු සංඛ්‍යාව 121 ක්. පිලිතුරු ඉනිම නක්‍රීඩ කිරීම සදහා ශ්‍රී ලංකා ආරම්භක පිතිකරුවන් ලෙස පැතුම් නිශ්ශංක සහ කුසල් මෙන්ඩිස් පිටියට පිවිසිය ද මෙතෙක් තරගාවලියේ සාර්ථකම පිතිකුරවා වූ කුසල් මෙන්ඩිස් ලකුණු බින්දුවට දවා ගැනීමට පාකිස්ථාන වේගපන්දු යවන්නන් සමත් වුණා. ධනුෂ්ක ගුණතිලක ද ලකුණු නොලබා දැවී ගියේ හැරිස් රවුෆ්ගේ පන්දුවක් හමුවේ උඩපන්දුවක් ලබා දෙමින්. ධනංජය සිල්වා ලකුණු 9 කට දැවී ගියා.අනතුරුව පිටියට එක්වූ පැතුම් නිශ්ශංක සහ භානුක රාජපක්ෂ ලකුණු 51 ක සබදතාවක් ගොඩනැගුවේ ශ්‍රී ලංකා කණ්ඩායමට ජයග්‍රහණයේ දොරගුලු විවර කරමින්. භානුක රාජපක්ෂ ලකුණු 24 කට දැවී ගියා. නායක දසුන් ශානක ලකුණු 21 යි. විශිෂ්ඨ ඉනිමක් ක්‍රීඩා කළ පැතුම් නිශශංක නොදැවී ලකුණු 55 ක් රැස් කළේ එක් හයේ පහරක් සහ හතරේ පහර 5 ක් ද සමගින්. ඒ අනුව පන්දුවාර 17 කදී කඩුළු 05 ක් පමණක් දැවී ලකුනු 124ක් ලබා ගනිමින් තරගය ජයග්‍රහණය කිරීමට ශ්‍රී ලංකා කණ්ඩායම සමත් වුණා. තරගයේ වීරයා වනිදු හසරංග. ආසියා ක්‍රිකට් තරගාවලියේ අවසන් මහා තරගය පාකිස්ථාන සහ ශ්‍රී ලංකාව අතර හෙට පැවැත්වීමට නියමිතයි. තරගය ස්වාධීන රූපවාහිනී මාධ්‍ය ජාලයේ වසන්තම් ටීවී නාලිකාව ඕස්සේ සජීවීව විකාශය කෙරෙනවා.     ", "URL": "https://www.itnnews.lk/2023/10/05/434032/", "Category": "ක්‍රිකට්,ක්‍රීඩා,දේශීය පුවත්", "Parent URL": null}