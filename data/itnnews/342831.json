{"Source": "ITN news", "Timestamp": "ජූනි 15, 2021 13:51", "Headline": "ඇමරිකාවට ලැව්ගිනි ඇතිවීම සම්බන්ධයෙන් අනතුරු ඇඟවීම්", "News Content": "ඇමරිකාවේ උෂ්ණත්වය ඉහළ යාමත් සමගම ලැව්ගිනි ඇතිවීම සම්බන්ධයෙන් අනතුරු ඇගවීම් නිකුත් කර තිබෙනවා. මේ වනවිට නිරිත දිග ඇමරිකාවට බලපා ඇති උෂ්ණාධික තරංග ඉදිරි දින කිහිපය ඇතුළතදී කැලිෆෝනියා ප්‍රාන්තයට බලපානු ඇති බවට කාලගුණික අංශ අනතුරු අගවනවා. ඒ සමගම ලැව්ගිනි තත්ත්වයන් හට ගැනීමට වැඩි ඉඩකඩක් පවතින බවයි වාර්තා වන්නේ. අධික සුළං ප්‍රවාහයද එම තත්ත්වය වැඩි කිරීමට බලපා තිබෙනවා. මේ වනවිට කැලිෆෝනියා ප්‍රාන්තයේ උෂ්ණත්වය සෙල්යිස් අංශක තිස් පහක අගයක් ගෙන ඇති බවයි වාර්තා වන්නේ.       ", "URL": "https://www.itnnews.lk/2023/10/05/342831/", "Category": "ජාත්‍යන්තර පුවත්", "Parent URL": null}