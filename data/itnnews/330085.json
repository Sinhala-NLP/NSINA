{"Source": "ITN news", "Timestamp": "අප්‍රේල් 6, 2021 11:59", "Headline": "අවුරුදු සමයේ ගම්බිම් බලා යන ජනතාවට විශේෂ ප්‍රවාහන සේවා", "News Content": "සිංහල හා දෙමළ අලුත් අවුරුදු සම‌යේ දී ගම්බිම් බලා යන ජනතාව වෙනුවෙන් අමතර බස් රථ 200 ක් පමණ ධාවනයට යොදවන බව ශ්‍රී ලංකා ගමනාගමන මණ්ඩලයේ නියෝජ්‍ය සාමාන්‍යාධිකාරි ධාවන පණ්ඩුක ස්වර්ණහංස මහතා පවසනවා. මේ අතර විශේෂ දුම්රිය ගමන්වාර කිහිපයක්ද අලුත් අවුරුදු සමයේදී ක්‍රියාත්මක කිරීමට දුම්රිය දෙපාර්තමේන්තුව සැලසුම් කර තිබෙනවා. බීමත් රියදුරන් අත්අඩංගුවට ගැනීම සදහා දිවයින පුරා මෙහෙයුම් මේ මස 10 වනදා සිට ක්‍රියාත්මක කෙරෙන බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ මහතා සදහන් කළේ.     ", "URL": "https://www.itnnews.lk/2023/10/05/330085/", "Category": "Breaking News,දේශීය පුවත්", "Parent URL": null}