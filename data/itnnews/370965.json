{"Source": "ITN news", "Timestamp": "அக்டோபர் 22, 2021 13:11", "Headline": "ஜூம்ஆ தொழுகைக்கு 50 பேருக்கு மாத்திரம் அனுமதி..", "News Content": "அனைத்து பள்ளிவாசல்களிலும் ஜூம்ஆ தொழுகைக்கு மாத்திரம் மட்டுப்பட்ட அளவிலான நபர்களின் பங்கேற்புக்கு அனுமதி வழங்கப்பட்டுள்ளது. இது தொடர்பான அறிவுறுத்தல்கள் அடங்கிய சுற்றுநிரூபம் வெளியாகியுள்ளது. இலங்கை வக்பு சபையின் பணிப்புரைக்கமைய முஸ்லிம் சமய பண்பாட்டலுவல்கள திணைக்கள பணிப்பாளரின் கையொப்பத்துடன் சுற்றுநிரூபம் வெளியாகியுள்ளது. இந்த அனுமதியானது ஜூம்ஆ தொழுகைக்கு மாத்திரம் வரையறுக்கப்பட்டுள்ளது. அதிகப்பட்சமாக 50 பேர் மாத்திரமே ஜூம்ஆ தொழுகைக்கு பங்கேற்க முடியுமென அறிவிக்கப்பட்டுள்ளது. ", "URL": "https://www.itnnews.lk/2023/10/05/370965/", "Category": "Breaking News,தேசிய செய்திகள்", "Parent URL": null}