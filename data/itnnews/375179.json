{"Source": "ITN news", "Timestamp": "නොවැම්බර් 10, 2021 13:08", "Headline": "දිවයින පුරා බතික් සහ දේශීය ඇඟලුම් පුහුණු මධ්‍යස්ථාන 160ක්", "News Content": "දිවයින පුරා බතික් සහ දේශීය ඇගලුම් පුහුණු මධ්‍යස්ථාන 160 ක් ස්ථාපනය කර තිබෙනවා. ඔබේසේකර ඇසළ ක්‍රීඩාංගනය අභියස බතික් පුහුණු මධ්‍යස්ථානය ඊයේ විවෘත කෙරුණා. අගමැතිතුමා අතින් අරලියගහ මන්දිරයේ සිට ඔන්ලයින් තාක්ෂණය ඔස්සේ මෙය විවෘත කිරීමෙන් පසු රාජ්‍ය අමාත්‍ය දයාසිරි ජයසේකර මහතා ද එම ස්ථානයට පැමිණ සිටියා.  පාර්ලිමේන්තු මන්ත්‍රී මධුර විතාණගේ කෝට්ටේ නගරාධිපති අයි වි ප්‍රේමලාල් යන මහත්වරුන් ඇතුලු පිරිසක් ඊට එක් වුණා. මේ අතර දොම්පේ මැතිවරණ කොට්ඨාශයේ වානලුව බතික් පුහුණු මධ්‍යස්ථානය විවෘත කිරීම පාර්ලිමේන්තු මන්ත්‍රී මිලාන් ජයතිලක මහතාගේ මූලිකත්වයෙන් සිදු කෙරුණා. එළඹෙන අයවැයෙන් පසු රටට ඉතා හොඳ කලක් උදා වනු ඇති බව මන්ත්‍රීවරයා මෙහිදී සඳහන් කළා. ", "URL": "https://www.itnnews.lk/2023/10/05/375179/", "Category": "දේශීය පුවත්", "Parent URL": null}