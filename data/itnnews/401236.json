{"Source": "ITN news", "Timestamp": "මාර්තු 14, 2022 18:58", "Headline": "දෙවන ටෙස්ට් තරඟයේ ජය ඉන්දියාවට", "News Content": "ඉන්දියාව සහ ශ්‍රී ලකාව අතර පැවති දෙවන ටෙස්ට් ක්‍රිකට් තරගය ලකුණු 238 කින් ජය ගැනීමට ඉන්දීය කණ්ඩායම අද සමත්වුණා. ඒ අනුව තරග දෙකකින් සමන්විත ටෙස්ට් තරගාවලිය දෙකට බින්දුවක් ලෙස ජය ගැනීමට සමත් වුණේ ඉන්දීය කණ්ඩායමයි. දිවා රාත්‍රී තරගයක් ලෙස පැවති මෙම තරගය ආරම්භ කරමින් පළමුවෙන් පන්දුවට පහරදුන් ඉන්දීය කණ්ඩායම සිය ප්‍රථම ඉණිම වෙනුවෙන් සියලු දෙනා දැවී ලකුණු 252 ක් රැස්කළා. ඉණිමේ වැඩිම ලකුණු ලාභියා වූ ශ්‍රීයස් අයියර් ලකුණු 92 ක් රැස්කළා. සිය ප්‍රථම ඉණිම ක්‍රීඩා කළ ශ්‍රී ලංකා කණ්ඩායමට සියලු දෙනා දැවී ලබාගත හැකිවුණේ ලකුණු 109 ක් පමණයි. විශිෂ්ට පන්දු යැවීමක නිරත වූ ජෙෆ්‍රි බුම්රා ලකුණු 24 ට කඩුලු 5 ක් බිදහෙළුවා. ඒ අනුව සිය දෙවන ඉණිම ක්‍රීඩා කිරීම සදහා පිටියට පිවිසි ඉන්දීය කණ්ඩායම කඩුලු 9 ක් දැවී ලකුණු 303 ක් ලබාසිටිය දී ඉණිම අත්හිටුවීමට තීරණය කළා. ඒ අනුව ජයග්‍රහණය සදහා ශ්‍රී ලංකාවට ලකුණු 446 ක ඉලක්කයක් හිමිවූ අතර දෙවන ඉණිම ආරම්භ කිරීමට පිටියට පිවිසි ශ්‍රී ලංකා ආරම්භක පිතිකරු ලහිරු තිරිමාන්න ලකුණු නොලබාම පිටියෙන් ඉවත් කිරීමට ඉන්දීය වේගපන්දු යවන්නන් සමත්වුණා. කෙසේ වෙතත් නායක දිමුත් කරුණාරත්න සහ කුසල් මෙන්ඩිස් සාර්ථක සම්බන්ධතාවයක් ගොඩනැගූව ද එම සම්බන්ධතාව බිද දැමීමට ඉන්දීය පන්දු යවන්නන් සමත් වුණේ ශ්‍රී ලංකාවට ජයග්‍රහණයේ බලාපොරොත්තු අහිමි කරවමින්. කුසල් මෙන්ඩිස් ලකුණු 54 ක් රැස්කළ අතර නායක දිමුත් කරුණාරත්න අගනා ශතකයක්ක ද සමගින් ලකුණු 107 ක් රැස්කළා. නමුත් වෙනත් කිසිදු ක්‍රීඩකයෙකුට සාර්ථකවීමට හැකියාවක් නොලැබීම හේතුවෙන් ශ්‍රී ලංකා ඉණිම ලකුණු 208 කට සීමා වුණා. තරගාවලියේ වීරයා සම්මානය දිනාගත්තේ ඉන්දීය පිතිකරු ශ්‍රීයස් අයියර්.   ", "URL": "https://www.itnnews.lk/2023/10/05/401236/", "Category": "ක්‍රිකට්,ක්‍රීඩා", "Parent URL": null}