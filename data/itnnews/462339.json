{"Source": "ITN news", "Timestamp": "පෙබරවාරි 22, 2023 11:08", "Headline": "37 හැවිරිදි පුද්ගලයෙකු කර්මාන්තශාලා හදිසි අනතුරකින් ජීවිතක්ෂයට", "News Content": "ඊයේ පස්වරුවේ කොටදෙණියාව ප්රදේශයේ පෞද්ගලික කර්මාන්තශාලාවක සිදුවූ හදිසි අනතුරකින් 37 හැවිරිදි පුද්ගලයෙකු මියගොස් තිබෙනවා. මියගිය පුද්ගලයා කොටදෙණියාව – මඩිතියවල ප්‍රදේශයේ පදිංචිකරුවෙක්. ඔහු යන්ත්‍රයේ ඇතිවූ කාර්මික දෝෂයක්  පරීක්ෂා කිරීමට යාමේදී යන්ත්‍රය ක්‍රියාත්මක වී එයට සම්බන්ධ බෙල්ට් පටි සිරවීමෙන් මියගොස් ඇතිබව පරීක්ෂණවලින් හෙළි වී තිබෙනවා. මරණකරුගේ දේහය දිවුලපිටිය රෝහලේ මෘත ශරීරාගාරයේ තැන්පත් කර ඇති අතර  මෙම සිද්ධිය සම්බන්ධයෙන් කොටදෙණියාව පොලිසිය පරීක්ෂණ පවත්වයි. ", "URL": "https://www.itnnews.lk/2023/10/05/462339/", "Category": "Breaking News,දේශීය පුවත්", "Parent URL": null}