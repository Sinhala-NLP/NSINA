{"Source": "ITN news", "Timestamp": "ජූනි 22, 2021 11:45", "Headline": "ඊයේ දිනය තුළ කොවිඩ් ආසාදිතයින් 2131ක්", "News Content": "මෙරටින් ඊයේ (21) දිනයේදී නව ආසාදිතයන් 2131 දෙනෙකු හදුනාගත්තා. මරණ 52 ක් වාර්තා වුණා. ඊයේ දිනයේ හදුනාගත් ආසාදිතයන් 2131 දෙනාගෙන් වැඩිම පිරිස ගම්පහ දිස්ත්‍රික්කයෙනුයි වාර්තා වුණේ. එම සංඛ්‍යාව 271 ක්. කොළඹ දිස්ත්‍රික්කයෙන් 229 දෙනෙකු හදුනාගත්තා. රත්නපුර දිස්ත්‍රික්කයෙන් 208 දෙනෙකු හදුනාගෙන තිබෙනවා. මඩකලපුවෙන් 177 දෙනෙකුද,  කළුතරින් 140 දෙනෙකුද ඊයේ හදුනාගත් බවයි වසංගත රෝග විද්‍යා අංශය පවසන්නේ. ඊයේ දිනයේදී විදේශ රටවලින් පැමිණි 33 දෙනෙකුද කොරෝනා ආසාදිතයන් බව හදුනා ගැණුනා. මේ වනවිට දිවයිනේ හදුනාගත් සමස්ත ආසාදිතයින් සංඛ්‍යාව දෙලක්ෂ හතලිස් එක් දහස් අටසිය විස්සක්. රෝගීන් 207287  දෙනෙකු මේ වනවිට සුවය ලබා සිටිනවා.  ", "URL": "https://www.itnnews.lk/2023/10/05/344343/", "Category": "දේශීය පුවත්", "Parent URL": null}