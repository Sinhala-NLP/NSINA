{"Source": "ITN news", "Timestamp": "දෙසැම්බර් 28, 2022 17:40", "Headline": "ගාලුමුවදොර ගැන පළවන නිවේදනයට අපේ සම්බන්ධයක් නැහැ – ලිබරල් සහෝදරත්වය", "News Content": "ගාලු මුවදොර අරගල භූමිය සංදර්ශන භූමියක් නොකරනු යන මැයෙන් පල වූ නිවේදනයට තම සංවිධානයේ කිසිදු ආකාරය සහයෝගයක් නොදක්වන බව ලිබරල් සහෝදරත්වය සංවිධානය නිවේදනයක් නිකුත් කරමින් සඳහන් කරනවා. තම සංවිධානය ද ඇතුළත්ව තරුණ සංවිධාන කිහිපයක නම්  සහ ලාංඡන අවභාවිත කරමින් ගාලු මුවදොර සම්බන්ධ ව්‍යාජ මාධ්‍ය නිවේදනයක් සංසරණය වන බවයි ලිබරල් සහෝදරත්ව සංවිධානය පෙන්වා දෙන්නේ. ගාලු මුවදොර අරගල භූමිය සංචාරක කලාපයක් කිරීම තුලින් රටට විදේශ විනිමය ගෙන්වා ගැනීම පිළිබද කිසිදු විරෝධයක් නැති බවයි එම සංවිධානය නිවේදනයෙන් අවධාරණය කරන්නේ. රට යථා තත්ත්වයට ගමන් කිරීමට උත්සාහ කරන අවස්ථාවේ නැවත අරගල කිරීමෙන් රට අස්ථාවර කිරීමේ කූඨ දේශපාලන අරමුණුවලට සහාය නොදක්වන බවද එහි සඳහන්. ඒ හේතුවෙන් මෙවැනි පටු පිලිකුල් සහගත දේශපාලන උපක්‍රම සදහා තම සංවිධානයේ නම සහ ලාංඣනය යොදාගැනීම දැඩි ලෙස හෙළා දකින බව ලිබරල් සහෝදරත්ව සංවිධානය අවධාරණය කරනවා.   ", "URL": "https://www.itnnews.lk/2023/10/05/452588/", "Category": "Breaking News,දේශීය පුවත්", "Parent URL": null}