{"Source": "ITN news", "Timestamp": "පෙබරවාරි 19, 2023 16:15", "Headline": "ඇමරිකාව බිම හෙලූ චීන බැලුම ගැන දෙරටේ නියෝජිතයින් අතර සාකච්ඡාවක්", "News Content": "චීන බැලුම ගැන ඇමෙරිකා හා චීන නියෝජිතයන් හමුවී සාකච්ඡා කර තිබෙනවා. ඇමෙරිකා රාජ්‍ය ලේකම් ඇන්ටනී බ්ලින්කන් සහ චීන විදේශ සබඳතා පිළිබඳ අධ්‍යක්ෂ වැන් යී අතර හමුවක් සිදුව තිබෙනවා. ඒ ජර්මනියේ පැවති ගෝලීය ආරක්ෂාව පිළිබඳ මියුනිච් සමුළුවේදීයි. රාජ්‍ය තාන්ත්‍රිකයන් දෙදෙනා පසුගියදා ඇමෙරිකාව බිම හෙළූ බැලූනය පිළිබඳ සාකච්ඡා කොට තිබෙනවා. මෙහිදී ඇමෙරිකා රාජ්‍ය ලේකම් ඇන්ටනී බ්ලින්කන් චීන රාජතාන්ත්‍රික වැන් යීට අවධාරණය කර ඇත්තේ රුසියාවට කිසිලෙසකවත් හිතවාදී ප්‍රතිපත්තියකට එළඹීමෙන් වැළකෙන ලෙසයි.     ", "URL": "https://www.itnnews.lk/2023/10/05/461752/", "Category": "ජාත්‍යන්තර පුවත්", "Parent URL": null}