{"Source": "ITN news", "Timestamp": "ජනවාරි 17, 2023 19:47", "Headline": "ජනපති සහ පාර්ලිමේන්තුව නියෝජනය කරන දේශපාලන පක්ෂ නායකයන් අතර විශේෂ හමුවක්", "News Content": "ජනාධිපති රනිල් වික්‍රමසිංහ මහතා සහ පාර්ලිමේන්තුව නියෝජනය කරන දේශපාලන පක්ෂ නායකයන් අතර විශේෂ හමුවක් හෙට පැවැත්වෙනවා. ඒ ඡන්ද ව්‍යාපාර සදහා මුදල් ලබාදෙන පාර්ශව හෙළි කෙරෙන මැතිවරණ වියදම් පනත් කෙටුම්පතට විපක්ෂයේ දේශපාලන පක්ෂ විරුද්ධ වීම හේතුවෙනුයි. මැතිවරණ වියදම් නියාමන පනත ගෙන ඒම මගින් අපේක්ෂා කරනු ලැබුයේ මැතිවරණ ව්‍යාපාර සදහා මුදල් වියදම් කරන පාර්ශව පිළිබද තොරතුරු හෙළිදරව් කිරීමයි. එම ක්‍රමවේදයට විරුද්ධ බව විපක්ෂයේ පක්ෂ නායකයන් අධිකරණ අමාත්‍ය විජේදාස රාජපක්ෂ මහතා හමුවී අද ප්‍රකාශ කර තිබුණා. අනතුරුව පාර්ලිමේන්තුවේ පක්ෂ නායකයන් හා ජනාධිපතිතුමා අතර විශේෂ හමුවක් හෙට දිනයේදි පැවැත්වීමට තීරණය කෙරුණා. ශ්‍රී ලංකාවේ සිවිල් සාමාජය ඇතුලු බහුජන සංවිධාන ගණනාවක් අදාළ පනත ගෙන එන ලෙසට රජයෙන් කරන ලද ඉල්ලීමකට අනුවයි එය කඩිනමින් පාර්ලිමේන්තුවට ඉදිරිපත් කිරීමට පියවර ගැනුනේ.       ", "URL": "https://www.itnnews.lk/2023/10/05/456273/", "Category": "දේශීය පුවත්", "Parent URL": null}