{"Source": "ITN news", "Timestamp": "ஜனவரி 17, 2022 12:48", "Headline": "பூஸ்டரை தவறவிட்டால் கொரோனா அதிகரிக்கும்.. சுகாதார பிரிவு எச்சரிக்கை..", "News Content": "பூஸ்டர் தடுப்பூசியை பெற்றுக்கொள்வதில் மந்த நிலை ஏற்பட்டால் நாட்டில் கொரோனா கொத்தணி உருவாகும் அவதானம் காணப்படுவதாக சுகாதார பிரிவு எச்சரிக்கை விடுத்துள்ளது. அதேபோல் 12 முதல் 15 வயது வரையான சிறுவர்களுக்கு தடுப்பூசியினை பெற்றுக்கொடுக்க வேண்டியது பெற்றோரின் பொறுப்பு என வைத்தியர்கள் குறிப்பிட்டுள்ளனர். இந்நிலையில் நாட்டில் கொரோனாவுக்கு எதிரான தடுப்பூசி வேலைத்திட்டத்தின் கீழ் ஏதேனும் ஒரு தடுப்பூசியின் முதலாவது டோஸை ஒரு கோடியே 62 இலட்சத்து 619 பேர் பெற்றுக்கொண்டுள்ளனர். ஒரு கோடியே 38 இலட்சத்து 71 ஆயிரத்து 724 பேர் தடுப்பூசியின் இரண்டு டோஸ்களையும் பெற்றுக்கொண்டுள்ளனர். 46 இலட்சத்து 94 ஆயிரத்து 22 பேர் தடுப்பூசியின் 3 டோஸ்களை பெற்றுக்கொண்டுள்ளதாக சுகாதார பிரிவு தெரிவித்துள்ளது.   ", "URL": "https://www.itnnews.lk/2023/10/05/389199/", "Category": "Breaking News,தேசிய செய்திகள்,முதன்மை செய்தி", "Parent URL": null}