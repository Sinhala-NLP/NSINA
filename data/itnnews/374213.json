{"Source": "ITN news", "Timestamp": "නොවැම්බර් 5, 2021 19:02", "Headline": "සරසවි ආචාර්යවරුන් පිරිසක් නාවල විවෘත විශ්වවිද්‍යාලය ඉදිරිපිටදී විරෝධතාවක", "News Content": "වැටුප් විශමතා ඇතුළු ගැටලු කීපයක් මුල්කර ගනිමින් ගුරු විදුහල්පති වෘත්තීය සමිති කීපයක් ගෙන යන වෘත්තීය ක්‍රියාමාර්ගයට සහාය දක්වමින් සරසවි ආචාර්යවරුන් පිරිසක් නාවල විවෘත විශ්වවිද්‍යාලය ඉදිරිපිටදී විරෝධතාවක නිරත වුණා. විරෝධතාවට ගුරු විදුහල්පති වෘත්තීය සමිති කීපයක ද සහයෝගය හිමිවුණා. අද දහවල් 12 සිට පැයක පමණ කාලයක් නාවල විවෘත විශ්වවිද්‍යාලය ඉදිරිපිටදී මෙම විරෝධතාව පැවති බවයි අප වාර්තාකරුවන් සදහන් කළේ. එම විරෝධතාව නිසා මාර්ගයේ රථවාහන තදබදයක් ද ඇතිවුණා. විරෝධතාකරුවන්ට මාර්ගයෙන් ඉවත් වී පදිකවේදිකාවේ සිට විරෝධතාව දක්වන ලෙසට පොලීසිය පැවසීමත් සමග උණුසුම් වචන හුවමාරුවක් ද සිදුවුණා. ", "URL": "https://www.itnnews.lk/2023/10/05/374213/", "Category": "Breaking News,දේශීය පුවත්", "Parent URL": null}