{"Source": "ITN news", "Timestamp": "டிசம்பர் 30, 2021 12:56", "Headline": "அதிவேக நெடுஞ்சாலையில் வீதி ஒழுங்குகளை பின்பற்றுவது தொடர்பில் பொலிசார் விசேட கண்காணிப்பு..", "News Content": "அதிவேக நெடுஞ்சாலையை பயன்படுத்துபவர்கள் வீதி ஒழுங்குகளை உரிய முறையில் பின்பற்றுக்கின்றனரா என்பது தொடர்பில் கண்காணிப்பதற்கு பொலிசார் விசேட செயற்த்திட்டமொன்றை நடைமுறைப்படுத்தியுள்ளனர். வருட இறுதி நாட்களில் அதிகளவானோர் அதிவேக நெடுஞ்சாலைகளை பயன்படுத்தும் நிலையில் சாரதிகள் வீதி ஒழுங்குகளை மீறும் செயற்பாடுகள் இடம்பெறுவதாக சுட்டிக்காட்டப்பட்டுள்ளது. இந்நிலையில் அது தொடர்பில் கண்காணிப்பதற்கு அதிவேக நெடுஞ்சாலைகளில் பொலிசார் கண்காணிப்பு நடவடிக்கைகளை முன்னெடுத்துள்ளனர். அதிவேக நெடுஞ்சாலையின் போக்குவரத்து பொலிசார் உரிய கண்காணிப்பு நடவடிக்கைகளை முன்னெடுத்துள்ளதாக அதிவேக நெடுஞ்சாலை செயற்பாட்டு மற்றும் பராமரிப்பு முகாமைத்துவ பணிப்பாளர் நிஹால் லொட்விக் தெரிவித்துள்ளார்.   ", "URL": "https://www.itnnews.lk/2023/10/05/385785/", "Category": "Breaking News,அண்மைய செய்திகள்,தேசிய செய்திகள்", "Parent URL": null}