{"Source": "ITN news", "Timestamp": "අප්‍රේල් 22, 2021 14:41", "Headline": "දෙවන එලිසබෙත් මහ රැජින උත්සව නොමැතිව 95වන උපන් දිනය සමරයි", "News Content": "බ්‍රිතාන්‍යයේ දෙවන එලිසබෙත් මහ රැජින සිය අනූ පස්වන උපන් දිනය සැමරුවා. සිය ස්වාමි පුරුෂයා වන එඩින්බරෝහි ආදිපාද පිලිප් කුමරුගේ අභාවය හේතුවෙන් කිසිදු විශේෂ උත්සවයකින් තොරව සිය අනූපස් වන උපන් දිනය වින්ඩ්සර් මාළිගයේ දී සැමරීමට ඇය කටයුතු කළා. පිලිප් කුමරුගේ අභාවයත් සමග සති දෙකක ශෝක කාලයක් ප්‍රකාශයට පත් කිරීම හේතුවෙන් මීට පෙර රාජකීය උපන් දින සැමරුම් සදහා සිදුකරන සාම්ප්‍රදායික වැඩසටහන් සියල්ල අත්හිටුවීමටයි කටයුතු කර තිබුණේ. දීර්ඝ කාලයක්  බ්‍රිතාන්‍ය යේ කිරුල දරා සිටි රාජකීය තැනැත්තිය ලෙසටයි දෙවන එලිසබෙත් මහ රැජින සැලකෙන්නේ.     ", "URL": "https://www.itnnews.lk/2023/10/05/332965/", "Category": "ජාත්‍යන්තර පුවත්", "Parent URL": null}