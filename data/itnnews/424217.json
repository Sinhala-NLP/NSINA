{"Source": "ITN news", "Timestamp": "ජූලි 21, 2022 12:22", "Headline": "සමන් ඒකනායක මහතා ජනාධිපති ලේකම්වරයා ලෙස පත් කෙරේ", "News Content": "‍ෙසමන් ඒකනායක මහතා ජනාධිපති ලේකම්වරයා ලෙස පත් කෙරුණා. ජනාධිපති රනිල් වික්‍රමසිංහ මහතා දිවුරුම්දීමත් සමග ජනාධිපති ලේකම්වරයා ලෙස සමන් ඒකනායක මහතා  පත් කර තිබෙනවා. රනිල් වික්‍රමසිංහ මහතා අග්‍රාමාත්‍යවරයා ලෙස පසුගිය කාලයේ සේවය කළ අවස්ථාවේදී සමන් ඒකනායක මහතා ලේකම්වරයා ලෙස කටයුතු කළා. ඒකනායක මහතා ශ්‍රී ලංකා පරිපාලන සේවයේ විශේෂ ශ්‍රේණියේ විශ්‍රාමික නිලධාරියෙක්. 2015 සිට 2019 දක්වා කාලය තුළ හා පසුගිය අග්‍රාමාත්‍ය ධුරය දැරූ අවස්ථාවේ අග්‍රාමාත්‍ය රනිල් වික්‍රමසිංහ මහතාගේ ලේකම්වරයා ලෙස කටයුතු කර ඇත්තේ සමන් ඒකනායක මහතායි. පේරාදෙණිය විශ්වවිද්‍යාලයේ සිය ප්‍රථම උපාධිය ලබාගෙන ඇති ඒ මහතා ශ්‍රී ජයවර්ධනපුර විශ්විවද්‍යාලයේ රාජ්‍ය පරිපාලනය පිලිබද පශ්චාත් උපාධිය ලබා ගෙන තිබෙනවා. වසර 30 ක් ඉක්ම වූ සිය පරිපාලන සේවාවේදී යෞවන කටයුතු, ක්‍රීඩා, සමෘද්ධි,නිවාස, කර්මාන්ත, විදේශ හා මුදල් අමාත්‍යාංශවල මෙන්ම මැලේසියාවේ සහ ලන්ඩනයේ ශ්‍රී ලංකා මහකොමසාරිස් කාර්යාලයන්හි සේවය කර තිබෙනවා.     ", "URL": "https://www.itnnews.lk/2023/10/05/424217/", "Category": "දේශීය පුවත්", "Parent URL": null}