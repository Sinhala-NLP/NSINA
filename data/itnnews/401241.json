{"Source": "ITN news", "Timestamp": "මාර්තු 14, 2022 19:30", "Headline": "පාස්කු ප්‍රහාරය වළක්වා නොගත්තාට මෛත‍්‍රීට එරෙහි පෙත්සම් විභාගය ඇරඹේ", "News Content": "පාස්කු ඉරුදින ත්‍රස්ත ප්‍රහාරය එල්ල වන බවට ප්‍රමාණවත් බුද්ධි තොරතුරු ලැබී තිබියදීත් එය වළක්වා ගැනීමට ක්‍රියා නොකළ බවට චෝදනා කරමින් හිටපු ජනාධිපතිවරයා ඇතුළු කිහිප දෙනෙකුට එරෙහිව ඉදිරිපත් කර ඇති මූලික අයිතිවාසිකම් පෙත්සම් විභාග කිරීම ශ්‍රේෂ්ඨාධිකරණය හමුවේ ආරම්භ වුණා. පාස්කු ප්‍රහාරය පිළිබද තොරතුරු ලැබී තිබියදී එය වළක්වා නොගැනීම තුළින් සිය මුලික අයිතිවාසිකම් උල්ලංඝනය කළ බවට චෝදනා කරමින් හිටපු ජනාධිපති මෛත්‍රීපාල සිරිසේන, හිටපු අග්‍රාමාත්‍ය රනිල් වික්‍රමසිංහ, හිටපු ආරක්ෂක ලේකම් හේමසිරි ප්‍රනාන්දු, හිටපු පොලිස්පති පූජිත් ජයසුන්දර ඇතුළු පිරිසකට එරෙහිවයි මෙම මුලික අයිතිවාසිකම් පෙත්සම් ගොනු කර තිබෙන්නේ. අගවිනිසුරු ජයන්ත ජයසූරිය ප්‍රමුඛ සත්පුද්ගල ශ්‍රේෂ්ඨාධිකරණ විනිසුරු මඩුල්ල ඉදිරියේ පෙත්සම් විභාගය පැවැත්වෙනවා.       ", "URL": "https://www.itnnews.lk/2023/10/05/401241/", "Category": "දේශීය පුවත්", "Parent URL": null}