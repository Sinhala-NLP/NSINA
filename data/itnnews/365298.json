{"Source": "ITN news", "Timestamp": "සැප්තැම්බර් 27, 2021 14:08", "Headline": "ඉන්ධන ප්‍රවාහනය සඳහා හමුදාව යොදා ගැනීම බ්‍රිතාන්‍ය සැරසෙයි", "News Content": "බ්‍රිතාන්‍ය යේ ඉන්ධන ප්‍රවාහනය සදහා හමුදා භටයින් යොදා ගැනීම සම්බන්ධයෙන් අවධානය යොමු වී ඇති බව රජය නිවේදනය කරනවා. බ්‍රිතාන්‍ය තුළ ට්‍රක් රථ රියදුරන් හිග වීම හේතුවෙන් මේ වනවිට එරට ඉන්ධන හිගයක් හටගෙන තිබෙනවා. එමෙන්ම ඉන්ධන මිල තරගකාරී මට්ටමක පවත්වාගෙන යාමට පනවා ඇති නීති ද ලිහිල් කිරීමටයි රජය පියවර ගෙන ඇත්තේ. ඒ හරහා ඉන්ධන සමාගම්වලට ඉන්ධන නිකුත් කිරීමේ සීමා ඉවත් වනවා. එමෙන්ම තාවකාලික වීසා බලපත්‍ර යටතේ විදෙස් රටවලින් ට්‍රක් රථ රියදුරන් ගෙන්වා ගැනීමට ද අවදානය යොමුව ඇති බවයි බ්‍රිතාන්‍ය රජය සදහන් කරන්නේ. මේ අතර ඉන්ධන අර්බුදයට රජය වගකිව යුතු බවයි එරට විපක්ෂය චෝදනා කරන්නේ. ට්‍රක් රථ රියදුරන් සේවයට බදවා ගැනීම හා ඉන්ධන අර්බුදය පාලනය කිරීමට රජය අපොහොසත් වී ඇති බව කම්කරු පක්ෂය පවසනවා.   ", "URL": "https://www.itnnews.lk/2023/10/05/365298/", "Category": "ජාත්‍යන්තර පුවත්", "Parent URL": null}