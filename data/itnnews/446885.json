{"Source": "ITN news", "Timestamp": "නොවැම්බර් 21, 2022 14:58", "Headline": "අඩු ආදායම්ලාභී පවුල් සඳහා ලබා දෙන රුපියල් පන්දහසේ දීමනාව අඩු කර හෝ කප්පාදු කර නැහැ", "News Content": "අඩු ආදායම්ලාභී පවුල් සඳහා ලබා දෙන රුපියල් පන්දහසේ දීමනාව අඩු කර හෝ කප්පාදු කර නැති බව මුදල් රාජ්‍ය අමාත්‍ය ශෙහාන් සේමසිංහ මහතා අද (21)පාර්ලිමේන්තුවේ දී පැවසීය. අයවැය විවාදය පැවැත්වෙන අවස්ථාවේ නැගෙනහිර පළාත් පාර්ලිමේන්තු මන්ත්‍රී එස්. රාසමනික්කම් මහතා යොමුකළ ප්‍රශ්නයකට පිළිතුරු දෙමින් රාජ්‍ය අමාත්‍යවරයා මේ බව පැවසිය. ඒ ඒ ප්‍රදේශවල පොරොත්තු ලේඛනවල සිටි පිරිසට පවා මෙම දීමනාව ලබා දී ඇතැයි ද ශෙහාන් සේමසිංහ රාජ්‍ය අමාත්‍යවරයා සඳහන් කළේය. පවතින ආර්ථිකය හමුවේ වුවද නොකඩවා එම දිමනා ලබා දී ඇති බවත් ජනවාරි සිට අප්‍රේල් මාසය දක්වාත් එම ගෙවීම් සඳහා මුදල් වෙන් කර ඇතැයි රාජ්‍ය අමාත්‍යවරයා කිය.   ", "URL": "https://www.itnnews.lk/2023/10/05/446885/", "Category": "Breaking News,දේශීය පුවත්", "Parent URL": null}