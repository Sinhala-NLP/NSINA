{"Source": "ITN news", "Timestamp": "ජූලි 24, 2022 14:58", "Headline": "කේරළ ගංජා තොගයක් සමඟ සැකකරුවෙකු අත්අඩංගුවට", "News Content": "රුපියල් මිලියන 4 කට අධික වීථි වටිනාකමින් යුත් කේරළ ගංජා තොගයක් සමඟ සැකකරුවෙකු අත්අඩංගුවට ගෙන තිබෙනවා. ශ්‍රී ලංකා නාවික හමුදාව මන්නාරම, පේසාලේ ප්‍රදේශයේ ඊයේ (23)  සිදුකල විශේෂ සෝදිසි මෙහෙයුමකදී, පාර්සල් හතක් (07) ලෙස අසුරා තිබූ කේරළ ගංජා කිලෝ 14 ග්‍රෑම් 980 ක පමණ තොගයක් සන්තකයේ තබාගෙන සිටි සැකකරුවෙකු මෙලෙස අත්අඩංගුවට ගන්නා ලදී. මෙම මෙහෙයුම මඟින් අත්අඩංගුවට ගත් කේරළ ගංජා තොගයේ දළ වීථි වටිනාකම රුපියල් මිලියන 4 කට අධික වෙතැයි විශ්වාස කෙරේ. අත්අඩංගුවට ගත් සැකකරු වයස අවුරුදු 34 ක් වන පේසාලේ ප්‍රදේශයේ පදිංචිකරුවකු බවට හඳුනාගන්නා ලද අතර, එම සැකකරු සහ අත්අඩංගුවට ගත් කේරළ ගංජා තොගය ඉදිරි නීතිමය කටයුතු සඳහා මන්නාරම පොලිස් ස්ථානය වෙත භාරදීමට කටයුතු කෙරිණි. ", "URL": "https://www.itnnews.lk/2023/10/05/424789/", "Category": "දේශීය පුවත්", "Parent URL": null}