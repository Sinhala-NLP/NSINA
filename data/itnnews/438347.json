{"Source": "ITN news", "Timestamp": "ඔක්තෝබර් 2, 2022 12:19", "Headline": "ඉන්ධන ගණුදෙනුවල යටි ගණුදෙනු නැහැ – ඇමති කංචන", "News Content": "විදුලිබල හා බලශක්ති අමාත්‍ය කංචන විජේසේකර මහතා සහ පෙට්‍රෝ චයිනා සමූහයේ නිලධාරීන් අතර හමුවක් පැවැත්වුණා. පෙට්‍රෝ චයිනා සමාගම ඛනිජ තෙල් නීතිගත සංස්ථාව සමඟ වසර 10 ක සබඳතාවක් ඇති විශාලම සැපුයම්කරුවෙකු බව ට්විටර් සටහනක් තබමින් අමාත්‍යවරයා සඳහන් කරනවා. ඒ අනුව ඔවුන් සමඟ හිඟ ගෙවීම් , ආපසු ගෙවීම් සැපයුම් සහ සැපයුම් අඛණ්ඩව පවත්වාගෙන යාම පිළිබඳ සාකච්ඡා කළ බවයි එහි වැඩිදුරටත් සඳහන් වන්නේ. එමෙන්ම තවත් ට්විටර් සටහනක් තබමින් අමාත්‍යවරයා අවධාරණය කරන්නේ කිසිඳු සැපයුම්කරුවෙකු හෝ ඔවුන්ගේ නියෝජිතයින් සමඟ ඛනිජ තෙල් නීතිගත සංස්ථාව අභ්‍යන්තර සාකච්ඡාවලට සහභාගිවී නොමැති බවයි. බලශක්ති අමාත්‍යංශය මෙන්ම ඛනිජ තෙල් නීතිගත සංස්ථාව නිල වශයෙන් පමණක් සියලුම සැපයුම්කරුවන් සමඟ ඕනෑම යෝජනාවක් , භාණ්ඩ ප්‍රවාහන සැලසුම් සහ ගෙවීම් සැළසුම් ආදිය පිළිබඳ සාකච්ඡා කරන බවයි අමාත්‍යවරයා අවධාරණය කරන්නේ.           ", "URL": "https://www.itnnews.lk/2023/10/05/438347/", "Category": "දේශීය පුවත්", "Parent URL": null}