{"Source": "ITN news", "Timestamp": "අප්‍රේල් 28, 2022 16:59", "Headline": "පාකිස්ථාන අගමැතිට සහ පුත‍්‍රයාට අධිචෝදනා", "News Content": "පාකිස්ථාන නව අගමැති ෂෙබාස් ෂරීෆ්ට සහ ඔහුගේ පුත් හංසා ෂාබාස්ට මුදල් විශුද්ධීකරණ නඩුවකට අදාළව එරට අධිකරණයෙන් අධිචෝදනා ගොණු කිරීමට නියමිතව තිබෙනවා. අග්‍රාමාත්‍යවරයාගේ පුත්‍රයා මෙරට පන්ජාබ් ප්‍රාන්තයේ මහඇමති ලෙස තේරී පත් වූ අතර මෙම මස මුලදී අග්‍රාමාත්‍යවරයාට හා ඔහුගේ පුත්‍රයාට අධිකරණය හමුවේ පෙනී සිටීමට නියමිත වූ අතර අග්‍රාමාත්‍යවරයා නොපැමිණීම හේතුවෙන් අධි චෝදනා ගොණු කිරීමේ  ක්‍රියාවලිය ප්‍රමාද වුණා. ඉන් අනතුරුව වැඩිදුර නඩු විභාගය ලබන 14 වනදා කැදවීමට නියම කෙරුණා. තමන්ගේ කාර්යබහුලත්වය හේතුවෙන් අග්‍රාමාත්‍යවරයාට අධිකරණය හමුවේ පෙනීසිටීමට නොහැකි වූ බව ඔහුගේ නීතිඥයා දැනුම් දුන්නේ.       ", "URL": "https://www.itnnews.lk/2023/10/05/408840/", "Category": "ජාත්‍යන්තර පුවත්", "Parent URL": null}