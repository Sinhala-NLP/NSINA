{"Source": "ITN news", "Timestamp": "මාර්තු 31, 2023 18:19", "Headline": "වසර 3ක් කූඩාරම්වල ජීවත්ව තැබූ ගිනස් ලෝක වාර්තාව", "News Content": "වසර 3 ක් කූඩාරම්වල ජීවත්ව ගිනස් ලෝක වාර්තාවක් පිහිටුවීමට බ්‍රිතාන්‍ය තරුණයෙකු සමත්ව තිබෙනවා. මැක්ස් වූස්ලි ලෙස හදුන්වන මෙම තරුණයා 2020 වසරේ සිටම බ්‍රිතාන්‍ය විවිධ ස්ථානවල කූඩාරම් ජීවිතයක් ගත කර තිබෙනවා. ඔහුගේ කූඩාරම් ජීවිතයේ ආරම්භය වී ඇත්තේ තම මිතුරෙකු වූ පිළිකාවකින් මියගිය රික් ඇබට්ගේ මරණයෙන් පසුවයි. පිළිකා රෝගීන් වෙනුවෙන් අරමුදල් රැස් කිරීම පිණිස මැක්ස් වූස්ලි මෙම කූඩාරම් ජීවිතය ගත කර තිබෙනවා. ඔහු අග්‍රාමාත්‍ය නිල නිවසේද කදවුරු බැද තිබෙන අතර එවකට අග්‍රාමාත්‍ය වූ බොරිස් ජොන්සන් සමග කෝපි පානයටද එක්ව තිබුණා. කෙසේ වෙතත් වසර 3 ක් තිස්සේ ඔහු ගතකළ කදවුරු ජීවිතයේදී පිළිකා රෝගීන් වෙනුවෙන් ආධාර වශයෙන් පවුල් හත්ලක්ෂ පනස් දහසක් එකතු කිරීමට මෙම තරුණයා සමත්ව තිබෙනවා.     ", "URL": "https://www.itnnews.lk/2023/10/05/472163/", "Category": "ජාත්‍යන්තර පුවත්", "Parent URL": null}