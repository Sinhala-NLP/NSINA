{"Source": "ITN news", "Timestamp": "ජූනි 8, 2022 10:10", "Headline": "ජොන්ස්ටන්ගෙන් අභියාචනාධිකරණයට පෙත්සමක්", "News Content": "තමන්ව අත්අඩංගුවට ගැනීම වැළැක්වීමේ නියෝගයක් නිකුත් කරන ලෙස ඉල්ලා හිටපු අමාත්‍ය ජොන්ස්ටන් ප්‍රනාන්දු මහතා අභියාචනාධිකරණයට පෙත්සමක් ඉදිරිපත් කළා. මැයි 09 වනදා ගාලුමුවදොර සහ කොල්ලුපිටිය අරගලකරුවන්ට පහරදීමේ සිද්ධියේ සැකකරුවකු ලෙස තමන් නම් කර ඇති බව ජොන්ස්ටන් ප්‍රනාන්දු මහතා පවසනවා. නීතිපති උපදෙස් මත අපරාධ පරික්ෂණ දෙපාර්තමේන්තුව සිදු කර ඇති මෙම නම් කිරීමට අදාළව කොටුව මහේස්ත්‍රාත් අධිකරණයට කරුණු වාර්තා කර තිබෙනවා. මේ අනුව තමන් අත්අඩංගුවට ගැනීමේ සූදානමක් පවතින බවත් එය නීතියට පටහැනි බවත් ඔහු පවසනවා. එබැවින් තමන් අත්අඩංගුවට ගැනීම් වැළැක්වීමේ නියෝගයක් නිකුත් කන ලෙසයි ජොන්ස්ටන් ප්‍රනාන්දු මහතා අධිකරණයෙන් ඉල්ලා සිටින්නේ.       ", "URL": "https://www.itnnews.lk/2023/10/05/415773/", "Category": "Breaking News,දේශීය පුවත්", "Parent URL": null}