{"Source": "ITN news", "Timestamp": "மார்ச் 1, 2022 12:25", "Headline": "அரச வைத்திய அதிகாரிகள் சங்கம் ஜனாதிபதியுடன் விசேட பேச்சுவார்த்தை..", "News Content": "அரச வைத்திய அதிகாரிகள் சங்கம் ஜனாதிபதி கோட்டாப்ய ராஜபக்ஷவுடன் விசேட பேச்சுவார்த்தைகளை முன்னெடுத்துள்ளது. சுகாதார துறை மற்றும் வைத்தியர்களின் பிரச்சினைகள் தொடர்பில் பேச்சுவார்த்தையின் போது கவனம் செலுத்தப்பட்டுள்ளது. நாட்டில் ஸ்திரத்தன்மையை பேணுவதற்கு அரச சேவையில் முறையான சம்பள கட்டமைப்பு பேணப்படுவதன் முக்கியத்துவம், உள்ளிட்;ட பல்வேறு விடயங்களை அடிப்படையாக கொண்டு பேச்சுவார்த்தை முன்னெடுக்கப்பட்டுள்ளதோடு, அது தொடர்பில் ஜனாதிபதியின் கவனத்திற்கும் கொண்டுவரப்பட்டது. இதேவேளை முதுகலை மருத்துவ பட்டப்படிப்புக்கான வாய்ப்புக்களை மேம்படுத்துதல் மற்றும் வைத்தியர்களை தரப்படுத்தும் செயற்பாட்டில் சிறப்பு முறைகளை நடைமுறைப்படுத்தல் உள்ளிட்ட விடங்கள் தொடர்பில் ஜனாதிபதி கவனம் செலுத்துவதாக குறிப்பிட்டுள்ளார். ", "URL": "https://www.itnnews.lk/2023/10/05/398840/", "Category": "Breaking News,தேசிய செய்திகள்", "Parent URL": null}