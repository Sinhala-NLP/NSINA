{"Source": "ITN news", "Timestamp": "දෙසැම්බර් 16, 2021 16:47", "Headline": "රායි සුළි කුණාටුව පිලිපීනයට බලපාන බවට කාලගුණයෙන් අනතුරු ඇඟවීම්", "News Content": "පිලිපීනයේ දකුණු සහ මධ්‍යම දෙසට බලපෑ හැකි අයහපත් කාලගුණික තත්ත්වය හේතුවෙන් දහස් ගණනක් ජනතාව ආරක්ෂිත ස්ථාන කරා යොමුකිරීමට පියවර ගෙන තිබෙනවා. ඉදිරි පැය කීපය තුළදී රායි සුළි කුණාටුව පිලිපීනයේ දකුණු සහ මධ්‍යම වෙරළබඩ ප්‍රදේශ දෙසට බලපෑම් ඇතිකරනු ඇති බවටයි එරට කාලගුණික අංශ අනතුරු ඇගවීම් සිදුකර තිබෙන්නේ. සුළග පැයට කිලෝමීටර් 165 ක වේගයෙන් හමායනු ඇති අතර හතරවන කාණ්ඩයේ සුළි කුණාටුවක් දක්වා වර්ධනයවීමට ඉඩ ඇති බවයි පැවසෙන්නේ. ඉහළ වර්ෂාපතනයක් ද අපේක්ෂා කරන අතර ධීවර කටයුතු වලින්ද වැළකී සිටින ලෙසයි ජනතාවට දැනුම්දී තිබෙන්නේ.         ", "URL": "https://www.itnnews.lk/2023/10/05/383186/", "Category": "ජාත්‍යන්තර පුවත්", "Parent URL": null}