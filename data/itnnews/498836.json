{"Source": "ITN news", "Timestamp": "ජූලි 10, 2023 17:01", "Headline": "සෑම සතියකම එක් ශ්‍රමිකයින් කණ්ඩායමක් ඊශ්‍රායලයට", "News Content": "ඊශ්‍රායලයේ සාත්තු සේවක රැකියා සදහා ශ්‍රමිකයින් පිටත් කර යැවීම වේගවත් කිරීමට මේ වන විට හැකියාව ලැබී තිබෙනවා. සාත්තු සේවක රැකියා සඳහා මේ සතියේදී පිටත්ව යාමට නියමිත ශ්‍රමිකයින් 19 දෙනෙක්ට අද දිනයේදී අමාත්‍යවරයා අතින් ගුවන් ටිකට්පත් ලබාදුන්නා. මෙම ශ්‍රමිකයින් කණ්ඩායම ලබන 12 වැනිදා ඊශ්‍රායලය බලා පිටත්ව යාමට නියමිත අතර, මෙම ශ්‍රමික කණ්ඩායම සමග ඊශ්‍රායලයේ සාත්තු සේවක රැකියා සදහා පිටත්ව ගොස් තිබෙන සංඛ්‍යාව 417ක් දක්වා ඉහළ යනවා. ඊශ්‍රායලයේ පීබා ආයතනයේ නියෝජිතයින් පිරිසක් මෙම වසරේ මුල් කාර්තුවේදී අමාත්‍යවරයා හමුවූ අතර ශ්‍රමිකයින් බදවා ගැනීම වේගවත් කිරීමට කටයුතු කරන බවට එහිදී සහතික විය. ඒ අනුව සෑම සතියකම එක් ශ්‍රමිකයින් කණ්ඩායමක් ඊශ්‍රායලය බලා පිටත් කර යැවීමට හැකියාව ලැබී තිබෙනවා. ", "URL": "https://www.itnnews.lk/2023/10/05/498836/", "Category": "දේශීය පුවත්", "Parent URL": null}