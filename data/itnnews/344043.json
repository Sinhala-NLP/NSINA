{"Source": "ITN news", "Timestamp": "ජූනි 21, 2021 11:15", "Headline": "ඊයේ වැඩිම ආසාදිතයින් පිරිස ගම්පහ දිස්ත්‍රික්කයෙන් හඳුනා ගැනේ", "News Content": "පසුගිය දින කිහිපයට සාපේක්ෂව ඊයේ දිනයේදී හඳුනාගත් ආසාදිතයින් සංඛ්‍යාව සහ තහවුරු කරගත් මරණ සංඛ්‍යාවද අඩු වී තිබෙනවා. ඊයේ හඳුනාගත් කොරෝනා රෝගීන් සංඛ්‍යාව 2008 ක්. මරණ සංඛ්‍යාව 47 ක්. ඊයේ ආසාදිතයින් වැඩිම සංඛ්‍යාවක් හඳුනාගත්තේ ගම්පහ දිස්ත්‍රික්කයෙන්. එම සංඛ්‍යාව 307 ක් , කොළඹින් 302 නෙකු , කළුතරින් 253 දෙනෙකු හදුනාගත්තා. ගාල්ල දිස්ත්‍රික්කයෙන් 166 දෙනෙකු හදුනාගත් අතර මඩකලපුවෙන් හදුනාගත් සංඛ්‍යාව 130 ක්. කුරුණෑගල දිස්ත්‍රික්කයෙන්ද ඊයේ ආසාදිතයින් 122 නෙකු හදුනාගෙන තිබෙනවා. ඒ සමඟ මෙරටින් හඳුනාගත් සමස්ත කොරෝනා ආසාදිතයින් සංඛ්‍යාව 239688 ක්. ඊයේ තහවුරු කරගත් කොරෝනා මරණ 47 න් 20 දෙනෙකු කාන්තාවන්. මිය ගිය අයගෙන් 40 දෙනෙකුම වයස අවුරුදු 60 සහ ඊට වැඩි අයයි.     ", "URL": "https://www.itnnews.lk/2023/10/05/344043/", "Category": "දේශීය පුවත්", "Parent URL": null}