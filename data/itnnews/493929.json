{"Source": "ITN news", "Timestamp": "ஜூன் 22, 2023 11:05", "Headline": "விசா காலத்தை மீறி தங்கியிருக்கும் வெளிநாட்டவர்களுக்கு அபராதம் அதிகரிப்பு", "News Content": "வெளிநாட்டவர்கள் சிலர் விசா காலத்தை மீறி தங்கியிருக்கும் நிலையில் அவர்களுக்கு விதிக்கப்படும் அபராதம் அதிகரிக்கப்பட்டுள்ளது. இது தொடர்பிலான அறிவிப்பினை பொது பாதுகாப்பு அமைச்சு வெளியிட்டுள்ளது. அபராதத்தை 7-14 நாட்களுக்கு 250 அமெரிக்க டொலர்களாகவும், 14 நாட்களுக்கு மேல் 500 அமெரிக்க டொலர்களாகவும் உயர்த்தியது. அபராதத்துடன், விசா கட்டணமும் செலுத்தப்பட வேண்டும் என வர்த்தமானி அறிவித்தலில் தெரிவிக்கப்பட்டுள்ளது. ", "URL": "https://www.itnnews.lk/2023/10/05/493929/", "Category": "Breaking News,தேசிய செய்திகள்", "Parent URL": null}