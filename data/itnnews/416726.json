{"Source": "ITN news", "Timestamp": "ජූනි 13, 2022 10:58", "Headline": "එක්දින සේවාව යටතේ නිකුත් කරන විදෙස් ගමන් බලපත්‍ර සංඛ්‍යාව අද සිට වැඩි කෙරේ", "News Content": "එක්දින සේවාව යටතේ දෛනිකව නිකුත් කරන විදෙස් ගමන් බලපත්‍ර සංඛ්‍යාව අද සිට ඉහළ නැංවීමට ආගමන විගමන දෙපාර්තමේන්තුව කටයුතු කර තිබෙනවා. එම සේවාව යටතේ දෛනිකව මෙතෙක් නිකුත් කෙරුණේ ගමනු බලපත්‍ර දෙදහසක උපරිමයක් පමණයි. එය අද සිට 3,500 දක්වා ඉහළ නැංවෙන බවයි ආගමන විගමන දෙපාර්තමේන්තුව සඳහන් කරන්නේ. උදෑස 7 සිට පස්වරු 2 දක්වා සහ පස්වරු 2 සිට රාත්‍රී 10 දක්වා සේවා මුර දෙකක් යටතේ ගමන් බලපත්‍ර නිකුත් කිරීම සිදුකෙරෙනවා. විදෙස් ගමන් බලපත්‍ර සඳහා අවශ්‍ය ඡායාරූප ලබාගැනීමේ ධාරිතාවද ඉහළ නංවා තිබෙනවා. ඒ සඳහා නව පද්ධතියක් ලබාගැනීමට ද දෙපාර්තමේන්තුව කටයුතු කර තිබෙනවා.         ", "URL": "https://www.itnnews.lk/2023/10/05/416726/", "Category": "Breaking News,දේශීය පුවත්", "Parent URL": null}