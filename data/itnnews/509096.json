{"Source": "ITN news", "Timestamp": "අගෝස්තු 18, 2023 12:57", "Headline": "අවශ්‍ය අවස්ථාවේදී නිසි තීරණ ගත්තේ නම් ගොවි ජනතාව අසරණ තත්ත්වයට පත් වෙන්නේ නෑ", "News Content": "ගාල්ල සහ මාතර දිස්ත්‍රික්කවල වැසිවාර කිහිපයක් ඇතිවිය හැකි අතර බස්නාහිර සහ සබරගමුව පළාත්වල ද වැසි ස්වල්පයක් ඇතිවිය හැකි බව කාලගුණ විද්‍යා දෙපාර්තමේන්තුව පවසනවා. සෙස ප්‍රදේශවල වැසි රහිත කාලගුණ තත්ත්වයක් පවතින බවයි එම දෙපාර්තමේන්තුව පවසන්නේ. නියඟයට මුහුණදීම සඳහා ජල මූලාශ්‍ර සංවර්ධනය කරනවා. මේ යටතේ මීරිගම , කබරගල ප්‍රජා ජල ව්‍යාපෘතිය ජනතා අයිතියට පත්කෙරුණා. වියළි කාලගුණයත් සමඟ පීඩාවට පත් ගොවිජනතාවට ආශිර්වාද ප්‍රාර්ථනා කරමින් සහ නියං කාලය නිමවා වැසි ලැබේවායි ප්‍රාර්ථනා කරමින් ශාන්තිකර්මයක් බලංගොඩ රණවරාපැලැස්ස වෙල් යායේ දී පැවැත්වුණා. බලංගොඩ නයිගල රක්ෂිතයේ ඇතිවූ ගින්නකින් අක්කර 300ක් පමණ විනාශයට පත්ව තිබෙනවා. කපුගල යුද හමුදා කදවුරේ නිලධාරීන් ගින්න නිවාදැමීම සදහා කටයුතු කළ අතර සුළං සහ බෑවුම් තත්ත්වය හේතුවෙන් ගින්න පාලනය අපහසුවී තිබෙනවා. මේ අතර අමාත්‍ය මහින්ද අමරවීර මහතා පවසන්නේ වලවේ කලාපය සම්බන්ධයෙන් අවශ්‍ය අවස්ථාවේදී නිසි තීරණ ගත්තේ නම් මෙවැනි ව්‍යසනයක් සිදු නොවන බවයි.   ", "URL": "https://www.itnnews.lk/2023/10/05/509096/", "Category": "Breaking News,දේශීය පුවත්", "Parent URL": null}