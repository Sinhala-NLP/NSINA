{"Source": "ITN news", "Timestamp": "මැයි 17, 2022 14:57", "Headline": "ප්‍රංශයේ අග්‍රාමාත්‍ය ධුරයට කම්කරු අමාත්‍ය එළිසබෙත් බෝර්න් නම් කෙරේ", "News Content": "ප්‍රංශයේ අග්‍රාමාත්‍ය ධුරය සදහා කම්කරු අමාත්‍ය එළිසබෙත් බෝර්න් නම්කිරීමට ජනාධිපති එමානුවෙල් මැක්‍රෝන් පියවර ගත්තා. ප්‍රංශයේ අග්‍රාමාත්‍ය ධුරය සදහා කාන්තාවක් පත්කෙරුණේ වසර 30 ට පමණ පසුවයි. ඒ සමගම ප්‍රංශයේ අමාත්‍ය මණ්ඩලයේ නායකත්වය එළිසබෙත් බෝර්න්ට හිමිවනවා. ඊඩත් ක්‍රසන් අවසන් වරට ප්‍රංශයේ අග්‍රාමාත්‍යවරිය ලෙස කටයුතු කරනු ලැබුවේ 1991 වසරේ සිට 1992 වසර දක්වායි. අමාත්‍ය මණ්ඩල සංශෝධනයක් සිදුකිරීම සදහා අග්‍රාමාත්‍ය ධුරය හෙබවූ ජීන් කෑස්ටෙක්ස් ඔහුගේ ඉල්ලා අස්වීමේ ලිපිය අද උදෑසන ජනාධිපතිවරයාට භාරදෙනු ලැබුවා. ඉදිරි දින කිහිපය ඇතුළතදී නව අමාත්‍ය මණ්ඩලය නම් කිරීමට නියමිතයි. පසුගිය මාසයේ දී ජනාධිපති එමානුවෙල් මැක්‍රෝන් දෙවන වරටත් ජනාධිපති ධුරය සදහා තේරී පත්වූ අතර ලබන ජුනි මාසයේ දී එරට පාර්ලිමේන්තු මැතිවරණය පැවැත්වෙනු ඇති.     ", "URL": "https://www.itnnews.lk/2023/10/05/411795/", "Category": "ජාත්‍යන්තර පුවත්", "Parent URL": null}