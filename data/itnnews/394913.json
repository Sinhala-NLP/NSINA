{"Source": "ITN news", "Timestamp": "பிப்ரவரி 14, 2022 12:35", "Headline": "உடல் பலவீனமுற்றவர்கள் பூஸ்டர் தடுப்பூசியால் பாதுகாப்பு பெறமுடியுமென சுகாதார பிரிவு தெரிவிப்பு..", "News Content": "கொவிட் தொற்றால் பாதிக்கப்பட்டு உயிரிழப்போரில் அதிகளவானோர் உடல் பலவீனமுற்றவர்கள் என சுட்டிக்காட்டப்பட்டுள்ளது. பூஸ்டர் தடுப்பூசியை ஏற்றிக்கொள்வதால் உடல் பலவீனமுற்றவர்கள் பாதுகாப்பு பெறமுடியுமென விசேட வைத்தியர் ஹேமந்த ஹேரத் தெரிவித்துள்ளார். மூன்றாவது தடுப்பூசி தற்போது 61 இலட்சத்துக்கும் அதிகமானோருக்கு செலுத்தப்பட்டுள்ளது. இரண்டாவது தடுப்பூசியை பெற்றுக்கொண்ட தரப்பினருடன் குறித்த எண்ணிக்கையை ஒப்பிடும் போது இது திருப்தியளிக்கக்கூடிய விடயம் அல்ல என வைத்தியர் ஹேமந்த ஹேரத் சுட்டிக்காட்டினார். இந்நிலையில் கூடிய விரைவில் தடுப்பூசியை பெற்றுக்கொள்ளுமாறு அவர் பொதுமக்களிடம் வேண்டுகோள் விடுத்துள்ளார். கடந்தகாலங்களில் சாதரணமாக நாளொன்றில் 50 ஆயிரத்திற்கும் அதிகமானோர் பூஸ்டர் தடுப்பூசியை பெற்றுக்கொண்டனர். எனினும் தொடர்ந்தும் நீடித்தால் தடுப்பூசியை பெற்றுக்கொண்டோரின் எண்ணிக்கையில் திருப்தியடையும் நிலை உருவாகுமென சுகதார அமைச்சின் பிரதி பணிப்பாளர் நாயகம் தெளிவுப்படுத்தியுள்ளார். ", "URL": "https://www.itnnews.lk/2023/10/05/394913/", "Category": "Breaking News,அண்மைய செய்திகள்,தேசிய செய்திகள்,முதன்மை செய்தி", "Parent URL": null}