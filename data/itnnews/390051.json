{"Source": "ITN news", "Timestamp": "ජනවාරි 20, 2022 12:58", "Headline": "දැඩි හිම පතනයෙන් සිරියාවේ ඩැමස්කස් අගනුවරට බලපෑම්", "News Content": "සිරියාවේ ඩැමස්කස් අගනුවරට දැඩි හිම පතනයෙන් බලපෑම් එල්ල වී තිබෙනවා. හිම පතනය හේතුවෙන් ඩැමස්කස් අගනුවර ගුවන් ගමන් වාර කිහිපයක් ද අවලංගු කර තිබෙනවා. මහාමාර්ග අවහිර වීමත් සමග ගමනාගමනයට ද බලපෑම් එල්ල වී ඇති බවයි පැවසෙන්නේ. ලෙබනනය, ජෝර්දානය යන නගරවලට ද හිම පතනයෙන් බලපෑම් එල්ල වී ඇති බව වාර්තා වනවා. ඉදිරි දින කිහිපය තුළදී හිම කුණාටු සහිත කාලගුණික තත්ත්වයක් ඇති විය හැකි බවට එරට කාලගුණික අංශ නිවේදනය කර තිබෙනවා. ඉන්ධන හිගයක් සමග විදුලි කප්පාදුවක් ද ඇති විය හැකි බවටයි අනතුරු අගවා තිබෙන්නේ.           ", "URL": "https://www.itnnews.lk/2023/10/05/390051/", "Category": "ජාත්‍යන්තර පුවත්", "Parent URL": null}