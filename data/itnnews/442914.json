{"Source": "ITN news", "Timestamp": "அக்டோபர் 28, 2022 12:36", "Headline": "மோட்டார் சைக்கிளொன்று ரயிலுடன் மோதியதில் ஒருவர் பலி..", "News Content": "மோட்டார் சைக்கிளொன்று ரயிலுடன் மோதியதில் ஒருவர் உயிரிழந்துள்ளார். மற்றுமொருவர் காயமடைந்துள்ளார். மாத்தறை உயன்வத்த தர்மாராம ரயில் கடவையில் விபத்து இடம்பெற்றுள்ளது. சம்பவத்தில் உயிரிழந்தவர் 50 வயதையுடையவரெனவும், அவரது 8 வயது மகனே விபத்தில் படுகாயமடைந்துள்ளதாகவும் பொலிசார் தெரிவித்துள்ளனர். காயமடைந்த சிறுவர் கராப்பிட்டிய போதனா வைத்தியசாலையில் சிகிச்சைக்காக அனுமதிக்கப்பட்டுள்ளார். பெலியத்த பகுதியை நோக்கி பயணித்த ரயிலிலேயே மோட்டார் சைக்கிளில் சென்ற இருவரும் மோதுண்டுள்ளனர். சம்பவம் தொடர்பில் மாத்தறை பொலிசார் விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/442914/", "Category": "Breaking News,தேசிய செய்திகள்", "Parent URL": null}