{"Source": "ITN news", "Timestamp": "ஜூன் 9, 2022 12:57", "Headline": "இன்றும் எரிவாயு விநியோகம் முன்னெடுக்கப்பட மாட்டாதென லிட்ரோ நிறுவனம் அறிவிப்பு..", "News Content": "நாட்டை வந்தடைந்துள்ள எரிவாயு கப்பலுக்கு செலுத்த வேண்டியுள்ள 2.5 மில்லியன் அமெரிக்க டொலர்கள் இதுவரை செலுத்தப்படவில்லையென லிட்ரோ நிறுவனம் அறிவித்துள்ளது. 3 ஆயிரத்து 900 மெற்றிக் தொன் எரிவாயுவுடன் கப்பல் நாட்டை வந்தடைந்துள்ள நிலையில், எரிவாயு கப்பலிலிருந்து இறக்கப்படவில்லையெனவும் அதன்காரணமாக விநியோக பணிகள் முன்னெடுக்கப்பட மாட்டாதென லிட்ரோ நிறுவனம் தெரிவித்துள்ளது. எரிவாயுவை பெற்றுக்கொள்வதற்காக பெரும் எண்ணிக்கையிலானோர் நாட்டின் பல்வேறு பாகங்களிலும் வரிசைகளில் காத்திருக்கும் நிலையில் அவ்வாறு வரிசைகளில் காத்திருக்க வேண்டாமென அறிவுறுத்தப்பட்டுள்ளது. ", "URL": "https://www.itnnews.lk/2023/10/05/416070/", "Category": "Breaking News,தேசிய செய்திகள்", "Parent URL": null}