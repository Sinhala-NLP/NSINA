{"Source": "ITN news", "Timestamp": "ජූනි 5, 2023 14:31", "Headline": "දේශබන්ධු තෙන්නකෝන් ගොනු කළ පෙත්සමක තීන්දුව 23න් වනදා", "News Content": "බස්නාහිර පළාත් ජ්‍යෙෂ්ඨ නියෝජ්‍ය පොලිස්පති දේශබන්ධු තෙන්නකෝන් මහතා ගොනු කර ඇති පෙත්සමකට අදාළ තීන්දුව ලබන 23 වනදා ප්‍රකාශයට පත් කරන බව අභියාචනාධිකරණය අද නිවේදනය කළා. අරගල සමයේ ගාලුමුවදොර ගෝඨාගෝගමට පහරදීමේ සිද්ධියේ සැකකරුවෙකු ලෙස දේශබන්දු තෙන්නකෝන් මහතා නම් කරන ලෙස නීතිපතිවරයා ලිපියක් නිකුත් කර තිබුණා. එම ලිපිය බලරහිත කරන ලෙස ඉල්ලමිනුයි තෙන්නකෝන් මහතා මෙම රිට් පෙත්සම ගොනු කර තිබෙන්නේ. ඔහු වෙනුවෙන් ජනාධිපති නීතිඥ රොමේෂ් ද සිල්වා සහ නීතිපතිවරයා වෙනුවෙන් නියෝජ්‍යෂ සොලිසිටර් ජෙනරාල් සුහර්ශි හේරත් යන අය කරුණු ඉදිරිපත් කළා. දෙපාර්ශ්වයේ කරුණු විභාගය අවසන් කළ අභියාචනාධිකරණය නිවේදනය කළේ අදාළ තීන්දුව ලබන 23 වනදා ප්‍රකාශයට පත් කරන බවයි.           ", "URL": "https://www.itnnews.lk/2023/10/05/489296/", "Category": "දේශීය පුවත්", "Parent URL": null}