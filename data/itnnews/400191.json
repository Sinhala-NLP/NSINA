{"Source": "ITN news", "Timestamp": "මාර්තු 9, 2022 10:38", "Headline": "සහල් ජාවාරමක තොරතුරු හෙළිවෙයි", "News Content": "ආනයනික සුදු සහල් වලට දේශීය රතු කැකුළු කලවම්කර රෝස කැකුළු ලෙස වෙළෙදපොලට නිකුත් කිරීමේ ජාවාරමක් හෙළිකර ගැනීමට රත්නපුර පාරිභෝගික සේවා අධිකාරියේ නිලධාරීන්ට හැකිවුණා. ඇඹිලිපිටිය තුන්කම සහ මොරකැටිය යන ප්‍රදේශවලයි මෙම සහල් මෝල් පවත්වාගෙන ගොස් තිබුණේ. එම සහල් මෝල් වැටලූ පාරිභෝගික සේවා අධිකාරිය එහි හිමිකරුවන් දෙදෙනා ද අත්අඩංගුවට ගෙන නඩු පැවරීමට කටයුතු කළා. ආනයනික සුදු සහල් අඩු මිලට ලබාගෙන ඊට දේශීය රතු කැකුළු මිශ්‍ර කර රෝස කැකුළු ලෙස ඉහළ මිලකට අලෙවි කිරීමට මෙම සහල් මෝල් හිමියන් කටයුතු කර තිබුණා. මෙසේ සකස් කර අලෙවිය සදහා තබා තිබූ සහල් විශාල ප්‍රමාණයක් සහ ආනයනික සුදු සහල් කිලෝ 25 මිටි 200 ක් හා රතු කැකුළු කිලෝ 50 මිටි 400 ක් මෙහි තිබී සොයා ගැණුනා. අත්අඩංගුවට ගත් සහල් රජයේ රස පරීක්ෂක වෙත යොමුකර ඊට යොදා ඇති වර්ණ රසායනික ද්‍රව්‍ය කුමක්ද යන්න පිළිබද පරීක්ෂා කරන බව පාරිභෝගික සේවා නිලධාරීන් පවසනවා.           ", "URL": "https://www.itnnews.lk/2023/10/05/400191/", "Category": "දේශීය පුවත්", "Parent URL": null}