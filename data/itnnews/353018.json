{"Source": "ITN news", "Timestamp": "ජූලි 31, 2021 09:54", "Headline": "ජනප්‍රිය රංගන ශිල්පිනී හයිසින්ත් විජේරත්න රිය අනතුරකින් ජීවිතක්ෂයට", "News Content": "ජනප්‍රිය රංගන ශිල්පිනී හයිසින්ත් විජේරත්න මහත්මිය රිය අනතුරකින් අභාවප්‍රාප්ත වී තිබෙනවා. හයිසින්ත් විජේරත්න මහත්මිය ගමන් ගත් වෑන් රථය හැටන් නුවරඑළිය ප්‍රධාන මාර්ගයේ ලිදුල නගරය අසලදී අද අලුයම ප්‍රපාතයකට පෙරලීමෙන් අනතුරකට ලක්වුණා. රූගත කිරීමක් අවසන් කර කොළඹ දක්වා පැමිණෙන අතරතුරදීයි මෙම අනතුර සිදුව ඇත්තේ. අඩි 200 ක පමණ ප්‍රපාතයකට වෑන් රථය පෙරලී තිබෙනවා. හයිසින්ත් විජේරත්න මහත්මිය ජීවිතක්ෂයට පත්වනවිට 75 වන වියේ පසුවුණා. වෑන් රථයේ රියදුරාට කිසිදු තුවාලයක් සිදුවී නොමැති බවයි අප වාර්තාකරුවන් පැවසුවේ. රියදුරුට නින්දයාම නිසා මෙම අනතුරු සිදුව ඇති බව මූලික විමර්ශන වලදී හෙළිවුණා.                         ", "URL": "https://www.itnnews.lk/2023/10/05/353018/", "Category": "Breaking News,දේශීය පුවත්", "Parent URL": null}