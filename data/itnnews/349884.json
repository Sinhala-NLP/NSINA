{"Source": "ITN news", "Timestamp": "ජූලි 17, 2021 12:51", "Headline": "වයඹ මහාචාර්ය ඒකකය කුරුණෑගල ශික්ෂණ රෝහලට රැගෙන යන්නේ නැහැ", "News Content": "වයඹ විශ්වවිද්‍යාලයට අනුබද්ධ වෛද්‍ය පීඨයට හිමිවූ මහාචාර්ය ඒකකය කුලියාපිටිය ශික්ෂණ රෝහලෙන් කුරුණෑගල ශික්ෂණ රෝහලට රැගෙන යාමක් සිදු වන්නේ නැති බව දැන දැනම සමගි ජනබලවේගයේ මන්ත්‍රිවරුන් පදනම් විරහිත විරෝධතා පවත්වන බව පාර්ලිමේන්තු මන්ත්‍රි සමන්ප්‍රිය හේරත් මහතා පවසනවා. මෙම මහාචාර්ය ඒකකය කුලියාපිටිය ශික්ෂණ රෝහලෙන් කුරුණෑගල රෝහලට රැගෙන යන බව පවසමින් උද්ඝෝෂණයක් කුලියාපිටිය ශික්ෂණ රෝහල ඉදිරිපිටදී පැවැත්වුණා. සමගි ජනබලවේගයේ එක්සත් ජාතික පක්ෂය සහ ජනතා විමුක්ති පෙරමුණ යන පක්ෂවල නියෝජිතයන් ඊට එක්ව සිටියා. කෙසේ වෙතත් මේ සම්බන්ධයෙන් පාර්ලිමේන්තු මන්ත්‍රි සමන්ප්‍රිය හේරත් මහතා මාධ්‍ය හමුවක් පවත්වමින් කියා සිටියේ මෙම මහාචාර්ය ඒකකය කුලියාපිටිය රෝහලෙන් කුරුණෑගල රෝහලට රැගෙන යාම නතර කිරීමට ජනාධිපතිතුමා උපදෙස් ලබාදී ඇති බවයි.   ", "URL": "https://www.itnnews.lk/2023/10/05/349884/", "Category": "දේශීය පුවත්", "Parent URL": null}