{"Source": "ITN news", "Timestamp": "මාර්තු 30, 2022 10:03", "Headline": "ඕස්ට්‍රේලියාවට ලකුණු 88 ක විශිට ජයක්", "News Content": "පකිස්තානය හා ඕස්ට්‍රේලියාව අතර පැවැත්වෙන එක්දින ක්‍රිකට් තරගාවලියේ පළමු තරගයෙන් ලකුණු 88 ක විශිෂ්ට ජයක් වාර්තා කිරීමට ඕස්ට්‍රේලියා කණ්ඩායම සමත් වුණා. ලාහෝර්හි පැවති මෙම තරගාවලියේදී කාසියේ වාසිය දිනූ පකිස්තානය පළමුවෙන්ම පන්දු යැවීමටයි තීරණය කළේ. ඒ අනුව පිටියට පිවිසි ඕස්ට්‍රේලියානු පිතිකරුවන් පාකිස්තාන පන්දු යවන්නන්ට දැඩි ප්‍රහාර එල්ල කරමින් නියමිත පන්දුවාර 50 අවසානයේදී කඩුලු හතක් දැවී ලකුණු 313 ක් ලබා ගැනීමට සමත් වුණා. සිය දෙවන එක්දින ශතකය වාර්තා කළ ශාවිස් හෙඩි පන්දු 72 කින් ලකුනු 101 ක් රැස් කරමින් විශිෂ්ඨ පිතිහරඹයක නිරත වුණා. හයේ පහර 3 කින් හා හතරේ පහර 12 කින් ඔහුගේ ඉනිම වර්ණවත් වුණා. පිළිතුරු ඉනිම ක්‍රීඩා කළ පාකිස්තානයට පන්දුවාර 45 පන්දු දෙකක් අවසානයේදී සියලු දෙනා දැවී ලබාගත හැකිවූයේ ලකුණු 225 ක් පමණි.       ", "URL": "https://www.itnnews.lk/2023/10/05/404566/", "Category": "ක්‍රීඩා", "Parent URL": null}