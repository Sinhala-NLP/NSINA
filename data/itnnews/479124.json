{"Source": "ITN news", "Timestamp": "අප්‍රේල් 29, 2023 11:33", "Headline": "සායනික මෙන්ම සනීපාරක්ෂක කසළ සෞඛ්‍යාරක්ෂිත ලෙස විනාශ කිරීමේ වැඩසටහනක්", "News Content": "නිවාසවල හා ආයතනවල එක්රැස් වන සායනික මෙන්ම සනීපාරක්ෂක කසළ සෞඛ්‍යාරක්ෂිත ලෙස විනාශ කිරීමේ වැඩසටහනක් ආරම්භ කෙරුණා. ආයතනවල මෙන්ම නිවාසවල දෛනිකව විශාල වශයෙන් මෙම අපද්‍රව්‍ය ජනනය වනවා. ඒවා අනෙකුත් කසළ සමඟ බැහැර කිරීමෙන් ගැටලු රැසක් මතුව ඇති බවයි පරිසරවේදීන් පෙන්වා දෙන්නේ. එම සෞඛ්‍ය හා පරිසර ගැටලුවට සාර්ථක විසඳුමක් ලෙස සායනික හා සනීපාරක්ෂක කසළ බැහැර කිරීමේ විධිමත් වැඩපිළිවෙළක් බස්නාහිර පළාත් අපද්‍රව්‍ය කළමනාකරණ අධිකාරිය මගින් ආරම්භ කළා. පෞද්ගලික අංශයේ ද සහාය ඇතිව මෙහි පළමු ව්‍යාපෘතිය ජා ඇල ප්‍රාදේශීය සභාව ඇතුළු ආයතන කිහිපයක මූලිකත්වයෙනුයි ආරම්භ කෙරුණේ. බස්නාහිර පළාත් අපද්‍රව්‍ය කළමනාකරණ අධිකාරියේ සභාපති මෙරිල් පෙරේරා මහතාගේ මූලිකත්වයෙන් ව්‍යාපෘතිය ආරම්භ කෙරුණා. ඉදිරියේදී බස්නාහිර පළාත පුරාම මෙය ව්‍යාප්ත කිරීමටයි සැලසුම් කර තිබෙන්නේ.     ", "URL": "https://www.itnnews.lk/2023/10/05/479124/", "Category": "දේශීය පුවත්", "Parent URL": null}