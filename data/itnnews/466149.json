{"Source": "ITN news", "Timestamp": "මාර්තු 8, 2023 07:59", "Headline": "මුහුදේ දිය නාමින් සිටි විදේශිකයෙකු දියේ ගිලී ජීවිතක්ෂයට", "News Content": "ඊයේ දහවල් කාලයේ අලුත්ගම මොරගල්ල මුහුදු තීරයේ දී දිය නාමින් සිටි විදේශිකයෙකු දියේ ගිලී මිය ගොස් තිබෙනවා. විදේශිකයින් යුවලක් මුහුදේ නාමින් සිටියදී රළ පහරකට හසුවී පිරිමි පුද්ගලයා ගසාගෙන ගොස් සිටියදී නාවික හමුදා නිලධාරීන් හා වෙරළ ආරක්ෂක නිලධාරීන් විසින් ගොඩට ගෙන බේරුවල රෝහලට ඇතුලත් කිරීමේදී ඔහු මිය ගොස් ඇති බවයි පොලිසිය පවසන්නේ. මියගිය විදේශිකයන් වයස අවුරුදු 38ක් වන රුසියානු ජාතිකයෙක්. ඔහුගේ මෘත ශරීරය බේරුවල රෝහලේ මෘත ශරීරාගාරයේ තැන්පත් කර තිබෙනවා. අලූත්ගම පොලිසිය සිද්ධිය සම්බන්ධයෙන් වැඩිදුර විමර්ශන සිදු කරයි. ", "URL": "https://www.itnnews.lk/2023/10/05/466149/", "Category": "Breaking News,දේශීය පුවත්", "Parent URL": null}