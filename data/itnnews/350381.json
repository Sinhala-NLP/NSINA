{"Source": "ITN news", "Timestamp": "ஜூலை 19, 2021 12:59", "Headline": "மட்டக்களப்பு பாலமீன்மடு வைத்தியசாலையை முழு நேராக வைத்தியசாலையாக செயற்படுத்த நடவடிக்கை", "News Content": "மட்டக்களப்பு பாலமீன்மடு வைத்தியசாலையை முழு நேராக வைத்தியசாலையாக செயற்படுத்த நடவடிக்கை எடுக்கப்பட்டுள்ளது. சுனாமி அனர்த்தத்தின் பின்னர் குறித்த வைத்தியசாலையின் செயற்பாடுகள் முடங்கியிருந்தன. 15 ஆயிரத்திற்கும் அதிகமானோருக்கு சிகிச்சை வழங்கிய பாலமீன்மடு வைத்தியசாலை கடந்த 2004ஆம் ஆண்டு ஏற்பட்ட சுனாமி அனர்தத்தின் பின்னர் செயலிழந்தது. எனினும் மக்களின் நலன் கருதி பாலமீன்மடு வைத்தியசாலையை முழுநேர வைத்தியசாலையாக செயற்படுத்த இராஜாங்க அமைச்சர் எஸ்.வியாழேந்திரன் நடவடிக்கை எடுத்துள்ளார். மட்டக்களப்பு மாவட்ட சுகாதார சேவைகள் பணிப்பாளர் டொக்டர் நாகலிங்கம் மயூரன் உள்ளிட்ட அதிகாரிகள் வைத்தியசாலையை நேரில் சென்று பார்வையிட்டனர். வைத்தியசாலை கட்டிடங்களை புனரமைக்க 42 இலட்சம் ரூபாவும், மருத்துவ உபகரணங்களை கொள்வனவு செய்ய 28 இலட்சம் ரூபாவும் ஒதுக்கப்பட்டுள்ளது.\n000 குரல் எஸ்.வியாழேந்திரன் ", "URL": "https://www.itnnews.lk/2023/10/05/350381/", "Category": "Breaking News,தேசிய செய்திகள்", "Parent URL": null}