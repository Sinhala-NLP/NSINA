{"Source": "ITN news", "Timestamp": "අප්‍රේල් 24, 2022 12:24", "Headline": "බෙලිඅත්ත ප්‍රදේශයේ වෙඩි තැබීමකින් තිදරු පියෙකු ජීවිතක්ෂයට", "News Content": "බෙලිඅත්ත නිහිළුව ප්‍රදේශයේ සිදුකළ වෙඩි තැබීමකින් තිදරු පියෙකු ජීවිතක්ෂයට පත්වුණා. මියගිය පුද්ගලයා කම්කරුවෙකු ලෙස සේවය කර තිබෙනවා. ඔහු ඊයේ රාත්‍රී 9.45 ට පමණ නිවසට පැමිණ ඇති අතර එම අවස්ථාවේ නාදුනන පුද්ගලයෙකු වෙඩි තබා පලාගොස් ඇති බව පොලීසිය පවසනවා. බරපතල තුවාල ලැබූ මෙම පුද්ගලයා බෙලිඅත්ත දිසා රෝහලට ඇතුළත් කිරීමෙන් පසු මියගියා. ඔහු පවුල් ආරවුලක් දුරදිගයාම හේතුවෙන් පසුගිය වසරේ දී ඥාති තරුණයෙකු ඝාතනය කිරීමේ සිද්ධියේ සැකකරුවෙකු ද වනවා. තංගල්ල කොට්ඨාස ස්ථානීය අපරාධ පරීක්ෂණාගාරයේ නිලධාරීන් අද ඊට අදාළ ස්ථානීය පරීක්ෂණය සිදුකළා. මෙම වෙඩි ප්‍රහාරයෙන් මියගියේ වයස අවුරුදු 42 ක් වන තාරපේරිය නිහිළුව ප්‍රදේශයේ පදිංචි පුද්ගලයෙකුයි.     ", "URL": "https://www.itnnews.lk/2023/10/05/408080/", "Category": "Breaking News,දේශීය පුවත්", "Parent URL": null}