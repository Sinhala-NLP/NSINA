{"Source": "ITN news", "Timestamp": "දෙසැම්බර් 12, 2021 10:35", "Headline": "බ්‍රසීලයට ඇතුළුවන සෑම විදේශිකයෙකුටම එන්නත් සහතිකය අනිවාර්ය කෙරේ", "News Content": "බ්‍රසීලයට ඇතුළුවන සෑම විදේශිකයෙකුටම එන්නත් සහතික පත්‍රය අනිවාර්ය බවට එරට ශ්‍රේෂ්ඨාධිකරණය තීන්දු කර තිබෙනවා. කොරෝනා වයිරසයේ නව ඔමික්‍රෝන් ප්‍රභේදයේ ව්‍යාප්තියත් සමඟයි බ්‍රසීල ශ්‍රේෂ්ඨාධිකරණය මෙම තීන්දුව  ලබා දී ඇත්තේ. මීට පෙර බ්‍රසීලයට ඇතුලුවීමට විදේශිකයින්ට අවශ්‍ය වූයේ වයිරසය වැලදී නොමැති බවට සහතික කර PCR පරීක්ෂණයක් පමණයි. කොරෝනා වයිරසයේ වැඩිම බලපෑමට ලක්වූ රටවල් අතර තුන්වන ස්ථානයේ යි බ්‍රසීලය පසු වන්නේ. එරට වයිරස ව්‍යාප්තිය  පාලනය කිරීමට සුදුසු ක්‍රියාමාර්ග නොගැනීම සම්බන්ධයෙන් ද ජනාධිපතිවරයාට චෝදනා එල්ල වනවා. ශ්‍රේෂ්ඨාධිකරණයේ නව තීන්දුව ද ජනාධිපතිවරයාට එල්ල වූ පහරක් ලෙසයි විශ්ලේෂකයින් පෙන්වා දෙන්නේ.     ", "URL": "https://www.itnnews.lk/2023/10/05/382277/", "Category": "ජාත්‍යන්තර පුවත්", "Parent URL": null}