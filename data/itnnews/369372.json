{"Source": "ITN news", "Timestamp": "ඔක්තෝබර් 15, 2021 12:11", "Headline": "ශ්‍රී ලංකාව සහ චෙක් ජනරජය අතර සිරකරුවන් හුවමාරු කර ගැනීමේ ගිවිසුමක්", "News Content": "ශ්‍රී ලංකාව සහ චෙක් ජනරජය අතර සිරකරුවන් හුවමාරු කර ගැනීමේ ගිවිසුමකට අත්සන් තැබුණා. ශ්‍රී ලංකාව සහ චෙක් ජනරජය අතර සිරකරුවන් හුවමාරු කර ගැනීමේ ගිවිසුමට අත්සන් තැබීම සිදුවුණේ අධිකරණ අමාත්‍යාංශයේදීයි. අමාත්‍ය අලි සබ්‍රි මහතා හා ශ්‍රී ලංකාවේ චෙක් ජනරජ තානාපති මිලන් හොවොර්කා යන මහත්වරුන් දෙරට වෙනුවෙන් ගිවිසුමට අත්සන් තැබුවා. මෙම ගිවිසුම තුළින් චෙක් ජනරජය තුළ සිරදඩුවම් විදින ශ්‍රි ලාංකික සිරකරුවන්ට හා ශ්‍රී ලංකාව තුළ සිර දඩුවම් විදින චෙක් ජනරජ සිරකරුවන්ට තම කැමැත්ත පරිදි තම මව්රටේ පිහිටි බන්ධනාගාරවල ඉතිරි සිර දඩුවම් කාලය ගෙවා දැමීමට අවස්ථාව උදාවනවා. ", "URL": "https://www.itnnews.lk/2023/10/05/369372/", "Category": "Breaking News,නවතම පුවත්", "Parent URL": null}