{"Source": "ITN news", "Timestamp": "ජූනි 8, 2022 15:00", "Headline": "ඉන්දියාවේ නගර කිහිපයකට ප්‍රහාර එල්ල කරන බවට අල්කයිඩා අනතුරු අඟවයි", "News Content": "ඉන්දියාවේ දිල්ලි සහ මුම්බායි නගරවලටත් ගුජරාට් සහ උත්තර් ප්‍රදේශ් ප්‍රාන්තයේ නගරවලටත් මරාගෙන මැරෙන බෝම්බ ප්‍රහාර එල්ල කරන බවට අල්කයිඩා ත්‍රස්ත සංවිධානය අනතුරු අඟවා තිබෙනවා. මෙම අනතුරු ඇඟවීම කළේ අල්කයිඩා සංවිධානයට අයත් ආසියා උප මහද්වීපයේ ක්‍රියාත්මක සාමාජිකයන් බවද පැවසෙනවා. මුහම්මද්තුමාට අපහාස වන අයුරින් ඉන්දීය අග්‍රාමාත්‍ය නරේන්ද්‍ර මෝදිගේ භාරතීය ජනතා පක්ෂයේ සාමාජිකයන් දෙදෙනෙක් රූපවාහිනී වැඩසටහනක් අතරතුර අදහස් ප්‍රකාශ කිරීම මෙම අනතුරු ඇඟවීමට හේතුවයි.එම පක්ෂයේ ජාතික මාධ්‍ය ප්‍රකාශිකා නුපූර් ශර්මා සහ දිල්ලි ප්‍රාන්ත මාධ්‍ය කටයුතු ප්‍රධානී නවීන් කුමාර් එම දෙදෙනායි. ඔවුන්ට එල්ල වූ විරෝධයත් සමඟ භාරතීය ජනතා පක්ෂයේ තනතුරුවලින් ඔවුන් ඉවත් කිරීමට ද කටයුතු කෙරුණා.     ", "URL": "https://www.itnnews.lk/2023/10/05/415856/", "Category": "ජාත්‍යන්තර පුවත්", "Parent URL": null}