{"Source": "ITN news", "Timestamp": "ජූනි 1, 2023 12:31", "Headline": "යුක්‍රේනයට එල්ල වූ මිසයිල ප්‍රහාරයකින් ළමුන් දෙදෙනෙක් මරුට", "News Content": "යුක්‍රේනයේ කියෙව් නගරයට රාත්‍රී කාලයේ එල්ල වී ඇති මිසයිල ප්‍රහාරයකින් ළමුන් දෙදෙනෙකු සහ වැඩිහිටි අයෙක් මිය ගොස් තවත් පිරිසක් තුවාල ලබා ඇති බව එරට බලධාරීන් පවසනවා රුසියාව යුක්‍රේන අගනුවරට මිසයිල සහ ඩ්‍රෝන යානා යොදා ගනිමින් ප්‍රහාර එල්ල කර ඇති අතර නැගෙනහිර Desnyanskyi සහ Dniprovskyi දිස්ත්‍රික්කවලටද නවතම ප්‍රහාර එල්ල කර ඇති බවයි විදෙස් මාධ්‍ය සඳහන් කරන්නේ. මිය ගිය දරුවන් දෙදෙනා Desnyanskyi දිස්ත්‍රික්කයේ වන බවත් එක් දරුවෙකු වයස අවුරුදු 5- 6ත් අතර වන බවත් අනෙක් දරුවා 12- 13 ත් අතර වයස්වල පසුවන බව විදෙස් මාධ්‍ය වැඩිදුරටත් වාර්තා කරනවා ", "URL": "https://www.itnnews.lk/2023/10/05/488102/", "Category": "ජාත්‍යන්තර පුවත්", "Parent URL": null}