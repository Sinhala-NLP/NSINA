{"Source": "ITN news", "Timestamp": "பிப்ரவரி 2, 2022 12:30", "Headline": "மூன்றாவது நாளாகவும் ஆயிரத்திற்கும் அதிகமான கொவிட் தொற்றாளர்கள் பதிவு", "News Content": "நாட்டில் நேற்றைய தினம் மூன்றாவது நாளாகவும், ஆயிரத்துக்கும் அதிகமான கொவிட் தொற்றாளர்கள் பதிவாகியுள்ளனர். நேற்றைய நாளில் ஆயிரத்து 137 புதிய தொற்றாளர்கள் இனங்காணப்பட்டுள்ளதாக சுகாதார மேம்பாட்டு பணியகத்தின் புள்ளி விபரத்தரவுகளில் குறிப்பிடப்பட்டுள்ளது. அதனடிப்படையில் நாட்டில் மொத்த கொவிட் தொற்றாளர்களின் எண்ணிக்கை 6 இலட்சத்து 12 ஆயிரத்து 322 ஆக உயர்வடைந்துள்ளது. அவர்களில் 5 இலட்சத்து 78 ஆயிரத்து 849 பேர் தொற்றின் பின்னர் குணமடைந்துள்ளனர். 18 ஆயிரம் பேர் வரை தொடர்ந்தும் தொற்றாளர்களாக சிகிச்சை பெற்று வருகின்றனர். இந்நிலையில் நேற்றைய நாளில் சுகாதார சேவைகள் பணிப்பாளர் நாயகத்தினால் 32 கொவிட் மரணங்கள் தொடர்பான அறிவிப்பு வெளியிடப்பட்டது. அதனடிப்படையில் 15 ஆயிரத்து 473 கொவிட் மரணங்கள் மொத்தமாக நாட்டில் பதிவாகியுள்ளதென சுகாதார மேம்பாட்டு பணியகத்தின் புள்ளவிபரத்தரவுகளில் குறிப்பிடப்பட்டுள்ளது. ", "URL": "https://www.itnnews.lk/2023/10/05/392766/", "Category": "Breaking News,தேசிய செய்திகள்", "Parent URL": null}