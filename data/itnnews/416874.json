{"Source": "ITN news", "Timestamp": "ජූනි 14, 2022 11:23", "Headline": "සිරකරුවන් පිරිසකට අද නිදහස", "News Content": "පොසොන් පොහාය වෙනුවෙන් සිරකරුවන් 173 දෙනෙකුට අද නිදහස හිමිවුණා. පොසොන් පොහාය වෙනුවෙන් සිරකරුවන්ට නිදහස හිමිවුයේ ජනපති විශේෂ රාජ්‍ය සමාව යටතේයි. මේ අනුව වැලිකඩ බන්ධනාගාරයේ සිරකරුවන් 29 දෙනෙකුට අද නිදහස හිමිවුණා. කාන්තාවක ද ඒ අතර වනවා. අනුරාධපුර බන්ධනාගාරයේ සිරකරුවන් 15 දෙනෙකු අද නිදහස හිමිවුණා. ඔවුන් සියලු දෙනා සුළු වැරදි සම්බන්ධයෙන් සිරගතවූවන් බවයි අනුරාධපුර සහකාර බන්ධනාගාර අධිකාරි එම් එච් ආර් අජිත් මහතා පැවසුවේ. සීල ව්‍යාපාරයක් ඇතුළු ආගමික වැඩසටහනික් අනතුරුවයි මෙම  සිරකරුවන් නිදහස් කිරීම සිදු කෙරුණේ. මේ අතර මාතර බන්ධනාගාරයේ සිරකරුවන් 3 දෙනෙකු ද අද නිදහස හිමිවුණා. මාතර බන්ධනාගාර අධිකාරී සමන් ප්‍රියදර්ශන මහතාගේ අධීක්ෂණය යටතේයි එය සිදු කෙරුනේ. ", "URL": "https://www.itnnews.lk/2023/10/05/416874/", "Category": "දේශීය පුවත්", "Parent URL": null}