{"Source": "ITN news", "Timestamp": "ජූලි 2, 2023 15:17", "Headline": "මාලි රාජ්‍යයේ සාමසාධක මෙහෙයුම් අවසන් කිරීමට ජගත් සංවිධානය තීරණය කරයි", "News Content": "මාලි රාජ්‍යයේ සාමසාධක මෙහෙයුම් අවසන් කිරීමට ජගත් සංවිධානය තීරණය කර තිබෙනවා. මාලි රාජ්‍යයේ පාලනය මේ වනවිට එරට හමුදාව සතුවන අතර ඔවුන්ගේ දැඩි ඉල්ලීම මධ්‍යයේ එරට සාමසාධක මෙහෙයුම් අවසන් කිරීමට ජගත් සංවිධානය තීරණය කර තිබෙනවා. ඊට අදාළ ජගත් සංවිධාන ආරක්ෂක මණ්ඩල ඡන්ද විමසීමේ දී යෝජනාව ඒකමතිකව සම්මත කෙරුණා. මාලි රාජ්‍ය යේ ක්‍රියාත්මක ඉස්ලාමීය ත්‍රස්ත කණ්ඩායම්වලට එරෙහිව සටන් කිරීමට රුසියාවේ වැග්නර් කුලී හමුදාව එරටට ගෙන්වීමටයි මාලි හමුදා පාලනය පියවර ගෙන ඇත්තේ. දශකයකට අධික කාලයක් පුරා ත්‍රස්ත ක්‍රියාවන්ට මුහුණදී සිටින මාලි ජනතාව 15,000කට අධික සාම සාධක හමුදා ඉවත් කිරීමත් සමග දැඩි අර්බුදකාරී තත්ත්වයකට මුහුණ දෙනු ඇති බවටයි විශ්ලේෂකයින් පෙන්වා දෙන්නේ.         ", "URL": "https://www.itnnews.lk/2023/10/05/496826/", "Category": "ජාත්‍යන්තර පුවත්", "Parent URL": null}