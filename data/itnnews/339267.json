{"Source": "ITN news", "Timestamp": "மே 26, 2021 10:35", "Headline": "நேற்றைய தினம் மேலும் 2 ஆயிரத்து 728 கொவிட் தொற்றாளர்கள் அடையாளம்", "News Content": "நேற்றைய தினம் மேலும் 2 ஆயிரத்து 728 கொவிட் தொற்றாளர்கள் அடையாளம் காணப்பட்டனர். அவர்களில் 20 பேர் வெளிநாடுகளிலிருந்து வருகை தந்தவர்கள். நாட்டின் 25 மாவட்டங்களிலிருந்தும் தொற்றாளர்கள் அடையாளம் காணப்பட்டுள்ள நிலையில் கம்பஹா மாவட்டத்திலேயே அதிகூடிய தொற்றாளர்களாக 558 பேர் அடையாளம் காணப்பட்டனர் கொழும்பில் 522 பேரும் களுத்துறையில் 424 பேரும், மாத்தறையில் 189 பேரும் அடையாளம் காணப்பட்டனர். அதற்கமைய நாட்டில் பதிவாகியுள்ள மொத்த தொற்றாளர் எண்ணிக்கை ஒரு இலட்சத்து 69 ஆயிரத்து 899 ஆக அதிகரித்துள்ளது. அவர்களில் 26 ஆயிரத்து 226 பேர் வைத்தியசாலைகளில் சிகிச்சை பெற்று வருகின்றனர். இதுவரை ஒரு இலட்சத்து 41 ஆயிரத்து 174 பேர் பூரண குணமடைந்து வீடுதிரும்பியுள்ளனர். முப்படையினரால் முன்னெடுத்துச்செல்லப்படும் 67 தனிமைப்படுத்தல் மத்திய நிலையங்களில் 6 ஆயிரத்து 287 பேர் தனிமைப்படுத்தப்பட்டுள்ளனர். ", "URL": "https://www.itnnews.lk/2023/10/05/339267/", "Category": "Breaking News,அண்மைய செய்திகள்,தேசிய செய்திகள்", "Parent URL": null}