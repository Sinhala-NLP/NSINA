{"Source": "ITN news", "Timestamp": "පෙබරවාරි 16, 2023 10:03", "Headline": "හෙරොයින් ග්‍රෑම් 15 මිලිග්‍රෑම් 220 ක් සමඟ පුද්ගලයෙකු අත්අඩංගුවට", "News Content": "හෙරොයින් ග්‍රෑම් 15 මිලිග්‍රෑම් 220 ක් සමග පුද්ගලයෙකු විශේෂ කාර්ය බලකාය මගින් අත්අඩංගුවට ගෙන තිබෙනවා. පෑලියගොඩ දුටුගැමුණු මාවත ප්‍රදේශයේ කළ වැටලීමකදීයි සැකකරු අත්අඩංගුවට ගැනීමට හැකිවී ඇත්තේ.  හෙරොයින් සමග ජංගම දුරකතනයක් සහ ඩිජිටල් තරාදියක් ද අත්අඩංගුවට ගෙන තිබෙනවා. සැකකරු සහ උපකරණ වැඩිදුර විමර්ශන සදහා පෑලියගොඩ පොලීසියට භාරදුන් බවයි විශේෂ කාර්ය බලකාය සදහන් කරන්නේ. මේ අතර ඉරනමඩු රක්ෂිතයෙන් කපා ප්‍රවාහනයට සූදානම්කර තිබූ තේක්ක දැව කදන් 44 ක් සහ කියත් ඇතුළු උපකරණ කිහිපයක් විශේෂ කාර්ය බලකාය මගින් අත්අඩංගුවට ගෙන තිබෙනවා. සැකකරුවන් කිසිවෙකුත් අත්අඩංගුවට ගෙන නැහැ. අත්අඩංගුවට ගත් ද්‍රව්‍ය වැඩිදුර විමර්ශන සදහා මාන්කුලම් අඩවි වන කාර්යාලයට භාරදී තිබෙනවා.       ", "URL": "https://www.itnnews.lk/2023/10/05/461057/", "Category": "දේශීය පුවත්", "Parent URL": null}