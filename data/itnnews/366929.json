{"Source": "ITN news", "Timestamp": "அக்டோபர் 5, 2021 07:17", "Headline": "ஜனநாயக முறைகளுடாக நாட்டின் சகல பிரச்சினைகளுக்குமான தீர்வு", "News Content": "ஜனநாயக நாடு என்ற அடிப்படையில் ஜனநாயக முறைகளுடாக நாட்டின் சகல பிரச்சினைகளுக்குமான தீர்வு வழங்கப்படுமென ஜனாதிபதி கோட்டாபய ராஜபக்ஷ தெரிவித்துள்ளார். ஐரோப்பிய சங்க பிரதிநிதிகளுடன் இடம்பெற்ற பேச்சுவார்த்தையின்போது ஜனாதிபதி இவ்வாறு தெரிவித்துள்ளார். ஜனாதிபதி கோட்டாபய ராஜபக்ஷவின் மிரிஹானையில் உள்ள இல்லத்தில் ஐரோப்பிய சங்க பிரதிநிதிகளுக்கு இடையிலான சந்திப்பு இடம்பெற்றது. பயங்கரவாத தடுப்பு சட்டம் தொடர்பில் கூடுதல் அவதானம் செலுத்திய ஐரோப்பிய சங்க பிரதிநிதிகள் பேச்சுவார்த்தையின் போது அதுதொடர்பான விடயங்களை முன்வைத்துள்ளனர். இலங்கைக்கு ஐரோப்பிய சங்கத்தின் ஒத்துழைப்புக்களை வழங்க தயாரெனவும் அவர்கள் குறிப்பிட்டுள்ளனர். தேவையான குழுக்கள் நியமிக்கப்பட்டு அவற்றின் அறிக்கைக்கு அமைய நீதி அமைச்சருக்கும் சட்டமா அதிபருக்கும் ஆலோசனை வழங்கப்பட்டுள்ளதோடு, பயங்கரவாத தடுப்பு சட்டத்தின் சீர்திருத்தம் செய்ய வேண்டிய பிரிவுகளை சீர்திருத்தம் செய்ய நடவடிக்கை எடுத்துள்ளதாக ஜனாதிபதி அதன்போது தெரிவித்துள்ளார். கடந்த 2 வருடங்களில் இடம்பெற்ற ஆர்ப்பாட்டங்களின்போது எந்தவொரு சந்தர்ப்பத்திலும் கண்ணீர் புகை பிரயோகமோ, தடியடி தாக்குதலோ நீர்த்தாரை தாக்குதலோ மேற்கொள்ளப்படவில்லை என ஜனாதிபதி அதன்போது குறிப்பிட்டுள்ளார். விவசாய துறையின் ஊடாக நாட்டின் பொருளாதாரத்தை கட்டியெழுப்பகு;கூடிய வழிமுறைகள் குறித்தும் பேச்சுவார்த்தையின்போது அவதானம் செலுத்தப்பட்டுள்ளது. ", "URL": "https://www.itnnews.lk/2023/10/05/366929/", "Category": "Breaking News,அண்மைய செய்திகள்,தேசிய செய்திகள்", "Parent URL": null}