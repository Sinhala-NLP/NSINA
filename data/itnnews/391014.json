{"Source": "ITN news", "Timestamp": "ජනවාරි 24, 2022 17:29", "Headline": "ශ්‍රී ලංකා කාන්තා ක්‍රිකට් කණ්ඩායම පොදු රාජ්‍ය මණ්ඩලයීය ක්‍රිකට් තරඟාවලියට සුදුසුකම් ලබයි", "News Content": "පොදු රාජ්‍ය මණ්ඩලයීය ක්‍රිකට් තරගාවලිය සදහා සුදුසුකම් ලබාගැනීමට ශ්‍රී ලංකා කාන්තා ක්‍රිකට් කණ්ඩායම සමත් වුණා. ඒ බංග්ලාදේශය සමග අද පැවති තරගය ජය ගැනීමත් සමගයි. පොදුරාජ්‍ය මණ්ඩලයීය ක්‍රිකට් තරගාවලිය සදහා සුදුසුකම් ලබා ගැනීමේ තරග මැලේසියාවේදී පැවැත්වෙනවා. එහිදී බංග්ලාදේශ කාන්තා ක්‍රිකට් කණ්ඩායමට එරෙහිව අද පැවති තරගය ලකුණු 22 කින් ජය ගනිමින් ශ්‍රී ලංකා කාන්තා කණ්ඩායම පොදුරාජ්‍ය මණ්ඩලයීය ක්‍රිකට් තරගාවලිය සදහා වූ සුදුසුකම් සපුරා ගත්තා. පළමුව පන්දුවට පහරදුන් ශ්‍රී ලංකා ක්‍රීඩිකාවන් නියමිත පන්දුවාර 20 තුළ කඩුලු 6 ක් දැවී ලකුණු 136 ක් රැස්කරගත් අතර චමරි අතපත්තු විශිෂ්ට ඉණිමක් ක්‍රීඩා කරමින් ලකුණු 48 ක් රැස්කළා.         ", "URL": "https://www.itnnews.lk/2023/10/05/391014/", "Category": "ක්‍රිකට්,ක්‍රීඩා", "Parent URL": null}