{"Source": "ITN news", "Timestamp": "ජූනි 26, 2022 11:02", "Headline": "අමරකීර්ති අතුකෝරළ ඝාතන සිද්ධියට සම්බන්ධ තවත් සැකකරුවෙකු අත්අඩංගුවට", "News Content": "පාර්ලිමේන්තු මන්ත්‍රී අමරකීර්ති අතුකෝරල මහතා සහ ඔහුගේ ආරක්ෂක නිලධාරියා ඝාතනය කිරීමේ සිද්ධියට අදාළ තවත් සැකකරුවෙකු නිට්ටඹුව ප්‍රදේශයේ දී අත්අඩංගුවට ගැණුනා. අපරාධ පරීක්ෂණ දෙපාර්තමේන්තුව විසිනුයි සැකකරු අත්අඩංගුවට ගෙන තිබෙන්නේ. පසුගිය මැයි 9 වනදා දිවයින පුරා පැවති ප්‍රචණ්ඩකාරී සහ කළහකාරී සිදුවීම් සම්බන්දයෙන් සැකකරුවන් අත්අඩංගුවට ගැනීම සදහා අපරාධ පරීක්ෂණ දෙපාර්තමේන්තුව තවදුරටත් විමර්ශන සිදුකරනවා. ඒ අනුව නිට්ටඹුව නගරයේ දී පාර්ලිමේන්තු මන්ත්‍රී අමරකීර්ති අතුකෝරල මහතා සහ ඔහුගේ ආරක්ෂක නිලධාරියාට පහරදී ඝාතනය කිරීමේ සිද්ධිය සම්බන්ධයෙන් තවත් සැකකරුවෙකු නිට්ටඹුව ප්‍රදේශයේ දී අත්අඩංගුවට ගෙන තිබෙනවා. සැකකරු 41 හැවිරිදි ඕවිටවත්ත නිට්ටඹුව ප්‍රදේශයේ පදිංචි පෙදරේරුවෙකු ලෙස රැකියාව සිදුකළ පුද්ගලයෙකු බවයි පොලීසිය පවසන්නේ. සැකකරු අත්තනගල්ල මහේස්ත්‍රාත් අධිකරණයට ඉදිරිපත් කිරීමට නියමිතයි. මෙම සිද්ධියට අදාළව අත්අඩංගුවට ගත් සැකකරුවන් 33 දෙනෙකු රක්ෂිත බන්ධනාගාර ගත කර තිබෙනවා.     ", "URL": "https://www.itnnews.lk/2023/10/05/419267/", "Category": "Breaking News,දේශීය පුවත්", "Parent URL": null}