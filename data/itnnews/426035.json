{"Source": "ITN news", "Timestamp": "ජූලි 31, 2022 15:11", "Headline": "ඉරාක පාර්ලිමේන්තුවට දෙවනවරටත් කඩා වැදුණු විරෝධතාකරුවන් ඉන් ඉවත් නොවීමට තීරණය කරයි", "News Content": "ඉරාක පාර්ලිමේන්තුවට දෙවනවරටත් කඩා වැදුණු  විරෝධතාකරුවන් ඉන් ඉවත් නොවීමට තීරණය කර තිබෙනවා. මුක්ටාඩා අල්සදර් නමැති පූජකවරයාගේ දේශපාලන පක්ෂයට සහයෝගය දක්වන  විරෝධතාකරුවන් පිරිසකුයි මෙලෙස ඉරාක පාර්ලිමේන්තුවට කඩා වැදී ඇත්තේ. මෙහිදී ඇතිවූ ගැටුම්කාරී තත්ත්වය නිසා පුද්ගලයින් 125කට වැඩි සංඛ්‍යාවක් තුවාල ලබා ඇති බව විදෙස් මාධ්‍ය වාර්තා කළා. ඒ අතර ආරක්ෂක අංශ සාමාජිකයින් 25 දෙනෙකු සිටින බවයි වාර්තා වන්නේ. විරෝධතාකරුවන් සතියක් තුළ ඉරාක පාර්ලිමේන්තුවට කඩා වැදුනු දෙවන අවස්ථාව මෙයයි. කෙසේ වෙතත් ඔවුන් ඉවත් නොවන බවයි විරෝධතාකරුවන් සදහන් කරන්නේ. ඉරාන හිතවාදී අපේක්ෂකයෙකු අග්‍රාමාත්‍ය ධුරයට නම් කිරීමට විරෝධය පාමින් මුක්ටඩා අල්සදර්ගේ ආධාරකරුවන් උද්ඝෝෂණ ව්‍යාපාරවල නිරතවනවා. පසුගිය වසරේ පැවති ඡන්ද විමසුමේ දී පාර්ලිමේන්තුවේ වැඩිම ආසන සංඛ්‍යාවක් දිනා ගත හැකි වූයේ අල්සදර්ගේ පක්ෂයටයි.     ", "URL": "https://www.itnnews.lk/2023/10/05/426035/", "Category": "ජාත්‍යන්තර පුවත්", "Parent URL": null}