{"Source": "ITN news", "Timestamp": "ඔක්තෝබර් 30, 2022 11:00", "Headline": "නිවෙස් කොල්ලකෑම් සිදු කරන සංවිධානාත්මක කල්ලියක 4 දෙනෙකු අත්අඩංගුවට", "News Content": "නිවෙස් කොල්ලකෑම් සිදු කරන සංවිධානාත්මක කල්ලියක 4 දෙනෙකු අත්අඩංගුවට ගැනීමට පල්ලේවෙල පොලීසිය සමත් වුණා. නිවැසියන් නොමැති අවස්ථාවල නිවාසවලට ඇතුළු වී භාණ්ඩ සොරා ගැනීම මෙම සොරකල්ලිය කාලයක් තිස්සේ සිදු කරගෙන ගොස් තිබුණා. මීරිගම කල්එලිය ප්‍රදේශයේ නිවසක් කොල්ලකෑමෙන් පසු පොලීසිය සිදු කළ පරික්ෂණවලදී මෙම සැකකරුවන් 4 දෙනා අත්අඩංගුවට ගැනුනා. ඔවුන් දැඩි සේ මත්ද්‍රව්‍ය භාවිතයට ඇබ්බැහි වී සිටින්නන් බවයි මූලික පොලිස් පරික්ෂණවලදී හෙළි වුණේ. ඔවුන් සොරාගත් රුපියල් ලක්ෂ 10 ක් පමණ වටිනා භාණ්ඩ තොගයක ද පොලීසිය සොයා ගත්තා.සැකකරුවන් සම්බන්ධයෙන් වැඩිදුර විමර්ශන ක්‍රියාත්මකයි.           ", "URL": "https://www.itnnews.lk/2023/10/05/443163/", "Category": "Breaking News,දේශීය පුවත්", "Parent URL": null}