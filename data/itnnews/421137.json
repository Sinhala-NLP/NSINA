{"Source": "ITN news", "Timestamp": "ஜூலை 4, 2022 13:21", "Headline": "இத்தாலியில் பனிப்பாறை சரிந்து வீழ்ந்ததில் மலையேறும் வீரர்கள் ஆறு பேர் உயிரிழப்பு", "News Content": "இத்தாலியில் எல்பெயின் பனிப்பாறை சரிந்து வீழ்ந்ததில் மலையேறும் வீரர்கள் ஆறு பேர் உயிரிழந்துள்ளனர். மேலும் 9 பேர் காயமடைந்துள்ளதாக அந்நாட்டு அதிகாரிகள் தெரிவித்துள்ளனர். பனிப்பாறையின் பாரிய அளவிலான பகுதி ஒன்று உடைந்து வீழ்ந்துள்ளது. அதன்போது மலையேற்றத்தில் ஈடுபட்டிருந்த பலர் பாதிப்புக்களை எதிர்க்கொண்டுள்ளனர். உயிரிழந்தவர்களின் எண்ணிக்கை மேலும் அதிகரிக்கக்கூடுமென அதிகாரிகள் அச்சம் வெளியிட்டுள்ளனர். சுமார் 15 பேர் வரை காணாமல் போயுள்ள நிலையில் அவர்களை தேடும் நடவடிக்கைகள் முன்னெடுக்கப்பட்டுவருவதாக மீட்பு பணியாளர்கள் தெரிவித்துள்ளனர். இந்நிலையில் மலையேறும் வீரர்கள் தொடர்பான தகவல்களை பெற்றுக்கொள்வதற்கு விசேட தொலைபேசி ஒன்றும் மீட்பு பணியாளர்கள் குழுவினால் வழங்கப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/421137/", "Category": "Breaking News,சர்வதேச செய்திகள்", "Parent URL": null}