{"Source": "ITN news", "Timestamp": "අගෝස්තු 8, 2022 11:15", "Headline": "පොදු රාජ්‍ය මණ්ඩලීය ක්‍රීඩා උළෙලේ අවසන් දිනය අදයි", "News Content": "පොදු රාජ්‍ය මණ්ඩලීය ක්‍රීඩා උළෙලේ අවසන් දිනය අදයි. ක්‍රීඩා උළෙලේ පෙරමුණෙහි පසුවන්නේ ඕස්ට්‍රේලියාවයි. ඒ රන්පදක්කම් 66 ක්,  රිදී පදක්කම් 55 ක් සහ ලෝකඩ පදක්කම් 53 ක් ලෙස පදක්කමි 174 ක් හිමිකර ගනිමින්. රන්පදක්කම් 55 ක් රිදී පදක්කම් 59 ක් සහ ලෝකඩ පදක්කම් 52ක් සමගින් පදක්කම් 166 ක් ලබා ගෙන එංගලන්තය දෙවන ස්ථානයේ පසුවනවා. තුන්වන ස්ථානයේ පසුවන්නේ කැනඩාවයි. ඒ රන් පදක්කම් 26 ක් රිදි පදක්කම් 33 ක් සහ ලෝකඩ පදක්කම් 34 ක් ලෙස පදක්කම් 91 ක් ලබා ගනිමින්. ශ්‍රී ලංකාව පදක්කම් සටහනේ පසුවන්නේ 31 වන ස්ථානයේයි. රිදී  පදක්කම් සහ ලෝකඩ පදක්කම් 3ක් ශ්‍රී ලංකාව මේ වනවිට හිමිකර ගෙන තිබෙනවා. මීළග පොදු රාජ්‍ය මණ්ඩලීය ක්‍රීඩා උළෙල 2026 වසරේදී ඕස්ට්‍රේලියාවේ වික්ටෝරියා ප්‍රාන්තයේදී පැවැත්වීමට නියමිතයි. ", "URL": "https://www.itnnews.lk/2023/10/05/427616/", "Category": "ක්‍රීඩා,දේශීය පුවත්", "Parent URL": null}