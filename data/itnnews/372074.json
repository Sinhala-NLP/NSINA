{"Source": "ITN news", "Timestamp": "ඔක්තෝබර් 27, 2021 12:14", "Headline": "යුක්තිය පසිදලීම හරියට කර රටට ආදර්ශයක් දෙන්නැයි අධිකරණ ඇමති විනිසුරුවන්ගෙන් ඉල්ලයි", "News Content": "යුක්තිය පසිදලීමේ ක්‍රියාවලිය නිසි ලෙස සිදු කර රටට ආදර්ශයක් ලබා දෙන ලෙස අධිකරණ අමාත්‍ය අලි සබ්රි මහතා විනිසුරුවරුන්ගෙන් ඉල්ලා සිටිනවා. මැදවච්චිය නගරයේ ඉදි කළ මහේස්ත්‍රාත් අධිකරණ සංකීර්ණ භූමිය විවෘත කිරීමේ උත්සවය අමතමිනුයි අමාත්‍ය අලි සබ්රි මහතා මේ බව සදහන් කළේ. මැදවච්චියේ අධිකරණ කටයුතු සදහා භාවිතා කළ පැරණි තාවකාලික ගොඩනැගිල්ල වෙනුවට නව ගොඩනැගිල්ල ඉදි කෙරුණා. රජය ඊට වැය කළ මුදල රුපියල් මිලියන 157 ක්. අමාත්‍ය එස් එම් චන්ද්‍ර සේන රාජ්‍ය අමාත්‍ය ෂෙහාන් සේමසිංහ පාර්ලිමේන්තු මන්ත්‍රීවරුන් වන උද්දික ප්‍රේමරත්න,  කේ එච් නන්දසේන යන මහත්වරුන් ද මෙම අවස්ථාවට එක්ව සිටියා. මේ අතර කහටගස්දිගිලිය දිසා මහේස්ත්‍රාත් අධිකරණ සංකීර්ණයද අමාත්‍ය අලි සබ්රි මහතා අතින් විවෘත කෙරුණා. එය ඉදිකිරීම සදහා රුපියල් මිලියන 102 ක් පමණ වැය කර තිබෙනවා.   ", "URL": "https://www.itnnews.lk/2023/10/05/372074/", "Category": "දේශීය පුවත්", "Parent URL": null}