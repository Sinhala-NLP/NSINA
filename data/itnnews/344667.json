{"Source": "ITN news", "Timestamp": "ජූනි 23, 2021 15:37", "Headline": "රණසිංහ ප්‍රේමදාස මහතාගේ 97 වන ජන්ම දිනය අද", "News Content": "හිටපු ජනාධිපති රණසිංහ ප්‍රේමදාස මහතාගේ 97 වන ජන්ම දිනය අදට යෙදී තිබෙනවා. කම්කරු පක්ෂයෙන් දේශපාලනය ඇරඹි ආර් ප්‍රේමදාස මහතා මෙරට දෙවන විධායක ජනාධිපතිවරයායි. දුප්පත් ජනතාව නගාසිටුවීම සිය දේශපාලන දර්ශනය කොට ගත් ආර් ප්‍රේමදාස මහතා එම ජනතාව වෙනුවෙන් ගම් උදාව, ජනසවිය ආදී වැඩසටහන් හදුන්වා දුන්නා. ආර් ප්‍රේමදාස මහතාගේ 97 වන ජන්ම දින උත්සවය අලුත්කඩේ උසාවි සංකීර්ණය අසළ පිහිටි ඒ මහතාගේ පිළිරුව අභියසදී අද පෙරවරුවේ පැවැත්වුණා. ඒ  රණසිංහ ප්‍රේමදාස මහතාගේ පුත් විපක්ෂ නායක සජිත් ප්‍රේමදාස මහතාගේ ප්‍රධානත්වයෙන්. හේමා ප්‍රේමදාස මහත්මිය සහ පාර්ලිමේන්තු මන්ත්‍රීවරුන් ඇතුළු පිරිසක් මෙම අවස්ථාවට එක් වුණා.     ", "URL": "https://www.itnnews.lk/2023/10/05/344667/", "Category": "දේශීය පුවත්", "Parent URL": null}