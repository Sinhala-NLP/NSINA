{"Source": "ITN news", "Timestamp": "ජූනි 6, 2022 12:10", "Headline": "පසුගිය වසර 2ක තුළ යුද හමුදාවේ ලක්ෂයකට උසස්වීම්", "News Content": "පසුගිය වසර දෙක තුළ යුද හමුදාවේ ලක්ෂයක පමණ පිරිසකට උසස්වීම් ලබාදී ඇති බව ආරක්ෂක මාණ්ඩලික ප්‍රධානී ජෙනරාල් ශවේන්ද්‍ර සිල්වා මහතා පවසනවා. ත්‍රස්තවාදය අවසන් කිරීමට කෝවිඩ් පාලනයට දායක වූ යුද හමුදාව මේ වන විට ආහාර අවශ්‍යතාව සපුරාලීම සදහා දිවයිනේ සියලුම හමුදා කදවුරු කේන්ද්‍රගත කොට වගා වැඩසටහනක් ආරම්භ කර ඇති බව ද සදහන් කළා. ආරක්ෂක මාණ්ඩලික ප්‍රධානී තනතුරට පත්වීමෙන් අනතුරුව ශ්‍රී දළදා වහන්සේ වැද පුදාගැනීමට මහනුවරට පැමිණි අවස්ථාවේයි ජෙනරාල් ශවේන්ද්‍ර සිල්වා මහතා මේ බව සදහන් කළේ. දළදා වහන්සේ වැද පුදාගැනීමෙන් අනතුරුව මල්වතු මහාවිහාරයට පැමිණි ඒ මහතා එම පාර්ශ්වයේ මහානායක අතිපූජ්‍ය තිබ්බටුවාවේ ශ්‍රී සුමංගල සහ අනුනායක හිමිවරුන් වන පූජ්‍ය නියංගොඩ විජිතසිරි සහ පූජ්‍ය දිඹුල්කුඹුරේ විමලධම්ම යන ස්වාමීන්වහන්සේ බැහැදැක ආශිර්වාද ලබාගත්තා.     ", "URL": "https://www.itnnews.lk/2023/10/05/415251/", "Category": "දේශීය පුවත්", "Parent URL": null}