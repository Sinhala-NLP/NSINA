{"Source": "ITN news", "Timestamp": "செப்டம்பர் 23, 2022 12:44", "Headline": "60 வயதுக்கும் மேற்பட்டோர் கட்டாயம் 3வது, 4வது தடுப்பூசிகளை ஏற்றிக்கொள்ள வேண்டுமென அறிவுறுத்தல்", "News Content": "நாட்டில் கொவிட் 19 தொற்று மீண்டும் தலைத்தூக்கியுள்ளது. 60 வயதுக்கும் மேற்பட்டோர் கட்டாயம் 3வது மற்றும் 4வது தடுப்பூசிகளை ஏற்றிக்கொள்ள வேண்டுமென யாழ் மாவட்ட அரசாங்க அதிபர் கனபதிபிள்ளை மகேஷன் தெரிவித்தார். யாழ் மாவட்ட செயலகத்தில் இடம்பெற்ற கொவிட் 19 தடுப்பூசி ஏற்றல் தொடர்பான கலந்துரையாடலின் போதே அவர் இதனை தெரிவித்துள்ளார். இதேவேளை சிறுவர்கள் கொவிட் தொற்றுக்குள்ளாகும் நிலை அதிகரித்துள்ளது. கடந்த வருடங்களுடன் ஒப்பிடுகையில் இவ்வருடம் ஆஸ்த்மா நோயால் பாதிக்கப்பட்ட சிறுவர்கள் எண்ணிக்கை அதிகரித்துள்ளதாக லேடி ரிஜ்வே சிறுவர் வைத்தியசாலையின் விசேட வைத்திய நிபுணர் தீபால் பெரேரா தெரிவித்துள்ளார். தற்போது ஆஸ்த்மா நோயால் பாதிக்கப்பட்ட சுமார் 60 சிறுவர்கள் சிகிச்சை பெற்று வருவதாகவும் அவர் குறிப்பிட்டுள்ளார். இந்நிலைக்கு காரணம் குழந்தைகள் அரியாமலேயே கொவிட் தொற்றுக்கு உள்ளாகியிருக்கலாமெனவும் அவர் குறிப்பிட்டுள்ளார். இந்நிலையில் இருமல், மூச்சுத்திணரல் போன்ற நோய் அறிகுறிகள் காணப்படுவிடத்து அது தொடர்பில் கவனம் செலுத்துமாறு பெற்றோர்களுக்கு அறிவுறுத்தப்பட்டுள்ளது. 3 நாட்களுக்கு மேலாக காய்ச்சல் நீடித்தால் உடனடியாக குழந்தைகளுக்கு மருத்துவ பரிசோதனைக்கு உட்படுத்துமாறும் வைத்தியர் தீபால் பெரேரா அறிவித்துள்ளார். ", "URL": "https://www.itnnews.lk/2023/10/05/436725/", "Category": "Breaking News,தேசிய செய்திகள்", "Parent URL": null}