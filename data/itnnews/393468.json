{"Source": "ITN news", "Timestamp": "පෙබරවාරි 6, 2022 09:28", "Headline": "කොටදෙනියාවේ මත්කුඩු බෙදාහැරීමේ මධ්‍යස්ථානයක් වටලයි", "News Content": "ප්‍රදේශවාසීන් බියගන්වමින් කොටදෙනියාව ප්‍රදේශයේ පවත්වාගෙන ගිය මත්කුඩු බෙදාහැරීමේ මධ්‍යස්ථානයක් පොලීසිය වටලා තිබෙනවා. කොටදෙනියාව ‍ප්‍රදේශයේ කුලී පදනම මත ලබාගත් නිවසක මෙම මධ්‍යස්ථානය පවත්වාගෙන ගොස් තිබෙනවා. එම මධ්‍යස්ථානය වටලන අවස්ථාවේ එහි සිටි පුද්ගලයින් දස දෙනෙකු ද පොලීසිය අත්අඩංගුවට ගත්තා. මත්කුඩු බෙදාහැරීම සඳහා යොදාගත් යතුරුපැදි කිහිපයක් ද පොලිස් භාරයට ගැණුනා. මෙම ස්ථානයේ මත්කුඩු ගබඩා කිරීම සිදුනොකරන අතර අවශ්‍යතාව මත රැගෙනවිත් බෙදාහැරීම සිදුකරන බවටයි තොරතුරු හෙළිවී තිබෙන්නේ.       ", "URL": "https://www.itnnews.lk/2023/10/05/393468/", "Category": "දේශීය පුවත්", "Parent URL": null}