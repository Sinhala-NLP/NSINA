{"Source": "ITN news", "Timestamp": "ඔක්තෝබර් 19, 2021 13:42", "Headline": "නවසීලන්තයේ ඕක්ලන්ඩ් නගරය තවදුරටත් වසා තැබේ", "News Content": "කොරෝනා වයිරස ව්‍යාප්තිය මැඩ පැවැත්වීමට නවසීලන්තයේ ඕක්ලන්ඩ් නගරය තවදුරටත් වසා තැබෙන බව අග්‍රාමාත්‍ය ජසින්ඩා ආර්ඩ්න් පවසනවා. ඒ අනුව නවසීලන්තයේ ඕක්ලන්ඩ් නගරය තවත් සති දෙකක කාලයක් සදහා වසා තැබෙනු ඇති. ඩෙල්ටා ප්‍ර භේදයේ ව්‍යාප්තිය අවම කිරීමට එන්නත්කරණය වේගවත් කරන බවයි අග්‍රාමාත්‍යවරිය තවදුරටත් සදහන් කරන්නේ. පනවා ඇති වසා දැමීමේ නීති ලිහිල් කිරීමක් සිදු නොවන බවද ඇය පවසනවා. එරට ප්‍රාන්ත රැසක් වසා දමා තිබුණද වයිරස ව්‍යාප්තිය සම්පූර්ණයෙන් අඩාල කිරීමට තවමත් හැකියාව ලැබී නැහැ. දින 62ක කාලයක්පුරා ඕක්ලන්ඩ් නගරය වසා දමා තිබෙනවා. ඒ හේතුවෙන් මිලියන 1.7ක ජනතාවට නිවෙස් තුලට වී කාලය ගත කිරීමටයි සිදුව ඇත්තේ.           ", "URL": "https://www.itnnews.lk/2023/10/05/370279/", "Category": "ජාත්‍යන්තර පුවත්", "Parent URL": null}