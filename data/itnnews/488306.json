{"Source": "ITN news", "Timestamp": "ජූනි 1, 2023 19:01", "Headline": "IMF නියෝජිතයන් වරාය නගරයේ සහ වරාය පර්යන්තවල සංචාරයක", "News Content": "ශ්‍රී ලංකාවේ නිල සංචාරක නිරත ජාත්‍යන්තර මූල්‍ය අරමුදලේ නියෝජිතයින් වරාය නගරයේ සහ වරාය පර්යන්තවල චාරිකාවකට අද (01) පෙරවරුවේ එක් වුණා. එම පිරිස අදාළ ආයතනවල මෙහෙයුම් කටයුතු නිරීක්ෂණය කළ අතර ආයතන මගින් මෙරට ආර්ථිකයට දක්වන දායකත්වය සහ ඉදිරි සැලසුම් සම්බන්ධයෙන් දීර්ඝ ලෙස සාකච්ඡා කර ඇති බව සඳහන්. එහිදී IMF නියෝජ්‍ය කළමනාකරණ අධ්‍යක්ෂ කෙන්ජි ඔකමුරා මහතා පැවසුවේ අදාළ මෙහෙයුම් කටයුතු ආකර්ෂණීය ලෙස සිදු වෙමින් පවතින බවයි එමෙන්ම කොළඹ වරාය නගරයේ සංචාරයකට එක් වූ එම පිරිස විදේශ ආයෝජකයන් සඳහා රටේ පවතින නීති රාමුව සහ සහනදායි බදු ප්‍රතිපත්ති ක්‍රියාත්මක වන ආකාරය පිළිබඳ අවදානය යොමු කර තිබෙනවා ", "URL": "https://www.itnnews.lk/2023/10/05/488306/", "Category": "දේශීය පුවත්", "Parent URL": null}