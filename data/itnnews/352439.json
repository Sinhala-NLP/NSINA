{"Source": "ITN news", "Timestamp": "ජූලි 28, 2021 17:18", "Headline": "නිව් සවුත්වේල්ස් ප්‍රාන්තයෙන් ඩෙල්ටා ආසාදිතයින් 177ක් හමු වෙයි", "News Content": "සිඩ්නි නගරය පිහිටා ඇති නිව් සවුත්වේල්ස් ප්‍රාන්තයෙන් අද දිනයේත් ඩෙල්ටා ප්‍රභේදයේ ආසාදිතයින් 177 දෙනෙකු හමුවී තිබෙනවා. මේ වන විට සිඩ්නි නගරයෙන් පමණක් හමුවී ඇති ආසාදිතයින් සංඛ්‍යාව 2500 කට අධිකයි. ඒ සමගම පනවා ඇති නීති දැඩි කිරීමට ද බලධාරීන් පියවර ගත්තා. නව නීති අනුව සිඩ්නි නගර වැසියන්ට ගමන් කළ හැක්කේ තම නිවසේ සිට කිලෝමීටර් 10 ක දුරක් පමණයි. පසුගිය කාලය පුරා ඔස්ට්‍රේලියාවෙන් දෛනිකව ආසාදිතයින් සුළු සංඛ්‍යාවක් වාර්තා වූ අතර කොරෝනා වෛරස ව්‍යාප්තිය හොදින්ම පාලනය කළ රටක් ලෙස ද නම් කර තිබුණා.   ", "URL": "https://www.itnnews.lk/2023/10/05/352439/", "Category": "ජාත්‍යන්තර පුවත්", "Parent URL": null}