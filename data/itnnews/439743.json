{"Source": "ITN news", "Timestamp": "அக்டோபர் 10, 2022 12:25", "Headline": "இன்று உலக மனநல தினம்", "News Content": "இன்று உலக மனநல தினமாகும் .  “மன ஆரோக்கியம் மற்றும் நல்வாழ்வுக்கு உலகளாவிய முன்னுரிமையை வழங்கும் வகையில் செயல்படுதல்”  இந்த வருடத்தின் கருப்பொருள் ஆகும். ஆரோக்கியமான வாழ்விற்கு திடமான மனநலம் இன்றியமையாதது .  உலக அளவில் ஏறக்குறைய 100 கோடி மக்கள் மனநலம் தொடர்பான பிரச்சினைகளில் சிக்கித் தவிக்கிறார்கள்.  ஆனால் இதற்காக சிகிச்சை எடுத்துக்கொள்பவர்கள் 30 சதவிகிதத்திற்கும் குறைவே. பொருளாதாரம்,  உறவு,  வறுமை,  ஏமாற்றம்,  இயற்கை பேரழிவு,  விபத்து,  தீய பழக்கங்களுக்கு அடிமையாதல்,  உடல்நலக் குறைபாடு போன்ற வாழ்க்கைப் பிரச்சினைகளால் மனநலம் பெரிதும் பாதிக்கப்படுகிறது. இது குறித்து,  உலக மக்களுக்கு விழிப்புணர்வு ஏற்படுத்துவதோடு மன நலனை மேம்படுத்தும் செயல்களை ஒருங்கிணைக்கும் வகையில் ஆண்டுதோறும் அக்டோபர் மாதம் 10ம்  திகதி  ‘உலக மனநல தினம்’ கடைப்பிடிக்கப்படுகிறது. ", "URL": "https://www.itnnews.lk/2023/10/05/439743/", "Category": "அண்மைய செய்திகள்,தேசிய செய்திகள்", "Parent URL": null}