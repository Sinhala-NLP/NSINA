{"Source": "ITN news", "Timestamp": "පෙබරවාරි 21, 2023 14:17", "Headline": "මෙරටට එන රුසියානු සංචාරකයන් ගණන වැඩිකිරීමට සාකච්ඡා", "News Content": "රුසියාවේ ව්ලැඩ්මියර් ප්‍රාන්ත ආර්ථික සංවර්ධන සහ කර්මාන්ත අමාත්‍ය සිදොරින් සර්ජි, කමෙෂ්කෝවෝ දිස්ත්‍රික් ප්‍රධාන පරිපාලක කර්ගන්ස්කි අරියාටෝලි යන මහත්වරු ප්‍රමුඛ දූත පිරිසක් පාර්ලිමේන්තුවේදී නියෝජ්‍ය කථානායක ගරු අජිත් රාජපක්ෂ මහතා හමු වී තිබෙනවා. දැනට මෙරට පැමිණෙන රුසියානු සංචාරකයන්ගේ සංඛ්‍යාව වැඩි කිරීමට මෙන්ම මෙරට ආයෝජන අවස්ථා වැඩිකිරීම ඇතුළු ද්වීපාර්ශ්වික සබඳතා වර්ධනය කිරීම පිළිබඳව මෙහිදී සාකච්ඡා වූ බවයි සඳහන් වුණේ. ශ්‍රී ලංකාවේ මිතුරෙකු ලෙස රුසියාව සිය සහය උපරිම වශයෙන් ලබා දීමට අපේක්ෂා කරන බව ව්ලැඩ්මියර් ප්‍රාන්ත ආර්ථික අමාත්‍යවරයා මෙහිදී ප්‍රකාශ කළා අනතුරුව දූත පිරිස පාර්ලිමේන්තු පරිශ්‍රයේ නැරඹුම් සංචාරයකද නිරත වූ බව සඳහන්. ", "URL": "https://www.itnnews.lk/2023/10/05/462165/", "Category": "දේශීය පුවත්", "Parent URL": null}