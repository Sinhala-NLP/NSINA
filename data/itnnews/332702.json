{"Source": "ITN news", "Timestamp": "අප්‍රේල් 21, 2021 11:46", "Headline": "ශ්‍රී ලංකාවේ ධීවර පර්යේෂණ කටයුතු සඳහා නෝර්වේ රජයේ සහාය", "News Content": "ශ්‍රී ලංකාවේ ධීවර පර්යේෂණ කටයුතු සඳහා සහය ලබාදීමට නෝර්වේ රජය එක්ව සිටිනවා. ඒ සඳහා වන අවබෝධතා ගිවිසුමට ධීවර අමාත්‍යංශයේ දී අත්සන් තැබුණා. නාරා ආයතනය සහ නෝර්වේහි සාගරික පර්යේෂණ ආයතනය ශ්‍රී ලංකාවේ ධීවර පර්යේෂණ කටයුතු සම්බන්ධව සහයෝගිතාව අඛණ්ඩව ලබාදීම සඳහා මෙම ගිවිසුමට අත්සන් තැබුවේ. අමාත්‍ය ඩග්ලස් දේවානන්ද රාජ්‍ය අමාත්‍ය කංචන විජේසේකර , ශ්‍රී ලංකාවේ නෝර්වේහි තානාපතිනි ක්‍රීනා උරේනු එස්කඩල් නාරා ආයතනයේ සභාපති මහාචාර්ය නවරත්න රාජා යන් මහත්ම මහත්මීන් එම අවස්ථාවට එක්වුණා. ශ්‍රී ලංකාවේ තිරසර ආර්ථික සංවර්ධනයට ධීවර අංශයේ දායකත්වය මෙමගින් වඩාත් ඵලදායිව ලබාගැනීමයි අපේක්ෂාව.     ", "URL": "https://www.itnnews.lk/2023/10/05/332702/", "Category": "දේශීය පුවත්", "Parent URL": null}