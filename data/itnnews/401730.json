{"Source": "ITN news", "Timestamp": "මාර්තු 17, 2022 09:35", "Headline": "මුදල් ඇමති ඉන්දීය විදේශ ඇමති හමුවෙයි", "News Content": "ඉන්දියාවේ නිල සංචාරයක නිරතවි සිටින මුදල් අමාත්‍ය බැසිල් රාජපක්ෂ මහතා ඉන්දීය විදේශ අමාත්‍ය එස්. ජයශංකර් මහතා හමුවී සාකච්ඡා පවත්වා තිබෙනවා. දෙරටේ ආර්ථික හවුල්කාරීත්වය පිළිබඳව ඵලදායී සාකච්ඡාවක් පැවැත්වු බව ඉන්දීය විදේශ අමාත්‍ය එස්. ජයශංකර් මහතා සිය ට්විටර් ගිණුමේ සටහනක් තබමින් ප්‍රකාශ කර තිබේ. මෙරට ජනතාවගේ අවශ්‍යතා සඳහා ඉන්දියාව අඛණ්ඩව සහාය දක්වන බව ඉන්දීය විදේශ අමාත්‍යවරයා සිය ට්විටර් ගිණුමේ සටහන් කර ඇත. ", "URL": "https://www.itnnews.lk/2023/10/05/401730/", "Category": "දේශීය පුවත්", "Parent URL": null}