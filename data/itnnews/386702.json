{"Source": "ITN news", "Timestamp": "ජනවාරි 4, 2022 15:17", "Headline": "ඉංගිරිය ප්‍රදේශයේ සාර්ථකව සිදුකළ ගෙවතු වගා රැසක් හඳුනා ගැනේ", "News Content": "සුහුරු ගෙවත්ත වැඩසටහන යටතේ ආරම්භ කළ ගෙවතු වගා තරගාවලියෙන් ඉංගිරිය ප්‍රදේශයේ සාර්ථකව සිදුකළ ගෙවතු වගා 50 කට අධික සංඛ්‍යාවක් හදුනාගෙන තිබෙනවා. අභිමානවත් තාරුණ්‍යයක්, සෞභාග්‍යමත් හෙටක් තේමාවෙන් ගෙවතු වගා තරගාවලිය ක්‍රියාත්මකයි. සෞභාග්‍යයේ දැක්ම ප්‍රතිපත්ති ප්‍රකාශයට අනුව ජාතික තරුණ සේවා සභාව ගෙවතු වගා තරගාවලිය සංවිධාන කරනවා. ඒ යටතේ ඉංගිරිය ප්‍රදේශයේ සාර්ථකව සිදුකළ ගෙවතු වගා 50 ක් පමණ හදුනාගෙන ඇතිබව ඉංගිරිය තරුණ සේවා නිලධාරීවරයා ප්‍රකාශ කළා. අවුරුදු 15 ත් 29 ත් අතර තරුණ තරුණියත් 86 දෙනෙකු තරගාවලියට ඉල්ලුම්කර තිබුණා. එහි ප්‍රථම ස්ථානය හිමුවූයේ ඉංගිරිය රඹුක්කන ගම පදිංචි දුමිදු හංසකටයි.         ", "URL": "https://www.itnnews.lk/2023/10/05/386702/", "Category": "දේශීය පුවත්", "Parent URL": null}