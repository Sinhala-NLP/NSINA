{"Source": "ITN news", "Timestamp": "ජූනි 28, 2023 17:49", "Headline": "ණය ප්‍රතිව්‍යුහගත කිරීම මගින් මහජන මුදල්වල ශේෂයට බලපෑමක් එල්ල වන්නේ නැහැ", "News Content": "දේශීය ණය ප්‍රතිව්‍යුහ ගත කිරීම මඟින් සේවක අර්ථසාධක අරමුදල ඇතුළු කිසිදු මහජන මුදල්වල සාමාජික ශේෂයට බලපෑමක් එල්ල වන්නේ නැති බව ජනාධිපති රනිල් වික්‍රමසිංහ මහතා අවධාරණය කරනවා. මිලියන 50 කට අධික බැංකු තැන්පත්වලට හෝ පොලියකට බලපෑම් එල්ල නොවන බවයි ජනාධිපතිවරයා කියා සිටියේ. ගම්පහ දිස්ත්‍රික් ලේකම් පරිපාල සංකීරණය ලක්සියනෑ මන්දිරය විවෘත කිරීමේ අවස්ථාවට එක්වෙමින් ජනාධිපතිවරයා මෙම කරුණු හෙළි කළා.ගම්පහ දිස්ත්‍රික්කයේ විවිධ ස්ථානවල පිහිටා තිබූ රාජ්‍ය ආයතන 37 ක් එකම ස්ථානයකට ගෙන එමින් මහල් 7 කින් යුක්තව මෙය ඉදිකර තිබෙනවා. වැය කළ මුදල රුපියල් මිලියන 4000 කට ආසන්නයි. අග්‍රාමාත්‍ය දිනේෂ් ගුණවර්ධන මහතා ඇතුළු මැතිඇමතිවරුන් ද මෙම අවස්ථාවට එක්ව සිටියා. ලක්සියනෑ මන්දිරය විවෘත කිරීමේ පසු පැවති උත්සව සභාව ඇමතූ ජනාධිපතිවරයා අධාරණය කළේ ණය ප්‍රතිව්‍යුහගතකරණය තුළින් මෙරට බැංකු පද්ධිතයේ ස්ථායිතාවට හෝ කිසිදු රාජ්‍ය හෝ පෞද්ගලික බැංකුවක ස්ථායිතාවට බලපෑමක් සිදු නොවන බවයි. මෙරට ණය ප්‍රතිව්‍යුහගත කිරීමකින් තොරව පවත්වාගෙන ගිය හෝ 2035 වසර වන විට රාජ්‍ය ණය දළ දේශීය නිෂ්පාදිතයෙන් සියයට 100 කටත් වඩා ඉහළ මට්ටමක පවතිනු ඇති බවයි ජනාධිපතිවරයා පෙන්වා දුන්නේ.   ", "URL": "https://www.itnnews.lk/2023/10/05/495698/", "Category": "දේශීය පුවත්", "Parent URL": null}