{"Source": "ITN news", "Timestamp": "අගෝස්තු 29, 2021 16:01", "Headline": "මීරිගම බෝතලේ කොස්හේනකන්ද ප්‍රදේශයට ගල් පෙරලීමේ අවදානමක්", "News Content": "මීරිගම බෝතලේ කොස්හේනකන්ද ප්‍රදේශයේ ගල් පෙරලීමේ දැඩි අවදානමක් ඇති බව ප්‍රදේශවාසීන් පවසනවා. යාබද ස්ථානයක පවත්වා ගෙන යන කළුගල් කැඩීමේ ව්‍යාපාරයක් හේතුවෙන් මෙම තත්ත්වය ඇතිව තිබෙනවා. පවතින අයහපත් කාලගුණික තත්ත්වයත් සමග අවදානම ඉහළ ගොස් ඇති බවයි ප්‍රදේශවාසීන් සදහන් කළේ. ප්‍රදේශයේ නිවාස 25 ක් 30 ත් අතර ප්‍රමාණයක් දැඩි අවදානම් තත්ත්වයේ පසුවනවා. ඇතැම් පිරිස් සිය වාසස්ථාන අතහැර ගොස් ඇති බවයි අප වාර්තාකරුවන් පැවසුවේ.           ", "URL": "https://www.itnnews.lk/2023/10/05/359071/", "Category": "දේශීය පුවත්", "Parent URL": null}