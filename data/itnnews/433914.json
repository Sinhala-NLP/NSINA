{"Source": "ITN news", "Timestamp": "සැප්තැම්බර් 9, 2022 14:04", "Headline": "ඉන්දියාව සහ චීනය දේශසීමා ආරක්ෂක තත්ත්වයන් ලිහිල් කිරීමට එකඟවෙයි", "News Content": "ඉන්දියාව සහ චීනය තම දේශසීමා ආරක්ෂක තත්ත්වයන් ලිහිල් කිරීමට එකගව තිබෙනවා. 2020 මැයි මාසයේ සිටම ඉන්දියාවේ ලඩාක් කලාපයේ දේශසීමා ආසන්නයේ චීනය සහ ඉන්දියාව අතර ආරවුල් ඇතිව තිබෙනවා.මේ හේතුවෙන් මතභේදයට තුඩු දී ඇති කලාපයේ කාලතුවක්කු හමුදා රැඳවීමට දෙපාර්ශ්වය කටයුතු කර තිබෙනවා. මෙම කලාපය සම්බන්ධයෙන් චීන හමුදා ඉදිරියට පැමිණෙමින් දේශසීමා උල්ලංඝණය කරන බව ඉන්දියාව චෝදනා එල්ල කර තිබුණා. කෙසේ වෙතත් චීන ආරක්ෂක අමාත්‍යාංශය සහ ඉන්දීය ආරක්ෂක අමාත්‍යාංශය ඇති කරගත් සම්මුතියක් අනුව සැප්තැම්බර් 08 වනදා සිට දේශසීමා  ආශ්‍රිතව රැඳී සිටින දෙපාර්ශ්වයේම ඉදිරිපෙල භටපිරිස් අඩු කිරීමටයි එකඟ වී ඇත්තේ.     ", "URL": "https://www.itnnews.lk/2023/10/05/433914/", "Category": "Breaking News,ජාත්‍යන්තර පුවත්", "Parent URL": null}