{"Source": "ITN news", "Timestamp": "නොවැම්බර් 5, 2021 12:36", "Headline": "UPDATE : වැලිසර මාරක රිය අනතුරෙන් තුවාල ලැබූ පාසල් සිසුවෙකුට බරපතලයි (VIDEO)", "News Content": "එක් අයෙකුට මරු කැදවමින් තවත් කිහිප දෙනෙකුට තුවාල සිදුකළ වැලිසර, මහබාගේ ප්‍රදේශයේ ඊයේ සිදුවූ අනතුර සම්බන්ධයෙන් අධිකරණ ක්‍රියාමාර්ග ගැනීමට පොලිසිය ක්‍රියා කර තිබෙනවා. නොහික්මුණු ලෙස රිය ධාවනය කරමින්  අනතුරක් සිදුකළ 16 හැවිරිදි බාලවයස්කරුවාගේ පියා ජාතික ජනබලවේගයේ ගම්පහ දිස්ත්‍රික් අපේක්ෂකයෙකු වූ ඉස්මයිල් ආබ්දීන්ගේ පුත්‍රයෙකු බවයි වාර්තා වන්නේ. කොළඹ දෙස සිට මීගමුව දෙසට ධාවනය කළ ජීප් රථයක් එහි වේගය පාලනය කර ගැනීමට නොහැකිව මහබාගේ ප්‍රදේශයේදී මෙම අනතුර සිදුවුණා. කාර් රථයක, ත්‍රිරෝද රථයක හා යතුරු පැදි දෙකක මෙම ජීප් රථය ගැටී තිබෙනවා. සිද්ධියෙන් මිය ගියේ වයස අවුරුදු 51 ක මහබාගේ ප්‍රදේශයේ පදිංචි පුද්ගලයෙක්. ඔහු ලී වැඩපලක සේවකයෙක්. සිද්ධියෙන් තුවාල ලැබූ තවත් අයෙකුගේ තත්ත්වය බරපතලයි. මෙසේ බරපතල තත්ත්වයේ පසුවන්නේ පාසල් සිසුවෙක්.  තුවාලකරුවන් රාගම රෝහලට ඇතුළත් කෙරුණා. ජීප් රථයේ හිමිකරු වන එය පැදවූ බාලවයස්කරුගේ පියා පොලීසිය අත්අඩංගුවට ගත්තා. එමෙන්ම ජීප් රථය පැදවූ බාලවයස්කරු ද අත්අඩංගුවට ගෙන තිබෙනවා.  මෙම සැකකරුවන් අද දිනයේ වත්තල අධිකරණය වෙත ඉදිරිපත් කිරීමට නියමිතයි.     ", "URL": "https://www.itnnews.lk/2023/10/05/374045/", "Category": "දේශීය පුවත්", "Parent URL": null}