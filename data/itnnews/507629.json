{"Source": "ITN news", "Timestamp": "අගෝස්තු 12, 2023 14:03", "Headline": "තවත් වසර 10කින් ස්පාඤ්ඤයේ ග්ලැසියර සම්පූර්ණයෙන් දියවීමට ලක්වන බව හෙළිවෙයි", "News Content": "තවත් වසර 10කින් ස්පාඤ්ඤයේ ඉතිරිව ඇති ග්ලැසියර සම්පූර්ණයෙන් දියවීමට ලක්වන බව වාර්තා වනවා. පිරනීස් කඳුවැටියේ ඇනෙටෝ ග්ලැසියරය පිළිබඳ සිදුකරන ලද අධ්‍යයනයෙන් මේ පිළිබඳ හෙළිව තිබෙනවා. ජීව විද්‍යාඥයින් සහ භූගෝල විද්‍යාඥයින් පිරිසක් පසුගියදා ස්පාඤ්ඤයේ විශාලතම ග්ලැසියරය වන ඇනෙටෝ ග්ලැසියරය තරණය කළේ අයිස් මතුපිට මතුවී ඇති කළු ශ්ලේෂ්මල වර්ගයක් පිළිබඳ අධ්‍යයනය කිරීම සඳහායි. මෙම කළු ලප නිසා අයිස් දියවීමේ වේගය වැඩිවෙනවා. මේ පිළිබඳ වැඩිදුරටත් අධ්‍යයනය කරමින් පවතින බවයි වාර්තා වන්නේ.     ", "URL": "https://www.itnnews.lk/2023/10/05/507629/", "Category": "Breaking News,ජාත්‍යන්තර පුවත්", "Parent URL": null}