{"Source": "ITN news", "Timestamp": "අප්‍රේල් 18, 2021 14:38", "Headline": "බඹරබොටුව ගඟේ දිය නෑමට ගිය තරුණයෙකු ජිවිතක්ෂයට", "News Content": "රත්නපුර  බානගොඩ බඹරබොටුව ගඟේ දිය නෑමට ගිය තරුණයින් තුන්දෙනෙකු සැඩපහරට හසුව තිබෙනවා. ඉන් එක් අයෙකු ජිවිතක්ෂයට පත්ව ඇති අතර දෙදෙනෙකු දිවි බේරා ගත්තා. රත්නපුර බානගොඩ ප්‍රදේශයේ ඥාති නිවසකට පැමිණි අවස්ථාවේයි ඔවුන් දිය නෑම සඳහා ගොස් තිබෙන්නේ. බඹරබොටුව ගගේ ජල මට්ටම එකවරම ඉහළ යාමත් සමඟ තරුණයින් තුන්දෙනා සැඩපහරට හසුව ගසාගෙන ගොස් තිබෙනවා. එහිදී එක් අයෙකු ජීවිතක්ෂයට පත්ව ඇති අතර අසළ තිබූ ගසක අත්තක එල්ලීමෙන් අනෙක් තරුණයින් දෙදෙනා දිවි බේරා ගත්තා. රත්නපුර පොලීසියේ කිමිදුම් කණ්ඩායමක් ගග පහළ ප්‍රදේශයේ තිබූ තරුණයාගේ සිරුර සොයා ගත්තා.         ", "URL": "https://www.itnnews.lk/2023/10/05/332206/", "Category": "දේශීය පුවත්", "Parent URL": null}