{"Source": "ITN news", "Timestamp": "ஜூலை 21, 2023 13:06", "Headline": "மின்னல் தாக்கி கோமா நிலைக்கு சென்ற மாணவி", "News Content": "இந்தியாவை சேர்ந்தவர் சுஸ்ருன்னியா அமெரிக்கா  ஹூஸ்டன் பல்கலைக்கழகத்தில் முதுகலை தகவல் தொழில் நுட்ப கல்வியை நிறைவு செய்து  முடிந்ததும் அவர் இன்டர்ன்ஷிப் பயிற்சி எடுத்து வருகிறார். சம்பவத்தன்று இவர் ஜான்ஜசிண்டோ நினைவு இடத்தை பார்வையிட சென்றுள்ளார்.  அப்போது அவரை திடீரென மின்னல் தாக்கியதில் அருகில் உள்ள குளத்தில் விழுந்துள்ளார். இதை பார்த்தவர்கள் சுஸ்ருன்னியாவை மீட்டு சிகிச்சைக்காக மருத்துவமனையில் அனுமதித்தனர். இருப்பினும்,  மின்னல் தாக்கியதில் அவருக்கு மாரடைப்பு ஏற்பட்டு மூளை பாதிக்கப்பட்டுள்ளது . இதில் அவர் சுயநினைவை இழந்து கோமா நிலைக்கு சென்று விட்டதாக டாக்டர்கள் தெரிவித்து உள்ளனர். அவருக்கு தொடர்ந்து மருத்துவர்கள் சிகிச்சை அளித்து வருகின்றனர். மாணவி கோமாவில் இருக்கும் தகவல் கிடைத்து இந்தியாவில் இருக்கும் அவரது பெற்றோர் மற்றும் உறவினர்கள் கவலை அடைந்து உள்ளனர். ", "URL": "https://www.itnnews.lk/2023/10/05/501559/", "Category": "Breaking News,சர்வதேச செய்திகள்", "Parent URL": null}