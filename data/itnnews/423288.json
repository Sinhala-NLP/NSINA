{"Source": "ITN news", "Timestamp": "ජූලි 14, 2022 19:37", "Headline": "රනිල් වික්‍රමසිංහගේ නිවසට ගිනිතැබීමේ සිද්ධියට සම්බන්ධ තවත් සැකකරුවෙක් රක්ෂිත බන්ධනාගාරයට", "News Content": "රනිල් වික්‍රමසිංහ මහතාගේ පෞද්ගලික නිවසට ගිනිතැබීමේ සිද්ධිය සම්බන්ධයෙන් අධිකරණයට ඉදිරිපත් කළ තවත් සැකකරුවෙක් ලබන 20 වනදා තෙක්. රක්ෂිත බන්ධනාගාර ගත කරන ලෙස කොටුව මහේස්ත්‍රාත් තිළින ගමගේ මහතා අද නියෝග කළා. කොල්ලුපිටිය පොලීසිය අධිකරණයට සැකකරු ඉදිරිපත් කළ අතර ඔහු සම්බන්ධයෙන් හදුනාගැනීමේ පෙරෙට්ටුවක් පවත්වන ලෙස පොලීසිය අධිකරණයෙන් ඉල්ලීමක් සිදු කළා. සිද්ධිය සම්බන්ධයෙන් පුළුල් පරික්ෂණ ආරම්භ කර ඇති බව පොලීසිය අධිකරණයට දැනුම් දුන්නා. CCTV දර්ශන ඇතුළු විවිධ සාක්ෂි පාදක කරගනිමික් එම පරික්ෂණ සිදු කෙරෙන බවයි පොලීසිය සදහන් කළේ. සිද්ධිය සම්බන්ධයෙන් තවත් සැකකරුවන් තිදෙනෙකු රක්ෂිත බන්ධනාගාර ගත කර තිබෙනවා.         ", "URL": "https://www.itnnews.lk/2023/10/05/423288/", "Category": "දේශීය පුවත්", "Parent URL": null}