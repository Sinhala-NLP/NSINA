{"Source": "ITN news", "Timestamp": "ජූනි 18, 2022 13:54", "Headline": "ඉන්දියාවේ විරෝධතා හේතුවෙන් මේ වනවිට අත්අඩංගුවට ගත් සංඛ්‍යාව 260 ක්", "News Content": "ඉන්දියාවේ නව හමුදා බදවා ගැනීමේ ප්‍රතිපත්තියට එරෙහිව විරෝධතා ප්‍රාන්ත අටක් දක්වා ව්‍යාප්ත වී ගොස් තිබෙනවා. මෙම විරෝධතා හේතුවෙන් මේ වනවිට අත්අඩංගුවට ගත් සංඛ්‍යාව 260 ක් බව වාර්තා වනවා. සිය ගණනක් කෝපයට පත් තරුණයන් දුම්රිය පරිශ්‍ර සහ මහාමාර්ග අවහිර කරමින් රථවාහන ගිනි තබමින් හැසිරෙන දර්ශන මේ වනවිට මාධ්‍යයට නිකුත් වී තිබෙනවා. විරෝධතාකරුවන් විසින් දුම්රිය 12 කටද ගිනි තබා හානි කර ඇති බවයි වාර්තා වන්නේ. උතුරු ඉන්දියාවේ බිහාර් ප්‍රාන්තයෙන් ඇරඹි උද්ඝෝෂණ මැඩලීම සදහා ඉන්දීය රජය විශාල වශයෙන් පොලිසිය හා හමුදාව යොදවා ඇති බව වාර්තා වනවා.       ", "URL": "https://www.itnnews.lk/2023/10/05/417677/", "Category": "ජාත්‍යන්තර පුවත්", "Parent URL": null}