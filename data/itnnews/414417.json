{"Source": "ITN news", "Timestamp": "මැයි 31, 2022 18:49", "Headline": "අටලුගම දැරියගේ ඝාතනයේ ප්‍රධාන සැකකරු රිමාන්ඩ්", "News Content": "අටලුගම ෆාතිමා අයීෂා දැරිය ඝාතනයේ ප්‍රධාන සැකකරු හෙට දිනය දක්වා රක්ෂිත බන්ධනාගාර ගතකරන ලෙස කලුතර මහේස්ත්‍රාත් අධිකරණය අද නියෝග කළා.ඒ දීර්ඝ ප්‍රශ්න කිරීම්වලින් පසු පොලීසිය විසින් සැකකරු අධිකරණයට ඉදිරිපත් කළ අවස්ථාවේදීයී. ෆාතිමා අයීෂා දැරියගේ ඝාතනය සම්බන්ධයෙන් අටලුගම ප්‍රදේශයේ පදිංචි මොහොමඩ් ෆාරුක් මොහොමඩ් නමැත්තා අත්අඩංගුවටගෙන ප්‍රශ්න කිරීමට පොලීසීය පියවර ගත්තා. එහිදී මෙම සැකකරු ඝාතනය සම්බන්ධයෙන් පාපොච්චාරණයක් කරමින් ප්‍රකාශ කළේ මඩ වගුරේ ඔබා දැරිය ඝාතනය කළ බවයි. ඒ අනුව සැකකරු රදවාගෙන ප්‍රශ්න කිරීමට පොලීසිය අධිකරණයෙන් අවසර ලබාගත්තා. එම ප්‍රශ්න කිරීම්වලින් පසු  පොලීසිය විසින් සැකකරු කළුතර මහේස්ත්‍රාත් අධිකරණයට ඉදිරි පත් කෙරුණු අතර හෙට දිනය දක්වා රක්ෂිත බන්ධනාගාර ගත කරන ලෙසයි එහිදී නියෝග කෙරුණේ.       ", "URL": "https://www.itnnews.lk/2023/10/05/414417/", "Category": "දේශීය පුවත්", "Parent URL": null}