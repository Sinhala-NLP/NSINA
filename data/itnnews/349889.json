{"Source": "ITN news", "Timestamp": "ජූලි 17, 2021 14:55", "Headline": "ග්‍රීසියේ නගර රැසක සංචරණ සීමා ලිහිල් කෙරේ", "News Content": "ග්‍රීසියේ නගර ගණනාවක සංචරණ සීමා ලිහිල් කිරීමට එරට බලධාරීන් කටයුතු කර තිබෙනවා. සංචරණ සීමා ලිහිල් කිරීමත් සමග ග්‍රීසියේ නගර රැසක ආපනශාලා,  හෝටල්,  රාත්‍රී සමාජ ශාලා,  සිනමා ශාලා සහ මත්පැන් අලෙවිසැල් මෙන්ම එළිමහන් ස්ථාන කරා පිවිසීමේ හැකියාව ජනතාවට ලැබී තිබෙනවා. එම ස්ථාන වලට ඇතුළුවන සියලුදෙනාට කොරෝනා මර්දන එන්නත් ලබාගෙන ඇති බව සහතික කිරීම අනිවාර්ය කර තිබෙනවා. ඒ සදහා ජංගම දුරකතන යෙදවුමක් ද හදුන්වාදීමටයි එරට රජය කටයුතු කර තිබෙන්නේ. මේ වනවිට එරට වැඩිහිටි ජනගහනයෙන් 48% ක ප්‍රතිශතයකට එන්නත් මාත්‍රා දෙකම ලබාදී අවසන්.       ", "URL": "https://www.itnnews.lk/2023/10/05/349889/", "Category": "ජාත්‍යන්තර පුවත්", "Parent URL": null}