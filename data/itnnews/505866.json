{"Source": "ITN news", "Timestamp": "අගෝස්තු 6, 2023 11:26", "Headline": "බස් රියදුරන්ගේ වැරදි දැනුම්දෙන්න ඇප් එකක්", "News Content": "බස් රථ රියැදුරන් සිදු කරන වැරදි දැනුම්දීම සඳහා විශේෂ ඇප් එකක් හඳුන්වා දෙන බව, ලංකා ගමනාගමන මණ්ඩලය පවසනවා. ඒ හරහා රියැදුරන් සිදු කරන වැරදි මගීන්ට සෘජුවම ඉදිරිපත් කළ හැකි බවයි දැක්වෙන්නේ. මේ අතර , ලංගම රියැදුරන් සිදු කරනු ලබන වැරදි ලේඛනගත කිරීම සඳහා රියැදුරන්ට අකුසලතා පරීක්ෂණ පොතක් හඳුන්වාදීමට ද තීරණය කර තිබීමද විශේෂත්වයක්. ඒ හරහා රියැදුරන් සිදු කරන වැරදි ලංගම බස් රථ පරීක්ෂකවරුන්ට සලකුණු කළ හැකියි. මේ අතර වසරේ ගතවූ කාලය තුළ ලංකා ගමනාගමන මණ්ඩලයට අයත් බස් රථ අනතුරු 218ක් පමණ සිදුව ඇතැයි තොරතුරු අනාවරණ වී තිබෙනවා. ලංකා ගමනාගමන මණ්ඩලයේ අනතුරු විමර්ශන කළමනාකරු එරන්ද පෙරේරා මහතා සඳහන් කළේ, පුද්ගලයින් 19 දෙනෙකු මියගොස් ඇති බවයි. ", "URL": "https://www.itnnews.lk/2023/10/05/505866/", "Category": "දේශීය පුවත්", "Parent URL": null}