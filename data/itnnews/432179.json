{"Source": "ITN news", "Timestamp": "අගෝස්තු 31, 2022 12:12", "Headline": "ජනපති රනිල් ඉදිරිපත් කළ අතුරු අයවැය ගැන විවාදය ඇරඹේ", "News Content": "ජනාධිපති රනිල් වික්‍රමසිංහ මහතා මුදල් අමාත්‍යවරයා වශයෙන් ගෙන ආ අතුරු අයවැයේ විවාදය මේ වන විට පාර්ලිමේන්තුවේදී පැවැත් වෙනවා. මේ අතර පොදු ජන පෙරමුණේ සභාපති පාර්ලිමේන්තු මන්ත්‍රී මහාචාර්ය ජී එල් පීරිස් , ඩලස් අලහප්පෙරුම,  මහාචාර්ය චන්න ජයසුමන ඇතුළු තවත් මන්ත්‍රීවරුන් 12 දෙනෙකු අද ස්වාධීන කණ්ඩායමක් ලෙස පාර්ලිමේන්තුවේ විපක්ෂයේ අසුන් ගත්තා. ශ්‍රී ලංකා පොදුජන පෙරමුණේ මහාචාර්ය චරිත හේරත්, ආචාර්ය නාලක ගොඩහේවා හා ආචාර්ය ගුණපාල රත්නසේකර යන පාර්ලිමේන්තු මන්ත්‍රීවරුන් මෙසේ විපක්ෂයේ අසුන් ගත් පිරිසට ඇතුළත්. එමෙන්ම උපුල් ගලප්පත්ති, තිලක් රාජපක්ෂ, ඩිලාන් පෙරේරා, උදයන කිරිදිගොඩ, ලලිත් එල්ලාවල,වසන්ත යාපා බණ්ඩාර සහ කේ පී එස් කුමාරසිරි යන මන්ත්‍රීවරුන්ද මෙසේ විපක්ෂයේ අසුන් ගත් පිරිසට ඇතුළත් වනවා. තමන් විපක්ෂයේ අසුන් ගැනීමට ගත් තීරණය පිළිබද පාර්ලිමේන්තු මන්ත්‍රී මහාචාර්ය ජී එල් පීරිස් මහතා මෙසේ අදහස් පළ කළා. මේ අතර විපක්ෂ නායක සජිත් ප්‍රේමදාස මහතා ඊයේ පැවති උද්ඝෝෂණයේදී සිදුකළ අත්අඩංගුවට ගැනීම් සම්බන්ධයෙන් ප්‍රශ්නයක් යොමු කළා.යොමු කළ ප්‍රශ්නයකට අග්‍රාමාත්‍ය දිනේෂ් ගුණවර්ධන මහතා පිළිතුරු ලබා දුන්නා. ", "URL": "https://www.itnnews.lk/2023/10/05/432179/", "Category": "Breaking News,දේශීය පුවත්,නවතම පුවත්", "Parent URL": null}