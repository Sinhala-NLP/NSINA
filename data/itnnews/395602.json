{"Source": "ITN news", "Timestamp": "පෙබරවාරි 17, 2022 12:21", "Headline": "බරාව තෙත් බිම් කලාපය පරිසර ඇමතිගේ සහ වෙළෙඳ ඇමතිගේ නිරීක්ෂණයට", "News Content": "පාදුක්ක සීතාවක ප්‍රාදේශීය ලේකම් කාර්යාලයට අයත් අක්කර 500 කින් යුත් බරාව තෙත් බිම් කලාපය පරිසර අමාත්‍ය මහින්ද අමරවීරගේ සහ වෙළෙඳ අමාත්‍ය බන්දුල ගුණවර්ධනගේ නිරීක්ෂණයට ලක් වුණා. කැලණි ගංගාවේ අතු ගංගාවක් වන පුස්වැලි ඔය දෙපස බරාව සරුසාර තෙත් බිම් ප්‍රදේශයක් ලෙස පෝෂණය කරමින් ගලා බසී. මෙය ඉතා අලංකාර පරිසර හිතකාමී ප්‍රදේශයකි. වසර ගණනාවක් මුළුල්ලේ අතහැර දමා තිබූ මෙම පරිසර හිතකාමී ප්‍රදේශය ජනහිතකාමී අයුරින් වටිනා උද්‍යානයක් ලෙස සකස් කිරීම රජයේ අරමුණ වී තිබෙනවා. මෙය වටිනා ගස් කොළන්, මත්ස්‍ය වර්ග, ජලජ පැලෑටිවලින් සමන්විත වටිනා උද්‍යානයක් වන අතර මෙය ආරක්ෂිත රක්ෂිතයක් බවට පත් කිරීමයි රජයේ අපේක්ෂාව වී ඇත්තේ. මෙය සංවර්ධනය කිරීම පරිසර අමාත්‍යාංශය මගින් සිදු කරනු ලබනවා. ", "URL": "https://www.itnnews.lk/2023/10/05/395602/", "Category": "දේශීය පුවත්", "Parent URL": null}