{"Source": "ITN news", "Timestamp": "අප්‍රේල් 23, 2021 12:22", "Headline": "පිවිතුරු නගර නීල සාගර නියමු ව්‍යාපෘතිය සදහා මෙරටට ඇමරිකා ඩොලර් 345,000ක්", "News Content": "ප්ලාස්ටික්වලින් සිදුවන පරිසර දූෂණය මැඬලන්න ඇමරිකා එක්සත් ජනපදයේ සහය ලැබී තියෙනවා.  පිවිතුරු නගර නීල සාගර වැඩසටහන ඒ යටතේ ක්‍රියාත්මක කිරීමටයි කටයුතු යොදලා තිබෙන්නේ. පිවිතුරු නගර නීල සාගර වැඩසටහනින් මූලිකව සිදුවන්නේ සාගරය වෙත ප්ලාස්ටික් අපද්‍රව්‍ය ගලා යාම අවම කිරීමයි. එහි නියමු ව්‍යාපෘතිය සදහා ඇමරිකානු ඩොලර් තුන් ලක්ෂ හතළිස් පන්දහසක මුදලක් මෙරටට ප්‍රධානය කිරීම සිදුවුණා. ශ්‍රී ලංකාවේ අමෙරිකා තානාපතිනි ඇලෙයිනා බී ටෙප්ලිට්ස් මහත්මිය පරිසර අමාත්‍යාංශයේ ලේකම් විශේෂඥ වෛද්‍ය අනිල් ජාසිංහ මහතා වෙත මෙම ප්‍රදානය නිල වශයෙන් ලබා දීම සංකේතවත් කළා. කොළඹ, ගාල්ල, සහ යාපනය දිස්ත්‍රික්කවල ඝන අපද්‍රව්‍ය වඩාත් ඵලදායි ලෙස කළමනාකරණය කිරීම ද මෙම ව්‍යාපෘතිය යටතේ සිදුවනු ඇති. ප්ලාස්ටික් හරහා සිදුවන දුෂණයෙන් සාගරයට ඇතිවන අහිතකර බලපෑම් පිළිබදව ජනතාව දැනුවත් කිරීමටද මෙම ව්‍යාපෘතිය යටතේ කටයුතු සම්පාදනය කර තිබෙනවා. ", "URL": "https://www.itnnews.lk/2023/10/05/333137/", "Category": "දේශීය පුවත්", "Parent URL": null}