{"Source": "ITN news", "Timestamp": "මාර්තු 21, 2023 06:15", "Headline": "රජය බලයට පත් වනවිට තිබූ බිල්පත්වලින් 65% ක් ගෙවා අවසන්", "News Content": "රජය බලයට පත්වන විට අතැතිව තිබූ බිල්පත්වලින් සියයට 65 ක් ගෙවා අවසන් බව රාජ්‍ය අමාත්‍ය රංජිත් සියඹලාපිටිය මහතා පවසනවා. පසුගිය වසරේ අගෝස්තු 31 වනදා වනවිට රුපියල් බිලියන 360ක බිල්පත් ගෙවීමට ඉතිරිව තිබුණා. අද දිනය වනවිට ඉන් සියයට 65ක් ගෙවා අවසන් බවත් තවත් ගෙවීමට ඉතිරිව ඇත්තේ රුපියල් බිලියන 126.6ක බිල්පත් පමණක් බවයි රාජ්‍ය අමාත්‍ය රංජිත් සියඹලාපිටිය මහතා පෙන්වා දෙන්නේ. ඉදිකිරීම් ක්ෂේත්‍රයට අදාළව රුපියල් බිලියන 41.8ක බිල්පත් පමණක් ගෙවීමට ඇති බවද රාජ්‍ය අමාත්‍යවරයා පවසනවා. බිල්පත් ගෙවා දැමීමේ දී කිසිදු ප්‍රමුඛත්වයක් කිසිවෙකුටත් ලබා නොදෙන අතර කල්ගතවූ බිල්පත් පළමුව පියවීමේ ප්‍රතිපත්තිය මත පමණක් රජය කටයුතු කරන බවද රාජ්‍ය අමාත්‍ය රංජිත් සියඹලාපිටිය මහතා අවධාරණය කරනවා.             ", "URL": "https://www.itnnews.lk/2023/10/05/469786/", "Category": "දේශීය පුවත්", "Parent URL": null}