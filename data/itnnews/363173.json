{"Source": "ITN news", "Timestamp": "செப்டம்பர் 17, 2021 13:13", "Headline": "சிறுமியை பாலியல் துஷ்பிரயோகத்திற்கென விற்பனை செய்த மற்றுமொரு சந்தேகநபர் கைது", "News Content": "15 வயது சிறுமியை இணையத்தளம் ஊடாக பாலியல் துஷ்பிரயோகத்திற்கென விற்பனை செய்த சம்பவத்துடன் தொடர்புபட்ட மற்றுமொரு சந்தேக நபர் கைதுசெய்யப்பட்டார். பொலிஸ் சிறுவர் மற்றும் மகளிர் பணியகம் மேற்கொண்ட விசாரணைகளின் மூலம் பெண்களையும் சிறுவர்களையும் பாலியல் செயற்பாடுகளுக்காக விற்பனை செய்யும் இணையத்தளமொன்றை நடாத்திச் சென்ற இச் சந்தேக நபர் இரத்தினபுரி கலாவான பகுதியில் கைதுசெய்யப்பட்டார். இவர் கல்கிஸ்ஸ பகுதியில் 15 வயது சிறுமியை பாலியல் துஷ்பிரயோகத்திற்கு உட்படுத்தியமை மற்றும் இணையத்தளம் ஊடாக விற்பனை செய்த சம்பவத்துடன் தொடர்புபட்டுள்ளதாக தெரியவந்ததை அடுத்தே இவ்வாறு கைதுசெய்யப்பட்டார். இச்சம்பவத்துடன் தொடர்பு பட்ட 46 பேர் கைதுசெய்யப்பட்டுள்ளதாக பொலிஸ் தலைமையகம் தெரிவிக்கிறது. சம்பவம் குறித்து பொலிஸ் விசாரணைகள் இடம்பெறுகின்றன. ", "URL": "https://www.itnnews.lk/2023/10/05/363173/", "Category": "Breaking News,தேசிய செய்திகள்", "Parent URL": null}