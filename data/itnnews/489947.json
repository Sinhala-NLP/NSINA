{"Source": "ITN news", "Timestamp": "ජූනි 7, 2023 10:27", "Headline": "අන්තර්ජාලය ඔස්සේ මුදල් ජාවාරම් කළ පුද්ගලයෙකු අත්අඩංගුවට", "News Content": "අන්තර්ජාලය ඔස්සේ ක්ෂණික ණය පහසුකම් ලබාදෙන බව මුහුණු පොතේ දැන්වීම් පළකරමින් මුදල් ජාවාරම් කළ පුද්ගලයෙකු ගම්පහ පොලීසිය මගින් අත්අඩංගුවට ගත්තා. විවිධ පුද්ගලයින්ගේ ගිණුම් වලින් මොහු රුපියල් ලක්ෂ 15ක පමණ මුදලක් මේ අයුරින් ලබාගෙන තිබෙනවා. ඔහු ළඟ තිබී සිම් කාඩ්පත් 73ක් අත්අඩංගුවට ගෙන තිබෙනවා. කදාන ප්‍ර දේශයේ පදිංචි මොහු 29 හැවිරිදි අයෙකු බවයි පොලීසිය සඳහන් කරන්නේ. මෙම පුද්ගලයාගේ අනියම් බිරිද බව කියන කාන්තාවක ලබාදුන් තොරතුරකට අනුව සැකකරු අත්අඩංගුවට ගෙන තිබෙනවා. ණය ලබාදීම සිදුකරන බව පවසමින් මුහුණු පොතේ දැන්වීම් පළකර ණය අවශ්‍ය පුද්ගලයින්ගේ ජාතික හැදුනුම්පත් හා බැංකු ගිණුම් අංක මොහු ලබාගෙන තිබෙනවා. ජාතික හැදුනුම්පත් අංකයට සිම් කාඩ්පත් මිලදීගෙන ඉතා සූක්ෂමව අදාල පුද්ගලයින්ගේ බැංකු ගිණුම්වලින් මොහු අන්තර් ජාලය හරහා තම ගිණුමට මුදල් බැරකරගෙන ඇති බව පොලීසිය පවසන්නේ. මොහුගේ මෙම වංචාවට හසුවූ දිවයිනේ විවිධ ප්‍රදේශවල පොලිස් ස්ථානවලට පැමිණිලි 13ක් දැනටමත් ලැබී තිබෙනවා.       ", "URL": "https://www.itnnews.lk/2023/10/05/489947/", "Category": "Uncategorized @si", "Parent URL": null}