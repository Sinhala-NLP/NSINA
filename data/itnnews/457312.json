{"Source": "ITN news", "Timestamp": "ஜனவரி 24, 2023 12:31", "Headline": "மின் கட்டண திருத்தத்தை துரிதப்படுத்த ஏகமனதாக தீர்மானித்தது பொது பயன்பாடுகள் ஆணைக்குழு..", "News Content": "இதுவரை காலமும் இரண்டு மணித்தியாலம் 20 நிமிடங்களுக்கு அமுல்ப்படுத்தப்பட்ட மின் வெட்டு இன்று முதல் 2 மணித்தியாலங்களாக குறைக்கப்பட்டுள்ளது. இதேவேளை மின்சார சபையினால் முன்வைக்கப்பட்ட கட்டண மறுசீரமைப்பு தொடர்பான யோசனையை துரிதப்படுத்த ஏகமனதாக தீர்மானிக்கப்பட்டுள்ளதாக பொது பயன்பாடுகள் ஆணைக்குழு தெரிவித்துள்ளது. 2009ம் ஆண்டு மின்சார சட்டத்திற்கமைய இலங்கை மின்சார சபை கட்டண மறுசீரமைப்பு யோசனையை துரிதப்படுத்த நடவடிக்கை எடுக்கப்பட்டுள்ளது. இடைக்கால கட்டண திருத்தம் தொடர்பான அமைச்சரவையின் கோரிக்கையை நடைமுறைப்படுத்துவது தொடர்பில் சட்ட ஆலோசனையை பெற்றுக்கொள்ளவும் பொது பயன்பாடுகள் ஆணைக்குழு ஏகமனதாக தீர்மானித்துள்ளதாக ஆணைக்குழுவின் தலைவர் ஜனக்க ரத்நாயக்க தெரிவித்துள்ளார். ", "URL": "https://www.itnnews.lk/2023/10/05/457312/", "Category": "Breaking News,தேசிய செய்திகள்", "Parent URL": null}