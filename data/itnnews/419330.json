{"Source": "ITN news", "Timestamp": "ජූනි 26, 2022 15:28", "Headline": "ප්‍රාන්ත කිහිපයක ගබ්සාව තහනම් කිරීමත් සමඟ ඇමෙරිකාවේ ස්ථාන රැසක උද්ඝෝෂණ", "News Content": "ඇමෙරිකාවේ ප්‍රාන්ත කිහිපයක ගබ්සාව තහනම් කිරීමට පියවර ගැනීමත් සමඟ එරට ස්ථාන රැසක උද්ඝෝෂණ සහ ගැටුම් ඇතිවී තිබෙනවා. ඇමෙරිකාවේ කාන්තාවන්ට තම අභිමතය පරිදි ගබ්සාවක් සිදු කරගැනිමට වන ව්‍යවස්ථානුකූල අයිතිය නඩු තීන්දුවක් මගින් වෙනස් කිරීමට එරට ශ්‍රේෂ්ඨාධිකරණය තීන්දු කර තිබෙනවා. ඒ අනුව ඇමෙරිකාවේ ප්‍රාන්ත රැසකම ඇමෙරිකා කාන්තාවන්ට තිබූ ගබ්සා අයිතිය අහිමි වී යනු ඇති. මේ වන විට ඇමෙරිකාවේ ප්‍රාන්ත 13 කම ගබ්සාව තහනම් කිරීමට කටයුතු සකස් වී තිබෙනවා. එරට ශ්‍රේෂ්ඨාධිකරණය ඉදිරියේ විශාල පිරිසක් රැස්වී උද්ඝෝෂණයක නිරතවී ඇති අතර ප්‍රාන්ත කිහිපයකම උද්ඝෝෂණ හේතුවෙන් ගැටුම් ඇතිවී තිබෙනවා.           ", "URL": "https://www.itnnews.lk/2023/10/05/419330/", "Category": "Breaking News,ජාත්‍යන්තර පුවත්", "Parent URL": null}