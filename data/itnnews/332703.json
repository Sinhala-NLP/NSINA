{"Source": "ITN news", "Timestamp": "අප්‍රේල් 21, 2021 09:57", "Headline": "ප‍්‍රදේශ රැසකට මි.මී. 50 ඉක්මවූ තද වැසි", "News Content": "සබරගමුව, මධ්‍යම, ඌව, බස්නාහිර, උතුරු මැද සහ දකුණු පළාත්වල සවස 2.00න් පසු තැනින් තැන වැසි හෝ ගිගුරුම් සහිත වැසි ඇති වේ. මෙම ප්‍රදේශවල ඇතැම් ස්ථානවලට මි.මී. 50 ට වැඩි තරමක තද වැසි ද ඇතිවිය හැකි බව කාලගුණ විද්‍යා දෙපාර්තමේන්තුව ප‍්‍රකාශ කළා. දිවයින වටා මුහුදු ප‍්‍රදේශවල සුළං හමා යන්නේ නිරිත දෙසින්. ගාල්ල සිට හම්බන්තොට හරහා පොතුවිල් දක්වා හා පුත්තලම සිට මන්නාරම හරහා කන්කසන්තුරේ දක්වා මුහුද ආශි‍්‍රත සුළගේ වේගය පැයට කිලෝ මිටර 45 දක්වා වැඩි වියහැකි බවයි කාලගුණ විද්‍යා දෙපාර්තමේන්තුව සදහන් කළේ. ", "URL": "https://www.itnnews.lk/2023/10/05/332703/", "Category": "කාලගුණ අනාවැකිය,දේශීය පුවත්", "Parent URL": null}