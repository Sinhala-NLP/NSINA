{"Source": "ITN news", "Timestamp": "අගෝස්තු 29, 2022 11:27", "Headline": "ධනීෂ් අලී ඇතුළු සැකකරුවන් ගැන පරීක්ෂණ ප්‍රගතිය අධිකරණයට දැනුම් දෙන්න – පොලිසියට නියෝග", "News Content": "ශ්‍රී ලංකා රූපවාහිනී සංස්ථාවට අයුතු ලෙස ඇතුළු වී එහි විකාශන කටයුතුවලට බාදා කිරිමේ චෝදනා ලත් ධනීෂ් අලී ඇතුළු සැකකරුවන් පිළිබද පරීක්ෂණවල ප්‍රගතිය දැනුම් දෙන ලෙස අධිකරණය පොලිසියට නියෝග කළා. ධනීෂ් අලී ඇතුළු සැකකරුවන් තුන් දෙනා සම්බන්දයෙන් සිදු කල පරීක්ෂණවල ප්‍රගතිය සැප්තැම්බර් 26 වනදා වාර්තා කරන ලෙසයි කොළඹ මහෙස්ත්‍රාත් අධිකරණය කුරුදුවත්ත පොලිසියට නියම කළේ. කොළඹ ප්‍රධාන මහෙස්ත්‍රාත් හමුවේ මෙම පැමිණිල්ල අද කැදවුවා. එහි දී පොලිසිය කියා සිටියේ සිද්ධිය පිළිබද විමර්ශන තවදුරටත් සිදු කෙරෙන බවයි. මෙම සිද්ධිය සම්බන්ධයෙන් ඇප ලබා සිටින ධනීෂ් අලී ඇතුළු සැකකරුවන් අධිකරණය හමුවේ පෙනී සිටියා. මේ සම්බන්ධයෙන් රක්ෂිත බන්ධනාගාර ගත කර සිටි සිසිල් වසන්ත නැමැති සැකකරු රුපියල් 25,000ක මුදල් ඇප සහ රුපියල් ලක්ෂ පහ බැගින් වූ ශරීර ඇප දෙකක් මත මුදා හැරුණා.       ", "URL": "https://www.itnnews.lk/2023/10/05/431737/", "Category": "දේශීය පුවත්", "Parent URL": null}