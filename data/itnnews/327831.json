{"Source": "ITN news", "Timestamp": "මාර්තු 25, 2021 08:59", "Headline": "කොටුගොඩ ධම්මාවාස මහනායක හිමියන්ගේ ආදාහන පූජෝත්සවය පස්වරුවේ", "News Content": "අපවත්වී වදාළ ශ්‍රී‍්‍ර ලංකා අමරපුර නිකායේ මහනායක අග්ගමහා පණ්ඩිත මහෝපාද්‍ය අතිපූජ්‍ය කොටුගොඩ ධම්මාවාස මහනාහිමිපාණන් වහන්සේගේ ආදාහන පූජෝත්සවය පස්වරුවේ පැවැත්වෙනවා. ඒ පූර්ණ රාජ්‍ය ගෞරව සහිතව නිදහස් චතුරස‍්‍රයේදි. අද ශෝක දිනයක් ලෙස ප‍්‍රකාශයට පත් කිරිමටයි රජය තීරණය කළේ. ඊට කැබිනට් අනුමැතියද හිමි වුණා. ආදාහන පුූජෝත්සවය හේතුවෙන් විශේෂ රථවාහන සැලැස්මක්ද කි‍්‍රයාත්මකයි. ඒ අනුව පස්වරු එකෙන් පසු ගල්කිස්ස, ගාලු පාර, බම්බලපිටිය, තුන්මුල්ල හංදිය හරහා නිදහස් චතුරස‍්‍රය දක්වා ගමන් ගන්නා රියදුරන් විකල්ප මාර්ග භාවිත කරන ලෙසටයි පොලිසිය ඉල්ලීමක් කළේ.   ", "URL": "https://www.itnnews.lk/2023/10/05/327831/", "Category": "දේශීය පුවත්", "Parent URL": null}