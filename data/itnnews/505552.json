{"Source": "ITN news", "Timestamp": "අගෝස්තු 5, 2023 09:00", "Headline": "හෑෂ් මත්ද්‍රව්‍ය සමඟ පුද්ගලයෙකු අත්අඩංගුවට", "News Content": "හොර රහසේ මෙරටට ගෙන් වූ හෑෂ් මත්ද්‍රව්‍ය කිලෝග්‍රෑම් හතරකට අධික ප්‍රමාණයක් පොලිස් විශේෂ කාර්ය බළකාය අත්අඩංගුවට ගත්තා. පොලිස් විශේෂ කාර්ය බළකායේ මන්නාරම කඳවුරේ පිහිටුවා ඇති උතුරු පළාත් විශේෂ වැටලීම් ඒකකයේ නිලධාරීන්ට ලැබුණු තොරතුරකට අනුව කළ වැටලීමකදීයි මේවා අත්අඩංගුවට ගෙන තිබෙන්නේ. මුලන්කාවිල් පොලිස් වසමේ ඒ තිස් දෙක මාර්ගයේ තිස් එකේ කණුව ප්‍රදේශයේදීයි හෑෂ් මත්ද්‍රව්‍ය කිලෝග්‍රෑම් හතරයි ග්‍රෑම් 804 ක් මෙසේ සොයා ගැනුණේ. සිද්ධිය සම්බන්ධයෙන් පේසාලේ ප්‍රදේශයේ පදිංචි වයස අවුරුදු 17ක පුද්ගලයෙකු අත්අඩංගුවට ගෙන තිබෙනවා.     ", "URL": "https://www.itnnews.lk/2023/10/05/505552/", "Category": "Breaking News,දේශීය පුවත්", "Parent URL": null}