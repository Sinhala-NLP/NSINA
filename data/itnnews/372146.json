{"Source": "ITN news", "Timestamp": "அக்டோபர் 27, 2021 14:57", "Headline": "தற்காலிகமாக மூடப்பட்டிருந்த கட்டுநாயக்க விமான நிலையத்தின் PCR பரிசோதனைக்கூடம் இன்று திறப்பு..", "News Content": "தற்காலிகமாக மூடப்பட்டிருந்த கட்டுநாயக்க விமான நிலையத்தின் பீசிஆர் பரிசோதனைக்கூடம் இன்று திறக்கப்பட்டது. விமான நிலையத்திற்கு வருகை தரும் மற்றும் விமான நிலையத்திலிருந்து வெளியேறும் பயணிகளுக்கென பீசிஆர் பரிசோதனைக்கூடத்தை இன்று அதிகாலை திறக்க நடவடிக்கை எடுக்கப்பட்டது. முழுமையான தடுப்பூசியை பெற்ற மற்றும் தடுப்பூசியின் ஒரு டோஸை மாத்திரம் பெற்றுக்கொண்டு, இலங்கைக்கு வருகை தரும் விமான பயணிகள் அதேபோல் இலங்கையிலிருந்து பயணிக்கும் விமான பயணிகளுக்கு இங்கு பீசிஆர் பரிசோதனையை மேற்கொள்ள முடியும். பீசிஆர் பரிசோதனைக்கென 40 அமெரிக்க டொலர்கள் அறவிடப்படுவதோடு, 3 மணித்தியாலங்களில் பரிசோதனை முடிவை பெற்றுக்கொள்ள முடியும். சுகாதார சேவைகள் பணிப்பாளர் நாயகத்தின் அனுமதியின் கீழ் பரிசோதனைக்கூடம் ஆரம்பிக்கப்பட்டுள்ளது. அனுபவம் வாய்ந்த, திறமைமிக்க ஆய்வுக்கூட ஊழியர்கள் அதில் பணிபுரிவதாக ஆய்வுக்கூடத்திற்கு பொறுப்பான முகாமையாளர் சுமுது சரசிஜா தெரிவித்துள்ளார். விமான நிலையத்திலிருந்து வெளியேற எதிர்ப்பார்க்கும் பயணிகள் குறிப்பிட்ட விமானத்தில் செல்வதற்கு 6 மணித்தியாலங்களுக்கு முன்னர் விமான நிலையத்திற்கு வருகை தந்து குறித்த பரிசோதனையை மேற்கொள்ள வேண்டும். வைத்திய ஆய்வுக்கூடத்திற்கு ஓய்வறை மற்றும் இரசாயன ஆய்வகம் என இரு பிரிவுகள் காணப்படுவதாக அதிகாரிகள் குறிப்பிட்டுள்ளனர். ", "URL": "https://www.itnnews.lk/2023/10/05/372146/", "Category": "Breaking News,அண்மைய செய்திகள்,தேசிய செய்திகள்", "Parent URL": null}