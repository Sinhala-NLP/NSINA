{"Source": "ITN news", "Timestamp": "டிசம்பர் 15, 2022 12:48", "Headline": "குறுகிய காலத்திற்குள் பொருளாதார ஸ்திரத்தன்மையை ஏற்படுத்த முடியுமென மத்திய வங்கியின் ஆளுநர் நம்பிக்கை..", "News Content": "சர்வதேச நாணய நிதியத்தின் உதவி கிடைத்தாலும், கிடைக்காவிட்டாலும் நாட்டை ஸ்திரப்படுத்துவதற்கான திசையில் பயணிக்க வேண்டியது அவசியமென மத்திய வங்கியின் ஆளுநர், கலாநிதி நந்தலால் வீரசிங்க தெரிவித்துள்ளார். கடன் மறுசீரமைப்பு தொடர்பில் கடன் வழங்குனர்களுடனான பேச்சுவார்த்தைகள் தொடர்ந்தும் முன்னெடுக்கப்பட்டுள்ளதாக அவர் குறிப்பிட்டுள்ளார். குறித்த செயற்பாடுகளை மத்திய வங்கி இடைநிறுத்தியுள்ளதாக வெளியாகும் செய்திகள் உண்மைக்கு புறம்பானவையெனவும் மத்திய வங்கியின் ஆளுநர் தெரிவித்துள்ளார். நாட்டில் பொருளாதார ஸ்திரத்தன்மையை உருவாக்கும் நோக்குடன் மத்திய வங்கி செயற்படுகிறது. சர்வதேச பொருளாதார கொள்கையொன்றை முன்வைத்து குறுகிய காலத்திற்குள் பொருளாதார ஸ்திரத்தன்மையை ஏற்படுத்த முடியுமெனவும் மத்திய வங்கியின் ஆளுநர், கலாநிதி நந்தலால் வீரசிங்க நம்பிக்கை வெளியிட்டுள்ளார். ", "URL": "https://www.itnnews.lk/2023/10/05/450411/", "Category": "Breaking News,அண்மைய செய்திகள்", "Parent URL": null}