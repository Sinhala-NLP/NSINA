{"Source": "ITN news", "Timestamp": "ජූලි 19, 2023 10:22", "Headline": "ශ්‍රවණාබාධිත පුද්ගලයන් පනස් දෙනෙකුට සැහැල්ලු වාහන, රියදුරු බලපත්‍", "News Content": "ශ්‍රවණාබාධිත පුද්ගලයන් සඳහා සැහැල්ලු වාහන, රියදුරු බලපත්‍ර ලබාදීමේ පළමු වැඩසටහන ගම්පහ දිස්ත්‍රික්කයෙන් ආරම්භ කෙරුණා. පූර්ණශ්‍රවණාබාධිත පුද්ගලයන් සදහා සැහැල්ලු වාහන රියදුරු බලපත්‍ර ලබාදීමේ ව්‍යාපෘතිය පසුගියදා ආරම්භ කළා. ඉන් ලැබූ අත්දැකීම් පදනම් කරගනිමින් රියදුරු බලපත්‍ර ලබාදීම සිදු කෙරුණේ රාජ්‍ය අමාත්‍ය ලසන්ත අලගියවන්න මහතාගේ ප්‍රධානත්වයෙන්. අමාත්‍ය ආචාර්ය බන්දුල ගුණවර්ධන මහතා මීට අදාළව කැබිනට් මණ්ඩලයට ඉදිරිපත් කළ කැබිනට් සංදේශයට පසුගිය වසරේ අනුමැතිය හිමි වුණා. විශේෂ වෛද්‍ය සහතිකයක් යටතේ ශ්‍රවනාබාධිත පුද්ගලයන්ට රියදුරු බලපත්‍ර ලබාදීම සිදුවනවා. පළමු අදියර යටතේ පනස් දෙනෙකුට රියදුරු බලපත්‍ර ලබාදීම සිදු කෙරුණා.       ", "URL": "https://www.itnnews.lk/2023/10/05/500848/", "Category": "දේශීය පුවත්", "Parent URL": null}