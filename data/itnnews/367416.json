{"Source": "ITN news", "Timestamp": "ඔක්තෝබර් 6, 2021 18:18", "Headline": "දිස්ත්‍රික්ක කිහිපයකට නාය යෑමේ අවදානමක්", "News Content": "පළාත් සහ දිස්ත්‍රික්ක කිහිපයකට අද දිනයේත් තද වැසි ඇති වන බව කාලගුණ විද්‍යා දෙපාර්තමේන්තුව පවසනවා. නාය යෑමේ අවදානමත් එලෙසමයි. කොහොම වුණත් හෙට දිනයෙන් පසුව ක්‍රමයෙන් කාලගුණය යහපත් වන බවයි එම දෙපාර්තමේන්තුව පවසන්නේ. දිස්ත්‍රික්ක කිහිපයකට නාය යෑමේ අවදානමක් පවතින බව ජාතික ගොඩනැගිලි පර්යේෂණ සංවිධානය පවසනවා. ගාල්ල හම්බන්තොට, කළුතර, කෑගල්ල, මාතර සහ රත්නපුර දිස්ත්‍රික්කවලට නාය යාමේ අවදානම් පවතින බවයි එම සංවිධානය පවසන්නේ. අද දිනයේ ද බස්නාහිර සබරගමුව, මධ්‍යම, වයඹ, උතුරු සහ දකුණු පළාත්වලට තද වැසි ඇති වන බව කාලගුණ විද්‍යා දෙපාර්තමේන්තුව පවසනවා. වැසි සමග තද සුළං සහ අකුණු ඇතිවිය හැකියි. හෙට දිනයෙන් පසු වර්ෂාව ක්‍රමයෙන් අඩු වුවද ලබන 10 වනදායින් පසු නැවත වර්ෂාපතනයේ වැඩිවීමක් සිදුවිය හැකි බව එම දෙපරේතමේන්තව පවසනවා. පුත්තලම සිට කොළඹ හරහා පොතුවිල් දක්වා වෙරළබඩ තීරයට ඔබ්බෙන් මුහුදු තීරවල තැනින් තැන වැසි හෝ ගිගුරුම් සහිත වැසි ඇතිවිය හැකි බවයි ඔවුන් තවදුරටත් පවසන්නේ.     ", "URL": "https://www.itnnews.lk/2023/10/05/367416/", "Category": "කාලගුණ අනාවැකිය", "Parent URL": null}