{"Source": "ITN news", "Timestamp": "ஏப்ரல் 8, 2022 13:29", "Headline": "வாயு மண்டலத்தில் ஏற்பட்டுள்ள தளம்பல் நிலை காரணமாக நாட்டின் பல பகுதிகளுக்கும் மழை..", "News Content": "வாயு மண்டலத்தில் ஏற்பட்டுள்ள தளம்பல் நிலை காரணமாக நாட்டின் பல பகுதிகளுக்கும் மழை பெய்யக்கூடுமென வளிமண்டலவியல் திணைக்களம் தெரிவித்துள்ளது. மத்திய, சப்ரகமுவ, ஊவா மாகாணங்களிலும், களுத்துறை, காலி, மாத்தறை மாவட்டங்களிலும் பலத்த மழை பெய்யக்கூடும். சில பகுதிகளில் 100 மில்லி மீற்றர் மழை வீழ்ச்சி பதிவாகக்கூடும். பெரும்பாலான பகுதிகளில் 50 மில்லி மீற்றர் மழை வீழ்ச்சி பதிவாகலாம் என வளிமண்டலவியல் திணைக்களம் தெரிவித்துள்ளது. இடி, மின்னல் ஏற்படக்கூடிய சந்தர்ப்பத்தில் காற்றின் வேகம் அதிகரித்து காணப்படும். இதேவேளை கடற்பகுதியும் கொந்தளிப்பாக காணப்படுமென வளிமண்டலவியல் திணைக்களம் அறிவித்துள்ளது. ", "URL": "https://www.itnnews.lk/2023/10/05/406147/", "Category": "Breaking News,தேசிய செய்திகள்", "Parent URL": null}