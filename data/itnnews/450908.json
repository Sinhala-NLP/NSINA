{"Source": "ITN news", "Timestamp": "දෙසැම්බර් 18, 2022 10:48", "Headline": "ඔස්කාර් සම්මානලාභී නිළියක අත්අඩංගුවට", "News Content": "රාජ්‍ය විරෝධි කණ්ඩායමට සහය දැක්වු බවට චෝදනා කරමින් ඉරානයේ ඔස්කාර් සම්මානලාභී නිළියක අත්අඩංගුවට ගෙන තිබෙනවා. ද සේල්ස්මන් චිත්‍රපටයේ රංගනය වෙනුවෙන් ඔස්කාර් සම්මානය දිනා ගත් ටරනේ අලිදෝස්ති නම් 38 හැවිරිදි නිළියක මෙලෙස අත්අඩංගුවට ගෙන තිබෙනවා. ඇයගේ ටෙලිග්‍රැම් ගිණුමේ සටහනකට අනුව මෙම අත්අඩංගුවට ගැනීම සිදු කර ඇති බවයි විදෙස් මාධ්‍ය වාර්තා කරන්නේ. පසුගිය සැප්තැම්බර් මාසයේ දි 22 හැවිරිදි මාසා අමේනි තරුණියක් ඉරාන සදාචාර පොලිස් භාරයේ සිටිය දි මියයාමේ සිද්ධියට එරෙහිව ඉරානය පුරා විරෝධතා තවදුරටත් පැවැත්වෙනවා.     ", "URL": "https://www.itnnews.lk/2023/10/05/450908/", "Category": "ජාත්‍යන්තර පුවත්", "Parent URL": null}