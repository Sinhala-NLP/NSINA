{"Source": "ITN news", "Timestamp": "ජූනි 10, 2021 10:36", "Headline": "ඇෆ්ගනිස්ථානයේ වෙඩි තැබීමකින් පුද්ගලයින් දස දෙනෙකු ජීවිතක්ෂයට", "News Content": "ඇෆ්ගනිස්ථානයේ සිදුවූ වෙඩි තැබීමකින් පුද්ගලයින් දස දෙනෙකු ජීවිතක්ෂයට පත්වුණා. ඇෆ්ගනිස්ථානයේ බග්ලාන් ප්‍රදේශයේදී වෙඩි තැබීම සිදුව තිබෙනවා. බග්ලාන් ප්‍රදේශයේ පතලක සේවය කරමින් සිටි පිරිසකට නාදුනන පුද්ගලයෙකු වෙඩි ප්‍රහාර එල්ල කළ බවයි පැවසෙන්නේ. වෙඩි ප්‍රහාරයෙන් පතලේ සේවය කරමින් සිටි කීපදෙනෙකු ද බරපතල තුවාල ලබා තිබෙනවා. ප්‍රහාර එල්ල කළ පුද්ගලයා ඉස්ලාමීය අන්තවාදී කණ්ඩායමකට අයත් පුද්ගලයෙකු බව හඳුනාගෙන තිබෙනවා. ඇෆ්ගනිස්ථානයේ රඳවා සිටි අමෙරිකා හමුදා පසුගිය මැයි 1 වනදා සිට ඉවත් කිරීම ආරම්භ කිරීමත් සමඟ එරට අන්තවාදීන්ගේ ප්‍රහාර ඉහළ ගොස් ඇති බව ද වාර්තා වනවා.     ", "URL": "https://www.itnnews.lk/2023/10/05/341764/", "Category": "ජාත්‍යන්තර පුවත්", "Parent URL": null}