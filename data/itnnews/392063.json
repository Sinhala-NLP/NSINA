{"Source": "ITN news", "Timestamp": "ஜனவரி 29, 2022 15:16", "Headline": "மனித உயிருக்கு ஆபத்தை விளைவிக்கக்கூடிய புதியவகை கொரோனா வைரஸ் கண்டுபிடிப்பு..", "News Content": "மனித உயிருக்கு ஆபத்தை விளைவிக்கக்கூடிய புதியவகை கொரோனா வைரஸ் கண்டுபிடிக்கப்பட்டுள்ளது. குறித்த வைரஸ் எதிர்காலத்தில் மனித வாழ்வியலுக்கு பாரிய அச்சுறுத்தலாக அமையுமென விஞ்ஞானிகள் எச்சரித்துள்ளனர். தென்னாபிரிக்காவிலுள்ள வெளவ்வால்களிலிருந்து புதிய கொரோனா வைரஸ் கண்டுபிடிக்கப்பட்டுள்ளது. அதற்கு நியோகோவ் என விஞ்ஞானிகள் பெயர் சூட்டியுள்ளனர். கடந்த 2012 மற்றும் 2015ம் ஆண்டுக்குட்பட்ட காலப்பகுதியில் பரவிய மேர்ஸ் வைரசை ஒத்ததாக நியோகோவ் புதிய கொரோனா வைரஸ் காணப்படுகிறது. தற்போது உலகில் பரவியுள்ள கொரோனா வைரஸ் திரிபுகளை விட பன்மடங்கு பரவக்கூடிய திறன் கொண்டதாக நியோகோவ் வைரஸ் காணப்படுகிறது. குறித்த வகை வைரஸ் தொற்றும் மூவரில் ஒருவர் உயிரிழக்கலாமென விஞ்ஞானிகள் எச்சரித்துள்ளனர். இதேவேளை நியோகோவ் வைரசினால் மனிதனுக்கு ஏற்படக்கூடிய பாதிப்புக்கள் தொடர்பில் தொடர்ந்தும் ஆய்வுகள் மேற்கொள்ளப்படுவதாக உலக சுகாதார ஸ்தாபனம் அறிவித்துள்ளது.   \n ", "URL": "https://www.itnnews.lk/2023/10/05/392063/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}