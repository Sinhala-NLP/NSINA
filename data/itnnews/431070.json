{"Source": "ITN news", "Timestamp": "අගෝස්තු 25, 2022 10:27", "Headline": "පාකිස්තානයේ ඩොලර් බිලියන තුනක මුදලක් ආයෝජනය කිරීමට කටාර් රාජ්‍යය එකඟවෙයි", "News Content": "පාකිස්තානයේ ඇමෙරිකා ඩොලර් බිලියන තුනක මුදලක් ආයෝජනය කිරීමට කටාර් රාජ්‍යය පියවර ගෙන තිබෙනවා. පාකිස්තාන අග්‍රාමාත්‍ය ෂෙබාස් ෂරීෆ් දෝහා නගරයේ සිදු කළ නිල සංචාරය අතරතුරයි මේ බව ප්‍රකාශ කර ඇත්තේ. කටාර් ආයෝජන අධිකාරිය මෙම මූල්‍ය ආයෝජනයන් සිදු කිරීමට නියමිතයි. පාකිස්තානය පසුගිය මාස කිහිපය තුළදී දැඩි ආර්ථික අර්බුදයක ගිලී තිබුණා. එරට ආර්ථිකය යළිත් ප්‍රකෘති තත්ත්වයට ගෙන ඒමේ අරමුණින් මෙම ආයෝජන සිදු කරන බවයි කටාර් ආයෝජන අධිකාරිය සඳහන් කළේ. ජාත්‍යන්තර මූල්‍ය අරමුදලද පාකිස්තානයට ණය ලබාදීම සම්බන්ධයෙන් මේ වන විට සාකච්ඡා පවත්වමින් සිටිනවා.       ", "URL": "https://www.itnnews.lk/2023/10/05/431070/", "Category": "Breaking News,ජාත්‍යන්තර පුවත්", "Parent URL": null}