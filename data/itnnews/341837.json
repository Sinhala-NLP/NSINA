{"Source": "ITN news", "Timestamp": "ஜூன் 10, 2021 12:51", "Headline": "மீன் உணவை உட்கொள்ள அச்சம் கொள்ளத் தேவையில்லையென பொதுமக்களுக்கு அறிவுறுத்து..", "News Content": "எக்ஸ்பிரஸ் பேர்ள் கப்பல் விபத்தால் கடல் சூழலுக்கு ஏற்பட்டுள்ள பாதிப்பு காரணமாக மீன்களை உணவுக்கு எடுப்பது பொருத்தமற்றதென சிலர் போலி பிரச்சாரங்களை முன்னெடுத்துவருவதாக ராஜாங்க அமைச்சர் காஞ்சன விஜயசேகர தெரிவித்துள்ளார். மீன்களை உணவுக்கு எடுப்பதில் எவ்வித அச்சமும் கொள்ளத்தேவையில்லையென அவர் சுட்டிக்காட்டியுள்ளார். \n“மீன்பாவனை குறித்து பொதுமக்கள் எவ்வித அச்சமும் கொள்ளத் தேவையில்லை. ஆழ்கடல் மற்றும் சர்வதேச கடல் பரப்பு மீன்பிடியில் ஈடுபடுபவர்கள் மீன்களை கரைக்கு கொண்டுவந்து விற்பனைக்கென விநியோகிக்கும் பணிகளில் தொடர்ந்தும் ஈடுபட்டுள்ளனர். இதனால் மீன் விற்பனையில் அதிகரிப்பு ஏற்படும் தவிர வீழ்ச்சி ஏற்படாது. மீன்களின் விலையிலும் மாற்றம் ஏற்படாது. கப்பல் விபத்தினால் மீன்பிடி நடவடிக்கைகயிலிருந்து விலக்கப்பட்டிருந்த மீனவர்களுக்கு இழப்பீடு வழங்கவும் நடவடிக்கை எடுக்கப்ப்ட்டுள்ளது, நீர் கொழும்பு, பாணந்துறை ,கொழும்பு ஆகிய வலயங்களைச் சேர்ந்த மீனவர்கள் பாதிக்கப்பட்டுள்ளனர். விபத்துக்குள்ளான எக்ஸ்பிரஸ் பேர்ள் கப்பல் குறித்து இழப்பீடை பெற்றுக்கொள்வதற்கான நடவடிக்கைகளில் துறைசார் அதிகாரிகளும் நிறுவனங்களும் ஈடுபட்டுள்ளன.” ", "URL": "https://www.itnnews.lk/2023/10/05/341837/", "Category": "Breaking News,அண்மைய செய்திகள்", "Parent URL": null}