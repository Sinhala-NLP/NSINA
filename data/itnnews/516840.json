{"Source": "ITN news", "Timestamp": "සැප්තැම්බර් 19, 2023 10:01", "Headline": "කැනේඩියානු සික් නායකයාගේ ඝාතනය පිටුපස ඉන්දීය රජය සිටින බවට කැනඩා අගමැතිගෙන් චෝදනා", "News Content": "කැනේඩියා සික් නායක හර්දීප් සිං ඝාතනය පිටුපස ඉන්දීය රජය සිටින බවට කැනඩා අග්‍රාමාත්‍ය ජස්ටින් ටෘෘඩෝ චෝදනා කරනවා. පසුගිය ජුනි 18 වනදා කැනඩා ජාතික සික් නායකයෙකු වන හර්දීප් සිං සික් දේවස්ථානයක් තුලදී වෙඩි තබා ඝාතනය කෙරුණා. එම ඝාතනය සම්බන්ධයෙන් පුළුල් විමර්ශනයක් මේ වන විට ක්‍රියාත්මක අතර ඉන්දීය රජයේ අවශ්‍යතාවය මත එම ඝාතනය සිදුකර ඇති බවට අනුමාන කරන බවයි කැනඩා අග්‍රාමාත්‍යවරයා පවසන්නේ. ඒ සම්බන්ධයෙන් පැහැදිලි සාක්ෂි මේ වන විටත් ලැබී ඇති බව කැනඩා අග්‍රාමාත්‍යවරයා පාර්ලිමේන්තුවේදී සදහන් කළා. ගැටලුව සම්බන්ධයෙන් තමා ජී 20 සමුළුවේදීද ඉන්දීය අග්‍රාමාත්‍යවරයා සමග සාකච්ඡා කළ බවයි ඔහු පවසන්නේ. කැනඩා ජාතිකයෙකු කැනඩාව තුලදී විදෙස් රටක අවශ්‍යතාවය මත ඝාතනය කිරීම කැනඩාවේ සෛරීත්වයට දැඩි බලපෑමක් එල්ල කරන බව කැනඩා අග්‍රාමාත්‍යවරයා පෙන්වා දෙනවා.     ", "URL": "https://www.itnnews.lk/2023/10/05/516840/", "Category": "ජාත්‍යන්තර පුවත්", "Parent URL": null}