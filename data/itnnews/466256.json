{"Source": "ITN news", "Timestamp": "මාර්තු 8, 2023 11:24", "Headline": "නව යකඩ නිෂ්පාදන කම්හලක් ආරම්භ කිරීමට සැලසුම්", "News Content": "ඇමෙරිකා ඩොලර් මිලියන 53.89ක ආයෝජනයකින් යකඩ නිෂ්පාදන කම්හලක් ආරම්භ කිරීමට සැලසුම් කර තිබෙනවා. ඊට අදාළ ගිවිසුමට අත්සන් තැබීම කොළඹ දී සිදු වුණා. මෙරට යකඩ ආශ්‍රිත නිෂ්පාදන ක්ෂේත්‍රයේ දැවැන්ත පියවරක් තබමින් ඉදි කිරීම් ක්ෂේත්‍රයට අවශ්‍ය යකඩ නිපදවීම නව කර්මාන්ත ශාලාව මගින් සිදුවනවා. හම්බන්තොට අපනයන සැලසුම් කලාපයේ ආරම්භ කිරීමට සැලසුම් කර ඇති මෙම කර්මාන්ත ශාලාව සම්බන්ධයෙන් වු ගිවිසුමට අත්සන් තැබීමට කටයුතු කෙරුණා. ඒ ග්ලෝවස් ජාත්‍යන්තර පුද්ගලික සමගාම හා ශ්‍රී ලංකා ආයෝජන මණ්ඩලය අතරයි. මෙම ව්‍යාපෘතිය අදියර දෙකක් යටතේ ක්‍රියාත්මකයි. ", "URL": "https://www.itnnews.lk/2023/10/05/466256/", "Category": "දේශීය පුවත්", "Parent URL": null}