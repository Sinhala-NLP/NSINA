{"Source": "ITN news", "Timestamp": "පෙබරවාරි 22, 2022 15:25", "Headline": "බුර්කිනා පාසෝ රාජ්‍යයේ රන් ආකරයක් තුළ සිදුවූ පිපිරීමකින් පුද්ගලයින් 60 දෙනෙකු ජීවිතක්ෂයට", "News Content": "බුර්කිනා පාසෝ රාජ්‍යයේ රන් ආකරයක් තුළ සිදුවූ පිපිරීමකින් පුද්ගලයින් 60 දෙනෙකු පමණ ජීවිතක්ෂයට පත්ව තිබෙනවා. පිපිරීමෙන් තවත් පුද්ගලයින් රැසක් තුවාල ලබා ඇති බව විදෙස් මාධ්‍ය සදහන් කරනවා. පිපිරීමට හේතුව මේ වන තෙක් අනාවරණය වී නැහැ. රන් ආකරය ආසන්නයේ පිහිටි ගස් කඩාවැටීම හේතුවෙන් නිවාසවලට ද හානි සිදුව තිබෙනවා. ජාත්‍යන්තර සමාගම් රැසකට අයත් රන් ආකර බුර්කිනා පාසෝ රාජ්‍යයේ ක්‍රියාත්මක අතර ඒ අතරට නිසි ක්‍රමවේද භාවිතා කිරීමකින් තොරව ක්‍රියාත්මක රන් ආකර ද වනවා. ඒවායෙහි සේවය සදහා කුඩා ළමුන්ද යොදවා ඇති බවයි වාර්තා වන්නේ.           ", "URL": "https://www.itnnews.lk/2023/10/05/396917/", "Category": "ජාත්‍යන්තර පුවත්", "Parent URL": null}