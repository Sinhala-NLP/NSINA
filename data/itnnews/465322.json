{"Source": "ITN news", "Timestamp": "මාර්තු 5, 2023 09:06", "Headline": "පුද්ගලයෙකුට මරු කැඳවමින් මාර්ගය හරහා පෙරලී ගිය කන්ටේනරය", "News Content": "අද අළුයම 4.30ට පමණ කොළඹ නුවර ප්‍රධාන මාර්ගයේ වරකාපොල නගරයේදී සිමෙන්ති පටවාගත් කන්ටේනර් රථයක් මාර්ගයෙන් ඉවතට පැන වෙළඳසැලක හා පදිකවේදිකාවේ වැටේ ගැටී පුද්ගලයකුද යටකරගෙන මාර්ගය හරහා පෙරළී ගොස් තිබෙනවා. ඒ හේතුවෙන් මාර්ගයේ ගමනාගමන කටයුතු ඇණහිට ඇති බවයි අප වාර්තාකරු පැවසුවේ. මෙම අනතුරින් මියගිය පුද්ගලයා කවුරුන්ද යන්න තාමත් තහවුරු කරගෙන නැහැ\nතිබෙනවා. කන්ටේනර් රථයේ රියදුරු පොලිස් අත් අඩංගුවට ගෙන ඇති අතර සහායක තුවාල ලබා රෝහල් ගත කරතිබෙනවා. මෙම අනතුරට හේතුව රියදුරුට නින්ද යෑම බවටයි පොලිසිය සැක කරන්නේ . සිද්ධිය සම්බන්ධයෙන් වැඩිදුර පරීක්ෂණ වරකපොල පොලිසිය සිදු කරනවා. ", "URL": "https://www.itnnews.lk/2023/10/05/465322/", "Category": "දේශීය පුවත්", "Parent URL": null}