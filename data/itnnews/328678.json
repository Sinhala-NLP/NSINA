{"Source": "ITN news", "Timestamp": "මාර්තු 30, 2021 12:13", "Headline": "චීනයේ සිනොෆාම් එන්නත් මාත්‍රා ලක්ෂ හයක් හෙට දිවයිනට", "News Content": "චීනයේ නිෂ්පාදිත සිනොෆාම් එන්නත් මාත්‍රා ලක්ෂ හයක් හෙට (31) දිනයේදී මෙරටට ලැබීමට නියමිත බව අමාත්‍ය වෛද්‍ය රමේෂ් පතිරණ මහතා පවසනවා. කැබිනට් තීරණ දැනුම් දීමේ මාධ්‍ය හමුවට එක් වෙමිනුයි අමාත්‍යවරයා මේ බව ප්‍රකාශ කළේ. මේ අතර කොරෝනා ආසාදිතයින් හදුනාගත හැකි පහසු රුධිර පරීක්ෂණ ක්‍රමවේදයක් ඔක්ස්ෆර්ඩ් සරසවි විශේඥ කණ්ඩායමක් සොයාගෙන තිබෙනවා. මෙරට මහාචාර්ය නීලිකා මලවිගේ මහත්මිය ද මෙම විශේෂඥ කණ්ඩායමට ඇතුළත්. එය ඉක්මන් හා භාවිතයට ඉතා පහසු ක්‍රමවේදයක් බවයි පර්යේෂකයින් පවසන්නේ. මෙම පර්යේෂණය සදහා ශ්‍රී ලංකාව,  තායිවානය,  ඉන්දියාව, තායිලන්තය සහ ප්‍රංශය යන රටවල විද්‍යාඥයින් මෙන්ම බ්‍රිතාන්‍ය‌යේ පර්යේෂකයින් කණ්ඩායමක් ද එක්ව සිටියා.       ", "URL": "https://www.itnnews.lk/2023/10/05/328678/", "Category": "දේශීය පුවත්", "Parent URL": null}