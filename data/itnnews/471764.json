{"Source": "ITN news", "Timestamp": "මාර්තු 30, 2023 05:01", "Headline": "අභාවප්‍රාප්ත ජෝශප් මයිකල් පෙරේරා මහතාගේ දේහය අද පාර්ලිමේන්තු සංකීර්ණයට", "News Content": "ජ්‍යෙෂ්ඨ දේශපාලනඥයෙකු වූ අභාවප්‍රාප්ත ජෝශප් මයිකල් පෙරේරා මහතාගේ දේහය අද පාර්ලිමේන්තු සංකීර්ණයට රැගෙන ඒමට නියමිතයි. ශ්‍රී ලංකා පාර්ලිමේන්තුවේ 17 වන කතානායකවරයා ලෙස කටයුතු කළ ජෝශප් මයිකල් පෙරේරා මහතා අමාත්‍ය ධුර කිහිපයක ද කටයුතු කළා. 1941 වසරේ සැප්තැම්බර් 15 වනදා උපත ලැබූ ඒ මහතා මියයනවිට 81වන වියේ පසුවුණා. එක්සත් ජාතික පක්ෂ කෘත්‍යාධිකාරී මණ්ඩලය නියෝජනය කළ ජ්‍යෙෂ්ඨ දේශපාලනඥයෙකු වන ජෝශප් මයිකල් පෙරේරා මහතා දේශපාලනයට පිවිසියේ ජාඇල නගර සභාවට නාගරික මන්ත්‍රීවරයෙකු ලෙස තේරී පත්වෙමින්. අභාවප්‍රාප්ත ජෝශප් මයිකල් පෙරේරා මහතාගේ දේහය ශ්‍රී ජයවර්ධනපුර පාර්ලිමේන්තු සංකීර්ණය වෙත අද පෙරවරුවේ රැගෙන ඒමටයි කටයුතු යොදා තිබෙන්නේ.           ", "URL": "https://www.itnnews.lk/2023/10/05/471764/", "Category": "දේශීය පුවත්", "Parent URL": null}