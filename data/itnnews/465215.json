{"Source": "ITN news", "Timestamp": "මාර්තු 4, 2023 13:16", "Headline": "ඇමෙරිකා ජනාධිපති ජෝ බයිඩන්ගේ පිළිකා තත්වය සම්පූර්ණයෙන් සුවයි", "News Content": "ඇමෙරිකා ජනාධිපති ජෝබයිඩන්ට ඇතිවී තිබූ පිළිකාමය තත්ත්වය සම්පූර්ණයෙන් සුව කිරිමට හැකි වූ බව ධවල මන්දිරය ප්‍රකාශ කරනවා. ඇමෙරිකා ජනාධිපති ජෝ බයිඩන්ට සමේ පිළිකාමය තත්ත්වයක් ඇති බව මීට පෙර වෛද්‍යවරු වාර්තාකර තිබුණා. ඔහුගේ පපු ප්‍ර දේශයේ සමෙහි පැතිරෙමින් තිබූ පිළිකාමය තත්ත්වය සම්පූර්ණයෙන් ඉවත්කළ බව ධවල මන්දිරය ඊයේ නිවේදනය කළා. මේ හේතුවෙන් ජනාධිපතිවරයාගේ ජීවිතය තවදුරටත් සුරක්ෂිත සහ රාජකාරී කටයුතුවලට සම්පූර්ණ සූදානම් බවත් ධවල මන්දිරය වැඩිදුරටත් ප්‍රකාශ කර සිටිනවා. ඇමෙරිකා ජනාධිපති ජෝ බයිඩන් මේ වන විට අසූවන වියේ පසුවනවා. ", "URL": "https://www.itnnews.lk/2023/10/05/465215/", "Category": "ජාත්‍යන්තර පුවත්", "Parent URL": null}