{"Source": "ITN news", "Timestamp": "අප්‍රේල් 3, 2021 11:44", "Headline": "ගමේ ප්‍රශ්න විසඳන්න ජනපති වවුනියාව ජන හද ලඟටම යයි", "News Content": "ගමේ ගැටලුවලට ගමටම ගිහිල්ල විසදුම් ලබල දෙන්න ජනාධිපති ගෝඨාභය රාජපක්ෂ මැතිතුමා ආරම්භ කරපු ගම සමග පිළිසදරක් වැඩසටහන මේ වෙනකොට ගම්මාන 16 කදි පවත්වල තියෙනවා. 17 වෙනි වැඩසටහන උතුරු පළාතේ වව්නියාවේදී ආරම්භ වුණා. ජනපති ගම සමග පිළිසදර උතුරු පළාත් වැඩසටහන වව්නියාව උතුර ප්‍රාදේශීය ලේකම් කොට්ඨාශයේ වෙඩිවෙච්චිකල්ලු ග්‍රාම සේවා වසමේ දී ආරම්භ වුණේ ජනාධිපති ගෝඨාභය රාජපක්ෂ මැතිතුමාගේ ප්‍රධානත්වයෙන්. මෙම වසමට බෝගස්වැව 1, බෝගස්වැව 2, කම්බිලි වැව, වෙඩිවෙච්ච කල්ලු, කෝවිල් පුලියන්කුලම සහ වෙහෙර තැන්න යන  ගම්මාන ඇතුළත්. එහි ජීවත් වන පවුල් සංඛ්‍යාව 478 ක්. ගැමි හමුව පැවැත්වෙන්නේ බෝගස්වැව මහා විද්‍යාලයේදීයි. වෙඩිවෙච්චිකල්ලු හා අවට ගම්මානවල ජනතාව දිගු කාලයක සිට පොදු ගැටලු රැසකින් පීඩා විදින අතර එම ගැටලුවලට විසදුම් ලබා දීම මෙහිදි සිදුවනවා.     ", "URL": "https://www.itnnews.lk/2023/10/05/329469/", "Category": "Breaking News,දේශීය පුවත්", "Parent URL": null}