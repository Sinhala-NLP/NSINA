{"Source": "ITN news", "Timestamp": "සැප්තැම්බර් 4, 2021 15:00", "Headline": "එන්නත් බිලියනයකට ආසන්න සංඛ්‍යාවක් ලොව පුරා බෙදා හැර ඇති බව චීනය පවසයි", "News Content": "තම රට එන්නත් බිලියනයකට ආසන්න සංඛ්‍යාවක් ලොව පුරා බෙදා හැර ඇති බව චීනය පවසනවා. ගෝලීය වශයෙන් රටවල් සහ ජාත්‍යන්තර සංවිධාන සඳහා ලොව වැඩිම එන්නත් ප්‍රමාණයක් ලබාදී ඇති රාජ්‍යය ලෙස චීනය කොවිඩ් 19 එන්නත් මාත්‍රා මිලියන 990 ක් බෙදාදී ඇති බව චීන ජාත්‍යන්තර සංවර්ධන සහයෝගිතා ඒජන්සියේ ප්‍රධානී ඩෙං බොකින්ග් පවසනවා. චීනයේ සිට මියන්මාරය වෙත නව එන්නත් කාණ්ඩයක් සහ වෛද්‍යාධාර බෙදාදීමේ උත්සවයක් අමතමින් එම සංවිධානයේ ප්‍රධානි මෙම කරුණු අනාවරණය කර තිබෙනවා. ලොව රටවල් රැසක් තම ප්‍රදානයන් ඇගයීමකින් යුතුව භාර ගෙන ඇති නමුත් උතුරු කොරියාව පමණක් තම ක්‍රියාවලිය ප්‍රතික්ෂේප කළ බවයි ඔහු වැඩිදුරටත් පෙන්වා දෙන්නේ.             ", "URL": "https://www.itnnews.lk/2023/10/05/360220/", "Category": "ජාත්‍යන්තර පුවත්", "Parent URL": null}