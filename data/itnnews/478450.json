{"Source": "ITN news", "Timestamp": "අප්‍රේල් 26, 2023 18:02", "Headline": "හංගේරියා ණය ආධාර යටතේ ක්‍රියාත්මක මෙරට ගුවන් පාලම් ව්‍යාපෘති කඩිනමින් අවසන් කිරීමට එකඟතාව", "News Content": "හංගේරියා ණය ආධාර යටතේ ක්‍රියාත්මක මෙරට ගුවන් පාලම් ව්‍යාපෘති කඩිනමින් අවසන් කිරීමට එකගතාව පළ වුණා. හංගේරියා රජයේ යූරෝ මිලියන 52 ක ණය ආධාර යටතේ ගුවන් පාලම් දෙකක ඉදිකිරීම් සිදු කෙරෙනවා. ඒ කොහුවල මංසන්ධියේ සහ ගැටඹේ මංසන්ධියේයි. මෙම පාලම්වල ඉදිරි කටයුතු පිළිබද සාකච්ඡාවක් හංගේරියා රජයේ බලධාරීන් සහ අමාත්‍ය ආචාර්ය බන්දුල ගුණවර්ධන මහතා අතර අද පැවැත්වුණා. ඒ අමාත්‍යාංශ කාර්යාලයේදීයි. පළමුවෙන් කොහුවල ගුවන් පාලමත්, අනතුරුව ගැටඹේ ගුවන් පාලමත් කඩිනමින් ඉදිකිරීමට හංගේරියා නියෝජිත පිරිස මෙහිදී එකගතාව පළ කර තිබෙනවා.       ", "URL": "https://www.itnnews.lk/2023/10/05/478450/", "Category": "දේශීය පුවත්", "Parent URL": null}