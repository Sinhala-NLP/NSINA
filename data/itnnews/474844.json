{"Source": "ITN news", "Timestamp": "අප්‍රේල් 11, 2023 09:45", "Headline": "ඇමෙරිකානු නැවෙන් රට පනින්න ගිය ශ්‍රි ලාංකිකයන් 4 දෙනෙකු අත්අඩංගුවට", "News Content": "මෙරට නිෂ්පාදිත ඇගලුම් තොගයක් යුරෝපය වෙත රැගෙන යාම සදහා කොළඹ වරායට පැමිණ නැංගුරම්ලා තිබූ ඇමෙරිකා නෞකාවකට හොරෙන් ඇතුළු වූ ශ්‍රී ලාංකික ද්‍රවිඩ ජාතිකයින් 4 දෙනෙකු අත්අඩංගුවට ගෙන තිබෙනවා. කොළඹ වරායට පැමිණ නැංගුරම්ලා තිබූ ඇමෙරිකාවට අයත් නෞකාවට ඇතුළුවී තිබෙන්නේ මාර්තු 24 වනදායි. 25 වනදා මෙම නෞකාව මෙරටින් පිටත්ව ගොස් ඇති අතර එම නෞකාවේ කපිතාන්වරයා විසින් මොවුන් හදුනාගෙන ඇත්තේ ඊජිප්තුවේ සූවස් ඇල ආරක්ෂක කපොල්ලේදීයි. අනතුරුව එම නෞකා සමාගමට අයත් වෙනත් නැවකින් මෙම පිරිස ගාල්ල වරාය ආගමන විගමන දෙපාර්තමේන්තු නිලධාරීන් වෙත භාරදීමෙන් පසු අත්අඩංගුවට ගැණුනා. මොවුන් යාපනය මුලතිව් ප්‍ර දේශවල පදිංචි අවුරුදු 25,  31 සහ 32 වයස්වල පසුවන්නන්.         ", "URL": "https://www.itnnews.lk/2023/10/05/474844/", "Category": "Breaking News,දේශීය පුවත්", "Parent URL": null}