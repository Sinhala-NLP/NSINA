{"Source": "ITN news", "Timestamp": "නොවැම්බර් 22, 2021 09:40", "Headline": "ගජමුතු 10ක් සමඟ සැකකරුවන් තුන්දෙනෙකු අත්අඩංගුවට", "News Content": "රුපියල් කෝටියකට අලෙවි කිරීමට සූදානම් කර තිබූ ගජමුතු 10 ක් විශේෂ කාර්ය බළකාය මගින් අත්අඩංගුවට ගෙන තිබෙනවා. අම්පාර වරිපත්තන්චේන ක්‍රීඩාංගණය අසලදීයි මෙම ගජමුතු 10 අත්අඩංගුවට ගැනුණේ. ඒවා මිලදී ගැනීමට පැමිණෙන මුවාවෙන් උපායදූතයෙකු යොදවා වැටලීම සිදු කිරීමට කල්මුණේ විශේෂ කාර්ය බළකායට හැකි වුණා. ඒ අනුව ගජමුතු 10 සමඟ සැකකරුවන් තුන්දෙනෙකුද අත්අඩංගුවට ගත්තා. ඉන් එක් අයෙකු වරිපත්තන්චේන ප්‍රදේශයේ පදිංචිකරුවෙක්. අනෙක් දෙදෙනා අම්පාර මල්වත්ත ප්‍රදේශයේ පදිංචි පිය පුතු දෙදෙනෙකු බවයි පොලීසිය පවසන්නේ. එම පියා පූජකයෙකු බව හෙළිව තිබෙනවා. සැකකරුවන් සහ ගජමුතු වැඩිදුර පරීක්ෂණ සඳහා දමන පොලීසියට භාර දී ඇති අතර ඔවුන් අම්පාර මහේස්ත්‍රාත් අධිකරණයට ඉදිරිපත් කිරීමට නියමිතයි.     ", "URL": "https://www.itnnews.lk/2023/10/05/377707/", "Category": "දේශීය පුවත්", "Parent URL": null}