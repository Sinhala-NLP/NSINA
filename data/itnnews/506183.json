{"Source": "ITN news", "Timestamp": "අගෝස්තු 7, 2023 12:06", "Headline": "ඉදිරි සති දෙක තුලදී තහනම් වන ප්ලාස්ටික්", "News Content": "ප්ලාස්ටික් අයිතම කිහිපයක් ඉදිරි සති දෙක තුලදී තහනම් කිරීමට කටයුතු කරන බව පරිසර අමාත්‍ය නසීර් අහමඩ් මහතා ප්‍රකාශ කළා. එමෙන්ම විදුලි සහ ඉලෙට්‍රොනික අපද්‍රව්‍ය කළමනාකරණයට ජාතික ප්‍රතිපත්තියක් සකස් කිරීමට කටයුතු කරන බවද අමාත්‍යවරයා අවධාරණය කළේ ජනාධිපති මාධ්‍ය කේන්ද්‍ර යේ පැවති ස්ථාවර රටකට සැවොම එක මගකට යන මැයෙන් වූ ප්‍රවෘත්ති සාකච්ඡාවට එක්වෙමින්. “එක්සත් ජාතීන්ගේ 28වන දේශගුණික විපර්යාස සමළුවේදී දේශගුණික යුක්ති සංසදය ආරම්භ කිරීමට ශ්‍රී ලංකාව සූදානමින් සිටිනවා. දේශගුණික යුක්තිය සහතික කිරීම වගේම හානි සඳහා මූල්‍යකරණය කඩිනම් කිරීමට විකල්ප මෙන්ම සාම්ප්‍රදායික නොවන ප්‍රවේශයක් ලබා දීමේ පොදු අරමුණ ඇතිවයි දේශගුණික යුක්ති සංසදය පිහිටුවන්න ශ්‍රී ලංකාව යෝජනා කරන්නේ. මේ උත්සාහය සාර්ථක කරගන්න පරිසර අමාත්‍යාංශය ඉදිරිපත් කළ වැඩපිළිවෙල ක්‍රියාවට නංවන්න අමාත්‍ය මණ්ඩලයේ අනුමැතිය ලැබිලා තියෙනවා. විදුලි හා ඉලෙට්‍රොනික අපද්‍රව්‍ය කළමනාකරණය පිළිබඳ ජාතික ප්‍රතිපත්තියක් හඳුන්වා දෙන්නත් අපි කටයුතු කරනවා.” ", "URL": "https://www.itnnews.lk/2023/10/05/506183/", "Category": "දේශීය පුවත්,නවතම පුවත්", "Parent URL": null}