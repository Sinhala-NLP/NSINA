{"Source": "ITN news", "Timestamp": "ஆகஸ்ட் 17, 2023 11:57", "Headline": "சர்வதேச தரத்திற்கு அமைவாக முன்பள்ளிக் கல்வி முறையை உருவாக்க நடவடிக்கை", "News Content": "சர்வதேச தரத்திற்கு அமைவாக முன்பள்ளிக் கல்வி முறையைத் உருவாக்க நடவடிக்கை எடுக்கப்படும் என கல்வி அமைச்சர் சுசில் பிரேமஜயந்த தெரிவித்துள்ளார். பயிற்சி இல்லாத முன்பள்ளி ஆசிரியர்களுக்கும் முறையான பயிற்சி அளிக்கப்பட்டு அந்த நடவடிக்கை விரைவாக மேற்கொள்ளப்படும் எனவும் அவர் குறிப்பிட்டுள்ளார். கொழும்பில் நடைபெற்ற நிகழ்வு ஒன்றில் கலந்து கொண்டு உரையாற்றிய போதே கல்வி அமைச்சர் இந்தக் கருத்துக்களை வெளியிட்டார். “ஐந்து பிரிவைச் சேர்ந்த முன்பள்ளி மாணவர்கள் தரம் 1 க்கு வருகிறார்கள். ஒரு முன்பள்ளி அனைத்து செயல்பாடுகளையும் கற்றுத் தருகிறது. மற்றொரு முன்பள்ளி ஒன்றிலிருந்து 10  வரையான எண்களைக் கற்றுக்கொடுக்கிறது.  மற்றொன்று 100 வரை கற்றுக்கொடுக்கிறது. அவர்கள் அனைவரும் தரம் ஒன்றுக்கே வருகின்றனர். இப்போது ஜப்பானில் இவை அனைத்தையும் கற்பிக்கிறார்கள். அதுதான் உலக தர அமைப்பு. எனவே, தேசிய கல்வி அல்லது சர்வதேச தரத்திற்கு ஏற்ப இரண்டு வருட முன்பள்ளிக்கான கட்டமைப்பை உருவாக்க வேண்டும்.  பயிற்சியற்றவர்களுக்கு பயிற்சி அளித்து சான்றிதழ் வழங்க வேண்டும். அவர்கள் முன்பள்ளிக்கு தகுதியானவர்களா என்பதை உறுதி செய்ய வேண்டும். சாதாரண தர பரீட்சையில் தோல்வியடைந்தவர்களும் கிராமங்களில் உள்ள 15 முதல் 20 மாணவர்களை சேர்த்து முன்பள்ளியைத் தொடங்குங்கள்.  இதற்காக சிறுவர் விவகார அமைச்சு, தேசிய கல்வி நிறுவனம் மற்றும் கல்வியாளர்களுடன் அடுத்த வாரம் கலந்துரையாடலை ஏற்பாடு செய்துள்ளேன். அதிக நேரம் இல்லை.  இப்போது நீங்கள் அதை சர்வதேச தரத்திற்கு கொண்டு செல்ல வேண்டும். டிப்ளோமா கற்கை நெறிகள் வழங்கப்படுகின்றன. நாங்கள் சான்றளிப்பவர்கள் மாத்திரமே முன்பள்ளியைத் தொடங்க முடியும்” என்றார். ", "URL": "https://www.itnnews.lk/2023/10/05/508912/", "Category": "Breaking News,தேசிய செய்திகள்", "Parent URL": null}