{"Source": "ITN news", "Timestamp": "අප්‍රේල් 22, 2021 15:49", "Headline": "2020 ඡන්ද හිමි නාමලේඛන කෙටුම්පත ප්‍රදර්ශනය කෙරේ", "News Content": "2020 වර්ෂයට අදාළ ඡන්ද හිමි නාමලේඛන කෙටුම්පත මේ දිනවල ප්‍රදර්ශනය කර තිබෙනවා. මැතිවරණ කොමිෂන් සභාවේ නිල වෙබ් අඩවිය වගේම ග්‍රාම නිලධාරී කාර්යාලවල හා දිස්ත්‍රික් මැතිවරණ කාර්යාලවල එය ප්‍රදර්ශනය කර තිබෙන බවයි මැතිවරණ කොමිෂන් සභාව සදහන් කරන්නේ. 2020 ඡන්ද හිමි නාමලේඛනයේ  ඒ ඒ ග්‍රාම නිලධාරී කොටසට අදාළ කොටස එම ග්‍රාම නිලධාරී කාර්යාලවල ද දිස්ත්‍රික්කයේ නාමලේඛනය ඒ ඒ දිස්ත්‍රික් මැතිවරණ කාර්යාලවල ද ප්‍රදර්ශනයට තබා තිබෙනවා. මේ මස 30 වනදා එය සහතික කිරීමට නියමිත බවයි මැතිවරණ කොමසාරිස් ජෙනරාල් සමන් ශ්‍රී රත්නායක මහතා නිවේදනය කරන්නේ.         ", "URL": "https://www.itnnews.lk/2023/10/05/333011/", "Category": "නවතම පුවත්", "Parent URL": null}