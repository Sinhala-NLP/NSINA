{"Source": "ITN news", "Timestamp": "ජූලි 28, 2021 09:43", "Headline": "බංග්ලාදේශයේ සිදුවූ නායයෑමකින් පුද්ගලයින් 06 දෙනෙකු ජීවිතක්ෂයට", "News Content": "බංග්ලාදේශයේ සිදුවූ නායයෑමකින් පුද්ගලයින් 6 දෙනෙකු ජීවිතක්ෂයට පත්ව තිබෙනවා. දකුණු දිග බංග්ලාදේශයේ රෝහින්ග්‍යා සරණාගත කඳවුරකයි මෙම නායයෑම සිදුව තිබෙන්නේ. මිය ගිය පිරිස අතර කුඩා දරුවන් ද වනවා. පුද්ගලයින් කිහිපදෙනෙකු තුවාල ලබා ඇති බව බංග්ලාදේශ මාධ්‍ය සඳහන් කරනවා. මෙම දිනවල බංග්ලාදේශයට ඇද හැලෙන මෝසම් වර්ෂාපතනයත් සමඟයි මෙම නායයෑම සිදුව ඇත්තේ. වර්ෂාවත් සමඟ ගංවතුර තත්ත්වයක් ද හට ගෙන තිබෙනවා. ඉදිරි දින කිහිපය තුළ ද අධික වැසි බලාපොරොත්තු වන බව කාලගුණ අංශ සඳහන් කරනවා. රෝහින්ග්‍යා සරණාගත කඳවුරු තුළ ලක්ෂ 10 ක පමණ සරණාගතයින් පිරිසක් සිටින බවයි වාර්තා වන්නේ.   ", "URL": "https://www.itnnews.lk/2023/10/05/352265/", "Category": "ජාත්‍යන්තර පුවත්", "Parent URL": null}