{"Source": "ITN news", "Timestamp": "டிசம்பர் 28, 2021 12:25", "Headline": "சீன ஜனாதிபதியிடமிருந்து, ஜனாதிபதி கோட்டாபய ராஜபக்ஷவிற்கு புத்தாண்டு வாழ்த்து..", "News Content": "சீன ஜனாதிபதி ஷீ ஜிங் பிங் ஜனாதிபதி கோட்டாபய ராஜபக்ஷவிற்கு புத்தாண்டு வாழ்த்துக்களை தெரிவித்துள்ளார். இலங்கைக்கான சீன தூதுவர் ஷீ ஷென்ஹோங் ஜனாதிபதியின் உத்தியோகபூர்வ வாசஸ்தளத்தில் ஜனாதிபதியை சந்தித்து கலந்துரையாடியிருந்தார். அதன்போது பல்வேறு முக்கிய விடயங்கள் குறித்து கலந்துரையாடப்பட்டுள்ளன. ஜனாதிபதி கோட்டாபய ராஜபக்ஷவிற்கும், இலங்கை மக்களுக்கும் சீன ஜனாதிபதி புதுவருட வாழ்த்துக்களை தெரிவித்துள்ளதாக, சீன தூதரகம் டுவிட்டர் செய்தி ஒன்றின் ஊடாக தெரிவித்துள்ளது. இதேவேளை இலங்கைக்கான சீன தூதுவர் வட மாகாணத்திற்கான விஜயத்தை மேற்கொண்டதன் பின்னர் ஜனாதிபதியை சந்திக்கின்றமை அரசியல் மட்டத்தில் முக்கிய விடயமாக பார்க்கப்படுகின்றது. இதேவேளை சீன வெளிவிவகார அமைச்சர் வேன் வி இலங்கைக்கு விஜயம் மேற்கொள்ளவுள்ளதாக அவரது விஜயம் ஜனவரி 9ம் திகதி இடம்பெறவுள்ளதாகவும் வெளிவிவகார அமைச்சு குறிப்பிட்டுள்ளது. அவருடன் தூதுக்குழு ஒன்றும் நாட்டை வந்தடையவுள்ளது. சீன வெளிவிவகார அமைச்சர் பல்வேறு உயர்மட்ட ராஜதந்திர பேச்சுவார்த்தைகளில் பங்கேற்கவுள்ளதாகவும் வெளிவிவகார அமைச்சு தெரிவித்துள்ளது. ", "URL": "https://www.itnnews.lk/2023/10/05/385310/", "Category": "Breaking News,அண்மைய செய்திகள்,தேசிய செய்திகள்", "Parent URL": null}