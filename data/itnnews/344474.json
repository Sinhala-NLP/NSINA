{"Source": "ITN news", "Timestamp": "ජූනි 22, 2021 16:56", "Headline": "කැලණියේ කුඩු මංගලිකා අත්අඩංගුවට", "News Content": "කළුපහනගේ මංගලිකා නොහොත් කැලණියේ කුඩු මංගලිකා නැමති කාන්තාව බස්නාහිර පළාත් දූෂන මර්දන ඒකකය මගින් අත්අඩංගුවට ගෙන තිබෙනවා. කුඩු මංගලික යන අය අද දහවල් අත්අඩංගුවට ගෙන ඇත්තේ අලෙවිය සදහා සූදානම් කර තිබූ කුඩා ප්‍රමාණයේ හෙරොයින් පැකට් 800 ක් ද සමග බවයි පොලිසිය පවසන්නේ. හොරොයින් ග්‍රෑම් 100 ක් අඩංගු වූ බවද පොලිසිය සදහන් කරනවා. සැකකාරිය සතුව තිබී රුපියල් 58000 ක මුදලක්ද සොයාගෙන තිබෙනවා. මේ අතර නිවාසවලට පැන භාණ්ඩ සොරාගන්නා සංවිධානාත්මක කල්ලියක සාමාජිකයින් බණ්ඩාරගම පොලිසිය මගින් අත්අඩංගුවට ගෙන තිබෙනවා. ඒ සොරාගන්නා ලද විදුලි උපකරණ භාණ්ඩ රැසක්ද සමගයි. මෙම කල්ලියට අයත් තවත් සැකකරුවන් තුන් දෙනෙකු සොයා පොලිසිය මෙහෙයුම් සිදු කරනවා. සැකකරුවන් මත්ද්‍රව්‍ය වලට තදින් ඇබ්බැහිවුවන් බවයි පොලිසිය පවසන්නේ.     ", "URL": "https://www.itnnews.lk/2023/10/05/344474/", "Category": "දේශීය පුවත්", "Parent URL": null}