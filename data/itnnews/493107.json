{"Source": "ITN news", "Timestamp": "ජූනි 19, 2023 14:03", "Headline": "පාන් හා කෙටි ආහාර වල මිල රුපියල් 10 කින් පමණ අඩු විය යුතුයි – අමාත්‍ය නලින් ප්‍රනාන්දු", "News Content": "කොවිඩ් වසංගත තත්ත්වය පැවැති සමයේ සත්ත්ව ආහාර හා ඖෂධ ආනයනය කිරීම අඩපණ වූ බිත්තර ආශ්‍රිත ව්‍යාපාර යළි නඟා සිටුවීමතුළින් බිත්තර නිෂ්පාදනය ඉහළ නැංවීම වෙනුවෙන් කුකුළු පැටවු බෙදාදීමේ දීපව්‍යාප්ත වැඩසටහනේ සමාරම්භක අවස්ථාව අද දින (19) වනදා ගම්පහ දිස්ත්‍රික් ලේකම් කාර්යාල පරිශ්රයේදී වෙළෙඳ වාණිජ හා ආහාර සුරක්ෂිතතා අමාත්‍ය නලින් ප්‍රනාන්දු මහතාගේ ප්‍රධානත්වයෙන් ආරම්භ වී තිබෙනවා. තෝරා ගත්, වාණිජ මට්ටමෙන් මේ වන විටත් බිත්තර නිෂ්පාදනයෙහි යෙදෙන කුඩා හා මධ්‍ය පරිමාණ (කුකුළු පැටවුන් 200ට වඩා සිටින) බිත්තර නිෂ්පාදකයන් සඳහා අවශ්‍ය කුකුළු පැටවුන් ලබා දීම තුළින් මාස 04 වැනි කෙටි කාලයක් තුළ ජනතාවට අවශ්‍යය බිත්තර නිෂ්පාදනය ඉහළ නංවා ගැනීම මෙම වැඩසටහනේ අරමුණයි. ගම්පහ දිස්ත්‍රික්කයේ සිටින ජනතාවගේ දෛනික බිත්තර අවශ්‍යයතාවයෙන් 80 % පමණ මෙම වැඩසටහන හරහා සපුරා ගැනීමද අරමුණක් . සීමාසහිත ලංකා සත්ව නිෂ්පාදන හා සත්ව ගොවි පාලන සමූපකාර සමිතිය හරහා ක්‍රියාත්මක මෙම වැඩපිළිවෙල හරහා කුකුළු පැටවුන් 2300ක ප්‍රමාණයක් අද දින ලබා දුන් අතර, ඉදිරියේදීි තවත් කුකුළු පැටවුන් 100,000 පමණ ප්‍රමාණයක් මෙම වැඩසටහන යටතේ බෙදා හැරීමට නියමිතව තිබෙනවා. මෙහිදී මාධ්‍ය හමුවේ අදහස් දක්වමින් වෙළෙඳ අමාත්‍යවරයා සඳහන් කළේ, බිත්තර ඉන්දියාවෙන් ආනයනය කිරීම පවත්නා හිඟය මඟහරවා ගැනීමට ගත් තාවකාලික ක්‍රියාමාර්ගයක් බවත්, මෙම වැඩසටහන යටතේ තිරසාර ලෙස බිත්තර නිෂ්පාදනය ඉහළ නංවා ගැනීමත්, ඉදිරි මාස 4ක් යන විට මෙම වැඩපිළිවෙලේ ප්‍රතිලාභ සමස්ත පාරිභෝගික ජනතාව වෙත ලැබෙනු ඇති බවත්ය. බිත්තර නිෂ්පාදන ක්‍රියාවලිය සඳහා අවශ්‍යයම මොහොතක රාජ්‍ය මැදිහත්වීම ඉතා අගය කරන බව පැමිණ සිටි ගොවි මහතුන් සඳහන් කරන කර තිබෙනවා. මෙහිදී මාධ්‍යවේදීන් නැගූ ප්‍රශ්ණ වලට පිළිතුරු සපයමින් අමාත්‍යවරයා සඳහන් කළේ පාන් හා කෙටි ආහාර වල මිල ගණන් රුපියල් 10 කින් පමණ අඩු විය යුතු බවට උපදෙස් ලබා දුන් බවත්, රුපියල් 430ට පමණ පැවැති තිරිඟු මිල ගණන් මේ වන විට රුපියල් 160-170 පමණ අඩු මිලකට වෙළෙඳපොලේ අලෙවි වන බවත්, තිරිඟු පිටි හිඟය හා මිල ඉහළ යාම පාලනය සඳහා තිරිඟු පිටි අත්‍යාවශ්‍ය භාණ්ඩයක් බවට පත් කර ඇති බවත්ය. ඒ අනුව තිරිඟු මිල නැවත ඉහළ නොයන අතර එම සහතිකය මත බේකරි නිෂ්පාදන මිල ගණන් අඩු කිරීමට හැකි බවත් අමාත්‍යවරයා සඳහන් කර තිබෙනවා. ඉහළ යන කුකුළු මස් මිල ගණන් පාලනය සඳහාද අදාළ පාර්ශවයන් සමඟ සාකච්ඡා කළ බව සඳහන් කළ අමාත්‍යවරයා පාරිභෝගික කටයුතු පිළිබඳ අධිකාරිය මේ දිනවල ඊට අදාළ කටයුතු සිදු කරමින් පවතින බවද සඳහන් කර තිබෙනවා.   ", "URL": "https://www.itnnews.lk/2023/10/05/493107/", "Category": "දේශීය පුවත්", "Parent URL": null}