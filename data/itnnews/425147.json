{"Source": "ITN news", "Timestamp": "ජූලි 26, 2022 14:55", "Headline": "යුක්රේනයේ සිට ධාන්‍ය අපනයනය ආරම්භ කළ හැකි බව එරට රජය නිවේදනය කරයි", "News Content": "ඉදිරි දින කිහිපය ඇතුළත දී යුක්රේනයේ සිට ධාන්‍ය අපනයනය ආරම්භ කළ හැකි බවට යුක්රේන රජය නිවේදනය කරනවා. රුසියාව යුක්රේනයේ වරායන් අත්පත් කර ගැනීමෙන් පසුව යුක්රේනයේ සිට වෙනත් රටවලට සිදුකෙරෙන ධාන්‍ය අපනයනය අත්හිටවූවා. කෙසේ වුවද පසුගිය සිකුරාදා රුසියාව හා යුක්රේනය අතර ධාන්‍ය අපනයනය සම්බන්ධයෙන් එකඟතාවකට පැමිණි අතර ඊට අදාළ ගිවිසුමකට ද අත්සන් තැබුණා. ගිවිසුමට අනුව නෞකා සදහා අදාළ ආරක්ෂාව ලබාදෙන්නේ නම් ධාන්‍ය අපනයනය හැකි ඉක්මනින් ආරම්භ කරන බව යුක්රේනය පවසනවා. මේ අතර ගිවිසුම අත්සන් කිරීමෙන් අනතුරුව ද ඔඩේසා නගරයේ ප්‍රධාන නගරයට රුසියා මිසයිල ප්‍රහාරයක් එල්ල වී තිබෙනවා. මෙවැනි ක්‍රියා දෙරටේ එකගතාවට දැඩි බලපෑමක් එල්ල කරන බවයි විශ්ලේෂකයින් පෙන්වා දෙන්නේ.                 ", "URL": "https://www.itnnews.lk/2023/10/05/425147/", "Category": "ජාත්‍යන්තර පුවත්", "Parent URL": null}