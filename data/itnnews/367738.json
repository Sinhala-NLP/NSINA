{"Source": "ITN news", "Timestamp": "ඔක්තෝබර් 8, 2021 11:00", "Headline": "තායිවාන,  චීන මතගැටුම් තවදුරටත් උත්සන්න වෙයි", "News Content": "වසර 40 ක සිට පවතින තායිවාන,  චීන මතගැටුම් තවදුරටත් උත්සන්නවී තිබෙනවා. චීන හමුදාවේ ප්‍රහාරක ජෙට් යානා සැලකිය යුතු ප්‍රමාණයක් තායිවාන ගුවන්සීමාවට ඇතුළුවීමත් සමග දෙරට අතර නොසන්සුන්කාරී තත්ත්වය වඩාත් දරුණු අතට හැරී ඇති බවට තායිවාන ආරක්ෂක කටයුතු අමාත්‍ය චී යූ කුවෝ චෙන්ග් පවසනවා. යම් හෙයකින් හෝ ප්‍රහාරයක් සිදුවුවහොත් දෙරට අතර ගැටුම්කාරී තත්ත්වය තවදුරටත් උත්සන්න වනු ඇති බවයි ඔහු වැඩිදුරටත් පවසන්නේ. තායිවානය අතීතයේ දී චීනය අසල පිහිටි දූපත් රාජ්‍යයක් ව පැවතියා. මේ වනවිට තායිවානය වෙනම රාජ්‍යයක් ලෙස කටයුතු කළද චීනය එය සලකනුයේ එරට කොටසක් ලෙසයි. 2025 වනවිට චීනය තායිවානය මුළුමනින්ම ආක්‍රමණය කරනු ඇති බවයි තායිවාන ආරක්ෂක අමාත්‍යවරයා වැඩිදුරටත් පවසන්නේ. මෙම තත්ත්වය සම්බන්ධයෙන් ඇමෙරිකාවේ වැඩි අවධානය යොමුව ඇති බව විදෙස් විශ්ලේෂකයින් පෙන්වා දෙනවා.       ", "URL": "https://www.itnnews.lk/2023/10/05/367738/", "Category": "ජාත්‍යන්තර පුවත්", "Parent URL": null}