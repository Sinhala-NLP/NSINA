{"Source": "ITN news", "Timestamp": "මාර්තු 9, 2022 11:40", "Headline": "රජයේ ආයතන වල විදුලිය සහ ඉන්ධන භාවිතය සඳහා නව චක්‍රලේඛයක් නිකුත් කෙරේ", "News Content": "පවත්නා තත්ත්වය යටතේ විදුලිය හා ඉන්ධන රාජ්‍ය ආයතනවල අරපිරිමැස්මෙන් භාවිත කිරීම සම්බන්ධයෙන් අමාත්‍ය මණ්ඩලය තීරණ රැසකට එළඹ තිබෙනවා. මේ අනුව නිල රථ හිමි අමාත්‍යවරුන් මෙන්ම රාජ්‍ය නිලධාරීන් සඳහා මාසිකව හිමිවන ඉන්ධන ප්‍රමාණයට වඩා අතිරේක ඉන්ධන ලබාදීම තාවකාලිකව අත්හිටුවෙනවා. රැස්වීම් හා සාකච්ඡා සඳහා දුර ප්‍රදේශවල සිටින නිලධාරීන් කොළඹ ප්‍රධාන කාර්යාල වෙත කැඳවීම හැකිතාක් අවම කෙරෙනවා. සූම් වැනි තාක්ෂණික ක්‍රම යොදාගනිමින් මෙම සාකච්ඡා පවත්වන ලෙසටයි රාජ්‍ය සේවා පළාත් සභා හා පළාත් පාලන අමාත්‍යාංශය නිවේදනය කරන්නේ. එමෙන්ම විදුලි භාවිතය අවම කිරීම සඳහා ද රාජ්‍ය අයාතනවලට යෝජනා කීපයක් ඉදිරිපත් කර තිබෙනවා.     ", "URL": "https://www.itnnews.lk/2023/10/05/400207/", "Category": "Breaking News,දේශීය පුවත්", "Parent URL": null}