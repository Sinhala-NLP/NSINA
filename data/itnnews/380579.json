{"Source": "ITN news", "Timestamp": "දෙසැම්බර් 4, 2021 16:30", "Headline": "ඇමති ඩලස් සහ විමල් යටියන ගඩොල් හා උළු කර්මාන්ත ශාලාවේ නිරීක්ෂණ චාරිකාවක", "News Content": "මේ වන විට අක්‍රිය තත්ත්වයට පත්ව ඇති ලංකා පිගන් සංස්ථාවට අයත් යටියන ගඩොල් හා උළු කර්මාන්ත ශාලාවේ වැඩකටයුතු නැවත ආරම්භ කිරීමේ හැකියාව පිළිබද සොයා බැලීමට ඩලස් අලහප්පෙරුම සහ විමල් වීරවංශ යන අමාත්‍යවරුන් අද එක්වුණා. කර්මාන්ත ශාලා පරිශ්‍රය නිරීක්ෂණය කළ අමාත්‍යවරුන් දෙපල නිලධාරීන් සමග සාකච්ඡාවකද නිරත වුණා. 1946 වසරේ දී මෙම කර්මාන්ත ශාලාව ආරම්භ කෙරුණු අතර විවිධ හේතු මත අක්‍රිය තත්ත්වයට පත්ව තිබෙනවා. උළු සහ ගඩොල් නිෂ්පාදනයට අවශ්‍ය මැටි සොයා ගැනීමට නොහැකිවීම මේ වන විට ඇතිවී තිබෙන ප්‍රබලතම ගැටලුවයි. වෙළෙදපොල තරගකාරීත්වය සම්බන්ධයෙන් ද අමාත්‍යවරුන්ගේ අවධානය යොමුවුණා. පරිශ්‍රය තුළ වෙනත් කර්මාන්තයක් හෝ අගය එකතුකළ වෙනත් නිෂ්පාදනයක් ආරම්භ කිරීම පිළිබදව ද මෙහිදී යෝජනා ඉදිරිපත් වුණා.     ", "URL": "https://www.itnnews.lk/2023/10/05/380579/", "Category": "දේශීය පුවත්", "Parent URL": null}