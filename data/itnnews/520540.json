{"Source": "ITN news", "Timestamp": "ඔක්තෝබර් 4, 2023 15:09", "Headline": "74 වන යුද හමුදා සංවත්සරයට සමගාමීව ආගමික වැඩසටහන් ‍රැසක්", "News Content": "74 වන යුද හමුදා සංවත්සරයට සමගාමීව ආගමික වැඩසටහන් සංවිධාන කර තිබෙනවා. එවැනි වැඩසටහන් දෙකක් කතරගම හා බොරැල්ලේ දී පැවැත්වුණා. කතරගම කිරිවෙහෙර අභියසදී හා කතරගම දේවාල පරිශ්‍ර යේදී ආශිර්වාද පූජාවන් පැවැත්වුණේ යුද හමුදාපති ලුතිනන් ජෙනරාල් විකුම් ලියනගේ මහතාගේ ප්‍රධානත්වයෙන්. ඔක්තෝබර් 10 වනදාට යෙදී ඇති යුද හමුදා දිනයට සමගාමීවයි මෙම පූජාවන් සංවිධාන කර තිබුණේ. මේ අතර බොරැල්ල සියලු ශාන්තුවරුන්ගේ දේවස්ථානයේදී ද ආශිර්වාද දේවමෙහෙයක් පැවැත්වුණා. අගරදගුරු අති උතුම් මැල්කම් කාදිනල් රංජිත් හිමිපාණන්ගේ ප්‍රධානත්වයෙන් පැවති මෙම දේවමෙහෙයට යුද හමුදාපති ලුතිනන් ජෙනරාල් විකුම් ලියනගේ මහතා ඇතුළු උසස් හමුදා නිලධාරීන් රැසක් එක්ව සිටියා.       ", "URL": "https://www.itnnews.lk/2023/10/05/520540/", "Category": "දේශීය පුවත්", "Parent URL": null}