{"Source": "ITN news", "Timestamp": "நவம்பர் 25, 2021 13:01", "Headline": "லிட்ரோ கேஸ் நிறுவனம் எரிவாயு சிலிண்டரின் தரம் தொடர்பில் விளக்கம்..", "News Content": "லிட்ரோ கேஸ் நிறுவனம் எரிவாயு சிலிண்டரின் தரம் தொடர்பில் தெளிவுப்படுத்தியுள்ளது. சந்தையில் காணப்படும் வீட்டு பாவனைக்கான எரிவாயு சிலிண்டர்களில் பிரச்சினைகள் காணப்படுவதாகவும், அதன் காரணமாக எரிவாயு கசிவு உள்ளிட்ட பல்வேறு அசம்பாவிதங்கள் இடம்பெறுவதாக குற்றச்சாட்டுக்கள் முன்வைக்கப்பட்டுள்ளன. இந்நிலையில் சந்தைக்கு விநியோகிக்கப்படும் சகல லிட்ரோ கேஸ் சிலிண்டர்கள் மற்றும் அதனுள் காணப்படும் எரிவாயு என்பன சர்வதேச தரத்துக்கமையவே காணப்படுவதாக குறித்த நிறுவத்தின் சந்தைப்படுத்தல் மற்றும் விநியோக பிரிவின் பணிப்பாளர் ஜனக்க பத்திரத்ன தெரிவித்துள்ளார். அண்மையில் விளையாட்டு துறை அமைச்சுக்கு முன்பாகவுள்ள தனியார் உணவகம் ஒன்றில் ஏற்பட்ட எல்.பி. கேஸ் கசிவு குழாயில் ஏற்பட்டிருக்கலாமென சந்தேகம் வெளியிடப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/378567/", "Category": "Breaking News,தேசிய செய்திகள்,வணிகம்", "Parent URL": null}