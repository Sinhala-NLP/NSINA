{"Source": "ITN news", "Timestamp": "ජූලි 29, 2023 12:27", "Headline": "ශ්‍රී ලංකා කරාතේ දෝ සම්මේලනයේ ලියාපදිංචිය අත්හිටුවමින් ගැසට් නිවේදනයක්", "News Content": "ශ්‍රී ලංකා කරාතේ දෝ සම්මේලනයේ ලියාපදිංචිය අත්හිටුවමින් ගැසට් නිවේදනයක් නිකුත් කර තිබෙනවා. ඒ එහි කටයුතු තවදුරටත් පවත්වාගෙන යෑම සඳහා 9 දෙනෙකුගෙන් යුත් අතුරු කමිටුවක් පත් කරමින් ක්‍රීඩා සහ යෞවන කටයුතු අමාත්‍යවරයා විසින්. එම කමිටුවේ සභාපති ලෙස සී.ඒ.ජී. ද සොයිසා කටයුතු කරන අතර ලේකම්වරයා ලෙස ආචාර්ය ජයලත් ඉලංගකෝන් කටයුතු කරනවා. ඒ අනුව ශ්‍රී ලංකා කරාතේ දෝ සම්මේලනයේ නිලවරණය පැවැත්වීම සඳහා 1973 අංක 25 දරණ ක්‍රීඩා පනත සහ වලංගු ක්‍රීඩා නියෝග අනුව එම සම්මේලනයෙහි විශේෂ මහ සභා රැස්වීමක් කැඳවා එමඟින් නිලවරණ කමිටුවක් ක්‍රීඩා සංවර්ධන දෙපාර්තමේන්තුවේ අධ්‍යක්ෂවරයා විසින් සිදුකළ යුතුයි. ", "URL": "https://www.itnnews.lk/2023/10/05/503643/", "Category": "ක්‍රීඩා,වෙනත් ක්‍රීඩා", "Parent URL": null}