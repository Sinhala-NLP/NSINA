{"Source": "ITN news", "Timestamp": "අගෝස්තු 5, 2023 15:24", "Headline": "මත්ද්‍රව්‍ය හා පාතාල ක්‍රියාකාරකම් මැඩලීමට අදාළව පොලිසියෙන් කමිටුවක්", "News Content": "මත්ද්‍රව්‍ය හා පාතාල ක්‍රියාකාරකම් මැඩපැවැත්වීමට ගත හැකි ක්‍රියාමාර්ග සම්බන්ධයෙන් කරුණු අධ්‍යයනයට කමිටුවක් පත් කර තිබෙනවා. අදාළ ක්‍රියාමාර්ග සම්බන්ධයෙන් පොලිස් මූලස්ථානයට හා මහජන ආරක්ෂක අමාත්‍යාංශයට වාර්තා කිරීම සඳහා පත් කළ මෙම කමිටුවේ සභාපතිත්වය උසුලන්නේ බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් මහතායි. කේ පී එම් ගුණරත්න, එස් සී මැදවත්ත, යන ජ්‍යෙෂ්ඨ නියෝජ්‍ය පොලිස්පතිවරුන් මෙන්ම විශේෂ කාර්ය බළකායේ අණදෙන නිලධාරී ඩබ්ලිව් එස් ඊ ජයසුන්දර, නියෝජ්‍ය පොලිස්පතිවරුන් වන එස් පී රණසිංහ, ඔෂාන් හේවාවිතාරණ, ටී සී ඒ ධනපාල යන මහත්වරුන් ද මෙම  කමිටුවේ සාමාජිකයන් වනවා. එමෙන්ම කොළඹ අපරාධ කොට්ඨාසයේ අධ්‍යක්ෂ එන් සිල්වා මහතාද කමිටුවට ඇතුළත්.   ", "URL": "https://www.itnnews.lk/2023/10/05/505674/", "Category": "Breaking News,දේශීය පුවත්", "Parent URL": null}