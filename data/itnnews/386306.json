{"Source": "ITN news", "Timestamp": "ஜனவரி 2, 2022 18:18", "Headline": "இன்றைய தினம் மழையுடன் கூடிய வானிலை", "News Content": "நாட்டின் சில பகுதிகளில் இன்றைய தினம் மழையுடன் கூடிய வானிலை நிலவுமென வளிமண்டலவியல் திணைக்களம் தெரிவித்துள்ளது. வடக்கு, வடமத்திய, கிழக்கு மற்றும், ஊவா மாகாணங்களிலும், மாத்தளை மற்றும் நுவரெலியா மாவட்டங்களிலும் இடைக்கிடையே இடியுடன் கூடிய மழை பெய்வதற்கான சாத்தியம் காணப்படுவதாக வளிமண்டலவியல் திணைக்களம் தெரிவித்துள்ளது. மேற்கு சப்ரகமுவ மற்றும் வடமேல் மாகாணங்களிலும் காலி மற்றும் மாத்தறை மாவட்டங்களிலும் மாலை அல்லது இரவு வேளையில் மழை பெய்யக்கூடும். வட மாகாணம் உள்ளிட்ட ஒரு சில பகுதிகளில் 50 மில்லிமீட்டருக்கும் அதிகரித்த பலத்த மழைவீழ்ச்சிக்கான சாத்தியம் காணப்படுகிறது. இதனிடையே வடக்கு கிழக்கு மாகாணங்களிலும், ஹம்பாந்தோட்டை மாவட்டத்திலும் இடைக்கிடையே மணித்தியாத்திற்கு 40 கிலோ மீட்டர் வேகத்தில் பலத்த காற்றை எதிர்பார்க்க முடியும். இடியுடன் கூடிய மழை மற்றும் மின்னல் தாக்கம் பலத்த காற்றினால் ஏற்படக்கூடிய அனர்த்தங்களிலிருந்து பாதுகாப்பு பெறும் வகையில் பொதுமக்கள் முன்னெச்சரிக்கையுடன் செயற்பட வேண்டுமென வளிமண்டலவியல் திணைக்களம் தெரிவித்துள்ளது. ", "URL": "https://www.itnnews.lk/2023/10/05/386306/", "Category": "தேசிய செய்திகள்", "Parent URL": null}