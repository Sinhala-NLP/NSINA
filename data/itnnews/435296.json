{"Source": "ITN news", "Timestamp": "සැප්තැම්බර් 16, 2022 13:00", "Headline": "රාජිත ඇතුළු තුන්දෙනෙකුට එරෙහි නඩු විභාගය නොවැම්බර් 30 වනදා", "News Content": "හිටපු අමාත්‍ය රාජිත සේනාරත්න මහතා ඇතුළු තුන් දෙනෙකුට එරෙහි නඩුවක් පූර්ව නඩු විභාග සම්මන්ත්‍රණය සඳහා නොවැම්බර් 30 වනදා කැඳවන ලෙස කොළඹ මහාධිකරණය නියම කළා. 2014 අගොස්තු 01 වනදා සහ එම වසරේ නොවැම්බර් 01 වනදා අතර කාලය තුලදී මෝදර ධීවර වරාය සී ගල්ෆ් යූ.කේ. ප්‍රයිවට් ලිමිටඩ් නමැති සමාගම වෙත අඩු මුදලකට බදුදීම  සඳහා ධීවර වරාය නීතිගත සංස්ථාවේ අධ්‍යක්ෂ මණ්ඩලය පෙළඹවීම තුළින් රජයට පාඩුවක් සිදු කළ බවටයි ඔවුන්ට චෝදනා එල්ල වී ඇත්තේ. රාජිත සේනාරත්න මහතාට අමතරව ධීවර වරාය නීතිගත සංස්ථාවේ හිටපු සභාපති උපාලි ලියනගේ එහි කළමනාකරණ අධ්‍යක්ෂ නීල් රවින්ද්‍ර මුණසිංහ යන අය මෙහි සෙසු විත්තිකරුවන් වනවා. මෙම නඩුව කොළඹ මහාධිකරණය හමුවේ අද කැදවූ අවස්ථාවේයි එය පූර්ව නඩු විභාග සම්මන්ත්‍රණය සදහා කැදවීමට නියම කෙරුණේ. ", "URL": "https://www.itnnews.lk/2023/10/05/435296/", "Category": "දේශීය පුවත්", "Parent URL": null}