{"Source": "ITN news", "Timestamp": "அக்டோபர் 19, 2022 14:52", "Headline": "சீரற்ற காலநிலையினால் 30 ஆயிரத்துக்கும் அதிகமானோருக்கு பாதிப்பு..", "News Content": "சீரற்ற காலநிலையினால் நாட்டின் 11 மாவட்டங்களை சேர்ந்த 30 ஆயிரத்து 308 பேர் பாதிக்கப்பட்டுள்ளனர். நிலவும் மழையுடன் கூடிய காலநிலையினால் 11 மாவட்டங்களை சேர்ந்த 67 பிரதேச செயலக பிரிவுகள் பாதிக்கப்பட்டுள்ளதாக அனர்த்த முகாமைத்துவ மத்திய நிலையம் தெரிவித்துள்ளது 7 ஆயிரத்து 326 குடும்பங்களை சேர்ந்த 30 ஆயிரத்து 308 பேர் பாதிக்கப்பட்டுள்ளனர். 7 வீடுகள் முழுமையாக சேதமடைந்துள்ளதோடு, 287 வீடுகள் பகுதியளவில் சீரற்ற காலநிலையினால் சேதமடைந்துள்ளனர். கொழும்பு, களுத்துறை, கேகாலை, நுவரெலியா, இரத்தினபுரி ஆகிய மாவட்டங்களுக்கு விடுக்கப்பட்டுள்ள மண்சரிவு அபாய எச்சரிக்கை தொடர்ந்தும் அமுலில் உள்ளது. சீரற்ற காலநிலையினால் பாதிக்கப்பட்டவர்களுக்கு நிவாரணம் வழங்கும் செயற்பாடு தொடர்ச்சியாக முன்னெடுக்கப்பட்டு வருவதாக அனர்த்த முகாமைத்துவ மத்திய நிலையம் தெரிவித்துள்ளது. ", "URL": "https://www.itnnews.lk/2023/10/05/441421/", "Category": "Breaking News,தேசிய செய்திகள்", "Parent URL": null}