{"Source": "ITN news", "Timestamp": "ஜூன் 22, 2021 12:30", "Headline": "நீதிமன்ற நடவடிக்கைகள் ஆரம்பிக்கப்பட்டவுடன் தனிமைப்படுத்தல் சட்டத்தை மீறிய நபர்களுக்கெதிரான சட்ட நடவடிக்கை", "News Content": "நீதிமன்ற நடவடிக்கைகள் ஆரம்பிக்கப்பட்டவுடன் தனிமைப்படுத்தல் சட்டத்தை மீறிய நபர்களுக்கெதிரான சட்ட நடவடிக்கை முன்னெடுக்கப்படும் என பொலிஸ் ஊடகப்பேச்சாளர் தெரிவித்துள்ளார். இதுவரை 41 ஆயிரத்து 914 பேர் தனிமைப்படுத்தல் சட்டத்தை மீறிய குற்றச்சாட்டில் கைதுசெய்யப்பட்டுள்ளதாக பொலிஸ் ஊடகப்பேச்சாளர், சிரேஷ்ட பிரதி பொலிஸ் மா அதிபர் அஜித் ரோஹண தெரிவித்துள்ளார். நேற்றைய தினத்திலும் தனிமைப்படுத்தல் சட்டத்தை மீறிய 396 பேர் கைதுசெய்யப்பட்டுள்ளனர். பயணக்கட்டுப்பாடு தளர்வு காணப்படும் நிலையில் முகக் கவசம் அணியாமை உள்ளிட்ட சுகாதார வழிகாட்டல்களை பின்பற்றாதவர்களே கைதுசெய்யப்பட்டதாக பொலிஸ் ஊடகப்பேச்சாளர் தெரிவித்துள்ளார். ", "URL": "https://www.itnnews.lk/2023/10/05/344381/", "Category": "Breaking News,அண்மைய செய்திகள்,தேசிய செய்திகள்", "Parent URL": null}