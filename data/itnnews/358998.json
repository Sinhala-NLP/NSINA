{"Source": "ITN news", "Timestamp": "අගෝස්තු 29, 2021 12:07", "Headline": "තොග වෙළෙඳාම් කටයුතු සඳහා සියලු ආර්ථික මධ්‍යස්ථාන අද දිනයේත් විවෘතයි", "News Content": "පාරිභෝගික ජනතාවගේ පහසුව සඳහා නිරෝධායන ඇදිරි නීතිය පවතින අතරතුරදීම තොග වෙළෙඳාම් කටයුතු සඳහා සියලු ආර්ථික මධ්‍යස්ථාන අද දිනයේදීත් විවෘතව තැබීමට රජය පියවර ගෙන තිබෙනවා. අද උදෑසන සිට එළවලු සහ පලතුරු තොග ආර්ථික මධ්‍යස්ථාන කරා රැගෙන එනු දක්නට ලැබුණු බව අප වාර්තාකරුවන් ප්‍රකාශ කළා. ඒ අනුව නාරාහේන්පිට විශේෂ ආර්ථික මධ්‍යස්ථානය තොග වෙළෙඳ කටයුතු සඳහා අද දිනයේත් විවෘතව පවතිනවා. පෑලියගොඩ මත්ස්‍ය වෙළෙඳ සංකීර්ණයද අද දිනයේ දී විවෘතව තැබුණා. මාළු මිලදී ගැනීම සදහා අද දිනයේ පැමිණි පාරිභෝගිකයන්ගේ වැඩිවීමක් දක්නට ලැබුණු අතර ප්‍රමාණවත් මත්ස්‍ය තොග ලැබී තිබූ බවයි අප වාර්තාකරුවන් පැවසුවේ. පෑලියගොඩ මැනිං තොග වෙළෙදපොළද අද දිනයේ විවෘත කර තැබුණා. එළවළු මිලේ අඩු වීමක් දක්නට ලැබුණු බවයි මැනිං වෙළෙදපොළේ ව්‍යාපාරිකයන් පැවසුවේ.     ", "URL": "https://www.itnnews.lk/2023/10/05/358998/", "Category": "Breaking News,දේශීය පුවත්", "Parent URL": null}