{"Source": "ITN news", "Timestamp": "ජූනි 22, 2021 16:19", "Headline": "මාත්‍රා තුනකින් යුතු නව එන්නතක් කියුබාවෙන්", "News Content": "කොරෝනා වයිරසයට එරෙහිව කියුබාව අත්හදා බලන ඇබ්ඩලා එන්නත සියයට අනූ දෙකයි දශම දෙකක සාර්ථකත්වයක් පෙන්නුම් කරන බව සායනික පරීක්ෂණවලින් තහවුරු වී තිබෙනවා. ඇබ්ඩලා එන්නත මාත්‍රා තුනකින් යුතු වන අතර මේ වනවිට එය අවසාන අදියරේ පරීක්ෂණ මට්ටමේ ඇති බවයි වාර්තා වන්නේ. එමෙන්ම කියුබාවේ නිෂ්පාදිත තවත් වයිරසයට එරෙහි එන්නතක් මාත්‍රා දෙකක් ලබා ගැනීමෙන් අනතුරුව සියයට හැට දෙකක සාර්ථකත්වයක් පෙන්නුම් කර ඇති බව සෞඛ්‍ය අංශ නිවේදනය කරනවා. කෙසේ වුවද මෙම එන්නත් දෙකම හදිසි භාවිතය සදහා ඉදිරි සති කිහිපය ඇතුළතදී එරට භාවිතයට යොදා ගැනීමට නියමිතයි. එමෙන්ම මිලදී ගැනීම සදහා මේ වනවිටත් ආර්ජන්ටිනාව මෙක්සිකෝව,ජැමෙයිකාව, වියට්නාමය ඇතුලු රටවල් කිහිපයක් ඉල්ලුම් කර ඇති බවද වාර්තා වනවා.       ", "URL": "https://www.itnnews.lk/2023/10/05/344454/", "Category": "ජාත්‍යන්තර පුවත්", "Parent URL": null}