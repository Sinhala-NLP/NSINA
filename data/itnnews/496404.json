{"Source": "ITN news", "Timestamp": "ජූලි 1, 2023 11:23", "Headline": "ඉංග්‍රීසි භාෂාව ඉගැන්වීම පුළුල් කිරීමට සැලසුම් – ඇමති සුසිල්", "News Content": "අමාත්‍ය සුසිල් ප්‍රේම ජයන්ත මහතා සහ ජාත්‍යන්තර සංවර්ධනය සඳහා වූ එක්සත් ජනපද නියෝජිත ආයතනය අතර හමුවක් වොෂින්ටන් හිදී පැවැත්වුණා. අමාත්‍ය සුසිල් ප්‍රේමජයන්ත මහතා ජාත්‍යන්තර සංවර්ධනය සඳහා වූ එක්සත් ජනපද නියෝජිත ආයතනයේ නිලධාරීන් සමඟ පැවති සාකච්ඡාවේදී ශ්‍රී ලංකාවේ අධ්‍යාපන ක්ෂේත්‍රයේ සංවර්ධනය හා සහයෝගීතාව පිළිබඳ අවධානය යොමු කළා. අධ්‍යාපනයේ ව්‍යුහාත්මක හා ගුණාත්මක පරිවර්තනයක් සිදු කිරීම සඳහා අධ්‍යාපන තාක්ෂණවේදය , ඉංග්‍රීසි භාෂාව ඉගැන්වීම පුළුල් කිරීමට සැලසුම් කර ඇති බවයි අමාත්‍යවරයා පෙන්වා දුන්නේ. ජාත්‍යන්තර සංවර්ධනයසඳහා එක්සත් ජනපද නියෝජිත ආයතනය විසින් ශ්‍රී ලංකාවට ලබා දී ඇති ආධාරවල ප්‍රගතිය සමාලෝචනය කර තිබෙනවා. ඉදිරියට ද ශ්‍රී ලංකාවට සහාය ලබා දීමටයි එම ආයතනය එකඟත්වය පළකර තිබෙන්නේ.         ", "URL": "https://www.itnnews.lk/2023/10/05/496404/", "Category": "Breaking News,දේශීය පුවත්", "Parent URL": null}