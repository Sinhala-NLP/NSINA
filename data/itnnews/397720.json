{"Source": "ITN news", "Timestamp": "පෙබරවාරි 25, 2022 15:57", "Headline": "රට ආරක්ෂා කර ගන්න හුදෙකලා සටනක නියැලීමට සිදුවෙලා – යුක්‍රේන ජනපති", "News Content": "තම රට ආරක්ෂා කර ගැනීම සදහා හුදෙකලා සටනක නියැලීමට සිදුව ඇති බව යුක්‍රේන ජනාධිපති විලෝදිනීල් සෙලෙන්ස්කි පවසනවා. නේටෝ සංවිධානයේ සහයෝගය තමා අපේක්ෂා කළ අයුරින් නොලැබුණු බව යුක්‍රේන ජනාධිපති විලෝදිනීල් සෙලෙන්ස්කි පවසනවා. තමා සමග කිසිවෙකුත් නොමැති බව පෙනි යන බවයි ඔහු වැඩිදුරටත් පවසන්නේ. සියලු දෙනා මෙම අවස්ථාවේ බියට පත්ව සිටින බව තමා අවබෝධකරගෙන සිටින බවයි ඔහු ජනතාව අමතමින් අද ප්‍රකාශ කර සිටියේ. තමා සහ තම පවුලේ සාමාජිකයන් ඉලක්ක කර ගනිමින් රුසියානු භට පිරිස් කිව් අගනුවරට ඇතුල් වී ඇති බවට තොරතුරු ලැබී ඇති බැවින් ඉතා ප්‍රවේසම්වන ලෙස තමන් සියලු ජනතාවගෙන් ඉල්ලා සිටින බවද ඔහු සදහන් කර සිටියා.       ", "URL": "https://www.itnnews.lk/2023/10/05/397720/", "Category": "ජාත්‍යන්තර පුවත්", "Parent URL": null}