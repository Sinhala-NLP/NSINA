{"Source": "ITN news", "Timestamp": "ඔක්තෝබර් 1, 2021 10:55", "Headline": "ප්‍රදේශ කිහිපයකට මි.මී. 100 ඉක්මවු තද වැසි", "News Content": "පහළ වායුගෝලයේ කැළඹිලි තත්ත්වයක් හේතුවෙන් හෙට සහ අනිද්දා යන දිනවල දිවයිනේ බොහෝ ප්‍රදේශවලට වැසි තත්ත්වයක් අපේක්ෂා කරන බව කාලගුණ විද්‍යා  දෙපාර්තමේන්තුව නිවේදනය කරනවා. දිවයිනේ බොහෝ ප්‍රදේශවල වැසි හෝ ගිගුරුම් සහිත වැසි ඇතිවේ. උතුරු, උතුරු-මැද,නැගෙනහිර, ඌව සහ දකුණු පළාත්වල ඇතැම් ස්ථානවලට මි.මී 100 ට වැඩි තද වැසි ද ඇතිවිය හැකි අතර සෙසු ප්‍රදේශ වල ඇතැම් ස්ථානවලට මි.මී 75 ට වැඩි තරමක තද වැසි ඇතිවිය හැක. ගිගුරුම් සහිත වැසි සමග ඇතිවිය හැකි තාවකාලික තද සුළං වලින් සහ අකුණු මඟින් සිදු වන අනතුරු අවම කර ගැනීමට අවශ්‍ය පියවර ගන්නා ලෙස ජනතාවගෙන් කාරුණිකව ඉල්ලා සිටිනු ලැබේ. ", "URL": "https://www.itnnews.lk/2023/10/05/366173/", "Category": "කාලගුණ අනාවැකිය,දේශීය පුවත්", "Parent URL": null}