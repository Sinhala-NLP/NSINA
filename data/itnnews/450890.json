{"Source": "ITN news", "Timestamp": "දෙසැම්බර් 18, 2022 09:16", "Headline": "දකුණු අප්‍රිකාවේ වෙරළ තීරයක සිදුවූ අනතුරකින් පුද්ගලයින් තුන්දෙනෙකු ජීවිතක්ෂයට", "News Content": "දකුණු අප්‍රිකාවේ වෙරළ තීරයක සිදුවූ අනතුරකින් පුද්ගලයින් තුන්දෙනෙකු ජීවිතක්ෂයට පත්ව 17 දෙනෙකු තුවාල ලබා තිබෙනවා. දකුණු අප්‍රිකාවේ ඩර්බන්හි වෙරළ තීරය සර්ෆින් ක්‍රීඩාව සදහා ප්‍රසිද්ධව පවතිනවා. එම වෙරළ තීරයට එක්වරම ඉතා දැඩි ලෙස පැමිණි රළ හේතුවෙනුයි මෙම අනතුර සිදුව තිබෙන්නේ. එම අවස්තාවේ සිටි සර්ෆින් ක්‍රීඩකයින් ඇතුළු පිරිසක් මෙම අනතුරට ලක්ව තිබෙනවා. පුද්ගලයින් 17 දෙනෙකු තුවාල ලබා ඇති අතර ඔවුන්ගේ තත්ත්වය බරපතල බවයි විදෙස් මාධ්‍ය වාර්තා කරන්නේ. අනතුර සිදුවන අවස්ථාවේදී පුද්ගලයින් සියයකට අධික පිරිසක් එම වෙරළ තීරයේ සිට ඇති බව සදහන්.         ", "URL": "https://www.itnnews.lk/2023/10/05/450890/", "Category": "ජාත්‍යන්තර පුවත්", "Parent URL": null}