{"Source": "ITN news", "Timestamp": "අගෝස්තු 18, 2021 19:04", "Headline": "වෙළඳුන් ස්වයං වාරණයක – ලොක් ඩවුන් එපා කියා ඉල්ලීම්", "News Content": "අද දවසේත් ප්‍රදේශ කිහිපයකම ව්‍යාපාරිකයන් තමන්ගේ කැමැත්තෙන්ම ව්‍යාපාරික ස්ථාන තාවකාලිකව වසා දැමුවා. පවතින තත්ත්වය ගැන සැළකිලිමත්  වී සේවකයන්ගේත් පාරිභෝගිකයන්ගේත් සෞඛ්‍ය ආරක්ෂාව වෙනුවෙන් මේ තීරණයට එළඹුණ බවයි ව්‍යපාරිකයන් පවසන්නේ. පවතින කෝවිඩ් වාතාවරණය සැලකිල්ලට ගනිමින් දිවයිනේ දිස්ත්‍රික්ක රැසක වෙළෙඳසැල් වසාදැමීමට වෙළෙඳ සංගම් පියවර ගෙන තිබෙනවා. තමන් වෙළෙදසැල් වසා දැමීමට තීරණය කළේ පවත්නා තත්ත්වය පිළිබද සැළකිලිමත්වීමෙන් පසුව බවයි වෙළෙද සංගම් නියෝජිතයන් කියා සිටින්නේ. නිට්ටඹුව නගරයේ වෙළෙදසැල් සෞඛ්‍යාරක්ෂිතව පවත්වාගෙන යාම හා සේවකයන් එන්නත් ලබාගෙන තිබේද ආදිය පිළිබද අත්තනගල්ල ප්‍රාදේශීය සභාව මගින් නිරන්තර පරීක්ෂාවට ලක් කරනවා. රට වසා දැමිය යුතු බවට දැන් ඇතැමුන් ප්‍රකාශ කරනවා. එහෙත් එයින් දැඩි බලපෑම් එල්ල වන එදිනෙදා වෙළෙදාමක් සිදුකරන පිරිස එවැනි තීරණයකට කිසිසේත් එකග වන්නේ නැහැ. ", "URL": "https://www.itnnews.lk/2023/10/05/356980/", "Category": "දේශීය පුවත්", "Parent URL": null}