{"Source": "ITN news", "Timestamp": "නොවැම්බර් 6, 2022 11:07", "Headline": "ලිට්‍රෝ ගෑස් මිල ඉහළට", "News Content": "ලිට්‍රෝ ගෘහස්ත ගෑස් සිලින්ඩරයක මිල රුපියල් 80කින් ඉහළ නංවා තිබෙනවා. මිල සූත්‍රයට අනුව මෙම මිල ඉහළ නැංවීම සිදුකළ බවයි ලිට්‍රෝ ගෑස් ලංකා සමාගම නිවේදනය කරන්නේ. ඒ අනුව මෙම මිල ගණන් අද සිට ක්‍රියාත්මක වනු ඇති. ලිට්‍රෝ ගෑස් 12.5 සිලින්ඩරයක මිල රුපියල් 80කින් ඉහළ නංවා ඇති අතර එහි නව මිල රුපියල් 4360ක්. කිලෝග්‍රෑම් 5 ගෑස් සිලින්ඩරයක් ඉහළ නංවා ඇත්තේ රුපියල් 30 ක මිලකිනුයි. එහි නව මිල 1750 ක් බවයි ලිට්‍රෝ සමාගම නිවේදනය කරන්නේ. කිලෝග්‍රෑම් 2.3 ගෑස් සිලින්ඩරයක් රුපියල් 15කින් ඉහළ නංවා ඇති අතර එහි නව මිල 815ක් දක්වා ඉහළ දමා තිබෙනවා.        ", "URL": "https://www.itnnews.lk/2023/10/05/444415/", "Category": "Breaking News,නවතම පුවත්", "Parent URL": null}