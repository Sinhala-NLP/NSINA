{"Source": "ITN news", "Timestamp": "දෙසැම්බර් 15, 2022 10:48", "Headline": "වර්ෂා සහිත කාලගුණයත් සමඟ ඩෙංගු යළි හිස එසවීමේ තත්වයක්", "News Content": "වර්ෂා සහිත කාලගුණයත් සමග ඩෙංගු යළි හිස එසවීමේ තත්ත්වයක් මතුව තිබෙනවා. වර්ෂාවත් සමග බොහෝ ස්ථානවල ජලය රැදී තිබීම හේතුවෙන් මදුරු ගහණය ඉහළ ගොස් ඇති බවයි සෞඛ්‍ය අංශ පෙන්වා දෙන්නේ. ඒ අනුව ඩෙංගු ව්‍යාප්තියද ඉහළ ගොස් තිබෙනවා. ඊට මුහුණ දිම සදහා තම පරිශ්‍ර පිරිසිදු කරමින් නිසි අවධානය යොමු කළ යුතු බව සෞඛ්‍ය අංශ අවධාරණය කරනවා. මේ අනුව පොළොන්නරුව මහ නගර සභා බල ප්‍රදේශයේ පරිසරය පිරිසිදු කිරීම හා ඩෙංගු මදුරුවන් බෝවන ස්ථාන පරීක්ෂා කිරීමේ වැඩසටහනක් ක්‍රියාත්මක කෙරුණා. පොළොන්නරුව මහ නගර සභාව තමන්කඩුව ප්‍රාදේශීය සෞඛ්‍ය වෛද්‍ය කාර්යාලය, මහජන සෞඛ්‍ය පරීක්ෂකවරුන්, යුද හමුදාව, ජාතික ශිෂ්‍යභට බළකාය හා පාසැල් දරුවන් ඇතුළු පිරිසක් එක්වයි මෙම වැඩසටහන ක්‍රියාත්මක කර ඇත්තේ. ජනතාව දැනුවත් කිරීමද මීට සමගාමීව සිදු වුණා.       ", "URL": "https://www.itnnews.lk/2023/10/05/450362/", "Category": "දේශීය පුවත්", "Parent URL": null}