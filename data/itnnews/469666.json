{"Source": "ITN news", "Timestamp": "මාර්තු 20, 2023 12:52", "Headline": "නුවරඑළිය නගර සීමාවේ සහ අවට දිරාපත් ගස් වෙනුවට අලුත් ගස් කපලා !", "News Content": "නුවරඑළිය නගර සීමාවේ සහ අවට දිරාපත් ගස් වෙනුවට අලුත් ගස් කපා දමා ඇති බව එම ප්‍රදේශයේ පරිසරවේදීන් පවසනවා. නුවරඑළීය උද්‍යානපාර තුරග තරග පිටිය අසල සහ ඉහළ වැව පාර යන ස්ථානවල වසර 50කට වඩා පැරණි දිරන ලද ගස් කැපීමට අවසර ලබාදී තිබුණා. බ්‍රිතාන්‍ය පාලන සමයේ අලංකාරය උදෙසා මෙම ගස් සිටවා තිබූ බවයි දැක්වෙන්නේ. කෙසේ වෙතත් මෙම ගස් වෙනුවට අලුත් ගස් කැපීම සම්බන්ධයෙන් නුවරඑළිය ප්‍රාදේශීය ලේකම් ප්‍රගීත් ධනංසූරිය මහතා කියාසිටියේ තාක්ෂණික නිලධාරීන්ගේ නිර්දේශ මත අවදානම් ගස් ඉවත් කිරීමට අවසර ලබාදුන් බවයි. අවසර දුන් ආකාරයෙන් පරිබාහිරව ගස් කපා ඇතිනම් ඒ පිළිබද සොයා බලා දැඩි පියවර ගන්නා බවද ප්‍රා දේශීය ලේකම්වරයා අවධාරණය කළා. ", "URL": "https://www.itnnews.lk/2023/10/05/469666/", "Category": "Breaking News,දේශීය පුවත්", "Parent URL": null}