{"Source": "ITN news", "Timestamp": "ජූලි 28, 2023 18:03", "Headline": "අමරකීර්ති අතුකෝරල ඝාතන සිද්ධියේ විත්තිකරුවන් 32 කට ඇප", "News Content": "පාර්ලිමේන්තු මන්ත්‍රි අමරකීර්ති අතුකෝරල මහතාගේ ඝාතනයේ විත්තිකරුවන් 32 නෙකුට ඇප නියම කෙරුණා. සැකකරුවන් 5 දෙනෙකු මීට පෙර ඇප මත නිදහස ලබා සිටියා. පාර්ලිමේන්තු මන්ත්‍රි අමරකිර්ති අතුකෝරල මහතා අරගල සමයේ අමානුෂික අයුරින් ඝාතනයට ලක්වුණා. මෙම ඝාතනය සම්බන්ධ නඩුව ගම්පහ පළාත්බද මහාධිකරණයේදී අද යළිත් විභාගයට ගැනුනා. ඝාතනය සම්බන්ධයෙන් අධි චෝදනා ලැබ සිටි විත්තිකරුවන් 37 දෙනාම අධිකරණය හමුවේ අද පෙනී සිටියා. රක්ෂිත බන්ධනාගාර ගත කර සිටි විත්තිකරුවන් 32නා එහිදී දැඩි ඇප කොන්දේසි මත මුදා හැරුණා. ", "URL": "https://www.itnnews.lk/2023/10/05/503512/", "Category": "දේශීය පුවත්", "Parent URL": null}