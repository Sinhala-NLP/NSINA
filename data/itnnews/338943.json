{"Source": "ITN news", "Timestamp": "මැයි 24, 2021 18:09", "Headline": "සේවයෙන් විශ්‍රාම යන නීතිපති අගමැති හමුවෙයි", "News Content": "සේවයෙන් විශ්‍රාම යන දප්පුල ද ලිවේරා මහතා අග්‍රාමාත්‍ය මහින්ද රාජපක්ෂ මහතා අද මුණගැසුනා. ඒ අරලියගහ මන්දිරයේදී. තමන් නීතිපති ධුරයෙන් විශ්‍රාම යන බව අග්‍රාමාත්‍යවරයාට සැලකර සිටි දප්පුල ද ලිවේරා මහතා තම සේවා කාලය තුළ විශාල නඩු සංඛ්‍යාවක් සම්බන්ධයෙන් තීරණයකර ඉදිරි කටයුතු සිදුකිරීමට හැකිවූ බවද කියාසිටියා. මෙරට තීරණාත්මක නඩු කීපයකටම අදාළව කටයුතු කිරීමට ලැබීම මෙන්ම අපරාධ නඩු රැසකට මුලපිරීමට හැකිවීම සම්බන්ධයෙන් ද ඒ මහතා කරුණු පැහැදිලි කළා. දප්පුල ද ලිවේරා මහතාගේ විශ්‍රාම දිවියට සහ ඉදිරි කටයුතු වලට අග්‍රාමාත්‍ය මහින්ද රාජපක්ෂ මහතා සිය සුබපැතුම් එක්කළා.               ", "URL": "https://www.itnnews.lk/2023/10/05/338943/", "Category": "දේශීය පුවත්", "Parent URL": null}