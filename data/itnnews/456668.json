{"Source": "ITN news", "Timestamp": "ජනවාරි 20, 2023 12:33", "Headline": "බැම්මකට යට වී හිමිනමක් අපවත්වෙයි", "News Content": "පේරාදෙණිය ඒදඩුවාව පුරාණ විහාරස්ථානයේ පුජ්‍ය මැදිවක ධම්මරක්ඛිත ස්වාමීන් වහන්සේ බැම්මකට යට වී හදිසියේ අපවත් වී තිබෙනවා. විහාරස්ථානයේ බෝධිප්‍රාකාරය අබලන්වීම හේතුවෙන් එය ප්‍රතිසංස්කරණය කෙරෙමින් තිබුණා. එම ස්ථානයනිරීක්ෂණය කරමින් සිටියදී එම බැම්ම හදිසියේම පූජ්‍ය ධම්මරක්ඛිත ස්වාමීන් වහන්සේ වෙතට කඩා වැටීමෙන් අනතුර සිදුව තිබෙනවා. බරපතළ තුවාල ලැබූ උන් වහන්සේ පේරාදෙණිය රෝහලට රැගෙන යන විටත් අපවත් වී සිටි බවයි වාර්තා වන්නේ. සිද්ධිය සම්බන්ධයෙන් පේරාදෙණිය පොලිසිය පරීක්ෂණ සිදු කරනවා.   ", "URL": "https://www.itnnews.lk/2023/10/05/456668/", "Category": "දේශීය පුවත්", "Parent URL": null}