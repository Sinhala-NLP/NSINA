{"Source": "ITN news", "Timestamp": "டிசம்பர் 3, 2021 12:11", "Headline": "கொரோனா தடுப்பூசி வழங்குவதில் இலங்கை திருப்திகரமான நிலையில்..", "News Content": "நாட்டின் சனத்தொகையில் 62 சதவீதத்தினருக்கும் கூடுதலானோருக்கு கொரோனா தடுப்பூசியின் இரு டோஸ்களும் வழங்கப்பட்டுள்ளதாக சுகாதார அமைச்சின் பிரதி பணிப்பாளர் நாயகம் வைத்திய நிபுணர் ஹேமந்த ஹேரத் தெரிவித்துள்ளார். அத்துடன் 7 இலட்சத்து 96 ஆயிரத்து 207 பேருக்கு பூஸ்டர் டோஸ் வழங்கப்பட்டுள்ளது. கொரோனா தடுப்பூசி வழங்குவதில் இலங்கை திருப்திகரமான நிலையில் காணப்படுவதாக வைத்திய நிபுணர் ஹேமந்த ஹேரத் தெரிவித்துள்ளார். எவ்வாறான வைரஸ் திரிபுகள் வந்தபோதிலும் உடலில் நோய் எதிர்ப்பு சக்தியின் அளவை உயர்ந்த மட்டத்தில் வைத்திருக்க வேண்டுமென அவர் சுட்டிக்காட்டியுள்ளார். கொரோனா தடுப்பூசியின் முதலாவது டோசை ஒரு கோடியே 59 இலட்சத்து 35 ஆயிரத்து 634 பேரும் அதன் இரண்டாவது டோசை ஒரு கோடியே 37 இலட்சத்து 56 ஆயிரத்து 417 பேரும் பெற்றுள்ளனர். அத்துடன் 7 இலட்சத்து 96 ஆயிரத்து 207 பேர் பூஸ்டர் டோசை பெற்றுள்ளனர். ", "URL": "https://www.itnnews.lk/2023/10/05/380248/", "Category": "Breaking News,அண்மைய செய்திகள்,தேசிய செய்திகள்", "Parent URL": null}