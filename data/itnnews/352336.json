{"Source": "ITN news", "Timestamp": "ජූලි 28, 2021 15:34", "Headline": "දිල්ලි නගරයට මෝසම් වර්ෂාවෙන් දැඩි බලපෑම්", "News Content": "2003 වසරෙන් පසු දිල්ලි නගරයට වැඩිම වර්ෂාපතනයක් ඇද හැලුණු ජුලි මාසය මෙම වසරේ ජුලි මාසය බව ඉන්දීය කාලගුණ අංශ නිවේදනය කරනවා. ඊයේ දිනයේ පැය 3 ක කාලයක් ඇතුලත දිල්ලි නගරයට මිලි මීටර් 100 ඉක්මවූ වාර්තාගත වර්ෂාපතනයක් ඇද හැලුණා. 2013 වසරෙන් පසු පැය 24 ක් තුළ ඇද හැලුණු වැඩිම වර්ෂාපතනය ද මෙය වනවා. මෙම මාසයේ මේ වන විට මිලි මීටර් 632 ක පමණ වර්ෂාපතනයක් දිල්ලි නගරයට ලැබී ඇති බවයි කාලගුණ අංශ සදහන් කරන්නේ. පසුගිය දින 10 ක පමණ කාලයක සිට දිල්ලි නගරයට මෝසම් වර්ෂාවෙන් දැඩි බලපෑම් එල්ල වී තිබෙනවා. අයහපත් කාලගුණය හේතුවෙන් මහාරාෂ්ට, දිල්ලි ඇතුලු නගර කිහිපයක 160 කට අධික සංඛ්‍යාවක් ජීවිතක්ෂයට පත්වුණා.   ", "URL": "https://www.itnnews.lk/2023/10/05/352336/", "Category": "ජාත්‍යන්තර පුවත්", "Parent URL": null}