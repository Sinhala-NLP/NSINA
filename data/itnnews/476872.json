{"Source": "ITN news", "Timestamp": "අප්‍රේල් 20, 2023 14:34", "Headline": "උසස් පෙළ පිළිතුරු පත් ඇගයීම් ප්‍රමාදය ගැන දෙමව්පියන්ගෙන් මානව හිමිකම් කොමිසමට පැමිණිල්ලක්", "News Content": "උසස් පෙළ විභාග ප්‍රශ්න පත්‍ර නොබැලීම සම්බන්ධයෙන් දෙමව්පියන් පිරිසක් ශ්‍රී ලංකා මානව හිමිකම් කොමිසමට පැමිණිල්ලක් ඉදිරිපත් කර තිබෙනවා. අද පෙරවරුවේ සිසුන්ගේ උසස් පෙළ විභාග ප්‍රශ්න පත්‍ර බැලීම ගුරුවරුන් විසින් ප්‍රතික්ෂේප කිරීම තුළ තම දරුවන්ට බලවත් අසාධාරණයක් සිදුව ඇති බවයි දෙමව්පියන් පෙන්වා දෙන්නේ. තවදුරටත් මෙය ප්‍රමාදවීමෙන් සිදුවන්නේ දරුවන්ගේ ඉදිරි අනාගතයම විනාශ වීමක් බවයි ඔවුන් පෙන්වා දෙන්නේ. තවත් දින දහයක් ඇතුළත මෙම ප්‍රශ්නයට විසඳුම් ලබා නොදුනහොත් ඉදිරියේදී සියලු දෙනා එක්ව දැඩි ක්‍රියාමාර්ග ගන්නා බවයි එම දෙමව්පියන් අප මාධ්‍යවේදීන් හමුවේ ප්‍රකාශ කර තිබුණේ.       ", "URL": "https://www.itnnews.lk/2023/10/05/476872/", "Category": "දේශීය පුවත්", "Parent URL": null}