{"Source": "ITN news", "Timestamp": "සැප්තැම්බර් 4, 2022 21:39", "Headline": "වෛද්‍ය අශෝක ඩයස්ට නවසීලන්තයෙන් ගෞරව සම්මානයක්", "News Content": "සාමාජ සංවර්ධනය සහ ප්‍රගමනය වෙනුවෙන් කළ විශිෂ්ට සේවාව අගයමින් වෛද්‍ය අශෝක ඩයස් මහතාට ගෞරව සම්මානයක් පිරිනැමුණා. බ්‍රිතාන්‍ය දෙවන එළිසබෙත් රැජිණගේ ඡන්ම දින සැමරුම සහ ප්ලැටිනම් ජුබිලිය වෙනුවෙන් එම සම්මානය පිරිනැමුවේ නවසීලන්ත රජය විසිනුයි. නවසීලන්තයේ පදිංචිව සිටින වෛද්‍ය අශෝක ඩයස් මහතාට එම සම්මානය ප්‍රදානය කළේ නවසීලන්තයේ ආණ්ඩුකාර ජෙනරාල්වරිය වන සින්ඩි කයිරෝ මහත්මියයි. නවසීලන්තයේ වෙසෙන ශ්‍රී ලාංකික ජනතාවට මෙන්ම මෙරට පුරවැසියන් වෙනුවෙන් කළ මෙහෙවර මෙහිදී ඇගයීමට ලක්කෙරුණා. ජනතාවගේ මානසික සෞඛ්‍ය ඉහළ නැංවීම සදහා අශෝක ඩයස් මහතා වැඩපිළිවෙළ රැසක් සිදුකරනවා. එමෙන්ම කොවිඩ් වසංගතය හමුවේ ශ්‍රී ලංකාවේ විවිධ ප්‍රදේශවල ජනතාවට අවශ්‍ය වෛද්‍ය උපකරණ ඇතුළු පහසකම් සැපයීමට ද ඒ මහතා මැදිහත්ව ක්‍රියා කළා. ශ්‍රී ලංකාවේ රෝහල් වෙත ඖෂධ ලබාදීමේ වැඩපිළිවෙලක් ද වෛද්‍ය අශෝක ඩයස් මහතාගේ මූලිකත්වයෙන් සිදුකෙරෙනවා.         ", "URL": "https://www.itnnews.lk/2023/10/05/433006/", "Category": "දේශීය පුවත්", "Parent URL": null}