{"Source": "ITN news", "Timestamp": "ජනවාරි 18, 2023 15:43", "Headline": "ගම්පහ සාම මහා විහාරයේ ඇති වූ ගින්නකින් ආවාසගෙට දැඩි හානි", "News Content": "ගම්පහ සාම මහා විහාරයේ ඇති වූ ගින්නකින් ආවාසගෙට දැඩි හානි සිදු වුණා. රාත්‍රි දොළහට පමණ මෙම ගින්න ඇති වී තිබෙන අතර විහාරස්ථානයේ සිටි පුද්ගලයෙකු ඒ පිළිබද ස්වාමීන් වහන්සේට දැනුම් දී තිබෙනවා. ඒ අනුව කඩිනමින් කුඩා සාමණේර ස්වාමීන් වහන්සේ එම ස්ථානයෙන් ඉවත් කිරීමට ක්‍රියා කළ බවයි විහාරාධිපති පූජ්‍ය තලංගල්ලේ සෝමසිරි ස්වාමීන් වහන්සේ ප්‍රකාශ කරන්නේ. අධ්‍යාපනය ලබන සාමණේර භික්ෂූන් වහන්සේගේ පොත් පත් ඇතුළු බොහෝ දෑ විනාශ වී තිබෙනවා. ගම්පහ මහ නගර සභාවේ ගිනි නිවීම් ඒකකයේ නිලධාරීන් පැමිණ ගින්න නිවා දැමීමට ක්‍රියා කළා. විදුලි කාන්දුවක් හේතුවෙන් ගින්න හටගෙන ඇති බවටයි සැක කෙරෙන්නේ. ", "URL": "https://www.itnnews.lk/2023/10/05/456425/", "Category": "Breaking News,දේශීය පුවත්", "Parent URL": null}