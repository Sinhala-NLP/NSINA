{"Source": "ITN news", "Timestamp": "දෙසැම්බර් 8, 2021 17:48", "Headline": "චීන පොහොර නැව ශ්‍රී ලංකාවෙන් ඉවත්ව යන බව රජයට දැනුම්දී ඇතැයි ඇමති මහින්දානන්ද අභියාචනාධිකරණයට කියයි", "News Content": "අහිතකර බැක්ටීරියා ඇතුළත් බව කියන චීන කාබනික පොහොර නැව ශ්‍රී ලංකා මුහුදු සීමාවෙන් ඉවත්ව යන බව අදාළ සමාගම ශ්‍රී ලංකා රජයට දැනුම්දී ඇති බව අමාත්‍ය මහින්දානන්ද අලුත්ගමගේ මහත්මයා අභියාචනාධිකරණයට දැනුම් දුන්නා. ශ්‍රී ලංකාවට කාබනික පොහොර ආනයනය වැළැක්වීමේ නියෝගයක් නිකුත් කරන ලෙස ඉල්ලා පරිසර යුක්ති කේන්ද්‍රය ඉදිරි පත් කළ රිට් පෙත්සම අද සළකා බැලුවා. එහිදී කෘෂිකර්ම අමාත්‍යවරයා වෙනුවෙන් පෙනී සිටි රජයේ ජ්‍යෙෂ්ඨ නීතිඥ නිර්මලන් විග්නේෂ්වරන් මහතායි අදාළ දැනුම්දීම සිදුකළේ. පෙත්සම යළි සළකා බැලීම මැයි 9 වනදා තෙක් කල්තැබුණා. ", "URL": "https://www.itnnews.lk/2023/10/05/381606/", "Category": "දේශීය පුවත්", "Parent URL": null}