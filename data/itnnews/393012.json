{"Source": "ITN news", "Timestamp": "පෙබරවාරි 3, 2022 12:52", "Headline": "රුසියානු ජනපති හා චීන මාධ්‍ය සමූහයේ අධ්‍යක්ෂ ජනරාල් අතර ලිඛිත සම්මුඛ සාකච්ඡාවක්", "News Content": "රුසියානු ජනාධිපතිවරයා චීන මාධ්‍ය සමූහයේ අධ්‍යක්ෂ ජනරාල්වරයා සමඟ සම්මුඛ සාකච්ඡාවක් පවත්වයි. බෙයිජිං ශීත ඍතු ඔලිම්පික් ක්‍රීඩා උළෙලේ සමාරම්භක උත්සවයට එක්වීමට පෙර, රුසියානු ජනාධිපති ව්ලැද්මිර් පුටින් මහතා චීන මාධ්‍ය සමූහයේ අධ්‍යක්ෂ ජනරාල් Shen Haixiong මහතාගේ ලිඛිත සම්මුඛ සාකච්ඡාවට එක් විය. පුටින් ජනාධිපතිවරයා එහිදී සඳහන් කළේ, තමා සහ චීන ජනාධිපති ෂී ජින් පිං මහතා, ගෝලීය වශයෙන් අවධානයට ලක්වූ ප්‍රශ්න\nවිසඳීමේදී, පොදු අදහස් ඇති ළෙන්ගතු මිතුරන් බවයි. ෂී ජින් පිං ජනාධිපතිවරයා තමාට චීනයේ නිල සංචාරයක නිරත වීමට ආරාධනා\nකළ අවස්ථාවේ දී, එම ඇරයුම තමා ක්ෂණිකව පිළිගත් බව පුටින් මහතා පවසයි. චීන මිත්‍රවරුන් සමග එක්ව, මෙම වසරේ ගෝලීය\nවශයෙන් ප්‍රමුඛ ක්‍රීඩා සැණකෙළිය‍ වන ශීත ඍතු ඔලිම්පික් ක්‍රීඩා උළෙලේ සංතෘප්තිය බෙදා ගැනීම ඔහුගේ අපේක්ෂාව යි. ඔලිම්පික් උළෙල සතු ආවේණික වටිනාකම් දිගුකාලීන ව සුරැකී ඇති අතර, රුසියාව එය අඛණ්ඩ ව ඉදිරියට ගෙන යයි. ක්‍රීඩාව දේශපාලනීකරණයට ලක් කිරීම කෙරෙහි රුසියාවේ විරෝධය එල්ල වනු ඇත. ක්‍රීඩාව යනු, පීඩා සහ අසාධාරණ තරගකාරීත්වය එල්ලකිරීමේ හෝ වෙනස් ලෙස සැලකීමේ උපකරණයක් ලෙස යොදා ගැනීමට ද රුසියාව විරුද්ධ වෙයි. බෙයිජිං නගරයට, ප්‍රශස්ත තලයක රැඳී සිටිමින්, ශීත ඍතු ඔලිම්පික් ක්‍රීඩා උළෙල පැවැත්වීමට හැකි වනු ඇතැයි රුසියානු ජනාධිපතිවරයා\nවිශ්වාසය පළ කරයි. එසේම, විශිෂ්ට ජයග්‍රහණ දිනා ගත හැකි වේවා යි හෙතෙම සියලු ක්‍රීඩක ක්‍රීඩිකාවන්ට ද සුබ ප්‍රාර්ථනා කළේය. ", "URL": "https://www.itnnews.lk/2023/10/05/393012/", "Category": "ජාත්‍යන්තර පුවත්", "Parent URL": null}