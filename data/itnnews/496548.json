{"Source": "ITN news", "Timestamp": "ජූලි 1, 2023 17:14", "Headline": "පේරාදෙණිය විශ්වවිද්‍යාලය අද මහජනතාවට විවෘත කෙරේ", "News Content": "මෙරට සරසවි පද්ධතියේ සුන්දරතම බිම්කඩ පිහිටා ඇති පේරාදෙණිය විශ්වවිද්‍යාලයේ අසිරිය දැකබලාගැනීමට අවස්ථාව හිමිවන්නේ ඉතාමත් සීමිත පිරිසකට පමණයි. එම සුන්දරත්වය දැකබලාගැනීමේ අවස්ථාව මහජනතාවට අද හිමිවුණේ විශ්වවිද්‍යාල ඉතිහාසයට නව දිනයක් සනිටුහන් කරමින්. පේරාදෙණිය නගරයේ හන්තාන කදු පන්තිය ආසන්යේ මනරම් පරිසරයක පිහිටා ඇති පේරාදෙණිය විශ්වවිද්‍යාලය ආරම්භ කරන්නේ මීට වසර 80කට පෙරයි. එම සංවත්සර සැමරුම වෙනුවෙන් පේරාදෙණිය විශ්වවිද්‍යාලය මහජනතාවට දැකබලාගැනීම සදහා අද දිනයේ විවෘත කෙරුණා. ඒ විශ්වවිද්‍යාල ඉතිහාසයේ මහජනතාවට නැරඹීම සදහා විශ්වවිද්‍යාලයක් පළමුවරට විවෘත කිරීමේ අවස්ථාව සනිටුහන් කරමින්. විශ්වවිද්‍යාලයේ සියලුම පීඨ මහජනතාව වෙනුවෙන් විවෘත කිරීම ද විශේෂත්වයක්. විශ්වවිද්‍යාල ආචාර්යවරුන් මෙන්ම විද්‍යාර්ථීන් හමුවීමට ද මහජනතාවට හැකිවුණා. එහිදී සාමුහිකත්වයෙන් කටයුතු කිරීම මෙන්ම පාඨමාලාවන් පිලිබදවද තොරතුරු හුවමාරු කර ගැනීමට අවස්ථාව ලබාදී තිබුණා. පේරාදෙණිය විශ්වවිද්‍යාලයේ කුලපති ජීඑච් පීරිස්,  උපකුලපති මහාචාර්ය එම් ඩී ලමාවංශ  යන මහත්වරුන්ගේ උපදෙස් මතයි මෙය සංවිධාන කර තිබුණේ.     ", "URL": "https://www.itnnews.lk/2023/10/05/496548/", "Category": "දේශීය පුවත්", "Parent URL": null}