{"Source": "ITN news", "Timestamp": "දෙසැම්බර් 13, 2021 17:03", "Headline": "2022 පළමු කාර්තුව තුළ මිලියන 500ක ව්‍යාපෘති අවසන් කිරීමට පරිසර අමාත්‍යංශය සූදානම්", "News Content": "2022 වසරේ පළමු කාර්තුව තුළ රුපියල් මිලියන පන්සියයක ව්‍යාපෘති අවසන් කිරීමේ සැලසුමක් ක්‍රියාත්මක කිරීමට පරිසර අමාත්‍යංශය කටයුතු යොදා තිබෙනවා. සුරකිමු ගංගා වැඩසටහන යටතේ ලබන වසරේ ක්‍රියාත්මක කළ යුතු ව්‍යාපෘති හදුනා ගැනීම පිළිබද සාකච්ඡාවක් පරිසර අමාත්‍යංශයේ දී පැවැත්වුණා. එහිදී අදහස් දැක්වූ අමාත්‍ය මහින්ද අමරවීර මහතා ප්‍රකාශ කළේ සුරකිමු ගංගා වැඩසටහන සදහා ඉදිරි වසර වෙනුවෙන් රුපියල් මිලියන 2000 ක මුදලක් රජය වෙන් කර ඇති බවයි. මෙම මුදල් උපරිම වශයෙන් යොදා ගනිමින් ගංගා පද්ධති සංරක්ෂණය සදහා නව ව්‍යාපෘති යෝජනා කරන ලෙසද අමාත්‍යවරයා දැනුම් දුන්නා.   ", "URL": "https://www.itnnews.lk/2023/10/05/382518/", "Category": "දේශීය පුවත්", "Parent URL": null}