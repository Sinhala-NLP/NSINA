{"Source": "ITN news", "Timestamp": "අගෝස්තු 29, 2021 18:32", "Headline": "මෙරට කොරෝනා එන්නත් මාත්‍රා දෙකම ලබාගත් සංඛ්‍යාව මිලියන 7 ඉක්මවයි", "News Content": "මෙරට කොරෝනා එන්නත් මාත්‍රා දෙකම ලබාගත් සංඛ්‍යාව මිලියන 7 ඉක්මවා ඇති බව අමාත්‍ය කෙහෙලිය රඹුක්වැල්ල මහතා පවසනවා. අමාත්‍යවරයා සිය ට්විටර් ගිණුමෙහි සටහනක් තබමින් මේ බව සඳහන් කර තිබෙනවා.  මේ අතර මෙරට එන්නත්කරණ ක්‍රියාවලිය ජාත්‍යන්තර ප්‍රජාව තුළ ඉහළ පැසසුමකට ලක්ව තිබෙන බව සෞඛ්‍ය අමාත්‍ය කෙහෙලිය රඹුක්වැල්ල මහතා පවසනවා. කොවැක්ස් පහසුකම හරහා මෙරටට එන්නත් ලක්ෂයක් ලබාදීමේ වැඩසටහනට ඊයේ එක්වූ අවස්ථාවේ දී ලෝක සෞඛ්‍ය සංවිධානය මෙන්ම යුනිසෙෆ් සංවිධානයේ නියෝජිතවරුන් හා ඇමරිකා තානාපතිවරිය මේ බව සඳහන් කළ බවයි ඒ මහතා කියා සිටියේ. කෙසේ වෙතත් ඇතැම් පිරිස් සිය දේශපාලන අරමුණු ඉටු කර ගැනීමේ අරමුණින් එන්නත්කරණ වැඩපිළිවෙළ අප්‍රසාදයට ලක් කිරීමට උත්සාහ ගන්නා බවද අමාත්‍යවරයා සඳහන් කළා. ", "URL": "https://www.itnnews.lk/2023/10/05/359117/", "Category": "Breaking News,දේශීය පුවත්", "Parent URL": null}