{"Source": "ITN news", "Timestamp": "පෙබරවාරි 8, 2022 11:21", "Headline": "ශ්‍රී ලංකා-චීන රාජ්‍යතාන්ත්‍රික සබඳතාවයේ 65 වන සංවත්සරය", "News Content": "7 වැනිදා චීන-ශ්‍රී ලංකා රාජ්‍යතාන්ත්‍රික සබඳතාව ස්ථාපිත කිරීමේ 65 වැනි සංවත්සරික දිනයයි. ඒ නිමිත්තෙන් චීන රාජ්‍ය මණ්ඩල සාමාජික, විදේශ අමාත්‍ය වං යී මහතා ශ්‍රී ලංකා විදේශ අමාත්‍ය  මහාචාර්ය ජී.එල්. පීරිස් මහතා වෙත සුබ පැතුම් පණිවිඩයක් යොමු කර ‍තිබෙනවා. ගෙවී ගිය වසර 65 තුළ චීනය හා ශ්‍රී ලංකාව සැමවිටම අන්‍යෝන්‍ය ලෙස අවබෝධ කර ගනිමින් සහයෝගය ලබා දී තිබේ. එය විවිධ පරිමාණයේ ද්විපාර්ශ්වික සබඳතා සඳහා මනා ආදර්ශයක් වී ඇත. චීනය හා ශ්‍රී ලංකාව අවංක අන්‍යෝන්‍ය ආධාර  සහ පාරම්පරික මිත්‍රත්වය යන උපායමාර්ගික සහයෝගිතා හවුල්කාරී සබඳතාවක් ගොඩනගා තිබේ. කොවිඩ් වසංගතයට එරෙහි සටනේ දී දෙරට පවත්වා ගත් අන්‍යොන්‍ය සම්බන්ධතාව, ද්විපාර්ශ්විකව එතෙක් පැවති සාම්ප්‍රදායික මිත්‍රත්වය වඩා වර්ධනීය අදියරක් කරා රැගෙන ගොස් ඇත. එමෙන්ම වර්තමානයේ ‘එක් තීරයක් එක් මාවතක්’ වැඩපිළිවෙළ ඔස්සේ තිරසර අනාගතයක පැවැත්ම තහවුරු වී ඇත. මෙම වසර ආරම්භයේදී ම චීන විදේශ ඇමති වං යී මහතා ශ්‍රී ලංකාවේ සංචාරවක නිරත වෙමින් ශ්‍රී ලංකා නායකයන් සමඟ රබර් සහල් ගිවිසුමේ 70 වැනි සංවත්සරයත් නිල රාජ්‍යතාන්ත්‍රික සබඳතාවයේ 65 වන සංවත්සරයත් සැමරීමට එක්විය. දෙරට සංවත්සරය ප්‍රයෝජනයට ගෙන සාම්ප්‍රදායික මිත්‍රත්වය ගැඹුරු කර උපායමාර්ගික සහයෝගිතා හවුල්කාරීත්වය පුළුල් කිරීම සඳහා ශ්‍රී ලංකාව සමඟ එක්ව කටයුතු කිරීමට චීනය කැමැත්තෙන් සිටින බව චීන විදේශ අමාත්‍යංශය ප්‍රකාශ කර තිබේ.     ", "URL": "https://www.itnnews.lk/2023/10/05/393838/", "Category": "ජාත්‍යන්තර පුවත්", "Parent URL": null}