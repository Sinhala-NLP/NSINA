{"Source": "ITN news", "Timestamp": "සැප්තැම්බර් 1, 2022 10:24", "Headline": "පසුගියදා ජීව අත්බෝම්බයක් සමඟ අත්අඩංගුවට ගත් සැකකරුවන් අපරාධ රැසකට සම්බන්ධ වූවන් බව හෙළි වෙයි", "News Content": "පසුගියදා මත්ද්‍රව්‍ය සහ ජීව අත්බෝම්බයක් සමග වත්තලදී අත්අඩංගුවට ගත් සැකකරුවන් දිවයිනේ විවිධ ප්‍රදේශවල අපරාධ රැසකට සම්බන්ධ වූවන් බව පොලීසිය පවසනවා. හෙරොයින් ග්‍රෑම්  8 මිලිග්‍රෑම් 15 ක සමග වත්තල වැලි අමුණු ප්‍රදේශයේදි සැකකරුවන් තුන් දෙනෙකු අත්අඩංගුවට ගැනුනේ  පසුගිය 24 වනදායි. රැදවුම් නියෝග මත රදවාගෙන ඔවුන්ගෙන් සිදු කළ ප්‍රශ්න කිරීම්වලදී තවත් අපරාධවල තොරතුරු හෙලි වූ බව පොලීසිය පවසනවා. මනුෂ්‍ය ඝාතනයක් සහ තියුණු ආයුධ පෙන්වා මුදල් රන්මාල සහ ජංගම දුරකතන ඇතුලු දේපල කොල්ලකෑම්,වාහන සොරකම් ආදිය ඒ අතර වනවා. සැකකරුවන් කොල්ල  කන ලද රන්මාලවලින් කොටසක් උණුකර තිබියදී සොයාගත් බවයි පොලීසිය පවසන්නේ. ඔවුන් වැලිසර මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ලබන 13 වනදා දක්වා රක්ෂිත බන්ධනාගාර ගත කර තිබෙනවා.       ", "URL": "https://www.itnnews.lk/2023/10/05/432298/", "Category": "දේශීය පුවත්", "Parent URL": null}