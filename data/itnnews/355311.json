{"Source": "ITN news", "Timestamp": "අගෝස්තු 8, 2021 10:44", "Headline": "ග්‍රීසියේ ලැව් ගිනි තත්ත්වය තවදුරටත් වර්ධනය වෙයි", "News Content": "ග්‍රීසියේ මේ දිනවල පවතින ලැව් ගිනි තත්ත්වය තවදුරටත් වර්ධනය වෙමින් පවතිනවා. ග්‍රීසියේ ප්‍රදේශ කිහිපයක ජනතාව ඉවත් කිරීමට බලධාරීන් පියවර ගෙන ඇති අතර දහසකට අධික ගිනි නිවීමේ හමුදා භටයින් මෙහෙයුම් සඳහා යොදවා තිබෙනවා. ග්‍රීසියේ ඇතෑම්ස් සහ ක්රේට් යන ප්‍රදේශවල ලැව් ගිනි තත්ත්වය වඩාත් උත්සන්න බවයි බලධාරින් සඳහන් කරන්නේ. පසුගිය දින කිහිපය තුළදී හෙක්ටයාර පනස් හයදහසකට වැඩි ප්‍රමාණයක් ලැව් ගිනි හේතුවෙන් විනාශ වී ඇති බව විදෙස් මාධ්‍ය වාර්තා කරනවා. එමෙන්ම පසුගිය පැය 24 තුළ ග්‍රීසියේ තවත් ස්ථාන රැසකම ලැව් ගිනි ආරම්භ වී ඇති බවයි වාර්තා වන්නේ. අධික වියළි කාලගුණ තත්ත්වය සහ සුළං තත්ත්වය හේතුවෙන් ගිනි නිවීමේ කටයුතු ද අපහසු බවයි බලධාරීන් සඳහන් කරන්නේ.     ", "URL": "https://www.itnnews.lk/2023/10/05/355311/", "Category": "ජාත්‍යන්තර පුවත්", "Parent URL": null}