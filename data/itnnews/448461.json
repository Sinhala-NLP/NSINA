{"Source": "ITN news", "Timestamp": "දෙසැම්බර් 1, 2022 13:52", "Headline": "ආජන්ටිනා කණ්ඩායම ලෝක කුසලාන පාපන්දු තරඟාවලියේ 16 දෙනාගේ වටයට සුදුසුකම් ලබයි", "News Content": "ලෝක කුසලාන පාපන්දු තරගාවලියේ 16 දෙනාගේ වටයට සුදුසුකම් ලැබීමට ආජන්ටිනා කණ්ඩායම සමත්වුණා. ඒ පෝලන්තය සමග පැවති තරගය ගෝල 2 කට බිංදුවක් ලෙස ජයගනිමින්. සී කාණ්ඩයේ සෞදි අරාබිය හා මෙක්සිකෝව අතර පැවති තරගය මෙක්සිකෝව ජය ගත්තේ ගෝල 2කට එකක් ලෙසයි. ඒ අනුව සී කාණ්ඩයෙන් 16 දෙනාගේ කණ්ඩායමේ වටයට සුදුසුකම් ලබා ගැනීමට පෝලන්තය ද සමත් වුණා. ඩී කාණ්ඩයේ ඔස්ට්‍රේලියාව හා ඩෙන්මාකර්ය අතර පැවති තරග ගෝල එකට බිංදුවක් ලෙස ජයගනිමින් ඔස්ට්‍රේලියාව 16 දෙනාගේ තරගයට සුදුසුකම් ලබා ගත්තා.   ", "URL": "https://www.itnnews.lk/2023/10/05/448461/", "Category": "ක්‍රීඩා,පාපන්දු", "Parent URL": null}