{"Source": "ITN news", "Timestamp": "මාර්තු 9, 2023 13:53", "Headline": "විශ්‍රාම වැටුප් ප්‍රතිසංස්කරණයන්ට විරෝධය පළ කරමින් ප්‍රංශයේ උද්ඝෝෂණ මාලාවක්", "News Content": "ප්‍රංශ ජනාධිපති එමානුවෙල් මැක්ක්‍රොන්ගේ විශ්‍රාම වැටුප් ප්‍රතිසංස්කරණයන්ට විරෝධය පළ කරමින් දැවැන්ත උද්ඝෝෂණ මාලාවක් පැවැත්වුණා. විශ්‍රාම වැටුප් ප්‍රතිසංස්කරණයන්ට විරුද්ධව පැවැත්වුණු උද්ඝෝෂණයන්ට මිලියන 1.28කට අධික පිරිසක් සහභාගී වු බවයි විදෙස් මාධ්‍ය සඳහන් කරන්නේ. යෝජිත ප්‍රතිසංස්කරණයන්ට විරෝධය පළ කරමින් කසළ එකතු කරන්නන් , දුම්රිය රියදුරන් හා අනෙකුත් පොදු සේවා සේවකයින් රැකියාවෙන් බැහැරව සිටියා. පැරිස් අගනුවර ඇතුළු රටපුරා උද්ඝෝෂණ 250කට අධික සංඛ්‍යාවක් සංවිධාන කර තිබු බවයි වාර්තා වන්නේ. විරෝධතාකරුවන් විසුරුවා හැරීමට පොලිසිය ජල හා කදුළු ගෑස් ප්‍රහාර එල්ල කළ බවයි වාර්තා වන්නේ. කෙසේ වුවද වැඩවර්ජන හරහා ප්‍රංශයේ ආර්ථිකය බිද දැමීමට ඉඩ ඇති බව ආර්ථික විශ්ලේෂකයින් පෙන්වා දෙනවා.         ", "URL": "https://www.itnnews.lk/2023/10/05/466643/", "Category": "Breaking News,ජාත්‍යන්තර පුවත්", "Parent URL": null}