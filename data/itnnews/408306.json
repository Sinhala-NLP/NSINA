{"Source": "ITN news", "Timestamp": "අප්‍රේල් 26, 2022 10:25", "Headline": "පන්ජාබ් කිංග්ස් කණ්ඩායමට ලකුණු 11ක ජයක්", "News Content": "ඉන්දීය ප්‍රිමිය ලීග් තරගාවලියේ චෙන්නායි සුපර් කිංග්ස් හා පන්ජාබ් කිංග්ස් කණ්ඩායම් අතර පැවති තරගයෙන් ලකුණු 11 ක ජයක් හිමිකර ගැනීමට පන්ජාබ් කණ්ඩායම සමත්වුණා. ඉන්දීය ප්‍රිමිය ලීග් තරගාවලියේ 38 වන තරගය ලෙස පැවති මෙම තරගයේ පළමුව පන්දුවට පහරදුන් පන්ජාබ් කණ්ඩායම නියමිත පන්දුවාර 20 තුළ කඩුලු 4 ක් දැවී ලකුණු 187 ක් රැස්කළා. එහිදී සුපිරි ඉණිමක් ක්‍රීඩා කළ ෂිකර් දවාන් නොදැවී ලකුණු 88 ක් රැස්කළා. ඔහු භානුක රාජපක්ෂ සමග එක්ව දෙවන කඩුල්ල වෙනුවෙන් පන්දු 71 කදී වේගවත් ලකුණු 110 ක් රැස්කිරීමට සමත්වුණා. භානුක රාජපක්ෂ පන්දු 32 කදී හයේ පහර දෙකක් හා හතරේ පහර දෙකක් සමගින් ලකුණු 42 ක් රැස්කළා. පිළිතුරු ඉණිම ක්‍රීඩා කළ චෙන්නායි සුපර් කිංග්ස් කණ්ඩායමට නියමිත පන්දුවාර 20 තුළ කඩුලු 6 ක් දැවී රැස්කරගත හැකි වූයේ ලකුණු 176 ක් පමණයි.         ", "URL": "https://www.itnnews.lk/2023/10/05/408306/", "Category": "ක්‍රිකට්,ක්‍රීඩා", "Parent URL": null}