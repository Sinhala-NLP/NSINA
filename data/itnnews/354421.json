{"Source": "ITN news", "Timestamp": "ஆகஸ்ட் 4, 2021 13:06", "Headline": "இராணுவத்தின் பயன்பாட்டிலிருந்த 5 ஏக்கர் காணி மீள உரிமையாளர்களிடம் கையளிப்பு..", "News Content": "மட்டக்களப்பு கிரான் பிரதேசத்தில் இராணுவத்தினரின் பயன்பாட்டுக்காக பெறப்பட்ட தனியார் காணிகள் 30 வருடங்களின் பின்னர் மீள அதன் உரிமையாளர்களிடம் கையளிக்கப்பட்டுள்ளன. யுத்த காலப்பகுதியில் இராணுவத்தின் கட்டுப்பாட்டில் காணப்பட்ட தனியார் காணிகளை உரிமையாளர்களிடம் கையளிக்கும் வேலைத்திட்டத்திற்கமையவே கிரான் பிரதேச காணிகள் மீள கையளிக்கப்பட்டுள்ளன. இராணுவத்தின் நான்காவது கெமுனுஹேவா படையணியின் பயன்பாட்டில் இருந்த குறித்த காணி 5 ஏக்கர்களை கொண்டது. குறித்த காணியில் காணப்பட்ட கட்டிடங்களையும், உரிமையாளர்களிடமே கையளிப்பதற்கு தீர்மானிக்கப்பட்டுள்ளது. கிழக்கு மாகாண கட்டளை தளபதி மேஜர் ஜெனரல் சி.டி.ச்சன்ன ஜயசூரிய தலைமையில் அது தொடர்பான நிகழ்வு இடம்பெற்றது. மட்டக்களப்பு மாவட்ட செயாளர் கணபதிப்பிள்ளை கருணாகரனிடம் காணி உறுதிகளை உரிமையாளர்களிடம் வழங்குமாறு கட்டளைத்தளபதி கையளித்துள்ளார். குறித்த நிகழ்வின்போது காணி உரிமையாளர்கள் சிலரும் வருகைத்தந்திருந்தமை குறிப்பிடத்தக்கது. ", "URL": "https://www.itnnews.lk/2023/10/05/354421/", "Category": "Breaking News,தேசிய செய்திகள்", "Parent URL": null}