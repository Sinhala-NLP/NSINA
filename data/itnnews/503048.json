{"Source": "ITN news", "Timestamp": "ජූලි 27, 2023 12:07", "Headline": "සිය වතාවක් ශ්‍රී ලංකාවට පැමිණි ජර්මානු ජාතිකයා", "News Content": "වාර්ෂිකව සංචාරකයන් දහස් ගණනක් මේ දිවයිනේ අසිරිය දැකබලා ගැනීමට පැමිණෙනවා. එහෙත් සියක් වතාවක් ශ්‍රී ලංකාවට පැමිණි විදේශීය සංචාරකයෙකු පිළිබඳ තොරතුරු දැන ගැනීමට ලැබුණේ ඔහු පිළිගැනීමට උත්සවයක් පැවති නිසායි. පර්මන් ජාතික ජොර්ජ් සිලන් මහතා මෙවර ශ්‍රී ලංකාවට පැමිණියේ සියවන වතාවටයි. 1971 දී ඔහු මෙරටට පළමුවරට පැමිණෙන විට 19 හැවිරිදි වියේ පසුව තිබෙනවා. මේ වන විට ඔහුගේ වයස අවුරුදු 72ක්. සිංහල භාෂාව කතා කිරීමට හැකි වීමද විශේෂත්වයක්. සිලන් මහතා පිළිගැනිමේ උත්සවයක් රුහුණු සංචාරක කාර්යාංශයේ දී පැවැත්වුණා. පසුව ඒ මහතා දකුණු පළාත් ආණ්ඩුකාර නිල නිවසේ දී ආණ්ඩුකාර ආචාර්ය වීලි ගමගේ මහතා ද හමුවුණා. රුහුණු සංචාරක කාර්යාංශයේ සභාපති චන්න සාලිය මෙන්ඩිස් මහතා ඇතුළු අධ්‍යක්ෂ මණ්ඩලය ජොර්ජ් සිලන් මහතා වෙත සමරු තිළිණයක් මෙහිදි පිළිගැන්වුවා. 1971 වසරේ ගොඩබිම් මාර්ගයේ ඉන්දියාවටත් බෝට්ටුවකින් මන්නාරමටත් පැමිණි පළමු ශ්‍රී ලංකා ගමනේ සිට මේ දක්වා සිය වතාවක ගමන් මග ඔහු සිහිපත් කළේ ඉතා සතුටෙන්. කිරිබත් වලට හා කට්ට සම්බෝල වලට , ඉදි ආප්ප ,කිරිහොදි , පොල්සම්බල් හා කැවුම් , පැණි වළලු යන ආහාර වලට තමන් බෙහෙවින් ප්‍රිය කරන බවයි ඔහු සඳහන් කළේ. තමන් ශ්‍රී ලංකාවට පැමිණි මුල් කාලයට වඩා මේ වන විට විශාල දියුණුවක් ලබා ඇති බව ද ඔහු පැවසුවා. සිය වතාවක් ශ්‍රී ලංකාවට පැමිණි ජර්මන් ජාතික ජොර්ජ් සිලන් මහතා අද උදෑසන ස්වාධීන රූපවාහිනි පත්තරෙන් එහා වැඩසටහනට ද දුරකතනය ඔස්සේ සම්බන්ධ කර ගත්තා.     ", "URL": "https://www.itnnews.lk/2023/10/05/503048/", "Category": "Breaking News,දේශීය පුවත්", "Parent URL": null}