{"Source": "ITN news", "Timestamp": "பிப்ரவரி 1, 2022 12:33", "Headline": "4 இலட்சத்து 50 ஆயிரம் பீபாய் மசகு எண்ணெய் மற்றும் 40 ஆயிரம் மெட்ரிக் தொன் டீசலை கொள்வனவு செய்ய அமைச்சரவை அனுமதி", "News Content": "சபுகஸ்கந்த எண்ணெய் சுத்திகரிப்பு நிலையத்திற்கு தேவையான எரிபொருளை பெற்றுக்கொடுப்பதற்கு அமைச்சரவை அனுமதி வழங்கியுள்ளது. 4 இலட்சத்து 50 ஆயிரம் பீபாய்கள் கொண்ட மசகு எண்ணெயை பெற்றுக்கொடுப்பதற்கு நடவடிக்கை எடுக்கப்பட்டுள்ளது. சபுகஸ்கந்த எண்ணெய் சுத்திகரிப்புக்கு தேவையான மசகு எண்ணெயை எதிர்வரும் ஜூலை மாதம் பெற்றுக்கொடுப்பதற்கு ஏற்கனவே நடவடிக்கை எடுக்கப்பட்டுள்ளது. அதன் பின்னரான காலப்பகுதிக்கான 4 இலட்சத்து 50 ஆயிரம் பீபாய்கள் கொண்ட மசகு எண்ணெயை பெற்றுக்கொடுப்பதற்கு முன்வைக்கப்பட்ட அமைச்சரவை பத்திரத்திற்கு அனுமதி கிடைக்கப்பெற்றுள்ளது. இந்நிலையில் ஐஓசி நிறுவனத்திடமிருந்து டீசல் மற்றும் பெற்றோலை கொள்வனவு செய்வதற்கான பேச்சுவார்த்தை முன்னெடுக்கப்பட்டுள்ளது. 40 ஆயிரம் மெட்ரிக் தொன் டீசலை விநியோகிப்பதற்கு குறித்த நிறுவனம் இணக்கம் தெரிவித்துள்ளதாகவும், குறித்த எரிபொருள் கொள்வனவிற்கு அமைச்சவை அனுமதி வழங்கியுள்ளதாக அமைச்சரவை தீர்மானங்களை அறிவிக்கும் ஊடகவியலாளர் சந்திப்பில் அமைச்சர் ரமேஸ் பத்தரன தெரிவித்தார். ", "URL": "https://www.itnnews.lk/2023/10/05/392508/", "Category": "Breaking News,தேசிய செய்திகள்,முதன்மை செய்தி", "Parent URL": null}