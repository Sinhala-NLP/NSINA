{"Source": "ITN news", "Timestamp": "ඔක්තෝබර් 7, 2022 18:47", "Headline": "මෘදු මත්පැන් අවසරපත් ලබා දීමට සංචාරක අමාත්‍යාංශයෙන් විශේෂ වැඩපිළිවෙළක්", "News Content": "සංචාරක කර්මාන්තය තවදුරටත් ප්‍රවර්ධනය කිරීම සඳහා මෘදු මත්පැන් අවසරපත් ලබා දීමට සංචාරක අමාත්‍යාංශය විශේෂ වැඩපිලිවෙලක් සකස් කර තිබෙනවා. සංචාරක ආකර්ෂණය පිරි ප්‍රදේශ හඳුනාගනිමින් සුළු හා මධ්‍ය පරිමාණයේ සංචාරක නිවාස, අවන්හල් හෝටල් ඇතුළු සංචාරකයින් ආහාර පාන ලබාගන්නා ආයතන සඳහා මෘදු මත්පැන් අවසර පත්‍රය ලබාදීමයි සංචාරක අමාත්‍යාංශය කටයුතු යොදා ඇත්තේ. මේ යටතේ ආයතන 274කට අවසරපත් ප්‍රදානය කිරීම අමාත්‍ය හරීන් ප්‍රනාන්දු මහතා සහ මුදල් රාජ්‍ය අමාත්‍ය රංජිත් සියඹලාපිටිය මහතාගේ ප්‍රධානත්වයෙන් සංචාරක අමාත්‍යාංශයේදී සිදු කෙරුණා.   ", "URL": "https://www.itnnews.lk/2023/10/05/439375/", "Category": "දේශීය පුවත්", "Parent URL": null}