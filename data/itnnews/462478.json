{"Source": "ITN news", "Timestamp": "பிப்ரவரி 22, 2023 14:38", "Headline": "ஓரினச்சேர்க்கை திருமணங்களுக்கு புடின் எதிர்ப்பு", "News Content": "மேற்கத்திய நாடுகளில் ஓரினச்சேர்க்கை திருமணங்களுக்கு அனுமதி வழங்கப்படுவதற்கு ரஷ்ய அதிபர் விளாடிமிர் புடின் எதிர்ப்பு தெரிவித்துள்ளார். ரஷ்ய நாடாளுமன்றத்தில் உரையாற்றிய புடின், உக்ரைன் போருக்கு மட்டுமின்றி கலாச்சாரம் தொடர்பான விஷயங்களிலும் மேற்கத்திய நாடுகளை கடுமையாக விமர்சனம் செய்துள்ளார். மேற்கத்திய நாடுகளில் ஓரினச்சேர்க்கை திருமணங்களுக்கு அனுமதி வழங்கப்படுவதற்கு எதிர்ப்பு தெரிவித்த புடின், மேற்கத்திய நாடுகள் குடும்ப அமைப்பு, கலாச்சார-வரலாற்று  அடையாளத்தை அழிப்பதாகவும்,\n மேலும் குடும்பம் என்பது ஆணுக்கும் பெண்ணுக்கும் இடையிலான உறவு மட்டுமே என்றும் அவர் குறிப்பிட்டார். அதுபோல் பிரார்த்திக்கும் கடவுளுக்கு ஆண்பால், பெண்பால் பெயரின்றி பாலின-நடுநிலை பிரதிபெயர்களை அறிமுகப்படுத்த பரிசீலித்து வருவதாக இங்கிலாந்து தேவாலயம் அறிவித்திருந்ததையும் புடின் கடுமையாக விமர்சனம் செய்துள்ளார். ", "URL": "https://www.itnnews.lk/2023/10/05/462478/", "Category": "Breaking News,சர்வதேச செய்திகள்", "Parent URL": null}