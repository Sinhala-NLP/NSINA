{"Source": "ITN news", "Timestamp": "අප්‍රේල් 25, 2022 15:00", "Headline": "හිටපු මහබැංකු අධිපතිට එරෙහිව අධිකරණයෙන් තවත් නියෝගයක්", "News Content": "හිටපු මහබැංකු අධිපති අජිත් නිවාඩ් කබ්රාල් මහතාට විදේශ ගත වීම වළක්වාලමින් කොටුව මහේස්ත්‍රාත් අධිකරණය තවත් නියෝගයක් නිකුත් කළා. අජිත් නිවාඩ් කබ්රාල් මහතා මහබැංකු අධිපති ලෙස කටයුතු කළ සමයේ රාජ්‍ය මුදල් අවභාවිතයක් සිදු කළ බවට ඉදිරිපත් කළ පැමිණිල්ලක් සළකා බැලීමෙන් අනතුරුවයි මෙම නියෝගය නිකුත් කෙරුණේ.  පූජ්‍ය තීනියාවල පාලිත ස්වාමීන්වහන්සේ මෙම පැමිණිල්ල ඉදිරිපත් කර තිබුණා. කබ්රාල් මහතාට ජුනි මස 07 වනදා අධිකරණය හමුවේ පෙනී සිටින ලෙස දන්වා මහේස්ත්‍රාත්වරයා සිතාසි ද නිකුත් කළා. 2006 සිට 2015 දක්වා මහබැංකු අධිපතිවරයා ලෙස කටයුතු කළ සමයේ අමාත්‍ය මණ්ඩල අනුමැතියකින් තොරව ඩොලර් මිලියන 6.5 ක් ඇමෙරිකා ජාතිකයෙකුට  ගෙවීම තුළින් සාපරාදී විශ්වාසය කඩ කිරීම හා සාපරාදී පරිහරණයක් සිදු කර ඇති බවට පැමිණිලි කාර හිමි වෙනුවෙන් පෙනී සිටි ජනාධිපති නීතිඥ විජේදාස රාජපක්ෂ මහතා කරුණු ඉදිරිපත් කළා. එම කරුණු සළකා බැලීමෙන් අනතුරුවයි අජිත් නිවාඩ් කබ්රාල් මහතාට විදේශ ගතවීම වළක්වාලීමේ නියෝගය නිකුත් කෙරුණේ.           ", "URL": "https://www.itnnews.lk/2023/10/05/408265/", "Category": "Breaking News,දේශීය පුවත්", "Parent URL": null}