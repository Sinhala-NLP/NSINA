{"Source": "ITN news", "Timestamp": "நவம்பர் 9, 2021 13:42", "Headline": "மற்றுமொரு கொரோனா அலை தலைத்தூக்கும் அறிகுறி..", "News Content": "கொரோனா தொற்றாளர்களின் எண்ணிக்கை அதிகரித்துள்ளமையினால் நிலைமை அபாயகரமானது என சிந்தித்து பொறுப்புடன் செயற்படுமாறு சுகாதார பிரிவு பொதுமக்களை கோரியுள்ளது. நேற்றைய தினம் 600க்கும் மேற்பட்ட கொவிட் தொற்றாளர்கள் நாட்டில் அடையாளம் காணப்பட்டனர். கடந்த சில தினங்களாக நாளாந்தம் பதிவாகும் கொவிட் தொற்றாளர்களின் எண்ணிக்கை அதிகரித்து காணப்படுவதாக சுகாதார பிரிவு சுட்டிக்காட்டியுள்ளது. மற்றுமொரு கொரோனா அலை ஏற்படுவதை தடுப்பது மக்களின் செயற்பாடுகளிலேயே தங்கியுள்ளதாக விசேட வைத்தியர் ஹேமந்த ஹேரத் சுட்டிக்காட்டியுள்ளார். ஆர்ப்பாட்டங்கள் மற்றும் எதிர்ப்பு நடவடிக்கைகளுக்கு என ஒன்றுகூடுவதன் ஊடாக புதிய கொரோனா அலை ஏற்படுவதை தடுக்க முடியாதென அவர் குறிப்பிட்டுள்ளார். இந்நிலையில் நாட்டில் காணப்படும் சீரற்ற வானிலை காரணமாக இடம்பெயர்ந்து மக்கள் தங்கியுள்ள முகாம்களை சுகாதார பாதுகாப்புடன் முன்னெடுத்து செல்வதற்கு தேவையான ஆலோசனைகள் வழங்கப்பட்டுள்ளதாகவும் விசேட வைத்தியர் ஹேமந்த ஹேரத் தெரிவித்துள்ளார். ", "URL": "https://www.itnnews.lk/2023/10/05/374907/", "Category": "Breaking News,அண்மைய செய்திகள்,தேசிய செய்திகள்", "Parent URL": null}