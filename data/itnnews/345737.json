{"Source": "ITN news", "Timestamp": "ஜூன் 28, 2021 12:51", "Headline": "தனிமைப்படுத்தல் சட்டவிதிகள் அமுல்படுத்தப்படுகிறதா என்பது குறித்து கண்டறிய விசேட பொலிஸ் நடவடிக்கை இன்று முதல்..", "News Content": "நிறுவனங்கள் பொது போக்குவரத்து சேவை வர்த்தக நிலையங்கள் உள்ளிட்ட பொதுமக்கள் நடமாடும் பொது இடங்களில் தனிமைப்படுத்தல் சட்டதிட்டங்கள் அமுல்படுத்தப்படுகிறதா என்பது குறித்து கண்டறியும் விசேட பொலிஸ் நடவடிக்கை இன்று முதல் அமுல்படுத்தப்படுவதாக பொலிஸ் ஊடகப் பேச்சாளரும் சிரேஷ்ட பிரதி பொலிஸ் மா அதிபருமான அஜித் ரோஹண தெரிவித்துள்ளார். “சுகாதார பணிப்பாளர் நாயகம் கடந்த 20 ம் திகதி வெளியிட்ட தனிமைப்படுத்தல் சட்டவிதிமுறைகளுக்கு அமைய நிறுவனங்கள் இயங்குகின்றனவா என்பது குறித்து கண்டறிவதற்கான நடவடிக்கைகள் முன்னெடுக்கப்படும். இதற்கென விசேட பொலிஸ் குழுக்கள் ஈடுபடுத்தப்படும். நவீன வர்த்தக சந்தைகள் 25 சதவீத கொள்ளவுடன் இயங்க வேண்டும். அதேபோன்று அரச மற்றும் தனியார் நிறுவனங்களும், தொழிற்சாலைகளும் சுகாதார ஒழங்கு விதிமுறைகளுக்கு அமைய பிரவேசிக்கும் இடங்களில் கைகளை கழுவதற்கென பிரத்தியேக இடம் ஒதுக்கப்பட்டிருக்க வேண்டும். அதேபோன்று உடல் வெப்பநிலையும் பரிசோதிக்கப்பட வேண்டும். கட்டாயம் முகக் கவசம் அணிந்திருக்க வேண்டியதுடன் சமூக இடைவெளியும் பேணப்படல் வேண்டும். பொது போக்குவரத்து சேவைகளை அமுல்படுத்தும் போது குறித்த விதிமுறைகளுக்கு அமைய செயற்படுகின்றதா என்பது குறித்து கண்டறிய போக்குவரத்து பொலிசாருக்கு ஆலோசனைகள் வழங்கப்பட்டுள்ளன. ", "URL": "https://www.itnnews.lk/2023/10/05/345737/", "Category": "Breaking News,அண்மைய செய்திகள்,தேசிய செய்திகள்", "Parent URL": null}