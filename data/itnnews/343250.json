{"Source": "ITN news", "Timestamp": "ජූනි 17, 2021 10:49", "Headline": "හරක් කටාගේ ගෝලයින් හත් දෙනෙකු අත්අඩංගුවට", "News Content": "විදේශයක ඉදලා මත්ද්‍රව්‍ය ජාවාරම මෙහෙයවන හරක් කට‌ා යන අනුවර්ථ නාමයෙන් ප්‍රසිද්ධ නදුන් චින්තක නැමැත්තාගේ ගෝලයින් හත් දෙනෙකු අත්අඩංගුවට ගැනීමට පොලිසියට හැකිව තිබෙනවා. වලාන දූෂන මර්දන ඒකකයෙන් නිලධාරීන් දීර්ඝ කාලයක් සිදුකළ විමර්ශනවලින් අනතුරුව බැංකු ගිණුම්වලට මුදල් තැන්පත් කිරීමෙන් පසු විවිධ ස්ථානවල තබා මත්ද්‍රව්‍ය අලෙවිකළ 41 ක් හැවිරිදි කාන්තාවක අත්අඩංගුවට ගනු ලැබුවා. ඊට සහය දුන් හංවැල්ල ප්‍රදේශයේ පදිංචි 50 හැවිරිදි පුද්ගලයෙකුද අත්අඩංගුවට ගැනීමට පොලිසිය සමත් වුණා. ඔහු සන්තකයේ තිබූ ATM කාඩ්පතක් අටක් සහ රුපියල් හත් ලක්ෂ විසි දහසක මුදලක්ද සොයා ගැණුනා. මෙම දෙදනාගෙන් කළ දීර්ඝ ප්‍රශ්න කිරීම්වලදි හෙළි වූ කරුණු මත දකුණු පළාතේ මත්ද්‍රව්‍ය ජාවාරම මෙහෙයවූ තවත් පස් දෙනෙකු හෙරොයින් ග්‍රෑම් 650 ක් ද සමඟ අත්අඩංගුවට ගත් අතර ඔවුන් සියලු දෙනා හරක් කටාගේ සමීපතමයින් බව පොලිස් පරීක්ෂණවලදී හෙළි වී තිබෙනවා.     ", "URL": "https://www.itnnews.lk/2023/10/05/343250/", "Category": "දේශීය පුවත්", "Parent URL": null}