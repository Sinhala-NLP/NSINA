{"Source": "ITN news", "Timestamp": "ජූනි 13, 2022 14:57", "Headline": "දිල්ලි නගරයෙන් උෂ්ණත්වය සෙල්සියස් අංශක 42 ට වඩා වැඩි දින 25 ක්", "News Content": "ඉන්දියාවේ දිල්ලි නගරයෙන් උෂ්ණත්වය සෙල්සියස් අංශක 42 ට වඩා වැඩි දින 25 ක් මෙවර ගිම්හාන සෘතුවේදී වාර්තා වී ඇති බව කාලගුණ දෙපාර්තමේන්තුව නිවේදනය කරනවා. වැසි නොලැබීම හා උෂ්ණ තරංග හේතුවෙන් මෙවර ගිම්හාන සෘතුවේදී දිල්ලි නගරයේ උෂ්ණත්වය ඉහළ අගයක් ගෙන තිබෙනවා. 2012 වසරෙන් පසු උෂ්ණත්වය අධික දින වැඩිම ගණනක් වාර්තා වී ඇත්තේ මෙම වසරේදීයී. සෙල්සියස් අංශක 42 ට වැඩි උෂ්ණත්වය සහිත දිනයක් 2012 වසරේදී 30 ක් 2010 වසරේදී 35ක් ලෙස වාර්තා වී ඇති අතර 2020 වසරේදී එවැනි දින 6 ක් පමණක් වාර්තා වී ඇති බවයි කාලගුණ දත්ත වාර්තාවන්හි සදහන් වන්නේ. 1951 වසරේ අප්‍රේල් මාසයෙන් පසු වැඩිම උෂ්ණත්වයක් වාර්තා වූ අප්‍රේල් මාසය ලෙස මෙම වසරේ අප්‍රේල් මාසය දැක්විය හැකියි.මේ අතර දිල්ලි නගරයේ දකුණු හා නැගෙනහිර ප්‍රදේශයන්ට පැය කිහිපයක විදුලි බල කප්පාදුවක් සිදුව ඇති බව වාර්තා වනවා. අධික උෂ්ණත්වය හේතුවෙන් එය සිදුව ඇති බවයි විදෙස් මාධ්‍ය සදහන් කරන්නේ.       ", "URL": "https://www.itnnews.lk/2023/10/05/416806/", "Category": "ජාත්‍යන්තර පුවත්", "Parent URL": null}