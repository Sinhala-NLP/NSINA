{"Source": "ITN news", "Timestamp": "அக்டோபர் 7, 2021 18:59", "Headline": "அஜிட் நிவாட் கப்ராலுக்கு எதிரான மனு தள்ளுபடி..", "News Content": "இலங்கை மத்திய வங்கியின் ஆளுநராக அஜிட் நிவாட் கப்ராலை ஜனாதிபதி நியமித்துள்ளமையினால் அதற்கு எதிரான மனுவை விசாரிப்பதற்கு நீதிமன்றத்திற்கு அதிகாரம் இல்லையென்றும் அதனை விசாரணைக்கு எடுத்துக்கொள்ளாமல் தள்ளுபடி செய்வதாகவும் சட்டமா அதிபர் மேல் முறையீட்டு நீதிமன்றத்தில் அடிப்படை ஆட்சேபனையை முன்வைத்தார். குறித்த நியமனத்தை சவாலுக்கு உட்படுத்தி தாக்கல் செய்ய மனுவை ஆராய்ந்த போது சட்டமா அதிபர் சார்பில் ஆஜரான மேலதிக சொலிசிட்டர் ஜெனரல் நெரின்புள்ளே இவ் ஆட்சேபனையை தெரிவித்தார். தென் மாகாண முன்னாள் ஆளுநர் ரஜித் கீர்த்தி தென்னகோன் இம்மனுவை தாக்கல் செய்திருந்தார். திரு நெரின் புள்ளே தொடர்ந்து விளக்கமளிக்கையில் இம்மனுவில் பொய்யானதும் தவறான வழியில் இட்டுச்செல்லக் கூடிய விடயங்களும் அடங்கியுள்ளதாக தெரிவித்தார். திரு அஜிட் நிவாட் கப்ரால் நிஹால் பென்சேகா எனும் ஒருவரை 2015 ம் ஆண்டு மத்திய வங்கியின் நிதிச் சபைக்க நியமித்ததாக மனுவில் குறிப்பிடப்பட்டுள்ளது. எனினும் திரு கப்ரால் அவ் ஆண்டு மத்திய வங்கியின் ஆளுநராக இருக்கவில்லையென மேலதிக சொலிசிட்டர் ஜெனரல் சுட்டிக்காட்டியுள்ளார். இதுபோன்ற பொய்யான தவறான வழியில் இட்டுச்செல்லக்கூடிய பல தகவல்கள் மனுவில் உள்ளடக்கப்பட்டுள்ளதனால் அதனை விசாரிப்பதற்கு நீதிமன்றத்தினால் முடியாதென அவர் வலியுறுத்தினார். இது மக்கள் நலனுக்காக தாக்கல் செய்யப்பட்ட மனுவென மனுதாரர் தெரிவித்த போதிலும் அது குரோத நோக்கத்துடனும் சேறு பூசும் நோக்குடனும் நீதிமன்ற செயற்பாடுகளை தவறாக பயன்படுத்தி தாக்கல் செய்யப்பட்டுள்ளதாகவும் அவர் தெரிவித்தார். திரு கப்ரால் சார்பில் ஆஜரான ஜனாதிபதி சட்டத்தரணி ரொமேஸ் டி சில்வா இந்த மனுவை விசாரணைக்கு எடுத்துக்கொள்ளுமாறு தள்ளுபடி செய்யுமாறு கேட்டுள்ளார். இது முற்றிலும் அரசியல் இலாபமீட்டும் நோக்கில் பிரபல்யத்தை எதிர்பார்த்து தாக்கல்செய்யப்பட்ட மனுவென அவர் தெரிவித்தார். ", "URL": "https://www.itnnews.lk/2023/10/05/367701/", "Category": "Breaking News,அண்மைய செய்திகள்,தேசிய செய்திகள்", "Parent URL": null}