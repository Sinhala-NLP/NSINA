{"Source": "ITN news", "Timestamp": "ජනවාරි 12, 2023 13:12", "Headline": "75 වන නිදහස් සැමරුම පෙබරවාරි 4 වනදා පෙරවරු 8.30ට", "News Content": "75 වන නිදහස් සැමරුම ජනාධිපතිවරයාගේ සහ අග්‍රාමාත්‍යවරයාගේ ප්‍රධානත්වයෙන් පෙබරවාරි 4 වනදා පෙරවරු අටයි තිහට ගාලුමුවදොර පිටියේදී ආරම්භ වනවා. මෙවර නිදහස් දින සැමරුම පැය එකහමාරකට සීමා කිරීමට ජනාධිපතිවරයා උපදෙස් දී ඇති බවයි රාජ්‍ය අමාත්‍ය ප්‍රමිත බණ්ඩාර තෙන්නකෝන් මහතා රජයේ ප්‍රවෘත්ති දෙපාර්තමේන්තුවේ පැවති මෙම මාධ්‍ය හමුවකදී පැවසුවේ. ජනාධිපති මාධ්‍ය අධ්‍යක්ෂ ජනරාල් ධනුෂ්ක රාමනායක මහතා ද මෙහිදී අදහස් දැක්වුවා.   ", "URL": "https://www.itnnews.lk/2023/10/05/455205/", "Category": "දේශීය පුවත්", "Parent URL": null}