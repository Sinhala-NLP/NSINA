{"Source": "ITN news", "Timestamp": "දෙසැම්බර් 19, 2021 16:46", "Headline": "රායි සුළි කුණාටුවෙන් පිලිපීනයේ ජීවිතක්ෂයට පත් සංඛ්‍යාව 75 දක්වා ඉහළට", "News Content": "පිලිපීනයට බලපෑ රායි සුළි කුණාටුව හේතුවෙන් ජීවිතක්ෂයට පත් සංඛ්‍යාව 75 දක්වා ඉහළ ගොස් තිබෙනවා. රායි සුළි කුණාටුව හේතුවෙන් පිලිපීනයේ ලක්ෂ තුනක පමණ පිරිසක් අවතැන් භාවයට පත්ව ඇති බවයි වාර්තා වන්නේ. පැයට කිලෝමීටර 195 ක පමණ වේගයෙන් හමා ගිය රායි සුළි කුණාටුවෙන් දේපොළ හානි රැසක් සිදුව තිබෙනවා. ඇතැම් ප්‍රදේශවල ගමනාගමනය හා විදුලි බලය සම්පූර්ණයෙන්ම ඇණහිට ඇති බවද සඳහන්. සිදුව ඇති ජීවිත හානි තවදුරටත් ඉහළ යා හැකි අතර දේපොළ හානිවල වටිනාකම නිශ්චිතව ප්‍රකාශ කළ නොහැකි බවයි එරට ආපදා කලමනාකරණ මධ්‍යස්ථානය නිවේදනය කරන්නේ. සහන කටයුතු සඳහා හමුදා සෙබළුන් , වෙරළාරක්ෂක භටයින් හා ගිනි නිවන භටයින්ගෙන් සමන්විත දහස් ගණනක කණ්ඩායමක් යොදවා තිබෙනවා.     ", "URL": "https://www.itnnews.lk/2023/10/05/383655/", "Category": "ජාත්‍යන්තර පුවත්", "Parent URL": null}