{"Source": "ITN news", "Timestamp": "අගෝස්තු 31, 2023 16:30", "Headline": "මවගේ පැමිණිල්ල විභාග කරන්න ගිය කොස්තාපල්ට පුත්‍රයා පහර දීලා", "News Content": "සිය පුත්‍රයා තමාට පහරදෙන බවට වයස්ගත මවක තඹුත්තේගම පොලීසියට කළ පැමිණිල්ලක් පිළිබඳව පරීක්‍ෂා කිරීමට එම නිවසට ගිය පොලිස් කොස්තාපල්වරයකුට සැකකාර පුත්‍රයා විසින් පහරදීම නිසා කොස්තාපල්වරයා තඹුත්තේගම රෝහලට ඇතුළත් කර තිබෙනවා. සැකකරු අධික ලෙස මත්ද්‍රව්‍ය වලට ඇබ්බැහිවූ අයකු වන අතර නිතරම තම මවට පහරදී මුදල් ඉල්ලා කරදර කර තිබෙනවා. ඔහුගේ හිරිහැර ඉවසාගත නොහැකිව මව ඒ පිළිබඳව තඹුත්තේගම පොලිසියට පැමිණිලිකර තිබුණු අතර  පොලිස් කොස්තාපල්වරයා පසුගියදා එම නිවසට ගොස් පොලීසියට පැමිණෙන ලෙස සැකකරුට දැනුම් දුන් අවස්ථාවේ ඔහු කොස්තාපල්වරයාට පොල්ලකින් පහරදී තුවාල සිදුකර ඇති අතර සැකකරු පසුගියදා පොලීසිය  අත්අඩංගුවට ගෙන තිබෙනවා. ", "URL": "https://www.itnnews.lk/2023/10/05/512192/", "Category": "නවතම පුවත්", "Parent URL": null}