{"Source": "ITN news", "Timestamp": "ஜூன் 21, 2021 12:15", "Headline": "கொரோனா கொத்தணியில் நேற்று குறைவு..", "News Content": "கடந்த சில நாட்களுடன் ஒப்பிடும் போது நேற்றில் நாட்டில் இனங்காணப்பட்ட கொரோனா தொற்றாளர்களினதும் கொரோனா மரண எண்ணிக்கையிலும் குறைவு காணப்படுகிறது. நேற்றைய தினம் 2008 கொரோனா தொற்றாளர்கள் இனங்காணப்பட்டதுடன் 47 கொரோனா மரணங்கள் பதிவாகின. நேற்றைய தினம் கூடிய தொற்றாளர்கள் கம்பஹா மாவட்டத்தில் இனங்காணப்பட்டதுடன் அவ் எண்ணிக்கை 307 ஆகும். கொழும்பிலிருந்து 302 பேரும் களுத்துறையிலிருந்து 253 பேரும் காலியிலிருந்து 166 பேரும் மட்டக்களப்பிலிருந்து 130 பேரும் குருநாகல் மாவட்டத்திலிருந்து 122 பேரும் இனங்காணப்பட்டனர். இதனையடுத்து நாட்டில் இதுவரை இனங்காணப்பட்ட கொரோனா தொற்றாளர்களின் எண்ணிக்;கை 2 இலட்சத்து 39 ஆயிரத்து 688 ஆகும். மட்டக்களப்பு களுவாஞ்சிக்குடி சுகாதார வைத்திய அதிகார பிரிவுக்குட்பட்ட பெரிய கல்லாறு பகுதியில் கொரோனா தொற்றாளர்களின் எண்ணிக்கை அதிகரித்து வருவதாக சுகாதார தரப்பினர் தெரிவிக்கின்றனர். பெரிய கல்லாறு பகுதியின் 2 ம் 3ம் கிராம சேவையாளர் பிரிவுகள் தனிமைப்படுத்தப்பட்டுள்ள நிலையில் அப்பகுதியிலிருந்து பெருமளவு தொற்றாளர்கள் இனங்காணப்பட்டுள்ளனர். குறித்த பகுதியில் நேற்றைய தினம் 113 பேர் அன்டிஜன் பரிசோதனைக்கு உட்படுத்தப்பட்ட நிலையில் 14 பேர் கொரோனா தொற்றாளர்களாக இனங்காணப்பட்டதாகவும் சுகாதார பிரிவு தெரிவிக்கிறது. குறித்த பகுதியில் 94 பேர் தொற்றாளர்களாக இதுவரை இனங்;காணப்பட்டுள்ளனர். ", "URL": "https://www.itnnews.lk/2023/10/05/344098/", "Category": "Breaking News,அண்மைய செய்திகள்,தேசிய செய்திகள்", "Parent URL": null}