{"Source": "ITN news", "Timestamp": "මාර්තු 2, 2023 10:16", "Headline": "ගොවීන්ට නොමිලේ දෙන ඉන්ධන බෙදාහැරීමට ටෝකන් පත් නිකුත් කිරීම අද සිට", "News Content": "චීන රජය මෙරට වී ගොවීන් සඳහා පරිත්‍යාග කළ ඩීසල් බෙදාහැරීම සඳහා අවශ්‍ය ටෝකන් පත් අද සිටම නිකුත් කිරීමට කෘෂිකර්ම අමාත්‍යාංශය තීරණය කර තිබෙනවා. වී වගාවේ නිරත මෙරට ගොවීන්ගේ එම කෘෂිකාර්මික කටයුතු වෙනුවෙන් චීනය ඩීසල් ලීටර් මිලියන 7 කට ආසන්න ප්‍රමාණයක් පරිත්‍යාග කළා. ගැටලු කිහිපයක් හේතුවෙන් එම ඉන්ධන මෙරට ගොවීන් අතර බෙදා හැරීම ප්‍රමාද වුණා. කෙසේ වුවද අදාළ ඉන්ධන කඩිනමින් බෙදා හැරීමට පියවර ගන්නා ලෙස අමාත්‍ය මහින්ද අමරවීර මහතා අදාළ නිලධාරීන්ට උපදෙස් දුන්නා. ඊයේ දිනය වන විට දිස්ත්‍රික්ක 5 ක් හැර අනෙකුත් දිස්ත්‍රික්කවල ගොවීන්ට ඉන්ධන ටෝකන් පත් පිළියෙල කිරීමේ කටයුතු ගොවිජන සංවර්ධන සංවර්ධණ දෙපාර්තමේන්තුව අවසන් කළා. ඒ අනුව අද සිට සියලුම ගොවීන්ට අදාළ ඉන්ධන නම් කර ඇති පිරවුම්හල්වලීන් ලබාගැනීමට හැකි වන බවයි ගොවිජන සංවර්ධන දෙපාර්තමේන්තුව සඳහන් කරන්නේ. එමෙන්ම ටෝකන්පත් යැවීමට නොහැකි වූ කොළඹ ඇතුළු දිස්ත්‍රික්ක 5 ට අද දිනයේ ටෝකන්පත් නිකුත් කෙරෙනවා. අක්කර භාගයේ සිට අක්කර දෙකහමාර දක්වා වී වගාකළ ගොවීන්ට මෙම ඉන්ධන සහනය හිමි වනවා. හෙක්ටාර එකක් සඳහා ඩීසල් ලීටර් 15 බැගින් ලබාගැනීමටයි සැළසුම් කර ඇත්තේ.     ", "URL": "https://www.itnnews.lk/2023/10/05/464603/", "Category": "Breaking News,දේශීය පුවත්", "Parent URL": null}