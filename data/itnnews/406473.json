{"Source": "ITN news", "Timestamp": "අප්‍රේල් 11, 2022 15:48", "Headline": "රුසියා ජනපති සහ ඔස්ට්‍රියා චාන්සලර් අතර හමුවක් හෙට", "News Content": "රුසියාව යුක්රේනයේ යුද මෙහෙයුමක් ආරම්භ කිරීමෙන් පසු පළමුවරට යුරෝපා රාජ්‍ය නායකයෙකු රුසියා ජනාධිපති ව්ලැඩ්මීර් පුටින් හෙට දිනයේදී හමුවීමට නියමිතයි. ඒ අනුව හෙට දිනයේ දී ඔස්ට්‍රියා චාන්සලර් කර්ල් නේහැමර් රුසියාවේ මොස්කව් බලා පිටත්වීමට නියමිතයි. මොස්කව් හා කියෙව් අතර පවත්නා සාකච්ඡා අඛණ්ඩව පවත්වාගෙන යාමේ වැදගත්කම මෙහිදී චාන්සලර්වරයා රුසියා ජනාධිපතිවරයාට පෙන්වා දෙනු ඇති. එමෙන්ම යුද අපරාධ සම්බන්ධයෙන් පැනනැගී ඇති චෝදනා සම්බන්ධයෙන් ද සාකච්ඡා කරන බව විදෙස් මාධ්‍ය සඳහන් කරනවා. ඔස්ට්‍රියා චාන්සලර්වරයා රුසියා ජනාධිපතිවරයා හමුවීමට ප්‍රථම පසුගිය සෙනසුරාදා යුක්රේන ජනාධිපතිවරයා ද හමුවුණා.         ", "URL": "https://www.itnnews.lk/2023/10/05/406473/", "Category": "ජාත්‍යන්තර පුවත්", "Parent URL": null}