{"Source": "ITN news", "Timestamp": "ජූනි 26, 2023 16:03", "Headline": "දෛනිකව මිලියන දෙකකට අධික පිරිසක් ශුද්ධ වූ මක්කම වැඳපුදා ගනී", "News Content": "මිලියන දෙකකට අධික පිරිසක් ශුද්ධ වූ මක්කම වැඳපුදා ගැනීම සඳහා දෛනිකව පැමිණෙමින් සිටිනවා. හජ් වන්දනා සමය ආරම්භවීමත් සමග සෞදි අරාබියේ මක්කම නගරයට බැතිමතුන් මෙලෙස පැමිණෙන බවයි වාර්තා වන්නේ. ඉදිරි දිනවලදී මෙම පිරිස මිලියන දෙකහමාර ඉක්මවනු ඇති බවට ගණන් බලා තිබෙනවා. එසේ පැමිණෙන පිරිස් වෙනුවෙන් අවශ්‍ය පහසුකම් පුළුල් කර ඇති බවද සඳහන්. කොවිඩ් 19 වසංගතයෙන් පසු මෙතරම් පිරිසක් මක්කම වන්දනා කරන පළමු අවස්ථාව ද මෙයයි. ඉස්ලාම් බැතිමතුන් ජීවිතයේ එක්වරක් හෝ සිදුකළ යුතු දෙයක් ලෙස හජ් වන්දනාව සැලකෙනවා. හජ් උත්සවයේ උච්චතම අවස්ථාව මුහම්මද් නබිතුමන් සිය අවසන් දේශනය සිදුකර ඇති බව සැලකෙන මක්කම පිහිටි අර්ෆත් කන්දේ දී සිදුකරනු ලබනවා.     ", "URL": "https://www.itnnews.lk/2023/10/05/495086/", "Category": "ජාත්‍යන්තර පුවත්", "Parent URL": null}