{"Source": "ITN news", "Timestamp": "அக்டோபர் 28, 2022 12:37", "Headline": "கொழும்பின் சில பகுதிகளுக்கு இன்றைய தினம் 12 மணித்தியால நீர்வெட்டு..", "News Content": "கொழும்பின் சில பகுதிகளுக்கு இன்றைய தினம் 12 மணித்தியால நீர்வெட்டு அமுல்செய்யப்படவுள்ளது. கொழும்பு கழிவுநீர் முகாமைத்துவ திட்டத்தில் மேற்கொள்ளப்படவுள்ள அத்தியாவசிய பராமரிப்பு பணிகள் காரணமாக நீர் விநியோகம் துண்டிக்கப்படுவதாக தேசிய நீர்வழங்கல் வடிகாலமைப்பு சபை அறிவித்துள்ளது. இதற்கமைய இன்றிரவு 10 மணிமுதல், நாளை காலை 10 மணிவரை நீர்விநியோகம் துண்டிக்கப்படும். கொழும்பு 2 , 3 , 4 , 5 , 7 , 8 மற்றும் 10 ஆகிய பகுதிகளுக்கே நீர்துண்டிப்பு அமுல்செய்யப்படவுள்ளதாக தேசிய நீர்வழங்கல் வடிகாலமைப்பு சபை தெரிவித்துள்ளது. ", "URL": "https://www.itnnews.lk/2023/10/05/442922/", "Category": "Breaking News,தேசிய செய்திகள்", "Parent URL": null}