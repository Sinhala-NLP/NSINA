{"Source": "ITN news", "Timestamp": "අගෝස්තු 20, 2023 16:48", "Headline": "පොදුජන පෙරමුණ පරාජිත දේශපාලන පක්ෂයක් නෙවෙයි", "News Content": "ශ්‍රී ලංකා පොදුජන පෙරමුණට ඕනෑම කාලයකදී ජයග්‍රහණ අත්කරගත හැකි පක්ෂයක් බව පාර්ලිමේන්තු මන්ත්‍රී නාමල් රාජපක්ෂ මහතා පවසනවා. පොදුජන පෙරමුණ පරාජිත දේශපාලන පක්ෂයක් නොවන බවයි ඒ මහතා පෙන්වා දුන්නේ. ශ්‍රී ලංකා පොදුජන පෙරමුණේ උතුරු කොළඹ ආසන බල මණ්ඩල රැස්වීමට එක්වෙමින් නාමල් රාජපක්ෂ මහතා එම අදහස් පළකළා. උතුරු කොළඹ සංවිධායක චාමර උදයජිත් මහතායි එය සංවිධාන කළේ. පොදුජන පෙරමුණේ මහ ලේකම් පාර්ලිමේන්තු මන්ත්‍රී සාගර කාරියවසම් මහතා ඇතුළු පක්ෂ නියෝජිතයින් කිහිප දෙනෙකු මෙහිදී අදහස් දැක්වූවා.     ", "URL": "https://www.itnnews.lk/2023/10/05/509647/", "Category": "දේශීය පුවත්", "Parent URL": null}