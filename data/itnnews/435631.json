{"Source": "ITN news", "Timestamp": "සැප්තැම්බර් 18, 2022 11:41", "Headline": "මනුෂ්‍ය ඝාතනයක් සඳහා අනුබල දීමේ චෝදනාවට සැකකරුවන් හතර දෙනෙකු අත්අඩංගුවට", "News Content": "මනුෂ්‍ය ඝාතනයක් සඳහා අනුබල දීමේ චෝදනාව යටතේ කාන්තාවන් දෙදෙනෙකු ඇතුළු සැකකරුවන් හතර දෙනෙකු විශේෂ කාර්ය බලකාය මගින් අත්අඩංගුවට ගත්තා. ලක්ෂ 2කට අධික වටිනාකමකින් යුත් හෙරොයින් සහ ගිනිඅවියක් ද ඔවුන් ළඟ තිබි සොයාගෙන තිබෙනවා. කැලණිය පට්ටියහන්දිය ගුරුකුල විද්‍යාලය අසල සිදු වූ මනුෂ්‍ය ඝාතනයකට අනුබල දීමේ චෝදනාව යටතේ සැකකරුවන් අත්අඩංගුවට ගැනුණා. ඔවුන් වැල්ලම්පිටිය මෝදර උයන ප්‍රදේශවල පදිංචිකරුවන්. ඔවුන් ළඟ තිබී හෙරොයින් ග්රෑම් 21ක් සහ විදේශයක නිෂ්පාදිත ගිනි අවියක් ද සොයාගැනුණා. ජංගම දුරකතන තුනක්, ත්‍රීරෝද රථයක් ඇතුළු උපකරණ ද පොලිස් භාරයට ගෙන තිබෙනවා.     ", "URL": "https://www.itnnews.lk/2023/10/05/435631/", "Category": "දේශීය පුවත්", "Parent URL": null}