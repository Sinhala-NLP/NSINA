{"Source": "ITN news", "Timestamp": "පෙබරවාරි 24, 2023 09:12", "Headline": "ඡන්දය ගැන මැතිවරණ කොමිසමේ අවසන් තීරණය අද", "News Content": "පළාත් පාලන ඡන්ද විමසීම පැවැත්වීම පිළිබද අවසන් තීරණයකට එළඹීම සඳහා විශේෂ සාකච්ඡාවක් මැතිවරණ කොමිසන් සභාවේදී පැවැත්වෙනවා. දැනට ගෙන ඇති අධිකරණ ක්‍රියාමාර්ග මෙන්ම ඒ සදහා රාජ්‍ය ආයතනවල දායකත්වය ලබා ගැනීම ඇතුළු කරුණු රැසක් පිළිබද මෙහිදී සාකච්ඡා කෙරෙන බවයි වාර්තා වන්නේ. මැතිවරණ කොමිෂන් සභාවේ පැවැත්වෙන සාකච්ඡාව සදහා විවිධ ක්ෂේත්‍ර නියෝජනය කරන නිලධාරීන් පිරිසක් එක්ව සිටිනවා. ඔවුන් අද පෙරවරුවේම මැතිවරණ කොමිෂන් සභාව වෙත පැමිණියා. පළාත් පාලන ආයතන ඡන්ද විමසීම කල්දැමීමේ නියෝගයක් නිකුත් කරන ලෙස ඉල්ලා ගොනුකර ඇති රිට් පෙත්සම සලකාබැලීම මැයි මස 11 වනදාට කල්තැබුණා. එමෙන්ම  ජන්දවිමසීමට අදාළව හිටපු පාර්ලිමේන්තු මන්ත්‍රි මුජිබර් රහුමාන් මහතා ඉදිරිපත් කළ මූලික අයිතිවාසිකම් පෙත්සම සලකාබැලීම සිදුවන්නේ ලබන අගහරුවාදායි.       ", "URL": "https://www.itnnews.lk/2023/10/05/462961/", "Category": "දේශීය පුවත්", "Parent URL": null}