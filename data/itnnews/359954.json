{"Source": "ITN news", "Timestamp": "සැප්තැම්බර් 3, 2021 10:54", "Headline": "අමෙරිකාවේ කනෙක්ටිකට් ප්‍රාන්තයේ සිදුවූ ගුවන් අනතුරකින් 4 දෙනෙකු ජීවිතක්ෂයට", "News Content": "අමෙරිකාවේ කනෙක්ටිකට් ප්‍රාන්තයේ සිදුවූ ගුවන් අනතුරකින් 4 දෙනෙකු ජීවිතක්ෂයට පත්ව තිබෙනවා. ගුවන් යානාව කනෙක්ටිකට් ප්‍රාන්තයේ රොබට්සන් ගුවන් තොටුපළෙන් ගුවන්ගත වී විනාඩි කිහිපයකට පසුව අසල තිබූ ගොඩනැගිල්ලක ගැටීම හේතුවෙන් අනතුර සිදුව තිබෙනවා. ගුවන් යානාව ගොඩනැගිල්ලේ ගැටීමත් සමග ගින්නක් ද හට ගැණුනා. අනතුර සිදුවන අවස්ථාවේ එම ගොඩනැගිල්ලේ කාර්ය මණ්ඩල සාමාජිකයින් 100 කට ආසන්න සංඛ්‍යාවක් සේවයේ නිරතව සිටි බවයි පැවසෙන්නේ. ගින්නට හසුවූ විශාල පිරිසක් රෝහල්ගත කිරීමට ද කටයුතු කර තිබෙනවා. ගුවන්යානාවේ කාර්මික දෝෂයක් අනතුරට හේතුවී ඇති බවයි වාර්තා වන්නේ.     ", "URL": "https://www.itnnews.lk/2023/10/05/359954/", "Category": "ජාත්‍යන්තර පුවත්", "Parent URL": null}