{"Source": "ITN news", "Timestamp": "நவம்பர் 16, 2022 12:50", "Headline": "சட்டவிரோதமான முறையில் மாணிக்கக்கல் அகழ்வில் ஈடுபட்ட 19 பேர் கைது..", "News Content": "மகா எலிய வனப்பகுதியில் சட்டவிரோதமான முறையில் மாணிக்கக்கல் அகழ்வில் ஈடுபட்ட 19 பேர் விசேட அதிரடிப்படையினரால் கைதுசெய்யப்பட்டுள்ளனர். பொலிஸ் விசேட அதிரடிப்படையின் மஸ்கெலிய முகாம் அதிகாரிகளுக்கு கிடைக்கப்பெற்ற தகவலின் அடிப்படையில் பொகவந்தலாவ பொலிஸ் பிரிவுக்குட்பட்ட கல்லெலிய காட்டுப்பகுதியில் மூன்று சுற்றிவளைப்புக்கள் முன்னெடுக்கப்பட்டன. அதன்போது அனுமதியின்றி மாணிக்கக்கல் அகழ்வில் ஈடுபட்ட 19 பேர் கைதுசெய்யப்பட்டதோடு, அகழ்வுக்கென பயன்படுத்தப்பட்ட உபகரணங்களும் கைப்பற்றப்பட்டுள்ளன. கைதுசெய்யப்பட்டவர்கள் ஹட்டன் வனப்பாதுகாப்பு அதிகாரி அலுவலகத்தில் விசாரணைகளுக்காக ஒப்படைக்கப்பட்டுள்ளனர். ", "URL": "https://www.itnnews.lk/2023/10/05/445914/", "Category": "Breaking News,தேசிய செய்திகள்", "Parent URL": null}