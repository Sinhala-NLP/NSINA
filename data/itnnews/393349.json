{"Source": "ITN news", "Timestamp": "පෙබරවාරි 5, 2022 13:33", "Headline": "වෙහෙසකර ගමන්බිමන් යාමෙන් වළකින්න – සෞඛ්‍ය අංශ", "News Content": "කුඩා දරුවන් අතර ඔම්ක්‍රෝන් ප්‍රභේදය සීඝ්‍රයෙන් පැතිර යන බැවින් දැඩි අවධානයෙන් පසුවන්නැයි සෞඛ්‍ය අංශ අවධාරණය කරනවා. මේ දිනවල වෙහෙසකර ගමන්බිමන් යාම සුදුසු නැහැ කියලත් සෞඛ්‍ය අංශ පෙන්වා දෙනවා. මෙරට සමස්ත කොරෝනා ආසාදිතයන් සංඛ්‍යාව මේ වන විට හය ලක්ෂ පහළොස් දහස් නවසිය දෙදෙනෙකු දක්වා ඉහළ ගියා. මේ අතුරින් පන්ලක්ෂ අසූදහස් දෙසිය විසි දෙනෙකු සුවය ලැබුවා. ප්‍රතිකාර ලබන පිරිස විසිදහස් එකසිය තිස් අටක්. කොරෝනා මරණ 15,544ක් සිදුවුණා. දරුවන් අතර කොරෝනා රෝග ලක්ෂණ පවතින්නේ නම් 1390 ක්ෂණික දුරකතන අංකයට අමතන ලෙසට සෞඛ්‍ය අංශ දැනුම් දෙනවා.     ", "URL": "https://www.itnnews.lk/2023/10/05/393349/", "Category": "දේශීය පුවත්", "Parent URL": null}