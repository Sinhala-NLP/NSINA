{"Source": "ITN news", "Timestamp": "දෙසැම්බර් 19, 2022 09:11", "Headline": "ඇෆ්ගනිස්තානයේ උමං මාර්ගයක ඇති වු ගින්නකින් 19 දෙනෙකු ජිවිතක්ෂයට", "News Content": "ඇෆ්ගනිස්තානයේ උමං මාර්ගයක ඇති වු ගින්නකින් පුද්ගලයින් 19 දෙනෙකු ජිවිතක්ෂයට පත්වුණා. ඇෆ්ගනිස්තානයේ කාබුල් අගනුවර ආසන්නයේ සලන්ග් උමං මාර්ගයේ ගමන් කරමින් තිබු ඉන්ධන බවුසරයක් පෙරලී යාමෙන් මෙම ගින්න හටගෙන තිබෙනවා. එම උමං මාර්ගයේ තිබු වාහන රැසක්ද ගින්නෙන් විනාශ වී ඇති බවයි වාර්තා වන්නේ. පුද්ගලයින් තිස්දෙදෙනෙකු පමණ බරපතළ තුවාල ලබ‌ා රෝහල් ගත කර තිබෙනවා. කෙසේ වෙතත් මියගොස් ඇති පිරිස සහ තුවාල ලැබුවන්ගේ සංඛ්‍යාව තවදුරටත් ඉහළ යා හැකි බවයි එරට සෞඛ්‍ය අංශ සදහන් කරන්නේ.     ", "URL": "https://www.itnnews.lk/2023/10/05/451072/", "Category": "ජාත්‍යන්තර පුවත්", "Parent URL": null}