{"Source": "ITN news", "Timestamp": "අගෝස්තු 19, 2022 16:45", "Headline": "සමාජ මාධ්‍ය ඔස්සේ සැරිසරන වීඩියෝව ගැන ෆින්ලන්ත අගමැතිනියගෙන් ප්‍රකාශයක්", "News Content": "තමා සාදයකදී නර්ථනයේ යෙදීමෙන් කිසිඳු නීති විරෝධී කටයුත්තක් සිදු කර නොමැති බව ෆින්ලන්තයේ අග්‍රාමාත්‍ය සනා මරීන් පවසනවා. මේ වන විට 36 වන හැවිරිදි වියේ පසුවන සනා මරීන් අග්‍රාමාත්‍ය ධුරයට පත් වූයේ 34 හැවිරිදි වියේදීයී. ඇය කලක් ලොව ලාබාලතම අග්‍රාමාත්‍යවරිය ලෙස කටයුතු කළා.කෙසේ වෙතත් සමාජ මාධ්‍ය ඔස්සේ ඇය නර්ථනයේ යෙදෙන වීඩියෝව පලවීමත් සමඟ ඇතැම් පිරිස් නිර්දය ලෙස විවේචනය කර තිබුණා. විපක්ෂයේ ඇතැම් දේශපාලනඥයන් සඳහන් කළේ ඇය මත්ද්‍රව්‍ය ලබාගෙන ඇද්ද යන්න සම්බන්ධයෙන් පරික්ෂණයක් කළ යුතු බවයි. සනා මරින් පැවසුවේ තමන් මත්ද්‍රව්‍ය හෝ මත්පැන් කිසිවක් භාවිත කර නොසිටි අතර තම වයසේ සෙසු තරුණියන් හැසිරෙන ආකාරයටම හැසිරුනු බවයි.       ", "URL": "https://www.itnnews.lk/2023/10/05/429916/", "Category": "ජාත්‍යන්තර පුවත්", "Parent URL": null}