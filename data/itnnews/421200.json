{"Source": "ITN news", "Timestamp": "ජූලි 4, 2022 18:34", "Headline": "විපක්ෂ නායක හා හිටපු ජනපති මෛත්‍රී අතර හමුවක්", "News Content": "විපක්ෂ නායක සජිත් ප්‍රේමදාස මහතා සහ හිටපු ජනාධිපති මෛත්‍රීපාල සිරිසේන මහතා අතර විශේෂ හමුවක් අද පැවැත්වුණා. රට ගොඩනැගීම සදහා වූ ජාතික ප්‍රතිසංස්කරණ ඉදිරි ගමන වැඩසටහන පිළිබද සාකච්ඡා කිරීම වෙනුවෙනුයි මෙම හමුව පැවැත්වුණේ. විපක්ෂ නායක සජිත් ප්‍රේමදාස මහතා සහ හිටපු ජනාධිපති මෛත්‍රීපාල සිරිසේන මහතා අතර විශේෂ හමුව අද පැවැත්වුණේ විපක්ෂ නායක කාර්යාලයේ දීයි. වර්තමානයේ රට පත්ව ඇති තත්ත්වයෙන් මුදාගැනීම සදහා නව වැඩපිළිවෙළක් ක්‍රියාත්මක කිරීමට සැළසුම් කර තිබෙනවා. ජාතික ප්‍රතිසංස්කරණ හා ඉදිරි ගමන යනුවෙනුයි එය නම්කර තිබෙන්නේ. පාර්ලිමේන්තු මන්ත්‍රීවරුන් ඇතුළු පිරිසක් එම අවස්ථාවට එක්ව සිටියා.     ", "URL": "https://www.itnnews.lk/2023/10/05/421200/", "Category": "දේශීය පුවත්", "Parent URL": null}