{"Source": "ITN news", "Timestamp": "මැයි 25, 2022 11:19", "Headline": "උතුරු කොරියාව බැලැස්ටික් මිසයිල තුනක් අත්හදා බලයි", "News Content": "උතුරු කොරියාව බැලැස්ටික් මිසයිල තුනක් අත්හදා බලා ඇති බව විදෙස් මාධ්‍ය වාර්තා කළා. උතුරු කොරියාව අත්හදා බැලු එක් මිසයිලයක් උතුරු කොරියාවේ නැගෙනහිර මුහුදු ප්‍රදේශයට එල්ල කර තිබෙනවා. අනෙක් මිසයිලය දකුණු කොරියාව ආසන්නයේ උතුරු මුහුදු ප්‍රදේශයට එල්ල කර ඇති බවයි දකුණු කොරියා ආරක්ෂක අංශ සඳහන් කරන්නේ. ජපාන මුහුදු ප්‍රදේශයට හඳුනා නොගත් මිසයිලයක් පතිත වූ බව ද ජපාන වෙරළාරක්ෂක දෙපාර්තමේන්තුව තහවුරු කළා. උතුරු කොරියාව මෙම වසරේ මේ දක්වා සිදු කර ඇති 17 වන මිසයිල අත්හදා බැලීම මෙයයි. එක්සත් ජාතීන්ගේ ආරක්ෂක කවුන්සිලයේ යෝජනාවලට අනුකූලව කොරියානු අර්ධද්වීපයේ සම්පුර්ණ න්‍යෂ්ටික අවිහරණය සඳහා කැප වී සිටින බව ඇමෙරිකා ජනාධිපති ජෝ බයිඩ්න් ක්වඩ් සමුළුවට එක්වෙමින් ප්‍රකාශ කළා. මීට ප්‍රතිචාරයක් වශයෙන් මෙලෙස බැලැස්ටික් මිසයල අත්හදා බලා ඇති බවයි විචාරකයින් පෙන්වා දෙන්නේ.         ", "URL": "https://www.itnnews.lk/2023/10/05/413074/", "Category": "Breaking News,ජාත්‍යන්තර පුවත්", "Parent URL": null}