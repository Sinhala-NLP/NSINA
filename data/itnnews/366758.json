{"Source": "ITN news", "Timestamp": "அக்டோபர் 4, 2021 12:30", "Headline": "தடுப்பூசி ஏற்றும் பணிகள் வெற்றிகரமாக முன்னெடுப்பு", "News Content": "நாட்டில் நேற்றைய தினமும் தடுப்பூசி ஏற்றும் பணிகள் வெற்றிகரமாக முன்னெடுக்கப்பட்டன. கொவிசீல்ட் தடுப்பூசியின் முதலாவது டோஸ் ஆயிரத்து 56 பேருக்கும், அதன் கொவிசீல்ட் இரண்டாவது டோஸ் – ஆயிரத்து 97 பேருக்கும் நேற்றைய தினம் வழங்கப்பட்டது. அத்துடன் சைனோபார்ம் தடுப்பூசியின் முதலாவது டோஸ் 6 ஆயிரத்து 401 பேருக்கும் அதன் இரண்டாவது டோஸ் 4 ஆயிரத்து 291 பேருக்கும் செலுத்தப்பட்டதாக தொற்று நோய் ஆய்வு பிரிவு குறிப்பிட்டுள்ளது. இந்நிலையில் ஸ்புட்னிக் வி தடுப்பூசியின் முதலாவது டோஸ் நேற்றைய தினம் வழங்கப்படவில்லை. இதேவேளை பைசர் தடுப்பூசியின் முதலாவது டோஸ் 440 பேருக்கும், அதன் இரண்டாவது டோஸ் 36 பேருக்கு செலுத்தப்பட்டுள்ளது. மொடர்னா தடுப்பூசியின் இரண்டாவது டோஸ் 110 பேருக்கு வழங்கப்பட்டுள்ளது. இந்நிலையில் இலங்கையில் அபிவிருத்தி பணிகளில் ஈடுபட்டுள்ள சீன பிரஜைகள் 2 ஆயிரத்து 865 பேருக்கு நேற்றைய தினம் சைனோபார்ம் தடுப்பூசியின் முதலாவது டோஸ் செலுத்தப்பட்டுள்ளதுடன், 2 ஆயிரத்து 435 பேருக்கு இரண்டாவது டோஸ் செலுத்தப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/366758/", "Category": "Breaking News,தேசிய செய்திகள்", "Parent URL": null}