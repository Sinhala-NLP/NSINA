{"Source": "ITN news", "Timestamp": "මැයි 18, 2023 10:31", "Headline": "බඳින තුවක්කුවක් පත්තුවී රණවිරුවෙකු ජීවිතක්ෂයට", "News Content": "ගිරිඋල්ල මල්ගමුව  ප්‍රදේශයේ පදිංචි රණවිරුවෙකු ඌරන් දඩයම් කිරීම සඳහා බඳින ලද තුවක්කුවක් පත්තු වීමෙන් මියගියා. යුද හමුදාවේ වැලිඔය පිහිටි 221ක් වන බලසේනා මුලස්ථානයට අනුයුක්තව මෙම සෙබළා නිවාඩු ලබා නිවසට පැමිණි සිටි අවස්ථාවේදියි මෙම අවාසනාවන්ත සිද්ධියට මුහුණ දී තිබෙන්නේ. ගිරිඋල්ල නගරයේ පැවති සංගීත සංදර්ශනයක් නැරඹීම සඳහා ගොස් මද වේලාවකින් නිවසට පැමිණ නිවසේ සිටි සුනඛයා අතුරුදන්ව ඇති බැවින් එම සත්ත්වයා සොයා අසළ පිහිටි වත්තකට ඇතුළු වු අවස්ථාවේ දී ඔහුට වෙඩි වැදී තිබෙනවා. තුවක්කුව බැඳ තිබු ඉඩම විහාරස්ථානයකට අයත් වන අතර එය වගා කටයුතු සදහා කිසියම් පුද්ගලයෙකු බදු පදනම මත ලබා ගෙන ඇති බවයි පොලිසිය පවසන්නේ. තුවාල ලැබු මෙම හමුදා සෙබළා පේරාදෙණිය ශික්ෂණ රෝහලේ දැඩිසත්කාර ඒකයේ ප්‍රතිකාර ලබමින් සිටිය දී මිය ගියා. සිද්ධිය සම්බන්ධයෙන් සැකකකරුවන් දෙදෙනෙකු අත්අඩංගුවට ගෙන තිබෙනවා.           ", "URL": "https://www.itnnews.lk/2023/10/05/484261/", "Category": "දේශීය පුවත්", "Parent URL": null}