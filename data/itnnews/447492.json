{"Source": "ITN news", "Timestamp": "නොවැම්බර් 25, 2022 11:11", "Headline": "අයිස් මත්ද්‍රව්‍ය ග්‍රෑම් 5 කට වඩා සන්තකයේ තබාගත්තොත් මරණ දඬුවම", "News Content": "විෂ වර්ග,අබිං හා අන්තරාදායක ඖෂධ වර්ග සංශෝධන පනත් කෙටුම්පත පසුගිය ඔක්තෝබර් 19 වනදා පාර්ලිමේන්තුවේදී සම්මත වීමත් සමග එම පනත බලාත්මක කෙරුණා. ඒ අනුව අයිස් මත්ද්‍රව්‍ය ග්‍රෑම් 5 කට වඩා තම සන්තකයේ තබාගන්නා පුද්ගලයෙකුට මරණ දඩුවම හිමි වනවා. අද වන විට බන්ධනාගාර ගතව සිටින සංඛ්‍යාව 26,000 ක් පමණ වන අතර ඉන් 16,000 ක් පමණ රිමාන්ඩ් බන්ධනාගාර ගතවයි සිටින්නේ. ඒ අතරින් සියයට 65 ක්ම මත්ද්‍රව්‍ය සම්බන්ධයෙන් බන්ධනාගාර ගත වූවන්. කෙසේ වෙතත් පනත බලාත්මක වීමත් සමග මත්ද්‍රව්‍ය ගෙන්වීම, ළග තබා ගැනීම මෙන්ම භාවිත කිරීම සම්බන්ධයෙන් පවතින නීති යාවත්කාලීන කිරීමට අපේක්ෂා කරන බවයි රාජ්‍ය අමාත්‍ය අනුරාධ ජයරත්න මහතා පවසන්නේ. එමෙන්ම විශෝධන පනත හරහා ගෙන එන සංශෝධන මගින් මත්ද්‍රව්‍ය සදහා වරදකරුවකු වූ පුද්ගලයෙකු  පුනරුත්තාපන කදවුරකට යැවීමේ බලයත් මහේස්ත්‍රාත්වරයාට හිමි වනවා. ", "URL": "https://www.itnnews.lk/2023/10/05/447492/", "Category": "නවතම පුවත්", "Parent URL": null}