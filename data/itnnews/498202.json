{"Source": "ITN news", "Timestamp": "ජූලි 7, 2023 16:31", "Headline": "අමරකීර්ති අතුකෝරළ ඝාතන සිද්ධියේ සැකකරුවන් යළි රිමාන්ඩ්", "News Content": "පාර්ලිමේන්තු මන්ත්‍රී අමරකීර්ති අතුකෝරළ මහතා හා ඔහුගේ ආරක්ෂක නිලධාරියා ඝාතනය කිරීමේ සිද්ධියේ සැකකරුවන් ලබන 28 වනදා දක්වා රක්ෂිත බන්ධනාගාරගත කෙරුණා. දෙවන දිනටත් නඩු විභාගය සිදු කෙරුණේ ගම්පහ පළාත් බද මහාධිකරණයේදී. පසුගිය නඩු වාරයේදී අධි චෝදනා භාර දුන් විත්තිකරුවන් 37 දෙනාම අද දිනයේ අධිකරණය හමුවේ පෙනී සිටියා. සැකකරුවන් වෙනුවෙන් ඔවුන්ගේ නීතිඥයන් ඇප ඉල්ලා සිටි අතර නීතිපති දෙපාර්තමේන්තුව නියෝජනය කළ නියෝජ්‍ය සොලිසිටර් ජෙනරාල් ජනක බණ්ඩාර මහතා ඇප ලබාදීමට විරුද්ධ වුණා. දෙපාර්ශ්වයේ කරුණු සළකා බැලූ අධිකරණය ඇප ලබාදීමේ නියෝගය නිකුත් කිරීම සදහා ලබන 28 වනදා නඩුව කැදවීමට නියෝග කළා. ", "URL": "https://www.itnnews.lk/2023/10/05/498202/", "Category": "දේශීය පුවත්", "Parent URL": null}