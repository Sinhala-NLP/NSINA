{"Source": "ITN news", "Timestamp": "නොවැම්බර් 23, 2022 09:47", "Headline": "ගුගල් මව් සමාගම වන ඇල්ෆබට් සමාගම සේවක කප්පාදුවකට සුදානම්", "News Content": "ගුගල් සමාගමේ මව් සමාගම වන ඇල්ෆබට් සමාගම සේවක කප්පාදුවක් සිදු කිරීමට සුදානම් බව වාර්තා වනවා. සිදු කිරීමට නියමිත සේවක කප්පාදුව යටතේ දසදහසකට පමණ රැකියා අහිමිවනු ඇති බවටයි මාධ්‍ය සඳහන් කරන්නේ. ඇල්ෆබට් සමාගමේ සේවයේ නියුතු කාර්ය සාධනය දුර්වල සේවකයින් මෙලෙස ඉවත් කිරීමට නියමිත බව වාර්තා වනවා. ඉවත් කරන සේවක සංඛ්‍යාව එහි සමස්ත සේවක සංඛ්‍යාවෙන් සියයට හයක ප්‍රමාණයක් හඳුන්වාදී ඇති නව කාර්යසාධන ක්‍රමවේදය හරහා සේවකයින්ට ලබාදෙන ප්‍රසාධ දීමනා ඇතුලු අනෙකුත් දීමනා කප්පාදුකිරීමට ද සමාගම බලාපොරොත්තු වන බව සඳහන්. සේවක කප්පාදුව හරහා හටගෙන ඇති ආර්ථික අර්බුධයට ශක්තිමත්ව මුහුණදිම හා අනවශ්‍ය වියදම් කපා හැරීමට බලාපොරොත්තු වන බව ද එම සමාගමේ ප්‍රධාන විධායක නිලධාරියා පවසා ඇති බව වාර්තා වනවා. ‍ මේ අකාරයටම පසුගිය සති කිහිපය තුළදි මෙටා ඇමසන් හා ට්විටර් ඇතුලු සමාගම් රැසක් සේවක කප්පාදු සිදුකළා.   ", "URL": "https://www.itnnews.lk/2023/10/05/447212/", "Category": "Breaking News,ජාත්‍යන්තර පුවත්", "Parent URL": null}