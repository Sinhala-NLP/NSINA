{"Source": "ITN news", "Timestamp": "ජනවාරි 30, 2023 13:33", "Headline": "හිරුණිකාට එරෙහි නඩුව විභාගයට දින නියම කිරීම පෙබරවාරි 28 වනදා", "News Content": "හිටපු පාර්ලිමේන්තු මන්ත්‍රිණී හිරුණිකා ප්‍රේමචන්ද්‍ර මහත්මියට එරෙහිව ගොනුකර ඇති නඩුව විභාග කරන දිනය නියම කිරීම සදහා ලබන මස 28 වනදා කැඳවීමට අධිකරණය නියෝග කළා. 2015 වසරේ දෙමටගොඩ ප්‍රදේශයේදී ඩිෆෙන්ඩර් රථයකින් තරුණයෙකු පැහැරගෙන ගොස් අයුතුලෙස සිරකරගෙන සිටි බවට හිටපු පාර්ලිමේන්තු මන්ත්‍රිනී හිරුණිකා ප්‍රේමචන්ද්‍ර මහත්මියට චෝදනා එල්ලවී තිබෙනවා. ඒ වෙනුවෙන් ගොනුකර ඇති නඩුව කොළඹ මහාධිකරණ විනිසුරු අමල් රණරාජා මහතා ඉදිරියේ කැඳවනු ලැබුවා. පැමිණිල්ල වෙනුවෙන් පෙනී සිටින රජයේ නීතීඥවරයා කළ ඉල්ලීමකට අනුව නඩුව පෙබරවාරි 28 වනදා කැඳවීමටයි මහාධිකරණ විනිසුරුවරයා නියෝග කළේ. නඩුව විභාග කරන දිනය එදින ප්‍රකාශයට පත්කරන බවද විනිසුරුවරයා දැනුම් දුන්නා. 2015 වසරේ දෙසැම්බර් 21 වනදා දෙමටගොඩ ප්‍රදේශයේ වෙළෙදසැලක සේවය කළ අමිල ප්‍රියන්ත නමැති තරුණයෙකු ඩිෆෙන්ඩර් රථයකින් පැහරගෙන ගොස් සිරකර තබා පහරදුන් බවටයි හිරුණිකා ප්‍රේමචන්ද්‍ර මහත්මියට එරෙහිව නිතිපතිවරයා මෙම නඩුව ගොනුකර ඇත්තේ.     ", "URL": "https://www.itnnews.lk/2023/10/05/458340/", "Category": "Breaking News,දේශීය පුවත්", "Parent URL": null}