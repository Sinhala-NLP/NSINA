{"Source": "ITN news", "Timestamp": "செப்டம்பர் 10, 2021 12:59", "Headline": "நேற்றைய தினம் புதிதாக 2, 856 தொற்றாளர்கள் அடையாளம்", "News Content": "நாட்டில் பதிவாகியுள்ள கொவிட் தொற்றாளர்களின் எண்ணிக்கை 4 இலட்சத்து 77 ஆயிரத்து 636 ஆக உயர்வடைந்துள்ளது. நேற்றைய தினம் புதிதாக 2 ஆயிரத்து 856 தொற்றாளர்கள் அடையாளம் காணப்பட்டனர். இந்நிலையில் 18 ஆயிரத்து 147 பேர் நேற்றைய தினத்தில் மாத்திரம் தொற்றிலிருந்து குணமடைந்துள்ளனர். இதற்கமைய கொரோனாவில் இருந்து மீண்டவர்களின் எண்ணிக்கை 4 இலட்சத்தை கடந்துள்ளது. இதுவரை 4 இலட்சத்து 8 ஆயிரத்து 116 பேர் தொற்றிலிருந்து பூரண குணமடைந்துள்ளனர். 58 ஆயிரத்து 831 பேர் தொடர்ந்தும் வைத்தியசாலைகளில் சிகிச்சை பெறுகின்றனர். இதேவேளை நேற்றைய தினம் 175 கொவிட் மரணங்கள் பதிவாகியுள்ளதாக சுகாதார சேவைகள் பணிப்பாளர் நாயகம் தெரிவித்துள்ளார். அவர்களில் 96 பேர் ஆண்கள் எனவும், 79 பேர் பெண்கள் எனவும் தெரியவந்துள்ளது. உயிரிழந்தவர்களில் 139 பேர்; 60 வயதிற்கு மேற்பட்டவர்கள் என சுட்டிக்காட்டப்பட்டுள்ளது. இதேவேளை கடந்த 24 மணித்தியாலத்தில் 12 ஆயிரத்து 528 பீசிஆர் பரிசோதனைகள் மேற்கொள்ளப்பட்டுள்ளன. அத்துடன் குறித்த காலப்பகுதியில் 3 ஆயிரத்து 951 ரெபிட் என்டிஜன் பரிசோதனைகளும் மேற்கொள்ளப்பட்டுள்ளதாக சுகாதார பிரிவு தெரிவித்துள்ளது. ", "URL": "https://www.itnnews.lk/2023/10/05/361562/", "Category": "Breaking News,அண்மைய செய்திகள்,தேசிய செய்திகள்", "Parent URL": null}