{"Source": "ITN news", "Timestamp": "අගෝස්තු 20, 2023 14:50", "Headline": "කිලිනොච්චි දිස්ත්‍රික්කයේ ප්‍රථමයා වී මොරටුව සරසවියට ගිය සිසුවා සියදිවි නසාගනී", "News Content": "ගණිත අංශයෙන් කිලිනොච්චි දිස්ත්‍රික්කයෙන් ප්‍රථමයා වී මොරටුව විශ්වවිද්‍යාලයේ පළමු වසරේ අධ්‍යාපනය ලබමින් සිටි 22 හැවිරිදි සරසවි සිසුවෙකු ඊයේ (19) රාත්‍රියේ නිවසේ පිහිටි ගබඩා කාමරයක් තුළදී ගෙළ වැළලාගෙන සියදිවි හානි කරගෙන තිබෙනවා. විශ්වවිද්‍යාලයේ සිට නිවසට පැමිණ සිටියදියි ඔහු මෙලෙස සියදිවි නසාගෙන ඇත්තේ. චන්ද්‍රමෝහන් තේනුජන් නමැති මොහු කිලිනොච්චිය, විවේකාකන්නගර් ප්‍රදේශයේ පදිංචිකරුවෙක්. මෙම විශ්වවිද්‍යාල සිසුවා තමන්ට විශ්වවිද්‍යාලයට යාමට නොහැකි බවට නිවසට ආ අවස්ථාවේ පැවසූ බව සිසුවාගේ දෙමාපියන් ප්‍රකාශ කළා. මළ සිරුර පශ්චාත් මරණ පරීක්ෂණයෙන් අනතුරුව ඥාතීන් වෙත භාරදී ඇති අතර සිත් තැවුලක් හේතුවෙන් සියදිවි හානිකර ගන්නට ඇති බවට් සැක පළ කරනවා ", "URL": "https://www.itnnews.lk/2023/10/05/509614/", "Category": "දේශීය පුවත්,නවතම පුවත්", "Parent URL": null}