{"Source": "ITN news", "Timestamp": "නොවැම්බර් 16, 2021 11:17", "Headline": "අද සිට 30 වනදා දක්වා ක්‍රියාත්මක නව සෞඛ්‍ය මාර්ගෝපදේශ මාලාවක්", "News Content": "අද සිට ලබන තිස් වනදා දක්වා ක්‍රියාත්මක වන පරිදි නව සෞඛ්‍ය මාර්ගෝපදේශ මාලාවක් නිකුත් කිරීමට සෞඛ්‍ය සේවා අධ්‍යක්ෂ ජනරාල් වෛද්‍ය අසේල ගුණවර්ධන මහතා කටයුතු කළා. එම මාර්ගෝපදේශවලට අනුව සාමාන්‍ය පෙළ සහ උසස් පෙළ උපකාරක පංති ධාරිතාවයෙන් සියයට පනහක සීමාවකට යටත්ව පැවැත්වීමට අවසර හිමි වනවා. දැඩි සෞඛ්‍ය මාර්ගෝපදේශවලට යටත්ව විභාග පැවැත්වීමට අවසර ලබා දී තිබෙනවා. මහජන රැස්වීම් ඒකරාශීවීම් සෞඛ්‍ය මාර්ගෝපදේශවලට අනුව තහනම් වනවා. එමෙන්ම අවමංගල්‍ය උත්සවයකට සහභාගි විය හැක්කේ විසි දෙනෙකුට පමණයි. විවාහ මංගල්‍යය උත්සව ශාලාවල පැවැත්වීමේ දී සිය දෙනෙකුට සහභාගි විය හැකි අතර එළිමහන් උත්සවයක දී එම සීමාව 150 ක්. ප්‍රදර්ශන හා සම්මේලන සදහා අවසර හිමි වන්නේ දෙසැම්බර් පළමු වනදා සිටයි. සිනමාශාලාවල ධාරිතාවෙන් සියයට පනහක සීමාවකට යටත්ව සිනමා පට ප්‍රදර්ශනයට අවසර හිමි වනවා. සියයට තිහක ධාරිතාවකට යටත්ව කාය වර්ධන මධ්‍යස්ථාන පවත්වාගෙන යාමට ලබා දී තිබූ අවසරය සියයට පනහ දක්වා වැඩි කර තිබෙනවා.   ", "URL": "https://www.itnnews.lk/2023/10/05/376412/", "Category": "දේශීය පුවත්", "Parent URL": null}