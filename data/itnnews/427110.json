{"Source": "ITN news", "Timestamp": "අගෝස්තු 5, 2022 17:45", "Headline": "ඕස්ට්‍රේලියා දේශසීමාවේදී අත්අඩංගුවට පත් ශ්‍රී ලාංකිකයින් 46 දෙනා යළි දිවයිනට", "News Content": "අනවසරයෙන් ඕස්ට්‍රේලියාවට සංක්‍රමණය වීමට උත්සාහ කිරීමේ දී ඕස්ට්‍රේලියා දේශසීමා බලකායේ අත්අඩංගුවට පත් ශ්‍රී ලාංකිකයින් 46 දෙනෙකු යළි දිවයිනට රැගෙන එනු ලැබුවා. නීතිවිරෝධි ලෙස මුහුදු මාර්ගයෙන් ඕස්ට්‍රේලියාවට සංක්‍රමණයවීමට උත්සාහ කිරීමේ දී එරට දේශසීමා බලකායේ අත්අඩංගුවට මොවුන් පත්වූයේ පසුගිය 21 වනදායි. මෙම පිරිස රැගත් ඕස්ට්‍රේලියා දේශසීමා බලකායේ ඕෂන් ෂීල්ඩ් නෞකාව අද උදෑසන කොළඹ වරායට සේන්දු වුණා. මෙම පිරිස මඩකලපුව වාලච්චේන ප්‍රදේශයෙන් පිටත්ව ගොස් තිබුණේ පසුගිය ජූලි 6 වනදායි. බහුදින ධීවර යාත්‍රාවකින් පිටත්ව ගිය මෙම පිරිස වාලච්චේන, මඩකලපුව, පාසිකුඩා, අම්පාර, බිබිල සහ මුතූර් යන ප්‍රදේශවල පදිංචිකරුවන්. මෙම පිරිස ඉදිරි නීතිමය කටයුතු සදහා ආගමන විගමන දෙපාර්තමේන්තුව වෙත භාර කෙරුණා.         ", "URL": "https://www.itnnews.lk/2023/10/05/427110/", "Category": "දේශීය පුවත්", "Parent URL": null}