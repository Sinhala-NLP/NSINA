{"Source": "ITN news", "Timestamp": "ජනවාරි 5, 2023 18:19", "Headline": "ඉන්දීය ණය යෝජනා ක්‍රමය යටතේ ශ්‍රී ලංකාවට බස් රථ 500 ක්", "News Content": "ඉන්දීය ණය යෝජනා ක්‍රමය යටතේ ශ්‍රී ලංකාවට බස් රථ 500 ක් ලබා දීමේ වැඩසටහනට අනුව පළමු බස් රථ 75 භාරදීම අද සිදු වුණා. මෙම බස් රථ සදහා ලබා ගත් ණය මුදල ගෙවීම ආරම්භ වන්නේ වසර පහකට පසුව වීම විශේෂත්වයක්. ප්‍රාදේශීය ධාවනය සදහා දිවයින පුරා පිහිටි ඩිපෝ වෙත බස් රථ භාරදීම සිදුවනවා. ඉන්දීය මහ කොමසාරිස් ගෝපාල් බග්ලේ මහතා සංකේතවත් ලෙස බස් රථ ප්‍රවාහන අමාත්‍ය බන්දුල ගුණවර්ධන මහතා වෙත භාරදීම සිදු කළා. මෙම අවස්ථාවට මැති ඇමතිවරුන් ඇතුළු විශාල පිරිසක් එක්ව සිටියා.     ", "URL": "https://www.itnnews.lk/2023/10/05/454010/", "Category": "දේශීය පුවත්", "Parent URL": null}