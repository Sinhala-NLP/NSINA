{"Source": "ITN news", "Timestamp": "மார்ச் 12, 2022 12:37", "Headline": "3 ஆவது உலகப்போர் ஏற்படலாமென அமெரிக்க ஜனாதிபதி எச்சரிக்கை..", "News Content": "ரஷ்யா – யுக்ரேன் யுத்தம் 3 ஆவது உலகப்போருக்கு தூண்டுதலாக அமைந்துள்ளதாக அமெரிக்க ஜனாதிபதி ஜோ பைடன் தெரிவித்துள்ளார். ஐரோப்பாவிலுள்ள நேட்டோ நாடுகளின் ஒவ்வொரு அங்குலத்தையும் பாதுகாக்க, அமெரிக்கா அர்ப்பணிப்புடன் செயற்படும். நேட்டோவுக்கும், ரஷ்யாவுக்கும் நேரடி மோதல் ஏற்பட்டால், 3 ஆவது உலக்போராக அமையுமென அமெரிக்க ஜனாதிபதி ஜோ பைடன் குறிப்பிட்டுள்ளார். வெள்ளை மாளிகையில் ஊடகவியலாளர்களை சந்தித்தபோதே அமெரிக்க ஜனாதிபதி இவ்வாறு தெரிவித்துள்ளார். இதேவேளை யுக்ரேனை அடிப்படையாக வைத்து ரஷ்யாவுக்கு எதிராக போரிடப்போவதில்லையென அமெரிக்க ஜனாதிபதி ஜோ பைடன் அறிவித்துள்ளார். எக்காரணத்திற்காகவும், அமெரிக்க படைகளை யுக்ரேனுக்கு அனுப்பப்போவதில்லையெனவும் ஜனாதிபதி பைடன் குறிப்பிட்டுள்ளார். தற்போதைய நிலையில் ரஷ்யாவுக்கு எதிராக விதிக்கப்பட்டுள்ள தடைகளை மேலும் அதிகரிக்க திட்டமிடப்பட்டுள்ளது. ரஷ்யாவை அரசியல் மற்றும் பொருளாதார ரீதியாக தனிமைப்படுத்துவதே அமெரிக்காவின் நோக்கமென அந்நாட்டு ஜனாதிபதி ஜோ பைடன் தெரிவித்துள்ளார். ", "URL": "https://www.itnnews.lk/2023/10/05/400864/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}