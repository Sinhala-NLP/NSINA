{"Source": "ITN news", "Timestamp": "අගෝස්තු 18, 2022 10:04", "Headline": "ඇල්ජීරියාවේ ඇති වූ ලැව් ගිනිවලින් මිය ගිය සංඛ්‍යාව 26 දක්වා ඉහළට", "News Content": "ඇල්ජීරියාවේ ඇති වූ ලැව් ගිනිවලින් මිය ගිය සංඛ්‍යාව 26 ක් දක්වා ඉහළ ගොස් තිබෙනවා. ඇතැම් ප්‍රදේශවල මේ වන විටත් ලැව් ගිනි පැතිරෙමින් පවතින අතර හෙළිකොප්ටර් යානා යොදාගනිමින් ගිනි නිවීමේ කටයුතු සිදු කෙරෙනවා. සෑම වසරකදීම ඇල්ජීරියාවේ මෙවැනි ලැව්ගිනි තත්ත්වයන් ඇති වන අතර පසුගිය වසරේ ඇති වූ ලැව්ගිනිවලින් පුද්ගලයින් 90 කට වැඩි සංඛ්‍යාවක් ජීවිතක්ෂයට පත්වුණා. මේ වන විට මධ්‍යධරනී කලාපය තුළ අධික උණුසුම් කාලගුණයකුයි  පවතින්නේ. ප්‍රංශය මහාබ්‍රිතාන්‍ය ඇතුළු යුරෝපීය රටවලද පසුගිය කාලයේදී ලැව්ගිනි   ඇති වුණා.         ", "URL": "https://www.itnnews.lk/2023/10/05/429592/", "Category": "ජාත්‍යන්තර පුවත්", "Parent URL": null}