{"Source": "ITN news", "Timestamp": "மார்ச் 7, 2023 10:15", "Headline": "பாடசாலை மாணவர்களை இலக்கு வைத்து போதைப்பொருள் கடத்தலில் ஈடுபட்ட நபர் கைது", "News Content": "பாடசாலை மாணவர்களை இலக்கு வைத்து போதைப்பொருள் கடத்தலில் ஈடுபட்ட நபர் பொலிஸ் விசேட அதிரடிப்படையினரால் கைது செய்யப்பட்டுள்ளார். பொலிஸ் விசேட அதிரடிப்படையின் ஒழுங்கமைக்கப்பட்ட குற்றத்தடுப்பு பிரிவு அதிகாரிகளுக்கு கிடைத்த தகவலுக்கு அமைய, மிரிஹான பிரதேசத்தில் சுற்றிவளைப்பு மேற்கொள்ளப்பட்டுள்ளது. அங்கு 2 கிராம் 400 மில்லிகிராம் ஐஸ் போதைப்பொருள் மற்றும் அவற்றை பொதி செய்வதற்கு பயன்படுத்திய உபகரணங்களுடன் 42 வயதுடைய நபர் ஒருவர் கைது செய்யப்பட்டுள்ளார். இந்நபர் , பாடசாலை மாணவர்களுக்கு போதைப்பொருள் விற்பனை செய்து வந்துள்ளதாக பொலிஸ் விசேட அதிரடிப்படையினர் தெரிவிக்கின்றனர். சந்தேக நபர் மேலதிக விசாரணைகளுக்காக மிரிஹான பொலிஸ் நிலையத்தில் ஒப்படைக்கப்பட்டுள்ளார். ", "URL": "https://www.itnnews.lk/2023/10/05/465890/", "Category": "Breaking News,தேசிய செய்திகள்", "Parent URL": null}