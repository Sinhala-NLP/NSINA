{"Source": "ITN news", "Timestamp": "සැප්තැම්බර් 8, 2022 17:59", "Headline": "නව ප්‍රවෘත්ති අධ්‍යක්ෂ ජෙනරාල්වරයා රාජකාරී අරඹයි", "News Content": "දිනිත් චින්තක කරුණාරත්න මහතා නව ප්‍රවෘත්ති අධ්‍යක්ෂ ජෙනරාල්වරයා ලෙස රාජකාරි ආරම්භ කළා. විජය පුවත්පත් සමාගමේ ලංකාදීප පුවත්පතේ මාධ්‍යවේදියෙකු ලෙස වෘත්තීය දිවිය ආරම්භ කළ දිනිත් චින්තක කරුණාරත්න මහතා ජනමාධ්‍ය ක්ෂේත්‍රයේ දශක තුනකට වැඩි කාලයක් ප්‍රවෘත්ති සම කර්තෘ ධූරයද ඇතුළුව වගකීම් රැසක් දැරෑ  හසල අත්දැකීම් ඇති මාධ්‍යවේදියෙක්. කොළඹ ආනන්ද විද්‍යාලයේ ආදි ශිෂ්‍යයෙකු වන කරුණාරත්න මහතා ජීව විද්‍යා උපාධිධාරියෙකුද වනවා. ඇමෙරිකාවේ කැලිෆෝනියාහි සැන්ට්‍රා මොනිකා විද්‍යායතනයෙන් සන්නිවේදන විෂය පිළිබද උසස් අධ්‍යාපනය හදාරා ඇති දිනෙත් චින්තක කරුණාරත්න මහතා ජනමාධ්‍ය ක්ෂේත්‍රය පිළිබද දේශීය මෙන්ම විදේශිය වශයෙන් පුළුල් දැනුමක් ලබා සිටින අයෙක්. ඔහු ප්‍රවෘත්ති අධ්‍යක්ෂ ජෙනරාල්වරයා ලෙස රජයේ ප්‍රවෘත්ති දෙපාර්තමේන්තුවේදී රාජකාරි ආරම්භ කළ අවස්ථාවට ජනමාධ්‍ය අමාත්‍යාංශයේ ලේකම් අනූෂ පැල්පිට මහතා ඇතුළු පිරිසක් එක්ව සිටියා.       ", "URL": "https://www.itnnews.lk/2023/10/05/433771/", "Category": "දේශීය පුවත්", "Parent URL": null}