{"Source": "ITN news", "Timestamp": "මැයි 18, 2023 11:24", "Headline": "යුක්‍රේනයෙන් කිසිදු කොටසක් රුසියාවට අයත්වන යෝජනාවලියකට එකඟ නෑ – යුක්‍රේනය කියයි", "News Content": "යුක්‍රේනයට අයත් භූමියෙන් කිසිදු කොටසක් රුසියාවට අයත් වන පරිදි සැකසූ සාම යෝජනාවලියකට තම රට කිසිවිටක එකඟතාව පළ නොකරන බව යුක්‍රේනය පවසනවා. යුක්‍රේන විදේශ අමාත්‍යවරයා හා චීනයේ යුරෝඑෂියා කලාපයේ විශේෂ නියෝජිතයා අතර කියෙව් අගනුවර දී පැවති විශේෂ සාකච්ඡාවක් අතරතුරදියි මේ බව සඳහන් කෙරුණේ. යුධ මෙහෙයුම් අරතුරදි මේ වන තෙක් රුසියාව අත්පත් කර ඇති යුක්රේනයට අයත් සියලු භූමි භාගයන් නැවත යුක්‍රේනයට භාරදීම සිදුකළ යුතු බව ද යුක්‍රේන විදේශ අමාත්‍යවරයා මෙහිදි පෙන්වා දුන්නා. එළඹෙන සාම ගිවිසුම හරහා යුක්‍රේනයේ ස්වෛරීත්වයට හා භෞමික අඛණ්ඩතාවයට හානියක් සිදු නොවිය යුතු බවයි ඔහු මෙහිදි චීන නියෝජිතයාට සඳහන් කර ඇත්තේ. ", "URL": "https://www.itnnews.lk/2023/10/05/484296/", "Category": "ජාත්‍යන්තර පුවත්", "Parent URL": null}