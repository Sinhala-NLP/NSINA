{"Source": "ITN news", "Timestamp": "செப்டம்பர் 20, 2021 14:20", "Headline": "சேதன பசளையை பயன்படுத்தி விவசாயம் செய்யும் நடவடிக்கையில் மக்கள் அதிக கவனம்..", "News Content": "இரசாயன உரம் இன்றிய சேதன பசளையை பயன்படுத்தி விவசாயம் செய்யும் நடவடிக்கையில் மக்கள் அதிக கவனம் செலுத்தியுள்ளனர். ஜனாதிபதியின் நஞ்சற்ற உணவு உற்பத்தி வேலைத்திட்டத்தின் கீழ் கிழக்கு மாகாண ஆளுநர் அனுராதா யஹம்பத் மாகாண கிராம அபிவிருத்தி திணைக்களத்திடம் விடுத்த வேண்டுகோளுக்கு அமைய சேதன பசளை உற்பத்தி தொடர்பாக விவசாயிகளுக்கு விளக்கமளிக்கும் செயன்முறை உற்பத்தி பயிற்சி நடவடிக்கைடியொன்று இடம்பெற்றது. நாவிதன்வெலி பிரதேச செயலக பிரிவிலுள்ள மாதர் கிராம அபிவிருத்தி சங்கங்களுக்கு குறித்த பயிற்சிகள் வழங்கப்பட்டன. இதேவேளை ஜனாதிபதியின் சுபிட்சத்தின் நோக்கு சேதன பசளை மூலமாக விவசாயம் மேற்கொள்ளல் செயல்திட்டமானது மட்டக்களப்பு மாவட்ட விவசாயிகள் மத்தியில் சிறந்த வரவேற்பை பெற்றுள்ளதாக மாவட்ட விவசாய பணிப்பாளர் எம்.எஸ்.கலீஸ் தெரிவித்தார். ஜனாதிபதியின் சுபிட்சத்தின் நோக்குகொள்கை பிரகடனத்திற்கு அமைய சமுர்திவீட்டு தோட்ட செய்கையாளர்களுக்கு இலவசமாக விதைகள், பழக்கன்றுகள் என்பன விநியோகிக்கப்பட்டு வருகின்றன. மல்லவப்பிட்டிய பிரதேச செயலகத்திற்குட்பட்ட பகுதிகளில் இந்நடவடிக்கை மேற்கொள்ளப்பட்டு வருவதாக எமது செய்தியாளர் தெரிவித்தார். ", "URL": "https://www.itnnews.lk/2023/10/05/363854/", "Category": "Breaking News,தேசிய செய்திகள்", "Parent URL": null}