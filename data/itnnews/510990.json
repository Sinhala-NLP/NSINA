{"Source": "ITN news", "Timestamp": "අගෝස්තු 26, 2023 09:38", "Headline": "වෑන් රථයක් ප්‍රපාතයකට පෙරළෙයි – දෙදෙනෙකුට බරපතලයි", "News Content": "හැටන් සිට ලිදුල දක්වා අධික වේගයෙන් ධාවනය වූ වෑන් රථයක් මාර්ගයෙන් ඉවතට පැන අඩි 50ක් පමණ ප්‍රපාතයකට පෙරළී තිබෙනවා. එම වෑන් රථයේ රියදුරා සහ අයිතිකරු බරපතල ලෙස තුවාල ලබා ලිදුල ප්‍රාදේශිය රෝහල වෙත ඇතුළත් කිරීමෙන් අනතුරුව තුවාලකරුවන් වැඩිදුර ප්‍රතිකාර සඳහා නුවරඑලිය දිස්ත්‍රික් මහ රෝහලට ඇතුළත් කළ බව ලිදුල පොලිසිය පවසයි. ඊයේ(25) පස්වරුවේ මෙම අනතුර සිදු වි ඇත්තේ හැටන් නුවරඑලිය ප්‍රධාන මාර්ගයේ ලිදුල වොල්ට්‍රිම් වත්ත අසළදීයි. වෑන් රථය හැටන් දික්ඔය නගරයේ ගරාජයකින් අලුත්වැඩියා කරගෙන ආපසු ලිදුල මටුකැලේ දක්වා ධාවනය කරන අවස්තාවේ වෑන් රථය මාර්ගයෙන් ඉවතට පැන පෙරළී තිබෙනවා. වෑන් රථයේ හදිසියේ ඇති වු කාර්මික දෝෂයක් අනතුරට හේතුව වි ඇති බවට අනතුර පිළිබඳව පරික්ෂණ පවත්වන ලිදුල පොලිසියේ රථ වාහන අංශයේ නිලධාරීන් සැකපළ කරයි.   ", "URL": "https://www.itnnews.lk/2023/10/05/510990/", "Category": "Breaking News,දේශීය පුවත්", "Parent URL": null}