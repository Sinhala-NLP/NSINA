{"Source": "ITN news", "Timestamp": "මැයි 26, 2022 14:40", "Headline": "ජෙනරල් ශවේන්ද්‍ර සිල්වා මැයි 31 යුද හමුදාපති ධුරයට සමුදෙයි – නව යුද හමුදාපති විකුම් ලියනගේ", "News Content": "ආරක්ෂක මාණ්ඩලික ප්‍රධානී සහ යුද්ධ හමුදාපති ජෙනරල් ශවේන්ද්‍ර සිල්වා මැයි මස 31 වන දින යුද්ධ හමුදාපති ධූරයෙන් නික්මයාමෙන් අනතුරුව නව ආරක්ෂක මාණ්ඩලික ප්‍රධානී ලෙස 2022 ජුනි 1 වන දින සිට රාජකාරි භාර ගැනීමට නියමිතව ඇත. ජෙනරල් ශවේන්ද්‍ර සිල්වා මෙම ධූරයට පත්වන විට වැඩබලන ආරක්ෂක මාණ්ඩලික ප්‍රධානී ලෙස කටයුතු කරමින් සිටියේය. මේ අතර, වත්මන් යුද්ධ හමුදා මාණ්ඩලික ප්‍රධානී ලෙස රාජකාරි හොබවන මේජර් ජෙනරල් විකුම් ලියනගේ ජූනි මස 01 වැනිදා සිට බලපැවැත්වෙන පරිදි නව යුද්ධ හමුදාපතිවරයා ලෙස ධූරයේ රාජකාරි භාරගැනීමට නියමිතය. ", "URL": "https://www.itnnews.lk/2023/10/05/413317/", "Category": "දේශීය පුවත්", "Parent URL": null}