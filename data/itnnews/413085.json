{"Source": "ITN news", "Timestamp": "මැයි 25, 2022 12:39", "Headline": "නාමල්ට එරෙහි පැමිණිල්ල සැප්තැම්බර් 21වනදා කැඳවයි", "News Content": "රුපියල් මිලියන 70ක මුදලක් සාපරාධී පරිහරණය කළැයි පාර්ලිමේන්තු මන්ත්‍රී නාමල් රාජපක්ෂ මහතාට එරෙහිව ඉදිරිපත් කර ඇති පැමිණිල්ල සැප්තැම්බර් 21 වනදා කැඳවීමට අධිකරණය නියෝග කළා. ක්‍රිෂ් නමැති සමාගමකින් රුපියල් මිලියන 70 ක මුදලක් ලබාගෙන සාපරාධී පරිහරණය කළැයි නාමල් රාජපක්ෂ මහතාට චෝදනා කරමින් මෙම පැමිණිල්ල ඉදිරිපත් කර තිබෙනවා. එය කොටුව මහේස්ත්‍රාත් තිලිණ ගමගේ මහතා හමුවේ කැඳවූ අතර සැකකාර නාමල් රාජපක්ෂ මහතා අධිකරණය හමුවේ පෙනී සිටියා. අපරාධ පරීක්ෂණ දෙපාර්තමේන්තුව මෙහිදී සඳහන් කළේ සිද්ධිය සම්බන්ධයෙන් නීතිපති උපදෙස් විමසා ඇති බවයි. ඒ අනුව පැමිණිල්ල සැප්තැම්බර් 22වනදා කැඳවීමට අධිකරණය නියෝග කළා.     ", "URL": "https://www.itnnews.lk/2023/10/05/413085/", "Category": "දේශීය පුවත්", "Parent URL": null}