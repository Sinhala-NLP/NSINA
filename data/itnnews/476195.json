{"Source": "ITN news", "Timestamp": "අප්‍රේල් 17, 2023 17:07", "Headline": "ශ්‍රී ලංකාව සහ එක්සත් රාජධානිය එක්ව උපායමාර්ගික සංවාදයක්", "News Content": "ශ්‍රී ලංකාව සහ එක්සත් රාජධානිය එක්ව උපායමාර්ගික සංවාදයක් ලන්ඩන් නුවරදී පැවැත්වීමට කටයුතු යොදා තිබෙනවා. ලන්ඩන් නුවරදී හෙට පැවැත්වීමට නියමිත උපායමාර්ගික සංවාදය සදහා විදේශ කටයුතු ලේකම් අරුණි විජේයවර්ධන මහත්මිය සහභාගී වනවා. ලන්ඩනයේ විදේශී පොදු රාජ්‍ය මණ්ඩලයීය හා සංවර්ධන කාර්යාලයේ පැවැත්වීමට නියමිත විදේශීය ලේකම් මට්ටමේ පළමු එක්සත් රාජධානි ශ්‍රී ලංකා උපායමාර්ගික සංවාදය මෙයයි. එක්සත් රාජධානියේ රාජ්‍ය අමාත්‍ය ඈන් මාරි ට්‍රෙව්ලියන් මහත්මිය මෙම සංවාදය ආරම්භ කිරීමට නියමිතයි. ශ්‍රී ලංකාව සහ එක්සත් රාජධානිය අතර රාජතාන්ත්‍රික සබදතා ආරම්භ කර වසර 75ක් සපිරීමේ සංවත්සරය සනිටුහන් කරමින් මෙම සංවාදය සන්විධාන කෙරෙනවා. දෙරට අතර පවත්නා බහුවිධ සබදතා පිළිබද සාකච්ඡා කිරීම සදහා මෙම සංවාදය තුළින් දේපාර්ශවයටම වේදිකාවක් හිමිවන බවයි විදේශ කටයුතු අමාත්‍යාංශය සදහන් කරන්නේ. ", "URL": "https://www.itnnews.lk/2023/10/05/476195/", "Category": "දේශීය පුවත්", "Parent URL": null}