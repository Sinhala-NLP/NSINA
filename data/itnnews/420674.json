{"Source": "ITN news", "Timestamp": "ජූලි 2, 2022 14:54", "Headline": "නීති විරෝධී ලෙස මෙරටට රැගෙන ආ බීඩි කොළ තොගයක් අත්අඩංගුවට", "News Content": "නීති විරෝධී අයුරින් මෙරටට රැගෙන ආ බීඩි කොළ කිලෝග්‍රෑම් 1680ක් නාවික හමුදාව අත්අඩංගුවට ගත්තා. කල්පිටිය කිරිමුන්දලම වෙරළ ආශ්‍රිත ප්‍රදේශයේ සිදු කළ විශේෂ සෝදිසි මෙහෙයුමකදීයි මේවා අත්අඩංගුවට ගෙන ඇත්තේ. මුහුදු මාර්ගයෙන් නීතිවිරෝධීව බීඩි කොළ තොගය රට තුළට රැගෙන විත් තිබෙනවා. උර 64 ක බහා තිබූ බීඩි කොළ තොගය නාවික හමුදාව භාරයට ගැනීමෙන් පසුව කල්පිටිය පොලිස් ස්ථානයට භාර දී තිබෙනවා. මුහුදු මාර්ගයෙන් සිදුවන ජාවාරම් නැවැත්වීම සඳහා නාවික හමුදාව විශේෂ මෙහෙයුම් ක්‍රියාත්මක කරනවා. ඒ අනුවයි මෙම බීඩි කොළ තොගය අත්අඩංගුවට ගැනිමට හැකි වී තිබෙන්නේ.     ", "URL": "https://www.itnnews.lk/2023/10/05/420674/", "Category": "Breaking News,දේශීය පුවත්", "Parent URL": null}