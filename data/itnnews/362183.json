{"Source": "ITN news", "Timestamp": "සැප්තැම්බර් 13, 2021 15:24", "Headline": "ගම්පහ මාකේවිට ඇවිදින මන්තීරුව නොබෝ දිනකින් ජනතා අයිතියට", "News Content": "ගම්පහ මාකේවිට ඇවිදින මන්තීරුව නොබෝ දිනකින් ජනතා අයිතියට පත්කිරීමට අවශ්‍ය කටයුතු සූදානම්කර තිබෙනවා. වෙල් යායක් අසල පිහිටි ක්‍රීඩා පිටියක් මෙන්ම වැවක් සහිතව ඉදිකෙරෙන එකම ඇවිදින මංතීරුව මෙයයි. කොවිඩ් වසංගතයෙන් ජනතාව ආරක්ෂාකර ගැනීම සඳහා රජය ගෙනයන වැඩපිළිවෙළට කෙතරම් මුදලක් වැය වුවත් රටේ සංවර්ධනය අඩාල කිරීමට රජය කිසිවිටෙකත් කටයුතු කර නැහැ. සෞභාග්‍යයේ දැක්ම ප්‍රතිපත්ති ප්‍රකාශයට අනුව සංවර්ධන ව්‍යාපෘති රැසක් මේ කාලය තුළත් රට පුරා ක්‍රියාත්මක කෙරෙනවා. 2015 වසරේදි ආරම්භ කළ මාකේවිට ඇවිදින මංතීරුවේ ඉදිකිරීම් එවක පැවති යහපාලන රජය අතහැර දමා තිබුණේ එය ආරම්භ කළ පිරිසටත් විවිධ චෝදනා එල්ලකරමින්. එහෙත් මෙම රජය බලයට පත්වීමත් සමග එහි ඉදිකිරීම් යළි ආරම්භ කිරීමට කටයුතු කළා. ඉදිරි මාස තුන ඇතුළත මාකේවිට ඇවිදින මංතීරුව ජනතා අයිතියට පත්කිරීමට අවශ්‍ය කටයුතු මේ වනවිට සිදුකෙරෙමින් පවතිනවා.         ", "URL": "https://www.itnnews.lk/2023/10/05/362183/", "Category": "දේශීය පුවත්", "Parent URL": null}