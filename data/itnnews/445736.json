{"Source": "ITN news", "Timestamp": "நவம்பர் 15, 2022 11:17", "Headline": "Update : ஹிருணிகா உள்ளிட்ட 15 பேர் பிணையில் விடுதலை", "News Content": "ஹிருணிகா உள்ளிட்ட 15 பேர் பிணையில் விடுதலை …………………………………………………………………………………………………………………… ஹிருணிகா பிரேமச்சந்திர இன்று நீதிமன்றில் ஆஜர்.. கைதுசெய்யப்பட்ட முன்னாள் பாராளுமன்ற உறுப்பினர் ஹிருனிக்கா பிரேமச்சந்திர உள்ளிட்ட 15 பேர் இன்றைய தினம் புதுக்கடை நீதவான் நீதிமன்றில் ஆஜர்ப்படுத்தப்பட்டனர். அவர்கள் பொலிஸாரின் பணிகளுக்கு இடையூறு விளைவித்தமை உள்ளிட்ட குற்றச்சாட்டுக்களின் அடிப்படையில் நேற்றைய தினம் கருவாத்தோட்ட பொலிஸாரால் கைதுசெய்யப்பட்டனர். ஐக்கிய நாடுகள் அலுவலகத்திற்கு முன்னாள் இடம்பெற்ற ஐக்கிய மக்கள் சக்தியின் மகளீர் அமைப்பின் எதிர்ப்பு நடவடிக்கையின் போது பெண்கள் இருவர் கைதுசெய்யப்பட்டனர். அவர்களை விடுவிக்குமாறு கோரி முன்னாள் பாராளுமன்ற உறுப்பினர் ஹிருனிக்கா பிரேமச்சந்திர கருவாத்தோட்ட பொலிஸ் நிலையத்திற்கு முன்னாள் எதிர்ப்பு ஆர்ப்பாட்டம் ஒன்றை முன்னெடுத்திருந்தார். குறித்த சந்தர்;ப்பத்திலேயே அவர் கைதுசெய்யப்பட்டார். கைதுசெய்யப்பட்டவர்கள் இன்று காலை நீதிமன்ற வைத்திய அதிகாரியிடம் முன்னிலைப்படுத்தப்பட்டனர். கருவாத்தோட்ட பொலிஸாரின் பாதுகாப்புக்கு மத்தியில் இதற்கான நடவடிக்கை எடுக்கப்பட்டது. புதுக்கடை நீதவான் நீதிமன்றில் அவர்கள் தொடர்பான வழக்கு விசாரணை இடம்பெறுகின்றமை குறிப்பிடத்தக்கது. ", "URL": "https://www.itnnews.lk/2023/10/05/445736/", "Category": "Breaking News,தேசிய செய்திகள்", "Parent URL": null}