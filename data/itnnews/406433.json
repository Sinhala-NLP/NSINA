{"Source": "ITN news", "Timestamp": "අප්‍රේල් 11, 2022 12:11", "Headline": "අයිස් මත්ද්‍රව්‍ය සමඟ සැකකරුවන් තිදෙනෙකු උතුරු මුහුදේදී නාවික හමුදා භාරයට", "News Content": "රුපියල් මිලියන 8ක පමණ වටිනාමකින් යුත් අයිස් මත්ද්‍රව්‍ය තොගයක් සමඟ සැකකරුවන් තුන්දෙනෙකු උතුරු මුහුදු ප්‍රදේශයේ දී නාවික හමුදාව අත්අඩංගුවට ගත්තා. නාවික හමුදාව යාපනය ඩෙල්ෆ් දූපතට ආසන්න මුහුදු තීරයේ අද උදෑසන කළ මුර සංචාරයේ දීයි සැකකරුවන් අත්අඩංගුවට ගැණුනේ. ඔවුන් ළඟ තිබී අයිස් මත්ද්‍රව්‍ය කිලෝග්‍රෑම් එකකට වැඩි ප්‍රමාණයක් සහ ඒවා ප්‍රවාහනය කරමින් තිබූ ඩිංගි යාත්‍රාවක් ද නාවික හමුදා භාරයට ගැණුනා. එම ඩිංගි යාත්‍රාව තුළ අයිස් මත්ද්‍රව්‍ය සූක්ෂම ලෙස සඟවා තිබියදී සොයාගත් බවයි නාවික හමුදාව ප්‍රකාශ කළේ. අත්අඩංගුවට ගත් සැකකරුවන් වයස අවුරුදු 23 ත් 36 ත් අතර වයස් කාණ්ඩවල පසුවන පුනරීන් සහ මන්නාරම ප්‍ර දේශවල පදිංචිකරුවන්. වැඩිදුර පරීක්ෂණ සඳහා ඔවුන් ඩෙල්ෆ් පොලීසිය වෙත භාරදී තිබෙනවා.             ", "URL": "https://www.itnnews.lk/2023/10/05/406433/", "Category": "Breaking News,දේශීය පුවත්", "Parent URL": null}