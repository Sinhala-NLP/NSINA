{"Source": "ITN news", "Timestamp": "අගෝස්තු 29, 2022 12:11", "Headline": "ඉන්දියාවට කඩුලු 05ක ජයක්", "News Content": "ආසියානු කුසලාන ක්‍රිකට් තරගාවලියේ දෙවන තරගය ජය ගැනීමට ඉන්දියාව ඊයේ සමත්වුණා. මෙවර තරගාවලියේ දෙවන තරගය ලෙසයි පාකිස්ථානය හා ඉන්දියාව අතර තරගය ඩුබායිහිදී පැවැත්වුණේ. කාසියේ වාසිය දිනූ ඉන්දීය කණ්ඩායමේ නායක රෝහිත් ශර්මා පන්දුවට පහර දීමට පාකිස්ථාන කණ්ඩායමට ආරාධනා කළා. ඒ අනුව පන්දුවාර 20 අවසානයේ පාකිස්ථාන කණ්ඩායම සියලුදෙනා දැවී ලබා ගත්තේ ලකුණු 147ක් පමණයි. මෙහොමඩ් රිස්වාන් ඉනිමේ වැඩිම ලකුණු ලාභියා වූ අතර ඔහු ලකුණු 43ක් රැස්කළා. බුවනේෂ් කුමාර් කඩුළු හතරක් බිද හෙළුවා. හාර්ඩික් පාන්ඩ්‍යා කඩුළු 03 යි. පිළිතුරු ඉනිම ක්‍රීඩා කළ ඉන්දීය කණ්ඩායම පන්දුවාර 19යි පන්දු 4කදී ජයග්‍රාහී ඉලක්කය පසුකර ගියා. රවීන්ද්‍ර ජඩේජා හා විරාත් කෝලි ලකුණු 35 බැගින් ඉන්දීය කණ්ඩායමට එක්කලා. මේ අතර ආසියානු කුසලාන තරගාවලියේ තවත් තරගයක් හෙට පස්වරුවේ පැවැත්වෙනවා.  ඒ ඇෆ්ගන්ස්ථාන කණ්ඩායම හා බංග්ලාදේශ කණ්ඩායම අතරයි.  එම තරග ස්වාධීන රූපාවාහිනී මාධ්‍ය ජාලයේ වසන්තම් ටීවී ඔස්සේ ප්‍රේක්ෂකයින්ට නැරඹිය හැකියි.     ", "URL": "https://www.itnnews.lk/2023/10/05/431750/", "Category": "ක්‍රීඩා", "Parent URL": null}