{"Source": "ITN news", "Timestamp": "ඔක්තෝබර් 17, 2021 18:32", "Headline": "පාසල් වසා දමා තිබුණත් දරුවන් වෙනුවෙන් යුතුකම ඉටුකළ ජාත්‍යන්තර පාසල්", "News Content": "කොවිඩ් 19 හමුවේ වසර එක හමාරකට වැඩි කාලයක් පාසල් වසා දමා තිබුණද තම පාසල්වල ගුරුවරුන් සිය යුතුකම් ඉටුකරමින් දරුවන්ට ඉගැන්වීම් කටයුතු නොපිරිහෙලා සිදුකළ බව ජාත්‍යන්තර පාසල් ප්‍රධානීන් පවසනවා. ජාත්‍යන්තර පාසල් සිය දරුවන් වෙනුවෙන් මෙවන් කැප කිරීමක් සිදුකරන්නේ ඇතැම් රජයේ පාසල් ගුරුවරුන් පොදු ජනතාවගේ දරුවන්ට ඉගෙනීමට තිබෙන දොරටු වසාදමන තත්ත්වයක් යටතේයි. කොවිඩ් 19 හමුවේ වසර එක හමාරකට වැඩි කාලයක් පාසල් වසා දමා තිබීම හේතුවෙන් පීඩාවට පත් වූයේ දරුවන්. නමුත් දරුවන්ට ලබා දිය යුතු අධ්‍යාපනය එදිනෙදා නිසි ලෙස ඔන්ලයින් තාක්ෂණය ඔස්සේ ලබා දීමට කටයුතු කල බවයි ජාත්‍යන්තර පාසල්වල ප්‍රධානීන් පවසන්නේ. අපේම රටේ එක පැලැන්තියක දරුවන් පිරිසකට මේ වාසනාව උදාවෙද්දී තවත් දැයේ දුවාදරුවන් පිරිසකට අනාගතය අහිමි කරන දේශපාලන න්‍යායපත්‍රයක් ක්‍රියාත්මකවීම අභාග්‍ය සම්පන්න නොවන්නේද. ", "URL": "https://www.itnnews.lk/2023/10/05/369915/", "Category": "දේශීය පුවත්", "Parent URL": null}