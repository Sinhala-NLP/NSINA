{"Source": "ITN news", "Timestamp": "සැප්තැම්බර් 15, 2022 09:41", "Headline": "නෙළුම් කුළුණේ මෙහෙයුම් කටයුතු ඇරඹෙයි", "News Content": "මෙරට ජනතාවට නවමු අත්දැකීමක් ලබාදෙමින් කොළඹ නෙළුම් කුළුණේ මෙහෙයුම් අද සිට ආරම්භ වන අතර එය ජනතාව වෙනුවෙන් ද විවෘතයි. දකුණු ආසියාවේ උසම ගොඩනැගිල්ල වන මෙහි  ඉදිකිරීම් ආරම්භ කෙරුණේ 2012 වසරේයි. ඒ සදහා වැය කළ මුදල ඇමෙරිකා ඩොලර් මිලියන 113 කට ආසන්නයි. ලොව ධනවත් රටවල මෙන් විනෝදාස්වාදය සහ නව තාක්ෂණික අත්දැකීම් ජනතාවට ලබාදීමට සැලසුම් කර ඇති තිබෙනවා. පස්වරු දෙකේ සිට රාත්‍රි දහය දක්වා නෙළුම් කුළුණ ජනතාව වෙනුවෙන් විවෘතයි. නිවාඩු දිනවලදී එය විවෘතව පවතින්නේ දහවල් දොළහේ සිට රාත්‍රි දහය දක්වායි.  නෙළුම් කුළුනේ මෙහෙයුම් අද සිට ආරම්භ වන අතර දෙසැම්බර් 31 දක්වා විවිධ උත්සව පහළොවකින් ඇනවුම් මේ වන විටත් ලැබී ඇති බවයි නෙළුම් කුළුණ පුද්ගලික සමාගම පවසන්නේ.       ", "URL": "https://www.itnnews.lk/2023/10/05/435035/", "Category": "දේශීය පුවත්", "Parent URL": null}