{"Source": "ITN news", "Timestamp": "ஜனவரி 11, 2023 14:57", "Headline": "கோல்டன் குளோப் விருதில் முதல் ஆசியப் பாடல்", "News Content": "80 வது கோல்டன் குளோப் விருது (Golden Globe ) வழங்கும் விழா அமெரிக்காவின் கலிபோர்னியாவில் உள்ள பெவர்லி ஹில்ஸ் (Beverly Hills) நகரில் நடைபெற்று வருகிறது.\nஇவ்விழாவில் முதல்தடவையாக கோல்டன் குளோப் விருது பெறும் ஆசிய திரைப்படம் என்ற பெருமையை\nராஜமௌலி இயக்கத்தில் வெளியான தெலுங்கு திரைப்படமான ‘RRR’ திரைப்படம் பெற்றுள்ளது. குறிப்பாக இத்திரைப்படத்தில் வெளியாகியிருந்த ‘நாட்டு நாட்டு’ என்ற பாடல் Best Original Song என்ற பிரிவில் விருதுபெற்றுள்ளது. இத்திரைப்படத்தின் இசையமைப்பாளரான எம்.எம்.கீரவாணி Golden Globe விருதை பெற்றுக்கொண்டார். இயக்குநர் ராஜமௌலி, இசையமைப்பாளர் கீரவாணி, ராம்சரன், ஜூனியர் என்டிஆர் அடங்கலாக இத்திரைப்படமானது தெலுங்கு, தமிழ், மலையாளம், கன்னடம், ஹிந்தி போன்ற மொழிகளில் கடந்த ஆண்டு வெளியாகியிருந்தது.\nஆங்கிலம் அல்லாத பிற மொழிக்கான ‘சிறந்த திரைப்படம்’ மற்றும் ‘சிறந்த பாடல்’ என்னும் இரண்டு பிரிவுகளில் Golden Globe விருதுக்கு பரிந்துரை செய்யப்பட்டிருந்த நிலையிலேயே பாடல் பிரிவில் விருது பெற்றுள்ளது. 1920 களில் இந்தியாவில் ஆங்கிலேயர் ஆட்சிக்கெதிராக போராடும் Komaram Bheem மற்றும் Alluri Sitarama Raju கதாபாத்திரங்களை மையமாக வைத்து எடுக்கப்பட்ட இத்திரைப்படத்தில் ஜூனியர் என்டிஆர், ராம் சரண் ஆகியோர் நடித்திருந்தனர். உலகளவில் 1200 கோடிக்கு மேல் வசூலில் சாதனைபடைத்தமையும் குறிப்பிடத்தக்கது. ", "URL": "https://www.itnnews.lk/2023/10/05/455053/", "Category": "Breaking News,இசை,கொலிவுட்,பொழுதுபோக்கு", "Parent URL": null}