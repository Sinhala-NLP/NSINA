{"Source": "ITN news", "Timestamp": "நவம்பர் 6, 2021 13:19", "Headline": "மொடர்னா, ஜொன்சன் என்ட் ஜொன்சன் மற்றும் பைசர் தடுப்பூசிகள் மூலம் குறைந்த பாதுகாப்பு கிடைப்பதாக ஆய்வுகள் தெரிவிப்பு", "News Content": "பைசர், மொடர்னா மற்றும் ஜொன்சன் என்ட் ஜொன்சன் ஆகிய 3 தடுப்பூசிகளினதும் பாதுகாப்பு குறிப்பிடத்தக்களவில் குறைவடைந்துள்ளதாக அமெரிக்க ஐக்கிய குடியரசு மேற்கொண்ட ஆய்வுகளின் மூலம் தெரிய வந்துள்ளதாக இராஜாங்க அமைச்சர் பேராசிரியர் ச்சன்ன ஜயசுமன தெரிவித்துள்ளார். ஐக்கிய அமெரிக்ககுடியரசில் வெளிவரும் சயன்ஸ் எனும் பிரசித்தி பெற்ற விங்ஞான சஞ்சிகையிலேயே இவ்வாய்வு தொடர்பிலான தகவல்கள் தெரிவிக்கப்ப்ட்டன. அமெரிக்காவில் தடுப்பூசிகளை பெற்றுக் கொண்ட சுமார் 8 இலட்சம் பேர் ஆய்வில் பங்கெடுத்திருந்தனர். மார்ச் முதல் செப்டம்பர் வரையிலா 6 மாத காலங்களுக்குள் அமெரிக்காவில் பயன்படுத்தப்பட்ட பைசர் மொடர்னா ஜொன்சன் என்ட் ஜொன்சன் ஆகிய 3 தடுப்பூசிகளிலும் பாதுகாப்பு குறிப்பிடத்தக்களவில் குறைவடைந்துள்ளதாக தெரிவிக்கப்பட்டது. மார்ச் மாத்தில் 89 சதவீதம் பயனளித்த பைசர் தடுப்பூசியின் பெறுபேறுகள் 58 சதவீதமாக குறைவடைந்துள்ளது. 87 சதவீதமாக காணப்பட்ட மொடர்னா தடுப்பூசியின் மூலம் பெறப்பட்ட பயன்கள் 43 சதவீதமாக குறைவடைந்துள்ளது. அதேபோன்று ஜொன்சன் என்ட் ஜொன்சன் தடுப்பூசி மார்ச் மாதத்தில்மேற்கொள்ளப்பட்ட ஆய்வுகள் மூலம் 86 சதவீதமாக பாதுகாப்பளிப்பதாக தெரிவிக்கப்பட்ட போதிலும் அது 13 சதவீதமாக குறைவடைந்துள்ளது. இத்தகவல்கள் மூலம் விசேடமாக ஐரோப்பிய மற்றும் அமெரிக்கா போன்ற நாடுகளில் தடுப்பூசி பயன்பாட்டில் ஓரளவு அழுத்தம் ஏற்பட்டுள்ளது. எதிர்வரும் குளிருடன் கூடிய காலநிலையின் மூலம் இது மேலும் உக்கிரமடையுமென எதிர்பார்க்கப்படுகின்றது. 3 வது டோசை பெற வேண்டுமெனவும் முக கவசங்களை அணிய வேண்டுமெனவும் சமூக இடைவெளி பேணப்பட வேண்டுமென ஆய்வாளர்கள் சுட்டிக்காட்டுகிகன்றனர். கொரோனாவுக்கு எதிராக சிறந்த மாற்று வழிமுறைகள் இவைகளாகும். ", "URL": "https://www.itnnews.lk/2023/10/05/374338/", "Category": "Breaking News,முதன்மை செய்தி", "Parent URL": null}