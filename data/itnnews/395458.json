{"Source": "ITN news", "Timestamp": "பிப்ரவரி 16, 2022 14:48", "Headline": "மின்பாவனையை மட்டுப்படுத்தி சிக்கனமாக செயற்படுமாறு கோரிக்கை..", "News Content": "அரச நிறுவனங்களில் மின் பாவனை நூற்றுக்கு 80 வீதத்தால் குறைக்கப்படவேண்டுமென பொதுமக்கள் பயன்பாட்டு ஆணைக்குழு தெரிவித்துள்ளது. மின்சாரத்தை சிக்கனமாக பயன்படுத்துவதன் ஊடாக மின் துண்டிப்பு ஏற்படுவதை தவிர்த்துக்கொள்ள முடியுமென பொதுமக்கள் பயன்பாட்டு ஆணைக்குழுவின் தலைவர் ஜனக்க ரத்நாயக்க தெரிவித்துள்ளார். அதிகளவில் மின்சாரத்தை பயன்படுத்தும் நிறுவனங்கள் குறைந்தப்பட்சம் 4 மணித்தியாலங்களாவது தனது நிறுவனங்களிலுள்ள மின்பிறப்பாக்கிகளை பயன்படுத்தி மின்விநியோகத்தை பெற்றுக்கொள்ள வேண்டுமெனவும் அவர் சுட்டிக்காட்டியுள்ளார். தொடர்மாடிக்குடியிருப்புக்கள், அரச நிறுவனங்கள், உள்ளுராட்சி மன்ற அலுவலகங்கள் உள்ளிட்வற்றின் மின்பயன்பாட்டை குறைப்பதற்கான நடவடிக்கைள் முன்னெடுக்கப்படவேண்டுமென பொதுமக்கள் பயன்பாட்டு ஆணைக்குழுவின் தலைவர் தெரிவித்துள்ளார். பொதுமக்களுக்கு தொடர்ச்சியாக மின்சாரத்தை பெற்றுக்கொடுக்கும் நோக்கிலேயே நடவடிக்கைகள் முன்னெடுக்கப்பட்டுள்ளன. எனினும் 100 மெகாவோட் மின் உற்பத்தியை முன்னெடுக்கும் மின் நிலையத்தில் திடீர் செயலிழப்பு ஏற்பட்டால் மின்வெட்டு அமுல்ப்படுத்தப்படமாட்டாதெனவும், 200 மெகாவோட் மின்சாரத்தை உற்பத்தி செய்யும் கட்டமைப்பில் செயலிழப்பு ஏற்பட்டால் ஒரு மணித்தியால மின்வெட்டை அமுல்ப்படுத்த வேண்டுமென பொதுமக்கள் பயன்பாட்டு ஆணைக்குழுவின் தலைவர் தெரிவித்துள்ளார். அதேபோன்று 300 மெகாவோட் உற்பத்தியை மேற்கொள்ளும் கட்டமைப்பில் செயலிழப்பு ஏற்பட்டால் ஒன்றரை மணித்தியால மின்வெட்டை அமுல்ப்படுத்த வேண்டிய நிலை ஏற்படுமென பொதுமக்கள் பயன்பாட்டு ஆணைக்குழுவின் தலைவர் ஜனக்க ரத்நாயக்க தெரிவித்துள்ளார். ", "URL": "https://www.itnnews.lk/2023/10/05/395458/", "Category": "Breaking News,தேசிய செய்திகள்", "Parent URL": null}