{"Source": "ITN news", "Timestamp": "සැප්තැම්බර් 15, 2021 15:11", "Headline": "ඇපල් සමාගමේ නිෂ්පාදිත නවතම ජංගම දුරකථනය මාධ්‍යයට හඳුන්වා දෙයි", "News Content": "ඇපල් සමාගමේ නිෂ්පාදිත නවතම ජංගම දුරකථනය අද මාධ්‍යයට හදුන්වා දුන්නා.  ඇපල් සමාගම නිෂ්පාදනය කළ 13 වන ජංගම දුරකථනය මෙයයි. නවතම තාක්ෂණකි ක්‍රමවේද භාවිතා කරමින් අයි ෆෝන් 13 නිෂ්පාදනය කිරීම සදහා ඇපල් සමාගම පියවර ගෙන තිබෙනවා. ෆයිව් ජී තාක්ෂණය ඔස්සේ දුරකථනය සම්බන්ධතාවය ලබා ගත හැකි ලෙසයි එය නිර්මාණය කර ඇත්තේ. ජංගම දුරකථනවයට එක් කර ඇති කැමරා තාක්ෂණය ද වැඩි දියුණු කර ඇති බව වාර්තා වනවා. කෙසේ වුවද මිල ගණන් ඉහළ දැමීමක් සිදුව නොමැති බවයි ඇපල් සමාගම සදහන් කරන්නේ. වර්ණ පහකින් දුරකථනය නිෂ්පාදනය කර තිබෙනවා. සාමාන්‍ය අයි ෆෝන් දහතුන දුරකථනයක් ඇමරිකා ඩොලර් 699 කට ද අයි ෆෝන් 13 ෆ්‍රෝ දුරකථනයක් ඇමරිකා ඩොලර් 999 කට ද ෆ්‍රෝ මැක්ස් දුරකථනයක් ඇමරිකා ඩොලර් 1099 කට ද මිල නියම කර තිබෙනවා. මෙම මස 24 වන දින සිට ඇපල් සමාගමේ නවතම දුරකථන මිලදී ගැනීමේ හැකියාව පවතින බවයි එම සමාගම සදහන් කරන්නේ.       ", "URL": "https://www.itnnews.lk/2023/10/05/362745/", "Category": "අතන මෙතන", "Parent URL": null}