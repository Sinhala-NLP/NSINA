{"Source": "ITN news", "Timestamp": "மே 9, 2022 13:24", "Headline": "கடவுச்சீட்டு விநியோக பணிகள் வழமைக்கு..", "News Content": "தற்காலிகமாக நிறுத்தப்பட்டிருந்த கடவுச்சீட்டு விநியோக பணிகள் சாதாரண சேவையின் கீழ் இன்று முதல் முன்னெடுக்கப்பட்டுள்ளது. எனினும் அதற்கான உரிய நடைமுறைகள் இன்மையால் மக்கள் பாரிய அசௌகரியங்களுக்கு உள்ளாகியுள்ளதாக தெரிவிக்கின்றன. கணனி கட்டமைப்பில் ஏற்பட்ட கோளாறு காரணமாக கடவுச்சீட்டு விநியோக பணிகள் தற்காலிகமாக இடைநிறுத்தப்பட்டிருந்த இந்நிலையில் ஒரு நாள் சேவையை தவிர ஏனைய சேவைகள் அனைத்தும் இன்று முதல் முன்னெடுக்கப்படவுள்ளது. கடவுச்சீட்டை பெற்றுக்கொள்வதற்கென அதிகளவானோர் குடிவரவு, குடியகல்வு திணைக்களத்திற்கு வருகை தந்துள்ளனர். எனினும் உரிய திட்டமிடல்கள் இன்மையால் அவர்கள் அசௌகரியங்களுக்கு உள்ளாகியுள்ளனர். இந்நிலையில் ஒலிபெருக்கி இயந்திரங்களை பயன்படுத்தி வருகை தந்திருக்கும் மக்களுக்கு விழிப்புணர்வை ஏற்படுத்த தலங்கம பொலிஸார் நடவடிக்கை எடுத்தனர். ஒன்லைன் முறையில் விண்ணப்பிக்குமாறு குடிவரவு குடியகல்வு திணைக்களம் அறிவித்திருந்த போதும் கடந்த 18ம் திகதி முதல் குறித்த இணையப்பக்கத்துக்குள் நுழைய முடியாதுள்ளதாக மக்கள் குற்றம் சுமத்தியுள்ளனர். ", "URL": "https://www.itnnews.lk/2023/10/05/410476/", "Category": "Breaking News,தேசிய செய்திகள்", "Parent URL": null}