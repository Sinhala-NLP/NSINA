{"Source": "ITN news", "Timestamp": "මාර්තු 13, 2022 12:39", "Headline": "චීනය ශීත සෘතු පැරාලිම්පික් ක්‍රීඩා උළෙල නව තලයකට ඔසවා ඇතැයි ජාත්‍යන්තර පැරාලිම්පික් කමිටු සභාපති කියයි", "News Content": "චීනය ශීත සෘතු පැරාලිම්පික් ක්‍රීඩා උළෙල නව තලයකට ඔසවා ඇතැයි ජාත්‍යන්තර පැරාලිම්පික් කමිටුවේ සභාපති ඇන්ඩෲ පාර්සන්ස් මහතා පවසයි. පසුගිය 26 වැනිදා තමා බෙයිජිං නුවර ගුවන්තොටුපළට පැමිණි මොහොතේ සිට බොහෝදේ ඔහුට අමතක නොවන බව පාර්සන්ස් මහතා මාධ්‍ය හමුවූ අවස්ථාවේදී පැවසීය. ගුවන් තොටුපලේ ස්වේච්ඡා සේවකයන්ගේ සිනහව, පැරාලිම්පික් ක්‍රීඩක ක්‍රීඩිකාවන්ගේ දැඩි ජීවගුණය, ආරක්ෂාව සහ ප්‍රවේශ්‍යතාව, සංවෘත ලූපයෙන් පිටත වඩාත් නවීන චීනය යනාදිය තමා දුටු බව ඔහු සඳහන් කළේය. පසුගිය වසර හයක කාලය තුළ සූදානම්වීමේ ක්‍රියාවලිය සහ චීනයේ අපූරු උළෙලක් පැවැත්වීමට පොරොන්දු දීම හා එහි කැපවීම ඉටු කිරීමට ගත් උත්සාහයන්ද ඔහුගේ සිත්ගෙන තිබේ. බෙයිජිං ශීත ඍතු පැරාලිම්පික් උළෙල ලෝකයට සාමය, ස්ථීරභාවය සහ බලාපොරොත්තුව ලබාදී තිබෙන බව ඔහු පැවසීය. වසංගත අභියෝගය මධ්‍යයේ වුවද අපූරු උත්සවයක් පැවැත්වීමට සංවිධායකයෝ කැපවී සිටිති. බෙයිජිං, ක්‍රීඩක ක්‍රීඩිකාවන් සඳහා හොඳම පහසුකම් සහ සේවා සපයා ඇත. වගකිව යුතු සංවිධායක කමිටු සහ විශිෂ්ට ස්වේච්ඡා සේවකයන් දැකගත හැකිය. ඔවුහු ක්‍රීඩක ක්‍රීඩිකාවන්ට හොඳම වේදිකාව ගොඩනැගීම සඳහා දායක වෙමින් සිටින බව පාර්සන්ස් මහතා පැවසීය. ", "URL": "https://www.itnnews.lk/2023/10/05/400969/", "Category": "ජාත්‍යන්තර පුවත්", "Parent URL": null}