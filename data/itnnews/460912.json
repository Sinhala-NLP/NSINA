{"Source": "ITN news", "Timestamp": "පෙබරවාරි 15, 2023 10:12", "Headline": "තුර්කි හා සිරියා භූ කම්පනයෙන් මියගිය සංඛ්‍යාව 41,000 ඉක්මවයි – UN", "News Content": "තුර්කියට හා සිරියාවට බලපෑ භූ කම්පනයෙන් මියගිය සංඛ්‍යාව හතලිස් එක්දහසකට අධික බව ජගත් සංවිධානය නිවේදනය කරනවා. ජගත් සංවිධානයේ ඉල්ලීම මත සිරියාවට ආධාර රැගෙන යාම සදහා තුර්කි සිරියා දේශසීමාව හරහා නව ගමන් මාර්ග දෙකක් විවෘත කිරීමට සිරියා බලධාරීන් කටයුතු කර තිබෙනවා. කැරළිකරුවන්ගේ පාලනය යටතේ පවතින බටහිර සිරියාවේ ප්‍ර දේශ වෙත ආධාර රැගත් ලොරි රථ 11 ක් ඇතුළු වූ බවයි ජගත් සංවිධානය පවසන්නේ. ආපදාවට ලක්වූවන්ට ආධාර නොලැබීම හේතුවෙන් සිරියාවේ දහස් ගණනක පිරිසක් ජීවිත අවදානමකට ලක්ව සිටින බවද සඳහන්. දේශසීමාව හරහා නව මාර්ග දෙක මාස 3ක කාලයක් සදහා විවෘතව පවතින බව ජගත් සංවිධානය සදහන් කරනවා.       ", "URL": "https://www.itnnews.lk/2023/10/05/460912/", "Category": "Breaking News,ජාත්‍යන්තර පුවත්", "Parent URL": null}