{"Source": "ITN news", "Timestamp": "ජූලි 15, 2023 18:54", "Headline": "බදුල්ලෙන් කොළඹට ආ බස් රථය දෙමෝදර දී උඩු යටිකුරු වෙයි – 21ක් රෝහලේ", "News Content": "බදුල්ල කොළඹ ප්‍රධාන මාර්ගයේ දෙමෝදර උඩුවර අටේ කණුව ජල පවිත්‍රාගාරය අසලදී පෞද්ගලික බස් රථයක් මාර්ගයෙන් ඉවතට පැන පෙරළී යාමෙන් අනතුරක් සිදු වුණා. මෙම අනතුරෙන් බස් රථයේ ගමන් කළ පුද්ගලයන් 21 දෙනෙකු තුවාල ලබා රෝහල්ගත කෙරුණා. මාර්ගයේ වැරදි දෙසට වන්නට ගමන් කළ බස් රථය විරුද්ධ දෙසින් පැමිණි කැබ් රථයකට ඉඩ දීමට සැලැස්වීමත් සමග මෙම අනතුරට ලක් වුණා. රියදුරුට රථය පාලනය කර ගැනීමට නොහැකිව එය මාර්ගයෙන් ඉවතට පැන අඩි 15 ක් පමණ ප්‍රපාතයට පෙරළී ඇති බවයි සී සී ටී වී දර්ශන අනුවපෙනී යන්නේ. ප්‍රදේශවාසීන් පොලිසිය හා වෙනත් පිරිස එක්ව කඩිනමින්ම තුවාලකරුවන් රොහල්ගත කිරීමට පියවර ගැනුණා. අධික වේගය හා අපරීක්ෂාකාරී රිය ධාවනය අනතුරට හේතුව බවයි පොලිසිය පවසන්නේ. තුවාලකරුවන් දෙමෝදර හා බදුල්ල රෝහල්වලට ඇතුලත් කර තිබෙනවා.   ", "URL": "https://www.itnnews.lk/2023/10/05/500135/", "Category": "Breaking News,දේශීය පුවත්,ප්‍රධාන පුවත", "Parent URL": null}