{"Source": "ITN news", "Timestamp": "ඔක්තෝබර් 11, 2021 09:15", "Headline": "ගතවූ පැය 24ට වැඩිම ආසාදිතයින් සංඛ්‍යාව බ්‍රිතාන්‍යයෙන් වාර්තා වෙයි", "News Content": "ගතවූ පැය 24 තුළ ලොව පුරා රටවල් 221 කින් හමුවී ඇති කොරෝනා වයිරස ආසාදිතයින් සංඛ්‍යාව ලක්ෂ තුන ඉක්මවා තිබෙනවා. සිදුව ඇති මරණ සංඛ්‍යාව 4584 ක්. ඊයේ දිනයට වැඩිම ආසාදිතයින් සංඛ්‍යාවක් හමුවී ඇත්තේ බ්‍රිතාන්‍ය යෙන්. එම සංඛ්‍යාව 34574ක්. වැඩිම කොරෝනා මරණ සංඛ්‍යාව 962 සිදුව ඇත්තේ රුසියාවෙන් බව ලෝක සෞඛ්‍ය සංවිධානය නිවේදනය කරනවා. ඒ සමඟම ලොව සමස්ත කොරෝනා මරණ සංඛ්‍යාව 4,867,293 දක්වා ඉහළ ගියා. එමෙන්ම ලොව සමස්ත කොරෝනා ආසාදිතයින් සංඛ්‍යාව විසි තුන් කෝටි අසූ හත් ලක්ෂයකට ආසන්න බවයි වාර්තා වන්නේ.     ", "URL": "https://www.itnnews.lk/2023/10/05/368367/", "Category": "ජාත්‍යන්තර පුවත්", "Parent URL": null}