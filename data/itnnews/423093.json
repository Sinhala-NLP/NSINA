{"Source": "ITN news", "Timestamp": "ජූලි 14, 2022 09:03", "Headline": "ඇඳිරිනීතිය ඉවත් කෙරේ", "News Content": "ඊයේ රාත්‍රියේ මුළු දිවයිනටම බල පැවැත්වූ ඇදිරි නීතිය අද උදෑන 05 ට ඉවත් කෙරුණා. වැඩබලන ජනාධිපති අග්‍රාමාත්‍ය රනිල් වික්‍රමසිංහ මහතාට පැවරී ඇති බලතල අනුව  ඊයේ දහවල් මුළු දිවයිනටම හදිසි නීතීය පැනවූ  අතර බස්නාහිර පළාතට ඇදිරි  නීතිය පනවනු ලැබුවා. මේ අතර තවමත් ගෝඨාභය රාජපක්ෂ මහතා සිය ඉල්ලා අස්වීමේ ලිපිය කතානායකවරයාට යොමු කර නැති  බවයි වාර්තා වන්නේ. කෙසේ වෙතත් මේ වන විට විවිධ පාර්ශ්වවලින්  ඉල්ලා සිටින්නේ ඉතා සංසුන්ව හා සාමකාමීව ජනතාවට ක්‍රියා කරන ලෙසයි. ත්‍රෛනිකායික මහානායක ස්වාමීන්වහන්සේලාදෙ ඊයේ නිවේදනයක් නිකුත් කරමින් ඒ සම්බන්ධයෙන් ජනතාවගෙගන් ඉල්ලීමක් කළා. ශ්‍රී ලංකා නීතීඥ සංගමය ද ඉල්ලා සිටියේ  අග්‍රාමාත්‍ය කාර්යාලය බලධාරීන් අතට පත් කරන ලෙසයි.       ", "URL": "https://www.itnnews.lk/2023/10/05/423093/", "Category": "දේශීය පුවත්", "Parent URL": null}