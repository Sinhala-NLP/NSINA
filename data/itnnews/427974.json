{"Source": "ITN news", "Timestamp": "ஆகஸ்ட் 9, 2022 15:13", "Headline": "தாய்வான் கடற்பரப்பில் சீனா மற்றுமொரு யுத்தப்பயிற்ச்சியில்..", "News Content": "தாய்வான் கடற்பரப்பில் மற்றுமொரு யுத்தப்பயிற்ச்சியில் சீனா ஈடுபட்டுள்ளதாக சர்வதேச செய்திகள் தெரிவிக்கின்றன. அமெரிக்க பிரதிநிதிகள் சபையின் சபாநாயகர் நேன்சி பெலோசி தாய்வானுக்கு சுற்றுப்பயணம் மேற்கொண்டதன் பின்னர் அதற்கு எதிர்ப்பு தெரிவிக்கும் வகையில் கடந்த 4ம் திகதி முதல் 7ம் திகதி வரை சீனா விசேட யுத்த பயிற்சி ஒன்றை முன்னெடுத்திருந்தது. குறித்த யுத்த பயிற்சி நிறைவடைந்த நிலையில் நேற்றைய தினம் மற்றுமொரு யுத்த பயிற்சி ஆரம்பிக்கப்பட்டுள்ளதாக சர்வதேச செய்திகள் தெரிவிக்கின்றன. நீர்மூழ்கி கப்பல்கள் மீது நடத்தப்படும் தாக்குதல்களை தடுத்தல் மற்றும் கடற்பகுதியில் தாக்குதல்கள் மேற்கொள்ளப்படும் விதம் தொடர்பில் பயிற்ச்சி வழங்கப்படுகிறது. அதேபோல் 12 ஏவுகணைகள் பரிசீலிக்கப்பட்டுள்ளதாகவும் சீன இராணுவம் தெரிவித்துள்ளது. ", "URL": "https://www.itnnews.lk/2023/10/05/427974/", "Category": "சர்வதேச செய்திகள்", "Parent URL": null}