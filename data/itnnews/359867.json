{"Source": "ITN news", "Timestamp": "සැප්තැම්බර් 2, 2021 15:45", "Headline": "රිෂාඩ් බදියුදීන් ලඟ තිබී ජංගම දුරකතනයක් සොයා ගැනේ (VIDEO)", "News Content": "බන්ධනාගාර ගතව සිටින පාර්ලිමේන්තු මන්ත්‍රී රිෂාඩ් බදියුදීන් ලඟ තිබී ජංගම දුරකතනයක් සොයාගෙන ඇති බව බන්ධනාගාර කොමසාරිස් ජෙනරාල්වරයා පවසනවා. මන්ත්‍රීවරයා කවරෙකුට හෝ දුරකතන ඇමතුමක් ලබාගෙන තියෙනවා. මේ බව බන්ධනාගාර නිලධාරීන් දුටු නිසා මන්ත්‍රීවරයා දුරකතනය ඉවතට විසි කිරීමට ක්‍රියා කර ඇති බවයි වාර්තා වෙන්නේ. පාස්කු ඉරුදින එල්ල කෙරුණු ත්‍රස්ත ප්‍රහාරය සම්බන්ධයෙන් මරාගෙන මැරෙන බෝම්බකරුවකු වන මොහොමඩ් ඉන්සාෆ්ට අයත් තඹ කර්මාන්තශාලාවට විශේෂ සැළකිල්ලක් දක්වා තඹ තොග ලබාදීම හේතුවෙන් හිටපු අමාත්‍ය රිෂාඩ් බදියුදීන් මහතා රක්ෂිත බන්ධනාගාර ගත කර තිබෙනවා. ඔහුගේ ඇප ඉල්ලීම ද ප්‍රතික්ෂේප කෙරුණා.මෙවන් වටපිටාවක් තුළ මන්ත්‍රීවරයාගේ නිවසේ සිටි බාල වයස්කාර දැරියක පිලිස්සී මිය යාමේ සිද්ධියේ 5 වන සැකකරු ලෙස ද රිෂාඩ් බදියුදීන් මහතා නම් කර තිබෙනවා. එම නඩුවට අදාළව ඔහු ලබන 6 වනදා අධිකරණයට ඉදිරිපත් කිරීමට නියමිතයි. රිෂාඩ් බදියුදීන් මහතා රක්ෂිත බන්ධනාගාර ගතව සිටින අවස්ථාවේදී බන්ධනාගාර වෛද්‍යවරයකුට බැන වැදී තර්ජනය කිරීමේ සිද්ධියක් සම්බන්ධයෙන්ද මේ වන විට විමර්ශන ක්‍රියාත්මකයි.වෛද්‍යවරයාට මරණ තර්ජන එල්ල කළ බවටයි  රිෂාඩ් බදියුදීන් මහතාට චෝදනා එල්ල වී ඇත්තේ.   ", "URL": "https://www.itnnews.lk/2023/10/05/359867/", "Category": "දේශීය පුවත්", "Parent URL": null}