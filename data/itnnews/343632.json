{"Source": "ITN news", "Timestamp": "ජූනි 18, 2021 18:47", "Headline": "කොරෝනාවට පිටුපා ඔලිම්පික් තියන්න හදන ජපානය", "News Content": "ඔලිම්පික් උළෙලට සති 5 ක් තිබියදී ටෝකියෝ ඇතුලු ප්‍රාන්ත කිහිපයකට පනවා තිබූ හදිසි තත්ත්වය ඉවත් කිරීමට ජපාන රජය තීරණය කර තිබෙනවා. ටෝකියෝ ඔලිම්පික් උළෙල ලබන මස 23 වනදා ආරම්භ කිරීමට නියමිතව තිබෙනවා. ඊට සමගාමිව කොවිඩ් වසංගත ව්යා ප්තිය හේතුවෙන් ජපානයේ ප්‍රාන්ත කිහිපයකට පනවා තිබූ හදිසි තත්ත්වය ඉවත් කිරීමට එරට රජය තීරණය කර තිබෙනවා. මේ යට‌ෙත් ටෝකියෝ සහ තවත් ප්රාතන්ත 8 ක හදිසි තත්ත්වය ලබන ඉරිදා සිට ඉවත් කිරීමට නියමිතයි. කෙසේනමුත් ඔකිනාවා ප්‍රාන්තයට  පනවා ඇති සීමා ලබන ජුලි මාසය අවසන් වන තෙක් ක්‍රියාත්මක වනවා. සාර්ථකව සහ ආරක්ෂිතව ඔලිම්පික් උළෙල පැවැත්වීම තම උත්සාහය බව ජපාන අගමැති යොෂිඩේ සුගා පවසනවා. මේ හේතුවෙන් නිවසේ සිට රූපවාහිනිය ඔස්සේ ක්රීමඩා තරග නරඹන ලෙස ඔහු ජනතාවගෙන් ඉල්ලා සිටිනවා. ", "URL": "https://www.itnnews.lk/2023/10/05/343632/", "Category": "Breaking News,ජාත්‍යන්තර පුවත්", "Parent URL": null}