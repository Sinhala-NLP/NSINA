{"Source": "ITN news", "Timestamp": "ජනවාරි 3, 2022 15:26", "Headline": "15ත් 18ත් අතර වයසේ මුම්බායි දරුවන්ට Covid එන්නත ලබාදීම ඇරඹෙයි", "News Content": "අවුරුදු 15 ත් 18 ත් අතර වයසේ පසුවන මුම්බායි නගරයේ දරුවන්ට වයිරසයට එරෙහි එන්නත ලබාදීම අද ආරම්භ කෙරුණා. ඉන්දියාවේ ප්‍රධානම වෙළෙද නගරය ලෙස සැළකෙන මුම්බායි නගරයේ ඔමික්‍රෝන් ප්‍රභේදය ශීඝ්‍රයෙන් ව්‍යාප්ත වන බවයි සෞඛ්‍ය අංශ සදහන් කරන්නේ. ඒ හේතුවෙන් නව එන්නත්කරණ මධ්‍යස්ථාන 9 ක් විවෘත කර එහිදී වයස අවුරුදු 15 ත් 18 ත් අතර දරුවන්ට එන්නත්කරණය ආරම්භ කිරීමට පියවර ගැනුණා. ශීඝ්‍රයෙන් සිදුවන වයිරස ව්‍යාප්තිය මැඩපැවැත්වීම ප්‍රධානතම අරමුණ බවයි බලධාරීන් සදහන් කරන්නේ. නව එන්නත්කරණ මධ්‍යස්ථාන තුලදී දිනකට දරුවන් 2500 කට පමණ එන්නත් ලබාදීමට අපේක්ෂා කෙරෙනවා. අන්තර්ජාලය ඔස්සේ එන්නත සදහා ලියාපදිංචිවීම තුළින් එන්නත පහසුවෙන් ලබාගත හැකි බවයි සෞඛ්‍ය අංශ සදහන් කරන්නේ.   ", "URL": "https://www.itnnews.lk/2023/10/05/386478/", "Category": "ජාත්‍යන්තර පුවත්", "Parent URL": null}