{"Source": "ITN news", "Timestamp": "අගෝස්තු 22, 2022 13:55", "Headline": "සමාජවාදී ශිෂ්‍ය සංගමයේ ජාතික සංවිධායක රංගන දේවප්‍රිය අත්අඩංගුවට", "News Content": "සමාජවාදී ශිෂ්‍ය සංගමයේ ජාතික සංවිධායක රංගන ලක්මාල් දේවප්‍රිය අත්අඩංගුවට ගෙන තිබෙනවා. මෙම ශිෂ්‍ය ක්‍රියාකාරිකයෙකු වන ඔහු අද පෙරවරුවේ කොම්පඤ්ඤවීදිය පොලිසිය විසින් අත්අඩංගුවට ගත් බවයි සමාජවාදී ශිෂ්‍ය සංගමය පවසන්නේ. ඉන් අනතුරුව රංගන ලක්මාල් දේවප්‍රිය කොළඹ කොටුව පොලිසිය භාරයට ගත් බවයි එම සංගමය වැඩිදුරටත් කියා සිටියා. මේ අතර, ජූලි මාසයේ පැවති මහජන විරෝධතා අතරතුර ශ්‍රී ලංකා රූපවාහිනී සංස්ථා පරිශ්‍රයට බලහත්කාරයෙන් ඇතුළු වූ දෙවන පුද්ගලයා වන චමින්ද කැලුම්ප්‍රිය අමරසිංහ ද අත්අඩංගුවට ගෙන තිබෙනවා. ගාලු මුවදොර විරෝධතාවයේ යෙදී සිටි ඩනිෂ් අලි සමඟින් ශ්‍රී ලංකා රූපවාහිනී සංස්ථා පරිශ්‍රයට බලහත්කාරයෙන් ඇතුළු වූ චමින්ද කැලුම්ප්‍රිය අමරසිංහ නැමැත්තා අද කුරුඳුවත්ත පොලිසියට භාරවීමෙන් පසු අත්අඩංගුවට ගත් බව පොලිසිය සඳහන් කළා. ", "URL": "https://www.itnnews.lk/2023/10/05/430468/", "Category": "Breaking News,දේශීය පුවත්", "Parent URL": null}