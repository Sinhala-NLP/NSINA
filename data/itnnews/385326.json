{"Source": "ITN news", "Timestamp": "டிசம்பர் 28, 2021 12:30", "Headline": "நேற்றைய தினம் தொற்றாளர்களாக 458 பேர் அடையாளம்..", "News Content": "நாட்டில் நேற்றைய தினம் கொவிட் – 19 வைரஸ் தொற்றாளர்களாக 458 பேர் இனங்காணப்பட்டுள்ளதாக சுகாதார அமைச்சின் தொற்று நோயியல் பிரிவு தெரிவித்துள்ளது. குறித்த எண்ணிக்கையுடன் நாட்டில் பதிவாகியுள்ள மொத்த கொவிட் தொற்றாளர்களின் எண்ணிக்கை 5 இலட்சத்து 84 ஆயிரத்து 107 ஆக அதிகரித்துள்ளது. இந்நிலையில்; கொவிட் தொற்றிலிருந்து 248 பேர் நேற்றைய தினம் குணமடைந்துள்ளதாக சுகாதார மேம்பாட்டு பணியகத்தின் புள்ளிவிபர தரவுகளில் குறிப்பிடப்பட்டுள்ளது. அதனடிப்படையில் கொவிட் தொற்றின் பின்னர் குணமடைந்தவர்களின் மொத்த எண்ணிக்கை 5 இலட்சத்து 59 ஆயிரத்து 684 ஆக அதிகரித்துள்ளது. அத்தோடு நேற்றைய தினத்தில் சுகாதார சேவைகள் பணிப்பாளர் நாயகத்தினால் உறுதிப்படுத்தப்பட்டு 17 மரணங்கள் தொடர்பான அறிவிப்புக்கள் வெளியிடப்பட்டன. உயிரிழந்தவர்களில் 11 ஆண்களும், 6 பெண்களும் உள்ளடங்குகின்றனர். குறித்த எண்ணிக்கையுடன் நாட்டின் இதுவரை கொவிட் தொற்றினால் மரணித்தவர்களின் எண்ணிக்கை 14 ஆயிரத்து 901 ஆக உயர்வடைந்துள்ளதென சுகாதார மேம்பாட்டு பணிகத்தின் புள்ளிவிபர தரவுகள் தெரிவிக்கின்றன. ", "URL": "https://www.itnnews.lk/2023/10/05/385326/", "Category": "Breaking News,தேசிய செய்திகள்", "Parent URL": null}