{"Source": "ITN news", "Timestamp": "අගෝස්තු 1, 2023 15:29", "Headline": "උපන්දින සාදයට ගිනි තැබූ 5ක් අල්ලයි", "News Content": "වවුනියාව තොනිකල් ප්‍රදේශයේ නිවසක උපන්දින සාදයක් පැවති අවස්ථාවේ ප්‍රහාරයක් එල්ල කළ නිවසට ගිනි තැබීමේ සිද්ධියට සම්බන්ධ සැකකරුවන් පස් දෙනෙකු පොලිස් අත්අඩංගුවට ගෙන තිබෙනවා. පසුගිය 23 වනදා එල්ල වූ මෙම ප්‍රහාරයෙන් 21ක් හැවිරිදි කාන්තාවක එම ස්ථානයේදීම මිය ගිය අතර ඇයගේ සැමියා ද බරපතළ තුවාල ලබා ප්‍රතිකාර ලබමින් සිටියදී ජීවිතක්ෂයට පත්වුණා. නිවසේ හිමිකරු ඇතුළු 9 දෙනෙකු එහිදි බරපතළ තුවාල ලැබු අතර ඔවුන් තවදුරටත් වවුනියාව රෝහලේ ප්‍රතිකාර ලබමින් සිටිනවා. සිද්ධිය සම්බන්ධයෙන් සීසීටීවී දර්ශන ඔස්සේ පරීක්ෂණ ක්‍රියාත්මක කළ වවුනියා පොලිසියේ අපරාධ විමර්ෂණ අංශය සැකකරුවන් 5 දෙනා අත්අඩංගුවට ගනු ලැබුවා. ඔවුන් මදවයිත්කුලම් / පම්පේමඩු / ශිවපුරම් හා නෙලුකුලම් යන ප්‍රදේශවල පදිංචිකරුවන්. ඔවුන් ළග තිබි කඩු හා තවත් ආයුධ කිහිපයක් ද සොයා ගැනුනා. සැකකරුවන් සම්බන්ධයෙන් වැඩිදුර විමර්ෂණ ක්‍රියාත්මකයි. ", "URL": "https://www.itnnews.lk/2023/10/05/504554/", "Category": "දේශීය පුවත්", "Parent URL": null}