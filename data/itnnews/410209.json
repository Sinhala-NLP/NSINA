{"Source": "ITN news", "Timestamp": "මැයි 7, 2022 18:08", "Headline": "ජාතික වැඩපිළිවෙලට සහාය දෙන්න සමගි ජන බලවේගය තීරණය කරයි", "News Content": "ජාතික සමගි අන්තර්වාර රජයක් පිහිටුවීම සදහා සමගි ජනබලවේගයේ එකඟතාව පළකර තිබෙනවා. සමගි ජන බලවේගය නිවේදනයක් නිකුත් කරමින් සඳහන් කරන්නේ රටතුළ පවතින බැරෑරුම් ජාතික අර්බුදය විසදීම සදහා ශ්‍රී ලංකා නීතීඥ සංගමය ඉදිරිපත් කළ යෝජනා මාලාව මත පදනම්වූ ජාතික වැඩසටහනකට තම පක්ෂය සහාය ලබා දෙන බවයි. ‍ කැබිනට් අමාත්‍යවරුන් 15 දෙනෙකුගෙන් සමන්විත ජාතික සමගි අන්තර්වාර රජයක් පිහිටුවීම විසිවෙනි ආණ්ඩුක්‍රම ව්‍යවස්ථා සංශෝධනයේ විධිවිධාන ඉවත්කර 19 වෙනි සංශෝධනය යළි ප්‍රතිෂ්ඨාපනය කිරීම සදහා 21 වෙනි ආණ්ඩුක්‍රම ව්‍යවස්ථා සංශෝධනය හදුන්වාදීම සහ විධායක ජනාධිපති ක්‍රමය  අහෝසි කිරීම ඇතුළු කරුණු එම යෝජනාවලියට ඇතුළත්. විධායක ජනාධිපති ධුරය අහෝසි කිරීම සදහා මාස 6කට වැඩි කාලයක් ගතවනු ඇතිබවයි නීතීඥ සංගමය ඉදිරිපත් කළ යෝජනාවලියේ දැක්වෙන්නේ.   ", "URL": "https://www.itnnews.lk/2023/10/05/410209/", "Category": "Breaking News,දේශීය පුවත්", "Parent URL": null}