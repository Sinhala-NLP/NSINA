{"Source": "ITN news", "Timestamp": "ජූලි 5, 2021 14:27", "Headline": "අධික සුළං සහ වර්ෂාවෙන් කියුබාවට දැඩි බලපෑම්", "News Content": "අධික සුළං සහ වර්ෂාවෙන් කියුබාවට දැඩි බලපෑම් එල්ල වී ඇති බව විදෙස් මාධ්‍ය සඳහන් කරනවා. කැරිබියන් දූපත්වලට මේ වනවිට බලපා ඇති එල්සා සුළි කුණාටුව ක්‍රමයෙන් කියුබාව දෙසට ගමන් කරන බවයි වාර්තා වන්නේ. පැයට කිලෝ මීටර් 95 ක පමණ වේගයෙන් එල්සා සුළි කුණාටුව ගමන් කරන බව ඇමරිකා ජාතික සුළි කුණාටු මධ්‍යස්ථානය නිවේදනය කරනවා. සුළි කුණාටුව හේතුවෙන් කියුබාවට මිලි මීටර් 130 ත් 250 ත් අතර වර්ෂාවක් ඇද හැලෙනු ඇති බවට අපේක්ෂා කෙරෙනවා. හදිසි ගංවතුර තත්ත්වයක් මෙන්ම නාය යාම්ද ඇති විය හැකි බවටයි ඇමරිකා ජාතික  සුළි කුණාටු මධ්‍යස්ථානය අනතුරු අඟවන්නේ.         ", "URL": "https://www.itnnews.lk/2023/10/05/347137/", "Category": "ජාත්‍යන්තර පුවත්", "Parent URL": null}