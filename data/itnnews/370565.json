{"Source": "ITN news", "Timestamp": "அக்டோபர் 20, 2021 13:07", "Headline": "ரஷ்யாவில் கொரோனா தொற்று பரவல் மீண்டும் அதிகரிப்பு", "News Content": "ரஷ்யாவில் கொரோனா தொற்று பரவல் மீண்டும் அதிகரித்துள்ளமையினால் தலைநகர் மொஸ்கோவில் மீண்டும் கட்டுப்பாடுகள் விதிக்கப்பட்டுள்ளன. நேற்றைய தினம் ரஷ்யாவில் ஆயிரத்து 15 பேர் கொவிட் தொற்று காரணமாக மரணித்துள்ளனர். அதற்கமைய தொற்றினால் மரணித்தோரின் மொத்த எண்ணிக்கை 2 இலட்சத்து 25 ஆயிரத்து 325 ஆக அதிகரித்துள்ளது. கொவிட் தடுப்பூசியை பெற்றுக்கொள்வதில் மக்கள் ஆர்வம் காட்டாமையே தொற்று பரவல் அதிகரிப்பதற்கு காரணமாக அமைந்துள்ளதாக சுகாதார பிரிவினர் தெரிவித்துள்ளனர். இந்நிலையில் ரஷ்ய தலைநகர் மொஸ்கோவில் தொற்று பரவல் அதிகரித்துள்ளமையினால் கட்டுப்பாடுகள் விதிக்கப்பட்டுள்ளன. நாட்டின் ஏனைய பகுதிகளிலும் கட்டுப்பாடுகளை அமுல்ப்படுத்துவது குறித்து நாளைய தினம் ஜனாதிபதி விளாடிமிர் புடின் தலைமையில் கலந்துரையாடலொன்று இடம்பெறவுள்ளதாக அந்நாட்டு செய்திகள் தெரிவிக்கின்றன. ", "URL": "https://www.itnnews.lk/2023/10/05/370565/", "Category": "சர்வதேச செய்திகள்", "Parent URL": null}