{"Source": "ITN news", "Timestamp": "අගෝස්තු 2, 2022 17:04", "Headline": "කැපිටල් ප්‍රහාරයේ වරදකරුවන්ට වසර 7 ට වැඩි සිර දඩුවම්", "News Content": "2021 වසරේ ජනවාරි 6 වනදින ඇමෙරිකාවේ කැපිටල් ගොඩනැගිල්ල ඉලක්ක කර ගනිමින් එල්ල වූ ප්‍රහාරයේ වරදකරුවන්ට වසර 7 ට වැඩි සිර දඩුවම් නියම කර තිබෙනවා. 2019 වසරේ ඇමෙරිකාවේ ජනාධිපතිවරණයෙන් ඩොනල්ඩ් ට්‍රම්ප් පරාජයට පත්වීමෙන් පසු නොසන්සුන් වූ ඔහුගේ පාක්ෂිකයින් ටෙක්සාස්හි කැපිටල් ගොඩනැගිල්ල ආක්‍රමණය කළා. සීසීටීවී දර්ශන හා මාධ්‍ය ප්‍රචාරය කළ දර්ශන උපයෝගී කර ගනිමින් ප්‍රහාරයට අදාළව පරීක්ෂණ කටයුතු සිදුකෙරුණු අතර අපරාධකරුවන්ට එරෙහිව නඩු පවරනු ලැබුවා. සිද්ධිය සම්බන්ධයෙන් විභාග වූ නඩු 13 න් 12කම තීන්දු මේ වනවිට ප්‍රකාශයට පත්කර ඇති අතර ප්‍රහාරයට සහභාගි වූ පුද්ගලයින්ට සිර දඩුවම් නියමකර තිබෙනවා. ප්‍රහාරයට සහභාගි වූ අන්ත දක්ෂිණාංෂික කණ්ඩායමකට අයත් ගයි රෙෆිට් නමැත්තාට වසර 7 යි මාස 3 ක සිර දඩුවමක් නියම කිරීම මෙහිදී කැපී පෙනෙනවා. කැපිටල් ගොඩනැගිල්ල තුළට ගිනි අවි රැගෙන ඒම හා පොලිස් රාජකාරියට බාධා කිරීම ඇතුළු සාපරාධී චෝදනා පහකට ඔහු වැරදිකරු කෙරුණා. මේ අතර අධිකරණය ඉදිරියට පැමිණ වූ සැකකරුවන් බහුතරයක් නඩු විභාග සදහා පෙනී නොසිට වරද පිළිගෙන ඇති බවයි විදෙස් මාධ්‍ය සදහන් කරන්නේ.       ", "URL": "https://www.itnnews.lk/2023/10/05/426535/", "Category": "ජාත්‍යන්තර පුවත්", "Parent URL": null}