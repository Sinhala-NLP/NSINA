{"Source": "ITN news", "Timestamp": "ජූනි 7, 2021 11:46", "Headline": "හැරී කුමරු හා මේගන් කුමරිය 2 වන දරු උපත මාධ්‍යයට නිවේදනය කරයි", "News Content": "තම 2 වන දරු උපත සිදු වූ බව බ්‍රිතාන්‍යයේ හැරී කුමරු හා මේගන් කුමරිය මාධ්‍යයට අද නිවේදනය කළා. කැලිෆෝනියා ප්‍රාන්තයේ පෞද්ගලික රෝහලකදී පසුගිය සිකුරාදා උදෑසන තම දෙවන දරුවා ලෙස ගැහැණු දරුවෙකු උපත ලැබූ බව ඔවුන් නිවේදනයක් නිකුත් කරමින් සදහන් කර තිබෙනවා. ඇයට ලිලිබට් ඩයනා ලෙස නම් තබා ඇති බවයි වාර්තා වන්නේ. ඇයට නම් තැබීමේදී දෙවන එළිසබත් මහ රැජිණ හා ඩයනා කුමරිය සිහිවීම පිණිස නම් තැබූ බව හැරී කුමරු සදහන් කරනවා. මේගන් කුමරිය හා කුඩා ලිලී කුමරිය යහපත් සෞඛ්‍ය තත්ත්වයෙන් පසුවන බවයි රෝහල් ආරංචි මාර්ග සදහන් කරන්නේ. නව දරු උපතත් සමග තමා දැඩි ප්‍රීතියට පත්ව සිටින බව බ්‍රිතාන්‍යයේ දෙවන එළිසබත් රැජිණ නිවේදනයක් නිකුත් කරමින් සදහන් කර සිටිනවා.         ", "URL": "https://www.itnnews.lk/2023/10/05/341114/", "Category": "අතන මෙතන,ජාත්‍යන්තර පුවත්", "Parent URL": null}