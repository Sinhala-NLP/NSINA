{"Source": "ITN news", "Timestamp": "අගෝස්තු 20, 2022 17:48", "Headline": "නීති විරෝධී ලෙස මුහුදු මඩු කරමල් චීනයට අපනයනය කිරීමට ක්‍රියා කළ දෙදෙනෙකු අත්අඩංගුවට", "News Content": "නීති විරෝධී ලෙස මුහුදු මඩු කරමල් චීනයට අපනයනය කිරීමට ක්‍රියා කළ සැකකරුවන් දෙදෙනෙකු පොලීසිය අත්අඩංගුවට ගෙන තිබෙනවා. මෙහි වටිනාකම රුපියල් දෙකෝටි විසිපන්ලක්ෂයක් පමණ වන බවයි පොලිසිය පවසන්නේ. ඉන්දියාවේ සිට ඩිංගි යාත්‍රාවක් ආධාරයෙන් මෙම මුහුදු කරමල් තොගය ගොඩබිමට ගෙනවිත් තිබෙනවා. පසුව එම තොගය චීනයට අපනයනය කිරීම සඳහා ප්‍රවාහනය කරන අතරතුරයි අත්අඩංගුවට ගෙන ඇත්තේ. ප්‍රවාහනය සඳහා යොදා ගත් කැබ් රථයද අත්අඩංගුවට ගෙන තිබෙනවා. සැකකරුවන් කල්පිටිය ප්‍රදේශයේ පදිචිකරුවන් බවත් මොවුන් වසර ගණනාවක තිස්සේ මෙම ජාවාරමේ නිරත වී ඇති බවත් පොලිසිය පවසනවා. ", "URL": "https://www.itnnews.lk/2023/10/05/430093/", "Category": "දේශීය පුවත්", "Parent URL": null}