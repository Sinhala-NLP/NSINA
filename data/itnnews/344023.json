{"Source": "ITN news", "Timestamp": "ජූනි 21, 2021 09:23", "Headline": "චීනය එන්නත් බිලියනයකට අධික සංඛ්‍යාවක් ජනතාවට ලබාදී අවසන්", "News Content": "චීනය කොරෝනා වයිරසයට එරෙහි එන්නත් බිලියනයකට අධික සංඛ්‍යාවක් ජනතාවට ලබාදී ඇති බව එරට සෞඛ්‍ය අංශ නිවේදනය කරනවා. චීන ජනතාවට එන්නත් ලබාගැනීම සඳහා එරට සෞඛ්‍ය අංශ දිරිමත් කරන බවයි වාර්තා වන්නේ. පළමු එන්නත් මාත්‍රාව ලබාගෙන දින 35 ක් ගතවීමට ප්‍රථමයෙන් දෙවන එන්නත් මාත්‍රාව ලබාදීම අනිවාර්ය කර ඇති බව විදෙස් මාධ්‍ය සඳහන් කරනවා. ගුවැන්ෂු ප්‍රාන්තයේ ජනගහනයෙන් මිලියන 5.9කට එන්නත් මාත්‍රා දෙකම ලබාදී ඇති අතර තවත් මිලියන 4.8කට පළමු එන්නත පමණක් ලබාදී තිබෙනවා. වූහාන් ප්‍රාන්තයේ වාසය කරන ජනතාවගෙන් වයස 18 ට වැඩි සියලුම වැසියන්ට එන්නත ලබාදීමටයි සෞඛ්‍ය අංශ පියවර ගෙන ඇත්තේ. එම ප්‍රාන්තයේ මිලියන 8.2කට මේ වනවිටත් එන්නත ලබාදී අවසන්.     ", "URL": "https://www.itnnews.lk/2023/10/05/344023/", "Category": "ජාත්‍යන්තර පුවත්", "Parent URL": null}