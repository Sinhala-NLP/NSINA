{"Source": "ITN news", "Timestamp": "අප්‍රේල් 24, 2022 14:53", "Headline": "මසුන් ඇල්ලීම සඳහා සකස් කළ පුපුරන ද්‍රව්‍ය සමඟ සැකකරුවෙකු අත්අඩංගුවට", "News Content": "මසුන් ඇල්ලීම සඳහා සකස් කළ පුපුරන ද්‍රව්‍ය සමඟ සැකකරුවෙකු ත්‍රිකුණාමලයේදී අත්අඩංගුවට ගෙන තිබෙනවා. ත්‍රිකුණාමලය සල්ලිමුනෙයි වෙරළ තීරයේ නාවික හමුදාව කළ මෙහෙයුමකදීයි සැකකරු අත්අඩංගුවට ගැණුනේ. වෝටර් ජෙල් නැමැති පුපුරන ද්‍රව්‍ය යොදා සකස් කළ පුපුරන ද්‍රව්‍ය කොටස් 8ක්, විදුලි නොවන ජෙනරේටර් 7ක් සහ වෙඩි නූල් සැකකරු ළඟ තිබී නාවික හමුදාව භාරයට ගැණුනා. මසුන් මැරීම සඳහා මෙම පුපුරන ද්‍රව්‍ය යොදා ගන්නට ඇති බවයි නාවික හමුදාව පවසන්නේ. ධීවර ප්‍රජාව ඉතා සුළු පිරිසක් පුපුරන ද්‍රව්‍ය යොදාගනිමින් මත්ස්‍ය කර්මාන්තයේ යෙදීම හේතුවෙන් පරිසර පද්ධතියට දැඩි හානි සිදුවනවා. එය වැළැක්වීමට නාවික හමුදාව අඛණ්ඩව මෙහෙයුම් සිදුකරනවා.   ", "URL": "https://www.itnnews.lk/2023/10/05/408137/", "Category": "දේශීය පුවත්", "Parent URL": null}