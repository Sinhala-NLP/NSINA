{"Source": "ITN news", "Timestamp": "මැයි 7, 2021 09:27", "Headline": "කොවිඩ් රෝගය පාලනය සඳහා ආයුර්වේද රෝහල් පද්ධතිය යොදා ගැනීම කඩිනම් කෙරේ", "News Content": "ඇදන් 5000කින් සමන්විත ආයුර්වේද රෝහල් පද්ධතිය කොවිඩ් රෝගය පාලනය කිරීම සඳහා යොදාගැනීමට තීරණාත්මක සාකච්ඡාවක් ඊයේ (06) දින ප්‍රාථමික සෞඛ්‍ය සේවා, වසංගත රෝග සහ කොවිඩ් රෝග පාලන කටයුතු රාජ්‍ය අමාත්‍ය විශේෂඥ වෛද්‍ය සුදර්ශිනී ප්‍රනාන්දුපුල්ලේ මහත්මිය සහ දේශීය වෙදකම් ප්‍රවර්ධන, ග්‍රාමීය හා ආයුර්වේද රෝහල් සංවර්ධන හා ප්‍රජා සෞඛ්‍ය රාජ්‍ය අමාත්‍ය අධිනීතිඥ සිසිර ජයකොඩි මහතා අතර විශේෂ සාකච්ඡාවක් සෞඛ්‍ය අමාත්‍යාංශයේදී පැවැත්විණි. සෞඛ්‍ය අධ්‍යක්ෂ ජනරාල් වෛද්‍ය අසේල ගුණවර්ධන මහතා ඇතුළු සෞඛ්‍ය අමාත්‍යාංශ නිලධාරීන් සහ ආයුර්වේද වෛද්‍යවරුන් අමාත්‍යාංශ නිලධාරීන් සමග පැවැති මෙම සාකච්ඡාවේදී වැදගත් තීරණ කිහිපයක් ගනු ලැබීය.  ", "URL": "https://www.itnnews.lk/2023/10/05/335574/", "Category": "Breaking News,දේශීය පුවත්", "Parent URL": null}