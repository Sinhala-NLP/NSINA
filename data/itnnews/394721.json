{"Source": "ITN news", "Timestamp": "පෙබරවාරි 12, 2022 17:18", "Headline": "මඩකලපුව සහ ත්‍රිකුණාමල දිස්ත්‍රික්කවල වී අස්වනු නෙලීම අරඹයි", "News Content": "මඩකලපුව සහ ත්‍රිකුණාමල දිස්ත්‍රික්කවල වී ගොවීන් මහකන්නයේ සිය අස්වනු නෙලීම ආරම්භ කර තිබෙනවා. ඉදිරිය කන්නවලදීත් කාබනික ගොවිතැන ක්‍රියාත්මක කිරීමට තමන් සූදානම් බවයි එම දිස්ත්‍රික්කවල ගොවි ජනතාව පැවසුවේ. මඩකලපුව දිස්ත්‍රික්කය තුළ පමණක් මහ කන්නයේදී හෙක්ටයාර 67414 ක වී වගා කිරීමට ගොවීන් කටයුතු කර ඇති බවයි ගොවිජන සේවා නිලධාරීන් සදහන් කළේ. මේ වන විටත් එම දිස්ත්‍රික්කයේ හෙක්ටයාර 35417 ක වී අස්වනු නෙළීම අවසන් කර තිබෙනවා. ත්‍රිකුණාමල දිස්ත්‍රික්කයේ හෙක්ටයාර 50267 ක වී වගාව සිදු කර ඇති අතර අද වන විට ඉන් හෙක්ටයාර 16722 ක අස්වනු නෙලා අවසන්. කාබනික ගොවිතැන අසීරු වුවද රටේ ජනතාවගේ සුබ සිද්ධිය වෙනුවෙන් එම ගොවිතැන සිදු කිරීමට හැකි වීම පිළිබද තමන් සතුටු වන බවයි ගොවීන් සදහන් කළේ. ඉදිරියටත් කාබනික ගොවිතැන සිදු කිරීමට තමන් සුදානම් බව ද ගොවිජනතාව පැවසුවා.   ", "URL": "https://www.itnnews.lk/2023/10/05/394721/", "Category": "දේශීය පුවත්", "Parent URL": null}