{"Source": "ITN news", "Timestamp": "ஜூன் 30, 2021 12:42", "Headline": "திருமண நிகழ்வில் கலந்து கொண்ட 20 பேர் அவ்விடத்திலேயே தனிமைப்படுத்தல்..", "News Content": "தனிமைப்படுத்தல் சட்டத்தை மீறி பாணந்துறை பள்ளிமுல்ல பகுதியில் திருமண நிகழ்வில் கலந்து கொண்ட 20 பேர் அவ்விடத்திலேயே தனிமைப்படுத்தப்பட்டனர். தனிமைப்படுத்தல் காலம் நிறைவடைந்ததன் பின்னர் குறித்த நபர்களுக்கு எதிராக வழக்கு தாக்கல் செய்யப்படுமென பொலிசார் தெரிவிக்கின்றனர். 12 ஆண்களும் 8 பெண்களும் இதில் கலந்துகொண்டுள்ளதாக தெரியவந்துள்ளது. இவர்கள் பாணந்துறை வடக்கு, பள்ளிமுல்ல மற்றும் அட்டுலுகம ஆகிய பகுதிகளை வசிப்பிடமாக கொண்டவர்கள் என தெரியவந்துள்ளது. இவ் 20 பேரும் 14 நாட்கள் சுகாதார தரப்பினரால் அவ்விடத்திலேயே தனிமைப்படுத்தப்பட்டனர். இவர்கள் 14 நாட்கள் இவ்விடத்தில் தங்கியிருக்க வேண்டும். அதற்கு பின்னர் தனிமைப்படுத்தல் சட்டத்தை மீறிய குற்றச்சாட்டில் அவர்களுக்கு எதிராக வழக்கு தாக்கல் செய்யப்படும். ", "URL": "https://www.itnnews.lk/2023/10/05/346168/", "Category": "Breaking News,தேசிய செய்திகள்", "Parent URL": null}