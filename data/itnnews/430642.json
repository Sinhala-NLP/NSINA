{"Source": "ITN news", "Timestamp": "ஆகஸ்ட் 23, 2022 12:28", "Headline": "யுக்ரேன் மீதான படையெடுப்பு ஆரம்பிக்கப்பட்டு நாளையுடன் ஆறு மாதங்கள் பூர்த்தி", "News Content": "யுக்ரேன் மீதான படையெடுப்பு ஆரம்பிக்கப்பட்டு நாளையுடன் ஆறு மாதங்கள் நிறைவடையவுள்ளன. எனினும் யுத்தம் நிறைவடையும் அறிகுறி தென்படவில்லையென சர்வதேச செய்திகள் தெரிவிக்கின்றன. இந்நிலையில் யுக்ரேனிலுள்ள ஐரோப்பாவின் மிகப்பெறும் அணுமின் நிலையமான ஜபோரிஜியா அணு மின் நிலையத்திற்கு அருகில் நேற்றைய தினம் மீண்டும் தாக்குதல் நடத்தப்பட்டுள்ளது. அணு மின் நிலையத்திலிருந்து 10 கிலோ மீட்டர் தொலைவிலேயே பீரங்கி குண்டுகள் வீசப்பட்டு தாக்குதல் நடத்தப்பட்டுள்ளது. எனினும் இது தொடர்பில் ரஷ்யா எவ்வித விளக்கத்தையும் வழங்கவில்லையென சர்வதேச செய்திகள் தெரிவிக்கின்றன. ", "URL": "https://www.itnnews.lk/2023/10/05/430642/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}