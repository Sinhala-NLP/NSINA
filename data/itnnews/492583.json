{"Source": "ITN news", "Timestamp": "ජූනි 17, 2023 18:07", "Headline": "ඇමති බන්දුල අඹතලේ මාර්ගයේ නිරීක්ෂණ චාරිකාවක", "News Content": "අමාත්‍ය ආචාර්ය බන්දුල ගුණවර්ධන මහතා අඹතලේ මාර්ගයේ නිරීක්ෂණ චාරිකාවක නිරතවුණා. අවිස්සාවේල්ල කොළඹ පරණපාරේ,  අඹතලේ සිට ඔරුගොඩවත්ත දක්වා ඉතිරි වී ඇති සියයට පහළොවක සංවර්ධන කටයුතු මේ වසර අවසන් වීමට පෙර නිම කිරීම සැලැස්ම වී තිබෙනවා. අඹතලේ සිට ඔරුගොවත්ත දක්වා මාර්ගයේ කොටස ඉදි කිරීම් සිදුකරන කොන්ත්‍රාත්කරුවන් කැදවා ජනාධිපති කාර්යාලයේදී ඊයේ සාකච්ඡාවක් පැවැත්වුණා. එහිදී ද මෙම මාර්ගය කඩිනමින් සංවර්ධනය කර අවසන් කිරීම පිළිබද සාකච්ඡා කෙරුණා. කොළොන්නාව ශ්‍රී ලංකා පොදුජන පෙරමුණේ ආසන සංවිධායක අජිත් සුබසිංහ මහතාගේ ඉල්ලීමකට අනුවයි අමාත්‍ය ආචාර්ය බන්දුල ගුණවර්ධන මහතා මෙම නිරීක්ෂණ චාරිකාවේ නිරතවුණේ.   ", "URL": "https://www.itnnews.lk/2023/10/05/492583/", "Category": "දේශීය පුවත්", "Parent URL": null}