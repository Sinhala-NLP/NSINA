{"Source": "ITN news", "Timestamp": "ජූනි 18, 2023 12:11", "Headline": "පියවරුන්ගේ දිනයදා දඹුල්ලේදී අපට හමුවූ අපූරු තාත්තා කෙනෙක්", "News Content": "ආබාධිත දරුවන් තුන්දෙනෙක් සහ තවත් දරුවෙකු අනේක දුක් විඳ රැකබලා ගන්නා අපූරු තාත්තා කෙනෙකු ලෝක පියවරුන්ගේ දිනය දා දඹුල්ල ප්‍රදේශයෙන් අපට හමු වුණා. දරුවන් 6 දෙනෙකු සිටින  මෙම පියා ජීවත් වන්නේ දඹුල්ල ඉනාමළුව බෙල්ලන්නේඔය ප්‍රදේශයේයි. දැඩි අසනීප තත්වයෙන් වසර ගණනාවක් දුක් විඳිමින් සිටි තම ආදරණීය බිරිඳ සමඟ මෙම දරුවන් ද රැක බලා ගනිද්දී බිරිඳ ජිවිතයෙන් සමුගෙන තිබෙනවා. හැඬූ කඳුළින් අදටත් දවසට එක් වේලක් ආහාර ලබා දී වයස මුහුකුරා ගිය ආබාධිත දියණියත් පිරිමි දරුවන් දෙදෙනාත් ජීවත්කරවීම රැක බලා ගැනීම මෙන්ම විවාහයෙන් පසු නිවසට පැමිණ සිටින දියණියත් රැකබලා ගැනීම අබාධිත දරුවන් පිරිසිදු කිරීම ආදී සියල්ල මෙම තාත්තා අදටද සිදු කරනු ලබන්නේ අනූපමේය දරු සෙනෙහස ඇතිවයි. රුපියල් 5000 ක මුදල සහ සමෘද්ධි දීමනාව පමණක් මෙම පවුලේ ආදායම් මාර්ගය බවට පත්ව තිබෙනවා. කුඩා කාමර 2 පිටුපස කොටස වැස්සට තෙමි තෙමි බිත්ති පවා කඩා වැටීම්ට ආසන්නයි. දිනකට එක වේලක් හාල් හුණ්ඩුවකින් සරිකරගැනීමට කරුණාරත්න වගබලා ගන්නා බව සඳහන් කළා. පිරිමි දරුවන් දෙන්නා තම ඇස් මානෙන් මිදුනහොත් කොහේ හෝ පැන යන බවත් එම නිසා තමන්ට සිදුව ඇත්තේ රැකියාවකට හෝ නොගොස් දරුවන් ආරක්ෂා කර ගැනීම බවත් ඔහු සඳහන් කළා. ඇස් මානෙන් ගිලිහී අවස්ථා ගණනාවක් අතුරුදන්ව සිටින බවත්, එවැනි අවස්ථාවන්හිදී පොලීසිවලින් රැගෙන යන බවත්, ඇතැම් ප්රදේශවලට ගිය අවස්ථාවලදී හඳුනා නොගත් පුද්ගලයෙකු බව පවසා පහරදී ගස් බැඳ තිබෙන බවත් පියා පවසනවා. මට දරුවෝ හය දෙනෙක් හිටියා, තුන් දෙනෙක්ම මේ විදිහට ආබාධිතයි, වැඩිමහල් දරුවා අපේ ගෙවල් ආසන්නයේම විවාහ\nවෙලා ඉන්නවා.  එයා තමයි ගොඩක් අපට උදව් කරන්නේ.  අනිත් දුව පිට පළාත්ක විවාහ වෙලා ගිහින් තියෙනවා එක දුවක් දැන් ගෙදර ඇවිල්ලා ඉන්නවා . එයාටත් යම් මට්ටමකින් අසනීප තත්ත්වයෙන් තමයි ඉන්නේ. මේ දරුවොත් එක්ක ගොඩක් මහන්සි වෙලා මහන්සි වෙලා අපේ\nබිරිඳ ලෙඩ වුණා.  දැන් මට බිරිඳත් නැති වුනා.  ආබාධිත දරුවෝ බලාගන්නත් සිද්ධවෙලා දොර වහගෙන ඉන්න බැහැ.කඩලා හරි එනවා මට බය තියෙන්නේ\nමම මැරුණට පස්සේ මේ දරුවෝ තුන් දෙනා ලොකු පුතා බලාගනිවී\nකියල විශ්වාසයෙන් ඉන්නේ .  අපිට ලොකු දේවල් අවශ්‍ය නැහැ. දරුවෝ හතර දෙනාට කන්න බොන්න බඩු ටිකකුයි වහලෙ ටිකයි හදලා දුන්න නම් ඇති ,අපි තුන් හතරදෙනාටම ඇඳුම්නැහැ .\nඅපිට ඇඳුම් ගන්න සල්ලි නැහැ . ", "URL": "https://www.itnnews.lk/2023/10/05/492803/", "Category": "දේශීය පුවත්", "Parent URL": null}