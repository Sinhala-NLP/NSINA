{"Source": "ITN news", "Timestamp": "ඔක්තෝබර් 9, 2021 12:14", "Headline": "ඇල්පිටියේ කැලෑවක තිබී පුද්ගලයෙකුගේ ශරීර කොටස් කීපයක් සොයා ගැනේ", "News Content": "ඇල්පිටිය, පිටුවල දෙකේ කණුව ප්‍රදේශයේ ළදු කැලෑවක තිබී පුද්ගලයෙකුගේ ශරීර කොටස් කීපයක් සොයාගෙන තිබෙනවා. ඇල්පිටිය පොලීසියට ලැබුණු තොරතුරකට අනුව සිදුකළ සොයා බැලීමක දී මෙම දිරාගිය අස්ථි කොටස් සහ ඒ ආසන්නයේ තිබූ ඇදුම් කැබලි කීපයක් හමුවුණා. ඇල්පිටිය වැඩබලන මහේස්ත්‍රාත්වරයා පැමිණ එම ස්ථානයේ මහේස්ත්‍රාත් පරීක්ෂණය සිදුකළ බවයි අප වාර්තාරුවන් පැවසුවේ. පශ්චාත් මරණ පරීක්ෂණ කටයුතු සදහා අස්ථි කොටස් සහ ඇදුම් ඇල්පිටිය මූලික රෝහල වෙත යවනු ලැබුවා.   ", "URL": "https://www.itnnews.lk/2023/10/05/368024/", "Category": "Breaking News,දේශීය පුවත්", "Parent URL": null}