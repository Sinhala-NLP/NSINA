{"Source": "ITN news", "Timestamp": "ජූලි 16, 2023 09:13", "Headline": "මීළඟ මහකන්නයේ දී තවත් රසායනික පොහොර වර්ගයක් ගොවීන්ට නොමිලේ", "News Content": "මීළඟ මහකන්නයේ දී තවත් රසායනික පොහොර වර්ගයක් ගොවීන්ට නොමිලේ ලබාදීමට රජය සැලසුම්කර තිබෙනවා. 2023 / 2024 මහ කන්නයේ දී තවත් රසායනික පොහොර වර්ගයක් වී වගා කරන ගොවීන්ට නොමිලේ ලබාදීමට කටයුතු කරන බව අමාත්‍ය මහින්ද අමරවීර මහතා පවසනවා. ඒ සම්බන්ධයෙන් ජනාධිපති රනිල් වික්‍රමසිංහ මහතා සමඟ සාකච්ඡා කළ බවත් ඊට ජනාධිපතිවරයාගෙන් යහපත් ප්‍රතිචාර ලැබී ඇති බවත් අමාත්‍යවරයා වැඩිදුරටත් සඳහන් කළා. කන්න තුනකට පසු මෙවර යළ කන්නයේ දී ගොවි ජනතාවට මඩ පොහොර හෙවත් ත්‍රීත්ව සුපිරි පොහොර නොමිලේ ලබාදීමට රජය කටයුතු කළා. ගොවි ජනතාවගේ නිෂ්පාදන වියදම අවම කිරීම ඉලක්ක කර ගනිමින් රජය මෙම සහන ලබාදීම සිදුකරනු ලබනවා. මේ වන විට යූරියා පොහොර මිල ද සැලකිය යුතු මට්ටමකින් අඩු කිරීමට රජය කටයුතු කර ඇති බව ද අමාත්‍ය මහින්ද අමරවීර මහතා වැඩිදුරටත් පෙන්වා දුන්නා. ඒ පොලොන්නරුව දිස්ත්‍රික්කයේ තරුණ ගොවීන්ට නව කෘෂි තාක්ෂණියක උපකරණ පිරිනැමීමේ අවස්ථාවට එක්වෙමින්. ‍       ", "URL": "https://www.itnnews.lk/2023/10/05/500196/", "Category": "දේශීය පුවත්", "Parent URL": null}