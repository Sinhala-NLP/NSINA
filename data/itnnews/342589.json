{"Source": "ITN news", "Timestamp": "ජූනි 14, 2021 11:46", "Headline": "ප්ලාස්ටික් බෝතල් අලෙවි කරන විට මුදල් තැන්පතුවක් තබාගැනීමට යෝජනාවක්", "News Content": "මිලිලීටර් 750 ප්ලාස්ටික් බෝතල් ප්‍රතිචක්‍රීකරණය කිරීම සදහා විකල්ප වැඩපිලිවෙලක් යෝජනා කරන ලෙස පරිසර අමාත්‍ය මහින්ද අමරවීර මහතා නිෂ්පාදන සමාගම්වලට හා මධ්‍යම පරිසර අධිකාරියට උපදෙස් දී තිබෙනවා. මිලිලීටර් 750 ප්ලාස්ටික් බෝතල් අලෙවිකරන විටදී කිසියම් මුදලක් තැන්පතුවක් ලෙස තබාගැනීමට යෝජනාවක් ඉදිරිපත්ව ඇති බව පරිසර අමාත්‍යාංශය පවසනවා. හිස් බෝතලය  නැවත ලබාදී තැම්පතු මුදල නැවත ලබා ගත හැකි වනවා. හිස් බෝතල් ඉවතට විසිකළ ද වෙනත් අයෙකුට මෙවැනි බෝතල් රැස් කර භාරදී අමතර ආදායමක් උපයාගැනීමට ද  මෙම යෝජනාව අනුව ලැබෙනවා. දැනට යෝජනා කර ඇති තැන්පතු මුදල රුපියල් 10 ක් බවයි පරිසර අමාත්‍යවරයා පවසන්නේ. මෙම යෝජනාවට සමාගම්වලින්ද යහපත් ප්‍රතිචාරයක් ලැබී තිබෙනවා.                                                 ", "URL": "https://www.itnnews.lk/2023/10/05/342589/", "Category": "දේශීය පුවත්", "Parent URL": null}