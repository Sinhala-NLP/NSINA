{"Source": "ITN news", "Timestamp": "අගෝස්තු 27, 2023 10:08", "Headline": "ආමි උපුල් හෙරොයින් සමඟ අත්අඩංගුවට", "News Content": "අපරාධ කල්ලි සාමාජිකයෙකු වන ගනේමුල්ල සංජීව නමැත්තාගේ ගෝලයෙකු වන ආමි උපුල් හෙරොයින් සමඟ විශේෂ කාර්ය බලකාය අත්අඩංගුවට ගත්තා. විශේෂ කාර්ය බලකායේ ගෝනහේන කඳවුරේ නිලධාරීන්ට ලැබුණු තොරතුරකට අනුව රාගම බටුවත්ත ප්‍රදේශයේ වැටලීමක් සිදුකෙරුණා. එහිදී සංවිධානාත්මක අපරාධකරුවෙකු සහ මත්ද්‍රව්‍ය ජාවාරම්කරුවෙකු වන සංජීව කුමාර සමරරත්න හෙවත් ගනේමුල්ල සංජීව යන අයගේ සමීපතමයෙකු වන රත්නායක මුදියන්සේලාගේ උපුල් අමරජිත් හෙවත් ආමි උපුල් නමැත්තා අත්අඩංගුවට ගැණුනා. ඔහු රාගම බටුවත්ත ප්‍රදේශයේ පදිංචිව සිටි හිටපු යුද හමුදා සෙබලෙකු බවයි විශේෂ කාර්ය බලකාය පවසන්නේ. ආමි උපුල් නමැත්තා ළඟ තිබී හෙරොයින් ග්‍රෑම් 6යි මිලිග්‍රෑම් 600ක් සහ වෙනත් පුද්ගලයෙකුට අයත් ජාතික හැඳුනුම්පතක් සොයා ගැණුනා.       ", "URL": "https://www.itnnews.lk/2023/10/05/511201/", "Category": "Breaking News,දේශීය පුවත්", "Parent URL": null}