{"Source": "ITN news", "Timestamp": "ජූනි 18, 2021 16:09", "Headline": "සමෘද්ධි සංවර්ධන දෙපාර්තමේන්තුවේ කටයුතු කාර්යක්ෂම කිරීමට ප්‍රාදේශීය විගණන කාර්යාල", "News Content": "සමෘද්ධි සංවර්ධන දෙපාර්තමේන්තුවේ කටයුතු වඩාත් කාර්යක්ෂමව සිදු කිරීමට ප්‍රාදේශීය විගණන කාර්යාල පිහිටුවීමට පියවර ගෙන තිබෙනවා. සමෘද්ධි සංවර්ධන දෙපාර්තමේන්තුවේ දිස්ත්‍රික් මට්ටමින් විගණන කටයුතු පහසුවෙන් හා කාර්යක්ෂමව සිදු කිරීම අරමුණු කරගනිමින් මෙම ව්‍යාපෘතිය ක්‍රියාවට නැංවීමටයි පියවර ගෙන ඇත්තේ. එහිදි එක් දිස්ත්‍රික්කයක අවම වශයෙන් ප්‍රාදේශීය ලේකම් කාර්යාල දෙකක් ආවරණය වන පරිදි විගණන කාර්යාල පිහිටුවීම පළමු අදියරේදී සිදුවනවා. මීට පෙර මෙම විගණන කටයුතු සිදු කෙරුණේ දිස්ත්‍රික් ලේකම් කාර්යාලවලට අනුබද්ධව පැවැති කාර්යාල මගින් මේ හේතුවෙන් සිදුවන ප්‍රමාදයන් හා ඇතිවන අපහසුතා සැළකිල්ලට ගෙන නව වැඩපිළිවෙල ආරම්භ කෙරුණා. මේ යටතේ පුත්තලම දිස්ත්‍රික්කයේ විගණන කාර්යාල 6 ක් ආරම්භ කිරීමේ කටයුතු මහවැව දී ආරම්භ කෙරුණේ සමෘද්ධි සංවර්ධන දෙපාර්තමේන්තුවේ ප්‍රධාන අභ්‍යන්තර විගණන නිලධාරී පද්මා අබේකෝන් මහත්මියගේ ප්‍රධානත්වයෙන්.     ", "URL": "https://www.itnnews.lk/2023/10/05/343570/", "Category": "දේශීය පුවත්", "Parent URL": null}