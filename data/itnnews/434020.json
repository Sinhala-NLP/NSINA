{"Source": "ITN news", "Timestamp": "සැප්තැම්බර් 10, 2022 10:42", "Headline": "ළහිරු වීරසේකරගෙන් ප්‍රශ්න කිරීම ඇරඹෙයි", "News Content": "අන්තර් විශ්වවිද්‍යාල ශිෂ්‍ය බල මණ්ඩලයේ හිටපු කැදවුම්කරුවෙකු වන අරගලයේ ක්‍රියාකාරීකයෙකු වන ළහිරු වීරසේකර අත්අඩංගුවට ගැනීමෙන් පසු ප්‍රශ්න කිරීම සිදුවනවා. අරගලයේදී මියගිය පිරිස අනුස්මරණය කිරීමේ වැඩසටහනක් ගාලුමුවදොරදී ඊයේ පැවැත්වුණා. එම වැඩසටහන අවසානයේ නිවස බලා යමින් සිටියදී ළහිරු වීරසේකර අත්අඩංගුවට ගෙන ඇත්තේ. පසුගිය අගෝස්තු 30 වනදා මරදානේ පැවති විරෝධතාවකදී පොලිස් රාජකාරියට බාධා කිරීමේ චෝදනාව යටතේයි ඔහු අත්අඩංගුවට ගෙන තිබෙන්නේ. ප්‍රකාශ සටහන් කර ගැනීමෙන් අනතුරුව ඔහු අධිකරණයට ඉදිරිපත් කිරීමට නියමිතයි.       ", "URL": "https://www.itnnews.lk/2023/10/05/434020/", "Category": "දේශීය පුවත්", "Parent URL": null}