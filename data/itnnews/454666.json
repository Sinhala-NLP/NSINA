{"Source": "ITN news", "Timestamp": "ජනවාරි 10, 2023 09:22", "Headline": "චීනයේ හෙනාන් ප්‍රාන්තයේ 90%කට කොරෝනා", "News Content": "චීනයේ හෙනාන් ප්‍රාන්තයේ ජනගහනයෙන් සියයට අනූවකට පමණ කොරෝනා වයිරසය ආසාදනය වී ඇති බව සෞඛ්‍ය අංශ නිවේදනය කරනවා. චීනයේ තෙවනුව වැඩිම ජනගහනයක් වාසය කරන ප්‍රාන්තය ලෙසයි හෙනාන් සැලකෙන්නේ. එම ප්‍රාන්තයේ මිලියන 88කට වැඩි පිරිසකට මේ වන විට කොරෝනා වයිරසය ආසාදනය වී ඇති බව වාර්තාවනවා. ශූන්‍ය කොවිඩි ප්‍රතිපත්තිය යටතේ කොරෝනා වයිරස ව්‍යාප්තිය ආරම්භයේ සිට පසුගිය මාසය දක්වා චීනය කොවිඩ් ව්‍යාප්තිය සාර්ථකව පාලනය කළා. පසුගිය දෙසැම්බර් මාසයේදී ශූන්‍ය කොවිඩ් ප්‍රතිපත්තිය ඉවත් කිරීමත් සමග රටපුරා වයිරසය සීඝ්‍රයෙන් ව්‍යාප්ත වී තිබෙනවා. කෙසේවුවද නීති ලිහිල් කිරීමෙන් පසු මේ දක්වා කොරෝනා මරණ 30ක් සිදුව එක්ලක්ෂ විසිදහසකට පමණක් වයිරසය ආසාදනය වී ඇති බවයි නිල දත්ත වාර්තාවන් සදහන් කරන්නේ.       ", "URL": "https://www.itnnews.lk/2023/10/05/454666/", "Category": "ජාත්‍යන්තර පුවත්", "Parent URL": null}