{"Source": "ITN news", "Timestamp": "දෙසැම්බර් 2, 2021 18:19", "Headline": "ධනංජයගෙනුත් ශ්‍රී ලංකා ක්‍රිකට් පොතට 150 සටහනක්", "News Content": "සංචාරක බටහිර ඉන්දීය කොදෙව් කණ්ඩායම සහ ශ්‍රී ලංකා කණ්ඩායම අතර පැවැත්වෙන දෙවන ටෙස්ට් ක්‍රිකට් තරගයේ 4 වන දිනය නිමා වන විට තරගයේ වැඩි වාසි අත්කර ගැනීමට ශ්‍රී ලංකා කණ්ඩායම සමත්ව සිටිනවා. ඊයේ දිනය නිමාවන විට දෙවන ඉනිම සදහා කඩුලු 2 ක් දැවී ලකුණු 46 ක් ලබා සිටි ශ්‍රී ලංකා පිලේ තුන්වන කඩුල්ල ලෙස චරිත් අසලංක ලකුණු 19 කට දැවී ගියා. ඉන්පසු පිටියට පිවිසි ධනංජය ද සිල්වා පැතුම් නිස්සංක සමග එක්ව සිව්වන කඩුල්ල වෙනුවෙන් ලකුණු 78 ක සම්බන්ධතාවයක් ගොඩනගා ගැනීමට සමත්වුණා. පැතුම් නිස්සංක ලකුණු 66 කට දැවී ගියා. දිනය නිමා වන සටන්කාමී ඉනිමක් ක්‍රීඩා කරන ධනංජය ද සිල්වා නොදැවී ලකුණු 153 ක් ලබා සිටිනවා. ඔහු 9 වන කඩුල්ල වෙනුවෙන් ලසිත් ඇඹුල්දෙනිය සමග එක්ව නොබිදුනු ලකුණු 107 ක සබදතාවයක් ගොඩනැගීමට සමත්වුණා. මේ අනුව ශ්‍රී ලංකාව කඩුලු 2 ක් අතැතිව ලකුණු 279 ක් ඉදිරියෙන් සිටිනවා. ගාල්ල ජාත්‍යන්තර ක්‍රීඩාංගණයේ පැවැත්වෙන තරගයේ 5 වන දිනය හෙටයි.         ", "URL": "https://www.itnnews.lk/2023/10/05/380163/", "Category": "ක්‍රිකට්,ක්‍රීඩා", "Parent URL": null}