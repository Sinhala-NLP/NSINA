{"Source": "ITN news", "Timestamp": "ඔක්තෝබර් 4, 2022 18:36", "Headline": "සජිත්ට එරෙහිව අපරාධ පරීක්ෂණ දෙපාර්තමේන්තුවට පැමිණිල්ලක්", "News Content": "සංස්කෘතික අරමුදලේ මුදල් අවභාවිතයක් සම්බන්ධයෙන් එවකට විෂයභාර අමාත්‍යවරයා ලෙස කටයුතු කළ විපක්ෂ නායක සජිත් ප්‍රේමදාස මහතාට එරෙහිව අපරාධ පරීක්ෂණ දෙපාර්තමේන්තුවට පැමිණිල්ලක් ඉදිරිපත් කෙරුණා. 2015 / 2019 වකවානුවේ සංස්කෘතික අරමුදලේ මුදල් අවභාවිතා වී ඇති බව පවසමින් මෙම පැමිණිල්ල ඉදිරිපත් කළේ පුරාවස්තු සුරැකීමේ සංවිධානයයි. එවකට විෂයභාර අමාත්‍යවරයා ලෙස කටයුතු කළ සජිත් ප්‍රේමදාස මහතාට එරෙහිව නීතිය ක්‍රියාත්මක කරන ලෙසයි අදාළ පැමිණිල්ලෙන් ඉල්ලීම් කර ඇත්තේ. පුරාවිද්‍යා සුරැකීමේ සංවිධානයේ සභාපති පූජ්‍ය උඩස්ගිරියේ සමිත ස්වාමීන් වහන්සේ ඇතුළු පිරිසක් අපරාධ පරීක්ෂණ දෙපාර්තමේන්තුවට මෙම පැමිණිල්ල ඉදිරිපත් කළා.       ", "URL": "https://www.itnnews.lk/2023/10/05/438843/", "Category": "Breaking News,දේශීය පුවත්", "Parent URL": null}