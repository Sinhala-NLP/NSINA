{"Source": "ITN news", "Timestamp": "ஜூலை 29, 2021 13:22", "Headline": "ஆப்கானிஸ்தானில் ISIS மற்றும் அல்கொய்தா பயங்கரவாதிகளின் செயற்பாடுகள் அதிகரிப்பு", "News Content": "ஆப்கானிஸ்தானில் உள்நாட்டு மோதல்கள் அதிகரித்துள்ள நிலையில் ஐ.எஸ்.ஐ.எஸ் மற்றும் அல்கொய்தா பயங்கரவாதிகள் அந்நாட்டில் தமது செயற்பாடுகளை அதிகரித்துள்ளனர். தலிபான் அமைப்பின் அதிகாரம் குறைவாக காணப்படும் பகுதிகளை ஐ.எஸ்.ஐ.எஸ் மற்றும் அல்கொய்தா ஆயுததாரிகள் கைப்பற்றியுள்ளதாக ஐக்கிய நாடுகளின் பாதுகாப்பு சபை தெரிவித்துள்ளது. இதுதொடர்பில் அறிக்கையொன்றும் வெளியிடப்பட்டது. குறித்த பயங்கரவாத குழுக்கள் சில பிரதேசங்களை இலக்கு வைத்து தாக்குதல்களை நடத்தி வருகின்றன. இதன்காரணமாக ஆப்கானிஸ்தான் மக்கள் தமது இருப்பிடங்களை விட்டு வெளியேறும் அவல நிலைக்கு தள்ளப்பட்டுள்ளனர். அமெரிக்க ஜனாதிபதி ஜோ பைடனின் உத்திரவிற்கமைய ஆப்கானிஸ்தானில் நிலைக்கொண்டிருந்த அமெரிக்க இராணுவத்தினர் அந்நாட்டில் இருந்து மீளப்பெறப்பட்டுள்ளனர். இதனையடுத்து ஆப்கானிஸ்தானில் மோதல்கள் அதிகரித்துள்ளமை குறிப்பிடத்தக்கது. ", "URL": "https://www.itnnews.lk/2023/10/05/352662/", "Category": "Breaking News,சர்வதேச செய்திகள்", "Parent URL": null}