{"Source": "ITN news", "Timestamp": "මැයි 7, 2023 10:08", "Headline": "විසඳුමක් නැති අලි මිනිස් ගැටුම", "News Content": "පොලොන්නරුව අරනගංවිල නගරයට පැමිණි දැවැන්ත වනඅලි රංචුවක් පළවා හැරීමට වනජීවි නිලධාරීන්ට හැකිවුණා. මාදුරුඔය ජාතික වනෝද්‍යානයේ සිට අරනගංවිල නගරාසන්නයට පැමිණි මෙම වනඅලි රංචුව යළි මාදුරුඔය රක්ෂිතයට පළවා හැරීමටයි කටයුතු කෙරුණේ. 25 දෙනෙකුගෙන් පමණ සමන්විත මෙම වනඅලි රංචුව ගම්වදිමින් වගාවන්ට ද විශාල වශයෙන් අවස්ථා කිහිපයක දී හානිසිදු කර තිබුණා. වේරගල වනජිවී කාර්යාල නිළධාරීන් මහත් පරිශ්‍රමයක් දරා මෙම සතුන් මෙසේ පළවා හැරීමටයි කටයුතු කළේ. මේ අතර දිඹුලාගල ආරණ්‍ය සේනානස භූමියට පැමිණි වනඅලියෙකු ද එම භුමියෙන් පළවා හැරීමට වනජිවි නිලධාරීන් කටයුතු කළා.         ", "URL": "https://www.itnnews.lk/2023/10/05/481107/", "Category": "Breaking News,දේශීය පුවත්", "Parent URL": null}