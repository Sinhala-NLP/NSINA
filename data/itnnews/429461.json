{"Source": "ITN news", "Timestamp": "ஆகஸ்ட் 17, 2022 12:31", "Headline": "தற்போது அமுல்ப்படுத்தப்பட்டுள்ள அவசரகால சட்டத்தை தளர்த்த முடியுமென ஜனாதிபதி நம்பிக்கை..", "News Content": "தற்போது அமுல்ப்படுத்தப்பட்டுள்ள அவசரகால சட்டத்தை தளர்த்த முடியுமென ஜனாதிபதி ரணில் விக்ரமசிங்க நம்பிக்கை வெளியிட்டுள்ளார். நாட்டில்தற்போது அமைதியான சூழல் காணப்படும் நிலையில், அதனை நீடிக்க வேண்டிய தேவையில்லையென ஜனாதிபதி குறிப்பிட்டுள்ளார். கொழும்பில் தொழிற்துறை நிபுணர்கள் சங்கத்தின் சம்மேளன விருது வழங்கும் விழாவின்போதே ஜனாதிபதி இவ்வாறு தெரிவித்துள்ளார். நாட்டை கட்டியெழுப்புவதற்கு பல்வேறு நடவடிக்கைகள் முன்னெடுக்கப்பட்டுள்ளதாகவும், அதற்கு சகல தரப்பினரது ஒத்துழைப்பும் தேவையென ஜனாதிபதி ரணில் விக்ரமசிங்க சுட்டிக்காட்டியுள்ளார். அவசரகால சட்டம் நாளைய தினத்துடன் ஒருமாதம் பூர்த்தியாகவுள்ள நிலையிலேயே ஜனாதிபதி இவ்வாறு தெரிவித்துள்ளார். ", "URL": "https://www.itnnews.lk/2023/10/05/429461/", "Category": "Breaking News,அண்மைய செய்திகள்,தேசிய செய்திகள்", "Parent URL": null}