{"Source": "ITN news", "Timestamp": "අගෝස්තු 26, 2022 16:51", "Headline": "අනවසරෙන් මැණික් ගැරූ 04 දෙනෙකු අත්අඩංගුවට", "News Content": "තේ වත්තක අනවසරෙන් මැණික් ගැරූ සැකකරුවන් 04 දෙනෙකු පොලීසිය අත්අඩංගුවට ගත්තා. බලපත්‍ර නොමැතිව පරිසර හානියක් සිදු කරමින් මෙම පිරිස මැණික් ගැරීම සිදු කර ඇත්තේ බගවන්තලාව කොටියාගල තේවත්ත තුළයි. අද අලුයම කළ මෙම වැටලීමේදී සැකකරුවන් 04 දෙනෙකු අත්අඩංගුවට ගෙන තිබෙනවා. මෙම අත්අඩංගුවට ගැනීම සිදු කරන අවස්ථාවේදී අනවසර මැණික් ගැරීමේ නිරතව සිටි තවත් සැකකරුවන් 05 දෙනෙකු පලා ගොස් තිබෙනවා. ඔවුන් අත්අඩංගුවට ගැනීම සඳහා ද මෙහෙයුම් ක්‍රියාත්මකයි.                 ", "URL": "https://www.itnnews.lk/2023/10/05/431249/", "Category": "දේශීය පුවත්", "Parent URL": null}