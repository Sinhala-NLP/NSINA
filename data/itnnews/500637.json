{"Source": "ITN news", "Timestamp": "ජූලි 18, 2023 10:00", "Headline": "මන්න රමේෂ්ගේ සමීපතමයෙක් අත්අඩංගුවට", "News Content": "සංවිධානාත්මක අපරාධකල්ලි සාමාජිකයෙකු වූ මන්න රමේෂ් නමැත්තාගේ සමීපතමයෙකු හෙරොයින් සමඟ අත්අඩංගුවට ගෙන තිබෙනවා. සැකකරු සන්තකයේ කඩුවක් ද තිබූ බවයි පොලිස් විශේෂ කාර්ය බලකාය පවසන්නේ. මන්නා රමේෂ්ගේ සමීපතමයෙකු වූ බූවා නමින් හදුන්වන මෙම පුද්ගලයා කඩුවක් සහ හෙරොයින් ග්‍රෑම් 5 යි මිලිග්‍රෑම් 280ක් සමග අත්අඩංගුවට ගනු ලැබුවේ අවිස්සාවේල්ල ප්‍රදේශයේදීයි. ත්‍රීරෝද රථයකින් ගමන් කරමින් සිටි සැකකරු මෙසේ අත්අඩංගුවට ගැනුණේ පොලිස් විශේෂ කාර්ය බලකායේ පූගොඩ කදවුරේ නිලධාරින් කළ වැටලීමකට අනුවයි. සැකකරු සන්තකයේ තිබී මුදලින් රුපියල් දෙලක්ෂ විසිදහස් හයසිය අසූවක්ද සොයා ගැනුණා. මොහු 2020 වසරේ සැප්තැම්බර් මාසයේදී මයික්‍රෝ වර්ගයේ පිස්තෝලයක් ද සමග අත්අඩංගුවට ගෙන අධිකරණයට ඉදිරිපත් කළ පුද්ගලයෙකු  බවද විමර්ශනවලදී හෙළිවුණා.       ", "URL": "https://www.itnnews.lk/2023/10/05/500637/", "Category": "Breaking News,නවතම පුවත්", "Parent URL": null}