{"Source": "ITN news", "Timestamp": "දෙසැම්බර් 28, 2021 10:10", "Headline": "පිළියන්දල දෙමහල් ගොඩනැගිල්ලක ගින්නක්", "News Content": "පිළියන්දල දොලේකනත්ත ප්‍රදේශයේ දෙමහල් ගොඩනැගිල්ලක ඇතිවූ ගින්නකින් එම ගොඩනැගිල්ල සම්පූර්ණයෙන්ම විනාශයට පත්වුණා. වාහන ෆයිබර් අමතර කොටස් නිෂ්පාදන ආයතනයකයි ගින්න හටගෙන තිබෙන්නේ. දොලේකන්ද ප්‍රදේශයේ දෙමහල් ගොඩනැගිල්ල තුළ වාහන ෆයිබර් අමතර කොටස් නිෂ්පාදන ආයතනයක් පවත්වාගෙන ගොස් ඇති අතර ගින්නෙන් ෆයිබර් කොටස් විශාල ප්‍රමාණයකට ද දැඩි හානි සිදුව තිබෙනවා. ගින්නෙන් ඉහළ මාලය සම්පූර්ණයෙන්ම විනාශයට පත්ව ඇති අතර පහළ මාලයට දැඩි හානි සිදුව තිබෙනවා. පිලියන්දල පොලිසිය, දෙහිවල ගල්කිස්ස මහනගර සභාවේ ගිනි නිවන රථ තුනක් සහ කෝට්ටේ නගර සභාවේ ගිනි නිවන රථ දෙකක් ඒකාබද්ධව ගින්න මැඩ පැවැත්වීමට කටයුතු කළා. විදුලි කාන්දුවක් හේතුවෙන් ගින්න හටගන්නට ඇති බවටයි සැක කෙරෙන්නේ. පිළියන්දල පොලිසිය සිද්ධිය සම්බන්ධයෙන් පරික්ෂණ සිදුකරනවා.     ", "URL": "https://www.itnnews.lk/2023/10/05/385248/", "Category": "දේශීය පුවත්", "Parent URL": null}