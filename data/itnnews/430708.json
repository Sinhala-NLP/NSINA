{"Source": "ITN news", "Timestamp": "ஆகஸ்ட் 23, 2022 12:35", "Headline": " பணவீக்கம் கொண்ட நாடுகளின் பட்டியலில் இலங்கைக்கு ஐந்தாவது இடம்..", "News Content": "பணவீக்கம் கொண்ட நாடுகளின் பட்டியலில் இலங்கை ஐந்தாவது இடத்தில் காணப்படுகிறது. உலக வங்கி வெளியிட்டுள்ள புதிய அறிக்கையில் அது தொடர்பில் குறிப்பிடப்பட்டுள்ளது. உலக உணவு பணவீக்கம் அதிகம் உள்ள நாடுகளில் முதலாவது இடத்தில் லெபனான் காணப்படுகிறது. 2வது இடத்தில் சிம்பாபேயும், 3வது இடத்தில் வெனிசுலாவும் பட்டியலிடப்பட்டுள்ளன. துருக்கி 4ம் இடத்தில் காணப்படுகிறது. கடந்த ஏப்ரல் மாதம் முதல் ஜூலை மாதம் வரை உலக வங்கி முன்னெடுத்த ஆய்வுகளுக்கமையவே இலங்கை 5வது இடத்தில் பட்டியலிடப்பட்டுள்ளது. இலங்கையில் உர தட்டுப்பாடு காரணமாக விவசாய உற்பத்தி 40 முதல் 50 வீதம் வரை குறைவடைந்துள்ளது. உணவு பொருட்களை கொள்வனவு செய்வதற்கு அந்நிய செலாவணி பற்றாக்குறை ஏற்பட்டுள்ளதாகவும் உலக வங்கி சுட்டிக்காட்டியுள்ளது. ", "URL": "https://www.itnnews.lk/2023/10/05/430708/", "Category": "Breaking News,அக்கம் பக்கம்,அண்மைய செய்திகள்,பன்முகம்", "Parent URL": null}