{"Source": "ITN news", "Timestamp": "ජූනි 18, 2021 11:15", "Headline": "ඊයේ දිනය තුළ කොවිඩ් ආසාදිතයින් 2372ක් – වැඩිම පිරිස කොළඹ දිස්ත්‍රික්කයෙන්", "News Content": "ඊයේ (17) දිනයේද මෙරටින් කොරෝනා ආසාදිතයින් 2372 නෙකු හමුවුණා. ඊයේ වාර්තා වූ ආසාදිතයින් අතරින් වැඩිම පිරිස හමුවී ඇත්තේ කොළඹ දිස්ත්‍රික්කයෙන්. එම සංඛ්‍යාව 562 ක්. ගම්පහින් ආසාදිතයින් 455 දෙනෙකු හදුනාගනිද්දි කුරුණෑගලින් හමුවී ඇති ආසාදිතයින් සංඛ්‍යාව 234 ක්. කළුතරින් ආසාදිතයින් 188 ක් හා ගාල්ලෙන් ආසාදිතයින් 118 ක් ඊයේ හදුනාගත් පිරිසට ඇතුළත්. ඒ අනුව මේ දක්වා මෙරටින් හමුවී ඇති කොරෝනා ආසාදිතයින් සංඛ්‍යාව දෙලක්ෂ තිස්තුන් දහස් හැට හතරක් වන බවයි සෞඛ්‍ය අංශ පවසන්නේ. ඒ අතුරින් 35256 දෙනෙකු රෝහල්ගතව ප්‍රතිකාර ලබනවා. මේ දක්වා සුවය ලැබූ කොරෝනා ආසාදිතයින් සංඛ්‍යාව 1,95434 ක්. ඊයේ දිනයේද කොරෝනා මරණ 51 ක් වාර්තා වී තිබෙනවා. ඒ අතරින් 20 දෙනෙකු කාන්තාවන් බවත් සෙසු 31 දෙනා පිරිමි පුද්ගලයින් බවත් සෞඛ්‍ය අධ්‍යක්ෂ ජනරාල්වරයා තහවුරු කර තිබෙනවා.    ", "URL": "https://www.itnnews.lk/2023/10/05/343453/", "Category": "දේශීය පුවත්", "Parent URL": null}