{"Source": "ITN news", "Timestamp": "මාර්තු 13, 2023 10:59", "Headline": "විමල් වීරවංශ අත්අඩංගුවට ගන්නැයි වරෙන්තුවක්", "News Content": "පාර්ලිමේන්තු මන්ත්‍රි විමල් වීරවංශ මහතා ඇතුළු 17 දෙනෙකුට එරෙහිව කොළඹ ප්‍රධාන මහේස්ත්‍රාත් හමුවේ ගොනුකර ඇති පැමිණිල්ල අද කැදවනු ලැබුවා. අධිකරණය හමුවේ පෙනී නොසිටි විමල් වීරවංශ මහතාට එරෙහිව වරෙන්තු නිකුත් කෙරුණා. අල් හුසේන් කුමරු ලංකාවට පැමිණි අවස්ථාවේ මහජන පීඩාවක් ඇතිවන අයුරින් උද්ඝෝෂණයක නිරත වීම හේතුවෙනුයි විමල් විරවංශ මහතා ඇතුළු 17 දෙනෙකුට එරෙහිව කුරුදුවත්ත පොලිසිය මෙම පැමිණිල්ල ගොනු කර ඇත්තේ. විමල් වීරවංශ මහතා අධිකරණය හමුවේ පෙනී නොසිටීම හේතුවෙන් ඔහු අත්අඩංගුවට ගෙන අධිකරණයට ඉදිරිපත් කරන ලෙස කොළඹ ප්‍රධාන මහේස්ත්‍රාත් ප්‍රසන්න අල්විස් මහතා වරෙන්තුවක් නිකුත් කළා. නඩුව යළි ජුනි මස 16 වනදා කැදවීමට මහේස්ත්‍රාත්වරයා නියෝග කළා. ", "URL": "https://www.itnnews.lk/2023/10/05/467640/", "Category": "දේශීය පුවත්", "Parent URL": null}