{"Source": "ITN news", "Timestamp": "மார்ச் 15, 2022 12:34", "Headline": "சீனாவில் புதிய திரிபின் பின்னர் கொவிட் தொற்றாளர்களின் எண்ணிக்கை இரு மடங்காக அதிகரிப்பு..", "News Content": "சீனாவில் புதிய திரிபின் பின்னர் கொவிட் தொற்றாளர்களின் எண்ணிக்கை இரு மடங்காக அதிரிகத்துள்ளது. கொவிட் தொற்றாளர்களை பூச்சியமாக மாற்றும் முனைப்புடன் பல்வேறு திட்டங்கள் முன்னெடுக்கப்பட்டுவரும் நிலையில் கடந்த வாரத்தில் புதிய திரிபு அடையாளம் காணப்பட்டது. இந்நிலையில் 5 ஆயிரத்துக்கும் மேற்பட்ட தொற்றாளர்கள் இனங்காணப்பட்டு;ளதாகவும், நாளாந்தம் குறித்த எண்ணிக்கை இரு மடங்காக அதிகரித்து வருவதாகவும் சீனாவின் தேசிய சுகாதார ஆணையகம் தெரிவித்துள்ளது. இன்றைய தினத்தில் 5 ஆயிரத்து 280 புதிய தொற்றாளர்கள் பதிவாகியுள்ளதாகவும் அந்நாட்டு தகவல்கள் தெரிவிக்கின்றன. குறிப்பாக சீனாவின் வடகிழக்கு மாகாணமாக ஜிலின் பகுதியில் 3 ஆயிரத்துக்கும் அதிகமான தொற்றாளர்கள் உறுதிப்படுத்தப்பட்டுள்ளனர். கட்டாயப்பரிசோதனை நடவடிக்கைகள், எல்லைப்பகுதிகளில் கொவிட் சோதனைகள், முடக்கநிலை உள்ளிட்ட பல்வேறு நடவடிக்கைகள் ஒருசில பகுதிகளில் மேற்கொள்ளப்பட்டுள்ளதாகவும் சீன தகவல்கள் தெரிவிக்கின்றன. மார்ச் மாத்தின் முதல் இரண்டு வாரங்களில் மாத்திரம் சீனாவில் 10 ஆயிரத்துக்கும் அதிமான தொற்றாளர்கள் இனங்காணப்பட்டுள்ளதாகவும் சீன தகவல்கள் தெரிவிக்கின்றன. குறிப்பாக சீனாவின் பெய்ஜிங், சங்காய், சென்சென் ஆகிய நகரங்களிலும் தொற்றாளர்கள் இனங்காணப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/401284/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}