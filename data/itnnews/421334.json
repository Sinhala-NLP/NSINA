{"Source": "ITN news", "Timestamp": "ஜூலை 5, 2022 12:28", "Headline": "சட்டவிரோதமாக நாட்டுக்கு கொண்டுவரப்பட்ட ஒரு தொகை மஞ்சள் மீட்பு", "News Content": "சட்டவிரோதமான முறையில் நாட்டுக்கு கொண்டுவரப்பட்ட ஒரு தொகை மஞ்சள் இராணுவத்தினரால் கைப்பற்றப்பட்டுள்ளது. பூநகரி வெட்டக்காடு பகுதியில் வைத்தே குறித்த மஞ்சள் தொகை கைப்பற்றப்பட்டுள்ளது. புலனாய்வு பிரிவினருக்கு கிடைக்கப்பெற்ற ரகசிய தகவலின் அடிப்படையில் முல்லைத்தீவு பாதுகாப்பு படைத்தலைமையகத்தின் 66வது படைப்பிரிவு இராணுவத்தினர் சோதனைகளை முன்னெடுத்துள்ளனர். கடல் விழியாக குறித்த மஞ்சள் இலங்கைக்கு கொண்டுவரப்பட்டுள்ளதாகவும், 65 பொதிகளில் மறைத்துவைக்கப்பட்டிருந்த 2 ஆயிரம் கிலோ கிராம் மஞ்சள் கைப்பற்றப்பட்டுள்ளதோடு மேலும் 3 பைகளில் காணப்பட்ட கிருமிநாசினி மருந்துகளும் கைப்பற்றப்பட்டுள்ளன. ", "URL": "https://www.itnnews.lk/2023/10/05/421334/", "Category": "Breaking News,தேசிய செய்திகள்", "Parent URL": null}