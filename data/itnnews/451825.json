{"Source": "ITN news", "Timestamp": "දෙසැම්බර් 23, 2022 16:39", "Headline": "ජ්‍යෙෂ්ඨ පුරවැසියන්ට සත්වෝද්‍යාන ප්‍රදර්ශනය හෙට නොමිලේ නැරඹීමේ අවස්ථාව", "News Content": "සතුන් අපේ මිතුරෝ යන තේමාව යටතේ අධ්‍යාපන ප්‍රදර්ශනය දෙහිවල සත්වෝද්‍යානයේදී විවෘත කෙරුණා. මෙම ප්‍රදර්ශනය අද හෙට සහ අනිද්දා යන දින තුන පුරාම පැවැත්වෙන බවයි දෙහිවල ජාතික සත්වෝද්‍න  අධ්‍යක්ෂ ජෙනරාල් ආචාර්ය තිලක් ප්‍රේමකාන්ත් මහතා පවසන්නේ. අදාළ දිනවල පෙරවරු 8.30ට ආරම්භ වන ප්‍රදර්ශනය අවසන් වන්නේ පස්වරු 6.00ටයි. අද පෙරවරුවේ පාසල් දරුවන් සදහා නොමිලේ ප්‍රදර්ශනය නැරඹීමට අවස්ථාව සලසා දී තිබුණා. හෙට දිනයේ වයස අවුරුදු 60ට වැඩි ජ්‍යෙෂ්ඨ පුරවැසියන් සදහා ප්‍රදර්ශනය නොමිලේ නැරඹිය හැකියි. ප්‍රදර්ශනය ආරම්භක දිනයේදීම විශාල සිසුන් පිරිසක් එය නැරඹීමට එක්ව සිටියා.     ", "URL": "https://www.itnnews.lk/2023/10/05/451825/", "Category": "දේශීය පුවත්", "Parent URL": null}