{"Source": "ITN news", "Timestamp": "அக்டோபர் 25, 2021 19:04", "Headline": "சவால்களுக்கு மத்தியில் மக்களின் வாழ்க்கையை பாதுகாக்கும் அரசாங்கத்தை நேர்மையாக நோக்குமாறு கோருகின்றார் ஈத்தலவெட்டுனே தேரர்..", "News Content": "பாரிய சவால்களுக்கு மத்தியில் மக்களின் அன்றாட நடவடிக்கைகளை பாதுகாத்து அரசாங்கம் முன்னெடுத்து வரும் வேலைத்திட்டங்களை குரோத அடிப்படையில் நோக்காமல் நேர்மையாக நோக்குமாறு ரஜரட்ட பல்கலைக்கழக வேந்தர் கலாநிதி ஈத்தல வெட்டுனவேவ ஞானதிலக்க தேரர் தெரிவித்துள்ளார். இலங்கை ரஜரட்ட பல்கலைக்கழகத்தின் தொழிநுட்ப பீடத்தின் புதிய பசுமைக் கட்டிடத்திற்கு புதிய அடிக்கல் நாட்டும் வைபவத்தில் இன்று முற்பகல் கலந்துகொண்டு உரையாற்றும் போதே தேரர் இதனை தெரிவித்துள்ளார். சுபீட்சத்தின் நோக்கு தேசிய வேலைத்திட்டத்தின் கீழ் தொழிநுட்பத்தை விரிவுபடுத்தும் நோக்கில நிர்மாணிக்கப்படும் புதிய கட்டிடம் புதிய ஆய்வுகளுக்காக பயன்படுத்தப்படும். இதற்கென 50 ஆயிரம் இலட்சம் ரூபா ஜனாதிபதி கோட்டாபய ராஜபக்ஷவின் முயற்சியினால் ஒதுக்கப்பட்டுள்ளது. வடமத்திய மாகாண பேராற்றின் நிர்மாணப் பணிகள் 1400 குளங்களை புனரமைப்பது உள்ளிட்ட ரஜரட்ட பகுதியின் அபிவிருத்திகளுக்கு ஜனாதிபதியின் தலைமைத்துவத்தின் கீழ் பாரிய முயற்சிகள் முன்னெடுக்கப்படுவதாகவும் வேந்தர் தெரிவித்தார். இவ் வைபவத்தில் மிகிந்தலை ரஜமகா விகாராதிபதி சங்கைக்குரிய வளவா ஹெங்குணவெவே தம்மரத்ன தேரர் பல்கலைக்கழக மானியங்கள் ஆணைக்குழுவின் தலைவர் சிரேஷ்ட பேராசிரியர் சம்பத் அமரதுங்க, ரஜ ரட்ட பல்கலைக்கழத்தின் துணைவேந்தர் பேராசிரியர் ஆனந்த கருணாரட்ன உள்ளிட்ட பலர் கலந்துகொண்டனர். ", "URL": "https://www.itnnews.lk/2023/10/05/371738/", "Category": "Breaking News,தேசிய செய்திகள்", "Parent URL": null}