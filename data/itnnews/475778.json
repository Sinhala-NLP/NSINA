{"Source": "ITN news", "Timestamp": "අප්‍රේල් 16, 2023 09:04", "Headline": "කේරල ගංජා තොගයක් සමඟ පුද්ගලයෙකු අත්අඩංගුවට", "News Content": "මහා පරිමාණයේ කේරල ගංජා ජාවාරමක නිරත වූ පුද්ගලයෙකු රුපියල් ලක්ෂ 40 ක් වටිනා කේරල ගංජා තොගයක් සමඟ අත්අඩංගුවට ගැනීමට පොලිස් විශේෂ කාර්ය බලකාය සමත් වුණා. ගෝනහේන කඳවුරේ නිලධාරීන්ට ලැබුණු තොරතුරකට අනුව වත්තල හැදල ප්‍රදේශයේ කළ වැටලීමකදීයි මෙම කේරල ගංජා තොගය අත්අඩංගුවට ගෙන ඇත්තේ. කේරල ගංජා කිලෝග්‍රෑම් 16යි ග්‍රෑම් 451 ක් සහ ජංගම දුරකතනයක් ද අත්අඩංගුවට ගෙන තිබෙනවා. වයස අවුරුදු 36ක් වන මෙම සැකකරු වත්තල ප්‍රදේශයේ පදිංචිකරුවෙක් වැඩිදුර විමර්ශන සඳහා සැකකරු හා කේරල ගංජා තොගය වත්තල පොලීසියට භාරදී තිබෙනවා.           ", "URL": "https://www.itnnews.lk/2023/10/05/475778/", "Category": "Breaking News,දේශීය පුවත්", "Parent URL": null}