{"Source": "ITN news", "Timestamp": "සැප්තැම්බර් 6, 2023 14:25", "Headline": "සුළි කුණාටු තත්වයක් හේතුවෙන් බ්‍රසීලයේ පුද්ගලයින් 21 දෙනෙකුට ජීවිත අහිමි වෙයි", "News Content": "බ්‍රසීලයට බලපා ඇති සුළි කුණාටු තත්ත්වයක් හේතුවෙන් පුද්ගලයින් 21 දෙනෙකුට ජීවිත අහිමිවී තිබෙනවා. බ්‍රසීලයට ඇදහැලෙන අධික වර්ෂාවත් සමඟ ගංවතුර තත්ත්වයක් ද ඇතිවිය හැකි බවටයි කාලගුණ අංශ අනතුරු අඟවන්නේ. රියෝ නගරයට අයහපත් කාලගුණයෙන් මෙතෙක් සිදුව ඇති වැඩිම හානිය ද මෙවර වාර්තා වන බව ආණ්ඩුකාරවරයා පවසනවා. දහස් ගණනක පිරිසක් තම නිවෙස්වලින් ඉවත්කර ආරක්ෂිත ස්ථාන කරා යොමු කර ඇති බවයි සහන කණ්ඩායම් පවසන්නේ. මේ අතර තුර්කියට,  ග්‍රීසියට හා බල්ගේරියාවට බලපා ඇති අයහපත් කාලගුණයෙන් පුද්ගලයින් 5 දෙනෙකුට ජීවිත අහිමි වී තිබෙනවා. අධික වර්ෂාවත් සමග හටගත් ගංවතුර හේතුවෙන් පුද්ගලයින් රැසක් අතුරුදන් බවයි සහන කණ්ඩායම් පවසන්නේ.         ", "URL": "https://www.itnnews.lk/2023/10/05/513929/", "Category": "ජාත්‍යන්තර පුවත්", "Parent URL": null}