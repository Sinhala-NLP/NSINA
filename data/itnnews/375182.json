{"Source": "ITN news", "Timestamp": "நவம்பர் 10, 2021 12:59", "Headline": "கண்டி வைத்தியசாலையின் புற்றுநோய் சிகிச்சை மத்திய நிலையம் நாளை மறுதினம் திறப்பு", "News Content": "கண்டி தேசிய வைத்தியசாலையின் புற்றுநோய் சிகிச்சை மத்திய நிலையத்தின் முதற்கட்டம் நாளை மறுதினம் திறக்கப்படவுள்ளது. வைத்தியசாலைக்குள் நிர்மாணிக்கப்படும் இலங்கையின் பாரிய புற்றுநோய் சிகிச்சை மத்திய நிலையமாக இது காணப்படுகிறது. மஹரகம அபேக்ஷா வைத்தியசாலைக்கு அடுத்த படியாக நிர்மாணிக்கப்படும் குறித்த சிகிச்சை மத்திய நிலையத்தில் உயர் தொழில்நுட்ப உபகரணங்கள் உள்ளடக்கப்பட்டுள்ளன. 600 கட்டில்களை கொண்டதாக நிர்மாணிக்கப்படும் சிகிச்சை மத்திய நிலையத்திற்கென ஆயிரத்து 945 மில்லியன் ரூபா செலவிடப்படுகிறது. முதற்கட்ட நிர்மாணப்பணிகள் பூர்த்தி செய்யப்பட்டுள்ள நிலையில், இரண்டாம் கட்ட நிர்மாணப்பணிகளும் நூற்றுக்கு 33 வீதம் நிறைவடைந்துள்ளது. நிர்மாணிக்கப்பட்டுள்ள புற்றுநோய் சிகிச்சை மத்திய நிலையத்தின் முதற்கட்டத்தின் அங்குரார்ப்பண நிகழ்வு அமைச்சர் கெஹலிய ரம்புக்வெல்ல தலைமையில் இடம்பெறவுள்ளமை குறிப்பிடத்தக்கது. ", "URL": "https://www.itnnews.lk/2023/10/05/375182/", "Category": "Breaking News,தேசிய செய்திகள்", "Parent URL": null}