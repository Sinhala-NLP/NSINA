{"Source": "ITN news", "Timestamp": "මැයි 10, 2023 08:41", "Headline": "නිධන් හෑරූ පස් දෙනෙකු අත්අඩංගුවට", "News Content": "කහටගස්දිගිලිය මීමින්නාවල හුරුලු වනාන්තරය තුළ නිධන් හාරමින් සිටි පස්දෙනකු කහටගස්දිගිලිය අඩවි වන නිලධාරීන් විසින් අත්අඩංගුවට ගෙන තිබෙනවා. කහටගස්දිගිලිය අඩවි වන නිලධාරි නිර්මාල් වන්නිනායක මහතාට ලද තොරතුරක් මත මෙම වැටලීම සිදු කර තිබෙනවා. අත්අඩංගුවට ගත් පිරිස සමඟ නිධන් හෑරීමට භාවිතා කළ ජෙනරේටරයක් වතුර මෝටරයක් ඩ්‍රිල් යන්ත්‍රයක් වතුර බට සහ තවත් උපකරණ රැසක් ද සොයා ගැනීමට හැකි වූ බව අඩවි වන නිළධාරීන් පවසයි. අඩවිවන නිලධාරීන් විසින් සැකකරුවන්ගේ ප්‍රශ්න කිරීම් වලින් හෙලිව ඇත්තේ මෙම පිරිසේ මහ මොළකරු අනුරාධපුර ප්‍රදේශයේ ප්‍රසිද්ධ ව්‍යාපාරිකයකු බවයි. අත්අඩංගුවට ගෙන ඇත්තේ වයස අවුරුදු 31/42/46/48/53 පසුවන ගලෙන්බිඳුනුවැව දුටුවැව සහ කුඹුගොල්ලෑව ප්‍රදේශ වල පදිංචි පුද්ගලයින් වේ. මෙම පිරිස අද දින කහටගස්දිගිලිය මහේස්ත්‍රාත් අධිකරණයට ඉදිරිපත් කිරීමට නියමිතයි. ", "URL": "https://www.itnnews.lk/2023/10/05/481860/", "Category": "Breaking News,දේශීය පුවත්", "Parent URL": null}