{"Source": "ITN news", "Timestamp": "ජූනි 19, 2022 12:21", "Headline": "ඉන්ධන හිඟය නිසා තැන තැන ගැටුම්", "News Content": "ඉන්ධන සැපයීම සීමා කිරීමත් සමග පිරවුම්හල් අසල දිගු පෝලිම් දැකගත හැකියි. ස්ථාන කිහිපයකම කලහකාරී සිදුවීම් ද වාර්තා වී තිබෙනවා. අද දිනයේත් කොළඹ ඇතුළු ප්‍ර දේශ රැසකකම ඉන්ධන පෝලිම් දැකගත හැකියි. ඉන්ධන ලබාගැනීමේ අපේක්ෂාවෙන් දිගු පෝලිම්වලට එක්ව සිටින ජනතාව කුමන මොහොතක හෝ පිරවුම්හල් වෙත ඉන්ධන ලැබෙන ඇතැයි ජන බලාපොරොත්තුවෙන් මෙසේ පෝලිම්වල රැදී සිටිනවා. මේ අතර ඉන්ධන පිරවුම්හල්වල ඇති ඉන්ධන විධිමත් ලෙස නිකුත් කිරීමට පියවර ගන්නැයි ඉල්ලා වව්නියාවේ දී විරෝධතාවක් පැවැත්වුණා. යාපනය මහනුවර ඒ නවය මාර්ගය අවහිර කරමින් පැවති මෙම විරෝධතාව හේතුවෙන් ගමනාගමන කටයුතු ඇණහිටියා. ගලේවෙල විවිධසේවා සමූපකාර සමිතියට අයත් දේවහූව මකුළුගස්වැව ඉන්ධන පිරවුම්හලෙන් ගලේවෙල ප්‍රාදේශීය ලේකම් කාර්යාලයට අයත් කැබ් රථයක රැගෙන ආ බැරලයකට පෙට්‍රල් ලබාදීමේ සිද්ධියක් හේතුවෙන් උණුසුම් තත්ත්වයක් ඇතිවුණා. ජනතා විරෝධය හමුවේ පිරවුම්හලේ රදවාගෙන තිබූ පෙට්‍රල් ලීටර් 1,500 ක් යළි ලබාදීමටයි කටයුතු කෙරුණේ. දිගුපෝලිම්වල රැදී සිටි භූමිතෙල් ලබාගැනීමට නොහැකි වූ හැටන් ප්‍ර දේශයේ පිරිසක් හැටන් කොළඹ ප්‍රධාන මාර්ගය පැයකට අධික කාලයක් අවහිර කරමින් උද්ඝෝෂණයක නිරත වුණා. පොලීසිය හා උද්ඝෝෂකයින් අතර උණුසුම් තත්ත්වයක් ද වරින් වර ඇතිවූ බවයි අප වාර්තාකරු සදහන් කළේ. මේ අතර ඉන්ධන නොමැතිව මාර්ගයේ නතර වූ ත්‍රි රෝද රථයක ඉන්ධන ටැංකි ගලවා රථයේ ලියාපදිංචි අංක තහඩුව ගෙලෙහි එල්ලාගෙන ඉන්ධන පිරවුම්හලකට පැමිණි නානුඔය ප්‍රදේශයේ ත්‍රි රෝද රථ රියදුරෙකු පිළිබදව ද තොරතුරු වාර්තා වුණා. * උතුරු පළාතේ ද පිරවුම්හල් අසල දිගු පෝලිම් දැකගත හැකියි. මන්නාරම මුලතිව් හා යාපනය ප්‍ර දේශවල ජනතාව මෙසේ ඉන්ධන ලබාගැනීමේ අරමුණෙන් පෝලිම්වල රැදී සිටින බවයි අප වාර්තාකරුවන් සදහන් කළේ.         ", "URL": "https://www.itnnews.lk/2023/10/05/417806/", "Category": "දේශීය පුවත්", "Parent URL": null}