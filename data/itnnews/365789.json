{"Source": "ITN news", "Timestamp": "செப்டம்பர் 29, 2021 13:08", "Headline": "ஐரோப்பிய ஒன்றிய பிரதிநிதிகளுக்கும், கடற்றொழில்துறை அமைச்சருக்குமிடையில் சந்திப்பு", "News Content": "ஐரோப்பிய ஒன்றிய பிரதிநிதிகளுக்கும், கடற்றொழில்துறை அமைச்சர் டக்ளஸ் தேவானந்தாவுக்குமிடையில் சந்திப்பொன்று இடம்பெற்றுள்ளது. சர்வதேச கடல் எல்லைக்குள் சட்டவிரோதமாக அல்லது தவறுதலாக நுழைகின்ற இலங்கையின் ஆழ்கடல் மீன்பிடி படகுகளுக்கு எதிராக மேற்கொள்ளப்படும் கடும் நடவடிக்கைகள் தொடர்பில் அமைச்சர் டக்ளஸ் தேவானந்தா அதன்போது தெளிவுப்படுத்தியுள்ளார். சில சந்தர்ப்பங்களில் சர்வதேச கடல் எல்லையில் கைதுசெய்யப்படும் இலங்கை கடற்றொழிலாளர்கள் எதிர்கொள்ளும் பிரச்சினைகள் தொடர்பிலும், அந்நாடுகளில் நடைமுறைப்படுத்தப்படும் சட்ட விடயங்கள் தொடர்பிலும் அமைச்சர் சுட்டிக்காட்டியுள்ளார். இந்நிலையிலேயே ஆழ்கடல் மீன்பிடி படகுகளுக்கு  கண்காணிப்பு கருவிகளை பொருத்தும் நடவடிக்கைகள் முன்னெடுக்கப்பட்டு வருவதாக அமைச்சர் டக்ளஸ் தேவானந்தா மேலும் தெரிவித்துள்ளார். ", "URL": "https://www.itnnews.lk/2023/10/05/365789/", "Category": "Breaking News,தேசிய செய்திகள்", "Parent URL": null}