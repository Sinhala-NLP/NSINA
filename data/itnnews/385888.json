{"Source": "ITN news", "Timestamp": "දෙසැම්බර් 30, 2021 18:28", "Headline": "මධ්‍යම අධිවේගයේ මීරිගම සිට කුරුණෑගල දක්වා කොටස ලබන 15 ජනතා අයිතියට", "News Content": "මධ්‍යම අධිවේගී මාර්ගයේ මීරිගම සිට කුරුණෑගල දක්වා කොටස ලබන 15 වනදා ජනතා අයිතියට පත් කරන්න සූදානම්. මධ්‍යම අධිවේගී මාර්ගයේ දෙවන අදියර වන මෙය කිලෝමීටර් 40 කට අධික දුරකින් යුක්තයි. පරිසර සහ සමාජිය බලපෑම් අවම වන පරිදි නාගරික ප්‍රදේශ මග හරිමින් මාර්ගය ඉදිකර තිබීම විශේෂත්වයක්. මංතීරු 4 කින් සමන්විත මෙය මෙරට ඉදිකර ඇති අලංකාරම අධිවේගී මාර්ග කොටස ලෙසටයි සැළකෙන්නේ. මිරිගම,නාකලගමුව,දම්බොක්ක, කුරුණෑගල සහ යග්ගපිටිය යන ස්ථානවල මුදල් ගෙවීමේ කවුළු සහිතව හුවමාරු මධ්‍යස්ථාන 5 ක් ඉදිකර තිබෙනවා. ව්‍යාපෘතිය සදහා රුපියල් බිලියන 137 ක් වැය කෙරුණා. දේශීය අරමුදල් යොදා ගනිමින් දේශීය කොන්ත්‍රාත්කරුවන් මාර්ගයෙන් මෙහි ඉදිකිරීම් සිදු කර ඇති බවයි අමාත්‍ය ජොන්ස්ටන් ප්‍රනාන්දු මහතා පවසන්නේ.       ", "URL": "https://www.itnnews.lk/2023/10/05/385888/", "Category": "දේශීය පුවත්", "Parent URL": null}