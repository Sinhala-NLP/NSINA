{"Source": "ITN news", "Timestamp": "ඔක්තෝබර් 31, 2021 18:38", "Headline": "සියලු පාසල්වල සාමාන්‍ය පෙළ සහ උසස් පෙළ පංති ලබන 8 වනදා සිට ඇරඹේ", "News Content": "දිවයිනේ සියලු පාසල්වල අපොස සාමාන්‍ය පෙළ සහ උසස් පෙළ පංති ලබන 8 වනදා සිට ආරම්භ කිරීමට අධ්‍යාපන අමාත්‍යංශය තීරණය කර තිබෙනවා. ඒ අනුව 10 / 11 / 12 සහ 13 වන ශ්‍රේණිවල අධ්‍යයන කටයුතු ලබන 8 වනදා සිට ඇරඹෙනු ඇති. දිවයිනේ සියලුම කතෝලික සහ ඇංග්ලිකානු පාසල්වලද 10 / 11 / 12 සහ 13 ශ්‍රේණිවල අධ්‍යයන කටයුතුද එදිනම ආරම්භ කෙරෙනවා. සාමාන්‍ය පෙළ සහ උසස් පෙළ උපකාරක පංති ද 50% ක උපරිම ධාරිතාවකින් යුතුව ලබන මස 16 වනදා සිට ආරම්භ කිරීමට සෞඛ්‍ය අංශවල අවසරය හිමිවී තිබෙනවා. ", "URL": "https://www.itnnews.lk/2023/10/05/373069/", "Category": "Breaking News,දේශීය පුවත්", "Parent URL": null}