{"Source": "ITN news", "Timestamp": "ජූනි 27, 2022 10:08", "Headline": "නීතිවිරෝධීව ඕස්ට්‍රේලියාවට සංක්‍රමණය වීමට උත්සාහ කළ 54 දෙනෙකු අත්අඩංගුවට", "News Content": "නීති විරෝධි ලෙස ඕස්ට්‍රේලියාවට සංක්‍රමණය වීමට උත්සාහ කළ පුද්ගලයන් 54 දෙනෙකු මඩකලපුව  පාලමින්මඩු ප්‍රදේශයේදී නාවික හමුදාව අත්අඩංගුවට ගෙන තිබෙනවා. පසුගිය කාලය පුරා ඕස්ට්‍රේලියාවට නීතිවිරෝධීව සංක්‍රමණය වන සංඛ්‍යාව ඉහළ ගොස් තිබෙනවා. ඒ හේතුවෙන් නාවික හමුදා වැටලීම් ඉහළනැංවීමටයි පියවර ගෙන තිබුණේ. පසුගිය 01 වනදා සිට මේ දක්වා ඕස්ට්‍රේලියාවට නීති විරෝධීව සංක්‍රමණය වීමට උත්සාහ දැරූ 399 දෙනෙකු අත්අඩංගුවට ගෙන ඇති බව පොලීසිය ප්‍රකාශ කළා. ඒ අනුව ඕස්ට්‍රේලියාවට  නීති විරෝධීව ඇතුළු වූ 91 දෙනෙකු එරටින් පිටුවහල් කිරීමට ද එරට රජය පසුගියදා පියවර ගත්තා.         ", "URL": "https://www.itnnews.lk/2023/10/05/419409/", "Category": "Breaking News,දේශීය පුවත්", "Parent URL": null}