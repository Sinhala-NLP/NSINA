{"Source": "ITN news", "Timestamp": "ජූලි 17, 2021 12:02", "Headline": "ජංගම එන්නත්කරණ වැඩසටහන ඇරඹෙයි", "News Content": "ජනාධිපතිතුමා උපදෙස් දුන් පරිදී ජංගම එන්නත්කරණ වැඩසටහන අද ආරම්භ වුණා. විවිධ රෝගාබාධයන්ට ලක්ව නිවෙස්වලින් බැහැරවිය නොහැකි අය වෙනුවෙන් ජංගම එන්නත්කරණ සේවාවක් කඩිනමින් ආරම්භ කරන ලෙස ජනාධිපති ගෝඨාභය රාජපක්ෂ මැතිතුමා නිලධාරීන්ට ඊයේ උපදෙස් ලබා දුන්නා. එන්නත්කරණය සහ ඉදිරි මෙහෙයුම් සම්බන්ධයෙන් කොවිඩ් මර්දන විශේෂ කමිටුව සමග පැවති සාකච්ඡාවකදීයි ජංගම එන්නත්කරණ වැඩපිලිවෙල සම්බන්ධයෙන් ජනාධිපතිතුමා නිලධාරීන්ට උපදෙස් ලබාදුන්නේ.  විවිධ රෝගාබාධ හේතුවෙන් නිවෙස්වලින් බැහැර යා නොහැකි පිරිසට එන්නත ලබාදීම ගැටලුවක්ව පවතිනවා. සෞඛ්‍ය වෛද්‍ය නිලධාරී හා මහජන සෞඛ්‍ය පරික්ෂක සහාය ඇතිව හෝ විශේෂ දුරකතන අංක ඔස්සේ තොරතුරු ගෙන ජංගම එන්නත්කරණ වැඩපිළිවෙල කඩිනමින් ඇරඹිය යුතු බවයි ජනාධිපතිතුමා මෙහිදී අවධාරණය කළේ. මේ අනුව පිළියන්දල සෞඛ්‍ය වෛද්‍ය නිලධාරී කාර්යාලය මගින් ජංගම එන්නත්කරණ වැඩසටහන අද ක්‍රියාත්මක කළේ ගුවන් හමුදාවේ සහ ප්‍රාදේශීය ලේකම් කාර්යාලයේද සහාය ඇතිවයි. මේ අතර ඊයේ දිනයේදීද දෙලක්ෂ තිස් හතර දහස් හත්සිය හය දෙනෙකුට එන්නත් ලබාදී තිබෙනවා. ඊයේ දිනයේදී වැඩිම පිරිසකට ලබා දී ඇත්තේ සයිනොෆාම් එන්නතයි. එහි පළමු මාත්‍රාව දෙලක්ෂ විසි එක් දහස් හත්සිය පනස් තුන්දෙනෙකුට ලබාදී තිබෙනවා. එහි දෙවන මාත්‍රාව ලබා දී ඇති සංඛ්‍යාව දහසය දහස් තුන්සිය තිස් හයක්. ඊයේ දිනයේදී 6617 දෙනෙකුට ෆයිසර් එන්නත ලබා දී තිබෙන බවයි වසංගත රෝග විද්‍යා අංශය පවසන්නේ.   ", "URL": "https://www.itnnews.lk/2023/10/05/349828/", "Category": "Breaking News,දේශීය පුවත්", "Parent URL": null}