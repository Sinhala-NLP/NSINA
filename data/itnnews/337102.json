{"Source": "ITN news", "Timestamp": "මැයි 15, 2021 11:41", "Headline": "පාස්කු ප්‍රහාරයේ විමර්ශන සම්බන්ධයෙන් නීතිපතිගෙන් පොලිස්පතිට පිටු 130ක වාර්තාවක්", "News Content": "2019 අප්‍රියෙල් 21 පාස්කු ප්‍රහාරයේ විමර්ශන සම්බන්ධයෙන් නීතිපති දප්පුල ද ලිවේරා මහතා විසින් පොලිස්පතිවරයාගෙන් කරුණු විමසීමක් කර තිබෙනවා. පිටු 130 ක ලේඛනයක් එලෙස යවා ඇති බව නීතිපතිවරයාගේ සම්බන්ධීකරණ නිළධාරිනී රජයේ අධි නීතීඥ නිශාරා ජයරත්න මෙනවිය පවසනවා‍. පාස්කු ප්‍රහාරයට අදාළව අත්අඩංගුවට ගෙන සිටින, ‘ඒ’ කාණ්ඩයේ සැකරුවන් 42 නෙකු සම්බන්ධයෙන් සාක්ෂි සහ තවත් සැකකරුවන් 05 දෙනෙකුට එරෙහි විමර්ශන පිළිබඳවයි එහිදී විමසා ඇත්තේ. එම විමර්ශන අසම්පූර්ණ බවත්, නීතිපති දෙපාර්තමේන්තුව, පොලිස්පතිවරයා වෙත පෙන්වා දී තිබෙනවා. ", "URL": "https://www.itnnews.lk/2023/10/05/337102/", "Category": "දේශීය පුවත්", "Parent URL": null}