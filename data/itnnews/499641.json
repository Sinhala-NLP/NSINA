{"Source": "ITN news", "Timestamp": "ජූලි 13, 2023 20:51", "Headline": "ශ්‍රී ලංකාවේ කාන්තාවන් සවිබල ගැන්වීමට සහාය වීමට චීන කාන්තා වාණිජ මණ්ඩලය කැමැත්ත", "News Content": "ක්ෂේත්‍ර රැසක ආයෝජන සම්බන්ධයෙන් අග්‍රාමාත්‍ය දිනේෂ් ගුණවර්ධන මහතා චීන ව්‍යවසායකයන් පිරිසක් සමග සාකච්ඡාවක නිරත වුණා. සංචාරක, හෝටල් කර්මාන්තය, මැණික් හා ස්වර්ණාභරණ, කෘෂිකර්මාන්තය, ඖෂධ, ආහාර සැකසුම්, පුනර්ජනනීය බලශක්ති සහ විනෝදාස්වාද කර්මාන්තය ඇතුළු ක්ෂේත්‍ර රැසක ආයෝජන අවස්ථා පවතින බවයි අග්‍රාමාත්‍යවරයා මෙහිදී කියා සිටියේ. ජාත්‍යන්තර සංස්කෘතික හුවමාරුව හා ගෝලිය තිරසර සංවර්ධන ප්‍රවර්ධනය සමග තමන් කටයුතු කරන බවත් චීනයෙන් මිලියනයකට අධික සංචාරකයින් පිරිසක් ගෙන්වා ගැනීමේ හැකියාව ශ්‍රී ලංකාවට ඇති බවයි දගුඕවෙන් කල්චර් සමාගමේ සභාපති ස්හැන්ග් කිව්හුවා මහතා මෙහිදී ප්‍රකාශ කළේ. ශ්‍රී ලංකාවේ කාන්තාවන් සවිබල ගැන්වීමේ වැඩසටහන් සඳහා සහාය වීමට චීන කාන්තා වාණිජ මණ්ඩලය මෙහිදී කැමැත්ත පළ කළා. තවත් ව්‍යාපෘති ගණනාවක් ආරම්භ කිරීම පිළිබද මෙහිදී අදහස් හුවමාරු කර ගැනුණා. ", "URL": "https://www.itnnews.lk/2023/10/05/499641/", "Category": "දේශීය පුවත්", "Parent URL": null}