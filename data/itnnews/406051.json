{"Source": "ITN news", "Timestamp": "අප්‍රේල් 7, 2022 18:38", "Headline": "ඉන්ධන බෙදා හැරීම අඛණ්ඩව", "News Content": "ඉන්දීය ණය පහසුකම යටතේ මෙරටට රැගෙන ආ ඉන්ධන පිරවුම්හල් වෙත බෙදා හැරීම මේ වන විට අඛණ්ඩව සිදුවනවා. ඉන්දීය ණය පහසුකම යටතේ මෙරටට ලබා දුන් නෞකා දෙකෙහි පෙට්‍රල් මෙට්‍රික් ටොන් 36,000 ක් සහ ඩීසල් මෙට්‍රික් ටොන් 40000 ක් ඇති අතර මේ දක්වා ඉන්දීය ණය පහසුකම යටතේ ලබා දී ඇති ඉන්ධන ප්‍රමාණය මෙට්‍රික් ටොන් දෙලක්ෂ හැත්තෑ දහසක්. හෙට දිනයේ ද තවත් ඉන්ධන නෞකාවක් මෙරටට පැමිණීමට නියමිතයි. කෙසේ වුවද දිවා රාත්‍රි දෙකෙහිම බොහෝ ඉන්ධන පිරවුම්හල් ආශ්‍රිතව තවමත් දිගු පෝලිම් දැකගත හැකියි. ඛණිජ තෙල් නීතිගත සංස්ථාවේ සභාපතිවරයා පවසන්නේ ඩීසල් පරිභෝජනය දැඩි ලෙස ඉහළ ගොස් ඇති බැවින් මෙලෙස දිගු පෝලිම් පවතින බවයි. පෙට්‍රල් සදහා එවැනි අර්බුදකාරී තත්ත්වයක් නොමැති බවද සභාපතිවරයා පවසනවා. ", "URL": "https://www.itnnews.lk/2023/10/05/406051/", "Category": "දේශීය පුවත්", "Parent URL": null}