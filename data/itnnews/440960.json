{"Source": "ITN news", "Timestamp": "ඔක්තෝබර් 17, 2022 11:56", "Headline": "අධිකරණයට අපහාස කළේ යැයි වෛද්‍ය අනුරුද්ධ පාදෙනියට එරෙහිව චෝදනා", "News Content": "අධිකරණයට අපහාස කළේ යැයි චෝදනා කරමින් රජයේ වෛද‍්‍ය නිලධාරීන්ගේ සංගමයේ සභාපති වෛද්‍ය අනුරුද්ධ පාදෙනිය මහතාට එරෙහිව ගොනු කර ඇති පැමිණිල්ලක් දෙසැම්බර් මස 05වන දා කැඳවීමට අභියාචනාධිකරණය නියෝග කළා. මෙම පැමිණිල්ල නිශ්ශංක බන්දුල කරුණාරත්න සහ ආර්. ගුරුසිංහ යන මහත්වරුන්ගෙන් සමන්විත අභියාචනාධිකරණ විනිසුරු මඩුල්ල ඉදිරියේ අද කැඳවනු ලැබුවා. එහිදි විනිසුරු මඩුල්ල නියෝග කළේ මෙම නඩුව විභාගයට ගන්නා දිනය තීරණය කිරිම සදහා එය දෙසැම්බර් මස 05වන දා කැඳවන ලෙසයි. අභියාචනාධිකරණය මඟින් ප්‍රකාශයට පත් කළ මාලබේ සයිටම් පෞද්ගලික වෛද්‍ය විද්‍යාලය පිලිබද නඩු තීන්දුව විවේචනය කරමින් 2017 වසරේ කොළඹ දී පැවති මහජන රැස්වීමක දී අදහස් පළ කිරිම තුළින් අධිකරණයට අපහාස කළේ යැයි චෝදනා කරමින් පාදෙනිය මහතාට එරෙහිව මෙම පැමිණිල්ල ඉදිරිපත් කර තිබෙනවා. ඒ සිවිල් සංවිධාන ක්‍රියාකාරිකයන් දෙදෙනෙකු වන මහාචාර්ය සරත් විජේසූරිය හා ගාමිණි වියන්ගොඩ යන මහත්වරුන් විසින්.     ", "URL": "https://www.itnnews.lk/2023/10/05/440960/", "Category": "දේශීය පුවත්", "Parent URL": null}