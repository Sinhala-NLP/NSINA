{"Source": "ITN news", "Timestamp": "ජූලි 20, 2023 15:10", "Headline": "පොලිස් ශිෂ්‍ය භට කඳවුරේ තවත් අදියරක් සාර්ථකව අවසන්", "News Content": "ජාතික ශිෂ්‍ය භට බලකායේ පොලිස් ශිෂ්‍ය භට කඳවුරේ තවත් අදියරක් සාර්ථකව අවසන් වුණා. අදියර තුනකින් යුත් මෙම කඳවුරේ බාලක අංශයේ පළමු අදියර බොරලන්ද පොලිස් පුහුණු පාසලේදී සාර්ථකව නිමාවට පත් වුණා. උතුර , නැගෙනහිර, උතුරු මැද , වයඹ හා ඌව යන පළාත්වලට අයත් ශිෂ්‍ය භට ඛණ්ඩ 25 ක් කඳවුරට එක් වුණා. මෙහි දෙවනි අදියර අනිද්දා ආරම්භ වනවා. ඒ බොරලන්ද පුහුනු කදවුරේදීයී. මෙම පොලිස් ශිෂ්‍ය භට කඳවුරු ජාතික ශිෂ්‍යභට බලකායේ මෙහෙයවීමෙන් පොලිස් ශිෂ්‍යභට කොට්ඨාසයේ සහභාගීත්වයෙන් පවත්වාගෙන යනවා.       ", "URL": "https://www.itnnews.lk/2023/10/05/501276/", "Category": "Breaking News,දේශීය පුවත්", "Parent URL": null}