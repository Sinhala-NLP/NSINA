{"Source": "ITN news", "Timestamp": "பிப்ரவரி 23, 2022 13:42", "Headline": "இலங்கை – இந்திய T-20 தொடரில் வனிந்து ஹசரங்க வெளியேற்றம்..", "News Content": "இலங்கை மற்றும் இந்திய அணிகளுக்கிடையிலான 3 போட்டிகளை கொண்ட டி – டுவண்டி தொடர் நாளை ஆரம்பமாகவுள்ளது. போட்டிகளின் நேரடி ஒளிப்பரப்பை பார்வையிடுவதற்கான வாய்ப்பு இலங்கை ரசிகர்களுக்கு ITN ஊடாக புதிய அனுபவத்துடன் கிடைக்கப்பெறவுள்ளது. போட்டி தொடர்பான முழுமையான விபரங்களையும், அதுதொடர்பான கலந்துரையாடல்களையும் ஐ.டி.என்னின் எச்.டீ கலையகத்திலிருந்து வழங்குவதற்கு சகல ஏற்பாடுகளும் மேற்கொள்ளப்பட்டுள்ளன. இந்நிலையில் நாளைய போட்டியில் இலங்கை அணியின் சகல துறை வீரர் வனிந்து ஹசரங்க பங்கேற்க மாட்டார் என அறிவிக்கப்பட்டுள்ளது. அவுஸ்திரேலியா தொடரின் போது கொவிட் தொற்றுக்குள்ளான வனிந்து ஹசரங்க தொற்றிலிருந்து மீளவில்லை என தெரியவந்துள்ளது. ஹசரங்கவுக்கு மேற்கொள்ளப்பட்ட பிந்திய பரிசோதனையின் போதும் தொடர்ந்தும் வைரஸ் தொற்று காணப்படுகின்றமை கண்டறியப்பட்டுள்ளது. இதன்காரணமாக வனிந்து ஹசரங்க இந்திய தொடரில் பங்கேற்க முடியாத சூழல் உருவாகியுள்ளது. ", "URL": "https://www.itnnews.lk/2023/10/05/397181/", "Category": "Breaking News,அண்மைய செய்திகள்,கிரிக்கெட்,விளையாட்டு", "Parent URL": null}