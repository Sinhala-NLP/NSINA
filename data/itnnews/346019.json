{"Source": "ITN news", "Timestamp": "ජූනි 29, 2021 14:48", "Headline": "විශාරද නන්දා මාලනීගේ ගීත නීතිවිරෝධීව සංයුක්ත තැටිවලට ඇතුළත් කළ අයෙකුට දඩ", "News Content": "මහාචාර්ය සුනිල් ආරියරත්න මහතා රචනා කළ විශාරද නන්දාමාලනී මහත්මිය ගායනා කර ඇති ගීත නීතිවිරෝධී අයුරින් සංයුක්ත තැටිවලට ඇතුලත් කර විකිණීමේ චෝදනාවට වරදකරු කළ පුද්ගලයෙකුගේ දඩුවම ශ්‍රේෂ්ඨාධිකරණය තහවුරු කළා. මාලිගාකන්ද මහේස්ත්‍රාත් අධිකරණය මෙම විත්තිකරුට පනවා ඇති අත්හිටවූ සිර දඩුවම් හා රුපියල් ලක්ෂ පහක දඩය මෙසේ ශ්‍රේෂ්ඨාධිකරණය තහවුරු කළා. ප්‍රියන්ත ජයවර්ධන, ගාමිණී අමරසේකර යන මහත්වරුන්ගේ එකගත්වය ඇතිව ශ්‍රේෂ්ඨාධිකරණ විනිසුරු යසන්ත කෝදාගොඩ මහතා මෙම තීන්දුව ලබාදුන්නා. 2005 වසරේ කොළඹ මහජන පුස්තකාල ශ්‍රවණාගාරයේදී නන්දාමාලිනී මහත්මිය ගායනා කළ ගීත මෙසේ අලෙවි කර තිබෙනවා.       ", "URL": "https://www.itnnews.lk/2023/10/05/346019/", "Category": "දේශීය පුවත්", "Parent URL": null}