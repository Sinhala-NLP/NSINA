{"Source": "ITN news", "Timestamp": "ඔක්තෝබර් 25, 2022 14:49", "Headline": "කල්පිටිය වෙරළ තීරයේ සිදුවන සමුද්‍රීය පරිසර හානිය සම්බන්ධයෙන් කඩිනම් පරීක්ෂණයක්", "News Content": "පුත්තලම කල්පිටිය වෙරළ තීරයේ සිදුවන දරුණු සමුද්‍රීය පරිසර හානිය සම්බන්ධයෙන් කඩිනම් පරීක්ෂණයක් ආරම්භ කළ බව ධීවර අමාත්‍යංශය පවසනවා. පාර්ලිමේන්තු මන්ත්‍රී යදාමිණී ගුණවර්ධන මහතා පුත්තලම දිස්ත්‍රික්කයේ කළ සංචාරයේ දී මෙම පරිසර හානිය පිළිබද ප්‍රදේශයේ ජනතාව ඒ මහතා දැනුවත් කළා. කල්පිටිය,  පුත්තලම වෙරළබඩ ප්‍රදේශවල කොරල් පර සහ සමුද්‍ර ජීවීන්ට හානිකිරීම සදහා නීති විරෝධි ලෙස පුපුරණ ද්‍රව්‍ය විශාල ප්‍රමාණයක් භාවිත කරන බවට ද මාධ්‍ය වාර්තා පළවුණා. එම ක්‍රියාවලිය කොරල් පරවලට හානි සිදුකරන බවත් සාගර ජීවීන්ට තර්ජනයක් බවත් පෙන්වා දෙමින් යදාමිණී ගුණවර්ධන මහතා පාර්ලිමේන්තුවේදී ද අදහස් දැක්වූවා. එම මැදිහත්වීමට අනුව පුත්තලම සමුද්‍ර හානිය පිළිබද පරීක්ෂණයක් ආරම්භ කිරීමට ධීවර අමාත්‍යංශය කටයුතු කර තිබෙනවා.               ", "URL": "https://www.itnnews.lk/2023/10/05/442290/", "Category": "දේශීය පුවත්", "Parent URL": null}