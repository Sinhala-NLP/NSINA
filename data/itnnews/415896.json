{"Source": "ITN news", "Timestamp": "ජූනි 8, 2022 15:04", "Headline": "ට්‍රම්ප් බලයට පත්වීම හා ඉවත්වීම මුල් කරගනිමින් ළමා කතන්දර පොතක් එළි දක්වයි", "News Content": "ඇමෙරිකා හිටපු ජනාධිපති ඩොනල්ඩ් ට්‍රම්ප්ගේ මැදිහත්වීමෙන් ඔහු බලයට පත්වීම හා ඉවත්වීම මුල් කරගනිමින් ළමා කතන්දර පොතක් එළි දක්වා තිබෙනවා. ඉන්දීය සම්භවයක් ඇති ඇමෙරිකානුවෙකු වන කාෂ් පටෙල් මේ පොත රචනා කර තිබෙනවා. කාෂ් පටෙල් යනු ඩොනල්ඩ් ට්‍රම්ප් ජනාධිපති ධුරය හෙබවූ අවධියේ ඔහුගේ පෙන්ටගන කාර්ය මණ්ඩල ප්‍රධානියායි. ද ප්ලොට් අගෙන්ස්ට් ද කිංග් යනුවෙන් මෙම ළමා කතන්දර පොත නම් කර තිබෙනවා. ඩොනල්ඩ් ට්‍රම්ප් යෝජනා කර ඇත්තේ ඔහුගේ කතාව ඇතුළත් මෙම පොත පාසල් දරුවන් සදහා නිර්දේශ කළ යුතු අතර සෑම දරුවකුම මෙම පොත කියවිය යුතු බවයි.     ", "URL": "https://www.itnnews.lk/2023/10/05/415896/", "Category": "ජාත්‍යන්තර පුවත්", "Parent URL": null}