{"Source": "ITN news", "Timestamp": "අගෝස්තු 7, 2023 05:51", "Headline": "සිමෙන්ති කම්හලේ යකඩ සොරකම් කළ 22ක් අත්අඩංගුවට", "News Content": "දැනට වසා දමා ඇති යාපනයේ කන්කසන්තුරේ සිමෙන්ති කර්මාන්ත ශාලාවේ ගොඩ ගසා තිබූ රුපියල් කෝටි එකහමාරක් පමණ වටිනා යකඩ තොගයක් සොරකම් කළ පුද්ගලයන් විසි දෙදෙනෙකු කන්කසන්තුරේ පොලිසිය විසින් අත්අඩංගුවට ගෙන තිබෙනවා. සිමෙන්ති කම්හලේ පාලන නිලධාරියෙකු විසින් පොලිසියට කරණ ලද පැමිණිල්ලකින් පසුව පොලිසිය සිදු කළ පරීක්ෂණයකින් පසුව සැකකරුවන් අත්අඩංගුවට ගැනීමට හැකි වී තිබේ. සැකකරුවන් අත්අඩංගුවට ගන්නා විට ඔවුන් විසින් සොරකම් කරණ ලද යකඩ පිටස්තර ව්‍යාපාරිකයෙකුට අලෙවි කොට ඇති අතර පොලිසිය ඒ සම්බන්ධයෙන්ද පරීක්ෂණයක් ආරම්භ කොට තිබේ. සැකකරුවන් විසි දෙදෙනා යාපනය අධිකරණය වෙත ඉදිරිපත් කිරීමට කන්කසන්තුරේ පොලිසිය පියවර ගෙන ඇත. ", "URL": "https://www.itnnews.lk/2023/10/05/506051/", "Category": "Breaking News,දේශීය පුවත්,නවතම පුවත්", "Parent URL": null}