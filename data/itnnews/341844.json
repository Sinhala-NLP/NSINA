{"Source": "ITN news", "Timestamp": "ජූනි 10, 2021 14:48", "Headline": "සුඛෝපභෝගී මෝටර් රථයකින් මත්කුඩු බෙදාහැරි යුවලක් අත්අඩංගුවට", "News Content": "දැඩි අසනීප තත්ත්වයේ පසුවන පස්හැවිරිදි දරුවා රෝහල් ගතකරන්නට යන බව පවසමින් සුඛෝපභෝගී මෝටර් රථයකින් මත්කුඩු බෙදාහැරි යුවලක් මහනුවරදී අත්අඩංගුවට ගැණුනා. සංචරණ සීමා පනවා තිබියදී පොලීසිය නොමග යැවීම සඳහා තම පස්හැවිරිදි දරුවා රෙද්දකින් පොරවාගෙන තැනින් තැනට ගොස් මෙම යුවල මත්කුඩු අලෙවිකර තිබෙනවා. මෙම දරුවා සැකකාරියගේ පළමු විවාහයේ දරුවා බවයි පොලීසිය ප්‍රකාශ කළේ. අනියම් සැමියා සමඟ මහනුවර හෝටලයක නවාතැන් ගනිමින් මත්කුඩු ජාවාරම සිදුකර තිබෙන්නේ සුඛෝපභෝගී මෝටර් රථයකිනුයි. ඔවුන් ළඟ තිබී මත්කුඩු ග්‍රෑම් 60 ක් සහ රුපියල් ලක්ෂ 22 ක මුදලක් ද පොලීසිය සොයා ගත්තා.         ", "URL": "https://www.itnnews.lk/2023/10/05/341844/", "Category": "දේශීය පුවත්", "Parent URL": null}