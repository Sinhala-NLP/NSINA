{"Source": "ITN news", "Timestamp": "පෙබරවාරි 17, 2023 09:15", "Headline": "මත්ද්‍රව්‍ය ජාවාරම්කරුවෙකු වන ප්‍රභාත් ප්‍රියංකර හෙවත් චන්දු වෙඩි තබා ඝාතනය කෙරේ", "News Content": "මත්ද්‍රව්‍ය ජාවාරම්කරුවෙකු බව කියන ප්‍රභාත් ප්‍රියංකර හෙවත් චන්දු යන අය වෙඩි තබා ඝාතනය කර තිබෙනවා. ඊයේ රාත්‍රියේ මිනුවන්ගොඩ බොරගොඩවත්ත ප්‍රදේශයේදී මෙම වෙඩි තැබීම සිදුකර ඇති බවයි පොලීසිය පවසන්නේ. මිනුවන්ගොඩ බොරගොඩවත්ත රුවන් මාවත හන්දිය ප්‍රදේශයේදී මෙම වෙඩි තැබීම සිදු කර තිබෙනවා. ප්‍රභාත් ප්‍රියංකර යන අය යතුරු පැදියකින් ගමන් කරමින් සිටියදී සැඟව සිටි අයෙකු මෙම ඝාතනය සිදුකර පළා ගොස් ඇති බවයි පොලිස් විමර්ශනවලදී හෙළි වී ඇත්තේ. දේහය පිළිබඳ පශ්චාත් මරණ පරීක්ෂණය හා මහේස්ත්‍රාත් පරීක්ෂණය අද පැවැත්වීමට නියමිතයි. මිනුවන්ගොඩ පොලිසිය මේ පිළිබඳ පරීක්ෂණ සිදු කරනවා. මෙලෙස ඝාතනය කර ඇති පුද්ගලයා විවිධ අපරාධ සම්බන්ධයෙන් බන්ධනාගාරගතව සිට මාස තුනකට පෙර නිදහස් වී පැමිණි අයෙකු බවයි පොලිසිය පවසන්නේ.       ", "URL": "https://www.itnnews.lk/2023/10/05/461257/", "Category": "Breaking News,දේශීය පුවත්", "Parent URL": null}