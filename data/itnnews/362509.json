{"Source": "ITN news", "Timestamp": "සැප්තැම්බර් 14, 2021 17:34", "Headline": "නාරාහේන්පිට පෞද්ගලික රෝහලකින් ජීව අත්බෝම්බයක් හමුවෙයි", "News Content": "නාරාහේන්පිට පෞද්ගලික රෝහලකින් අද ජීව අත්බෝම්බයක් හමු වුණා. ආරක්ෂක අංශ එය පිළිබද පුළුල් විමර්ශන ආරම්භ කර තිබෙනවා. නාරාහේන්පිට මෙම පෞද්ගලික රෝහලේ ජීව අත්බෝම්බයක් ඇති බවට ආරක්ෂක අංශ අද දහවල් තහවුරු කර ගත්තා. රෝහල් ගොඩනැගිල්ලේ දෙවන මහලේ වැසිකිලියක තිබියදීයි එම අත් බෝම්බය සොයා  ගැණුනේ.  බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් මහතා ඇතුලු උසස් පොලිස් නිලධාරීන් බෝම්බ නිෂ්ක්‍රීය අංශය ද සමග පැමිණ පරීක්ෂණ ආරම්භ කළා. ඒ අනුව එම බෝම්බය නිෂ්ක්‍රිය කිරීම සදහා විශේෂ කාර්ය බලකාය රැගෙන ගොස් ඇති අතර නාරාහේන්පිට පොලිසිය මේ පිළිබද පරික්ෂණ සිදු කරනවා. රෝහල වෙත ඇතුලුවන සහ පිටවන සියලු අය පරීක්ෂා කරමින් රෝහලේ කටයුතු නිසි පරිදි පවත්වාගෙන යාමට රෝහල් ආරක්ෂක අංශය කටයුතු කළා. ", "URL": "https://www.itnnews.lk/2023/10/05/362509/", "Category": "දේශීය පුවත්", "Parent URL": null}