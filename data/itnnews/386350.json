{"Source": "ITN news", "Timestamp": "ජනවාරි 3, 2022 09:54", "Headline": "සුඩාන අගමැති සිය ධූරයෙන් ඉල්ලා අස්වෙයි", "News Content": "සුඩාන අග්‍රාමාත්‍ය අබ්ඩල්ලා හැම්ඩොක් සිය ධූරයෙන් ඉල්ලා අස් වී තිබෙනවා. පසුගිය මාසයේදී එරට ආරක්ෂක අංශ සමඟ ඇති කරගත් එකගතාවකින් පසු ඔහුව අග්‍රාමාත්‍ය ධූරය සඳහා පත් කෙරුණා. ඒ පසුගිය ඔක්තෝබර් මාසයේදී එරට බලය හමුදා කුමන්ත්‍රණයක් මගින් ආරක්ෂක අංශ අත්පත් කරගෙන අග්‍රාමාත්‍යවරයාව ධූරයෙන් නෙරපා හැරීමෙන් පසුවයි. මාස දෙකක පමණ කාලයක් අග්‍රාමාත්‍යවරයාද නිවාස අඩස්සියේ පසු වුණා. නමුත් යළිත් වරක් අග්‍රාමාත්‍ය ධූරයට පත් කිරීමෙන් පසු ඔහුට විරුද්ධව ජනතාව විරෝධතා ආරම්භ කළා. හමුදාව සමඟ ඇති කර ගත් එකඟතාව නීති විරෝධී බවයි උද්ඝෝෂකයින් සඳහන් කරන්නේ. ඊයේ පැවති උද්ඝෝෂණ අතරතුරදී සාමාන්‍ය වැසියන් දෙදෙනෙකුද ජීවිතක්ෂයට පත් වුණා. හටගෙන ඇති අර්බුදකාරී තත්ත්වය සමථයකට පත් කිරිමට තමා ධූරයෙන් ඉල්ලා අස්වන බව අග්‍රාමාත්‍යවරයා මාධ්‍ය ඔස්සේ ජනතාව අමතමින් ප්‍රකාශ කළ බවයි වාර්තා වන්නේ. එරට දීර්ඝ කාලයක් ජනාධිපති ධූරය හෙබ වූ ඕමාර් අල් බෂාර් 2019 වසරේදී ධූරයෙන් නෙරපා හැරීමටද සුඩාන හමුදාව කටයුතු කළා.   ", "URL": "https://www.itnnews.lk/2023/10/05/386350/", "Category": "ජාත්‍යන්තර පුවත්", "Parent URL": null}