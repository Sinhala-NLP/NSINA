{"Source": "ITN news", "Timestamp": "දෙසැම්බර් 25, 2022 10:38", "Headline": "ඇමෙරිකාවට සහ කැනඩාවට බලපා ඇති හිම කුණාටු හේතුවෙන් පුද්ගලයින් 19 දෙනෙකු ජීවිතක්ෂයට", "News Content": "අධික හිම පතනය හා ශීත කාලගුණය හේතුවෙන් ඇමෙරිකාවේ මෙන්ම කැනඩාවේ මිලියන 250 කට ආසන්න පිරිසක් පීඩාවට පත්ව සිටිනවා. මේ වනවිට ඇමෙරිකාවට හා කැනඩාවට බලපා ඇති හිම කුණාටු හේතුවෙන් පුද්ගලයින් 19 දෙනෙකු ජීවිතක්ෂයට පත්ව ඇති බවයි වාර්තා වන්නේ. මිලියන 1.5 කට අධික පිරිසකට විදුලිබලය අහිමිවී ඇති අතර ගුවන් ගමන්වාර දහස් ගණනක් අවලංගු කිරීමට බලධාරීන් පියවර ගෙන තිබෙනවා. මිනසෝටා , අයෝවා , විස්කොන්සින් , මිචිගන් , බෆලෝ හා නිව්යෝර්ක් යන නගරවල දෘෂ්‍යතාව ඉතා පහළ අගයක පවතින බව ඇමෙරිකා ජාතික කාලගුණ සේවය පවසනවා. කැනඩාවේ ඔන්ටාරියෝ හා ක්විබෙක් යන නගර හිම කුණාටු හේතුවෙන් දහස් ගණනකට විදුලි බලය අහිමිවී තිබෙනවා. ඇමෙරිකාවේ මොන්ටානා ප්‍රාන්තයේ උෂ්ණත්වය සෙල්සියස් අංශක සෘණ 45 ක් තරම් අගයක පවතින අතර මිචිගන් ප්‍රාන්තයේ උෂ්ණත්වය සෙල්සියස් අංශක සෘණ 17 ක් ලෙසයි සටහන් වන්නේ.         ", "URL": "https://www.itnnews.lk/2023/10/05/452013/", "Category": "Breaking News,ජාත්‍යන්තර පුවත්", "Parent URL": null}