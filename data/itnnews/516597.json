{"Source": "ITN news", "Timestamp": "සැප්තැම්බර් 17, 2023 16:20", "Headline": "පාරිභෝගික සහන පැමිණිලි විමර්ශන බලය විමධ්‍යගත කිරීමේ ක්‍රියාවලිය නිල වශයෙන් එළිදැක්වේ", "News Content": "පාරිභෝගික සහන පැමිණිලි විමර්ශනයට දිස්ත්‍රික් ලේකම් කාර්යාලවල පිහිටි පාරිභෝගික අධිකාරියේ විමර්ශන අංශ හරහා බලය විමධ්‍යගත කිරීමේ ක්‍රියාවලිය නිල වශයෙන් එළිදැක්වීම සිදු වුණා. පාරිභෝගිකයින් යොමු කරන පැමිණිලි විමර්ශනයට සැකසුන ක්‍රියාවලිය එළිදැක්වීම සිදුවුණේ අමාත්‍යවරුන් වන නලින් ප්‍රනාන්දු හා විජේදාස රාජපක්ෂ යන මහත්වරුන්ගේ ප්‍රධානත්වයෙන්. පාරිභෝගික අධිකාරියේ නීති අංශය දිවයිනේ සියලු දිස්ත්‍රික් තුළ විමර්ශන ක්‍රියාපටිපාටිය ක්‍රියාත්මක කළ හැකි ආකාරය ඉදිරිපත් කර ඇති අතර ඒ සදහා නීති ආධාර කොමිසමේ නිලධාරීන් මෙන්ම සහකාර දිස්ත්‍රික් ලේකම්වරුන්ගේ සහාය ලබා ගැනේ. නව ක්‍රමවේද සදහා පාරිභෝගික අධිකාරියේ අනුමැතිය ලබා දි තිබෙනවා.       ", "URL": "https://www.itnnews.lk/2023/10/05/516597/", "Category": "දේශීය පුවත්", "Parent URL": null}