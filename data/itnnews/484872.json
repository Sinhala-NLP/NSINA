{"Source": "ITN news", "Timestamp": "මැයි 21, 2023 08:59", "Headline": "මනුෂ්‍ය ඝාතන තුනකට සම්බන්ධ කළුපේ දුමින්ද අත්අඩංගුවට", "News Content": "ගෝනපිනුවල පොලිස් වසමේ උඩහමුල්ල වත්ත ප්‍රදේශයේ කළ වැටලීමකදී මනුෂ්‍ය ඝාතන තුනකට සම්බන්ධ බව කියන ලියන සමන් කුමාර මෙන්ඩිස් නොහොත් කළුපේ දුමින්ද ගිනි අවියක් සමඟ පොලිස් විශේෂ කාර්ය බලකායේ නිලධාරීන් විසින් අත්අඩංගුවට ගෙන තිබෙනවා. සැකකරු සන්තකයේ තිබී මෙරට නිෂ්පාදිත බෝර 12 උණ්ඩ යෙදිය හැකි කටස් වර්ගයේ ගිනි අවියක් හා එම ගිනි අවිය සඳහා යොදන බෝර 12 උණ්ඩ 02 ක් ද නිලධාරීන් භාරයට ගත් බව සඳහන්. ඒවා වැඩිදුර විමර්ශන කටයුතු සඳහා ගෝනපිනුවල පොලිස් ස්ථානය වෙත භාර දී තිබෙනවා. අත්අඩංගුවට ගත් සැකකරුගේ පෙර වැරදි *2022.02.24 වන දින හික්කඩුව නාරිගම ප්‍රදේශයේ “මමිබොස්” විදේශිය සංචාරක අවන්හලට පහරදීම.\n*2018.12.28 වන දින මීටියාගොඩ පොලිස් වසමේ දි පුද්ගලයකු වෙඩි තබා ඝාතනය කිරිම\n*2018.06.22 වන දින හික්කඩුව පොලිස් වසමේ දි ඉනාෂි චමින්ද යන අයව වෙඩි තබා ඝාතනය කිරිම\n*2018.09.23 හික්කඩුව පොලිස් වසමේ දි ලලිත් ක්‍රිෂාන්ත යන අයට වෙඩි තබා ඝාතනය කිරිම\n*2018.10.21 සියඹලාණ්ඩුව පොලිස් වසමේ දි යුධ හමුදා නිලධාරියකු ලබා දුන් ටි56 ජිව උණ්ඩ 2,758 ක් සමඟ අත්අඩංගුවට ගැනිම ", "URL": "https://www.itnnews.lk/2023/10/05/484872/", "Category": "දේශීය පුවත්", "Parent URL": null}