{"Source": "ITN news", "Timestamp": "දෙසැම්බර් 2, 2021 19:47", "Headline": "ඇසිදිසි රක්ෂණාවරණය ප්‍රදානය කිරීමේ උත්සවය අරලියගහ මන්දිරයේදී", "News Content": "ඇසිදිසි රක්ෂණාවරණය ප්‍රදානය කිරීමේ උත්සවය අරලියගහ මන්දිරයේදී පැවැත්වුණා. ජනමාධ්‍ය අමාත්‍යාංශය ප්‍රථම වරට හදුන්වා දුන් මෙම රක්ෂණයේ ප්‍රතිලාභී මාධ්‍යවේදීන් පස්දෙනෙකු සදහා අග්‍රාමාත්‍යවරයා සුරතින් රක්ෂණ හිමිකම් ඔප්පු ප්‍රදානය කෙරුණා. අනතුරුව ජනමාධ්‍ය අමාත්‍ය ඩලස් අලහප්පෙරුම හිටපු ජනමාධ්‍ය අමාත්‍ය සහ වත්මන් සෞඛ්‍ය අමාත්‍ය කෙහෙළිය රඹුක්වැල්ල යන මහත්වරුන් ඇතුළු මැති ඇමතිවරුන්ද රක්ෂණ හිමිකම් ඔප්පු ප්‍රදානයට එක් වුණා. ජනමාධ්‍යවේදීන් තුන්දහසකට ආසන්න පිරිසකට ඇසිදිසි රක්ෂණාවරණය ලබාදීමට කටයුතු යොදා තිබෙනවා. රජයේ ප්‍රසම්පාදන ක්‍රියාවලිය යටතේ තෝරා ගත් සොෆ්ට්ලොජික් ලයිෆ් ඉන්ෂූවරන්ස් ආයතනය ඒ සදහා ඉදිරිපත්ව සිටිනවා. ජනමාධ්‍යවේදීන් සදහා කිසිදු අයකිරිමකින් තොරව ඇසිදිසි හදිසි අනතුරු හා වෛද්‍ය රක්ෂණාවරණය හිමිවීම විශේෂත්වයක්. එහිදී තවදුරටත් අදහස් දැක්වූ අග්‍රාමාතවරයා සදහන් කළේ කිසිදා මාධ්‍යයට කිසිදෙයක් සැගවූයේ නැති බවයි. ජීවිතයේ දුෂ්කරම කාලවලදී මාධ්‍යවේදින් තමන් සමග සිටි බවත් තමන්ද සෑමවිටම මාධ්‍යවේදින් ආරක්ෂා කළ බවත් රාජපක්ෂ මහතා සිහිපත් කළා. අද මේ රටේ මාධ්‍යවලම පෙන්වන දේම යොදාගෙන රටේ කීර්ති නාමය විනාශ කිරීමට ඇතැමුන් උත්සාහ කරන බවද අග්‍රාමාත්‍යවරයා පැවසුවා. මාධ්‍යයට නොතේරී මාධ්‍යයෙන් ප්‍රයෝජන ගැනීමට රටට එරෙහි බලවේගවලට හැකි වී තිබෙනවා. මේවා රටට ආදරේ වගකීමක් ඇති මාධ්‍ය තේරම් ගත යුතු බවද අග්‍රාමාත්‍යවරයා පෙන්වා දුන්නා.   ", "URL": "https://www.itnnews.lk/2023/10/05/380180/", "Category": "දේශීය පුවත්", "Parent URL": null}