{"Source": "ITN news", "Timestamp": "ජූනි 18, 2022 17:25", "Headline": "අතුරුගිරිය පිරවුම්හලේ ගැටුමට නවයක් රිමාන්ඩ්", "News Content": "අතුරුගිරිය ඉන්ධන පිරවුම්හලේ ඇතිවූ නොසන්සුන්කාරී සිදුවීමකින් පොලිස් නිලධාරීන් 6 දෙනෙකු තුවාල ලැබුවා. සිද්ධිය සම්බන්ධයෙන් අත්අඩංගුවට ගෙන අධිකරණයට ඉදිරිපත් කළ 9 දෙනා අතුරින් තුන්දෙනෙකුට ඇප හිමිවුණා. සෙසු 6 දෙනා ලබන සදුදා දක්වා රක්ෂිත බන්ධනාගාර ගත කෙරුණා. අතුරුගිරිය ඉන්ධන පිරවුම්හලෙන් ප්‍රමාණවත් ඉන්ධන නිකුත් නොකිරීම හේතුවෙන් ඊයේ රාත්‍රියේ උණුසුම් තත්ත්වයක් හට ගත්තා. ඉන්ධන ලබා ගැනීමට පෝලිමේ රැදී සිටි පිරිසක් සහ පොලීස් නිලධාරීන් අතර ගැටුමක් ඇතිවීම හේතුවෙන් පොලිස් නිලධාරින් හයදෙනෙකු රෝහල්ගත කිරිමට සිදු වුණා. සිද්ධියට සම්බන්ධ කාන්තාවක් ඇතුළු පුද්ගලයින් අට දෙනෙකු අත්අඩංගුවට ගත් පොලිසිය ඔවුන් අද අධිකරණයට ඉදිරිපත් කිරීමටද පියවර ගත්තා. එහිදී වයස අවුරුදු 17ක බාල වයස්කාර සැකකරුවෙකුට සහ අඹුසැමි යුවළකට ඇප හිමිවුණා. සෙසු 6 දෙනා ලබන 20 වනදා දක්වා රක්ෂිත බන්ධනාගාර ගත කෙරුණා.                   ", "URL": "https://www.itnnews.lk/2023/10/05/417735/", "Category": "දේශීය පුවත්", "Parent URL": null}