{"Source": "ITN news", "Timestamp": "අගෝස්තු 29, 2021 18:05", "Headline": "රතු සීනි බදාදා සිට 130 ට සතොසින්", "News Content": "සතොස වෙළෙදසැල් ජාලය ඔස්සේ ලබන බදාදා සිට රතු සීනි කිලෝ ග්‍රෑමයක් රුපියල් 130 ක මිල යටතේ  ලබාදීමට කටයුතු කරන බව රාජ්‍ය අමාත්‍ය ලසන්ත අලගියවන්න මහතා පවසනවා. සහල් සහ සීනි මිල පාලනය කිරීම සදහා ප්‍රධාන සැපයුම්කරුවන්ට බලපත්‍ර ලබාදීමේ වැඩපිළිවෙළක් ක්‍රියාත්මක කරන බවද රාජ්‍ය අමාත්‍යවරයා සදහන් කළා. ප්‍රධාන සැපයුම්කරුවන් සදහා   පාරිභෝගික ආරක්ෂණ අධිකාරිය යටතේ බලපත්‍ර ලබාදීම සිදු කර බලපත්‍ර නොමැති සැපයුම්කරුවන් වැටලීමේ වැඩපිළිවෙළක් ක්‍රියාත්මක කිරීමට සැලසුම් කර ඇති බවයි අද පැවති මාධ්‍ය හමුවකදී රාජ්‍ය අමාත්‍යවරයා සදහන් කළේ. නීති විරෝධි ගබඩා කිරීම් සහ සැගවීම්වලට එරෙහිව නීතිය ක්‍රියාත්මක කර වෙළෙදපොලේ සහල් සහ සීනි මිල ස්ථාවර අගයක පවත්වාගෙන යාමට එමගින් කටයුතු කිරීමට නියමිතයි. මෙරට මාසික සිනී පරිභෝජනය මෙට්‍රික් ටොන් 45000 ක් වන අතර ජනතාවගේ එදිනෙදා පරිභෝජනය සදහා ඉන් මෙට්‍රික් ටොන් 23000 ක් අවශ්‍ය වනවා.     ", "URL": "https://www.itnnews.lk/2023/10/05/359099/", "Category": "Breaking News,දේශීය පුවත්", "Parent URL": null}