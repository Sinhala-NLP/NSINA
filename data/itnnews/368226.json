{"Source": "ITN news", "Timestamp": "அக்டோபர் 10, 2021 13:05", "Headline": "ஆறு வயதுச் சிறுவன் குளத்திற்கு செல்லும் வாய்க்காலில் மூழ்கி உயிரிழப்பு", "News Content": "சங்கானை தேவாலய வீதியைச் சேர்ந்த ஆறு வயதுச் சிறுவன் குளத்திற்கு செல்லும் வாய்க்காலில் மூழ்கி உயிரிழந்துள்ளார். நேற்று மதிய வேளையிலிருந்து சிறுவனை காணவில்லை என உறவினர்கள் தெரிவித்ததையடுத்து தேடுதல் மேற்கொள்ளப்பட்டு வந்தது. இந்நிலையில் வாய்க்காலிருந்து சிறுவனின் சடலம் கண்டுபிடிக்கப்பட்டது. நிறோஜன் ஸ்டீபன் எனும் தரம் ஒன்றில் கல்வி பயிலும் சிறுவனே இவ்வாறு உயிரிழந்தவராவார். சம்பவம் தொடர்பில் மேலதிக விசாரணைகளை மானிப்பாய் பொலிஸார் மேற்கொண்டு வருகின்றனர். ", "URL": "https://www.itnnews.lk/2023/10/05/368226/", "Category": "Breaking News,தேசிய செய்திகள்", "Parent URL": null}