{"Source": "ITN news", "Timestamp": "අගෝස්තු 30, 2021 14:13", "Headline": "නිව් සවුත් වේල්ස් ප්‍රාන්තයෙන් හමුවන ආසාදිතයින් සංඛ්‍යාව ඉහළ යයි", "News Content": "ඕස්ට්‍රේලියාවේ නිව් සවුත් වේල්ස් ප්‍රාන්තයෙන් හමුවන දෛනික වයිරස ආසාදිතයින් සංඛ්‍යාව වාර්තාගත ලෙස ඉහළ ගොස් තිබෙනවා. අද දිනයේ දී නිව් සවුත් වේල්ස් ප්‍රාන්තයෙන් වයිරස ආසාදිතයින් 1368 දෙනෙකු හමුව ඇති බවයි වාර්තා වන්නේ. එක් දිනකදී එම ප්‍රාන්තයෙන් හමුවූ වැඩිම ආසාදිතයින් සංඛ්‍යාවද මෙය වනවා. මරණ 4 ක් ද සිදුව ඇති අතර ඒ සමගම ඔස්ට්‍රේලියාවේ සමස්ත කොරෝනා මරණ සංඛ්‍යාව 1003 දක්වා ඉහළ ගියා. මේ අතර ජනතාව නිරෝධායන නීති පිළිපදින අයුරු නිරීක්ෂණය කිරීම සදහා සිඩ්නි නගරය පුරා පොලිස් මෙහෙයුම් ක්‍රියාත්මක බව විදෙස් මාධ්‍ය සදහන් කරනවා.     ", "URL": "https://www.itnnews.lk/2023/10/05/359272/", "Category": "ජාත්‍යන්තර පුවත්", "Parent URL": null}