{"Source": "ITN news", "Timestamp": "සැප්තැම්බර් 21, 2021 09:13", "Headline": "ඊයේ දිනයේ වැඩිම වයිරස ආසාදිතයින්  සංඛ්‍යාව ඇමරිකාවෙන් වාර්තා වෙයි", "News Content": "ලොව පුරා රටවල් 221 කින් හමුවී ඇති කොරෝනා වයිරස ආසාදිතයින් සංඛ්‍යාව කෝටි 23කට ආසන්න බව ලෝක සෞඛ්‍ය සංවිධානය නිවේදනය කරනවා. ඊයේ දිනයේ දී හමුවූ වයිරස ආසාදිතයින් තුන් ලක්ෂ අනූ හත් දහස් හයසිය දහ අට දෙනා සමඟ සමස්ත වයිරස ආසාදිතයින් සංඛ්‍යාව 229,819,723 දක්වා ඉහළ ගොස් තිබෙනවා. එමෙන්ම ගතවූ පැය 24 දී ලොව පුරා රටවල සිදුව ඇති කොරෝනා මරණ සංඛ්‍යාව 7675 ක්. ඒ සමඟ සමස්ත මරණ සංඛ්‍යාව 4,713,429 දක්වා ඉහළ ගියා. ඊයේ දිනයේ දී වැඩිම වයිරස ආසාදිතයින්  සංඛ්‍යාවක් හමුවී ඇත්තේ ඇමරිකාවෙන්. එම සංඛ්‍යාව අසූ හය දහස ඉක්මවනවා. එමෙන්ම වැඩිම මරණ වාර්තා වී ඇත්තේ රුසියාවෙන්. කොරෝනා මරණ 778 ක් ඊයේ දිනයේ දී රුසියාවේ සිදුව ඇති බවයි සෞඛ්‍ය අංශ සඳහන් කරන්නේ.   ", "URL": "https://www.itnnews.lk/2023/10/05/363936/", "Category": "ජාත්‍යන්තර පුවත්", "Parent URL": null}