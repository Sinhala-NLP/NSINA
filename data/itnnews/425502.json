{"Source": "ITN news", "Timestamp": "ජූලි 28, 2022 15:54", "Headline": "සිසුන් 30 දෙනෙකුට එකම සිරින්ජරයෙන් කෝවිඩ් එන්නත ලබා දුන් සෞඛ්‍ය නිලධාරියා", "News Content": "සිසුන් 30 දෙනෙකුට එකම සිරින්ජරය භාවිත කරමින් එන්නත් ලබා දුන් සෞඛ්‍ය අංශ නිලධාරියෙකුට එරෙහිව ඉන්දීය රජය පරික්ෂණ ආරම්භ කර තිබෙනවා. මධ්‍ය ප්‍රදේශ්  ප්‍රාන්තයේ සිසුන් පිරිසකටයි මෙලෙස එන්නත් ලබාදී ඇත්තේ. ඉන්දියාවේ සෞඛ්‍ය අමාත්‍යාංශය නිවේදනයක් නිකුත් කරමින් සදහන් කර ඇත්තේ එක් අවස්ථාවකදී එක් සිරින්ජරයක් එක් කටුවක් භාවිත කිරීම නීතියෙන් අනිවාර්ය කර ඇති තත්ත්වයක් තුළදී මෙය විශාල වරදක් බවයි. කෝවිඩ් 19 මර්දන එන්නත් ලබාදීමේදී මෙය සිදුව තිබෙනවා. සිද්ධිය සම්බන්ධයෙන් විදුහල් බලධාරීන්ට දෙමාපියන් චෝදනා කිරීමෙන් පසුවයි පරික්ෂණ ආරම්භ කර ඇත්තේ.         ", "URL": "https://www.itnnews.lk/2023/10/05/425502/", "Category": "ජාත්‍යන්තර පුවත්", "Parent URL": null}