{"Source": "ITN news", "Timestamp": "ජූලි 7, 2022 16:09", "Headline": "නීති විරෝධීව රඳවාගෙන තිබූ පෙට්‍රල් සහ ඩීසල් තොගයක් අධිකරණ හා පොලිස් වාහනවලට ලබා දෙයි", "News Content": "නීති විරෝධීව රදවාගෙන තිබූ පෙට්‍රල් සහ ඩීසල් තොගයක් අධිකරණ හා පොලිස් වාහනවලට ලබාදීමට පොලොන්නරුව දිස්ත්‍රික් ලේකම්වරයා පියවර ගත්තා. හිගුරක්ගොඩ නගර මධ්‍යයේ  පිහිටි ඉන්ධන පිරවුම්හලෙහි සීමාව ඉක්මවා ඩීසග් හා පෙට්‍රල් රදවාගෙන ඇති බවට ලැබුණ තොරතුරකට අනුව පාරිභෝගික අධිකාරියේ නිලධාරීන් පිරවුම්හල පරික්ෂාවට ලක් කළා. එහිදී සීමාව ඉක්මවා රදවාගෙන තිබූ පෙට්‍රල් ලීටර් 590 ක් හා ඩීසල් ලීටර් 677 ක්  සොයා ගැනුනා. එම ඉන්ධන පොලොන්නරුව දිස්ත්‍රික් ලේකම් ඩබ්ලිව් ඒ. ධර්මසිරි මහතාගේ උපදෙස් මත අධිකරණ රථවාහනවලට හා පොලිස් වාහනවලට ලබාදීමටයි පියවර ගැනුනේ. මේ අතර වැඩිමිලට අලෙවි කිරීම සදහා බෙලිඅත්ත දෙද්දුවාවල ප්‍රදේශයේ අලෙවිසැලක සගවා තිබූ සුපර් ඩීසල් ලීටර් 105 ක් සොයා ගැනීමට පොලීසිය සමත් වුණා.සැකකරුවෙක් ද අත්අඩංගුවට ගැනුනු අතර ඔහුට එරෙහි අධිකරණ ක්‍රියාමාර්ග ගැනීමටයි පොලීසිය කටයුතු කළේ.       ", "URL": "https://www.itnnews.lk/2023/10/05/421826/", "Category": "දේශීය පුවත්", "Parent URL": null}