{"Source": "ITN news", "Timestamp": "නොවැම්බර් 9, 2021 15:06", "Headline": "නීති වි‍රෝධී ලෙස මෙරටින් සංක්‍රමණය විමට උත්සහ කළ 19 දෙනෙකු නාවික හමුදා භාරයට", "News Content": "නීති විරෝධී ලෙස සංක්‍රමණය වීමට උත්සාහ කළ පුද්ගලයින් 19 දෙනෙකු හලාවතදී නාවික හමුදා භාරයට ගැනුණා. ඒ හලාවත ප්‍රදේශය ආවරණය වන පරිදී නාවික හමුදාව කළ විශේෂ සෝදිසි මෙහෙයුමකදීයි. මුහුදු මාර්ගයෙන් මෙරටින් සංක්‍රමණය වීමට උත්සාහ කළ 19 දෙනෙකු හලාවත මෝය ප්‍රදේශයේ දී නාවික හමුදා භාරයට ගැනුණා. සැකකටයුතු වෑන් රථයක් පරික්ෂා කිරීමේ දී හෙළි කර ගත් තොරතුරුවලට අනුවයි මෙම පිරිස හදුනාගෙන තිබෙන්නේ. එම වෑන් රථය ද නාවික හමුදා භාරයට ගැනුණා. කාන්තාවක්, කුඩා පිරිමි ළමයින් තුන් දෙනෙකු සහ ගැහැණු ළමයෙකු ද මෙම පිරිස අතර සිටි බවයි නාවික හමුදාව ප්‍රකාශ කළේ. මෙම පිරිස කිළිනොච්චි, යාපනය,  වත්තල, මඩකලපුව , ත්‍රිකුණාමලය සහ කොච්චිකඩේ ප්‍රදේශවල පදිංචිකරුවන් බවට හදුනාගෙන තිබෙනවා. ", "URL": "https://www.itnnews.lk/2023/10/05/374956/", "Category": "දේශීය පුවත්", "Parent URL": null}