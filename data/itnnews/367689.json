{"Source": "ITN news", "Timestamp": "அக்டோபர் 7, 2021 18:44", "Headline": "கொரோனாவினால் ஏற்பட்ட பின்னடவை வெற்றிகொள்ள புதிய உத்வேகத்துடன் பணிகளை ஆரம்பிக்குமாறு ஜனாதிபதி ஆலோசனை", "News Content": "கொவிட் தொற்றினால் ஏற்பட்ட பின்னடைவுகளை வெற்றிகொள்ள வழமை நிலையுடன் புதிய உத்வேகத்துடன் பணியாற்ற தயாராகுமாறு ஜனாதிபதி கோட்டாபய ராஜபக்ஷ மாவட்ட செயலாளர்களை கேட்டுள்ளார். மாவட்ட செயலாளர்களுடனான சந்திப்பு இன்று முற்பகல் இடம்பெற்ற போதே ஜனாதிபதி இதனை தெரிவித்துள்ளார். \nஜனாதிபதி கோட்டாபய ராஜபக்ஷவுக்கும் மாவட்ட செயலாளர்களுக்கும் இடையிலான சந்திப்பு வீடியோ தொழிநுட்பத்தின் ஊடாக இடம்பெற்றது. அரசாங்கத்தின் திட்டங்களுக்கு ஏற்ப எதிர்பார்த்த இலக்குகளை அடைய முடியாது போனாலும் சகல தரப்பினரின் அர்ப்பணிப்புடன் கொவிட் தொற்றுக்கு வெற்றிகரமாக முகம்கொடுக்க முடிந்துள்ளது. தடுப்பூசி ஏற்றியதைத் தொடர்ந்து வழமை நிலைக்கு திரும்பும். அதேநேரம் துரிதமாக அதனை முன்னெடுப்பதற்கான வாய்ப்பை தவறவிடாமல் இலக்குகளை வெற்றிகொள்வதற்கு முன்வருவது அனைவரது பொறுப்பாகுமென ஜனாதிபதி சுட்டிக்காட்டியுள்ளார். வழமை நிலையுட்ன பொருளாதாரத்தை முன்னெடுத்ச் செல்வதற்கு அரச சேவைகளின் செயற்பாடுகள் முன்னெடுக்கப்படுவது முக்கிய அம்சமாகும். எதிர்காலத்தில் அனைத்து அரச கட்டமைப்புக்களும் மக்களின் தேவைகளை நிறைவேற்றக்கூடிய வகையில் அர்ப்பணிப்புடனும் ஆர்வத்துடனும் முன்னெடுக்கப்படவேண்டும். இங்கு மாவட்ட செயலாளர்களுக்கு பாரிய பொறுப்பு இருப்பதாகவும் ஜனாதிபதி கோட்டாபய ராஜபக்ஷ இங்கு தெரிவித்தார். ஜனாதிபதி எடுத்துள்ள முடிவுகளுக்கு பலம் சேர்க்கும் வகையில் இலக்குகளை வெற்றிகொள்வதற்கு துரிதமான செயற்பாட்டு ரீதியான அரச சேவையை முன்னெடுப்பதற்கு அர்ப்பணிப்புடன் செயற்பட அனைவரும் தயார் என மாவட்ட செயலாளர்கள் அங்கு தெரிவித்தனர். விவசாயத்தை வாழ்வாதாரமாக கொண்ட சுமார் 70 சதவீதமான கிராம புற மக்களின் வாழ்க்கை தரத்தை மேம்படுத்தும் வேலைத்திட்டங்களில் அரசாங்கம் ஈடுபட்டுள்ளது. சேதன பசளை கொள்கையுடன் பசுமை பொருளாதாரம், கரி எண்ணெய் மற்றும் நிலக்கரிக்கு பதிலாக புதுப்பிக்கத்தக்க எரிசக்தியில் ஈடுபாடு காட்டுவது சுற்றுலாத்துறையை மீள் கட்டியெழுப்புவது முதலீட்டு வாய்ப்புக்களை பலப்படுத்தும் பின்னணியை உருவாக்குவது வெற்றிகொள்ள வேண்டிய சவால்களாகும். இதன் இலக்குகளை எட்டுவதற்கு தடையாகவுள்ள தற்காலத்திற்கு பொருந்தாத சுற்றுநிரூபங்கள் சட்டதிட்டங்கள் ஆகியற்றை துரிதமாக சீர்திருத்தவேண்டியதன் முக்கியத்துவத்தையும் மாவட்ட அரசாங்க அதிபர்கள் சுட்டிக்காட்டினர். தற்போதய நிலைமையை ஆழமாக ஆராய்ந்து சகல துறைகளையும் உள்ளடக்கும் வகையில் புதிய ஆரம்பித்திற்காக எதிர்கொள்ளும் தடைகளை கழைவதற்கு தான் தயார் என ஜனாதிபதி கோட்டாபய ராஜபக்ஷ அங்கு வலியுறுத்தினார். ", "URL": "https://www.itnnews.lk/2023/10/05/367689/", "Category": "Breaking News,அண்மைய செய்திகள்,தேசிய செய்திகள்", "Parent URL": null}