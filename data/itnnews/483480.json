{"Source": "ITN news", "Timestamp": "මැයි 15, 2023 15:39", "Headline": "පාස්කු ප්‍රහාරයේ තොරතුරු වසන් කළා යැයි චෝදනා ලද තිදෙනෙකුගේ නඩුවට වුණු දේ", "News Content": "පාස්කු ප්‍රහාරයේ තොරතුරු වසන් කිරීමේ චෝදනා ලැබ සිටින කෝටිපති ව්‍යාපාරිකයෙකුට සහ ඔහුගේ පුතුන් දෙදෙනාට එරෙහි නඩුව පවත්වාගෙන යාමට නොහැකි බවට විත්තියේ මූලික විරෝධතා කොළඹ මහාධිකරණය අද ප්‍රතික්ෂේප කලා. දෙමටගොඩ මහවිල උද්‍යානයේ පදිංචි කෝටිපති ව්‍යාපාරික මොහොමඩ් ඊබ්‍රහිම් සහ ඔහුගේ පුතුන් දෙදෙනාට එරෙහිව නීතිපතිවරයායි මෙම නඩුව ගොනුකර ඇත්තේ. විත්තිය මූලික විරෝධතාවක් ඉදිරිපත් කරමින් සදහන් කර තිබුණේ නීතිපතිවරයා ගොනුකල අධිචෝදනා පත්‍රයෙහි කිසිදු නීතිමය වලංගුතාවක් නොමැති බවයි. එබැවින් එය ප්‍රතික්ෂේප කර විත්තිකරුවන් නිදහස් කරන ලෙස ඔවුන් ඉල්ලා තිබුණා. තීන්දුව ප්‍රකාශයට පත්කරමින් කොළඹ මහාධිකරණ විනිසුරු නවරත්න මාරසිංහ මහතා කියා සිටියේ නීතිපතිවරයා ඉදිරිපත් කර ඇති අධිචෝදනා පත්‍රයේ වලංගුභාවය පරික්ෂා කිරීමට තම අධිකරණයට බලයක් නොමැති බවයි. ඒ අනුව අදාළ මූලික විරෝධතාව ප්‍රතික්ෂේප කරන බවයි විනිසුරුවරයා සදහන් කළේ. නඩුවේ පූර්ව නඩු විභාග සම්මන්ත්‍රණය ජූලි 6 වනදා පැවැත්විමට නියෝග කෙරුණා. ස්මයිල් අහමඩ් නමැති විත්තිකරු ඇප මත මුදා හැරීමේ නියෝගය ද එදිනට ප්‍රකාශට පත්කරන බව විනිසුරුවරයා පැවසුවා. මෙම විත්තිකරු කොළඹ තරුපහේ හෝටල්වලට මරාගෙන මැරෙන ප්‍රහාර එල්ලකළ ඉන්සාෆ් අහමඩ් සහ ඉල්හාම් අහමඩ් යන බෝම්බකරුවන් දෙදෙනාගේ පියායි. සෙසු විත්තිකරුවන් දෙදෙනා එම බෝම්බකරුවන් දෙදෙනාගේ සොහොයුරන් ", "URL": "https://www.itnnews.lk/2023/10/05/483480/", "Category": "දේශීය පුවත්", "Parent URL": null}