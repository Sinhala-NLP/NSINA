{"Source": "ITN news", "Timestamp": "ஜூலை 5, 2023 12:03", "Headline": "சீரற்ற காலநிலையை கருத்திற்கொண்டு சில பாடசாலைகளுக்கு விடுமுறை", "News Content": "ஹற்றன் கல்வி வலயத்திற்குட்பட்ட அனைத்து அரச பாடசாலைகளும் இன்று மூடப்பட்டுள்ளது. பிரதேசத்தில் நிலவும் சீரற்ற காலநிலையை கருத்திற்கொண்டு பாடசாலைகளை மூடுவதற்கு தீர்மானம் எடுக்கப்பட்டுள்ளதாக ஹற்றனில் உள்ள வலயக் கல்விப் பணிப்பாளர் அலுவலகம் தெரிவித்துள்ளது. கடந்த சில நாட்களாக ஹற்றன் மற்றும் நுவரெலியா ஆகிய பகுதிகளில் கடும் மழை பெய்து வருவதாக தெரிவிக்கப்பட்டுள்ளது. நாட்டின் எப்பகுதியிலாவது சீரற்ற வானிலை காரணமாக பாடசாலைகளை நடத்த முடியாத நிலைமை இருந்தால், அந்தந்த பாடசாலைகளின் அதிபர்கள் கல்வி நடவடிக்கைகளை முன்னெடுப்பதா? இல்லையா?  என்பதை தீர்மானிக்க முடியும். இதுதொடர்பாக அவர்கள் கோட்ட கல்வி மற்றும் வலயக் கல்வி பணிப்பாளர்களுடன் கதைத்து தீர்மானம் எடுக்கலாம் என்றும் கல்வி இராஜாங்க அமைச்சர் அரவிந்த்குமார் குறிப்பிட்டுள்ளார்.   ", "URL": "https://www.itnnews.lk/2023/10/05/497471/", "Category": "Breaking News,தேசிய செய்திகள்", "Parent URL": null}