{"Source": "ITN news", "Timestamp": "மே 28, 2021 12:59", "Headline": "தான் வழங்கும் சிட்டைகளுக்கு மாத்திரம் தடுப்பூசி ஏற்றுமாறு பொது சுகாதார பரிசோதகரின் கடமைக்கு இடையூறு விளைவித்த மொரட்டுவ நகர பிதா கைது..", "News Content": "மொரட்டுவ நகரில் நேற்று இடம்பெற்ற கொரோனா தடுப்பூசி ஏற்றும் நிகழ்வின் போது பிரதம சுகாதார மருத்து அதிகாரி உள்ளிட்ட ஏனைய மருத்துவ அதிகாரிகளின் கடமைக்கு இடையூறு ஏற்படுத்தியமை தொடர்பாக மொரட்டுவ நகர பிதா சமன்லால் பெர்னாண்டோவுக்கு எதிராக அதிகாரிகள் முறைப்பாடு செய்துள்ளனர். இம்முறைப்பாடு தொடர்பாக மொரட்டுவ நகரபிதான சமன்லால் பெரேரா இன்று காலை கல்கிஸ் பொலிஸ் நிலையத்தில் சரணடைந்துள்ளார். மொரட்டுவ மோல்பே பகுதியில் கொரோனா தடுப்பூசி ஏற்றும் நிலையத்தில் மொரட்டுவ நகரபிதாவுக்கும் பொது சுகாதார பரிசோதகருக்கும் இடையே வாக்குவாதம் ஏற்பட்டது. தடுப்பூசி ஏற்ற வருகை தந்தவர்களுக்கு நகர பிதா டோக்கன்களை வழங்கியிருந்தார். நகர பிதா வழங்கிய டோக்கன்களுக்கு மாத்திரம் தடுப்பூசி ஏற்ற முடியாதென பிரதம சுகாதார வைத்திய அதிகாரிக்கும் நகர பிதாவுக்கும் இடையே கருத்து முரண்பாடு ஏற்பட்டது. எனினும் இம்மோதலை முடிவுக்கு கொண்டுவர பொலிசார் தலையிட்டனர். பின்னர் தடுப்பூசி ஏற்றும் நடவடிக்கைகள் ஆரம்பிக்கப்பட்டன. நேற்று மாலை மொரட்டுவ பிரதம சுகாதார வைத்திய அதிகாரி உள்ளிட்டோரர் நகர பிதா தமது கடமைகளுக்கு இடையூறு விளைவித்ததாக தெரிவித்து கல்கிஸ்ஸ பொலிஸ் நிலையத்தில் முறைப்பாடு செய்தனர். முறைப்;பாட்;டை அடுத்து நகர பிதாவை கைதுசெய்ய பொலிஸ் குழுக்கள் நேற்றிரவு முதல் ஈடுபடுத்தப்பட்டதாக பொலிஸ் ஊடகப் பேச்சாளரும் பிரதி பொலிஸ் மா அதிபருமான அஜித் ரோஹண தெரிவித்தார். “இந்த முறைப்பாட்டை ஆராய்ந்ததன் பின்னர் நகர பிதாவை கைதுசெய்ய பொலிஸ் குழுவொன்று ஈடுபடுத்தப்பட்டனர். இன்று காலை நகர பிதா பொலிஸ் நிலையத்தில் சரணடைந்தார். அவ்வாறு சரணைடந்ததன் பின்னர் அவர் கைதுசெய்யப்பட்டார். அவ்வாறு கைதுசெய்யப்பட்ட மொரட்டுவ நகர பிதா சமன்லால் என்பவர் நீதிமன்றத்தில் ஆஜர்படுத்தப்படவுள்ளார். மொரட்டுமுல்ல பொலிசாரும், மேல் மாகாண தெற்கு பொலிசாரும் விசாரணைகளை முன்னெடுத்துவருகின்றனர். இன்றைய தினம் சந்தேக நபர் மொரட்டுவ நீதிமன்றத்தில் ஆஜர்படுத்தப்படவுள்ளார்.” ", "URL": "https://www.itnnews.lk/2023/10/05/339452/", "Category": "Breaking News,தேசிய செய்திகள்,முதன்மை செய்தி", "Parent URL": null}