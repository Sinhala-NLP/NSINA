{"Source": "ITN news", "Timestamp": "අගෝස්තු 19, 2022 15:25", "Headline": "ඩොලර් මිලියන 25ක ආධාරයක් ශ්‍රී ලංකාවට පිරිනැමීමට ඕස්ට්‍රේලියානු රජය තීරණය කරයි", "News Content": "ඩොලර් මිලියන 25ක  හදිසි ආධාරයක් ශ්‍රී ලංකාවට පිරිනැමිමට ඕස්ට්‍රේලියානු රජය තීරණය කර තිබෙනවා. මේ වන විටත් ඕස්ට්‍රේලියාව ශ්‍රී ලංකාව වෙත හදිසි ආධාර ප්‍රමාණයක් ලබා දී ඇති අතර එය ඩොලර් මිලියන 75 දක්වා ඉහල දැමීමටයි ඕස්ට්‍රේලියානු රජය තීරණය කර ඇත්තේ. පසුගිය ජූනි මාසයේදී හදිසි මානුෂීය ආධාර සදහා ඕස්ටට්‍රේලියාව ඩොලර් මිලියන 50 ක් ශ්‍රී ලංකාවට ලබා දී තිබෙනවා. ඊට අමතරව ආහාර සහ  සෞඛ්‍ය සැපයුම් වේගවත් කිරීම සදහා තවත් ඩොලර් මිලියන 25ක් ලබා දෙන බවට ප්‍රකාශයක් කර ඇති බවයි විදෙස් මාධ්‍ය වාර්තා සදහන් කරන්නේ.       ", "URL": "https://www.itnnews.lk/2023/10/05/429915/", "Category": "Breaking News,දේශීය පුවත්", "Parent URL": null}