{"Source": "ITN news", "Timestamp": "ජනවාරි 7, 2023 11:34", "Headline": "පිනකල් අවෝඩ්ස් 2022 සම්මාන උළෙලේදී ITN මාධ්‍ය ජාලයට සම්මාන 3ක්", "News Content": "ශ්‍රී ලංකා පිනකල් අවෝඩ්ස් 2022 සම්මාන උළෙලේදී ස්වාධීන රූපවාහිනී මාධ්‍ය ජාලයට සම්මාන තුනක්  හිමිවුණා. මෙම සම්මාන උළෙලේ හොදම ටෙලි නාට්‍යයට හිමි සම්මානය හිමිවූයේද ස්වාධීන රූපවාහිනිය ඔස්ස් විකාශය වූ මාණික්කාවත ටෙලි නාට්‍යයටයි. ප්‍රවීණ ටෙලිනාට්‍ය අධ්‍යක්ෂ සුදත් රෝහණ මහතා  අධ්‍යක්ෂණය කළ මාණික්කාවත ටෙලිනාට්‍යයට හොදම ටෙලි නාට්‍යයට හිමි සම්මානය හිමිවූ අතර ස්වාධීන රූපවාහිනිය වෙනුවෙන් නියෝජ්‍ය සාමාන්‍යාධිකාරී සරත් කුමාර පෙරේරා මහතා එය ලබා ගත්තා. මාණික්කාවත රේඩියෝකරණය වෙනුවෙන් ලක්හඩ ගුවන්විදුලියට ද විශේෂ සම්මානයක් හිමිවුණා. එහි නිෂ්පාදක ඉදුනිල් අතපත්තුයි සම්මානය ලබා ගත්තේ. හොදම පිටපත වෙනුවෙන් ලක්හඩ ගුවන්විදුලියේ සහකාර කළමනාකාරිණී මයුරි ලියනගේ මහත්මිය සම්මානය දිනාගත්තා. ශ්‍රී ලංකා පිනකල් අවෝඩ්ස් 2022 සම්මාන උළෙල බත්තරමුල්ල වෝටර්ස් ඒජ් හිදී පැවැත්වුණා. මෙම අවස්ථාවට හිටපු ජනාධිපති මෛත්‍රිපාල සිරිසේන, රාජ්‍ය අමාත්‍ය සිසිර ජයකොඩි, පාර්ලිමේන්තු මන්ත්‍රිවරුන්වන වජිර අබේවර්ධන සහ සරත් වීරසේකර යන මහත්වරුන්ද එක්ව සිටියා.       ", "URL": "https://www.itnnews.lk/2023/10/05/454236/", "Category": "දේශීය පුවත්", "Parent URL": null}