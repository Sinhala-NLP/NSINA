{"Source": "ITN news", "Timestamp": "අගෝස්තු 15, 2023 15:32", "Headline": "පලස්තීනය සමග සහයෝගීතාවය සඳහා වූ ශ්‍රී ලංකා කමිටුව විදේශ ඇමති හමුවෙයි", "News Content": "“පලස්තීනය සමග සහයෝගීතාවය සඳහා වූ ශ්‍රී ලංකා කමිටුව” අද(15) විදේශ කටයුතු අමාත්‍ය අලිසබ්රි මහතා විදේශ කටයුතු අමාත්‍යාංශයේ දී හමුවී තිබෙනවා . පලස්තීන ජනතාව මුහුණ දෙන අඛණ්ඩ අභියෝග සහ වත්මන් තත්ත්වයන් පිළිබඳව ඔවුන් අමාත්‍යවරයා දැනුවත් කර ඇති බවයි සඳහන් වන්නේ. එහිදී අපගේ ඓතිහාසික ස්ථාවරය සමග පෙළ ගැසෙමින් පලස්තීන ජනතාව සඳහා වන ස්වයං නිර්ණය පිළිබඳ මූලික මූලධර්මය සඳහා ශ්‍රී ලංකාවේ ස්ථිර කැපවීම අමාත්‍යවරයා නැවත අවධාරණය කර තිබෙන බව සඳහන් . එපමණක් නොව, එක්සත් ජාතීන්ගේ යෝජනාවට අනුකූලව, ද්වි-රාජ්‍ය රාමුවක් හරහා කඩිනම් විසඳුමක දැඩි අවශ්‍යතාවය ද අමාත්‍යවරයා අවධාරණය කර තිබෙනවා ", "URL": "https://www.itnnews.lk/2023/10/05/508441/", "Category": "දේශීය පුවත්,නවතම පුවත්", "Parent URL": null}