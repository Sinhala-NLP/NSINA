{"Source": "ITN news", "Timestamp": "ජූලි 14, 2023 13:40", "Headline": "නිවසක පවත්වාගෙන ගිය නීතිවිරෝධී මත්පැන් නිෂ්පාදනාගාරයක් වටලයි", "News Content": "දංකොටුව ප්‍රදේශයේ නිවසක් තුළ මහා පරිමාණයෙන් පවත්වාගෙන ගිය මත්පැන් නිෂ්පාදනාගාරයක් වැටලීමට දංකොටුව පොලිසිය සමත්වුණා. දංකොටුව ගොඩැල්ල ප්‍රදේශයේ නිවසක් තුළ ඉතා සූක්ෂම අයුරින් මෙම මත්පැන් නිෂ්පාදනාගාරය පවත්වාගෙන ගොස් තිබෙනවා. සැකකරුවන් තුන්දෙනෙකු ද අත්අඩංගුවට ගැනුනා.  ඔවුන් අත්අඩංගුවට ගන්නා අවස්ථාවේදීද නීති විරෝධී මත්පැන් නිෂ්පාදනය කරමින් සිටි බවයි පොලිසිය පවසන්නේ. බැරල් 15ක්,  ගෝඩා ග්‍රෑම් තිස්හය දහසක් මෙන්ම මත්පැන් නිෂ්පාදනය සදහා යොදා ගත් උපකරණ රැසක් පොලිසිය අත්අඩංගුවට ගෙන තිබෙනවා.         ", "URL": "https://www.itnnews.lk/2023/10/05/499749/", "Category": "දේශීය පුවත්", "Parent URL": null}