{"Source": "ITN news", "Timestamp": "දෙසැම්බර් 16, 2022 15:32", "Headline": "රුසියාව ප්‍රබල මෙහෙයුමකට සූදානම්වන බවට යුක්‍රේනයෙන් චෝදනා", "News Content": "රුසියාව ප්‍රබල මෙහෙයුමකට සූදානම්වන බවට යුක්‍රේනය චෝදනා කරනවා. නව වසර උදාවත් සමඟ කිව් අගනගරය සහ තවත් නගර කිහිපයක් අල්ලා ගැනීමට රුසියාව සැලසුම් කර තිබෙන බව යුක්‍රේන ආරක්ෂක අංශ චෝදනා කරනවා. රුසියාව මේ සඳහා ලක්ෂ දෙකක හමුදාවක් සූදානම් කරමින් සිටින බවයි යුක්‍රේනය පවසන්නේ. රුසියාවේ මෙම මෙහෙයුම එළඹෙන ජනවාරියේ හෝ පෙබරවාරි මුල ක්‍රියාත්මක කරනු ඇති බවට තමන්ට බුද්ධි අංශ වාර්තා ලැබී ඇති බව යුක්‍රේන ආරක්ෂක අංශ සඳහන් කරනවා. මේ අතර එළඹෙන වසරේ යුරෝපා සංගමය යුරෝ බිලියන 18ක් මූල්‍යාධාර වශයෙන් යුක්‍රේනයට ලබා දෙන බව සඳහන්.       ", "URL": "https://www.itnnews.lk/2023/10/05/450658/", "Category": "ජාත්‍යන්තර පුවත්", "Parent URL": null}