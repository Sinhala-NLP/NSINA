{"Source": "ITN news", "Timestamp": "ජූලි 1, 2022 22:02", "Headline": "නේටෝවේ නාවික හමුදා කඳවුරක් ඇල්බේනියාවට", "News Content": "ඇල්බේනියාවේ නව නාවික හමුදා මධ්‍යස්ථානයක් පිහිටුවීමට නේටෝ සංවිධානය සාකච්ඡා ආරම්භ කර තිබෙනවා. පෝර්ටෝ රොමානෝ හි නව නාවික හමුදා කඳවුර ඉදිකිරීමට නියමිතයි. එය ඇල්බේනියාවේ විශාලතම වරාය ද වනවා. නේටෝ සංවිධානය සහ ඇල්බේනියාවේ පොදු අරමුදල් යටතේ නාවික කඳවුර ඉදි කිරීමට සැලසුම් කර තිබෙනවා. යුක්‍රේනයට යුරෝ බිලියනයක ආධාර ලබා දෙන බව නෝර්වේ රාජ්‍ය සඳහන් කළා. 2022 සහ 2023 වසර සඳහා මෙම අරමුදල් සැපයීමට නියමිතයි. 19 වන සියවසේදී වහල් වෙළෙදාමට සම්බන්ධ වීම ගැන තම ආයතනය සමාව ඉල්ලා සිටින බව නෙදර්ලන්තයේ මහබැංකුව පවසනවා. නෙදර්ලන්තයේ ජාතික දිනයට සමගාමීව පැවති උත්සවයකදී එරට මහබැංකුවේ ප්‍රධානියා මේ බව සඳහන් කළා. 1814 සහ 1863 කාල පරාසය තුලදී අත්ලාන්තික් සාගරය හරහා වහලුන් ප්‍රවාහනය කිරීමට නෙදර්ලන්ත මහ බැංකුව දායකත්වය දැක්වුවා. ", "URL": "https://www.itnnews.lk/2023/10/05/420589/", "Category": "ජාත්‍යන්තර පුවත්", "Parent URL": null}