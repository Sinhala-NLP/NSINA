{"Source": "ITN news", "Timestamp": "ඔක්තෝබර් 6, 2022 18:18", "Headline": "කැස්ස පැණි වර්ග ගැන අවධානයෙන් ඉන්න – ලෝක සෞඛ්‍ය අනතුරු අඟවයි", "News Content": "ගැම්බියා රාජ්‍යයේ කුඩාදරුවන් 66 දෙනෙකු කැස්ස සදහා ලබා දෙන පැණියක් පානය කිරීමෙන් මිය යාමත් සමග ගෝලීය අවධානම් තත්ත්වයත් ප්‍රකාශයට පත් කිරීමට ලෝක සෞඛ්‍ය සංවිධානය පියවර ගත්තා. ඉන්දීය සමාගමක් නිෂ්පාදනය කර ඇති මෙම කැස්ස පැණිය නිසා වකුගඩුවලට හානි සිදු වන බව මූලික පරික්ෂණවලදී හෙළිව තිබෙනවා. සිද්ධිය සම්බන්ධයෙන් මෙතෙක් අදාළ සමාගම ප්‍රකාශයක් නිකුත් කර නැහැ. මේඩන් නැමැති ඉන්දීය සමාගම නිෂ්පාදනය කළ පැණිවර්ග 04 ක් මෙලෙස අහිතකර බලපෑම් ඇති කරන බවයි ලෝක සෞඛ්‍ය සංවිධානය සදහන් කළේ. මෙම කැස්ස පැණිවර්ග තවත් බොහෝ රටවල සහ නිල නොවන වෙළදපොලවල තිබිය හැකි බැවින් මේ පිළිබද ජනතාව දැඩි අවධානයක් යොමු කළ යුතු බව ලෝක සෞඛ්‍ය සංවිධානය ප්‍රකාශ කර තිබෙනවා.   ", "URL": "https://www.itnnews.lk/2023/10/05/439149/", "Category": "ජාත්‍යන්තර පුවත්", "Parent URL": null}