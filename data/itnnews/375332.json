{"Source": "ITN news", "Timestamp": "නොවැම්බර් 11, 2021 11:51", "Headline": "නවසීලන්තය T20 ලෝක කුසලානයේ අවසන් මහා තරගයට", "News Content": "පන්දුවාර විස්සයි විස්ස ලෝක කුසලාන ක්‍රිකට් තරගාවලියේ අවසන් මහා තරගයට සහභාගි වීම සදහා නවසීලන්තය සුදුසුකම් ලබාගත්තා. ඒ එංගලන්තය සමග ඊයේ පැවති තරගයෙන් විශිෂ්ට ජයග්‍රහණයක් ලැබීමත් සමගයි. ලෝක කුසලාන විස්සයි විස්ස ක්‍රිකට් තරගාවලියේ පළමු අවසන් පූර්ව තරගය එංගලන්තය හා නවසීලන්තය අතර ඊයේ පැවැත්වුණා. තරගයේ කාසිය වාසිය දිනූ නවසීලන්තය පළමුව පන්දුවට පහරදීමට එංගලන්තයට ආරාධනා කළා. ඒ අනුව එංගලන්ත ක්‍රීඩකයන් නියමිත පන්දු වාර විස්ස අවසානයේ කඩුලු හතරක් දැවී ලකුණු 166 ක් රැස් කර ගත්තා. පිළිතුරු ඉනිම ක්‍රීඩා කළ නවසීලන්තයට පන්දු වාර දහනවයක්  අවසානයේ දී කඩුලු පහක් පමණක් දැවී තිබියදී නවසීලන්තය වෙනුවෙන් ඩැරි මිචෙල් පන්දු 47 ක දී නොදැවී ලකුණු 72 ක් ලබා ගත්තා. දෙවන අවසන් පූර්ව තරගය අද පැවැත්වෙනවා. පාකිස්ථානය හා ඕස්ට්‍රේලියාව අතරයි අද තරගය පැවැත්වෙන්නේ.     ", "URL": "https://www.itnnews.lk/2023/10/05/375332/", "Category": "ක්‍රීඩා", "Parent URL": null}