{"Source": "ITN news", "Timestamp": "නොවැම්බර් 17, 2021 09:48", "Headline": "ප්‍රදේශ රැසක කොල්ලකෑම් සිදු කළ සැකකරුවන් දෙදෙනෙකු අත්අඩංගුවට", "News Content": "ප්‍රදේශ රැසක කොල්ලකෑම් සිදු කළ බව කියන කණ්ඩායමක සැකකරුවන් දෙදෙනෙකු පානදුර උතුර පොලීසිය මගින් අත්අඩංගුවට ගෙන තිබෙනවා. එගොඩ,උයන ,මොරටුව ,පානදුර,කෙසෙල්වත්ත ,අලුබෝමුල්ල ආදි ප්‍රදේශවල වෙළදසැල්වලට රාත්‍රී කාලයේ ඇතුළු වී වෙළෙඳසැල් හිමියන්ට තියුණු ආයුධ පෙන්වා බියගන්වා කොල්ලකෑම් සිදුකර ඇති බවයි පොලීසිය පවසන්නේ. නිවාස හා මහාමාර්ගවල නවතා තිබෙන ත්‍රී රෝද රථ රැගෙන ගොස් භාණ්ඩ කොල්ලකෑම් සිදු කර එම ත්‍රීරෝද රථ අතර මග දමා යන බවයි හෙළිව තිබෙන්නේ. CCTV දර්ශන නිරීක්ෂණයෙන් පසු සැකකරුවන් අත්අඩංගුවට ගෙන තිබෙනවා. ඒ සොරකම් කළ භාණ්ඩ ද සමගයි. මෙසේ අත්අඩංගුවට පත් වූයේ ගින්පත මධූ සහ වත්තල්පොල ලන්තා යන අන්වර්ථ නාමයෙන් හදුන්වන පුද්ගලයින් දෙදෙනෙකුයි. සැකකරුවන් අද දින පානදුර මහේස්ත්‍රාත් අධිකරණයට ඉදිරිපත් කිරීමට නියමිතයි.       ", "URL": "https://www.itnnews.lk/2023/10/05/376603/", "Category": "දේශීය පුවත්", "Parent URL": null}