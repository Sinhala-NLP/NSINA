{"Source": "ITN news", "Timestamp": "டிசம்பர் 15, 2021 12:45", "Headline": "17 பாடசாலை மாணவர்கள் குளவிக்கொட்டுக்கு இலக்கு..", "News Content": "ஹெட்டன் கல்வி வலயத்திற்குட்பட்ட பொகவந்தலாவ ஹெல்பொட பகுதியில் 17 பாடசாலை மாணவர்கள் குளவிக்கொட்டுக்கு இலக்காகியுள்ளனர். பாடசாலைக்கு சென்ற மாணவர்களே குளவிக்கொட்டுக்கு இலக்கானதாக நோர்வூட் பொலிஸார் தெரிவித்துள்ளனர். பாடசாலை கட்டிடத்திற்கு அருகில் இருந்த மரத்தில் கட்டியிருந்த குளவிக்கூட்டை கழுகொன்று மோதி களைத்துள்ளது. சம்பவத்தில் தரம் 6 முதல் தரம் 11 வரையான மாணவர்களே பாதிக்கப்பட்டுள்ளனர். சம்பவத்தையடுத்து ஏனைய மாணவர்கள் திருப்பியனுப்பப்பட்டுள்ளதோடு, ஹெட்டன் வலய கல்வி பணிப்பாளரின் ஆலோசனைக்கமைய இன்றைய தினம் பாடசாலையை தற்காலிகமாக மூட நடவடிக்கை எடுக்கப்பட்டதாக நோர்வூட் ஹெல்பொட தமிழ் மகா வித்தியாலய அதிபர் தெரிவித்துள்ளார். அவர்கள் அனைவரும் டிக்கோயா க்ளங்கன் ஆதார வைத்தியசாலையில் அனுமதிக்கப்பட்ட நிலையில், அதில் 7 பேர் தொடர்ந்தும் சிகிச்சை பெற்று வருவதோடு, ஏனையவர்கள் வெளிநோயாளர் பிரிவில் சிகிச்சை பெற்று வீடு திரும்பியுள்ளதாக எமது செய்தியாளர் தெரிவித்தார். ", "URL": "https://www.itnnews.lk/2023/10/05/382864/", "Category": "Breaking News,தேசிய செய்திகள்", "Parent URL": null}