{"Source": "ITN news", "Timestamp": "டிசம்பர் 22, 2021 10:07", "Headline": "நேற்றைய தினத்தில் கொவிட் தொற்றாளர்களாக 713 பேர் பதிவு..", "News Content": "நாட்டில் நேற்றைய தினத்தில் கொவிட் – 19 வைரஸ் தொற்றாளர்களாக 713 பேர் இனங்காணப்பட்டுள்ளதாக சுகாதார அமைச்சின் தொற்று நோயியல் பிரிவு தெரிவித்துள்ளது. கடந்த 2 நாட்களின் பின்னர் மீண்டும் 700க்கும் அதிகமான தொற்றாளர்கள் பதிவாகியுள்ளனர். அதனடிப்படையில் நாட்டில் இதுவரை பதிவாகியுள்ள மொத்த கொவிட் தொற்றாளர்களின் எண்ணிக்கை 5 இலட்சத்து 80 ஆயிரத்து 922ஆக உயர்வடைந்துள்ளது. இந்நிலையில் நேற்றைய தினத்தில் கொவிட் தொற்றிலிருந்து 294 பேர் பூரண குணமடைந்துள்ளதாக சுகாதார அமைச்சு அறிவித்துள்ளது. அதனடிப்படையில் தொற்றிலிருந்து குணமடைந்தவர்களின் எண்ணிக்கை 5 இலட்சத்து 57 ஆயிரத்து 915ஆக அதிகரித்துள்ளது. மேலும் 24 கொவிட் மரணங்கள் சுகாதார சேவைகள் பணிப்பாளர் நாயகத்தினால் நேற்றைய தினத்தில் உறுதிப்படுத்தப்பட்ட நிலையில், நாட்டின் மொத்த கொவிட் மரணங்களின் எண்ணிக்கை 14 ஆயிரத்து 795ஆக உயர்வடைந்துள்ளதென சுகாதார மேம்பாட்டு பணியகத்தின் புள்ளிவிபரத்தரவுகளில் குறிப்பிடப்பட்டுள்ளது. ", "URL": "https://www.itnnews.lk/2023/10/05/384285/", "Category": "Breaking News,தேசிய செய்திகள்", "Parent URL": null}