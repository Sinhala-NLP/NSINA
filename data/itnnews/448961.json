{"Source": "ITN news", "Timestamp": "දෙසැම්බර් 4, 2022 15:58", "Headline": "සංචාරකයින් 480 ක් රැගත් අසමාරා ක්වෙස්ට් නෞකාව හෙට හම්බන්තොට වරායට", "News Content": "සංචාරකයින් 480 ක් රැගෙන මෙරටට පැමිණි අසමාරා ක්වෙස්ට් නෞකාව හෙට හම්බන්තොට වරායට ළගාවීමට නියමිතයි. සංචාරකයින් 480 ක් හා කාර්ය මණ්ඩලයේ 400 දෙනෙකු සමඟ අසමාරා ක්වෙස්ට් නෞකාව ඊයේ කොළම වරායට ළගාවුණා. මෝල්ටා ධජය යටතේ ලියාපදිංචි කර ඇති මෙම නෞකාව දිගින් මීටර් 181 ක් හා පළලින් මීටර් 25 ක් වනවා. නෞකාවෙන් පැමිණි සංචාරකයින් අතරින් වැඩි පිරිස යුරෝපා ජාතිකයින්. කොළඹ වරායේ සිට ගමන් ඇරඹු එම යාත්‍රාව හෙට දිනයේ හම්බන්තොට වරායට ළගාවීමට නියමිතයි. එම නෞකාව හෙට රාත්‍රියේ ඉන්දුනීසියාව බලා පිටත්ව යාමට නියමිත බවයි වාර්තා වන්නේ.       ", "URL": "https://www.itnnews.lk/2023/10/05/448961/", "Category": "දේශීය පුවත්", "Parent URL": null}