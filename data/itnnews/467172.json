{"Source": "ITN news", "Timestamp": "මාර්තු 11, 2023 14:42", "Headline": "රුපියල් මිලියන 41 කට අධික කේරළ ගංජා තොගයක් නාවික හමුදා භාරයට", "News Content": "ශ්‍රී ලංකා නාවික හමුදාව යාපනය, මාදගල් වෙරළ ප්‍රදේශයේ ඊයේ (10)  රාත්‍රියේ සිදුකළ විශේෂ පාමුර සංචාරයකදී එම වෙරළ ප්‍රදේශයේ තිබූ කේරළ ගංජා කිලෝග්‍රෑම් 126 කට අධික තොගයක් නාවික හමුදා භාරයට ගෙන තිබෙනවා. උතුරු නාවික විධානයට අයත් ශ්‍රී ලංකා නාවික නෞකා අග්බෝ ආයතනය මඟින් යාපනය, මාදගල් වෙරළ ප්‍රදේශයේ ඊයේ (10)  දින රාත්‍රියේ සිදු කල විශේෂ පාමුර සංචාරයකදී එම වෙරළ තීරයේ තිබූ සැකකටයුතු උර 04ක් නිරීක්‍ෂණය කර පරීක්‍ෂාවට ලක්කරන ලදි. එහිදී, එම උර 04හි පාර්සල් 55ක අසුරා තිබූ කේරළ ගංජා කිලෝ 126 ග්‍රෑම් 800 ක තොගයක් මෙලෙස නාවික හමුදා භාරයට ගැනීමට කටයුතු කෙරිණි. ‍නාවික හමුදාව විසින් වෙරළ කලාපයේ සිදුකරන නිරන්තර සෝදිසි මෙහෙයුම් හේතුවෙන් ජාවාරම්කරුවන් විසින් වෙරළ තීරයේ අතහැර දමා යන්නට ඇතැයි සැකකෙරෙන මෙම කේරළ ගංජා තොගයේ දළ වීථි වටිනාකම රුපියල් මිලියන 41 කට අධික වෙතැයි විශ්වාස කෙරේ. තවද, නාවික හමුදාව භාරයට ගත් මෙම කේරළ ගංජා ‍‍තොගය, ඉදිරි නිතීමය කටයුතු සඳහා ඉදිරිපත් කරන තෙක් නාවික හමුදා භාරයේ තබා ඇත. ", "URL": "https://www.itnnews.lk/2023/10/05/467172/", "Category": "දේශීය පුවත්", "Parent URL": null}