{"Source": "ITN news", "Timestamp": "ජූනි 19, 2023 14:04", "Headline": "මසකට ඩොලර් ලක්ෂයක ආදායමක් උපයන උතුරේ ගොවීන්", "News Content": "උතුරු පළාතේ කෙසෙල් ඩුබායි වෙළඳපොළට යොමු කිරිමේ වැඩපිළිවෙල මේ වන විට සාර්ථක වී තිබෙනවා. මසකට ඇමෙරිකා ඩොලර් ලක්ෂයක ආදායමක් ඉපයීමට උතුරේ ගොවීන්ට හැකි වී ඇති බවයි උතුරු පළාත් සභාව පවසන්නේ. උතුරු පළාතේ වගා කෙරෙන කෙසෙල් ඩුබායි වෙළඳපොළට සතියකට වරක් අපනයනය කිරීම සිදුවනවා. එම ව්‍යාපෘතියෙන් මසකට ඩොලර් ලක්ෂයක ආදායමක් ඉපැයීමට යාපනයේ ගොවීන් සමත්ව ඇති බවයි උතුරු පළාත් ප්‍රධාන ලෙක්ම් සමන් බන්දුලසේන මහතා සඳහන් කලේ. උතුරු පළාතේ අක්කර 8000ක් හඳුනාගෙන තරුණ ව්‍යවසායකයින්ට ලබා දී කෘෂිකර්ම ව්‍යාපෘති ක්‍රියාත්මක කිරීමට ද උතුරු පළාත් ආණ්ඩුකාර පී එස් එම් චාල්ස් මහත්මිය උපදෙස් ලබා දී තිබෙනවා. අඹ,  ගස්ලබු,  පැෂන් ෆෘට් ආදී පළතුරු වගාකොට එම අස්වැන්න විදෙස් වෙළඳපොළට යොමු කිරීම රජයේ අරමුණයි. කෘෂිකර්ම ව්‍යාපෘති පිළිබඳ පැවති ප්‍රගතිසමාලෝචන රැස්විමේ මෙම තොරතුරු අනාවරණය කෙරුණා.           ", "URL": "https://www.itnnews.lk/2023/10/05/493097/", "Category": "දේශීය පුවත්", "Parent URL": null}