{"Source": "ITN news", "Timestamp": "අගෝස්තු 25, 2022 21:27", "Headline": "රුසියා හමුදාවට අලුතින් එක්ලක්ෂ තිස්හත් දහසක් බඳවා ගැනීමට පුටින් අනුමැතිය ලබා දෙයි", "News Content": "රුසියා හමුදාවට අලුතින් එක්ලක්ෂ තිස්හත් දහසක් බඳවා ගැනීමට ජනාධිපති ව්ලැඩිමීර් පුටින් අනුමැතිය ලබා දී තිබෙනවා. රුසියා හමුදාවේ මේ වනවිට මිලියනයකට ආසන්න හමුදා භටයින් සිටින අතර ලක්ෂ නවයක පමණ සිවිල් කාර්ය මණ්ඩලයක් කටයුතු කරනවා. රුසියා ජනාධිපති ව්ලැඩිමීර් පුටින් අත්සන් කළ නව නීතියකට අනුව යුද හමුදාව 10%කට ආසන්න ප්‍රතිශතයකින් ඉහළ නැංවීමට අපේක්ෂිතයි. යුක්රේන යුද්ධය ආරම්භ වී ගෙවී ගිය මාස හයකට ආසන්න කාලය තුලදී රුසියා හමුදාවේ හැත්තෑ දහසත්, අසූදහසත් අතර සාමාජිකයන් පිරිසක් මියයාම හෝ තුවාල ලැබීම මීට හේතුව බවයි බටහිර මාධ්‍ය වාර්තා කළේ.     ", "URL": "https://www.itnnews.lk/2023/10/05/431183/", "Category": "ජාත්‍යන්තර පුවත්", "Parent URL": null}