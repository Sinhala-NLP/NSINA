{"Source": "ITN news", "Timestamp": "ජූලි 28, 2022 17:11", "Headline": "විදුලි බිල්පත් සංශෝධනය සතියක් තුළ ප්‍රකාශයට", "News Content": "විදුලි බිල්පත් සංශෝධනය සතියක් තුළ ප්‍රකාශයට පත් කරන බව මහජන උපයෝගීතා කොමිෂන් සභාවේ සභාපති ජනක රත්නායක මහතා ප්‍රකාශ කරනවා. මෙම වසර සදහා යෝජිත විදුලි ගාස්තු සංශෝධනය පිළිබද මහජන අදහස් ලබාගැනීම බණ්ඩාරනායක ජාත්‍යන්තර සම්මන්ත්‍රණශාලා පරිශ්‍රයේදී පැවැත්වුණා. එහිදී ලිඛිත යෝජනා 1500 කට ආසන්න ප්‍රමාණයක්  ලබාදී තිබෙනවා. වාචික අදහස් ද මෙහිදී ඉදිරිපත් කෙරුණා. මෙම යෝජනා සමාලෝචනය කීරීමෙන් පසු ගාස්තු සංශෝධනය සම්බන්ධයෙන් සතියක් තුළ ප්‍රකාශ කරන බවයි මහජන උපයෝගීතා කොමිෂන් සභාවේ  සභාපතිවරයා කියා සිටින්නේ. මේ අතර මාසික විදුලි බිල්පත පාරිභෝගිකයන් වෙත විද්‍යුත් තැපෑල හරහා යොමු කිරීමේ හැකියාවක් පවතින බව ලංකා විදුලිබල මණ්ඩලය සදහන් කරනවා. ඊ බිල් ඩොට් සීඊබී  ඩොට් එල් කේ යන වෙබි අඩවියට පිවිස මේ සදහා ලියාපදිංචි විය හැකි බවයි විදුලිබල මණ්ඩලය ප්‍රකාශ කරන්නේ. කෙටි පණිවුඩ හරහා ද අදාළ ලියාපදිංචිය ලබාගත හැකියි. ඊබිල් හිස්තැනක් ගිණුම් අංකය හිස්තැනක් අදාළ විදුලි පාරිභෝගිකයාගේ විද්‍යුත් ලිපිනය සටහන් කර 1987ට කෙටි පණිවුඩයක් යොමු කළ යුතු වනවා. ", "URL": "https://www.itnnews.lk/2023/10/05/425533/", "Category": "දේශීය පුවත්", "Parent URL": null}