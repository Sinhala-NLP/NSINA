{"Source": "ITN news", "Timestamp": "මාර්තු 2, 2023 09:17", "Headline": "නීතිවිරෝධී දුම්වැටි තොගයක් අත්අඩංගුවට", "News Content": "තීරු බදු රහිතව මෙරටට ගෙන්වන ලද දුම්වැටි අලෙවි කිරීම සඳහා සන්තකයේ තබාගෙන සිටි පුද්ගලයකු විශේෂ කාර්ය බලකායේ නිලධාරීන්ගේ අත්අඩංගුවට ගෙන තිබෙනවා. විශේෂ කාර්ය බලකාය තිරුක්කෝවිල් කඳවුරේ නිලධාරීන්ට ලද තොරතුරකට අනුව විශේෂ කාර්ය බලකාය අණදෙන නිලධාරී නීතීඥ වරුණ ජයසුන්දර මහතාගේ නියෝග හා උපදෙස් පරිදි ප්‍රාදේශීය අණදෙන නිලධාරී සහකාර පොලිස් අධිකාරී බන්දුසිරි මහතාගේ මගපෙන්වීම යටතේ විශේෂ  කාර්ය  බලකාය තිරුක්කෝවිල් කඳවුරේ උප පොලිස් පරීක්ෂක ඒ.එච්.එල්. දිල්ශාන් ඇතුළු නිලධාරීන් කණ්ඩායමක් විසින් 2023.03.01 වන දින අක්කරපත්තුව පොලිස් වසමේ පාලමුනේ 01 ප්‍රදේශයේ දී වැටලීමක් සිදුකර ඇත. එහි දී අලෙවි කිරීම සඳහා තීරුබදු රහිතව මෙරටට ගෙන්වන ලද Manchester වර්ගයේ දුම්වැටි 180 ක් සහ Magnum luxury වර්ගයේ දුම්වැටි 180 ක් සන්තකයේ තබාගෙන සිටි වයස අවුරුදු 45 ක උදුමාහුරම්, පාලමුන 01 ප්‍රදේශයේ පදිංචි පුද්ගලයකු අත්අඩංගුවට ගෙන වැඩිදුර විමර්ශන කටයුතු සඳහා අක්කරපත්තුව පොලිස් ස්ථානය වෙත භාර දී ඇත. ", "URL": "https://www.itnnews.lk/2023/10/05/464562/", "Category": "දේශීය පුවත්", "Parent URL": null}