{"Source": "ITN news", "Timestamp": "அக்டோபர் 9, 2022 14:16", "Headline": "சிறுவர்களை மது அருந்த வற்புறுத்திய நபர் கைது", "News Content": "அனுராதபுரம் ஓயமடுவ ஏரிக்கரையில் மேற்கொள்ளப்பட்ட சுற்றிவளைப்பின் போது, இரண்டு சிறுவர்களை மது அருந்துமாறு கட்டாயப்படுத்திய சட்டவிரோத மதுபான உற்பத்தியாளர் ஒருவர் பொலிஸாரால் கைது செய்யப்பட்டுள்ளார். பத்து மற்றும் ஐந்து வயதுடைய இரு சிறுவர்களும் மதுபானத்துடன் போதைப்பொருளை உட்கொண்டமை கண்டுபிடிக்கப்பட்டதாகவும், பொலிஸ் அவசர சிகிச்சைப் பிரிவு 119க்கு கிடைத்த தகவலின் பேரில் பொலிஸார் சம்பவ இடத்திற்குச் சென்று மேற்கொண்ட விசாரணையில் தெரியவந்துள்ளது . இரண்டு சிறுவர்களும் அனுராதபுரம் போதனா வைத்தியசாலையில் அனுமதிக்கப்பட்டுள்ளதுடன், 25 வயதான குறித்த  சந்தேகநபர் நீதிமன்றில் ஆஜர்படுத்தப்பட்டதன் பின்னர் ஒக்டோபர் 11ஆம் திகதி வரை விளக்கமறியலில் வைக்கப்பட்டுள்ளார். ", "URL": "https://www.itnnews.lk/2023/10/05/439618/", "Category": "அண்மைய செய்திகள்", "Parent URL": null}