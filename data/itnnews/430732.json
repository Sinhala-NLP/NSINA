{"Source": "ITN news", "Timestamp": "ஆகஸ்ட் 23, 2022 15:31", "Headline": "மண்ணெண்ணையின் விலை அதிகரிப்புக்கு எதிர்ப்பு தெரிவித்து ஆர்ப்பாட்டம்..", "News Content": "வரலாற்றில் என்றும் இல்லாத அளவிற்கு மண்ணெண்ணையின் விலை அண்மையில் அதிகரிக்கப்பட்டது. குறித்த விலை அதிகரிப்பு தோட்ட தொழிலாளர்கள், கடற்றொழிலாளர்கள் மற்றும் குறைந்த வருமானம் பெறும் குடும்பங்களுக்கு பாரிய பாதிப்பை ஏற்படுத்தியுள்ளது. மண்ணெண்ணையின் விலை அதிகரிப்புக்கு எதிர்ப்பு தெரிவித்து காலி, பயாகல பகுதியிலுள்ள மீனவர்கள் எதிர்ப்பு நடவடிக்கையில் ஈடுபட்டுள்ளனர். கற்பி;ட்டி முதல் நீர்கொழும்பு வரையிலான வடமேல் கரையோர பகுதியில் மீனவர்கள் மீன்பிடி நடவடிக்கைக்கு செல்வதிலிருந்து விலகியுள்ளனர். எரிபொருள் விலை அதிகரிக்கப்பட்டள்ளமையினால் தமக்கு மீன்பிடி நடவடிக்கைளில் ஈடுபட முடியாத நிலை ஏற்பட்டுள்ளதாக மீனவர்கள் குறிப்பிட்டுள்ளனர். இதேவேளை மண்ணெண்ணை நிவாரணத்தை வழங்க மேற்கொண்ட தீர்மானத்திற்கு பாராளுமன்ற உறுப்பினர் மனோ கனேஷன் நன்றி தெரிவித்துள்ளார். வறுமை நிலையிலுள்ள தோட்ட தொழிலாளர்கள் மற்றும் கொழும்பிலுள்ள குறைந்த வருமானம் பெறும் மக்கள் குறித்த பட்டியலில் உள்வாங்கப்படுவதை உறுதிப்படுத்துமாறே பாராளுமன்ற உறுப்பினர் மனோ கனேஷன் அமைச்சர் கஞ்சன விஜசேகரவிடம் கோரிக்கை விடுத்திருந்தார். எவ்வாறெனினும் நேரடி நிதி நிவாரணங்களை வழங்குவது தமது தீர்மானம் அல்ல எனவும் விலை மறுசீரமைப்பு தொடர்பில் கலந்துரையாடப்பட்ட போது அது தொடர்பில் ஜனாதிபதி யோசனை ஒன்றை முன்வைத்ததாகவும் அமைச்சர் கஞ்சன விஜயசேகர தெரிவித்தார். ", "URL": "https://www.itnnews.lk/2023/10/05/430732/", "Category": "Breaking News,தேசிய செய்திகள்", "Parent URL": null}