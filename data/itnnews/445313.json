{"Source": "ITN news", "Timestamp": "නොවැම්බර් 12, 2022 12:07", "Headline": "එක්සත් ජාතීන්ගේ සාම සාධක හමුදා රාජකාරි සඳහා ගුවන් හමුදා බට පිරිසක් පිටත්ව යයි", "News Content": "එක්සත් ජාතීන්ගේ සාම සාධක හමුදා රාජකාරි සදහා ශ්‍රී ලංකා ගුවන් හමුදා හෙලිකොප්ටර් බල පන්තියක් විසිර ගියා. විසිරයාමේ උත්සවය පැවැත්වුණේ ගුවන්හමුදාපති එයාර් මාර්ෂල් සුදර්ශන පතිරණ මහතාගේ ප්‍රධානත්වයෙනුයි. ගුවන් නියමුවන්ගේ පරිණතභාවය, තාක්ෂණික දැනුම, පළපුරුද්ද, විනයගරුකබව හා වෘත්තීය නිපුණත්වය පිළිබද අවධානය යොමු කරමින් එක්සත් ජාතීන්ගේ රාජකාරි සදහා මෙසේ බදවා ගැනීම් සිදුවනවා. 2014 වසරේ සිට ශ්‍රී ලංකා ගුවන් හමුදාව මෙම රාජකාරිවල නිරත වනවා. මධ්‍යම අප්‍රිකානු ජනරජය වෙත සාම සාධක හමුදා රාජකාරි සදහා මෙම පිරිස පිටත්ව යනවා. භට පිරිස් ප්‍රවාහනය, ප්‍රභූන්, ආහාරපාන හා භාණ්ඩ ප්‍රවාහනය පිළිබද රාජකාරි ඔවුන් වෙත පැවරෙනවා. අභ්‍යන්තර ගුවන් ගමන් මෙන්ම පැරෂුට් මගින් භාන්ඩ ගොඩබෑමද එම රාජකාරිවලට ඇතුළත්. මෙම පිරිසට ගුවන් හමුදා සාමාජිකයන් 110 දෙනෙකු ඇතුළත්.     ", "URL": "https://www.itnnews.lk/2023/10/05/445313/", "Category": "දේශීය පුවත්", "Parent URL": null}