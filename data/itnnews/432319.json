{"Source": "ITN news", "Timestamp": "සැප්තැම්බර් 1, 2022 12:03", "Headline": "මෙරටට ළඟාවූ පෙට්‍රල් නෞකාවෙන් ගොඩබාන ලද ඉන්ධන බෙදාහැරීම ඇරඹෙයි", "News Content": "මෙරටට ළගා වූ පෙට්‍රල් නෞකාවෙන් ගොඩබාන ලද ඉන්ධන බෙදාහැරීමේ කටයුතු මේ වන විට ආරම්භ කර තිබෙනවා. කෙසේ වෙතත් ඇතැම් පිරවුම්හල් අසල තවමත් පෝලිම් පවතින බව අප වාර්තාකරුවන් පවසනවා. මේ අතර කැලණිතිස්ස සංයුක්ත බලාගාරයට අවශ්‍ය ඉන්ධන තව දින දහයකින් ලබාදෙන බව ඛනිජ තෙල් නීතිගත සංස්ථාව පවසනවා.‍ෙකැලණිතිස්ස බලාගාරයට අවශ්‍ය ඉන්ධන නොලැබීම හේතුවෙන් එහි ජනන කටයුතු මේ වනවිට නතර වී තිබෙනවා. ඒ සමග ජාතික විදුලිබල පද්ධතියට අහිමි වන විදුලිය ප්‍රමාණය මෙගාවොට් 265 ක්. මසකට අධික කාලයක සිට මෙම බලාගාරයට අවශ්‍ය ඉන්ධන නොමැති බවයි විදුලිබල මණ්ඩලය පැවසුවේ. මේ අතරතුරයි කැලණිතිස්ස සංයුක්ත බලාගාරයට අවශ්‍ය ඉන්ධන තව දින දහයකින් ලබාදෙන බව ඛනිජ තෙල් සංස්ථාව ප්‍රකාශ කළේ. මේ අතර දිනකට නිකුත් කළ හැකි ඉන්ධන ප්‍රමාණය පෙට්‍රල්  මෙට්‍රික් ටොන් තුන්දහසක් බවත්, ඩීසල් මෙට්‍රික්ටොන් හාරදහසක් බවත් ඛනිජ තෙල් සංස්ථාව ඊයේ ප්‍රකාශයට පත් කළා. ", "URL": "https://www.itnnews.lk/2023/10/05/432319/", "Category": "දේශීය පුවත්", "Parent URL": null}