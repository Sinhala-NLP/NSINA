{"Source": "ITN news", "Timestamp": "සැප්තැම්බර් 16, 2022 09:31", "Headline": "හරිතාගාරයක් තුළ ඉතා සූක්ෂම අයුරින් ගංජා වගාවක නිරතවූ පුද්ගලයෙකු අත්අඩංගුවට", "News Content": "හරිතාගාරයක් තුළ ඉතා සූක්ෂම අයුරින් ගංජා වගාවක නිරතවූ පුද්ගලයෙකු පොලිස් විශේෂ කාර්ය බලකාය අත්අත්අඩංගුවට ගත්තා. පොලිස් විශේෂ කාර්ය බලකායේ මීපිලිමාන නිලධාරීන්ට ලද තොරතුරකට අනුව නුවරඑළිය රුවන්එළිය ප්‍රදේශයේදී මෙම අත්අඩංගුවට ගැනීම සිදුකර ඇත්තේ. හරිතාගාරයක මෙම කුෂ් නමැති දෙමුහුන් ප්‍රභේදය වගාකර තිබෙනවා. විවිධ ප්‍රමාණයේ පැළ හැත්තෑ එකක් මෙහිදී සොයා ගත්තා. විදේශයන්හි වගාකරන ප්‍රභේදයක් ලෙසයි මෙය සැලකෙන්නේ. ඉතා රහසිගත අයුරින් මෙම වගාව සිදුකර ඇත්තේ රුවන්එළිය ප්‍රදේශයේ පදිංචි වයස අවුරුදු 27ක පුද්ගලයෙක්. එළවළු අතරේ ගංජා පැළ වගාකර තිබූ බවයි පොලිස් විශේෂ කාර්ය බලකාය ප්‍රකාශ කරන්නේ.         ", "URL": "https://www.itnnews.lk/2023/10/05/435222/", "Category": "Breaking News,දේශීය පුවත්", "Parent URL": null}