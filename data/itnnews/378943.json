{"Source": "ITN news", "Timestamp": "නොවැම්බර් 27, 2021 12:32", "Headline": "බත්තරමුල්ලේ සංජුගේ ප්‍රධාන ගෝලයෙක් පොලිසියට කොටුවෙයි", "News Content": "ඩුබායිහි සැගවී සිටින ප්‍රබල මත්ද්‍රව්‍ය ජාවරම්කරුවෙකු වන බත්තරමුල්ල සංජු නමැත්තාගේ ප්‍රධාන ගෝලයෙකු හෙරොයින් සමග අත්අඩංගුවට ගෙන තිබෙනවා. තලාහේන සමනල මාවත ප්‍රදේශයේ නිවසකදී මෙම සැකකරු හෙරොයින් ග්‍රෑම් 31 ක් සමග අත්අඩංගුවට පත්වුණා. මත්ද්‍රව්‍ය කිරීම සදහා යොදාගන්නා ඉලෙක්ට්‍රොනික තරාදියක් සහ ජංගම දුරකතන දෙකක් ද පොලිස් භාරයට ගැණුනා. සැකකරු සහ මත්ද්‍රව්‍ය කඩුවෙල මහේස්ත්‍රාත් අධිකරණය වෙත අද ඉදිරිපත් කිරීමට නියමිතයි. තලාව ප්‍රදේශයේ සිදුකළ වැටලීමකදී තහනම් වල් නාශක ප්‍රවාහනය කළ පුද්ගලයින් දෙදෙනෙකු අත්අඩංගුවට ගෙන තිබෙනවා. විශේෂ කාර්ය බලකායේ අනුරාධපුර කදවුරේ නිලධාරීන් කණ්ඩායමක් සහ ශ්‍රී ලංකා ගුවන් හමුදා බුද්ධි ඒකකයේ නිලධාරීන් පිරිසකුයි මෙම අත්අඩංගුවට ගැනීම සිදුකර ඇත්තේ. මේ අතර විශේෂ කාර්ය බලකාය සිදුකළ මෙහෙයුමකදී අයිස් මත්ද්‍රව්‍ය සන්තකයේ තබාගෙන සිටි පුද්ගලයෙකු අත්අඩංගුවට ගැනීමට හැකිවුණා. ඒ බියගම පොලිස් වසමේ පේරගස් හංදිය ප්‍රදේශයේ සිදුකළ වැටලීමකදීයි.     ", "URL": "https://www.itnnews.lk/2023/10/05/378943/", "Category": "Breaking News,දේශීය පුවත්", "Parent URL": null}