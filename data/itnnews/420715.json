{"Source": "ITN news", "Timestamp": "ජූලි 2, 2022 16:40", "Headline": "මුහුදු මාර්ගයෙන් ඕස්ට්‍රේලියාවට යාමට සූදානම්ව සිටි 24 දෙනෙකු අත්අඩංගුවට", "News Content": "නීති විරෝධී ලෙස මුහුදු මාර්ගයෙන් ඕස්ට්‍රේලියාව බලා ගමන් කිරීමට සූදානමින් ලැගුම්හලක රැදී සිටි 24 දෙනෙකු අත්අඩංගුවට ගැනීමට මාරවිල පොලිසියේ නිලධාරීන් සමත් වුණා. මාරවිල තල්විල ප්‍රදේශයේ ලැගුම්හලක මෙම පිරිස රැදී සිට තිබෙනවා. දින 22 ක් වයසැති දරුවෙකු හා මාස දෙකක කුඩා දරුවන් දෙදෙනෙකුද මෙම පිරිස අතර වනවා. කාන්තාවන් දස දෙනෙකුද මේ අතර සිටිනවා. මෙම පිරිස මඩකලපුව ප්‍රදේශයේ පදිංචිකරුවන් බවයි පොලිසිය සදහන් කරන්නේ. දින පහකට පෙර තමන් මඩකලපුවේ සිට මාරවිලට පැමිණි බවත් ඕස්ට්‍රේලියාවට යාම සදහා යාත්‍රාව පැමිණෙන තුරු ලැගුම්හලේ රැදී සිටි බවත් මෙම පිරිස පොලිසියට ප්‍රකාශ කර තිබෙනවා. මාරවිල සිට ඕස්ට්‍රේලියාව බලා යාම සදහා මුහුදු මාර්ගයෙන් ගමන් කිරීමට සුදානම්ව සිටි පහළොස් දෙනෙකු මේ අයුරින්ම පසුගිය 7වනදා අත්අඩංගුවට ගත්තා.   ", "URL": "https://www.itnnews.lk/2023/10/05/420715/", "Category": "දේශීය පුවත්", "Parent URL": null}