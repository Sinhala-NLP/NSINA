{"Source": "ITN news", "Timestamp": "මාර්තු 24, 2022 11:54", "Headline": "දකුණු අප්‍රිකාව පරදා බංග්ලාදේශයට ඓතිහාසික එක්දින තරගාවලි ජයක්", "News Content": "ඓතිහාසික ක්‍රිකට් ජයක් වාර්තා කිරීමට  බංග්ලාදේශ ක්‍රිකට් කණ්ඩායම ඊයේ සමත් වුණා.ඒ  දකුණු අප්‍රිකා කණ්ඩාම තුන්වන එක්දින ක්‍රිකට් තරගයේදී කඩුළු 09 කින් පරාජයට පත් කරමින්. ඒ අනුව මෙම  ජයග්‍රහණයත් සමගින් දෙරට අතර පැවති තරග 03 කින් සමන්විත වූ එක්දින තරගාවලිය තරග දෙකට එකක් ලෙස ජයගැනීමට සමත් වූයේද බංග්ලාදේශ කණ්ඩායමයි. තරගයේ ප්‍රථමයෙන් පන්දුවට පහර දුන් දකුනු අප්‍රිකා කණ්ඩායම පන්දුවාර 37 කදී සියලු දෙනා දැවී ලබා ගත්තේ ලකුණ 154 ක් පමණයි. පන්දු යැවීමේදී ටස්කින් අහමඩ් ලකුණු 35ට කඩුළු 05 ක් බිද හෙලුවා. පිළිතුරු ඉනිම ක්‍රීඩා කළ බංග්ලාදේශ කණ්ඩායම පන්දුවාර 26 යි පන්දු තුනකදී එක් කඩුල්ලක් පමණක් දැවී ලකුණු 156 ක් රැස් කරමින් තරගය ජයග්‍රහණය කළේ ප්‍රභල දකුණු අප්‍රිකාවට කඩුළු 09 ක පරාජයක් හිමිකර දෙමින්. ටස්කින් අහමඩ් තරගයේ වීරයා ලෙස සම්මාන හිමිකර ගත්තා.   ", "URL": "https://www.itnnews.lk/2023/10/05/403657/", "Category": "ක්‍රීඩා", "Parent URL": null}