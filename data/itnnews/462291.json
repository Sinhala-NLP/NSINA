{"Source": "ITN news", "Timestamp": "පෙබරවාරි 22, 2023 09:20", "Headline": "විදේශීය ගිනිඅවියක් සහ උණ්ඩ සමඟ පුද්ගලයෙකු අත්අඩංගුවට", "News Content": "දකුණු කළුතර සංචාරක හෝටලයක් තුළදී විදේශ රටක නිෂ්පාදිත 9mm(Sigana) වර්ගයේ ගිනි අවියක් සහ ඊට යොදන උණ්ඩ 09ක් සමග පුද්ගලයෙකු අත්අඩංගුවට ගෙන තිබෙනවා. කටුකුරුන්ද පොලිස් විශේෂ කාර්ය බළකා කඳවුරේ නිලධාරීන්ට ලද තොරතුරකට අනුව ඊයේ රාත්‍රියේදීයි මෙම වැටලීම සිදුකර ඇත්තේ. සැකකරු සන්තකයේ තිබී මදන මෝදක ගුලි 187ක් ද සොයා ගෙන තිබෙනවා. අත්අඩංගුව ගත් සැකකරු සාගා නොහොත් රන්මුනි අශාන් සිල්වා නැමැති 30 හැවිරිදි කළුතර උතුර ප්‍රදේශයේ පදිංචිකරුවෙකි. මෙම සැකකරුට මීට පෙර පුද්ගල පහරදීමක් සම්බන්ධයෙන් අධිකරණ කටයුතුද පවතී. සැකකරු අද දින කළුතර මහෙස්ත්‍රාත් අධිකරණයට ඉදිරිපත් කිරීමට නියමිතයි. දකුණු කළුතර පොලීසිය මඟින් වැඩිදුර විමර්ශන ආරම්භ කර තිබෙනවා. ", "URL": "https://www.itnnews.lk/2023/10/05/462291/", "Category": "Breaking News,දේශීය පුවත්", "Parent URL": null}