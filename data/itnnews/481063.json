{"Source": "ITN news", "Timestamp": "මැයි 7, 2023 09:06", "Headline": "කෝවිලේ දේව පූජාවට පත්තුකළ වායු බැලුනය නිවසක් මතට කඩා වැටී ගිනිගනියි", "News Content": "යාපනය වැලිවැටිතුරෙයි මුත්තුමාරි අම්මාන් හින්දු කෝවිලේ පැවති වාර්ෂික දේව මංගල්ලය වෙනුවෙන් පත්තු කොට ගුවනට යවන ලද වායු බැලුනයක් යාපනයේ නිවසක් මතට කඩා වැටී ගිනිගැනීමේ සිද්ධියක් වාර්තා වනවා. මුත්තුමාරි අම්මාන් හින්දු කෝවිලේ වාර්ෂික උත්සවයේදී පැවත්වූ ප්‍රධාන දේව මෙහෙය අවස්ථාවේ, දේව ප්‍රථිමා වැඩම කරවන මොහොතේ  ප්‍රදේශවාසීන් විසින් විශාල වායු බැලුනයක්ස පසුගිය 5ස වැනිදා වස ගුවනට මුදා හැර තිබෙනවා. මෙලෙස ගුවනට මුදාහරින ලද වායු බැලුනය එම අවස්ථාවේදී සාර්ථකව ගුවනට ගිය අතර පසුව පැය කිහිපයකට අනතුරුව පේදුරුතුඩුව තුම්පලෙයි ප්‍රදේශයේ නිවසක් මතට කඩා වැටි ඇති බවයි ප්‍රදේශවාසීන් පවසන්නේ. කෙසේ වෙතත් වායු බැලුනය කඩාවැටීමෙන් අදාල නිවසේ වහලය මත ගින්නක් ඇතිවූ බවටත් පසුව එය ප්‍රදේශවාසීන් එක්ව\nනිවාදැමීමට පියවර ගත් බවටත් ඔවුන් කියා සිටියා. නිවසේ කිසිවෙකුටත් හානියක් සිදුව නැහැ .    ", "URL": "https://www.itnnews.lk/2023/10/05/481063/", "Category": "දේශීය පුවත්", "Parent URL": null}