{"Source": "ITN news", "Timestamp": "මාර්තු 1, 2022 15:42", "Headline": "යුක්රේනය එල්ල කළ ප්‍රති ප්‍රහාරවලින් රුසියා සෙබලුන් 5700 කට අධික සංඛ්‍යාවක් ජීවිතක්ෂයට", "News Content": "යුක්රේනය එල්ල කළ ප්‍රති ප්‍රහාරවලින් රුසියා හමුදා සෙබලුන් පන්දහස් හත්සියයකට අධික සංඛ්‍යාවක් ජීවිතක්ෂයට පත්ව ඇති බව යුක්රේනය නිවේදනය කරනවා. රුසියා හමුදා සෙබලුන් 200 කට අධික සංඛ්‍යාවක් අත්අඩංගුවට ගැනීමට ද යුක්රේනය සමත්ව තිබෙනවා. එමෙන්ම යුද ටැංකි 198 ක් ප්‍රහාරක යානා 29 ක් හෙලිකොප්ටර් යානා 29 ක් හා ට්‍රක් රථ 849 ක් විනාශ කළ බවයි යුක්රේන හමුදා අංශ සදහන් කරන්නේ. කෙසේ වුවද මෙම තොරතුරු මේ වන තෙක් ස්වාධීනව තහවුරු කර නැහැ. අද දිනයේ රුසියාව ඔක්ටිර්කා නගරයට එල්ල කළ ප්‍රහාරයකින් යුක්රේන සෙබලුන් 70 දෙනෙකු ද ජීවිතක්ෂයට පත්වූ බව යුක්රේන හමුදාව පවසනවා.             ", "URL": "https://www.itnnews.lk/2023/10/05/398767/", "Category": "ජාත්‍යන්තර පුවත්", "Parent URL": null}