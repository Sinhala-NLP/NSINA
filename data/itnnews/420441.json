{"Source": "ITN news", "Timestamp": "ජූලි 1, 2022 12:38", "Headline": "කන්දකාඩු පුනරුත්ථාපන මධ්‍යස්ථානයෙන් පැනගිය 58 දෙනෙකු සොයා තවදුරටත් මෙහෙයුම්", "News Content": "කන්දකාඩු පුනරුත්ථාපන මධ්‍යස්ථානයෙන් පැනගිය 58 දෙනෙකු සොයා තවදුරටත් මෙහෙයුම් ක්‍රියාත්මක වනවා. කඳවුරේදී මිය ගිය පුද්ගලයාගේ අනන්‍යතාව මෙතෙක් හෙළිකරගෙන නැහැ. රාජපක්ෂ යනුවෙන් හදුන්වන මෙම මරණකරුගේ නමින් තවත් රැඳවූවන් 14 දෙනෙකු සිටින බැවින් ඔවුන් සියලු දෙනාගේ ඡායාරූප වැලිකන්ද පොලිසියට ගෙන්වා ගනිමින් මේ වන විට අනන්‍යතාව හෙළිකර ගැනීමේ කාර්යය සිදුවනවා. එය අවසන් වන තෙක් පශ්චාත් මරණ පරික්ෂණය සිදු කිරීම ද කල් ගතවනවා. රැඳවූවකු මිය යාමත් සමඟ කන්දකාඩු පුනරුත්ථාපන මධ්‍යස්ථානයේ පසුගිය 28 වනදා රාත්‍රී නොසන්සුන්කාරී තත්ත්වයක් ඇතිවුනා.  ඒ වන විට මෙම මධ්‍යස්ථානයේ රැඳවූවන් 998 දෙනෙකු රැඳී සිටියා. උද්ගතවූ තත්ත්වය හමුවේ 886 දෙනෙකු අවස්ථා දෙකකදී මෙම මධ්‍යස්ථානයෙන් පළාගියා. ඒ අතුරින් 667දෙනෙකු යළි අත්අඩංගුවට ගැනුණා. 270 දෙනෙකු කඳවුරේම රැදී සිටියා. තවදුරටත් අතුරුදන්ව සිටින පිරිස සෙවීමේ මෙහෙයුම් ක්‍රියාත්මකයි.   ", "URL": "https://www.itnnews.lk/2023/10/05/420441/", "Category": "Breaking News,දේශීය පුවත්", "Parent URL": null}