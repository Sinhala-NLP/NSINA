{"Source": "ITN news", "Timestamp": "அக்டோபர் 18, 2022 12:37", "Headline": "ஜனாதிபதி தலைமையில் ஆளும் கட்சி பாராளுமன்ற உறுப்பினர்களின் கூட்டம்..", "News Content": "ஜனாதிபதி ரணில் விக்ரமசிங்க தலைமையில் ஆளும் கட்சி பாராளுமன்ற உறுப்பினர்களின் கூட்டம் ஜனாதிபதி செயலகத்தில் இடம்பெற்றது. அதன்போது கருத்து தெரிவித்த ஜனாதிபதி பாராளுமன்றம் கலைக்கப்பட மாட்டாதென தெரிவித்தார். 20வது அரசியலமைப்பு சீர்த்திருத்தத்தினூடாக பாராளுமன்றத்தை கலைப்பதற்கான காலம் இரண்டரை வருடங்களாக மட்டுப்படுத்தப்பட்டுள்ளதாக உறுப்பினர்கள் சிலர் ஜனாதிபதியிடம் தெரிவித்தனர். 19வது அரசியலமைப்பு திருத்தத்தில் நான்கரை வருடங்களாக அதிகரிக்கப்பட்ட நிலையில், 22வது அரசியலமைப்பு திருத்தத்தில் எவ்வித விடயங்களும் குறிப்பிடப்படவில்லையெனவும், ஜனாதிபதியிடம் உறுப்பினர்கள் கேள்வி எழுப்பினர். பாராளுமன்றம் கலைக்கப்பட வேண்டுமாக இருந்தால், தானே அதனை மேற்கொள்ள வேண்டுமெனவும், தற்போது அதற்கான எவ்வித யோசனையும் இல்லையென ஜனாதிபதி ரணில் விக்ரமசிங்க தெரிவித்துள்ளார். ", "URL": "https://www.itnnews.lk/2023/10/05/441225/", "Category": "Breaking News,தேசிய செய்திகள்", "Parent URL": null}