{"Source": "ITN news", "Timestamp": "පෙබරවාරි 14, 2023 10:43", "Headline": "‘ප්‍රභාකරන් ජීවතුන් අතර නැහැ… DNA සාක්ෂි අප සතුයි’ – ශ්‍රී ලංකා යුධ හමුදාව BBCයට කියයි", "News Content": "LTTE නායක වේළුපිල්ලේ ප්‍රභාකරන් ඔහුගේ බිරිඳ සහ දියණිය සුවෙන් සිටින බවටත්, ඔවුන් නිසි වේලාවට ලෝකයා හමුවේ පෙනී සිටිනු ඇති බවටත්  ඉන්දීය දේශපාලඥයෙකු වන නෙඩුමාරන්  සිදුකළ ප්‍රකාශය අසත්‍ය බව ආරක්ෂක අමාත්‍යාංශය පවසයි. නෙඩුමාරගේ ප්‍රකාශය සම්බන්ධයෙන් යුද හමුදා මාධ්‍ය ප්‍රකාශක බ්‍රිගේඩියර් රවි හේරත් බීබීසි දෙමළ සේවයට මෙලෙස අදහස් පළ කර තිබෙනවා. “දෙමළ විමුක්ති කොටි සංවිධානයේ නායක වේලුපිල්ලෛ ප්‍රභාකරන් අවසන් යුද සමයේ දී මිය ගිය බවට සාක්ෂි අප සතුව තිබෙනවා.” “2009 වසරේ පැවැති අවසන් යුද්දයේ දී ප්‍රභාකරන් ඝාතනයට ලක් වුණා. ඩී.එන්.ඒ සාක්ෂි අපි ළඟ තියෙනවා. 2009 වසරේ මැයි මාස 18 දින අවසන් යුද්දයේ දී ඔහු ඝාතනයට ලක් වුණා. එදින ප්‍රභාකරන් ඝාතනයට ලක් වුණා කියන ඩී.එන්.ඒ පරීක්ෂණ ඇතුළු සියලු සාක්ෂි අපි ගත්තා. ඔවුන් ලබා දී තියෙන්නේ වැරදි පුවතක්.” “මේ ප්‍රකාශය සම්බන්ධයෙන් අප කිසිදු බියක් ඇති කරගත යුතු නැහැ. මොකද කිව්වොත් ඔහු ඝාතනයට ලක් වුණා කියලා අපි හැමෝම හොඳින් දන්නවා. ඒ ගැන සැකයක් නැහැ..”   ", "URL": "https://www.itnnews.lk/2023/10/05/460731/", "Category": "දේශීය පුවත්", "Parent URL": null}