{"Source": "ITN news", "Timestamp": "දෙසැම්බර් 5, 2022 10:34", "Headline": "රිය අනතුරකින් තරුණයින් දෙදෙනෙකු ජීවිතක්ෂයට", "News Content": "පාදුක්ක කොළඹ මාර්ගයේ සිදුවූ රිය අනතුරකින් තරුණයින් දෙදෙනෙකු ජීවිතක්ෂයට පත්වුණා. ලියන්වල තුත්තිරිපිටිය ප්‍රදේශයේදී බස්රථයක් පසුකර යාමට උත්සාහ දැරූ මෝටර් රථයක යතුරුපැදියක් ගැටීමෙනුයි අනතුර සිදුවුණේ. බරපතල  තුවාල ලැබූ තරුණයින් දෙදෙනා හෝමාගම මුලික රෝහලට ඇතුළත් කෙරුණු අතර ඒ වන විටත් ඔවුන් ජීවිතක්ෂයට පත්ව සිටි බවයි පොලිසිය පවසන්නේ. මෙසේ මිය ගොස් ඇත්තේ රත්නපුර ප්‍රදේශයේ  පදිංචි විසිදෙහැවිරිදි හා විසිරහතවන වියේ පසුවූ තරුණයින් දෙදෙනෙක්. මෝටර් රථය මෙන්ම යතුරුපැදිය ද අධික වේගයෙන් ධාවනය කර ඇති බව පොලිස් පරික්ෂණවලදී හෙළිවුණා. මීගොඩ පොලිසිය අනතුර සම්බන්ධයෙන් වැඩිදුර පරික්ෂණ ආරම්භ කර තිබෙනවා.   ", "URL": "https://www.itnnews.lk/2023/10/05/449063/", "Category": "දේශීය පුවත්", "Parent URL": null}