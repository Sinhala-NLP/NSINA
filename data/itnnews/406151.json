{"Source": "ITN news", "Timestamp": "ஏப்ரல் 8, 2022 15:03", "Headline": "யுக்ரேனுக்கு இராணுவ உதவிகள் வழங்கப்படுமென நேட்டோ அறிவிப்பு", "News Content": "யுக்ரேனுக்கு இராணுவ உதவிகள் வழங்கப்படுமென நேட்டோ அமைப்பு அறிவித்துள்ளது. எனினும் வழங்கப்படவுள்ள உதவிகள் தொடர்பான விபரம் வெளியிடப்படமாட்டாது என நேட்டோ அமைப்பு குறிப்பிட்டுள்ளது. யுக்ரேனுக்கு இராணுவ உதவி வழங்க நேட்டோ அமைப்பு மேற்கொண்டுள்ள தீர்மானத்தை அமெரிக்கா வரவேற்றுள்ளது. இதேவேளை நேட்டோ நாடுகள் ரஷ்யாவுக்கு எதிராக விமான பயணத்தடையை விதிக்க வேண்டுமென யுக்ரேன் கோரிக்கை விடுத்திருந்தது. எனினும் யுக்ரேனின் கோரிக்கையை நேட்டோ நாடுகள் நிராகரித்திருந்தன. விமான பயணத்தடை விதிக்கப்பட்டால் ரஷ்யாவுக்கும், நேட்டோ நாடுகளுக்குமிடையில் நேரடி போர் ஏற்படும் அபாயம் இருப்பதாக நேட்டோ அமைப்பு சுட்டிக்காட்டியுள்ளது. இதனால் யுக்ரேனின் கோரிக்கை நிராகரிக்கப்பட்டுள்ளது. ", "URL": "https://www.itnnews.lk/2023/10/05/406151/", "Category": "Breaking News,சர்வதேச செய்திகள்", "Parent URL": null}