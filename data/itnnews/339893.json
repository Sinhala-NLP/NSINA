{"Source": "ITN news", "Timestamp": "මැයි 31, 2021 12:04", "Headline": "සයිනොෆාම් දෙවන මාත්‍රාව ලබා දීම ලබන 8 වනදා සිට", "News Content": "සයිනොෆාම් එන්නතේ 2 වන මාත්‍රාව ලබන 8 වනදා සිට ලබා දීමට අවශ්‍ය කටයුතු සම්පාදනය කෙරෙමින් පවතින බව කෝවිඩ් නයින්ටීන් පැතිරීම වැළැක්වීමේ ජාතික ක්‍රියාන්විත මධ්‍යස්ථානයේ ප්‍රධානී යුද හමුදාපති ජෙනරාල් ශවේන්ද්‍ර සිල්වා මහතා පවසනවා. ඊයේ පස්වරු 8.30 වන විට කොවිෂීල්ඩ් එන්නතේ පළමු මාත්‍රාව මෙරට පුද්ගලයන් 925242 කුට ලබා දී තිබෙනවා. එහි 2 වන මාත්‍රාව 345789 දෙනෙකුට ලබා දී අවසන්. සයිනොෆාම් එන්නතේ පළමු මාත්‍රාව ද පුද්ගලයන් 666612 දෙනෙකුට ලබා දුන් බවයි වසංගත රෝග විද්‍යා අංශය සදහන් කරන්නේ. ස්පුට්නික් වී එන්නතේ පළමු මාත්‍රාව පුද්ගලයන් 16664 දෙනෙකුට ලබා දී තිබෙනවා. එන්නත්කරණ වැඩපිළිවෙළ පිළිබද සෞඛ්‍ය අමාත්‍යාංශයේ මාධ්‍ය ප්‍රකාශක විශේෂඥ වෛද්‍ය හේමන්ත හේරත් මහතා කරුණු පැහැදිලි කළා. ඊයේ පස්වරුව වන විට ඇල්පිටිය ප්‍රදේශයේ පුද්ගලයන් 4192 කුට එන්නත් ලබා දී තිබෙනවා. අවදානම් ග්‍රාම සේවා වසම් 2 ක පදිංචි පුද්ගලයන්ට මෙසේ එන්නත් ලබා දුන්නා. ගම්පහ සෞඛ්‍ය වෛද්‍ය කොට්ඨාසයේ මිරිස්වත්ත ප්‍රදේශයේ ජනතාවට එන්නත් ලබා දීම සිදුවුණා. විශාල පිරිසක් එන්නත්කරණයට සහභාගි වුණා. කුරුණෑගල හේනේමුල්ල, වෙහෙරබැද්ද, කලහුගෙදර යන ග්‍රාම නිලධාරී වසම්වල ජනතාවට ද එන්නත් ලබා දුන්නා. කොරෝනා ව්‍යාප්තිය සැළකිල්ලට ගනිමින් මෙම වැඩපිළිවෙළ ක්‍රියාත්මකයි.     ", "URL": "https://www.itnnews.lk/2023/10/05/339893/", "Category": "දේශීය පුවත්", "Parent URL": null}