{"Source": "ITN news", "Timestamp": "மே 31, 2022 13:09", "Headline": "நேபாள விமான வித்தில் விமானத்தில் பயணித்த அனைவரும் உயிரிழந்துள்ளதாக அறிவிப்பு", "News Content": "நேபாளத்தில் இடம்பெற்ற சிறியரக விமான விபத்தில் விமானத்தில் பயணித்த 22 பேரும் உயிரிழந்துள்ளதாக அந்நாட்டு சிவில் விமான சேவைகள் அதிகார சபை அறிவித்துள்ளது. பிரகாஸ் சுன்வார் எனும் 37 வயதான காத்மண்டுவை சேர்ந்த நடிகரும் உயிரிழந்தவர்களில் உள்ளடங்குவதாக தெரியவந்துள்ளது. அவர் இமாலைய சரிவு பகுதி உள்ளிட்ட பகுதிகளுக்கும், வெளிநாட்டு சுற்றுலாப்பயணிகளை அழைத்துச்செல்லும் நடவடிக்கைளில் ஈடுப்பட்டிருந்ததாகவும் தெரியவந்துள்ளது. விபத்தின் போது 2 ஜேர்மன் சுற்றுலா பயணிகளை வரலாற்று சிறப்பு மிக்க மதஸ்தலத்திற்கு அழைத்துச்செல்வதற்கு திட்டமிட்டிருந்ததாக தெரியவந்தது. விமானம் தலைநகர் காத்மண்டுவிலிருந்து சுற்றுலா நகரமாக பொகோகாராவிற்கு பயணத்தை மேற்கொண்டு 20 நிமிடங்களில் விபத்துக்குள்ளாகியுள்ளது. இந்நிலையில் விபத்தில் உயிரிழந்த 21 பேரின் சடலங்கள் மீட்கப்பட்டிருந்த நிலையில் மற்றுமொரு சடலம் இன்றைய தினம் காலை வேலையில் மீட்கப்பட்டதாக நேபாள அதிகாரிகள் தெரிவித்துள்ளனர். விமான விபத்து தொடர்பில் பல்வேறு கேள்விகள் எழுந்துள்ள நிலையில் தாரா விமான நிறுவனம் அது தொடர்பான விசாரணைகளை முன்னெடுக்க வேண்டுமென உத்தரவிடப்படவுள்ளது. விமான விபத்து ஏற்பட்டமைக்கான காரணம் இதுவரை கண்டறியப்படாத நிலையில் விரிவான விசாரணைகளை அந்நாட்டு சிவில் விமான சேவை முன்னெடுத்துள்ளது.a ", "URL": "https://www.itnnews.lk/2023/10/05/414320/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}