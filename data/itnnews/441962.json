{"Source": "ITN news", "Timestamp": "ඔක්තෝබර් 23, 2022 12:45", "Headline": "චීන ජනපති ලෙස ෂී ජින්පින් තුන්වන වරටත් තේරී පත්වෙයි", "News Content": "චීන ජනපති ලෙස ෂී ජින්පින්  තුන්වන ධුර කාලය සඳහාද තේරී පත්වී තිබෙනවා. මාවෝ සේතුන් ජනාධිපතිවරයාගෙන් පසු වැඩිම බලයක් හිමිවූ චීන නායකයා ලෙසයි වත්මන් ජනාධිපති ෂී ජින්පින් සැලකෙන්නේ.චීන කොමියුනිස්ට් පක්ෂයේ වාර්ෂික සමුළුව බීජිං නුවරදී ඊයේ අවසන් වුණා. එහිදී ගත් තීරණය අනුව චීන ජනාධිපති ෂී ජින්පින් කොමියුනිස්ට් පක්ෂයේ නායකයා ලෙස කටයුතු කරන අතර එරට රජයේ තීරණ ගන්නා කමිටුවේ ද කටයුතු කරයි. ලබන වසරේ මාර්තු මාසයේ දී පැවැත්වෙන රජයේ වාර්ෂික ව්‍යවස්ථාදායක සැසිවාරයේ දී ජනාධිපති ෂී ජින්පින්ගේ තුන්වන ධුරකාලය පිළිබඳ නිල වශයෙන් නිවේදනය කිරීමට නියමිතයි. එමෙන්ම චීන කොමියුනිස්ට් පක්ෂය ජනපති ෂී ජින්පින් නායකත්වය දෙන 7 දෙනෙකුගෙන් යුත් දේශපාලන මණ්ඩල ස්ථාවර කමිටුවක් ද නම් කෙරුණා. ", "URL": "https://www.itnnews.lk/2023/10/05/441962/", "Category": "Breaking News,ජාත්‍යන්තර පුවත්", "Parent URL": null}