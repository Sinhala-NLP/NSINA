{"Source": "ITN news", "Timestamp": "ජූනි 10, 2022 19:30", "Headline": "LPL තුන්වන අධියර ජුලි 31 ඇරඹෙයි", "News Content": "ලංකා ප්‍රිමියර් ලීග් (LPL) පන්දුවාර විස්සයි-20 ක්‍රිකට් තරගාවලියේ තුන්වන අධියර ලබන ජුලි 31 වැනදා සිට ආරම්භ කිරීමට ශ්‍රී ලංකා ක්‍රිකට් ආයතනය සැලසුම් කර තිබෙනවා. ඒ අනුව තරඟාවලිය ජුලි 31 වනදා සිට අගෝස්තු 21 වනදා දක්වා පැවැත්වෙන බවයි ශ්‍රී ලංකා ක්‍රිකට් ආයතනය නිවේදනය කළේ. කණ්ඩායම් 5 කගේ සහභාගිත්වයෙන් පැවැත්වෙන තරඟාවලියේ  මූලික වටයේ තරග සියල්ලම කොළඹදීද, අවසන් වටයේ තරග හම්බන්තොටදීද පැවැත්වෙනු ඇත. මෙවර තරගාවලියද ඉකුත් තරගාවලිය පරිදිම තරග 24 කන් සමන්විත වන අතර දෙස් විදෙස් ක්‍රීඩකයින්ගේ සහභාගිත්වයෙන් පැවැත්වේ. තරගාවලියේ මූලිකම අංගය වන ක්‍රීඩක කෙටුම්පත් කිරීම නුදුරේදීම ආරම්භ කිරීමට නියමිත බවයි සඳහන් වන්නේ.   ", "URL": "https://www.itnnews.lk/2023/10/05/416432/", "Category": "ක්‍රීඩා,දේශීය පුවත්", "Parent URL": null}