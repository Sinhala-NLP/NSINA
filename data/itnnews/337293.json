{"Source": "ITN news", "Timestamp": "மே 16, 2021 17:39", "Headline": "பயணத்தடைக்கு மத்தியில் மொத்த விற்பனையில் ஈடுபடும் வர்த்தகர்களுக்கு விற்பனைக்கான அனுமதி பத்திரம்..", "News Content": "மொத்த விற்பனையில் ஈடுபடும் வர்த்தகர்கள் புறக்கோட்டை மொத்த வர்த்தக சந்தையில் தேவையான பொருட்களை இன்று முதல் கொள்வனவு செய்வதற்கு அனுமதியளிக்கப்பட்டுள்ளது. மொத்த வர்த்தகர்கள் தமது பிரதேச செயலகத்தி;ல் அனுமதியை பெற்றுக்கொண்டே மொத்த கொள்வனவுக்காக புறக்கோட்டை மொத்த விற்பனை சந்தைக்கு பிரவேசிக்க முடியுமென அமைச்சர் பந்துல குணவர்த்தன தெரிவித்துள்ளார். பொதுமக்களுக்கு ஏற்படும் அசௌகரியங்களை தடுப்பதற்காக நாடளாவிய ரீதியில் அத்தியாவசிய பொருட்களை விநியோகிப்பதற்கு திட்டமிடப்பட்டுள்ளதாகவும் அமைச்சர் பந்துல தெரிவித்தார். பயணத்தடை விதிக்கப்பட்டுள்ள நிலையில் பிரதேச ரீதியில் மரக்கறிகள் மற்றும் பழவகைகள் உள்ளிட்ட அத்தியாவசிய பொருட்களை விநியோகிப்பதற்கான அனுமதியை பெற்றுக்கொள்ள முடியுமெனவும் அமைச்சர் சுட்டிக்காட்டியுள்ளார். அது தொடர்பார் ஆலோசனைகள் பிரதேச செயலாளர்களும், கிராம சேவையாளர்களுக்கும் வழங்கப்பட்டுள்ளதென வர்த்தக அமைச்சர் மேலும் தெரிவித்துள்ளார். ", "URL": "https://www.itnnews.lk/2023/10/05/337293/", "Category": "Breaking News,தேசிய செய்திகள்,வணிகம்", "Parent URL": null}