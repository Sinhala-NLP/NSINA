{"Source": "ITN news", "Timestamp": "මාර්තු 27, 2022 11:16", "Headline": "පසුගිය වසරේ මත්ද්‍රව්‍ය මෙහෙයුම් වලදී සැකකරුවන් 95000ක් අත්අඩංගුවට", "News Content": "පොලීසිය සහ විශේෂ කාර්ය බලකාය ඒකාබද්දව පසුගිය වසරේ දී සිදුකළ මත්ද්‍රව්‍ය මෙහෙයුම්වලදී සැකකරුවන් 95000ක් අත්අඩංගුවට ගෙන ඇති බව ජ්‍යෙෂ්ඨ පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ මහතා පවසනවා. මත්ද්‍රව්‍ය ජාවාරම් සිදුකරන පුද්ගලයින් ගැන විශේෂ මෙහෙයුම් ක්‍රියාත්මකයි. අත්අඩංගුවට ගැනීමට අමතරව ඔවුන්ගේ වත්කම් ගැන ද වෙනම විමර්ශන සිදුකෙරෙනවා. පසුගිය වසර තුළ හෙරොයින් කිලෝග්‍රෑම් 1630ක්, ගංජා කිලෝග්‍රෑම් 15,000ක් කෘතිම සාදන ලද මත්ද්‍රව්‍ය කිලෝග්‍රෑම් 377 ක් පොලීසිය අත්අඩංගුවට ගෙන තිබෙනවා. මෙම වසරේ ජනවාරි මාසයේ සිට මේ දක්වා මත්ද්‍රව්‍ය සිද්ධීන් සම්බන්ධයෙන් පුද්ගලයින් 800 දෙනෙකු අත්අඩංගුවටගෙන ඇති බවයි පොලිස් මාධ්‍ය ප්‍රකාශකවරයා සඳහන් කළේ.           ", "URL": "https://www.itnnews.lk/2023/10/05/404103/", "Category": "Breaking News,දේශීය පුවත්", "Parent URL": null}