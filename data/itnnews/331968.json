{"Source": "ITN news", "Timestamp": "අප්‍රේල් 17, 2021 11:14", "Headline": "අලුත් අවුරුද්ද වෙනුවෙන් රුපියල් 5000 දීමනාව ලබා දීම තවදුරටත්", "News Content": "සමෘද්ධිලාභීන්ට වගේම අඩු ආදායම්ලාභීන්ට අලුත් අවුරුද්ද වෙනුවෙන් රුපියල් 5000 දීමනාව ලබා දීම තවදුරටත් සිදුවනවා. ග්‍රාම නිලධාරී කොට්ඨාස මට්ටමෙන් හදුනා ගත් පවුල් වෙනුවෙන් රුපියල් පන්දහසේ දීමනාව ලබා දීමේ වැඩපිළිවෙළ ක්‍රියාත්මක කරන්නේ ආර්ථික පුනර්ජීවනය හා දරිද්‍රතාව තුරන් කිරීම සදහා වූ ජනාධිපති කාර්යසාධක බළකාය හා සමෘද්ධි සංවර්ධන දෙපාර්තමේන්තුවයි. සමෘද්ධි ලාභීන්, අඩු ආදායම්ලාභීන්, වැඩිහිටි, ආබාධිත සහ වකුගඩු රෝගී දීමනා ලාභීන් සියවස් පූර්ණ වැඩිහිටි දීමනාව ලබන්නන් සහිත පවුල් සදහා එම දීමනාව ලබාදීම සිදුවනවා. පසුගිය දිනවල එය ලබා ගැනීමට නොහැකි වූ පවුල් සදහා එම දීමනාව ලබා දීම ඉදිරි දින කිහිපයේද සිදු කිරීමටයි සැළසුම් කර ඇත්තේ. කැස්බෑව ආසනයේ සමෘද්ධිලාභීන් හා අඩු ආදායම්ලාභීන්ට රුපියල් 5000 දීමනාව ලබා දීම පවුල් 5041 ක් ආවරණය වන පරිදි සිදුවන්නේ ග්‍රාම නිලධාරී වසම් 73 ක් නියෝජනය කරමින්. ඒ සදහා වෙන් කර ඇති මුදල රුපියල් මිලියන 52.25 ක්. ", "URL": "https://www.itnnews.lk/2023/10/05/331968/", "Category": "Breaking News,දේශීය පුවත්", "Parent URL": null}