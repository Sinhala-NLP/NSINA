{"Source": "ITN news", "Timestamp": "மார்ச் 25, 2022 13:22", "Headline": "மின்சாரம் தாக்கிய இளைஞர் பரிதாபகரமாக உயிரிழப்பு", "News Content": "தினமும் கவனயீன செயற்பாடுகள் காரணமாக பல்வேறு அசம்பாவிதங்களும் துரதிஷ்டவசமான உயிரிழப்புக்களும் நாட்டில் இடம்பெறுகின்றன. அவ்வாறானதொரு கவனயீனத்தினால் ஏற்பட்ட உயிரிழப்பு மட்டக்களப்பில் பதிவாகியது. மட்டக்களப்பு கொக்குவில் பொலிஸ் பிரிவுக்கு உட்பட்ட திராய்மடு பகுதியில் மின்சாரம் தாக்கிய இளைஞர் ஒருவர் பரிதாபகரமாக உயிரிழந்தார். திராய்மடு 5 ம் குறுக்கு வீதியில் வசிக்கும் 22 வயதுடைய இளைஞரே இவ்வாறு உயிரிழந்தார். கதவொன்றைப் பொருத்துவதற்காக சென்ற இவ் விளைஞர் மின்சாரத்தில் இயங்கும் துளையிடும் கருவினால் துளையிட முயற்சித்த போது மின்சாரம் தாக்கியது. உடனடியாக மட்டக்களப்பு போதனா வைத்தியசாலைக்கு எடுத்துச் செல்லப்பட்ட போதிலும் சிகிச்சை பலனின்றி உயிரிழந்தார். இளைஞனின் சடலம் பிரரேத பரிசோதனைக்காக வைத்தியசாலையில் வைக்கப்பட்டுள்ளதுடன் மேலதிக விசாரணைகளை கொக்குவில் பொலிசார் முன்னெடுத்துள்ளனர். கடந்த ஆண்டு இடம்பெற்ற உயர்தரப் பரீட்சையில் சித்திபெற்று பொறியியல் துறைக்கு குறித்த இளைஞன் தெரிவுசெய்யப்பட்டுள்ளமை குறிப்பிடத்தக்கதாகும் \n ", "URL": "https://www.itnnews.lk/2023/10/05/403910/", "Category": "Breaking News,தேசிய செய்திகள்", "Parent URL": null}