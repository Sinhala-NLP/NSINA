{"Source": "ITN news", "Timestamp": "පෙබරවාරි 5, 2022 13:46", "Headline": "පොලිස් නිලධාරියෙකුට පොරො පහරක් – පහර දුන් පුද්ගලයා වස පානය කරයි", "News Content": "අම්බලන්තොට නගරයේ රථ වාහන රාජකාරියේ නියැලී සිටි පොලිස් නිලධාරියෙකුට එම ප්‍රදේශයේ පුද්ගලයෙකු පොරොවකින් පහර දී තුවාල සිදු කර තිබෙනවා. බීමතින් රිය ධාවනය කළ පුද්ගලයෙකුට නීතිය ක්‍රියාත්මක කරමින් ඔහු අධිකරණයට ඉදිරිපත් කිරීමට මෙම පොලිස් නිලධාරියා ක්‍රියා කළා. ඊට උරණ වූ අදාළ පුද්ගලයා මෙම පොලිස් නිලධාරියා අද දහවල් අම්බලන්තොට නගරයේ රථ වාහන රාජකාරියේ නිරතව සිටියදී පහර දී තිබෙනවා. තුවාල ලැබූ පොලිස් නිලධාරියා අම්බලන්තොට රෝහලට ඇතුළත් කිරිමෙන් පසු හම්බන්තොට මහරෝහලට මාරු කර යවා ඇති බවයි අප වාර්තාකරු පවසන්නේ. පහර දුන් පුද්ගලයා ද එම ස්ථානයේදීම වස පානය කිරීමෙන් පසුව පොලිස් භාරයට ගෙන රෝහල්ගත කෙරුණා.                 ", "URL": "https://www.itnnews.lk/2023/10/05/393364/", "Category": "දේශීය පුවත්", "Parent URL": null}