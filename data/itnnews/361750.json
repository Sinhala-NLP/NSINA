{"Source": "ITN news", "Timestamp": "සැප්තැම්බර් 11, 2021 13:01", "Headline": "මෙක්සිකෝවේ සිදුවූ නායයෑමකින් අතුරුදන්වූ පිරිස් සොයා මෙහෙයුම්", "News Content": "මෙක්සිකෝවේ සිදුවූ නායයෑමකින් විශාල පිරිසක් අතුරුදන්වී තිබෙනවා. අඛණ්ඩව ඇද හැලුණු වර්ෂාවත් සමග මෙක්සිකෝවේ ප්‍රදේශ ගණනාවක නායයෑම් වාර්තාවුණා. නායයෑම් හේතුවෙන් නිවාස ඇතුලු ගොඩනැගිලි රැසකට හානි සිදුවූ බවයි වාර්තා වුණේ. විශාල පිරිසක් සුන්බුන් අතර සිරවී ඇති බවයි පැවසෙන්නේ. අතුරුදන්වූ  පිරිස් අතර කුඩා දරුවන් විශාල පිරිසක් සිටි බව ද වාර්තා වනවා. එක් පුද්ගලයෙකු ජීවිතක්ෂයට පත්වුණා. විපතට පත්වූවන් මුදාගැනීමේ සහන කටයුතු තවදුරටත් ක්‍රියාත්මක වනවා.           ", "URL": "https://www.itnnews.lk/2023/10/05/361750/", "Category": "ජාත්‍යන්තර පුවත්", "Parent URL": null}