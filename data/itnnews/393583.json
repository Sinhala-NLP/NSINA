{"Source": "ITN news", "Timestamp": "පෙබරවාරි 7, 2022 10:17", "Headline": "ගතවූ පැය 24ට වැඩිම කොරෝනා මරණ සංඛ්‍යාව ඉන්දියාවෙන් වාර්තා වෙයි", "News Content": "ලොව පුරා රටවල් 223කින් ගතවූ පැය 24 ට පමණක් කොරෝනා ආසාදිතයින් දහනව ලක්ෂයකට ආසන්න සංඛ්‍යාවක් හමුව තිබෙනවා. සිදුව ඇති මරණ සංඛ්‍යාව 6352ක්. ඊයේ දිනයේදී වැඩිම ආසාදිතයින් සංඛ්‍යාවක් හමුව ඇත්තේ රුසියාවෙන්. එම සංඛ්‍යාව එක්ලක්ෂ අසූදහස ඉක්මවා තිබෙනවා. එමෙන්ම ප්‍රංශයෙන් එක්ලක්ෂ පනස් පන්දහසක් ද ජර්මනියෙන් එක්ලක්ෂ දාහතර දහසක් හා ඉන්දියාවෙන් අසූතුන්දහසක් ලෙස වයිරස ආසාදිතයින් හමුව තිබෙනවා. ඊයේ දිනයේ වාර්තා වූ වැඩිම මරණ සංඛ්‍යාව වන 897 සිදුව ඇත්තේ ඉන්දියාවෙන්. ඒ සමඟම ලොව සමස්ත කොරෝනා මරණ සංඛ්‍යාව 5,758,701 දක්වා ඉහළ ගියා. එමෙන්ම ලොව සමස්ත කොරෝනා ආසාදිතයින් සංඛ්‍යාව තිස්නව කෝටි පනස් අට ලක්ෂය ඉක්මවා තිබෙනවා.       ", "URL": "https://www.itnnews.lk/2023/10/05/393583/", "Category": "ජාත්‍යන්තර පුවත්", "Parent URL": null}