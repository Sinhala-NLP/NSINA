{"Source": "ITN news", "Timestamp": "ඔක්තෝබර් 10, 2022 16:17", "Headline": "ශ්‍රී ලංකාවට ජාත්‍යන්තර සහාය ලබාගැනීමට ලෝක බැංකු වාර්ෂික සමුළුවේ දී සාකච්ඡා කරනවා- මුදල් රාජ්‍ය ඇමති", "News Content": "ශ්‍රී ලංකාවේ වත්මන් ආර්ථික අර්බුදය සම්බන්ධයෙන් ජාත්‍යන්තර සහාය තව දුරටත් ලබා ගැනීම සඳහා ජාත්‍යන්තර මූල්‍ය අරමුදලේ සහ ලෝක බැංකු වාර්ෂික සමුළුවේ දී සාකච්ඡා කිරීමට කටයුතු කරන බව මුදල් රාජ්‍ය අමාත්‍ය ශෙහාන් සේමසිංහ මහතා පවසනවා. ජාත්‍යන්තර මූල්‍ය අරමුදල සහ ලෝක බැංකු වාර්ෂික සමුළුවට එක්වීමට ඇමරිකා එක්සත් ජනපදය බලා පිටත් වීමට පෙර අමාත්‍යවරයා මේ සම්බන්ධයෙන් සඳහන් කළ බව මුදල් රාජ්‍ය අමාත්‍යංශය ඔක්තෝබර් අද (10 ) මාධ්‍ය නිවේදනයක් නිකුත් කරමින් සඳහන් කර ඇත. එමෙන්ම ණය ප්‍රතිව්‍යුහගතකරණය පිළිබඳ සාකච්ඡා වට කිහිපයක් ද සමුළුව අතරතුර දී පැවැත්වීමට අපේක්ෂා කරන බවද අමාත්‍යවරයා වැඩිදුරටත් සඳහන් කර ඇත. සමුළුව සඳහා රාජ්‍ය අමාත්‍ය ශෙහාන් සේමසිංහ මහතාට අමතරව මුදල් අමාත්‍යාංශ ලේකම් මහින්ද සිරිවර්ධන, මහ බැංකු අධිපති ආචාර්ය නන්දලාල් වීරසිංහ යන මහත්වරු ද ශ්‍රී ලංකාව නියෝජනය කරමින් ඊට එක්ව සිටිති. ", "URL": "https://www.itnnews.lk/2023/10/05/439818/", "Category": "දේශීය පුවත්", "Parent URL": null}