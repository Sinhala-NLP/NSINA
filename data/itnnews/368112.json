{"Source": "ITN news", "Timestamp": "ඔක්තෝබර් 9, 2021 16:11", "Headline": "ජයශ්‍රී මහා බෝ සමිදුන් අභියසදී යුද හමුදා ධජ ආශිර්වාද ගන්වයි", "News Content": "හෙටට යෙදෙන හැත්තෑ දෙවන යුද හමුදා දිනය නිමිත්තෙන් හමුදා ධජ ආශිර්වාද ගැන්වීම ජයශ්‍රී මහා බෝ සමිදුන් අභියසදී අද පෙරවරුවේ සිදු කෙරුණා. අටමස්ථානාධිපති පූජ්‍ය ආචාර්ය පල්ලේගම සිරිනිවාස නායක ස්වාමීන් වහන්සේගේ අනුශාසකත්වයෙන් සහ යුද හමුදාපති ජෙනරාල් ශවේන්ද්‍ර සිල්වා මහතාගේ ප්‍රධානත්වයෙන් මෙම වැඩසටහන පැවැත්වුණා. අටමස්ථානවලට අයත් සියලු විහාරස්ථානවල නායක ස්වාමීන් වහන්සේ සහ සම්බුද්ධ ජයන්ති විහාරයේ විහාරාධිපති ස්වාමීන් වහන්සේ ද මෙම අවස්ථාවට වැඩම කර සිටියා. මහා සංඝරත්නය පිරිත් සඡ්ඣායනා කොට රටට, ජනාධිපතිතුමාට, අග්‍රාමාත්‍යවරයාට මෙන්ම සියලු රටවැසින්ට ආශිර්වාද පුද කළා. රණවිරුවන් පරිත්‍යාග කළ රුපියල් මිලියනයක මුදලක් අටමස්ථාන වල සංවර්ධන කටයුතු සදහා මෙහිදී පූජා කෙරුණා.     ", "URL": "https://www.itnnews.lk/2023/10/05/368112/", "Category": "දේශීය පුවත්", "Parent URL": null}