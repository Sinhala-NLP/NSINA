{"Source": "ITN news", "Timestamp": "நவம்பர் 22, 2022 09:07", "Headline": "வரவு செலவுத் திட்ட இரண்டாம் வாசிப்பு மீதான வாக்கெடுப்பு இன்று..", "News Content": "2023ம் ஆண்டுக்கான வரவு செலவு திட்;டத்தின் 2ம் வாசிப்பு மீதான வாக்கெடுப்பு இன்று இடம்பெறவுள்ளது. அடுத்த வருடத்திற்கான வரவு செலவு திட்டம் நிதியமைச்சர் என்ற வகையில் ஜனாதிபதி ரணி;ல் விக்ரமசிங்கவினால் கடந்த 14ம் திகதி பாராளுமன்றத்தில் சமர்பிக்கப்பட்டது. அதனையடுத்து வரவு செலவு திட்டத்தின் 2ம் வாசிப்பு மீதான விவாதம் கடந்த 15ம் திகதி ஆரம்பமானது. இன்று 7 வது நாளாகவும் விவாதம் இடம்பெறுவதோடு, இன்று மாலை 5 மணிக்கு வாக்கெடுப்பு இடம்பெறும். வரவு செலவு திட்டம் மீதான குழு நிலை விவாதம் நாளை ஆரம்பமாகி, டிசம்பர் மாதம் 8ம் திகதி வரை இடம்பெறவுள்ளதாக பாராளுமன்ற தகவல்கள் தெரிவிக்கின்றன. ", "URL": "https://www.itnnews.lk/2023/10/05/446974/", "Category": "Breaking News,முதன்மை செய்தி", "Parent URL": null}