{"Source": "ITN news", "Timestamp": "மார்ச் 11, 2022 19:00", "Headline": "30 ரூபாவால் அதிகரிக்கிறது பாணின் விலை : பேக்கரி உற்பத்திகளும் 10 ரூபாவால் அதிகரிப்பு", "News Content": "இன்று நள்ளிரவு முதல் பாணின் விலையை அதிகரிக்கவுள்ளதாக அகில இலங்கை பேக்கரி உரிமையாளர்கள் சங்கம் தெரிவித்துள்ளது. நாட்டிலுள்ள இரு பிரதான கோதுமை மா உற்பத்தி நிறுவனங்கள் இன்று நள்ளிரவு முதல் அமுலுக்கு வரும் வகையில் தமது உற்பத்திகளின் விலையை அதிகரிக்கவுள்ளதால் பேக்கரி உரிமையாளர்கள் சங்கம் இந்த தீர்மானத்தை எடுத்துள்ளது. ப்ரீமா நிறுவனம் ஒரு கிலோ கோதுமை மாவின் விலையை 40 ரூபாவால் அதிகரிக்கவுள்ளது. செரண்டிப் நிறுவனமும் ஒரு கிலோ கிராம் கோதுமை மாவின் விலையை 35 ரூபாவால் உயர்த்த தீர்மானித்துள்ளது. இதன்காரணமாக 450 கிராம் எடைகொண்ட பாணின் விலையை 30 ரூபாவால் அதிகரிக்கவுள்ளதால அகில இலங்கை பேக்கரி உரிமையாளர்கள் சங்கம் தெரிவித்துள்ளது. இதற்கு இணைவாக ஏனைய பேக்கரி உற்பத்திகளின் விலையும் அதிகரிக்குமென சுட்டிக்காட்டப்பட்டுள்ளது. சோர்டீட்ஸ்களின் விலையை 10 ரூபாவால் அதிகரிக்க நேரிடுமென சங்கத்தின் தலைவர் என்.கே.ஜயவர்த்தன தெரிவித்துள்ளார். ", "URL": "https://www.itnnews.lk/2023/10/05/400712/", "Category": "Breaking News,தேசிய செய்திகள்,வணிகம்", "Parent URL": null}