{"Source": "ITN news", "Timestamp": "ඔක්තෝබර් 11, 2021 15:54", "Headline": "ඉරාන න්‍යෂ්ටික සාකච්ඡා සම්බන්ධයෙන් ඉදිරි සති කිහිපය තීරණාත්මකයි", "News Content": "ඉරාන න්‍යෂ්ටික සාකච්ඡා සම්බන්ධයෙන් ඉදිරි සති කිහිපය තීරණාත්මක බව ජර්මානු චාන්සලර් ඇන්ග්ලා මර්කල්  පවසනවා. ලෝක බලවතුන්ගේ ස්ථාවරය සම්බන්ධයෙන් ඉරාන රජය ඉක්මන් ප්‍රතිචාර දැක්විය යුතු බවයි ජර්මන් චාන්සල්වරිය සඳහන් කරන්නේ. සාකච්ඡා ප්‍රමාදවීමෙන් සිදුවන්නේ ගතවන සෑම දිනක් පාසාම ඉරානය යුරේනියම් නිෂ්පාදනය ඉහළ දැමීම බව ඇය තවදුරටත් පවසනවා. එමෙන්ම රුසියා ජනාධිපති ව්ලැඩිමීර් පුටින් හා චීන ජනාධිපති ෂී ජිං පිං න්‍යෂ්ටික සාකච්ඡා සඳහා සහභාගි වන ලෙස ඉරානයට බලපෑම් කළ යුතු බවද ඇය කියා සිටිනවා.     ", "URL": "https://www.itnnews.lk/2023/10/05/368503/", "Category": "ජාත්‍යන්තර පුවත්", "Parent URL": null}