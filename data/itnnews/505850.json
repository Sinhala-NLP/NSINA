{"Source": "ITN news", "Timestamp": "අගෝස්තු 6, 2023 10:27", "Headline": "නැගෙනහිර දුම්රිය මාර්ගයේ දුම්රිය ධාවනයට බාධා", "News Content": "රක්ෂිත ආශ්‍රිත ගිනි ගැනීමක් හේතුවෙන් නැගෙනහිර දුම්රිය මාර්ගයේ දුම්රිය ධාවනයට බාධා එල්ල වී තිබෙනවා. ගින්න ඇතිවී තිබෙන්නේ හබරණ සහ ගල්ඔය අතරයි. ගින්න හේතුවෙන් පීලි කිහිපයක් ද ගිනි ගෙන ඇති අතර, ගිනි ගැනීමට ලක්වූ පීලි ඉවත් කර අලුතින් පීලි එක් කර තිබෙනවා. දුම්රිය දෙපාර්තමේන්තුව පැවසුවේ, ගිනි ගැනීම්වලදී සුදුසු පියවර ගැනීමට මාර්ග හා කර්මාන්ත උප දෙපාර්තමේන්තුවේ නිලධාරීන්ට උපදෙස් දී ඇති බවයි. මීට අමතරව උඩරට දුම්රිය මාර්ගය ආසන්නයේ ද ගිනි ගැනීම් වාර්තා වන බව, දුම්රිය දෙපාර්තමේන්තුව සඳහන් කළා. මේ අතර, වන සංරක්ෂණ දෙපාර්තමේන්තුව පවසන්නේ, රක්ෂිත ආශ්‍රිත ගිනි තැබීම් වාර්තා වීම ඉහළ ගොස් ඇති බවයි. ", "URL": "https://www.itnnews.lk/2023/10/05/505850/", "Category": "දේශීය පුවත්", "Parent URL": null}