{"Source": "ITN news", "Timestamp": "ජූනි 15, 2021 14:15", "Headline": "ඉරානයේ ජනාධිපතිවරණයට දින ලංවීමත් සමඟ එරට දේශපාලන වේදිකාව උණුසුම් වෙයි", "News Content": "ඉරානයේ ජනාධිපතිවරණයට දින ලංවීමත් සමගම එරට දේශපාලන වේදිකාව උණුසුම් මුහුණුවරක් ගෙන ඇති බව විදෙස් මාධ්‍ය සදහන් කරනවා. ඉරාන ජනාධිපතිවරණය ලබන සිකුරාදා දිනයේ දී පැවැත්වීමට නියමිතයි. මෙවර ජනාධිපතිවරණයෙන් වැඩි වාසියක් ඊබ්‍රාහිම් රයිසි  අත්කරගෙන සිටින බව ඉරාන දේශපාලන ආරංචි මාර්ග සදහන් කරනවා. ඉරානය මේ වනවිට මුහුණ දී සිටින  දේශපාලනික හා ආර්ථික අර්බුදයෙන් රට ගොඩගැනීමට හැකි එකම අපේක්ෂකයා ඔහු ලෙසයි හැදින්වෙන්නේ. කෙසේ වුවද මෙවර ජනාධිපතිවරණයේ ඡන්දය ප්‍රකාශ කිරීම අතිශය අඩු අගයක් ගනු ඇති බවටයි අනාවැකි පල කෙරෙන්නේ. එරට තරුණ ප්‍රජාව දේශපාලන පක්ෂ හා නායකයන් ප්‍රතික්ශේප කර සිටීම එයට ප්‍රධාන හේතුව ලෙස දැක්වෙනවා. කෙසේ වුවද ඊබ්‍රහිම් රයිසි 2017 වසරේදී දැනට ජනාධිපති ධූරය හොබවන හසන් රවුහානි ඉදිරියේ පරාජයට පත් වුණා.   ", "URL": "https://www.itnnews.lk/2023/10/05/342891/", "Category": "ජාත්‍යන්තර පුවත්", "Parent URL": null}