{"Source": "ITN news", "Timestamp": "මාර්තු 25, 2022 10:06", "Headline": "තොටලග කජීමා වත්තේ හටගත් ගින්න පිළිබද පුළුල් විමර්ශනයක්", "News Content": "තොටලග කජීමා වත්තේ හටගත් ගින්න පිළිබද පුළුල් විමර්ශනයක් ආරම්භ කර තිබෙනවා. තොටලග කංජි මාවතේ ඉදිකර තිබූ අනවසර පැල්පත් නිවාසවලයි මෙම ගින්න හට ගැනුණේ. මෙහි නිවාස 200ක් පමණ ඉදිකර ඇති අතර ගින්න හේතුවෙන් අනවසර පැල්පත් නිවාස 23ක් සම්පූර්ණයෙන් විනාශ වී තිබෙනවා. කෙසේ වෙතත් ගින්නෙන් කිසිදු ජීවිත හානියක් හෝ තුවාල සිදුවීමක් වාර්තා වී නැති බවයි පොලිසිය පවසන්නේ. ගිනි නිවීමේ රථ 5ක් යොදා ගෙන ප්‍රදේශවාසීන්ගේ ද සහායෙන් ගින්න මුළුමනින්ම මැඩ පැවැත්වීමට පොලිසියට හැකිවුණා. ප්‍රදේශවාසීන් පවසන්නේ කුප්පි ලාම්පුවක් පෙරළීමෙන් ගින්න හටගත් බවයි. කෙසේ වෙතත් ගින්නට හේතුව කුමක්ද යන්න පිළිබද  ග්‍රෑන්ඩ්පාස්  පොලිසිය පරික්ෂණ පවත්වනවා.         ", "URL": "https://www.itnnews.lk/2023/10/05/403804/", "Category": "දේශීය පුවත්", "Parent URL": null}