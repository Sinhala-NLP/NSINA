{"Source": "ITN news", "Timestamp": "සැප්තැම්බර් 23, 2023 11:44", "Headline": "කන්ටේනරයක් බස් රථයක ගැටෙයි – 13 දෙනෙකුට තුවාල", "News Content": "මහනුවර කොළඹ ප්‍රධාන මාර්ගයේ බැලුම්මහර මංසන්ධියේදී කන්ටේනර් රථයක බස් රථයක් ගැටීමෙන් සිදුවූ අනතුරකින් පුද්ගලයන් 13 දෙනෙකු තුවාල ලැබුවා. බැලුම්මහර මංසන්ධියේ ආලෝක සංඥා පද්ධතිය  අසළ කන්ටේනර් රථය නවතා තිබියදී  පිටුපසින් පැමිණි බස් රථය මෙසේ ගැටී තිබෙනවා. වේගය පාලනය කර ගැනීමට නොහැකි වීම හේතුවෙන් බස් රථය ගැටී ඇති බවයි වාර්තා වන්නේ. ත්‍රිකුණාමලය සිට කොළඹ දක්වා ගමන් කරමින් තිබූ පෞද්ගලික බස් රථයක් මෙසේ අනතුරට ලක්වූ අතර තුවාලකරුවන් ගම්පහ රෝහලට ඇතුළත් කෙරුණා. බස් රථයේ ගැටීමත් සමඟ ඊට පිටුපසින් පැමිණි තවත් වාහන 7ක් ගැටී ඇති බවයි වාර්තා වන්නේ.   ", "URL": "https://www.itnnews.lk/2023/10/05/517893/", "Category": "Breaking News,දේශීය පුවත්", "Parent URL": null}