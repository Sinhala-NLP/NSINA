{"Source": "ITN news", "Timestamp": "මාර්තු 8, 2023 13:53", "Headline": "ඉන්දුනීසියාවේ නායයාමකින් පුද්ගලයින් 15 දෙනෙකු ජීවිතක්ෂයට", "News Content": "ඉන්දුනීසියාවේ සිදුවූ නායයාමකින් පුද්ගලයින් 15 දෙනෙකු ජීවිතක්ෂයට පත්ව ඇති බව එරට ආපදා කළමනාකරණ ඒජන්සිය නිවේදනය කරනවා. ඉන්දුනීසියාවට අයත් සේරාසන් දූපතෙයි මෙම නායයාම සිදුව ඇත්තේ. පුද්ගලයින් 50 දෙනෙකු පමණ අතුරුදන් බවද සඳහන්. අධික වර්ෂාවත් සමඟ නායයාම හටගෙන ඇති අතර නිවාස රැසක් ඉන් විනාශයට පත්ව තිබෙනවා. කදුකර ප්‍රදේශයක සිදුවූ නායයාමත් සමඟ ඉන් පහළට මඩ හා ගස් කඩාගෙන විත් ඇති අයුරු විදෙස් මාධ්‍ය වාර්තා කළා. සේරාසන් දූපතට අඛණ්ඩව තවමත් වර්ෂාව ලැබෙන බවයි වාර්තා වන්නේ. සන්නිවේදන මාර්ගද ඇණහිට තිබෙනවා.     ", "URL": "https://www.itnnews.lk/2023/10/05/466363/", "Category": "ජාත්‍යන්තර පුවත්", "Parent URL": null}