{"Source": "ITN news", "Timestamp": "ஆகஸ்ட் 2, 2021 10:51", "Headline": "மாகாணங்களுக்கிடையிலான போக்குவரத்து இன்று முதல் வழமைக்கு..", "News Content": "மாகாணங்களுக்கிடையிலான போக்குவரத்து வழமைக்கு திரும்பியுள்ளது. இன்று முதல் 75 வீதமான பஸ் மற்றும் ரயில் சேவைகள் முன்னெடுக்கப்படும் என போக்குவரத்து இராஜாங்க அமைச்சர் திலும் அமுனுகம தெரிவித்துள்ளார். நாளாந்தம் பணிகளுக்கு செல்லும் பயணிகளுக்கென ஏற்கனவே இருந்த நேர அட்டவணைக்கு அமைய பஸ் மற்றும் ரயில் சேவைகள் என சேவைகள் முன்னெடுக்கப்பட்டுள்ளன. பாரிய சவாலுக்கு மத்தியில் பொது போக்குவரத்து சேவை ஆரம்பிக்கப்பட்டுள்ளது. இந்நிலையில் போக்குவரத்து சந்தர்ப்பங்களில் பொதுமக்கள் கொவிட் தொற்றிலிருந்து தம்மை பாதுகாத்து கொள்வதற்கான சுகாதார பாதுகாப்பு விதிமுறைகளை முறையாக கடைபிடிக்க வேண்டும் என அறிவுறுத்தப்பட்டுள்ளது. இருக்கைகளின் எண்ணிக்கைக்கு அமைய மாத்திரமே பயணிக்க முடியும். அதற்கு மேலதிகமாக பயணிகளை ஏற்றிச்செல்லும் பஸ்களுக்கு எதிராக நடவடிக்கை எடுக்கப்படும் என போக்குவரத்து இராஜாங்க அமைச்சர் திலும் அமுனுகம தெரிவித்தார். ", "URL": "https://www.itnnews.lk/2023/10/05/353742/", "Category": "Breaking News,அண்மைய செய்திகள்,தேசிய செய்திகள்", "Parent URL": null}