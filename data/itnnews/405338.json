{"Source": "ITN news", "Timestamp": "අප්‍රේල් 3, 2022 16:15", "Headline": "ලෝක කුසලානය ඔස්ට්‍රේලියා කාන්තා කණ්ඩායමට", "News Content": "ලෝක කුසලාන කාන්තා ක්‍රිකට් තරගාවලියේ ශූරතාව දිනාගැනීමට ප්‍රබල ඔස්ට්‍රේලියා කාන්තා කණ්ඩායම අද සමත්වුණා. ඒ එංගලන්ත කණ්ඩායම ලකුණු 71 කින් පරාජයට පත්කරමින්. තරගයේ ප්‍රථමයෙන් පන්දුවට පහරදුන් ඔස්ට්‍රේලියා කණ්ඩායම සිය පන්දුවාර 50 අවසානයේදී කඩුලු 5 ක් දැවී ලකුණු 356 ක් රැස්කළා. විශිෂ්ට ඉනිමක් ක්‍රීඩාකළ ඇලීසා හීලි පන්දු 138 කදී ලකුණු 170 ක් රැස්කළේ හතරේ පහර 26 ක්ද සමගින්. පිළිතුරු ඉනිම ක්‍රීඩාකළ එංගලන්ත කණ්ඩායම පන්දුවාර 43 යි පන්දු 4 කදී රැස්කළේ ලකුණු 285 ක් පමණයි. ඉනිමේ වැඩිම ලකුණුලාභිනියවූ නටාලියා ස්කැවියර් ලකුණු 148 ක් රැස්කළා.       ", "URL": "https://www.itnnews.lk/2023/10/05/405338/", "Category": "ක්‍රිකට්,ක්‍රීඩා", "Parent URL": null}