{"Source": "ITN news", "Timestamp": "දෙසැම්බර් 7, 2021 09:22", "Headline": "ප්‍රියන්ත කුමාර ඝාතන සිද්ධියේ තවත් ප්‍රධාන සැකකරුවෙකු අත්අඩංගුවට", "News Content": "පාකිස්ථානයේ දී ප්‍රියන්ත කුමාර මහතා අමානුෂික ලෙස ඝාතනය කිරීමේ සිද්ධියේ තවත් ප්‍රධාන සැකකරුවෙකු අත්අඩංගුවට ගෙන තිබෙනවා. ඉම්ටියාස් ආලියාස් බිල්ලි නැමති මෙම සැකකරු අත්අඩංගුවට ගෙන තිබෙන්නේ පන්ජාබ් පොලිසිය මගින්. බස් රථයක ගමන් කරමින් සිටියදීයි මොහු අත්අඩංගුවට ගෙන ඇත්තේ. සිද්ධිය සම්බන්ධයෙන් මේ වනවිට සැකකරුවන් 132 නෙකු අත්අඩංගුවට ගෙන තිබෙනවා. ඊයේ පස්වරුවේ මෙරටට රැගෙන ආ ප්‍රියන්ත කුමාර මහතාගේ දේහය පශ්චාත් මරණ පරීක්ෂණය සදහා මීගමුව රෝහලට භාර දුන්නා. එම පරීක්ෂණවලින් පසු දේහය ඊයේ රාත්‍රි යේම දේහය ඥාතීන් වෙත භාර දීමට කටයුතු කර තිබුණා. දේහය පිලිබද අවසන් කටයුතු හෙට සිදු කෙරෙන බවයි ඥාතීන් පවසන්නේ.     ", "URL": "https://www.itnnews.lk/2023/10/05/381203/", "Category": "දේශීය පුවත්", "Parent URL": null}