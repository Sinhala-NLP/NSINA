{"Source": "ITN news", "Timestamp": "ජූලි 19, 2023 08:27", "Headline": "ධූරයෙන් නික්ම යන ඉන්දීය නියෝජ්‍ය මහකොමසාරිස් ආරක්‍ෂක රාජ්‍ය අමාත්‍යවරයා හමුවෙයි", "News Content": "කොළඹ ඉන්දීය මහකොමසාරිස් කාර්යාලයේ නියෝජ්‍ය මහකොමසාරිස් විනෝද් කුරියන් ජේකබ් මහතා සිය ධූරකාලය නිම කිරීමෙන් අනතුරුව පසුගියදා (ජුලි18) ආරක්‍ෂක රාජ්‍ය අමාත්‍ය කාර්යාලයේදී ආරක්‍ෂක රාජ්‍ය අමාත්‍ය ප්‍රමිත බණ්ඩාර තෙන්නකෝන් මැතිතුමා හමුවුණා. ආරක්‍ෂක රාජ්‍ය අමාත්‍යවරයා ඉන්දීය නියෝජ්‍ය මහකොමසාරිස්වරයාව ඉතා උණුසුම් ලෙස පිළිගත් අතර පසුව ඔහු සමඟ සුහද කතාබහක ද නිරත වුණා. දැනට පවතින සුහදශීලී ද්විපාර්ශ්වික හමුදාමය රාජ්‍ය තාන්ත්‍රිකභාවය පවත්වා ගැනීම සඳහා දක්වන ලද සහයෝගීතාවය වෙනුවෙන් නික්ම යන ඉන්දීය රාජ්‍ය තාන්ත්‍රික නියෝජිතවරයා විසින් රාජ්‍ය අමාත්‍යවරයා වෙත සිය කෘතඥතාවය පළ කළා. මෙහිදී අමාත්‍ය තෙන්නකෝන් මහතා ඉන්දීය නියෝජ්‍ය මහකොමසාරිස්වරයා වෙත සමරු තිළිණ ප්‍රදානයක් සිදුකරනු ලැබුවා. මෙම අවස්ථාවට ඉන්දීය මහකොමසාරිස් කාර්යාලයේ සහකාරආරක්‍ෂක උපදේශක ලුතිනන් කර්නල් පුනීත්සුෂිල් ද සහභාගී වුණා. ", "URL": "https://www.itnnews.lk/2023/10/05/500803/", "Category": "Breaking News,දේශීය පුවත්,නවතම පුවත්", "Parent URL": null}