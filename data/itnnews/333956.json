{"Source": "ITN news", "Timestamp": "අප්‍රේල් 27, 2021 10:02", "Headline": "පේරු රාජ්‍යයේ කොරෝනා මරණ සංඛ්‍යාව 60000 ඉක්මවා යයි", "News Content": "පේරු රාජ්‍යයෙන් වාර්තා වන කොරෝනා මරණ සංඛ්‍යාව හැට දහස ඉක්මවා තිබෙනවා. ඒ ගතවූ පැය 24 ට සිදුව ඇති මරණ දෙසීය අසූ නවයත් සමගයි. පේරු රාජ්‍ය දෙවන වටයේ කොරෝනා වයිරස ව්‍යාප්තියකට මේ වනවිට මුහුණ දී සිටිනවා. එරට සෞඛ්‍ය පද්ධතිය කඩා වැටීමට ඉතා ආසන්න මට්ටමකට ලගා වී ඇති බවයි වාර්තා වන්නේ. ලීමා නගරයේ රෝහල් අසල දැඩි තදබදයක් හටගෙන ඇති බව විදෙස් මාධ්‍ය සදහන් කරනවා. වයිරසයට එරෙහි එන්නත්කරණය ආරම්භ කර තිබුණද එය මන්දගාමී බවයි ජනතාව චෝදනා කරන්නේ. මේ වනවිට එරටින් වයිරස ආසාදිතයින් දා හත් ලක්ෂ හැට අට දහස් එකසිය අසූ හය දෙනෙකු හමුවී ඇති අතර සිදුව ඇති මරණ සංඛ්‍යාව හැට දහස් දහ තුනක්.       ", "URL": "https://www.itnnews.lk/2023/10/05/333956/", "Category": "ජාත්‍යන්තර පුවත්", "Parent URL": null}