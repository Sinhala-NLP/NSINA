{"Source": "ITN news", "Timestamp": "සැප්තැම්බර් 10, 2021 11:19", "Headline": "පොළොන්නරුව දිස්ත්‍රික්කයේ නගර සංවර්ධනය ඇරඹෙයි", "News Content": "දැයක් නගන සියක් නගර සංවර්ධන ව්‍යාපෘතිය යටතේ පොළොන්නරුව දිස්ත්‍රික්කයේ නගර සංවර්ධනය ආරම්භ කෙරුණා. මෙතෙක් කිසිදු නාගරික අලංකරණයක් සිදු නොවුණු නගර තෝරාගෙන සංවර්ධනය කිරීම දැයක් නගන සියක් නගර සංවර්ධන ව්‍යාපෘතියේ අරමුණයි.  නාගරික සංවර්ධන අධිකාරියේ මූල්‍ය ප්‍රතිපාදන මත එය ක්‍රියාත්මක කෙරෙනවා. මේ යටතේ පොළොන්නරුව දිස්ත්‍රික්කයේ නගර 8 ක් සංවර්ධනය කිරීමට කටයුතු යොදා තිබෙනවා. රුපියල් මිලියන 50 ක වියදමින් ජයන්තිපුර නගරය සංවර්ධනය කිරීම ආරම්භ කෙරුණේ රාජ්‍ය අමාත්‍ය රොෂාන් රණසිංහ මහතාගේ ප්‍රධානත්වයෙන්. පාර්ලිමේන්තු මන්ත්‍රී අමරකීර්ති අතුකෝරල මහතා ඇතුළු පිරිසක් ද මෙම අවස්ථාවට එක්වුණා.           ", "URL": "https://www.itnnews.lk/2023/10/05/361496/", "Category": "දේශීය පුවත්", "Parent URL": null}