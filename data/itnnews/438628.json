{"Source": "ITN news", "Timestamp": "அக்டோபர் 4, 2022 12:01", "Headline": "தீபாவளி பண்டிகைக்கான முற்கொடுப்பனவு", "News Content": "எதிர்வரும் 24 ஆம் திகதி கொண்டாடப்படவுள்ள தீபாவளி பண்டிகையை முன்னிட்டு தோட்ட தொழிலாளர்களுக்கு வழங்கப்படும் முன் பணம் தொடர்பில் இலங்கை தேயிலை சபையுடன் பேச்சுவார்த்தை நடத்தப்பட்டு இருப்பதாக பெருந்தோட்ட தொழில்துறை அமைச்சர் கலாநிதி ரமேஷ் பத்திரன இன்று பாராளுமன்றத்தில் தெரிவித்துள்ளார் . கடன் அடிப்படையில் தேவையான வசதிகளை வழங்குவதற்கு தேயிலை சபை இணக்கம் தெரிவித்திருப்பதாக அவர் குறிப்பிட்டுள்ளார் . எதிர்க்கட்சித் தலைவர் சஜித் பிரேமதாச இன்று பாராளுமன்றத்தில் கேட்ட கேள்வி ஒன்றுக்கு பதிலளிக்கையிலேயே அமைச்சர் இந்த விடயங்களை குறிப்பிட்டுள்ளார்.   ", "URL": "https://www.itnnews.lk/2023/10/05/438628/", "Category": "அண்மைய செய்திகள்,தேசிய செய்திகள்", "Parent URL": null}