{"Source": "ITN news", "Timestamp": "අගෝස්තු 29, 2021 17:36", "Headline": "ලියාපදිංචි නොකළ ගබඩාවක ගබඩා කර තිබූ සීනි තොගයක් වටලයි", "News Content": "සීදුව ප්‍රදේශයේ ලියාපදිංචි නොකළ ගබඩාවක ගබඩා කර තිබූ සීනි තොගයක් වැටලීමට පාරිභෝගික ආරක්ෂණ අධිකාරිය කටයුතු කළා. ගුවන් හමුදා බුද්ධි අංශය වෙත ලැබුණු තොරතුරකට අනුව මෙම වැටලීම සිදුවුණා. සීනි මෙට්‍රික් ටොන්   594ක් පමණ එහි ගබඩා කර තිබූ බවයි පාරිභෝගික ආරක්ෂණ අධිකාරියේ වැටලීම් අංශය සදහන් කළේ. සීනි තොගය දීර්ඝ කාලයක් එම ස්ථානයේ ගබඩා කර ඇති බවද මූලික විමර්ශනවලදී හෙළි වුණා. සීනි තොගයේ හිමිකරුවන්හට හෙට දිනයේ දී පාරිභෝගික ආරක්ෂණ අධිකාරියේ මූලස්ථානයට ඉදිරිපත් වනලෙස දැනුම් දී තිබෙනවා. ගබඩාව පර්පෙචුවල් ලොජස්ටික්ස්    ආයතනයට අයත් වූවක් බවයි අප වාර්තාකරුවන් පැවසුවේ.     ", "URL": "https://www.itnnews.lk/2023/10/05/359029/", "Category": "දේශීය පුවත්", "Parent URL": null}