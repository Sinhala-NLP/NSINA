{"Source": "ITN news", "Timestamp": "ඔක්තෝබර් 3, 2022 15:16", "Headline": "බුර්කිනා පාසෝ රාජ්‍යයේ බලය අත්පත් කරගත් එරට හමුදා ප්‍රධානියා ඉල්ලා අස්වෙයි", "News Content": "හමුදා කුමන්ත්‍රණයක් මගින් බුර්කිනා පාසෝ රාජ්‍යයේ බලය අත්පත් කරගත් එරට හමුදා ප්‍රධානියා  ඉල්ලා අස්වන බව නිවේදනය කර තිබෙනවා. බුර්කිනා පාසෝ රාජ්‍යයේ නායකයා ලෙස කටයුතු කළ හමුදා ප්‍රධානී ලුතිනන් හෙන්රි ඩැමීබා බලයෙන් පහ කිරීමට පසුගිය සිකුරාදා එරට හමුදාව කටයුතු කළා. නව නායකයා ලෙස හමුදා නිලධාරී කැප්ටන් ඊබ්‍රහීම් ට්‍රාඕරේ කටයුතු කරන බව වාර්තා වනවා. මේ අතර හිටපු හමුදා ප්‍රධානී ලුතිනන් හෙන්රි ඩැමීබා එරට පිහිටා ඇති ප්‍රංශ හමුදා කදවුරක් තුළ සිටින බවද සදහන්. මෙම වසර තුළදී බුර්කිනා පාසෝ රාජ්‍යයේ සිදුවූ දෙවන හමුදා කුමන්ත්‍රණය මෙයයි. ප්‍රජාතන්ත්‍රවාදයෙන් බැහැරව හමුදා පාලනයක් යටතේ දිගින් දිගටම පාලනය වුවද එරට සිදුවන අන්තවාදී ඉස්ලාමීය ක්‍රියාකාරකම් පාලනය කිරීමට සමත්වී නැහැ.         ", "URL": "https://www.itnnews.lk/2023/10/05/438570/", "Category": "ජාත්‍යන්තර පුවත්", "Parent URL": null}