{"Source": "ITN news", "Timestamp": "නොවැම්බර් 22, 2022 08:59", "Headline": "ඉන්දුනිසීයාවේ භූ කම්පනයෙන් මියගිය සංඛ්‍යාව 162 දක්වා ඉහළට", "News Content": "ඉන්දුනිසීයාවේ ජාවා දූපතට බලපෑ භුකම්පනයෙන් මියගිය සංඛ්‍යාව 162 ක් දක්වා ඉහළ ගොස් තිබෙනවා. තුවාල ලැබුවන්ගේ සංඛ්‍යාව 700ට වැඩි පිරිසක්  බවයි විදෙස් මාධ්‍ය වාර්තා කරන්නේ.කෙසේ වෙතත් සුන්බුන් අතර සිරවී සිටින පිරිස් සොයා තවමත් මෙහෙයුම් සිදු කරන අතර මිය ගිය සංඛ්‍යාව තවදුරටත් ඉහළ යා හැකි බවටයි මෙහෙයුම් අංශ සදහන් කරන්නේ.ඉන්දුනිසීයාවේ ජාවා දූපතේ සියන්ජූර් නගරයටයි  රිච්ටර් පරිමාණ ඒකක 5.6 භූ කම්පනයකින් බලපෑම් එල්ල වුණේ. ගොඩනැගිලි සහ නිවාස 2500 කට ආසන්න සංඛ්‍යාවක් විනාශ වී ඇති අතර පුද්ගලයින් 5000කට වැඩි පිරිසක් අවතැන්ව සිටිනවා. මෙම ප්‍රභල භූ කම්පනයෙන් පසු පසුකම්පන 80 කට අධික ප්‍රමාණයක් සිදුව ඇති බව ද විදෙස් මාධ්‍ය වාර්තා කරනවා.     ", "URL": "https://www.itnnews.lk/2023/10/05/446967/", "Category": "ජාත්‍යන්තර පුවත්", "Parent URL": null}