{"Source": "ITN news", "Timestamp": "අගෝස්තු 5, 2023 06:30", "Headline": "පාර්ලිමේන්තු මන්ත්‍රී නාමල්ගෙන් විදුලිබල මණ්ඩලයට ලිපියක්", "News Content": "සමාජ මාධ්‍ය මඟින් සංසරණය වන නොගෙවන ලද විදුලි බිල්පතකට අදාළ ලිපිය සම්බන්ධව හම්බන්තොට දිස්ත්‍රික් පාර්ලිමේන්තු මන්ත්‍රී නාමල් රාජපක්ෂ මහතා විසින් විදුලිබල මණ්ඩලය වෙත ලිපියක් යොමුකර තිබෙනවා. ඒ ඔහුගේ නම සඳහන් කරමින්, 2019 වර්ෂයට අදාළ නොගෙවූ හිග විදුලි බිල්පතක් සම්බන්ධව 2023 අගෝස්තු 02 දිනැති විදුලිබල මණ්ඩලයේ ලිපි ශීර්ෂය යටතේ නිකුත් වූ ලිපියක් උපුටමින් විවේචනාත්මක හා අපහාසාත්මක තොරතුරු සමාජ මාධ්‍ය තුළ මේ දිනවල සංසරණය වෙමින් පවතින බවටයි. එහිදී නියෝජ්‍ය සාමාන්‍යාධිකාරී (වානිජ හා ආයතනික – බෙදාහැරීම් අංශ 4) විසින් නිකුත් කරන ලද යැයි සදහන් එම ලිපිය  ලංකා විදුලිබල මණ්ඩලය මඟින් නිකුත් කර ඇති බවට සමාජ මාධ්‍ය මගින් ප්‍රචාරය වන බවයි ඔහු සඳහන් කර තිබෙන්නේ. එමෙන්ම එම ලිපියට අදාලව, විදුලි බිල් පතක් ඉදිරිපත් කර ඇත්නම් එය කාගේ නමින්, කුමන දිනයක, කුමන ලිපිනයක් සඳහා යොමුකර ඇද්ද යන්න වගත්, එම බිල්පතෙහි නිවැරදි තොරතුරු ඔහු වෙත ලබා දීමට කටයුතු කරන ලෙසත් එම ලිපියෙන් දන්වා තිබෙනවා.      ", "URL": "https://www.itnnews.lk/2023/10/05/505502/", "Category": "නවතම පුවත්", "Parent URL": null}