{"Source": "ITN news", "Timestamp": "ஜூன் 9, 2022 13:02", "Headline": "எரிபொருளை பெற்றுக்கொள்வதற்காக தொடர்ந்தும் நீண்ட வரிசைகள்..", "News Content": "எரிபொருளை பெற்றுக்கொள்வதற்கான வரிசைகளும் எரிபொருள் நிரப்பு நிலையங்களுக்கு முன்பாக அதிகரித்துள்ளது. பெரும்பாலான எரிபொருள் நிரப்பு நிலையங்கள் மூடப்பட்டுள்ள நிலையில் பிரதான வீதிகளை இடைமறித்து ஒரு சில பகுதிகளில் ஆர்ப்பாட்டங்களும் முன்னெடுக்கப்படுகின்றன. திவுலப்பிட்டிய – மீரிகம பிரதான வீதி மூடப்பட்டுள்ளமையினால் குறித்த வீதியுடனான போக்குவரத்து பாதிக்கப்பட்டது. பொலிஸார் அதன்போது தலையிட்டு விரைவில் எரிபொருள் பெற்றுத்தரப்படுமென உறுதியளித்த நிலையில் ஆர்ப்பாட்டக்காரர்கள் போக்குவரத்துக்கான சந்தர்ப்பத்தை வழங்கினர். ", "URL": "https://www.itnnews.lk/2023/10/05/416072/", "Category": "Breaking News,அண்மைய செய்திகள்", "Parent URL": null}