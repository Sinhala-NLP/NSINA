{"Source": "ITN news", "Timestamp": "ජනවාරි 6, 2022 21:22", "Headline": "2022 පොදු රාජ්‍ය මණ්ඩලයීය ක්‍රිකට් තරඟාවලිය සඳහා කාන්තා ක්‍රිකට් සංචිතය නම් කෙරේ", "News Content": "2022 පොදු රාජ්‍ය මණ්ඩලයීය ක්‍රිකට් තරගාවලිය සදහා එක්වන ශ්‍රී ලංකා කාන්තා ක්‍රිකට් සංචිතය අද නම් කෙරුණා. ලබන ජනවාරි 18 වැනිදා මැලේසියාවේදී පැවැත්වෙන තරගාවලිය සදහා සහභාගි වන ශ්‍රී ලංකා කණ්ඩායම ලබන 9 වැනිදා පිටත්ව යාමට නියමිතයි. තරගාවලිය සදහා වූ ශ්‍රී ලංකා සංචිතය අද නම් කෙරුණු අතර ක්‍රීඩා අමාත්‍ය නාමල් රාජපක්ෂ මහතාගේ අවසරය අද ඊට ලැබී තිබෙනවා. ඒ අනුව ශ්‍රී ලංකා කණ්ඩායමේ නායකත්වය චමරි අතපත්තුට හිමිවී ඇති අතර උප නායකත්වය හිමිවී ඇත්තේ හර්ෂිකා මාධවීටයි. හසිනි පෙරේරා, නිලක්ෂිකා සිල්වා, අනුෂ්කා සංජීවනී, කවීෂා දිල්හාරි, අමා කාංචනා, ඉනෝකා රණවීර, උදේශිකා ප්‍රබෝධිනි මෙන්ම ප්‍රසාදිනි වීරක්කොඩි ඇතුලු ප්‍රවීණ හා නවක ක්‍රීඩිකාවන් 16 දෙනෙකු මෙම සංචිතයට ඇතුලත් කර තිබෙනවා.           ", "URL": "https://www.itnnews.lk/2023/10/05/387211/", "Category": "ක්‍රිකට්,ක්‍රීඩා", "Parent URL": null}