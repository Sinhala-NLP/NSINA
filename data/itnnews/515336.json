{"Source": "ITN news", "Timestamp": "සැප්තැම්බර් 12, 2023 11:34", "Headline": "දවස් 12ට ඩෙංගු රෝගීන් දහසක්", "News Content": "වැසි සහිත කාලගුණයත් සමඟ පසුගිය දින 12දී ඩෙංගු රෝගීන් දහසක් පමණ වාර්තා වී ඇති බව ජාතික ඩෙංගු මර්දන ඒකකයේ අධ්‍යක්ෂ විශේෂඥ වෛද්‍ය නලීන් ආරියරත්න මහතා පවසනවා. වැසි සහිත කාලගුණයත් සමඟ ඩෙංගු රෝගීන්ගේ සංඛ්‍යාව ඉහළ ගොස් තිබෙනවා. මේ වනවිට ඩෙංගු රෝගීන් 63,000ට වැඩි පිරිසක් වාර්තා වී ඇති බවයි ජාතික ඩෙංගු මර්දන ඒකකය සදහන් කරන්නේ. ඉන් සියයට 48ක්ම බස්නාහිර පළාතෙන් වාර්තා වනවා. කොළඹ,  ගම්පහ දිස්ත්‍රික්කවල මීට පෙර සංඛ්‍යා ලේඛන අනුව සැසදීමේ දී යම් අඩුවක් වාර්තා වී තිබෙනවා. කෙසේ වෙතත් මදුරු මර්දනය සදහා රට පුරා විශේෂ වැඩසටහන් ක්‍රියාත්මක කර තිබෙනවා.   ", "URL": "https://www.itnnews.lk/2023/10/05/515336/", "Category": "Breaking News,දේශීය පුවත්,නවතම පුවත්", "Parent URL": null}