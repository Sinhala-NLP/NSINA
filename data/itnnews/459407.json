{"Source": "ITN news", "Timestamp": "පෙබරවාරි 6, 2023 09:11", "Headline": "දැදුරුඔය මෝය කටේ දිය නෑමට ගිය තුන් දෙනෙකු ජීවිතක්ෂයට", "News Content": "හලාවත එගොඩවැල්ල දැදුරුඔය මෝය කට ප්‍රදේශයේ දිය නෑමට ගිය තුන් දෙනෙකු දියේ ගිලී මිය ගොස් තිබෙනවා. මිය ගොස් ඇත්තේ වයස අවුරුදු 35ක පියෙකු සහ ඔහුගේ වයස අවුරුදු 6ක දියණිය සහ වයස අවුරුදු 7 ඥාති පුතෙකුයි. මිය ගිය පිරිස දල්පොත මීගමුව ප්‍රදේශයේ පදිංචිකරුවන් බවයි පොලිසිය පැවසුවේ. හලාවත ප්‍රදේශයේ ඥාතී නිවසකට පැමිණ මෝයකට ප්‍රදේශය බෝට්ටුවකින් ගොස් දිය නාමින් සිටියදී අනතුරට පත්වුණා. ඔවුන් සමග දිය නෑමට ගොස් දියේ ගිලී සිටියදී බේරා ගත් තවත් 3න් දෙනෙකු හලාවත රෝහලේ ප්‍රතිකාර ලබනවා. හලාවත පොලිසිය වැඩිදුර විමර්ශන සිදු කරනවා.       ", "URL": "https://www.itnnews.lk/2023/10/05/459407/", "Category": "Breaking News,දේශීය පුවත්", "Parent URL": null}