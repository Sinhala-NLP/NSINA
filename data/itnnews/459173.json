{"Source": "ITN news", "Timestamp": "පෙබරවාරි 4, 2023 12:43", "Headline": "එල්ෆින්ස්ටන් සත්‍යග්‍රහය අතරතුර ඇතිවූ ගැටුම සාර්ථකව විසුරුවා හැරේ", "News Content": "එල්ෆිනිස්ටන් රගහල ඉදිරිපිට ඊයේ රාත්‍රියේ පැවති සත්‍යග්‍රහයක් අතරතුර දෙපිරිසක් අතර ඇතිවූ ගැටුමක් විසුරුවා හැරීමට පොලිසිය ක්‍රියා කළා. ෙනිදහසේ සත්‍යග්‍රහය නමින් සමාජ ක්‍රියාකාරීන් සහ සිවිල් සංවිධාන කිහිපයක් එක්ව මරදාන එල්ෆිනිස්ටන් රගහල ඉදිරිපිට සත්‍යග්‍රහයක් ඊයේ පස්වරුවේ ආරම්භ කළා. කෙසේ වුවද රාත්‍රී 10.00ට පමණ එම ස්ථානයට පැමිණි පිරිසක් හා විරෝධතා කරුවන් අතර ගැටුමක් නිර්මාණය වුණා. එය විසිරුවා හැරීම සදහා පොලිසිය ජල ප්‍රහාරයක් එල්ලකළා. සිද්ධියට සම්බන්ධ වූ පුද්ගලයන් 4 දෙනෙකු ද පොලිසිය අත්අඩංගුවට ගත්තා.‍ෙ අද කොළඹ දී විරෝධතා ව්‍යාපාරයක් ආරම්භ කරන බව අන්තර් විශ්වවිද්‍යාල ශිෂ්‍ය බල මණ්ඩලයේ කැදවුම්කරු වසන්ත මුදලිගේ ප්‍රකාශ කරනවා යාපනය විශ්වවිද්‍යාලයීය ශීෂ්‍ය සංගමයේ මූලිකත්වයෙන් උතුරු නැගෙනහිර පළාත්වල කළු කොඩි ඔසවා හර්තාලයක් සංවිධානකර තිබෙනවා. කොළඹ හා තදාසන්න නගරවල ආරක්ෂාව මේ වන විට තහවුරු කර තිබෙනවා. පොලිසිය හා ත්‍රිවිධ හමුදාව ඒ සදහා යොදවා ඇති ආකාරය දැකගත හැකියි.         ", "URL": "https://www.itnnews.lk/2023/10/05/459173/", "Category": "දේශීය පුවත්", "Parent URL": null}