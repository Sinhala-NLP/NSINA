{"Source": "ITN news", "Timestamp": "දෙසැම්බර් 21, 2021 17:19", "Headline": "කාල්ටන් පෙර පාසල් දරුවන්ගේ කැරොල් ගී මිහිර විඳ ගැනීමට අගමැති එක්වෙයි", "News Content": "කාල්ටන් පෙර පාසල් දරුවන්ගේ කැරොල් ගී මිහිර විද ගැනීමට අග්‍රාමාත්‍ය මහින්ද රාජපක්ෂ මහතා ද එක් වුණා. කාල්ටන් පෙර පාසල් සමූහයේ දකුණු පළාත් ශාඛා එක්ව සංවිධාන කළ වාර්ෂික නත්තල් කැරොල් ගී ප්‍රසංගය තංගල්ල කාල්ටන් පෙර පාසලේ දී පැවැත්වුණා. ඒ අග්‍රාමාත්‍ය මහින්ද රාජපක්ෂ මහතාගේ ප්‍රධානත්වයෙන්. කැරොල් ගී ප්‍රසංගය වර්ණවත් කළ සියලු දරු දැරියන්ට ත්‍යාග හා සහතික පත් පිරි නැමුණේ කාල්ටන් පෙර පාසලේ විදුහල්පති හා අධ්‍යක්ෂිකා ශිරන්ති රාජපක්ෂ මහත්මිය අතින්. රාජ්‍ය අමාත්‍ය ඩි වි චානක මහතා ඇතුලු පිරිසක් මෙම අවස්ථාවට එක්ව සිටියා. ", "URL": "https://www.itnnews.lk/2023/10/05/384163/", "Category": "දේශීය පුවත්", "Parent URL": null}