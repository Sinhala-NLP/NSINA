{"Source": "ITN news", "Timestamp": "අප්‍රේල් 12, 2021 12:00", "Headline": "මගීන් අඩු වෙයි – හෙටත් අනිද්දාත් කාර්යාල දුම්රිය ගමන් වාර අවලංගු කෙරේ", "News Content": "හෙට සහ අනිද්දා දෙදින තුළ පමණක් කාර්යාල දුම්රිය ගමන් වාර අවලංගු කිරීමට පියවර ගත් බව දුම්රිය නියෝජ්‍ය සාමාන්‍යාධිකාරී වජිර සමන් පොල්වත්තගේ මහතා පවසනවා. දුම්රිය මගීන් අවම වීම නිසා ප්‍රාදේශීය ගමන් වාරද අඩු කිරීමට දුම්රිය දෙපාර්තමේන්තුව පියවර ගෙන තිබෙනවා. කෙසේ වෙතත් ගම් බිම් බලා යන ජනතාව වෙනුවෙන් විශේෂ දුම්රිය සේවා ක්‍රියාත්මක කිරීමටයි කටයුතු යොදා ඇත්තේ. දුම්රිය සම්බන්ධයෙන් තොරතුරු ලබාගැනීම සඳහා 1971 කෙටි දුරකතන අංකය  ද හඳුන්වාදී තිබෙනවා.දුම්රිය දෙපාර්තමේන්තුවට අදාළ සියලු පැමිණිලි ද මෙම අංකයට යොමු කළ හැකියි. මේ අතර උත්සව සමය වෙනුවෙන් අතිරේක බස් රථ දෙසීයක් ධාවනයේ යෙදවීමටද නියමිතයි. කාර්යාල බස් රථ සාමාන්‍ය පරිදි ධාවනය වන අතර ගම්බිම් බලා යන ජනතාව වෙනුවෙන් විශේෂ සේවාවන් ක්‍රියාත්මක වනවා. අලුත් අවුරුදු සමයේදී ගම්බිම් බලා ගිය ජනතාවට ආපසු නගර කරා පැමිණීමට විශේෂ බස් සේවා ක්‍රියාත්මක වන බවයි ශ්‍රී ලංකා ගමනාගමන මණ්ඩලය සඳහන් කළේ. අවශ්‍යතාව අනුව මගීන් වැඩිවුවහොත් අමතර බස් රථ යෙදවීමට නියමිතයි. දුර ගමන් සේවා පෞද්ගලික බස් රථ සංඛ්‍යාවද වැඩි කර ඇති බව ජාතික ගමනාගමන කොමිසන් සභාව සඳහන් කළා. අධිවේගී මාර්ගයේ ධාවනය වන බස් රථ සංඛ්‍යාවද උත්සව සමයේ ඉහළ නැංවීමට කටයුතු කර තිබෙනවා.             ", "URL": "https://www.itnnews.lk/2023/10/05/331328/", "Category": "Breaking News,දේශීය පුවත්", "Parent URL": null}