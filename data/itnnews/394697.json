{"Source": "ITN news", "Timestamp": "பிப்ரவரி 12, 2022 15:34", "Headline": "யுக்ரேனிலிருந்து வெளியேறுங்கள் நியுசிலாந்து மக்களுக்கும் அறிவிப்பு..", "News Content": "யுக்ரேனுக்கும் ரஷ்யாவுக்கும் இடையிலான பதற்ற நிலை மேலும் தீவிரமடைந்துள்ளது. அமெரிக்க மக்களுக்கு யுக்ரேனிலிருந்து வெளியேறுமாறு அறிவிக்கப்பட்டு 24 மணிநேரம் செல்வதற்கும் அங்கு வாழ்கின்ற நியுசிலாந்து மற்றும் ஐரோப்பிய சங்க ஊழியர்ப்படை உறுப்பினர்களுக்கும் உடனடியாக வெளியேறுமாறு குறித்த நாடுகளிலிருந்து அறிவிக்கப்பட்டுள்ளது. யுக்ரேனில் வாழ்கின்ற நியுசிலாந்து மக்களுக்கு உடனடியாக அங்கிருந்து வெளியேறுமாறு நியுசிலாந்து வெளியுறவு அமைச்சு அறிவித்துள்ளது. அமெரிக்க ராஜாங்க செயலாளர் என்டனி இப்லிங்கன் தமது மக்களுக்கு உடனடியாக யுக்ரேனிலிருந்து வெளியேறுமாறு நேற்று விடுத்த அறிவித்தலைத் தொடர்ந்தே நியுசிலாந்தும் இதற்கான அறிவித்தலை வெளியிட்டது. இதேவேளை ஐரோப்பிய சங்கமும் அறிக்கையொன்றை வெளியிட்டு அத்தியாவசிய சேவைகள் அற்ற அனைத்து ஊழியர்களையும் யுக்ரேனிலிருந்து உடனடியாக வெளியேற நடவடிக்கை எடுக்குமாறு அறிவித்துள்ளது. யுக்ரேனின் பாதுகாப்பு நிலை எந்தவொரு சந்தர்ப்பத்திலேனும் அச்சுறுத்தலுக்கு உட்படலாமென அவர்கள் கருதுகின்றனர். யுக்ரேன் தொடர்பாக அமெரிக்கா நேற்றைய தினம் கடும் எச்சிரிக்கை விடுத்தது. வெள்ளை மாளிகையின் தேசிய பாதுகாப்பு ஆலோசகர் வொசிங்டனில் இடம்பெற்ற ஊடக சந்திப்பின் போது ரஷ்யா இத்தருணம் முதல் எந்தவொரு சந்தர்ப்பத்திலும் யுக்ரேனை ஆக்கிரமிக்கலாமென கருத்து வெளியிட்டார். பாரிய விமான தொடர் தாக்குதல்கள் ஆரம்பிக்கப்படலாமெனவும் அவர் எச்சரிக்கை விடுத்துள்ளார். இவ்வாறான ஆக்கிரமிப்புக்களின் போது பொதுமக்களும் பாரிய பாதிப்புக்களுக்கு உட்படலாமென அவர் மேலும் தெரிவித்துள்ளார். ", "URL": "https://www.itnnews.lk/2023/10/05/394697/", "Category": "Breaking News,சர்வதேச செய்திகள்", "Parent URL": null}