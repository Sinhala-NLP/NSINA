{"Source": "ITN news", "Timestamp": "ජූනි 17, 2022 12:54", "Headline": "ගෑස් බෙදීම අදත් අත්‍යවශ්‍ය සේවාවලට පමණයි", "News Content": "අද දිනයේත්  ගෑස් බෙදා හැරීම සිදුවන්නේ අත්‍යවශ්‍ය සේවාවන්ට පමණක් බව ලිට්‍රෝ ගෑස් සමාගම සදහන් කරනවා. ගෑස් තොග නොලැබීම හේතුවෙන් අද දිනයේද රටපුරා ගෘහස්ත ගෑස් බෙදා හැරීමක් සිදුවන්නේ නැහැ.  අත්‍යවශ්‍ය සේවාවන්ට පමණක් ගෑස් ලබා දෙන බව ලිට්‍රෝ ගෑස් සමාගම ප්‍රකාශ කරනවා. මේ හේතුවෙන් දිවයිනේ බොහෝ ප්‍රදේශවල තවදුරටත් දිගු ගෑස් පෝලිම් දැකගත හැකියි. ගෑස් අර්බුදය මතුවීමෙන් පසු පළමු වරට හොරණ පිහිටි ලාෆ් ගෑස් අලෙවිසැලට ගෑස් තොග ඊයේ ලැබී තිබූණා. ගෑස් ලබාගැනීම සදහා ජනතාව විශාල වශයෙන් එක්රැස් වී සිටියා. මේ හේතුවෙන් හොරණ පාදුක්ක ප්‍රධාන මාර්ගය අවහිර වූ බවයි අප වාර්තාකරු පවසන්නේ.     ", "URL": "https://www.itnnews.lk/2023/10/05/417425/", "Category": "දේශීය පුවත්", "Parent URL": null}