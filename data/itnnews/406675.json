{"Source": "ITN news", "Timestamp": "ஏப்ரல் 12, 2022 21:33", "Headline": "சீனாவிடமிருந்து இரண்டரை பில்லியன் நிதியுதவி..", "News Content": "நாட்டில் ஏற்பட்டுள்ள பொருளாதார நெருக்கடிக்கு தீர்வை பெறுவதற்கு ஒத்துழைப்பு வழங்கும் வகையில் சீனா அரசாங்கம் 2.5 பில்லியன் அமெரிக்க டொலரை வழங்க இணக்கம் தெரிவித்துள்ளது. அதுதொடர்பில் இடம்பெறும் பேச்சுவார்த்தைகளில் முன்னேற்றம் மற்றும் அடுத்தகட்ட நடவடிக்கைகள் தொடர்பில் சீனாவுக்கான இலங்கை தூதுவர் கலாநிதி பாலித்த கொஹன இவ்வாறு கருத்து வெளியிட்டார். சீனாவுடன் பேச்சுவார்த்தைகள் முன்னெடுக்கப்பட்டுள்ளன. முதற்கட்டத்தின் கீழ் ஒரு பில்லியன் டொலர் நிதியுதவி கோரப்பட்டுள்ளது. மீள் செலுத்த வேண்டிய கடன்களுக்கெனவே குறித்த நிதியுதவி கோரப்பட்டுள்ளது. இதற்கு மேலதிகமாக இரண்டாம் கட்டத்தின் கீழ் 1.5 பில்லியன் அமெரிக்க டொலர் கோரப்பட்டுள்ளது. இறக்குமதி செய்யப்படும் பொருட்களுக்கு செலுத்துவதற்கெனவே குறித்த தொகை கோரப்பட்டுள்ளது. விசேடமாக ஆடை தொழிற்துறைக்கு தேவையான மூலப்பொருட்களை இறக்குமதி செய்வதற்கெனவே நிதியுதவி கோரப்பட்டுள்ளது. இது கடனாக கோரப்படவில்லை. பொருட்களை கொள்வனவு செய்வதற்கான நிதி வசதியாகவே இது கோரப்பட்டுள்ளது. இதுகுறித்து சீனா அதிகாரிகள் கவனம் செலுத்தியுள்ளனர். விரைவில் குறித்த நிதியுதவி கிடைக்குமென எதிர்பார்ப்பதாக சீனாவுக்கான இலங்கை தூதுவர் கலாநிதி பாலித்த கொஹன குறிப்பிட்டார். ", "URL": "https://www.itnnews.lk/2023/10/05/406675/", "Category": "Breaking News,தேசிய செய்திகள்,முதன்மை செய்தி", "Parent URL": null}