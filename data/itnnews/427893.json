{"Source": "ITN news", "Timestamp": "අගෝස්තු 9, 2022 10:03", "Headline": "නිවාස දෙකක් බිඳ භාණ්ඩ සොරකම් කළ තුන් දෙනෙකු අත්අඩංගුවට", "News Content": "නිවාස දෙකක් බිඳ රුපියල් විසි ලක්ෂයකට අධික වටිනාකමින් යුත් භාණ්ඩ සොරකම් කළ තුන් දෙනෙකු පොලිස් අත්අඩංගුවට ගෙන තිබෙනවා. රාගම බටුවත්ත ප්‍රදේශයේ  අලුතින් ඉදිකළ නිවාස දෙකක් බි සැකකරුවන් භාණ්ඩ සොරකම් කර ඇති බවයි පොලීසිය පවසන්නේ. එක් නිවසකට ඔවුන් රාත්‍රී කාලයේ ඇතුළු වන අයුරු එහි තිබූ ආරක්ෂිත කැමරා පද්ධතියක සටහන් වී තිබුණා. ඒ ඔස්සේ හා බුද්ධි තොරුතුරු මත පරික්ෂණ සිදු කළ පොලීසිය සැකකරුවන් අත්අඩංගුවට ගනු ලැබුවා. මොවුන් තදින්ම මත්ද්‍රව්‍ය භාවිතයට ඇබ්බැහි වූවන් බවයි රාගම පොලිස් ස්ථානාධිපති ප්‍රධාන පොලිස් පරික්ෂක බුද්ධික රාජපක්ෂ මහතා ප්‍රකාශ කළේ. සැකකරුවන් වත්තල මහේස්ත්‍රාත්වරයා හමුවට ඉදිරිපත් කිරීමෙන් අනතුරුව ලබන 22 වනදා දක්වා රිමාන්ඩ් භාරයට පත් කෙරුණේ.     ", "URL": "https://www.itnnews.lk/2023/10/05/427893/", "Category": "දේශීය පුවත්", "Parent URL": null}