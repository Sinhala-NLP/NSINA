{"Source": "ITN news", "Timestamp": "සැප්තැම්බර් 3, 2023 06:04", "Headline": "විදුලි රැහැනක ගැටීමෙන් ඇතකු ජීවිතක්ෂයට", "News Content": "වල් ඌරන් මැරීම සඳහා අටවා තිබු නිති විරෝධී විදුලි රැහැනක ගැටී ඇතකු  මරණයට පත්ව තිබෙනවා. ඒ ආණමඩුව වෙම්බුවැව වෙල්යායේදී. ප්‍රධාන මාර්ගයෙ දිවෙන අධි බලැති 33000 ධාරිතාවයකින් යුත් විදුලි රැහැන් පද්ධතියට රිඝුව වයර් යොදා ඉන් පසුව අඩි දහසකට ආසන්න දුරකට බයිඩින් කම්බි වෙම්බුවැව වෙල්වාය මැදින් ඇදගෙන ගොස් කුඹුරු යායේ කෙළවරක වල් ඌරන්ට උගුල් අටවා තිබු බවයි වනජීවී නිළධාරීන් පවසන්නේ. එසේ වල් ඌරන්ට අටවා තිබු මෙම නීති විරෝධී විදුලි රැහැනේ මෙම සද්ධන්ත ඇතා පැටලී තිබෙනවා. මෙසේ ඌරන්ට අටවා තිබු නීති විරෝධි විදුලි රැහැන ඇතාගෙ සොඩෙහි පැටලි ඇති බවත් ඒ සමගම ඇතා බිම පතිත වී විනාඩි ගනනාවක් දැඩි වේදනාවක් විදමින් මරණයට පත්වි ඇති බව වනජීවි නිළධාරීහු පවසති. ", "URL": "https://www.itnnews.lk/2023/10/05/513059/", "Category": "නවතම පුවත්", "Parent URL": null}