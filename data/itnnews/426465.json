{"Source": "ITN news", "Timestamp": "ஆகஸ்ட் 2, 2022 13:10", "Headline": "ஆடை உற்பத்திக்கான இறக்குமதியின் போது வரி நிவாரணம்", "News Content": "தேசிய ஆடை உற்பத்திக்கு தேவையான பொருட்களை இறக்குமதி போது தீர்வை வரி நிவாரணத்தை வழங்க அமைச்சரவை தீர்மானித்துள்ளது. அந்நியசெலாவணியை பெற்றுத்தரும் முன்னணி துறையான ஆடை தொழிற்துறையானது, மூலப்பொருட்களின் விலை அதிகரிப்பு மற்றும் சீரற்ற பொருளாதார நிலைமை காரணமாக பாதிப்பை எதிர்க்கொண்டுள்ளது. விசேடமாக ஆடை உற்பத்திக்கு தேவையான தேசிய ரீதியில் உற்பத்தி செய்யப்படாத பாகங்களை இறக்குமதி செய்யும் போது ஆடை உற்பத்தி;யில் ஈடுப்பட்டுள்ளவர்கள் பாரிய சவாலுக்கு முகங்கொடுத்துள்ளனர். இதற்கு தீர்வாக இவ்வாறான பாகங்களுக்கு தீர்வை வரி நிவாரணத்தின் வழங்க அமைச்சரவை அனுமதி வழங்கியுள்ளது. இந்நிலையில் அரச, கூட்டுதாபண சட்டசபை மற்றும் அரசாங்கத்திற்கு சொந்தமான நிறுவனங்களின் செலவை முகாமைத்துவப்படுத்தல் மற்றும் வணிக நிலைத்தன்மையை உறுப்படுத்துவதற்கான சுற்றுநிரூபத்திற்கான ஆலோசனைகளுக்கு அமைச்சரவை அனுமதி வழங்கியுள்ளது. அரச நிறுவன செயற்பாடுகளின் செயற்திறன் மற்றும் நிதி ஒழுக்கத்தை உறுதிப்படுத்துவதற்கென ஜனாதிபதியினால் குறித்த யோசனை அமைச்சரவையில் சமர்பிக்கப்பட்டது. நிதி பொருளாதார நிலைத்தன்மை மற்றும் தேசிய கொள்கை அமைச்சர் என்ற ரீதியில் யோசனை சமர்பிக்கப்பட்டது. இந்நிலையில் இலங்கை யுனெஸ்கோ தேசிய ஆணைக்குழு சபையின் அரசியலமைப்பை சட்டபூர்வமாக்குவதற்கு அமைச்சரவை தீர்மானித்துள்ளது. அதற்கமைய குறித்த சட்ட வரைபுக்கு சட்டமா அதிபரின் அனுமதியும் கிடைக்கப்பெற்றுள்ளதால் அது வர்த்தமானியில் பிரகடனப்படுத்தப்பட்டதன் பின்னர் பாராளுமன்றத்தில் சமர்பிக்க அமைச்சரவை அனுமதி வழங்கியுள்ளது. ", "URL": "https://www.itnnews.lk/2023/10/05/426465/", "Category": "Breaking News,தேசிய செய்திகள்", "Parent URL": null}