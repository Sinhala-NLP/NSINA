{"Source": "ITN news", "Timestamp": "ජූනි 12, 2022 15:20", "Headline": "ඇමෙරිකාවේ රැළියකට පහරදීමට සූදානම්ව සිටි සුදු වර්ගවාදීන් පිරිසක් අත්අඩංගුවට", "News Content": "ඇමෙරිකාවේ අයිඩහෝ ප්‍රදේශයේ රැළියකට පහරදීමට සූදානම්ව සිටි සුදු වර්ගවාදීන් පිරිසක් අත්අඩංගුවට ගත් බව පොලිසිය නිවේදනය කරනවා. අයිඩහෝ ප්‍රදේශයේ පැවැත්වීමට සූදානම් කර තිබූ රැළියකට පහරදීමට මෙම පිරිස සූදානම්ව සිටින බවට පොලිසියට ලැබුණු තොරතුරක් මත සිදු කළ වැටලීමකදී  අත්අඩංගුවට ගැනීම සිදුකර ඇත්තේ. පුද්ගලයින් 31 දෙනෙකු මෙම පහර දීම සදහා පැමිණ සිටි බව පොලිසිය සදහන් කරනවා. ඔවුන් සතුව තිබී අවි ආයුධ තොගයක්ද පොලිස් භාරයට ගෙන ඇති බවද සදහන්. මුහුණු සම්පූර්ණයෙන් ආවරණය කරගෙන සිටි එම පිරිස අත්අඩංගුවට ගත් අවස්ථාව දැක්වෙන දර්ශන සමාජ මාධ්‍ය වෙත නිකුත්කර තිබුණා. ඔවුන් සියලු දෙනා ඇමෙරිකාවේ ප්‍රාන්ත 11 කට අයත් පුද්ගලයින් බවයි පොලිසිය සදහන් කරන්නේ.           ", "URL": "https://www.itnnews.lk/2023/10/05/416648/", "Category": "ජාත්‍යන්තර පුවත්", "Parent URL": null}