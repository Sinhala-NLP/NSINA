{"Source": "ITN news", "Timestamp": "செப்டம்பர் 13, 2023 14:49", "Headline": "தனியார் விடுதியொன்றிலிருந்து திருகோணமலையைச் சேர்ந்த சிறுமி ஒருவர் சடலமாக மீட்பு", "News Content": "யாழ்ப்பாணம் – திருநெல்வேலிப் பகுதியில் உள்ள தனியார் விடுதியொன்றிலிருந்து நேற்றைய தினம் திருகோணமலையைச் சேர்ந்த சிறுமி ஒருவர் சடலமாக மீட்கப்பட்ட நிலையில், சம்பவ இடத்திற்கு விரைந்த பொலிஸார் மேலதிக விசாரணைகளை ஆரம்பித்துள்ளனர். யாழ் மாவட்ட நீதவான், சடலத்தை நேரில் சென்று பார்வையிட்டார். குறித்த சிறுமியுடன் அறையில் தங்கியிருந்த சிறுமியின் பாட்டி மயக்க நிலையில் பொலிஸாரால் மீட்கப்பட்டு, மேலதிக சிகிச்சைகளுக்காக யாழ்.போதனா வைத்தியசாலையில் அனுமதிக்கப்பட்டுள்ளார். மேலும் சிறுமி 3 நாட்களுக்கு முன்னரே இறந்து விட்டார் எனவும் தெரிவிக்கப்படுகிறது. ", "URL": "https://www.itnnews.lk/2023/10/05/515630/", "Category": "Breaking News,அண்மைய செய்திகள்", "Parent URL": null}