{"Source": "ITN news", "Timestamp": "நவம்பர் 11, 2021 13:03", "Headline": "நேற்றைய தினம் கொவிட் தொற்றாளர்களாக 693 பேர் பதிவு..", "News Content": "நாட்டில் நேற்றைய தினம் கொவிட் தொற்றாளர்களாக 693 பேர் இனங்காணப்பட்டுள்ளதாக சுகாதார அமைச்சின் தொற்று நோயியல் பிரிவு குறிப்பிட்டுள்ளது. குறித்த எண்ணிக்கையுடன் நாட்டில் இதுவரை இனங்காணப்பட்டுள்ள மொத்த தொற்றாளர்களின் எண்ணிக்கை 5 இலட்சத்து 47 ஆயிரத்து 346 ஆக உயர்வடைந்துள்ளது. குறித்த தொற்றாளர்களில் 5 இலட்சத்து 22 ஆயிரத்து 517 பேர் வரை தொற்றின் பின்னர் குணமடைந்துள்ளதாக சுகாதார மேம்பாட்டு பணியகத்தின் புள்ளிவிபர தரவுகள் தெரிவிக்கின்றன. இந்நிலையில் நேற்றைய தினம் சுகாதார சேவைகள் பணிப்பாளரினால் அறிவிக்கப்பட்ட கொவிட் மரணப்பட்டியலில் மேலும் 16 மரணங்கள் உறுதிப்படுத்தப்பட்டுள்ளன. அதன் அடிப்படையில் நாட்டின் இதுவரை கொவிட் தொற்றினால் உயிரிழந்தவர்களின் எண்ணிக்கை 13 ஆயிரத்து 908 ஆக உயர்வடைந்துள்ளது. தொடர்ந்தும் தொற்றுக்குள்ளான 10 ஆயிரத்து 921 பேர் வைத்தியசாலைகள், கொரோனா சிகிச்சை மத்தி;ய நிலையங்கள் மற்றும் வீடுகளில் சிகிச்சை பெற்று வருவதாக சுகாதார மேம்பாட்டு பணியகத்தின் புள்ளிவிபர தரவுகளில் குறிப்பிடப்பட்டுள்ளது. ", "URL": "https://www.itnnews.lk/2023/10/05/375423/", "Category": "Breaking News,தேசிய செய்திகள்", "Parent URL": null}