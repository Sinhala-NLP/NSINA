{"Source": "ITN news", "Timestamp": "දෙසැම්බර් 14, 2022 11:09", "Headline": "කොංගෝවේ ගංවතුරෙන් සිය දෙනෙකු ජීවිතක්ෂයට", "News Content": "කොංගෝ රාජ්‍යයේ අගනුවරට බලපෑ ගංවතුර හේතුවෙන් පුද්ගලයින් සිය දෙනෙකු ජීවිතක්ෂයට පත්වුණා. කොංගෝ රාජ්‍යයේ කිංග්ෂාසා අගනුවර බොහෝ ස්ථාන ජලයෙන් යටවී පවතිනවා. තවත් ප්‍රදේශවල නායයෑම් සිදුව ඇති බවයි වාර්තා වන්නේ. සුන්බුන් අතර සිරවී සිටින පිරිස් සොයා මෙහෙයුම් ක්‍රියාත්මකයි. කිංග්ෂාසා අගනුවර මිලියන 15 ක පමණ ජනගහනයක් වාසය කරනවා. නිසි කළමනාකරණයක් නොමැතිකම හේතුවෙන් අගනුවර ජනගහනය මෙසේ ඉහළ ගොස් තිබෙනවා. ඒ හේතුවෙන් දේශගුණ විපර්යාස වලදී ජනතාවට දැඩි බලපෑම් එල්ලවන බවයි විශේෂඥයින් ප්‍රකාශ කරන්නේ.   ", "URL": "https://www.itnnews.lk/2023/10/05/450231/", "Category": "Breaking News,ජාත්‍යන්තර පුවත්", "Parent URL": null}