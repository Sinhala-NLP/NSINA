{"Source": "ITN news", "Timestamp": "ඔක්තෝබර් 3, 2021 11:09", "Headline": "ඩෙල්ටා ප්‍රබේදය නවසීලන්තයේ ඕක්ලන්ඩ් නගරයෙන් පිට පළාත්වලට ද පැතිරෙයි", "News Content": "කොරෝනා වයිරසයේ ඩෙල්ටා ප්‍රබේදය නවසීලන්තයේ ඕක්ලන්ඩ් නගරයෙන් පිට පළාත්වලට ද පැතිරගොස් තිබෙනවා. ඒ හේතුවෙන් එම පළාත් ද වසාදැමීමට සිදුව ඇති බවයි නවසීලන්ත අග්‍රාමාත්‍ය ජසින්ඩා අර්ඩන් පවසන්නේ. අද දිනයේ ඕක්ලන්ඩ් නගරයෙන් ඩෙල්ටා ප්‍රබේදය ආසාදිතයින් තිස් දෙදෙනෙකු හමුව තිබෙනවා. පසුගිය අගෝස්තු මාසයේ සිට ඕක්ලන්ඩ් නගරය වසාදමා ඇති අතර මේ වනවිට වාර්තාවී ඇති ඩෙල්ටා ආසාදිතයින් සංඛ්‍යාව 1,328 ක්. මේ අතර නොවැම්බර් පළමුවන දින සිට එරටට පැමිණෙන විදේශිකයින් වයිරසයට එරෙහි එන්නත් මාත්‍රා දෙකම ලබාතිබීම අනිවාර්ය බව අග්‍රාමාත්‍යවරිය සඳහන් කරනවා.         ", "URL": "https://www.itnnews.lk/2023/10/05/366485/", "Category": "ජාත්‍යන්තර පුවත්", "Parent URL": null}