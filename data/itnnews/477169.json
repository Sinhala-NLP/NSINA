{"Source": "ITN news", "Timestamp": "අප්‍රේල් 21, 2023 20:07", "Headline": "ජාතික අක්ෂි රෝහලේ කටයුතු ලබන සඳුදා සිට සාමාන්‍ය තත්වයට", "News Content": "ජාතික අක්ෂි රෝහලේ කටයුතු ලබන සදුදා සිට සාමාන්‍ය තත්ත්වයට පත්වනු ඇති බවට විශ්වාස කරන බව රජයේ වෛද්‍ය නිලධාරීන්ගේ සංගමයේ විධායක කමිටු සාමාජික වෛද්‍ය ප්‍රසාද් කොළඹගේ මහතා පවසනවා. අක්ෂි රෝගීන් සදහා ලබාදුන් ඖෂධයක් හේතුවෙන් ඇති වු සංකූලතා මත පසුගිය 14වන දා සිට එම රෝහලේ සාමාන්‍ය ශල්‍යකර්ම සිදු කිරීම නවතා දැමුවා. ජාතික අක්ෂි රෝහලේ සාමාන්‍ය ශල්‍යකර්ම සිදු කිරීම පසුගිය 14වන දා සිට නතර කර තිබෙනවා. ඒ අක්ෂි රෝගීන් සදහා ලබාදුන් ප්‍රේඩ්නිසොලෝන් නැමැති ඖෂධය හේතුවෙන් සංකූලතා හටගත් බවට ඇති වු සැකයක් මුල්කරගෙනයි. ඒ අනුව මේ වන විට එහි සිදු කෙරෙනුයේ හදිසි ශල්‍යකර්ම පමණයි. කෙසේ වෙතත් ලබන සදුදා සිට ජාතික අක්ෂි රෝහලේ කටයුතු සාමාන්‍ය තත්ත්වයට පත්වනු ඇති බවයි අප කළ විමසීමකදී රජයේ වෛද්‍ය නිලධාරීන්ගේ සංගමයේ විධායක කමිටු සාමාජික වෛද්‍ය ප්‍රසාද් කොළඹගේ මහතා ප්‍රකාශ කලේ. ", "URL": "https://www.itnnews.lk/2023/10/05/477169/", "Category": "දේශීය පුවත්", "Parent URL": null}