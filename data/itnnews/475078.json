{"Source": "ITN news", "Timestamp": "අප්‍රේල් 12, 2023 11:27", "Headline": "විශ්විද්‍යාල ආචාර්යවරු වෘත්තීය ක්‍රියාමාර්ගය අත්හිටුවයි", "News Content": "විශ්විද්‍යාල ආචාර්යවරුන් අධ්‍යයන කටයුතුවලින් බැහැරව ආරම්භ කළ වෘත්තීය ක්‍රියාමාර්ගය අත්හිටුවීමට තීරණය කර තිබෙනවා. ලබන 17 වනදා සිට අධ්‍යයන කටයුතු සදහා එක්වන බවයි විශ්වවිද්‍යාල ආචාර්යවරුන්ගේ සමිති සම්මේලනය පවසන්නේ. විශ්වවිද්‍යාල ආචාර්යවරුන්ගේ සමිති සම්මෙලනය තම වෘත්තිය ක්‍රියාමාර්ග සම්බන්ධයෙන් විශේෂ සාකච්ඡාවක නිරත වුණා. ඊයේ මධ්‍යම රාත්‍රිය වන තෙක් එම සාකච්ඡා පැවැත් වූ බවයි වාර්තා වන්නේ. කෙසේ වුවද එම සමිති සම්මේලනය අද නිවේදනය කළේ අධ්‍යයන කටයුතුවලින් බැහැරව සිටීමට ගත් වෘත්තීය ක්‍රියාමාර්ග අවසන් කිරීමට තීරණය කළ බවයි. කෙසේ වුවද උසස්පෙල උත්තරපත්‍ර පරික්ෂා කිරීම සම්බන්ධයෙන් මෙතෙක් නිෂ්චිත තීරණයකට එළඹ නොමැති බවද වාර්තා වනවා. ", "URL": "https://www.itnnews.lk/2023/10/05/475078/", "Category": "Breaking News,දේශීය පුවත්", "Parent URL": null}