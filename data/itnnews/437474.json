{"Source": "ITN news", "Timestamp": "සැප්තැම්බර් 27, 2022 21:00", "Headline": "නාගරික සංවර්ධන අධිකාරිය පළමු ඩොලර් නිවස අලෙවි කරයි", "News Content": "නාගරික සංවර්ධන අධිකාරියට අයත් නිවාස ඩොලර් වලට අලෙවි කිරීමේ රජයේ වැඩපිළිවෙළ යටතේ පළමු නිවස අලෙවි වී තිබෙනවා. ඩුබායි රැකියාවක නිරත ශ්‍රී ලාංකිකයෙකුයි ඩොලර් හතලිස් දහසක් ගෙවා වියත්පුර නිවසක් මිලදී ගෙන තිබෙන්නේ. නාගරික සංවර්ධන අධිකාරියට අයත් නිවාස ඩොලර්වලට අලෙවි කිරීමේ රජයේ වැඩපිළිවෙළ පසුගියදා ආරම්භ කෙරුණා. ඒ යටතේ ඩොලර් හතලිස් දහසක මුදලක් ගෙවා පළමු නිවාසය ඩුබායි රැකියාවක නිරත ශ්‍රී ලාංකිකයෙකු මිලදීගෙන තිබෙනවා. මෙම නිවාස මිලදී ගන්නා අය සදහා සියයට දහයක වට්ටමක් ද ලබාදීමට තීරණය කර තිබෙනවා. ඩුබායි රැකියාවේ නිරත ශ්‍රී ලාංකිකයා මිලදී ගත් වියත්පුර නිවාස සංකීර්ණයේ පිහිටි නිවසේ වටිනාකම රුපියල් ලක්ෂ 158 ක්. ඩොලර් මගින් මිලදී ගන්නාවිට සියයට දහයක වට්ටමක් ලබාදීමේ පදනම යටතේ එම නිවස මිලදීගෙන ඇත්තේ රුපියල් ලක්ෂ 142 යි. මේ වසර අවසානය වනවිට ඩොලර් දෙලක්ෂ හැත්තෑපන්දහසක ඉලක්කයක් සපුරාගැනීම නාගරික සංවර්ධන හා නිවාස අමාත්‍යංශයේ අපේක්ෂාවයි.       ", "URL": "https://www.itnnews.lk/2023/10/05/437474/", "Category": "දේශීය පුවත්", "Parent URL": null}