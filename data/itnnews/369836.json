{"Source": "ITN news", "Timestamp": "ඔක්තෝබර් 17, 2021 13:29", "Headline": "බුලත්සිංහල ප්‍රාදේශීය රෝහලට උපකරණ පරිත්‍යාගයක්", "News Content": "බුලත්සිංහල ප්‍රාදේශීය රෝහලට රුපියල් ලක්ෂ 40 කට වැඩි වටිනාකමින් යුතු උපකරණ තොගයක් පරිත්‍යාග කර තිබෙනවා. කැනඩාවේ ප්‍රධාන සංඝනායක පූජ්‍ය බ්‍රාහ්මනගම මුදිත ස්වාමීන් වහන්සේගේ ඡන්ම දිනය නිමිත්තෙනුයි මෙම වැඩසටහන ක්‍රියාත්මක කෙරුණේ. කොළඹ ජාතික රෝහලේ කාර්ය මණ්ඩලයේ සම්බන්ධීකරණයෙන් මෙම වැඩසටහන පැවැත්වුණා. පූජ්‍ය රජවැල්ලේ සුභූති සුවාමීන් වහන්සේ ඇතුළු මහා සංඝරත්නය මෙන්ම රෝහල් කාර්ය මණ්ඩලය මෙම අවස්ථාවට එක්ව සිටියා. විදෙස්ගතව සිටින ශ්‍රී ලාංකික ධානපතියන්ගේ පරිත්‍යාගයෙනුයි මෙම උපකරණ මිලදී ගෙන ඇත්තේ.           ", "URL": "https://www.itnnews.lk/2023/10/05/369836/", "Category": "දේශීය පුවත්", "Parent URL": null}