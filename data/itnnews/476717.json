{"Source": "ITN news", "Timestamp": "අප්‍රේල් 20, 2023 06:05", "Headline": "පාර්ලිමේන්තුවේ පක්ෂ නායක රැස්වීමක් අද", "News Content": "කතානායක මහින්ද යාපා අබේවර්ධන මහතාගේ ප්‍රධානත්වයෙන් පාර්ලිමේන්තුවේ පක්ෂ නායක රැස්වීමක් අද පැවැත්වීමට නියමිතයි. ලබන 25 වැනි දායින් ආරම්භ වන පාර්ලිමේන්තු සතියේ න්‍යාය පත්‍රය සකස් කිරීම ඇතුළු කරුණු කිහිපයක් මෙහිදී සාකච්ඡාවට ලක් කෙරෙනු ඇති. මේ අතර අධිකරණ අමාත්‍ය ආචාර්ය විජේදාස රාජපක්ෂ මහතා පසුගිය දා සඳහන් කළේ, ත්‍රස්ත විරෝධි පනත් කෙටුම්පත එළඹෙන සතියේදී පාර්ලිමේන්තුවට ඉදිරිපත් කරන බවයි. එහෙත් විපක්ෂය ඊට විරෝධය පළ කර ඇත. ", "URL": "https://www.itnnews.lk/2023/10/05/476717/", "Category": "දේශීය පුවත්", "Parent URL": null}