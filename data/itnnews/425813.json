{"Source": "ITN news", "Timestamp": "ජූලි 30, 2022 11:22", "Headline": "ආහාර අර්බුදයට විසඳුමක් වශයෙන් සිංගප්පූරුව වාහන අංගනවල එළවළු වගා කරයි", "News Content": "ගෝලීය වශයෙන් ඇතිවී තිබෙන ආහාර අර්බුදයට විසදුමක් වශයෙන් වාහන අංගනවල එළවළු වගා කිරීමට සිංගප්පූරුව පියවර ගෙන තිබෙනවා. කුඩා නගර රාජ්‍යයක් වන සිංගප්පූරුවේ ඉඩම් නොමැතිකම නිසා වාහන අංගනවල ඇති ඉඩ යොදා ගනිමින් එළවළු වගා කිරීමට රජය අවසර දී තිබෙනවා. සිංගප්පූරුව සිය ආහාර අවශ්‍යතාවයෙන් සියයට අනූවකට වැඩි ප්‍රමාණයක් විදෙස් රටවලින් ආනයනයන කරනවා. ඇතැම් අසල්වැසි රටවල් ආහාර අපනයනය පහත දැමීම නිසා සිංගප්පූරුව පසුගිය කාලයේදී අර්බුදයකට මුහුණ දුන්නා. වාහන අංගනවල නවීන තාක්ෂණය යටතේ වගා කිරීම නිසා දිනකට එළවළු කිලෝග්‍රෑම් 400කට වැඩි ප්‍රමාණයක් එක් වාහන අංගනයකින් ලබා ගැනීමට හැකි බවයි වගා කරුවන් පවසන්නේ.         ", "URL": "https://www.itnnews.lk/2023/10/05/425813/", "Category": "ජාත්‍යන්තර පුවත්", "Parent URL": null}