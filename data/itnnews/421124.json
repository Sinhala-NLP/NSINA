{"Source": "ITN news", "Timestamp": "ஜூலை 4, 2022 13:03", "Headline": "IOCயினால் இன்று எரிபொருள் நிலையங்களுக்கு ஒரு மில்லியன் லிட்டர் எரிபொருள் விநியோகம்..", "News Content": "எரிபொருள் விநியோக நடவடிக்கைகள் ஐஓசி நிரப்பு நிலையங்களின் ஊடாக மாத்திரம் முன்னெடுக்கப்படுகின்றமையினால் குறித்த நிலையங்களை அண்மித்த பகுதிகளில் வாகனங்கள் நீண்ட வரிசையில் காணப்படுகின்றன. ஒரு சில இடங்களில் எரிபொருளை பெற்றுக்கொள்வதற்கு மக்கள் மத்தியில் பதற்றமான சூழலும் காணப்படுகின்றது. நாட்டில் ஏற்பட்டுள்ள எரிபொருள் தட்டுப்பாட்டையடுத்த பல்வேறு தொழிற்துறைகள் பாதிக்கப்பட்டுள்ளன. இந்நிலையில், எதிர்வரும் 8ம் திகதி 40 ஆயிரம் மெட்ரிக் தொன் அடங்கிய கப்பல் நாட்டுக்கு வருகை தரவுள்ளதாக அமைச்சர் கஞ்சன விஜயசேரக தெரிவித்துள்ளார். அத்தோடு எதிர்வரும் 11ம் மற்றும் 14ம் திகதிகளிலும் 40 ஆயிரம் மெட்ரின் தொன் அடங்கிய மேலும் இரண்டு கப்பல்கள் வருகைத்தரவுள்ளன. 40 ஆயிரம் மெட்ரிக் தொன் பெற்றோல் அடங்கிய கப்பல்கள் எதிர்வரும் 22ம் மற்றும் 23ம் திகதிகளில் வருகைத்தரவுள்ளதாக அமைச்சர் கஞ்சன விஜயசேகர தெரிவித்துள்ளார். இலங்கை பெற்றோலிய கூட்டுதாபனம் எரிபொருள் விநியோக நடவடிக்கைகளை மட்டுப்படுத்தியுள்ள நிலையில் இன்றைய தினம் ஒரு மில்லியன் லீட்டர் எரிபொருள் விநியோகம் ஐஓசி நிறுவனத்தினால் மேற்கொள்ளப்பட்டுள்ளதாக அந்நிறுவத்தின் நிறைவேற்று பணிப்பாளர் மனோஜ் குப்தா தெரிவித்துள்ளார். விடுமுறை நாளான நேற்றைய தினத்திலும் ஐஓசி நிறுவனத்தின் திருகோணமலை முனையத்திலிருந்து தொடர்ச்சியான எரிபொருள் விநியோகம் முன்னெடுக்கப்பட்டுள்ளது. ", "URL": "https://www.itnnews.lk/2023/10/05/421124/", "Category": "Breaking News", "Parent URL": null}