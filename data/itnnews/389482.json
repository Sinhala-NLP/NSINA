{"Source": "ITN news", "Timestamp": "ஜனவரி 18, 2022 13:04", "Headline": "பசுபிக் தீவு நாடானா வுடொங்கோவில் கடலுக்கு அடியில் எரிமலை வெடிப்பையடுத்து சுனாமி அனர்த்தம்..", "News Content": "பசுபிக் தீவு நாடானா வுடொங்கோவில் கடலுக்கு அடியில் ஏற்பட்ட எரிமலை வெடிப்பையடுத்து சுனாமி அனர்த்தம் பதிவாகியுள்ளது. இந்நிலையில் பாதிப்புக்களினால் ஏற்பட்ட முதலாவது மரணம் தொடர்பாக உறுதிப்படுத்தப்பட்டுள்ளது. செயற்கை கோள் புகைப்படங்களின் ஊடாக கண்காணிப்பு நடவடிக்கைகள் முன்னெடுக்கப்பட்டுவரும் நிலையில் அங்கு ஏற்பட்ட பாதிப்புக்கள் தொடர்பான தகவல்கள் திரட்டப்பட்டு வருவதாக சர்வதேச ஊடகங்கள் செய்தி வெளியிட்டுள்ளன. எரிமலை சீற்றத்தினால் ஏற்பட்ட சாம்பல் துகள்கள் வுடொங்கோவிலுள்ள வீடுகள், கட்டிடங்களில் படிந்துள்ளதாகவும், அத்தோடு சுனாமி அனர்த்தத்தினால் ஏற்பட்ட பாதிப்புக்கள் துறைமுக நகரமான நுகுஅலோபாவில் வெளிப்படுத்தப்பட்டுள்ளதாக சர்வதேச ஊடகங்கள் செய்தி வெளியிட்டுள்ளன. அமெரிக்காவை தளமாக கொண்ட நிறுவனம் ஒன்றே செயற்கை கோள் புகைப்படங்களை வெளியிட்டுள்ளது. குறித்த புகைப்படங்களில் வுடொங்கோவில் ஏற்பட்ட பாதிப்புக்கள் வெளிப்படுத்தப்பட்டுள்ள நிலையில், ஏற்பட்ட உயிரிழப்புக்கள் உள்ளிட்ட எவ்வித தகவல்களும் இதுவரை வெளியாகவில்லை. ", "URL": "https://www.itnnews.lk/2023/10/05/389482/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}