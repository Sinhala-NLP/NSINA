{"Source": "ITN news", "Timestamp": "ජූනි 24, 2021 09:14", "Headline": "එංගලන්තයට කඩුලු 8ක ජයක්", "News Content": "ශ්‍රී ලංකාව සහ එංගලන්තය අතර පැවති පළමු 20 යි 20 ජාත්‍යන්තර තරගයේ එංගලන්තය කඩුලු 8 ක ජයක් වාර්තා කළා. ශ්‍රී ලංකා – එංගලන්ත පළමු 20 යි 20 ජාත්‍යන්තර තරගයේ කාසියේ වාසිය ශ්‍රී ලංකා කණ්ඩායම දිනා ගත්තා. ඒ අනුව පළමුව පන්දුවට පහර දීමට ශ්‍රී ලංකා නායක කුසල් ජනිත් තීරණය කළා. ප්‍රථමයෙන් පන්දුවට පහර දුන් ශ්‍රී ලංකා කණ්ඩායම නියමිත පන්දුවාර 20 අවසානයේ කඩුලු 7 ක් දැවී ලකුණු 129 ක් ලබා ගත්තා. ශ්‍රී ලංකා ඉනිම වෙනුවෙන් දසුන් චානක ලකුණු 50 ක් ලබා ගත්තා. පිළිතුරු ඉනිම සදහා පිටියට පැමිණි එංගලන්ත කණ්ඩායම පන්දුවාර 17 යි පන්දුවක් තුළ කඩුලු 2 ක් පමණක් දැවී ජයග්‍රහණය වාර්තා කළා.       ", "URL": "https://www.itnnews.lk/2023/10/05/344766/", "Category": "Breaking News,ක්‍රීඩා", "Parent URL": null}