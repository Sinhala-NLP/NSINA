{"Source": "ITN news", "Timestamp": "අගෝස්තු 24, 2021 09:30", "Headline": "තවත් සයිනොෆාම් එන්නත් මාත්‍රා තොගයක් දිවයිනට", "News Content": "සයිනොෆාම් එන්නත් මාත්‍රා ලක්ෂ 10ක් අද අලුයම දිවයිනට රැගෙන එනු ලැබුවා. චීනයේ නිෂ්පාදිත සයිනොෆාම් එන්නත් මාත්‍රා ලක්ෂ 10 ක් දිවයිනට ගෙන එනු ලැබුවේ ශ්‍රි ලංකන් ගුවන් සේවයට අයත් භාණ්ඩ ප්‍රවාහන යානයකිනුයි. සියලු දෙනාට එන්නත් ලබාදී කොවිඩ් රෝගයෙන් ඔවුන් ආරක්ෂා කිරීම රජයේ අපේක්ෂාවයි. ඒ අනුව ලෝක සෞඛ්‍ය සංවිධානය මගින් අනුමත එන්නත් වර්ග මිලදී ගැනීමට රජය දිගින් දිගටම කටයුතු කරනවා. අද අලුයම දිවයිනට රැගෙන එනු ලැබූ එන්නත් තොගය ද ජනතාවට ලබා දෙන තෙක් අධි ශීතකරණවල තැන්පත් කෙරුණා.       ", "URL": "https://www.itnnews.lk/2023/10/05/358002/", "Category": "දේශීය පුවත්", "Parent URL": null}