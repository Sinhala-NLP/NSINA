{"Source": "ITN news", "Timestamp": "ஜூன் 21, 2022 09:25", "Headline": "விசேட வர்த்தமானி அறிவித்தல்..", "News Content": "சில துறைகள் அத்தியாவசிய சேவையாக அறிவிக்கப்பட்டு அதிவிசேட வர்த்தமானி வெளியிடப்பட்டுள்ளது. மின் விநியோகம் தொடர்பான சகல சேவைகளும், எரிபொருள் உற்பத்தி மற்றும் எரிபொருள் விநியோகம், வழங்கல் என்பன அத்தியாவசிய சேவையாக அறிவிக்கப்பட்டுள்ளது. அதேபோல் வைத்தியசாலை, பராமரிப்பு நிலையம், மருந்தகங்கள் மற்றும் அதற்கு இணைவான நிறுவனங்கள், நோயாளர் பராமரிப்பு, அங்கீகரிக்கப்பட்ட பாதுகாப்பு நிலையம், போசனை நிலையங்கள் மற்றும் சிகிச்சைகள் தொடர்பான சேவைகள் மற்றும் பணிகள் அத்தியாவசிய சேவையாக வர்த்தமானியில் உள்ளடக்கப்பட்டுள்ளது. ஜனாதிபதிக்கு வழங்கப்பட்டுள்ள அதிகாரங்களுக்கமைய நேற்று இரவு குறித்த அதிவிசேட வர்த்தமானி வெளியிடப்பட்டுள்ளது. குறித்த சேவைகள் பல அத்தியாவசிய சேவைகளாக பெயரிடப்பட்டு கடந்த 8ம் திகதி அதிவிசேட வர்த்தமானியை வெளியிட நடவடிக்கை எடுக்கப்பட்டமை குறிப்பிடத்தக்கது. ", "URL": "https://www.itnnews.lk/2023/10/05/418209/", "Category": "Breaking News,அண்மைய செய்திகள்,தேசிய செய்திகள்,முதன்மை செய்தி", "Parent URL": null}