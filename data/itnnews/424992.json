{"Source": "ITN news", "Timestamp": "ජූලි 25, 2022 16:06", "Headline": "නව ජනපතිට රුසියානු ජනපතිගෙන් සුබ පැතුම්", "News Content": "රුසියා ජනාධිපති ව්ලැඩිමීර් පුටින් ජනාධිපති රනිල් වික්‍රමසිංහ මහතා වෙත සුබපැතුම් එක්කර තිබෙනවා. ඒ සුබපැතුම් පණිවුඩයක් නිකුත් කරමිනුයි. ජනාධිපති රනිල් වික්‍රමසිංහ මහතා වෙත රුසියා ජනාධිපති ව්ලැඩිමීර් පුටින් සුබපැතුම් පණිවුඩයක් නිකුත් කරමින් ප්‍රකාශ කරන්නේ රුසියා ශ්‍රී ලංකා සබදතා තවදුරටත් වර්ධනය කර ගැනීමට තමන් අපේක්ෂා කරන බවයි. එමෙන්ම දෙරටේ ජනතාව වෙත ඵලදායි ලෙස ද්වීපාර්ශ්වික සහයෝගීතාව වර්ධනය කර ගැනීමට අපේක්ෂා කරන බවද මෙම සුබ පැතුම් පණිවුඩයේ  වැඩිදුරටත් සදහන් කරන තිබෙනවා. කලාපයේ ආරක්ෂාව සහ ස්ථාවරත්වය ශක්තිමත් කර ගැනීම සදහාත් රුසියාව සහාය දෙන බවද රුසියා ජනාධිපතිවරයා ශ්‍රී ලංකා ජනාධිපතිවරයා වෙත එවූ සුබපැතුම් පණිවුඩයේ තවදුරටත් සදහන්.       ", "URL": "https://www.itnnews.lk/2023/10/05/424992/", "Category": "දේශීය පුවත්", "Parent URL": null}