{"Source": "ITN news", "Timestamp": "ජූලි 7, 2022 09:35", "Headline": "තීරු බදු රහිතව මෙරටට ආනයනය කර තිබූ දුම්වැටි සහ මත්පැන් තොගයක් අත්අඩංගුවට", "News Content": "තීරු බදු රහිතව මෙරටට ආනයනය කර තිබූ දුම්වැටි සහ මත්පැන් තොගයක් අත්අඩංගුවට ගැනීමට පොලිස් විශේෂ කාර්ය බළකාය සමත් වුණා. පොලිස් විශේෂ කාර්ය බළකායේ සංවිධානාත්මක අපරාධ මර්දන ඒකකයේ නිලධාරීන්ට ලද තොරතුරකට අනුව කිරිබත්ගොඩදී වැටලීමක් සිදු කළා. එහිදී තීරබදු රහිතව මෙරටට ආනයනය කර තිබූ දුම්වැටි හතළිස් දහසක්, විදේශීය මත්පැන් බෝතල් 720 ක් සහ කහ කිලෝග්‍රෑම් හාරදහස් හත්සියයක් අත්අඩංගුවට ගැනුණා. ත්‍රීරෝද රථයකින් මේවා ප්‍රවාහනය කරමින් තිබූ බවත් සැකකරු පුස්සැල්ලාව ප්‍රදේශයේ පදිංචි තිස් දෙහැවිරිදි පුද්ගලයෙකු බවත් පොලිස් විශේෂ කාර්ය බළකාය සදහන් කළා. සැකකරු සම්බන්ධයෙන් වැඩිදුර විමර්ශන ක්‍රියාත්මකයි.   ", "URL": "https://www.itnnews.lk/2023/10/05/421705/", "Category": "දේශීය පුවත්", "Parent URL": null}