{"Source": "ITN news", "Timestamp": "ஆகஸ்ட் 4, 2023 12:14", "Headline": "கந்தானையில் துப்பாக்கிப் பிரயோகம்", "News Content": "கந்தானை பியோ மாவத்தை பகுதியிலுள்ள வர்த்தகர் ஒருவரின் வீட்டின் மீது துப்பாக்கி சூடு நடத்தப்பட்டுள்ளது. மோட்டார் சைக்கிளில் பயணித்த அடையாளம் தெரியாத இருவர் துப்பாக்கி சூட்டை நடத்தி விட்டு தப்பி சென்றுள்ளனர். இன்று காலை 6 மணியளவில் இந்த துப்பாக்கி சூட்டு சம்பவம் பதிவாகியுள்ளது. டி-56 ரக துப்பாக்கியால் துப்பாக்கி பிரயோகம் மேற்கொள்ளப்பட்டுள்ளமை தெரியவந்துள்ளதுடன் இதனால் வீட்டின் சில பகுதிகள் சேதமடைந்துள்ளதாக பொலிஸார் தெரிவித்துள்ளனர். ", "URL": "https://www.itnnews.lk/2023/10/05/505330/", "Category": "Breaking News,தேசிய செய்திகள்", "Parent URL": null}