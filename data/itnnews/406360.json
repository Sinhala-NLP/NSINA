{"Source": "ITN news", "Timestamp": "අප්‍රේල් 10, 2022 15:57", "Headline": "යුරෝපා සංගමය යුක්රේනයේ කියෙව්හි තානාපති කාර්යාලය නැවත විවෘත කරයි", "News Content": "යුරෝපා සංගමය යුක්රේනයේ කියෙව්හි තානාපති කාර්යාලය නැවත විවෘත කර තිබෙනවා. රුසියා යුක්රේන අර්බුධය ආරම්භ වීමත් සමඟ යුක්රේනයේ කියෙව්හි යුරෝපා සංගමයේ තානාපති කාර්යාලය පෝලන්තයට තාවකාලිකව රැගෙන ගියා. එම තානාපති කාර්යාලය යළි යුක්රේනයේ කියෙව් අගනුවර පිහිටුවා තිබෙනවා. මේ අතර ඉතාලියද නැවතත් කියෙව්හි තම තානාපති කාර්යාලය විවෘත කිරීමට සැලසුම් කර ඇති බව ඉතාලි විදේශ අමාත්‍ය ලුයිගි ඩී මායියෝ පවසනවා. ඔහු වැඩිදුරටත් සඳහන් කරන්නේ පාස්කු දිනයෙන් පසුව තානාපති කාර්යාලය විවෘත කරන බවයි.         ", "URL": "https://www.itnnews.lk/2023/10/05/406360/", "Category": "ජාත්‍යන්තර පුවත්", "Parent URL": null}