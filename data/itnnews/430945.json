{"Source": "ITN news", "Timestamp": "අගෝස්තු 24, 2022 14:01", "Headline": "ගම්පහ සහ අහුන්ගල්ල වෙඩි තැබීම් – එක් අයෙකු මරුට, තවත් අයෙකු තුවාල ලබයි", "News Content": "ගම්පහ සහ අහුන්ගල්ල ප්‍රදේශවල අද සිදුවූ වෙඩි තැබීම් දෙකකින් ව්‍යාපාරිකයෙකු මියගොස් තවත් පුද්ගලයෙකු තුවාල ලබා තිබෙනවා. පොලීසිය පැවසුවේ, ගම්පහ – උඩුගම්පොල, බටපොත ප්‍රදේශයේදී යතුරුපැදියකින් පැමිණි නාඳුනන තුවක්කුකරුවන් දෙදෙනෙකු ව්‍යාපාරිකයෙකුට වෙඩි තබා ඇති බව යි. 34 හැවිරිදි ව්‍යාපාරිකයා ගම්පහ රෝහලට ඇතුළත් කිරීමේදී මියගොස් තිබෙනවා. මේ අතර යතුරුපැදියකින් පැමිණි තවත් පුද්ගලයින් දෙදෙනෙකු අහුන්ගල්ල කටුවිලදී පුද්ගලයෙකුට වෙඩි තබා තිබෙනවා. පොලීසිය පැවසුවේ, තුවාල ලැබූ පුද්ගලයා බලපිටිය රෝහලට ඇතුළත් කර ඇති බව යි. ", "URL": "https://www.itnnews.lk/2023/10/05/430945/", "Category": "Breaking News,දේශීය පුවත්", "Parent URL": null}