{"Source": "ITN news", "Timestamp": "மே 16, 2022 14:12", "Headline": "நாளை முதல் ரயில் போக்குவரத்து வழமைக்கு..", "News Content": "நாளை முதல் ரயில் போக்குவரத்து வழமைக்கு திரும்புமென ரயில் போக்குவரத்து பிரதி பொது முகாமையாளர் காமினி செனவிரத்ன தெரிவித்துள்ளார். அதற்கான சகல ஒழுங்குகளும் மேற்கொள்ளப்பட்டுள்ளதாகவும் அவர் தெரிவித்துள்ளார். காலையில் முன்னெடுக்கப்படும் அலுவலக ரயில் சேவைகள் அனைத்தும் உரிய முறையில் நாளை முதல் சேவையில் ஈடுபடுத்தப்படும். அத்துடன் தூர இடங்களுக்கான ரயில் சேவைகளும் இடம்பெறவுள்ளன. யாழ்பாணம் மற்றும் மட்டக்களப்பு வரை பயணிக்கும் இரவு நேர தபால் ரயில் சேவையை தவிர்ந்த ஏனைய அனைத்து இரவு நேர தபால் ரயில் சேவைகளும் சேவையில் ஈடுபடுத்தப்படும். இதுவரை டீசல் பிரச்சினை தமக்கு ஏற்படவில்லையெனவும் தொடர்ந்தும் ரயில் சேவையை முன்னெடுக்க தமக்கு பிரச்சினைகள் ஏற்படாதென எதிர்பார்ப்பதாகவும் ரயில் போக்குவரத்து பிரதி பொது முகாமையாளர் காமினி செனவிரத்ன தெரிவித்துள்ளார். இதேவேளை கண்டியிலிருந்து கொழும்பு நோக்கி பயணித்த ரயில் கடிகமுவ – ரம்புக்கணை ரயில் நிலையங்களுக்கு அருகில் தடம் புரண்டுள்ளது. இதனால் கண்டி ரயில் மார்க்கத்தில் சேவைகள் பாதிக்கப்பட்டுள்ளன. இதற்கு முன்னர் எரிபொருள் ஏற்றிச்சென்ற ரயில் தடம் புரண்ட இடத்திலேயே குறித்த ரயிலும் தடம் புரண்டுள்ளது. தடம் புரண்ட ரயிலை மார்க்கத்தில் நிலைநிறுத்தும் பணிகள் துரிதப்படுத்தப்பட்டுள்ள நிலையில் விரைவில் சேவை வழமைக்கு திரும்புமென எதிர்பார்க்கப்படுகிறது. ", "URL": "https://www.itnnews.lk/2023/10/05/411651/", "Category": "Uncategorized @ta", "Parent URL": null}