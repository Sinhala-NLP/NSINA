{"Source": "ITN news", "Timestamp": "மார்ச் 17, 2023 09:39", "Headline": "இலங்கை மற்றும் நியூசிலாந்து அணிகள் மோதும் 2வது டெஸ்ட் போட்டி", "News Content": "இலங்கை மற்றும் நியூசிலாந்துக்கு அணிகளுக்கிடையிலான 2 வது டெஸ்ட் போட்டியின் முதல் நாள் ஆட்டம் வெலிங்டனில் இடம்பெற்று வருகிறது. நாணய சுழற்சியை வென்ற இலங்கை அணி முதலில் களத்தடுப்பை தேர்வு செய்தது. இருப்பினும் மழை காரணமாக போட்டியை ஆரம்பிப்பதில் தாமதம் ஏற்பட்டது. சற்று முன்னர் வரை 2 விக்கட்டுக்கள் வீழ்த்தப்பட்டு 120 ஓட்டங்களை நியூசிலாந்து அணியினர் பெற்றுள்ளார்கள். இதேவேளை, இன்றைய போட்டிக்கு நிரோஷன் திக்வெல்லவுக்கு பதிலாக நிஷான் மதுஷ்க அழைக்கப்பட்டுள்ளார். நிஷான் மதுஷ்கவுக்கு இது முதலாவது டெஸ்ட் போட்டி என்பது குறிப்பிடத்தக்கது. ", "URL": "https://www.itnnews.lk/2023/10/05/468810/", "Category": "Breaking News,கிரிக்கெட்", "Parent URL": null}