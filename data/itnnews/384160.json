{"Source": "ITN news", "Timestamp": "දෙසැම්බර් 21, 2021 15:58", "Headline": "ප්‍රංශයේ වයස අවුරුදු 5ත් 11ත් අතර දරුවන්ට ෆයිසර් එන්නත ලබාදීම ඇරඹෙයි", "News Content": "ප්‍රංශයේ වයස අවුරුදු 5ත් 11ත් අතර දරුවන්ට වයිරසයට එරෙහි එන්නත් ලබාදීම අද ආරම්භ කෙරුණා. ඒ අනුව ප්‍රංශයේ වයස අවුරුදු 5ත් 11ත් අතර දරුවන්ට ෆයිසර් එන්නත ලබාදෙන බවයි සෞඛ්‍ය අංශ සදහන් කරන්නේ. කෙසේ වුවද එන්නත්කරණය අනිවාර්ය වුවත් දරුවන්ට එන්නත් ලබාදීම දෙමාපියන්ගේ තීරණය මත පදනම්ව සිදු කෙරෙන බව ජනාධිපති එමානුවෙල් මැක්‍රොන් පවසනවා. වයිරසය අසාදනය වූ එරට දරුවන්ගෙන් ඉතාමත් සුළු පිරිසක් පමණක් සංකූලතා පෙන්වා ඇති බවයි වාර්තා වන්නේ. වයස අවුරුදු 5ත් 11ත් අතර දරුවන්ට ෆයිසර් එන්නත ලබාදීමට පසුගිය මාසයේදී යුරෝපා සංගමය අවසර ලබාදීමත් සමග එම සංගමයට අයත් රටවල් රැසක් කුඩා දරුවන් එන්නත්කරණය ආරම්භ කළා.         ", "URL": "https://www.itnnews.lk/2023/10/05/384160/", "Category": "ජාත්‍යන්තර පුවත්", "Parent URL": null}