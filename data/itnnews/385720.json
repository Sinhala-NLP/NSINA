{"Source": "ITN news", "Timestamp": "දෙසැම්බර් 30, 2021 09:57", "Headline": "චිලී රාජ්‍යයේ මධ්‍යම ඔහිගන්ස් ප්‍රදේශයේ සිදුවූ අනතුරකින් 9 දෙනෙකු ජීවිතක්ෂයට", "News Content": "චිලී රාජ්‍යයේ මධ්‍යම ඔහිගන්ස් ප්‍රදේශයේ සිදුවූ අනතුරකින් පුද්ගලයින් 9 දෙනෙකු මිය ගියා. ලොරි රථයක් හා කුඩා බස් රථයක් මෙහිදි අනතුරට ලක්ව තිබෙනවා. එරට මාධ්‍ය වාර්තා කළේ, කුඩා බස් රථයේ ගමන් කළ 11 දෙනාගෙන් 8 දෙනෙකු ම මිය ගොස් ඇති බවයි. අනෙක් පුද්ගලයා රෝහල්ගත කිරීමෙන් අනතුරුව මිය ගියා. ජීවිතක්ෂයට පත්වූවන් අතර බස් රථයේ රියදුරුද වනවා. ඔහිගන්ස් ජනාධිපති නියෝජිත රිචර්ඩ් ගුස්මන් පවසන්නේ, මෙම අනතුර වසරේ සිදුවූ විශාලතම අනතුර බවයි. සිද්ධිය සම්බන්ධයෙන් තවදුරටත් විමර්ශන සිදු කෙරෙනවා.       ", "URL": "https://www.itnnews.lk/2023/10/05/385720/", "Category": "ජාත්‍යන්තර පුවත්", "Parent URL": null}