{"Source": "ITN news", "Timestamp": "ජනවාරි 22, 2022 11:10", "Headline": "සෞදි සන්ධානය යේමනයේ බන්ධනාගාරයකට එල්ල කළ ගුවන් ප්‍රහාරයකින් 70ක් ජීවිතක්ෂයට", "News Content": "සෞදි සන්ධානය යේමනයේ බන්ධනාගාරයකට එල්ල කළ ගුවන් ප්‍රහාරයකින් පුද්ගලයින් 70 දෙනෙකු ජීවිතක්ෂයට පත්ව තිබෙනවා. යේමනයේ හවුති කැරලිකරුවන් එක්සත් අරාබි එමිර් රාජ්‍යයට එල්ල කළ ඩ්‍රෝන සහ මිසයිල ප්‍රහාරයන්ගෙන් අනතුරුවයි සෞදි අරාබිය මෙම ප්‍රහාරය එල්ල කර තිබෙන්නේ. ප්‍රහාරයෙන් අනතුරුව සුන්බුන් අතර සිරවී සිටි පුද්ගලයන් ඉවත් කර ගැනීමේ මෙහෙයුම් තවදුරටත් ක්‍රියාත්මක වන අතර මරණ සංඛ්‍යාව ඉහළ යා හැකි බවයි පැවසෙන්නේ. මෙම ප්‍රහාරය ජාත්‍යන්තර මානුෂිය නීතින් උල්ලංඝනය කිරීමක් ලෙසයි ජගත් මහලේකම් ඇන්ටෝනියෝ ගුටරේස් පෙන්වා දෙන්නේ.         ", "URL": "https://www.itnnews.lk/2023/10/05/390456/", "Category": "ජාත්‍යන්තර පුවත්", "Parent URL": null}