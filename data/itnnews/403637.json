{"Source": "ITN news", "Timestamp": "මාර්තු 24, 2022 10:26", "Headline": "භූ සම්පත් ගවේෂණයට ඒකාබද්ධ වැඩපිළිවෙළක්", "News Content": "මෙරට ඉහළ වටිනාකමකින් යුත් භූ සම්පත් පිහිටි ස්ථාන හඳුනා ගැනීම සඳහා ගවේෂණ කටයුතු කඩිනම් කිරීමට පියවර ගෙන තිබෙනවා. භූ විද්‍යා සමීක්ෂණ හා පතල් කාර්යාංශය මෙන්ම ලංකා ඛණිජවැලි සමාගම ඒකාබද්ධවයි වැඩපිළිවෙල ක්‍රියාත්මක කරන්නේ.අදාළ නිලධාරීන් සමග අමාත්‍ය මහින්ද අමරවීර මහතා කළ සාකච්ඡාවකදී මේ පිළිබඳ විශේෂ අවධානය යොමු කෙරුණා.ඇතැම් සමාගම් හා පුද්ගලයන් ගවේෂණ බලපත්‍ර ලබා ගෙන වසර 10 ක් පමණ ගත වුවද ඔවුන් විධිමත් හා කාර්යක්ෂම ලෙස ගවේෂණ කටයුතු සිදු කරන්නේ නැති බවයි අමාත්‍යවරයා මෙහිදී කියා සිටියේ.     ", "URL": "https://www.itnnews.lk/2023/10/05/403637/", "Category": "දේශීය පුවත්", "Parent URL": null}