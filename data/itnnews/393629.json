{"Source": "ITN news", "Timestamp": "பிப்ரவரி 7, 2022 12:31", "Headline": "சுகாதார தொழிற்சங்கங்களின் பணிப்பகிஷ்கரிப்பால் நோயாளர்கள் அசௌகரியத்தில்..", "News Content": "சுகாதார தொழிற்சங்கங்கள் பல இன்று காலை ஆரம்பித்த பணிப்பகிஷ்கரிப்பு காரணமாக தாம் மிகுந்த அசௌகரியங்களுக்கு முகங்கொடுத்துள்ளதாக நோயாளர்கள் தெரிவித்துள்ளனர். இதேவேளை தாதியர், உதவி மருத்துவ சேவைகளுடன் இணைந்த 18 தொழிற்சங்கங்கள் இன்று காலை தொடர்ச்சியான பணிப்பகிஷ்கரிப்பை ஆரம்பித்துள்ளன. எனினும் மஹரகம அபேக்ஷா வைத்தியசாலை, சிறுவர் வைத்தியசாலை, சிறுநீரக மற்றும் மகப்பேற்று வைத்தியசாலைகளின் பணிகள் தடையின்றி முன்னெடுக்கப்பட்டுள்ளன. எவ்வாறாயினும் வெளிநோயாளர் பிரிவின் நடவடிக்கைகள் இடம்பெறாமையினால், நோயாளர்கள் பல்வேறு அசௌகரியங்களுக்கு முகங்கொடுத்துள்ளனர். இன்று அதிகாலை தூர இடங்களிலிருந்து கொழும்பு தேசிய வைத்தியசாலைக்கு வருகை தந்த நோயாளர்களும் அசௌகரியங்களுக்கு முகங்கொடுத்துள்ளனர். இதேவேளை மக்களை பாதிப்படையச்செய்யும் இவ்வாறான தொழிற்சங்க நடவடிக்கை கண்டிக்கத்தக்கதென அரச வைத்திய அதிகாரிகள் சங்கம் தெரிவித்துள்ளது. இவ்வாறான பணிப்பகிஷ்கரிப்பை முன்னெடுத்தலானது அரசியல் நோக்கங்களை நிறைவேற்றிக்கொள்வதற்காக மேற்கொள்ளும் திட்டமென்பது தெளிவாக புலப்படுகின்றது. இன்று பணிப்பகிஷ்கரிப்பை முன்னெடுக்கும் சகலரது பணிகளும் தனியாருக்கு வழங்கப்பட வேண்டும். நோயாளர்களின் அடிப்படை உரிமைகள் இவ்வாறான வகையில் மீறப்படுவதற்கு எதிராக அரச வைத்திய அதிகாரிகள் சங்கம் கண்டனம் தெரிவித்துள்ளது. ", "URL": "https://www.itnnews.lk/2023/10/05/393629/", "Category": "Breaking News,தேசிய செய்திகள்,முதன்மை செய்தி", "Parent URL": null}