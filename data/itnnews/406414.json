{"Source": "ITN news", "Timestamp": "අප්‍රේල් 11, 2022 12:38", "Headline": "22 වන කුළුබඩු මන්දිරය ජනතා අයිතියට", "News Content": "සියලුම කුළුබඩු එකම වහලක් යටින් සහන මිලට ලබාගැනීමේ අවස්ථාව කුළුබඩු මන්දිරය මගින් ජනතාවට උදාකර තිබෙනවා. එහි විසිදෙවන කුළුබඩු මන්දිරය රත්නපුර නගරයේදී විවෘත කෙරුණා. අලුත් අවුරුදු සමයේ දී ජනතාවට සහන මිලට කුළුබඩු ලබාගැනීම මෙන්ම ගොවි ජනතාවට උපරිම මිලක් ලබාදීම මෙමගින් සිදුකෙරෙනවා. විසිදෙවන කුළුබඩු මන්දිරය රත්නපුර නගරයේදී ජනතා අයිතියට පත්කෙරුණේ කළුබඩු හා ඒ ආශ්‍රිත නිෂ්පාදන අලෙවි මණ්ඩලයේ සභාපති කුමුදුනී ගුණසේකර මහත්මියගේ ප්‍රධානත්වයෙන්. නවීන තාක්ෂණය යටතේ ප්‍රමිතියෙන් යුතුව සකස් කෙරෙන කුළුබඩු රාජ්‍ය වගකීමක් සහිතව මෙහි අලෙවි කෙරෙනවා.     ", "URL": "https://www.itnnews.lk/2023/10/05/406414/", "Category": "දේශීය පුවත්", "Parent URL": null}