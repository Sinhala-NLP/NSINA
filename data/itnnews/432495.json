{"Source": "ITN news", "Timestamp": "සැප්තැම්බර් 2, 2022 10:41", "Headline": "ආජන්ටිනා උප ජනාධිපතිවරිය ඝාතනය කිරීමේ තැත ව්‍යර්ථ වෙයි", "News Content": "ආජන්ටිනාවේ උප ජනාධිපතිවරිය ඝාතනය කිරීමට දැරූ උත්සාහයක් ව්‍යර්ථ වී තිබෙනවා. ආජන්ටිනාවේ උප ජනාධිපති ක්‍රිස්ටිනා ෆර්ඩිනැන්ඩස් සිය නිවසෙන් පිටත සිටි පාක්ෂිකයින්ට ආචාර කරමින් සිටියදී අසල සිටි පුද්ගලයෙකු ඇයගේ මුහුණට ගිනි අවියක් යොමුකරන ආකාරය දැක්වෙන වීඩියෝවක් විදෙස් මාධ්‍ය වාර්තා කළා. එම පුද්ගලයා එල්ල කළ ගිනි අවිය ක්‍රියාත්මක වී නොමැති බවයි පොලීසිය පවසන්නේ. කෙසේ වුවද සිද්ධියෙන් උප ජනාධිපතිවරියට කිසිදු හානියක් සිදුව නොමැති බව ආරක්ෂක අංශ නිවේදනය කරනවා. ක්‍රිස්ටිනා ෆර්ඩිනැන්ඩස්ට විරුද්ධව එරට අධිකරණයේ දූෂණ චෝදනා යටතේ නඩුවක් විභාග වන අතර එයට සහභාගි වී නිවසට පැමිණි අවස්ථාවේයි මෙය සිදුව ඇත්තේ.         ", "URL": "https://www.itnnews.lk/2023/10/05/432495/", "Category": "ජාත්‍යන්තර පුවත්", "Parent URL": null}