{"Source": "ITN news", "Timestamp": "செப்டம்பர் 11, 2022 14:40", "Headline": "மகாராணியின் இறுதிச்சடங்கில் பங்கேற்கும் ஜனாதிபதி", "News Content": "பிரித்தானியாவின் வெஸ்ட்மின்ஸ்டர் பேராலயத்தில் எதிர்வரும் 19ஆம் திகதி நடைபெறவுள்ள இரண்டாம் எலிசபெத் மகாராணியின் இறுதிக்கிரியைகளில் ஜனாதிபதி ரணில் விக்கிரமசிங்க பங்கேற்கவுள்ளார். அன்றைய தினம் இலங்கையில் துக்கதினமாக அனுஷ்டிக்கப்படும் எனவும் ஜனாதிபதி அறிவித்துள்ளார். அதேநேரம் இன்று கொழும்பில் உள்ள பிரித்தானிய உயர்ஸ்தானிகராலயத்தில் உள்ள இரங்கல் புத்தகத்திலும் கையொப்பமிட்டு ஜனாதிபதி ரணில் விக்கிரமசிங்க மகாராணி இரண்டாம் எலிசபெத்தின் மறைவுக்கு ஆழ்ந்த இரங்கலைத் தெரிவித்துள்ளார். ", "URL": "https://www.itnnews.lk/2023/10/05/434261/", "Category": "Breaking News,அண்மைய செய்திகள்,தேசிய செய்திகள்,முதன்மை செய்தி", "Parent URL": null}