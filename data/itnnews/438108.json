{"Source": "ITN news", "Timestamp": "සැප්තැම්බර් 30, 2022 21:17", "Headline": "යුක්රේන ප්‍රදේශ 4ක් රුසියාවට නිල වශයෙන් ඈදාගත් බව පුටින් නිවේදනය කරයි", "News Content": "රුසියා හමුදා විසින් අල්ලාගත් යුක්රේන ප්‍රදේශ 4 ක් රුසියාවට නිල වශයෙන් ඈදාගත් බව රුසියා ජනාධිපති ව්ලැඩ්මීර් පුටීන් අද නිවේදනය කළා. රුසියා හමුදා විසින් අල්ලාගත් යුක්රේනයේ ඩොනෙස්ක් , ලුහාන්ස්ක් , කෙර්සන් සහ සපොරිෂ්ෂියා ප්‍රදේශ රුසියාවට නිල වශයෙන් එක් කළ බව රුසියා ජනාධිපති ව්ලැඩ්මීර් පුටීන් අද නිලවශයෙන් නිවේදනය කළා. මෙම ප්‍රදේශවල පැවැත්වූ ජනමත විචාරණයකින් පසුවයි රුසියා ජනාධිපතිවරයා නිල නිවේදනය නිකුත් කළේ. ඔහු විශේෂ දේශයනයක් සිදු කරමින් බටහිර රටවල ක්‍රියාකලාපය දැඩි ලෙස විවේචනයට ලක් කළා. පුටීන් සඳහන් කළේ ජනමත විචාරණය මගින් එම ප්‍රදේශවල ජීවත් වන ජනතාව තමන්ගේ සැබෑ වුවමනාව ප්‍රකාශයට පත් කළ බවයි. කෙසේ වෙතත් බටහිර මාධ්‍ය සඳහන් කරන්නේ මෙම ජනමතවිචාරණය නිදහස් හා සාධාරණ නොවූවක් බවයි.   ", "URL": "https://www.itnnews.lk/2023/10/05/438108/", "Category": "Breaking News,ජාත්‍යන්තර පුවත්", "Parent URL": null}