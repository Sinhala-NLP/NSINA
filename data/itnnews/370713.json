{"Source": "ITN news", "Timestamp": "அக்டோபர் 21, 2021 12:24", "Headline": "நேற்றைய தினம் நாட்டில் 539 கொரோனா தொற்றாளர்கள் அடையாளம்", "News Content": "நேற்றைய தினம் நாட்டில் 539 கொரோனா தொற்றாளர்கள் அடையாளம் காணப்பட்டனர். அதற்கமைய நாட்டில் அடையாளம் காணப்பட்டுள்ள கொரோனா தொற்றாளர்களின் எண்ணிக்கை 5 இலட்சத்து 33 ஆயிரத்து 305 ஆக அதிகரித்துள்ளது. இவர்களில் 26 ஆயிரத்து 88 பேர் சிகிச்சையிலுள்ளனர். 4 இலட்சத்து 93 ஆயிரத்து 674 பேர் குணமடைந்துள்ளனர். சுகாதார சேவைகள் பணிப்பாளர் நாயகம் நேற்று உறுதி செய்த 18 மரணங்களோடு இலங்கையில் பதிவாகியுள்ள மொத்த கொரோனா மரண எண்ணிக்கை 13 ஆயிரத்து 543 ஆகும். நேற்றைய தினம் 6 ஆயிரத்து 518 பி.சி.ஆர் பரிசோதனைகளும் 3 ஆயிரத்து 635 ரெப்பிட் என்டிஜென் பரிசோதனைகளும் மேற்கொள்ளப்பட்டுள்ளன. ", "URL": "https://www.itnnews.lk/2023/10/05/370713/", "Category": "Breaking News,தேசிய செய்திகள்", "Parent URL": null}