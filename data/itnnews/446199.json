{"Source": "ITN news", "Timestamp": "நவம்பர் 17, 2022 10:53", "Headline": "நாளை முதல் அமுலுக்கு வரும் வாகனப் பதிவுக் கட்டண திருத்தம்..", "News Content": "மோட்டார் வாகன பதிவு கட்டணம் நாளை முதல் அதிகரிக்கப்படவுள்ளது. மறுசீரமைக்கப்பட்ட கடவுச்சீட்டு கட்டணம் இன்று முதல் அதிகரிக்கப்பட்டுள்ளது. நாளை முதல் அமுலுக்கு வரும் வகையில் மோட்டார் வாகன பதிவு கட்டணத்தை அதிகரிப்பது தொடர்பான வர்த்தமானி அறிவித்தல் வெளியிடப்பட்டுள்ளது. இதற்கமைய மோட்டார் வாகனத்தை சாதாரண அடிப்படையில் பதிவுசெய்ய இரண்டாயிரம் ரூபா கட்டணம் அறவிடப்படும். முன்னுரிமை அடிப்படையில் பதிவுசெய்ய மூவாயிரம் ரூபா அறவிடப்படும். ஒரே நாளில் பதிவுசெய்வதற்கான கட்டணம் நான்காயிரம் ரூபாவாக அதிகரிக்கப்பட்டுள்ளது. தாமதமாகி பதிவுசெய்வதற்கான கட்டணமும் அதிகரிக்கப்பட்டுள்ளது. நாளொன்றுக்கான தாமத கட்டணம் 100 ரூபாவாக அதிகரிக்கப்பட்டுள்ளது. மோட்டார் சைக்கிள்களுக்கான நாளொன்றுக்கான தாமத கட்டணம் 50 ரூபாவாக அதிகரிக்கப்பட்டுள்ளது. வாகனத்தின் பதிவுச்சான்றதழ் தகவல்களை மாற்றுவதற்கான கட்டணம் மூவாயிரம் ரூபாவாக அதிகரிக்கப்பட்டுள்ளதாக வர்த்தமானியில் குறிப்பிடப்பட்டுள்ளது. இதேவேளை கடவுச்சீட்டுக்கான அதிகரிக்கப்பட்ட கட்டணம் இன்று முதல் அமுல்செய்யப்பட்டுள்ளது. கடவுச்சீட்டை பெற்றுக்கொள்வதற்கான சாதாரண கட்டணம் மூவாயிரத்து 500 ரூபாவிலிருந்து, 5 ஆயிரம் ரூபாவாக அதிகரிக்கப்பட்டுள்ளது. ஒரு நாளில் கடவுச்சீட்டை பெற்றுக்கொள்வதற்கான கட்டணம் 15 ஆயிரம் ரூபாவிலிருந்து 20 ஆயிரம் ரூபாவாக அதிகரிக்கப்பட்டுள்ளது. ", "URL": "https://www.itnnews.lk/2023/10/05/446199/", "Category": "Breaking News,முதன்மை செய்தி", "Parent URL": null}