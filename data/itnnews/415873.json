{"Source": "ITN news", "Timestamp": "ஜூன் 8, 2022 09:31", "Headline": "இலங்கைக்கு எதிரான T20 போட்டியில் அவுஸ்திரேலியாவிற்கு இலகுவான வெற்றி..", "News Content": "இலங்கை மற்றும் அவுஸ்திரேலியா அணிகளுக்கு இடையிலான 3 போட்டிகளை கொண்ட டுவண்டி டுவண்டி தொடரின் முதல் போட்டியில் அவுஸ்திரேலியா அணி சிறப்பான வெற்றியை பதிவு செய்துள்ளது. கொழும்பு ஆர் பிரேமதாச மைதானத்தில் நேற்று இடம்பெற்ற இரவு நேர போட்டியில் நாணய சூழற்ச்சியில் வெற்றிப்பெற்ற அவுஸ்திரேலியா அணி முதலில் களத்தடுப்பை தீர்மானித்தது. அதன் அடிப்படையில் முதலில் துடுப்பெடுத்தாடியிருந்த இலங்கை அணி 19.3 ஓவர்களில் சகல விக்கட்டுக்களையும் இழந்து 128 ஓட்டங்களையே பெற்றுக்கொண்டுள்ளது. ச்சரித் அசலங்க 38 ஓட்டங்களையும், பெத்தும் நிஷங்க 36 ஓட்டங்களையும் பெற்றுக்கொடுத்தனர். இலங்கை அணியின் நான்கு வீரர்கள் தலா ஒரு ஓட்டத்துடன் ஆட்டமிழந்த நிலையில், இரண்டு வீரர்கள் ஓட்டம் எதுவும் பெறாத நிலையில் ஆட்டமிழந்தனர். ஜோஸ் எசல்வூட் 4 விக்கட்டுக்களையும், மிச்சல் ஸ்ட்ரக் 3 விக்கட்டுக்களையும் கைப்பற்றினர். இந்நிலையில் 129 எனும் வெற்றியிலக்கை நோக்கி பதிலுக்கு துடுப்பெடுத்தாடிய அவுஸ்திரெலியா அணி விக்கட்டிழப்பின்றி 14 ஓவர்களில் வெற்றியிலக்கை அடைந்தது. டேவிட் வோர்னர் 70 ஓட்டங்களையும், எரோன் பின்ச் 61 ஓட்டங்களையும் ஆட்டமிழக்காமல் பெற்றுக்கொடுத்தனர். டேவிட் வோர்னர் இலங்கை அணிக்காக டுவண்டி டுவண்டி போட்டிகளில் தொடர்ந்து 5வது அரைச்சதத்தை பதிவு செய்தார். ஒரே அணிக்கு எதிராக தொடர்ச்சியாக 5 அரைச்சத்த்தை பெற்ற வீரர் என்ற சாதணையையும் அவர் நேற்றைய தினம் ஏற்படுத்தினார். போட்டியின் ஆட்டநாயகனாக ஜோஸ் எசல்வூட் தெரிவு செய்யப்பட்டார். இரு அணிகளுக்கு இடையிலான 2வது டுவண்டி டுவண்டி போட்டி இன்றைய தினம் இடம்பெறவுள்ளது. ", "URL": "https://www.itnnews.lk/2023/10/05/415873/", "Category": "Breaking News,கிரிக்கெட்,விளையாட்டு", "Parent URL": null}