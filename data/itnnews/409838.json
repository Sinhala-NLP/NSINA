{"Source": "ITN news", "Timestamp": "මැයි 5, 2022 11:57", "Headline": "ඉන්දීය මහ බැංකුව ප්‍රතිපත්ති පොලී අනුපාතිකය ඉහළ දමයි", "News Content": "2018න් වසරෙන් පසුව ඉන්දීය මහ බැංකුව පළමු වරට ප්‍රතිපත්ති පොලී අනුපාතිකය ඉහළ දැමීමට තීරණය කර තිබෙනවා. යුක්රේන රුසියා අර්බුදය, භාණ්ඩ මිල ඉහළයාම සහ උද්ධමන බලපෑම් හේතුවෙන් මෙවැනි තීරණයක් ගත් බවයි ඉන්දීය මහ බැංකු අධිපතිවරයා සඳහන් කරන්නේ. කෝවිඩ් වසංගතය ශීඝ්‍රයෙන් පැතිරෙමින් තිබූ කාලසීමාවේ දී එම පොළී අනුපාතිකය 4%ක් දක්වා පහත දැමීමට ඉන්දීය මහ බැංකුව පියවර ගත්තා. කෙසේ වෙතත් මේ වනවිට ප්‍රතිපත්ති පොළී අනුපාතය 4.4%කින් වැඩි කිරීමටයි පියවර ගෙන ඇත්තේ. ඉන්දීය රිසව්හ් බැංකුවේ අධිපති ශක්තිඛාන්ත දාස් පොළී අනුපාතික වැඩි කිරීම සම්බන්ධයෙන් මාධ්‍ය හමුවක් පවත්වමින් මේ බව සඳහන් කළා. මේ වනවිට ඉන්දියාවේ උද්ධමනය 6.95%ක් ලෙස සටහන් වන අතර මාස 18 කින් වාර්තා වූ වැඩිම උද්ධමන අගය ලෙස එය සටහන්වනවා.   ", "URL": "https://www.itnnews.lk/2023/10/05/409838/", "Category": "Breaking News,ජාත්‍යන්තර පුවත්", "Parent URL": null}