{"Source": "ITN news", "Timestamp": "செப்டம்பர் 13, 2021 10:02", "Headline": "நாட்டிலுள்ள சகல ஆறுகளையும் பாதுகாப்பதற்கு நிதியொதுக்கீடு", "News Content": "நாட்டிலுள்ள சகல ஆறுகளையும் பாதுகாப்பதற்கு நிதியொதுக்கீடு செய்யப்பட்டுள்ளது. ஆறுகளை பாதுகாப்பும் வேலைத்திட்டத்தின் கீ’ழ் இந்நடவடிக்கை முன்னெடுக்கப்படவுள்ளது. அதற்கமைய இலங்கையில் ஆறுகள் கட்டமைப்பில் உள்ளடங்கும் 103 ஆறுகளை பாதுகாப்பதற்கு நடவடிக்கை எடுக்கப்பட்டுள்ளதாக சுற்றாடல் அமைச்சு தெரிவிக்கின்றது. அமைச்சர் மகிந்த அமரவீரவின் கோரிக்கைக்கு அமைய திரைசேறி இதற்கென 200 மில்லியன் ரூபாவை ஒதுக்கியுள்ளது. இதில் 128 இலட்சம் ரூபா மாணிக்க கங்கையை அண்மித்த வேலைத்திட்டங்களுக்காக மொனராகலை மாவட்டத்திற்கு ஒதுக்கப்படுகின்றது. கதிர்காமத்திற்கு 40 இலட்சம் ரூபா செலவிடப்படவுள்ளது. தென், மத்திய, வடமேல் மாகாணங்களிலுள்ள பல ஆறுகளையும் அபிவிருத்தி செய்ய நிதியொதுக்கீடு மேற்கொள்ளப்பட்டுள்ளது. கம்பஹா, பஹூல்ஓயாவை அண்மித்த பகுதிகளில் வேலைத்திட்டத்திற்கென 11 லட்சம் ரூபா செலவிடப்படவுள்ளது. இத்திட்டத்தின் கீழ் களனி கங்கையை பாதுகாக்கும் நடவடிக்கையும் மேற்கொள்ளப்படவுள்ளது. ", "URL": "https://www.itnnews.lk/2023/10/05/362133/", "Category": "Breaking News,அண்மைய செய்திகள்,தேசிய செய்திகள்", "Parent URL": null}