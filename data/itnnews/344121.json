{"Source": "ITN news", "Timestamp": "ஜூன் 21, 2021 12:36", "Headline": "அரச நிறுவனங்களின் அத்தியாவசிய சேவைகள் ஆரம்பம்..", "News Content": "பயணத்தடை தளர்த்தப்பட்டதையடுத்து சில அரச நிறுவனங்களின் அத்தியாவசிய சேவைகள் ஆரம்பிக்கப்பட்டுள்ளன. எனினும் அரச ஊழியர்கள் வீட்டிலிருந்து தங்களது பணிகளை முன்னெடுக்குமாறு சுகாதார வழிகாட்டல் வழங்கப்பட்டுள்ளது. அதற்கமைய அத்தியாவசிய பணிகளுக்கென மாத்திரம் குறைந்த எண்ணிக்கையிலான ஊழியர்கள் பணிக்கென அழைக்கப்பட்டுள்ளனர். இந்நிலையில் பயணத்தடை தளர்த்தப்பட்டதையடுத்து மக்கள் நகர் பிரதேசத்திற்கு வருகை தருவதை காணக்கூடியதாக இருந்ததாக எமது செய்தியாளர்கள் தெரிவித்தனர். எனினும் ஏனைய நாட்களை போன்று அதிக மக்கள் நடமாட்டத்தை காணக்கூடியதாக இல்லை என அவர்கள் குறிப்பிட்டனர். ரயில்களில் பயணிக்கும் மக்களின் எண்ணிக்கையும் குறைவடைந்துள்ளதாக எமது செய்தியாளர்கள் தெரிவித்தனர். ", "URL": "https://www.itnnews.lk/2023/10/05/344121/", "Category": "Breaking News,அண்மைய செய்திகள்,தேசிய செய்திகள்", "Parent URL": null}