{"Source": "ITN news", "Timestamp": "නොවැම්බර් 17, 2022 08:51", "Headline": "පොලිස් නිලධාරීන්ට පහරදී රාජකාරියට බාධා කළ 6 දෙනෙකු අත්අඩංගුවට", "News Content": "පොලිස් නිලධාරීන්ට පහරදී රාජකාරියට බාධා කළ අනුරාධපුර පුබුදුපුර ප්‍රදේශයේ පුද්ගලයන් 6 දෙනෙකු අත්අඩංගුවට ගෙන තිබෙනවා. සැකකරුවන් පිරිසක් පුබුදුපුර ප්‍රදේශයේ නිවසක රැදී සිටින බවට ලැබුණු තොරතුරකට අනුව පොලීසිය එම ස්ථානයේ වැටලීමක් සිදු කළා.  එහිදී එක් සැකකරුවකු පලාගොස් තිබෙනවා. අනෙක් සැකකරුවන් 4 දෙනා හෙරොයින් සමග පොලීසිය අත්අඩංගුවට ගත්තා. ඔවුන් ලග තිබී හෙරොයින් ග්‍රෑම් 14 යි මිලිග්‍රෑම් 220 ක් පොලීසිය සොයාගත්තා. සැකකරුවන් පොලිස් ස්ථානයට  රැගෙන ඒමට උත්සාහ කළ අවස්ථාවේදී  ඔවුන්ගේ ඥාතීන් පොලීසියට ගල් මුල් ප්‍රහාරයක් එල්ල කර තිබෙනවා. එම ප්‍රහාරයට ලක් වූ එක් පොලිස් නිලධාරියෙකු අනුරාධපුර මහරෝහලට ඇතුළත් කෙරුණා.     ", "URL": "https://www.itnnews.lk/2023/10/05/446061/", "Category": "දේශීය පුවත්", "Parent URL": null}