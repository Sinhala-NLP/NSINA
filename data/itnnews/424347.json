{"Source": "ITN news", "Timestamp": "ජූලි 22, 2022 10:26", "Headline": "නව අග්‍රාමාත්‍යවරයා ලෙස දිනේෂ් ගුණවර්ධන දිවුරුම් දෙයි", "News Content": "මෙරට 27  අග්‍රාමාත්‍යවරයා ලෙස දිනේෂ් ගුණවර්ධන මහතා අද පෙරවරුවේ දිවුරුම් දුන්නා. දිවුරුම් දීම සිදුවූයේ අග්‍රාමාත්‍ය කාර්යාලයේදීයි. නව අග්‍රාමාත්‍ය ලෙස දිවුරුම් දීම සඳහා දිනේෂ් ගුණවර්ධන මහතා කොළඹ මල්පාරේ පිහිටි අග්‍රමාත්‍ය කාර්යාලයට පැමිණි අවස්ථාවේදී උණුසුම් අයුරින් පිලිගත්තා. ජනාධිපති රනිල් වික්‍රමසිංහ මහතා හා දිනේෂ් ගුණවර්ධන මහතා මෙම පරිශ්‍රෙය්දී ආගමික වතාවත් වල නිරතවුණා. අනතුරුව පෙරවරු 10.20ට යෙදුණු සුබ මොහොතින් නව අග්‍රාමාත්‍යවරයා ලෙස දිනේෂ් ගුණවර්ධන මහතා  දිවුරුම් දීම සිදුවුනා. ඒ ජනාධිපති රනිල් වික්‍රමසිංහ මහතා ඉදිරියේදීයි. කතානායක මහින්ද යාපා අබේවර්ධන මහතා මෙන්ම මහජන නියෝජිතයන් ඇතුලු පිරිසක් මෙම අවස්ථාවට එක්ව සිටියා. දිවුරුම් දිමෙන් අනතුරුව නව අග්‍රමාත්‍යවරයාට පැමිණ සිටි පිරිස සුබ පැතුම් එක්කළා. මේ අතර නව කැබිනට් මන්ඩලය අද දහවල් දිවුරුම් දීමට නියමිතයි. මෙරට සමාජවාදයේ පියා වන, බොරළුගොඩ සිංහයා යන විරුදාවලිය ලැබූ, පිලිප් ගුණවර්ධනයන් සහ වමේ රතු කුසුම ලෙස හඳුන්වන කුසුමා ගුණවර්ධනයන් අභිනව අග්‍රමාත්‍ය දිනේෂ් ගුණවර්ධනගේ මා-පිය දෙපළය. 1949 මාර්තු 02 උපන් දිනේෂ් ගුණවර්ධනයන්,  පිලිප් ගුණවර්ධන මැතිතුමාගේ අභාවයෙන් පසු, 1973 සිට මහජන එක්සත් පෙරමුණේ නායකයා ලෙස කටයුතු කරමින් සිටී. දිනේෂ් ගුණවර්ධනයන් පාසල් අධ්‍යාපනය ලැබුවේ, කොළඹ රාජකීය විද්‍යාලයෙනි. පසුව, ව්‍යාපාර පරිපාලනය, කළමනාකරණය ආශ්‍රිත මෙන්ම ව්‍යාපාර පරිපාලනය, කළමනාකරණය සහ ජාත්‍යන්තර ප්‍රවාහනය පිළිබඳ උපාධි හිමිකර ගත්තේ, නෙදර්ලන්ත ව්‍යාපාරික විශ්වවිද්‍යාලයෙන් හා ඔරිගන් විශ්වවිද්‍යාලයෙනි. දිනේෂ් ගුණවර්ධනයන් විවාහ වූයේ, රමණි වත්සලා කොතලාවල සමගය. 1980 මැද භාගයේ ඇය හදිසියේ මියගිය අතර ආදරණීය, දරු දෙදෙනා වන්නේ, වර්තමාන පාර්ලිමේන්තු මන්ත්‍රීවරයකු වන යදාමිණි ගුණවර්ධන හා සංඛපාලි ගුණවර්ධනය. අමාත්‍යවරයකු වූ ඉන්දික ගුණවර්ධන,  නියෝජ්‍ය කතානායක ධුරය මෙන්ම දෙවරක් නියෝජ්‍ය අමාත්‍ය ධුර  දැරූ ගීතාංජන ගුණවර්ධන, කොළඹ පුරපති වූ ප්‍රසන්න ගුණවර්ධන, ලේඛිකා ලක්මාලි ගුණවර්ධන  ඔහුගේ සහෝදර සහෝදරියන්ය. මහජන එක්සත් පෙරමුණේ නායක දිනේෂ් ගුණවර්ධන මහතා, පළමු වරට පාර්ලිමේන්තුවට පිවිසෙන්නේ 1983 අතුරු මැතිවරණයෙන්, මහරගම මන්ත්‍රීවරයා ලෙස ඓතිහාසික ජයග්‍රහණයක් ලබමිනි. එතැන් පටන් පාර්ලිමේන්තුව නියෝජනය කරන ඔහු,             අප්‍රේල්)             හා ජලාපවහන අමාත්‍ය   (2010 අප්‍රේල් -2015 ජන.)             (2019 නොවැ.-2020 මාර්තු),             අප්‍රේල් සිට මේ දක්වා) මෙන්ම, පාර්ලිමේන්තුවේ ආණ්ඩු පක්ෂයේ ප්‍රධාන සංවිධායක හා පාර්ලිමේන්තුවේ සභානායක ධුර දරා ඇත. එමෙන්ම මැතිවරණ ප්‍රතිසංස්කරණය පිළිබඳ පාර්ලිමේන්තුවේ විශේෂ කාරක සභා තුනක සභාපති ධුරය දරා තිබේ. (2003  – 2004), (2006 – 2007), (2021- 2022). ", "URL": "https://www.itnnews.lk/2023/10/05/424347/", "Category": "Breaking News,දේශීය පුවත්", "Parent URL": null}