{"Source": "ITN news", "Timestamp": "අගෝස්තු 27, 2022 18:25", "Headline": "ළමා මන්දපෝෂණයෙන් ශ්‍රී ලංකාව 6වන ස්ථානයට", "News Content": "ළමා මන්දපෝෂණයෙන් ශ්‍රී ලංකාව ලොව 6වන ස්ථානයේ පසුවන බව යුනිසෙෆ් සංවිධානයේ දකුණු ආසියා කලාපීය අධ්‍යක්ෂ ජෝර්ජ් ලැරී අඩ්ජේ මහතා පවසනවා. එමෙන්ම දකුණු ආසියාවේ උග්‍ර මන්දපෝෂණ අනුපාතයක් ඇති රටවල් අතර දෙවන තැනට ශ්‍රී ලංකාව පත්ව ඇති බවයි කොළඹ දී පැවැති මාධ්‍ය හමුවකදී ඒ මහතා වැඩිදුරටත් කියා සිටියේ. මානව සංවර්ධනය අතින් ගත්තම ශී‍්‍ර ලංකාව තරුවක්. විශේෂයෙන්ම සෞඛ්‍ය හා අධ්‍යාපන ක්ෂේත‍්‍රවලින් අනික් රටවලට ආදර්ශයක්. හැබැයි යුනිසෙෆ් තක්සේරුවට අනුව මෙරට දරුවන් මිලියන දෙකයි දශම තුනක් එනම් සෑම ළමුන් දෙදෙනෙකුගෙන්ම එක් අයෙකුට යම් ආකාරයක හදිසි ආධාර අවශ්‍යයයි. වයස අවුරුදු 5ට අඩු ළමුන් අතර දැනටමත් දකුණු ආසියාවේ දෙවන ඉහළම උග‍්‍ර මන්දපෝෂණ අනුපාතය ඇති රට ශී‍්‍ර ලංකාවයි. ගෝලීය වශයෙන් ගත්තොත් ශී‍්‍රලංකාව ඉන්නේ 6 වෙනි තැන. ශී‍්‍ර ලංකාව තුලට විශාල ආධාර ගලා එ්මක් අපි දැකලා නැහැ. පවතින ආර්ථික අර්බුදයත් සමග මෙරටට අවශ්‍ය අරමුදල් රැුස් කිරම කඩිනමින් විය යුතුයි. අපි දැනටමත් එම ඉලක්කයෙන් 20%ක් සපුරගෙන තියෙන්නේ.    ", "URL": "https://www.itnnews.lk/2023/10/05/431501/", "Category": "දේශීය පුවත්", "Parent URL": null}