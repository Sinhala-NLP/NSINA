{"Source": "ITN news", "Timestamp": "අගෝස්තු 2, 2022 17:35", "Headline": "මෝදිගෙන් අගමැති දිනේෂ්ට සුබපැතුම්", "News Content": "ශ්‍රී ලංකාව සහ එහි ජනතාවගේ සමෘද්ධියත් යහපැවැත්මත් සහතික කරමින් ආර්ථිකය කඩිනමින් යථා තත්ත්වයට පත්වනු ඇතැයි තම බලාපොරොත්තුව බව ඉන්දීයී අග්‍රමාත්‍ය නරේන්ද්‍ර මෝදි පවසනවා. අග්‍රාමාත්‍ය දිනේෂ් ගුණවර්ධන මහතාට සුබපැතුම් පණිවුඩයක් නිකුත් කරමිනුයි ඉන්දීය අග්‍රාමාත්‍යවරයා  මේ බව සදහන් කරන්නේ. ශ්‍රී ලංකාවට වැදගත් සන්ධිස්ථානයකදී දිනේෂ් ගුණවර්ධන මහතා අග්‍රාමාත්‍ය ධුරයට පත්ව සිටින බව ඉන්දීය අග්‍රාමාත්‍ය නරේන්ද්‍ර මෝදි මහතා සිය සුබපැතුම් පණීවුඩයෙන් කියා සිටිනවා. විශ්වාසවන්ත මිතුරෙකු සහ සමීප අසල්වැසියෙකු ලෙස ශ්‍රී ලංකාවේ ජනතාවට ඉන්දියාව අඛණ්ඩව සහාය ලබා දෙන බවට සහතික වන බවයි නරේන්ද්‍ර මෝදි  මහතා අග්‍රාමාත්‍ය දිනේෂ් ගුණවර්ධන මහතා වෙත පවසා තිබෙන්නේ. දෙරට අතර ද්වීපාර්ශ්වික සබදතා තවදුරටත් ශක්තිමත් කිරීමට ශ්‍රී ලංකා අග්‍රාමාත්‍යවරයා සමග කටයුතු කිරීමට තමන් බලාපොරොත්තු වන බව ද නරේන්ද්‍ර මෝදි මහතා සිය සුබපැතුම් පණිවුඩයේ දක්වා තිබෙනවා.     ", "URL": "https://www.itnnews.lk/2023/10/05/426562/", "Category": "දේශීය පුවත්", "Parent URL": null}