{"Source": "ITN news", "Timestamp": "පෙබරවාරි 19, 2023 13:43", "Headline": "ගේබ්‍රියල් සුළි කුණාටුවෙන් නවසීලන්තයේ මියගිය සංඛ්‍යාව 11ක් දක්වා ඉහළට", "News Content": "නවසීලන්තයේ ගේබ්‍රියල් සුළි කුණාටුවෙන් මියගිය සංඛ්‍යාව 11 ක් දක්වා ඉහළ ගොස් තිබෙනවා. මේ වනවිටත් දසදහසකට ආසන්න සංඛ්‍යාවක් අවතැන්ව ඇති බවද වාර්තා වනවා. කුණාටුවෙන් 10 දෙනෙකු පමණ අතුරුදන්වී ඇති බවද සඳහන්. නිවාස 62,000ට මේ වනවිටත් විදුලිය නොමැති අතර මේ හේතුවෙන් 170,000ක පිරිසක් පීඩාවට පත්ව සිටින බවද එරට රජය පවසනවා. සුළි කුණාටුව හේතුවෙන් නිවාස හා ගොවිපල රැසක් ජලයෙන් යටව තිබෙන අතර එරට නිෂ්පාදන හා කර්මාන්ත කටයුතු ද අඩාලවී පවතින බවයි වාර්තා වන්නේ.       ", "URL": "https://www.itnnews.lk/2023/10/05/461694/", "Category": "ජාත්‍යන්තර පුවත්", "Parent URL": null}