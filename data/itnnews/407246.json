{"Source": "ITN news", "Timestamp": "අප්‍රේල් 18, 2022 12:47", "Headline": "මෙම වසරේ අභ්‍යාවකාශ ක්‍රියාකාරකම් රැසක් සිදු කිරීමට චීනයෙන් සැලසුම්", "News Content": "චීන අභ්‍යවකාශ මධ්‍යස්ථානය ගොඩනැගීමට මෙම වසරේදී පියාසර මෙහෙයුම් හයක් සිදු කිරීමට නියමිත බව චීන ගගනගාමීන් සහිත අභ්‍යවකාශ ඉංජිනේරු කාර්යාලය පවසයි.ඊයේ(17) බෙයිජිංහි චීන රාජ්‍ය මණ්ඩල පුවත් කාර්යාලයේ පැවති මාධ්‍ය හමුවට එක් වෙමින් එම කාර්යාලයේ අධ්‍යක්ෂ හාඕ චුන් මහතා අදාල තොරතුරු හෙළි කළේය. නියමිත සැලැස්මට අනුව මැයි මාසයේ Tianzhou හතර භාණ්ඩ ප්‍රවාහක අභ්‍යවකාශ යානය උඩු ගුවනට යැවෙනු ඇත. ජුනි මාසයේ ‍Shenzhou 14 ගගනගාමීන් සහිත අභ්‍යවකාශ යානය නිකුත් කෙරෙන අතර ඉන් ගමන් ගන්නා ගගනගාමීන් තිදෙනෙක්, Tianhe මොඩියුලයට පිවිස එහි මාස හයක කාලයක් රැඳී සිටීමට සැලසුම් කර ඇත. ජූලි මාසයේ නිකුත් කෙරෙන Wentian පරීක්ෂණ මොඩියුලය, Tianhe මොඩියුලය සමග සම්බන්ධ කෙරෙනු ඇත. ඔක්තෝබර් මාසයේ නිකුත් කෙරෙන Mengtian පරීක්ෂණ මොඩියුලය හා Tianhe මොඩියුලය සමග සම්බන්ධ කිරීමත් සමග ‘T’ හැඩයේ චීන අභ්‍යවකාශ මධ්‍යස්ථානය සම්පූර්ණ කෙරෙනු ඇත. අනතුරුව Tianzhou පහ භාණ්ඩ ප්‍රවාහන අභ්‍යවකාශ යානය හා Shenzhou 15 මිනිසුන් සහිත අභ්‍යවකාශ යානය නිකුත් කිරීමට පියවර ගැනෙනු ඇත. Shenzhou 15 ගගනගාමීන් සහිත අභ්‍යවකාශ යානයේ ගගනගාමීන් තිදෙනා ‍ Shenzhou 14 අභ්‍යවකාශ යානයේ ගගනගාමීන් සමග අදාළ කාර්යයන් පවරාදීමෙන් පසු මාස හයක් අභ්‍යාවකාශ මධ්‍යස්ථානයේ රැඳී සිටීමට සැලසුම් කර තිබේ. ", "URL": "https://www.itnnews.lk/2023/10/05/407246/", "Category": "ජාත්‍යන්තර පුවත්", "Parent URL": null}