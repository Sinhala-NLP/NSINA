{"Source": "ITN news", "Timestamp": "ජනවාරි 27, 2023 13:05", "Headline": "ඊශ්‍රාලය පලස්තීනයට එල්ල කළ ප්‍රහාරවලින් 09 දෙනෙකු ජීවිතක්ෂයට", "News Content": "ඊශ්‍රාලය පලස්තීනයට එල්ල කළ ප්‍රහාරවලින් 09 දෙනෙකු මියගොස් තිබෙනවා. ඊශ්‍රාලය ඊයේ දිනයේදී පලස්තීනයේ හඳුනාගත් ඉලක්ක කිහිපයකට ගුවන් ප්‍රහාර එල්ල කර තිබෙනවා. මෙම ප්‍රහාරවලින්  වැඩිහිටි කාන්තාවක ඇතුළු සාමාන්‍ය වැසියන් 09 දෙනෙකු මිය ගිය බවයි පලස්තීනය පවසන්නේ.ඝාසා තීරයේ ක්‍රියාත්මක ප්‍රංශ පුවත් සේවය පවසන්නේ ඊශ්‍රාලය ගුවන් ප්‍රහාර 15 ක් සහ තවත් විශාල ප්‍රමාණයේ පිපිරීම් 4 ක් පලස්තීනය තුළ සිදු කළ බවයි. මේ අතර පලස්තීනයෙන් ඊශ්‍රාලයට රොකට් ප්‍රහාර 02 ක් එල්ල කළ බවට චෝදනා එල්ල වන අතර මේ පිළිබඳ පලස්තීනයේ කිසිඳු සංවිධානයක් වගකීම් භාරගෙන නැහැ. කෙසේ වෙතත් එක්සත් ජාතීන්ගේ සංවිධානය මෙම ප්‍රහාර සම්බන්ධයෙන් අප්‍රසාදය පල කර තිබෙනවා.     ", "URL": "https://www.itnnews.lk/2023/10/05/457897/", "Category": "ජාත්‍යන්තර පුවත්", "Parent URL": null}