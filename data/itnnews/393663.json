{"Source": "ITN news", "Timestamp": "பிப்ரவரி 7, 2022 15:36", "Headline": "கனடாவின் ஒட்டாவா நகரில் அவசர நிலை பிரகடனம்..", "News Content": "கனடாவின் ஒட்டாவா நகரில் அவசர நிலை பிரகடனப்படுத்தப்பட்டுள்ளது. கொரோனா தொற்று பரவலைக் கட்டுப்படுத்துவதற்க விதிக்கப்பட்டுள்ள சட்ட திட்டங்களுக்கு எதிர்ப்பு தெரிவித்து ட்ரக் வண்டி சாரதிகள் ஆரம்பித்துள்ள எதிர்ப்பு நடவடிக்கைகள் மோதல்களுக்கு காரணமாக அமைந்துள்ளது. கடந்த வாரம் முதல் முன்னெடுக்கப்பட்டுள்ள எதிர்ப்பு நடவடிக்கைகள் பொலிசாரின் கட்டுப்பாட்டை இழந்துள்ளது. எதிர்ப்பு நடவடிக்கையானது நகரின் அமைதிக்கு பாதிப்பாக அமைந்துள்ளதாக பாதுகாப்பு பிரிவு அறிவித்துள்ளது. நெடுஞ்சாலைகளை இடைமறித்து ட்ரக் வண்டிகளை நிறுத்தியுள்ளமையால் நகரின் நாளாந்த நடவடிக்கைகள் முழுமையாக முடங்கியுள்ளதாக சர்வதேச செய்திகள் தெரிவிக்கின்றன. எதிர்ப்பு உக்கிரமடைந்ததையயடுத்து பிரதமர் ஜஸ்டின் ட்ரூடோ மற்றும் அவரது குடும்ப உறுப்பினர்களை பிரதமரின் உத்தியோகப்பூர்வ இல்லத்திலிருந்து வெளியேற்றி பாதுகாப்பான இடத்திற்கு அனுப்ப பாதுகாப்பு பிரிவினர் அண்மையில் நடவடிக்கை எடுத்தனர். ", "URL": "https://www.itnnews.lk/2023/10/05/393663/", "Category": "Breaking News,சர்வதேச செய்திகள்", "Parent URL": null}