{"Source": "ITN news", "Timestamp": "අප්‍රේල් 3, 2023 16:14", "Headline": "මෝදී ලොව ජනප්‍රියම නායකයා වෙයි", "News Content": "මෝනින් කන්සල්ටන් ආයතනයේ සමීක්ෂණයට අනුව ජනප්‍රියම ගෝලීය නායකයා ලෙස නරේන්ද්‍ර මෝදී පත්ව තිබෙනවා. ලොව පුරා සිටින නායකයන් අභිබවා 76%ක ප්‍රසාදයක් නරේන්ද්‍ර මෝදී ලබාගෙන ඇති බවයි අදාළ සමීක්ෂණයෙන් හෙළි කර ඇත්තේ. එහි ප්‍රතිඵල ඉන්දීය මාධ්‍ය තුළ පුළුල් ලෙස වාර්තා වී ඇති අතර ඉන්දියාවේ එළඹෙන මැතිවරණ කටයුතුවලට නරේන්ද්‍ර මෝදීට වඩාත් වාසි සහගත තත්ත්වයක් වනු ඇති බවට අනාවැකි පළව තිබෙනවා. රටවල් 22ක නායකයන් මෙම ලැයිස්තුවට ඇතුලත් වන අතර ලොව ජනප්‍රියම නායකයන් අතර දෙවන ස්ථානය මෙක්සිකෝවේ අන්ද්‍රෙර්ස් මැනුවල් ලොපේස්ට හිමිව තිබෙනවා. මේ අතර බ්‍රිතාන්‍ය අග්‍රාමාත්‍ය රීෂි සුනක් ද ලොව ජනප්‍රියම නායකයින් 10 දෙනා අතර සිටිනවා. නරේන්ද්‍ර මෝදී ගේ ආගමික සහජීවනය / කොවිඩ් පාලනය / රාජ්‍යතාන්ත්‍රික සබදතා සම්බන්ධයෙන් ලොව පුරා ජනතාවගේ ප්‍රශංසාව හිමිව ඇති බවයි දේශපාලන විශ්ලේෂකයන් පෙන්වා දෙන්නේ. ", "URL": "https://www.itnnews.lk/2023/10/05/472957/", "Category": "ජාත්‍යන්තර පුවත්", "Parent URL": null}