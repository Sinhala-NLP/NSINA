{"Source": "ITN news", "Timestamp": "සැප්තැම්බර් 4, 2022 13:55", "Headline": "අත්තනගල්ල ප්‍රාදේශීය සභාවේ සභාපතිගේ නිවසට පහර දුන් පුද්ගලයෙක් අත්අඩංගුවට", "News Content": "අත්තනගල්ල ප්‍රාදේශීය සභාවේ සභාපති ප්‍රියන්ත පුෂ්පකුමාර මහතාගේ නිවසට පහරදී දේපල හානි සිදුකිරීමේ සිද්ධියට අදාළව සැකකරුවෙකු අත්අඩංගුවට ගැණුනා. පසුගියදා රට තුළ පැවති කළහකාරී සිද්ධීන් අතරතුර අත්තනගල්ල ප්‍රාදේශිය සභාවේ සභාපති ප්‍රියන්ත පුෂ්පකුමාර මහතාගේ නිවසට ද ප්‍රහාරයක් එල්ල වුණා. එහිදී දේපල රැසකට හානි සිදුවූ අතර සිද්ධියට සම්බන්ධ වූවන් අත්අඩංගුවට ගැනීමට බෙම්මුල්ල පොලීසිය පරීක්ෂණ සිදුකළා. ඒ අනුවයි සැකකරුවෙකු අත්අඩංගුවට ගැණුනේ. ආරක්ෂිත කැමරා පරීක්ෂා කිරීමෙන් අනුතුරුව මොහු අත්අඩංගුවට ගත් අතර තවත් සැකකරුවන් කිහිප දෙනෙකු සොයා මෙහෙයුම් ක්‍රියාත්මකයි.         ", "URL": "https://www.itnnews.lk/2023/10/05/432957/", "Category": "දේශීය පුවත්", "Parent URL": null}