{"Source": "ITN news", "Timestamp": "නොවැම්බර් 16, 2021 15:22", "Headline": "දිල්ලි නගරයේ සේවකයින්ට යළි නිවසේ සිට රාජකාරී කිරීමට අවස්ථාව", "News Content": "ඉන්දියාවේ වායු දූෂණය ඉහළ යාමත් සමග දිල්ලි නගරයේ සේවකයින්ට නිවසේ  සිට රාජකාරී කිරීමට අවස්ථාව සලසා දෙන ලෙස එරට ශ්‍රේෂ්ඨාධිකරණය නියෝග කර තිබෙනවා. දිල්ලි නගරය හා තදාසන්න නගරයන්හි කාර්යාල වසා දමන ලෙසයි ශ්‍රේෂ්ඨාධිකරණය බලධාරීන්ට නියෝග කර ඇත්තේ. ඒ අනුව එරට මිලියන ගණනක් සේවකයින්ට නිවසේ සිට රාජකාරී කටයුතු සිදු කිරීමට අවස්ථාව සැලසෙනවා. දිල්ලි නගරයට ඇතුල්වන රථවාහන සීමා කරන ලෙසද ශ්‍රේෂ්ඨාධිකරණය නියෝග ලබා දී තිබෙනවා. එමෙන්ම දිල්ලි නගරය හා තදාසන්න ප්‍ර දේශයන්හි අස්වනු නෙලීමෙන් පසු ඉතිරුවන පිදුරු ගිනිතැබීම් වළක්වාලන ලෙසද බලධාරීන්ට උපදෙස් ලබා දී ඇති බවයි වාර්තා වන්නේ. දිල්ලි නගරයේ පාසල් හා වැඩබිම් මේ වන විටත් වසා දමා ඇති බව සදහන්.               ", "URL": "https://www.itnnews.lk/2023/10/05/376486/", "Category": "ජාත්‍යන්තර පුවත්", "Parent URL": null}