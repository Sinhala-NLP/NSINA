{"Source": "ITN news", "Timestamp": "අප්‍රේල් 12, 2022 09:37", "Headline": "ගතවූ පැය 24ට වැඩිම කොරෝනා ආසාදිතයින් සංඛ්‍යාව ජර්මනියෙන් වාර්තා වෙයි", "News Content": "ගතවූ පැය 24 ට ලොව පුරා රටවල් 226ක් අතුරින් වැඩිම කොරෝනා ආසාදිතයින් සංඛ්‍යාවක් හමුව ඇත්තේ ජර්මනියෙන්. ඊයේ දිනයේ දී ජර්මනියෙන් හමුව ඇති වයිරස ආසාදිතයින් සංඛ්‍යාව 92,639ක්. එමෙන්ම දකුණු කොරියාවෙන් 90,000 ක් ජපානයෙන් 47,000 ක් හා ඕස්ට්‍රේලියාවෙන් 42,000 ක් ලෙස වයිරස ආසාදිතයින් හමුව තිබෙනවා. එමෙන්ම ඊයේ දිනයේදී වාර්තා වූ වැඩිම කොරෝනා මරණ සංඛ්‍යාව වන 258 සිදුව ඇත්තේ දකුණු කොරියාවෙන්. ඒ සමඟම ලොව සමස්ත කොරෝනා මරණ සංඛ්‍යාව හැට දෙලක්ෂ පන්දහස ඉක්මවා ගියා.එමෙන්ම ලොව පුරා රටවලින් හමුව ඇති සමස්ත වයිරස ආසාදිතයින් සංඛ්‍යාව කෝටි 50 කට ආසන්න බවයි ලෝක සෞඛ්‍ය සංවිධානය නිවේදනය කරන්නේ.     ", "URL": "https://www.itnnews.lk/2023/10/05/406555/", "Category": "ජාත්‍යන්තර පුවත්", "Parent URL": null}