{"Source": "ITN news", "Timestamp": "ජූනි 30, 2021 09:00", "Headline": "කැනඩාවට බලපා ඇති අධික උෂ්ණත්වයෙන් ඊයේ දිනයේදී පමණක් 70 දෙනෙකු ජීවිතක්ෂයට", "News Content": "කැනඩාවට බලපා ඇති අධික උෂ්ණත්වය හේතුවෙන් ඊයේ දිනයේදී පමණ පුද්ගලයින් 70 දෙනෙකු ජීවිතක්ෂයට පත්වුණා. මිය ගිය පිරිසෙන් බහුතරයක් වයස්ගතවූවන් බවයි කැනඩා පොලිසිය නිවේදනය කරන්නේ. ඊයේ දිනයේදී කැනඩාවේ උෂ්ණත්වය සෙල්සියස් අංශක 49.5 ක් දක්වා ඉහළ ගොස් තිබෙනවා. එය මෙතෙක් කාලයකට කැනඩාවෙන් වාර්තා වූ වැඩිම උෂ්ණත්වයයි. මීට වසර 84 කට පෙර එරටින් සෙල්සියශ් අංශක 44.5 ක උෂ්ණත්වයක් වාර්තා වුවද කිසිදු දිනක එරට උෂ්ණත්වය සෙල්සියශ් අංශක 45 ඉක්මවා තිබුණේ නැහැ. අයහපත් කාලගුණ තත්ත්වය හේතුවෙන් තම පවුලේ සාමාජිකයන් අසල්වැසියන් මෙන්ම වැඩිහිටි පුද්ගලයින් පිළිබද දැඩි අවධානයෙන් පසුවන ලෙස එරට ආරක්ෂක අංශ ජනතාවගෙන් ඉල්ලා සිටිනවා.       ", "URL": "https://www.itnnews.lk/2023/10/05/346121/", "Category": "ජාත්‍යන්තර පුවත්", "Parent URL": null}