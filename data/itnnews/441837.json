{"Source": "ITN news", "Timestamp": "ඔක්තෝබර් 22, 2022 15:21", "Headline": "රොස්ලින් චණ්ඩ මාරුතයෙන් මෙක්සිකෝවට බලපෑම්", "News Content": "රොස්ලින් චණ්ඩ මාරුතය මේ වන විට මෙක්සිකෝව වෙත බලපා ඇති බව විදෙස් මාධ්‍ය වාර්තා කරනවා. මෙක්සිකෝවේ පැසිෆික් සාගර කලාපය තුළින් රොස්ලින් චණ්ඩ මාරුතය හමා එන අතර ඉදිරියේ දී රට අභ්‍යන්තරයට බලපානු ඇති බවයි කාලගුණ අංශ පවසන්නේ. පවතින අයහපත් කාලගුණය සමඟ මෙක්සිකෝව ප්‍රදේශ රැසක ජල ගැලීම් ද ඇති වුණා. අනතුරුදායක ප්‍රදේශවලින් වහා ඉවත් වන ලෙස මෙක්සිකෝ බලධාරීන් ජනතාව වෙත දැනුම් දී තිබෙනවා. රොස්ලින් චණ්ඩ මාරුතය මේ වන විට පවතින්නේ පළමු වර්ගයේ සුළි කුණාටුවක් ලෙසයි. පැයට කිලෝමීටර් 140ක වේගයෙන් චණ්ඩ මාරුතය හමා යමින් තිබෙනවා.     ", "URL": "https://www.itnnews.lk/2023/10/05/441837/", "Category": "ජාත්‍යන්තර පුවත්", "Parent URL": null}