{"Source": "ITN news", "Timestamp": "මැයි 2, 2023 05:48", "Headline": "කොළඹ වෙඩි තැබීමක් – කාන්තාවන් 04ක් ඇතුළු 09ක් රෝහලේ", "News Content": "කොළඹ වරාය ආසන්නයේ දී ඊයේ රාත්‍රීයේ සිදු වු වෙඩි තැබීම පිළිබද පරීක්ෂණ වෙරළබඩ පොලිසි මගින් සිදු කෙරෙන බව පොලිස් මාධ්‍ය ප්‍රකාශක කාර්යාලය සදහන් කරනවා. කොළඹ වරාය හරහා ඉදි කෙරෙමින් පවතින අධිවේගී මාර්ගයේ ගබඩාවක තිබු දේපළ සොරකම් කිරීම සදහා කිසියම් පිරිසක් උත්සහ කර තිබෙනවා. එහි සේවයට යොදවා සිටි පුද්ගලික ආරක්ෂ අංශයේ නිලධාරීන්ට පහරදී ගිනිඅවි පැහැර ගැනීමට  ඔවුන් තැත් කිරීමත් සමග වෙඩි තැබීම සිදු කර ඇති බවයි පොලිසිය පවසන්නේ. මෙම වෙඩි තැබීමෙන් 9 දෙනෙකු තුවාල ලබා තිබෙනවා. ඒ පිරිමි පුද්ගලයින් 5 දෙනෙකු සහ කාන්තාවන් 4 දෙනෙකුයි. තුවාලකරුවන් ජාතික රෝහලට ඇතුලත් කෙරුණා. ඉන් එක් කාන්තාවක ප්‍රතිකාර ලබා පිටිව ගොස් තිබෙනවා. තුවාලකරුවන් අවුරුදු 18ත්,  20ත් වයස් සීමාවන් හි පසුවන අය බව පොලිසිය පවසනවා. ඔවුන් සියලු දෙනා බ්ලූමැන්ඩල් ප්‍රදේශයේ පදිංචිකරුවන් බවයි පොලිසිය තවදුරටත් සදහන් කරන්නේ.    ", "URL": "https://www.itnnews.lk/2023/10/05/479846/", "Category": "Breaking News,දේශීය පුවත්", "Parent URL": null}