{"Source": "ITN news", "Timestamp": "ජූනි 28, 2022 19:27", "Headline": "සංචාරක අමාත්‍යාංශ කාර්යාලය ලෝක වෙළඳ මධ්‍යස්ථානයෙන් ඉවත් කරයි", "News Content": "සංචාරක අමාත්‍යාංශයේ කාර්යාලය කොළඹ ලෝක වෙළඳ මධ්‍යස්ථානයෙන් (WTC) ඉවත් කර තිබෙන බව වාර්තා වනවා. සංචාරක අමාත්‍ය හරීන් ප්‍රනාන්දු මහතාගේ තීරණයකට අනුව මෙම පියවර ගෙන තිබේ. අමාත්‍යාංශ කාර්යාලය සඳහා වෙළඳ මධ්‍යස්ථාන ගොඩනැගිල්ලේ මාසික කුලිය රු. මිලියන 1.8 කි. රටේ පවතින ආර්ථික අර්බුදය සැලකිල්ලට ගෙන රාජ්‍ය වියදම් අවම කර ගැනීමේ අරමුණින් එය රාජ්‍ය ගොඩනැගිල්ලක් වෙත ගෙන යාමට තීරණය කර ඇති බවයි පැවසෙන්නේ. ඒ අනුව සංචාරක අමාත්‍යාංශයේ කාර්යාලය කොළඹ පැරණි හෝටල් පාසල වෙත ගෙනයාමට තීරණය වී ඇති බව වාර්තා වනවා. හරීන් ප්‍රනාන්දු සහ මනූෂ නානායක්කාර අමාත්‍යවරුන් රජයට එක්වීමත් සමඟ අමාත්‍ය වරප්‍රසාද අත්හරින බව ප්‍රකාශ කළා.   ", "URL": "https://www.itnnews.lk/2023/10/05/419813/", "Category": "Breaking News,දේශීය පුවත්", "Parent URL": null}