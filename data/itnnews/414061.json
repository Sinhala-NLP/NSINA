{"Source": "ITN news", "Timestamp": "මැයි 30, 2022 13:09", "Headline": "පුෂ්පිකාගේ නඩුව විභාගයට ගැනීමට අධිකරණය දින දෙයි", "News Content": "පසුගිය වසරේ විවාහක රූ රැජිණ දිනාගත් පුෂ්පිකා ද සිල්වා මහත්මියගේ කිරුළ කලහකාරී ලෙස ගලවා ඇයට තුවාල සිදුකළ බව කියන සිද්ධිය සම්බන්ධයෙන් ගොනු කර ඇති නඩුව විභාගයට ගැනීමට කොළඹ මහෙස්ත්‍රාත් අධිකරණය දින ලබා දුන්නා. කුරුදුවත්ත පොලිසිය ගොනු කළ මෙම නඩුව විභාගය සදහා අද අවසන් වතාවටයි දින ලබා දුන්නේ. පැමිණිලිකාර පුෂ්පිකා ද සිල්වා මහත්මිය අධිකරණය හමුවේ පෙනී සිටි‌යේ නැහැ. ඇය අසනීප වී සිටිය බවයි අධිකරණය හමුවේ ප්‍රකාශ වුණේ. කෙසේ වෙතත් සැකකාරියන් වශයෙන් නම් කර සිටින ලෝක විවාහක රූ රැජින කැරොලයින් ජූරි සහ චූලා පද්මේන්ද්‍ර යන අය අධිකරණය හමුවේ පෙනී සිටියා. ", "URL": "https://www.itnnews.lk/2023/10/05/414061/", "Category": "දේශීය පුවත්", "Parent URL": null}