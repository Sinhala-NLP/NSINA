{"Source": "ITN news", "Timestamp": "අප්‍රේල් 23, 2023 19:08", "Headline": "රිලවුන් චීනයට යැවීමේ වැඩපිළිවෙල කඩිනමින් ක්‍රියාත්මක කරන්නැයි ජනතාවගෙන් ඉල්ලීමක්", "News Content": "වගාවලට හානි සිදු කරන රිලවුන් චීනයට යැවීමේ යෝජනාවක් ඉදිරිපත් වී ඇති පසුබිමක එම යෝජනාව වහාම ක්‍රියාත්මත කරන්නැයි ප්‍රදේශ රැසක ජනතාව ඉල්ලා සිටිනවා. කුරුණෑගල දිස්ත්‍රික්කයේ පන්නල ප්‍රාදේශීය ලේකම් කොට්ඨාසයට අයත් ගම්මාන කිහිපයකම ජනතාව මේ වන විට රිලවුන්ගෙන් සිදු වන පීඩාවන් හේතුවෙන් දැඩි අසරණ තත්ත්වයකට පත්ව සිටිනවා. මල්ගොමුව, සියඹාලාවලාන, ගිරිඋල්ල, නාරන්ගොමුව ඇතුළු ප්‍රදේශ රැසක පොල් වගාවට මෙන්ම සෙසු වගාවන් රැසකට රිලවුන් හානි කිරීම හේතුවෙන් එම ජනතාව ආර්ථික දුෂ්කරතාවන්ට ද පත්ව සිටිනවා. වගාවන්ට හානි සිදු කරනවා සේම නිවෙස්වල වහලවල්වල  උළු බිද දැමීම ජනෙල්වලින් ඇතුළු වී  පිසූ ආහාර විනාශ කිරීම මෙන්ම බීමට ගන්නා ජලය පවා අපවිත්‍ර කිරීම කිව නොහැකි තරම් පීඩාවක් බවයි එම ජනතාව පෙන්වා දෙන්නේ. තමන්වැනි මෙලෙස අසරණ තත්ත්වයට පත්ව සිටින ගොවි ජනතාව වෙනුවෙන් රිලවුන් චීනයට යැවීමේ වැඩපිලිවෙල කඩිනමින් ක්‍රියාත්මක කරන ලෙස ඔවුන් ඉල්ලා සිටිනවා. ", "URL": "https://www.itnnews.lk/2023/10/05/477623/", "Category": "දේශීය පුවත්", "Parent URL": null}