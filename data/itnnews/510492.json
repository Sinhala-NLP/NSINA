{"Source": "ITN news", "Timestamp": "අගෝස්තු 24, 2023 10:33", "Headline": "ඉන්දියාවේ පාලමක් කඩාවැටීමෙන් මියගිය සංඛ්‍යාව 26ක් දක්වා ඉහළට", "News Content": "ඉන්දියාවේ පාලමක් කඩාවැටීමෙන් මියගිය පුද්ගලයන් සංඛ්‍යාව 26 දක්වා ඉහළ ගොස් තිබෙනවා. ඉන්දියාවේ සයිරන්ග් නගරයේ ඉදිකිරීම් භූමියක පාලමකුයි මෙසේ කඩාවැටුණේ. එම අවස්ථාවේ ඒ අවට 40ක පිරිසක් ඉදිකිරීම් කටයුතු වල නිරත වෙමින් සිටියා. අඩි 100ක් උස පාළම් කොටසක බදාම පුරවමින් සිටි අවස්ථාවකයි අනතුර සිදුව ඇත්තේ. සිද්ධියෙන් තුවාල ලැබු 3න් දෙනෙකු ද බේරා ගැනීමට සහන කණ්ඩායම් සමත්ව තිබෙනවා. සුන්බුන් වලට යට වු සිරුරු සෙවීමේ මෙහෙයුම් තවදුරටත් ක්‍රියාත්මකයි. මියගිය අය වෙනුවෙන් ඉන්දීය රුපියල් ලක්ෂ දෙකක වන්දි මුදලක් ලබාදෙන බවට අග්‍රාමාත්‍ය නරේන්ද්‍ර මෝදි විශේෂ නිවේදනයක් නිකුත් කර තිබෙනවා.           ", "URL": "https://www.itnnews.lk/2023/10/05/510492/", "Category": "Breaking News,ජාත්‍යන්තර පුවත්", "Parent URL": null}