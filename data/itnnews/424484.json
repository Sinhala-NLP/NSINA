{"Source": "ITN news", "Timestamp": "ජූලි 23, 2022 09:42", "Headline": "වැලිකඩ බන්ධනාගාරයට තහනම් ද්‍රව්‍ය රැගෙන යාමට උත්සාහ කළ රැඳවූවෙකු අත්අඩංගුවට", "News Content": "වැලිකඩ බන්ධනාගාරයට තහනම් ද්‍රව්‍ය රැගෙන යාමට උත්සාහ කළ රැඳවූවෙකු අත්අඩංගුවට ගැනීමට පොලිස් විශේෂ කාර්ය බළකායට හැකි වුණා. හෙරොයින් ළඟ තබා ගැනීමේ සිද්ධියක් සම්බන්ධයෙන් වරදකරුවෙකු වූ රැඳවූවෙකු ගුද මාර්ගයේ සඟවා ගනිමින් ජංගම දුරකතනයක්, බැටරියක් සහ දුම්කොළ ග්‍රෑම් 69 ක් රැගෙන යාමට උත්සාහ කළ අවස්ථාවේදීයි මෙසේ අත්අඩංගුවට ගෙන ඇත්තේ. මෙම ද්‍රව්‍ය හා සැකකරු වැඩිදුර විමර්ශන සඳහා බන්ධනාගාර නිලධාරින් වෙත භාර දී තිබෙනවා. මේ අතර අයිස් මත්ද්‍රව්‍ය ළඟ තබාගෙන සිටි පුද්ගලයෙකු සහ මත්ද්‍රව්‍ය ජාවාරමට අනුබල දුන් පුද්ගලයෙකු පොලිස් විශේෂ කාර්ය බළකාය අත්අඩංගුවට ගත්තා. මරදාන ප්‍රදේශයේදී සිදුකළ වැටලීමකදී අයිස් මත්ද්‍රව්‍ය ග්‍රෑම් 250 ක් රුපියල් පනස් හත් දහසකට අධික මුදලක් මෙන්ම ජංගම දුරකතනයක් ඇතුළු ද්‍රව්‍ය රැසක් අත්අඩංගුවට ගැනුණා.     ", "URL": "https://www.itnnews.lk/2023/10/05/424484/", "Category": "Breaking News,දේශීය පුවත්", "Parent URL": null}