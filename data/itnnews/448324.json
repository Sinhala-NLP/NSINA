{"Source": "ITN news", "Timestamp": "නොවැම්බර් 30, 2022 11:21", "Headline": "මෙරට වායුගෝලයේ දූවිලි අංශු ප්‍රමාණය යළිත් ඉහළට", "News Content": "මෙරට වායුගෝලයේ දූවිලි අංශු ප්‍රමාණය නියමිත අගයට වඩා ඉහළ ගොස් ඇති බව ජාතික ගොඩනැගිලි පර්යේෂණ සංවිධානය පවසනවා. දිස්ත්‍රික් කිහිපයක එම තත්ත්වය දක්නට ලැබෙන බවයි වාර්තා වන්නේ. විශේෂයෙන් කොළඹ, මහනුවර, පුත්තලම, සහ යාපනය යන නගරවල මෙම තත්ත්වය වැඩි වශයෙන් දැකගත හැකි බවයි එම සංවිධානය පෙන්වා දෙන්නේ. විශේෂයෙන් ඉන්දියාවේ වායු දූෂණ තත්ත්වය නොවැම්බර් මාසයේ සිට මාර්තු මාසය දක්වා ඉහළ යන අතර එහි බලපෑම මෙරට වායුගෝලයටද එල්ල වන බව පරිසරවේදීන් පෙන්වා දෙනවා. ", "URL": "https://www.itnnews.lk/2023/10/05/448324/", "Category": "Breaking News,දේශීය පුවත්", "Parent URL": null}