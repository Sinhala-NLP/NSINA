{"Source": "ITN news", "Timestamp": "සැප්තැම්බර් 25, 2022 17:52", "Headline": "නැවතත් මහින්ද රාජපක්ෂගේ නායකත්වයෙන් රජයක් පිහිටුවනවා", "News Content": "හිටපු අග්‍රාමාත්‍ය මහින්ද රාජපක්ෂ මහතාගේ ප්‍රධානත්වයෙන් ඉදිරියේ දී රජයක් පිහිටුවන බව හිටපු අමාත්‍ය පාර්ලිමේන්තු මන්ත්‍රී මහින්දානන්ද අලුත්ගමගේ මහතා පවසනවා. අග්‍රාමාත්‍ය ධුරයෙන් ඉවත් වුවද ඒ මහතා තවමත් ශ්‍රී ලංකා පොදුජන පෙරමුණේ නායකත්වය දරණ බවයි ඒ මහතා පෙන්වා දෙන්නේ. ශ්‍රී ලංකා පොදුජන පෙරමුණ නුවර පැවැත්වූ ජන හමුවකට එක්වෙමින් මහින්දානන්ද අලුත්ගමගේ මහතා මෙම හෙළිකිරීම සිදුකළා. පොදුජන පෙරමුණ තුළ යම් අර්බුදකාරී තත්ත්වයක් තිබුණ ද කෙටිකාලයක් තුළ  එම ගැටලු විසඳා හැටනව ලක්ෂය අපේක්ෂා කළ ජනතාවාදී රජය බිහිකරන බවයි ඒ මහතා වැඩිදුරටත් කියාසිටියේ. මෙම ජනහමුවෙන් අනතුරුව ඊට සහභාගිවී සිටි පාර්ලිමේන්තු මන්ත්‍රී නාමල් රාජපක්ෂ මහතා මාධ්‍යවේදීන් යොමුකළ ප්‍රශ්න කිහිපයකට මෙලෙස ප්‍රතිචාර දැක්වූවා.     ", "URL": "https://www.itnnews.lk/2023/10/05/437064/", "Category": "Breaking News,දේශීය පුවත්", "Parent URL": null}