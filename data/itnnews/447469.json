{"Source": "ITN news", "Timestamp": "නොවැම්බර් 25, 2022 09:52", "Headline": "භාණ්ඩ සොරකමේ නිරත සංවිධානාත්මක කණ්ඩායමක් අත්අඩංගුවට", "News Content": "වෙළෙදසැල්වල් බිද භාණ්ඩ සොරකමේ නිරත තවත් සංවිධානාත්මක කණ්ඩායමක් අත්අඩංගුවට ගැනීමට බඩල්ගම පොලිසිය සමත්වුණා. කෙහෙල්ඇල්ල, විවිධසේවා සමූපකාර සමිතිය යටතේ ක්‍රියාත්මක බඩල්ගම කටු කෙන්ද කෝප්සිටි වෙළදසැල කොල්ලකා රුපියල් ලක්ෂ 10කට අධික භාණ්ඩ සොරකම්කළ කණ්ඩායමක් මෙසේ අත්අඩංගුවට ගෙන තිබෙනවා. වෙළෙදසැලේ තිබූ සියලු භාණ්ඩ මොවුන් සොරකම් කර ඇති බවයි අදාළ සමූපකාර සමිතියේ සභාපතිවරයා ප්‍රකාශ කළේ. කාන්තාවන් හා පිරිමි පුද්ගලයන්ගෙන් සමන්විත මෙම කණ්ඩායම ප්‍ර දේශ කිහිපයකම වෙළෙදසැල් මෙසේ කොල්ලකා කුඩා ලොරි රථයක් යොදා ගනිමින් විවිධ ස්ථානවලට භාණ්ඩ අලෙවිකර තිබෙනවා.           ", "URL": "https://www.itnnews.lk/2023/10/05/447469/", "Category": "දේශීය පුවත්", "Parent URL": null}