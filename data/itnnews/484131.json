{"Source": "ITN news", "Timestamp": "මැයි 17, 2023 18:18", "Headline": "යුරෝපයේ ශ්‍රී ලාංකික භික්ෂූන්වහන්සේගේ සඟ සමුළුව වියානා අගනුවර දී", "News Content": "යුරෝපයේ වැඩසිටින ශ්‍රී ලාංකික භික්ෂූන්වහන්සේගේ පළමු සග සමුළුව ඔස්ට්‍රියාවේ වියානා අගනුවර දී පැවැත්වුණා. ඉතාලිය, ජර්මනිය, ස්වීඩනය, ඩෙන්මාර්ක්, ප්‍රංශය, ඔස්ට්‍රියාව, නොර්වේ, සයිප්‍රසය, ස්විස්ටර්ලන්තය, ග්‍රීසිය, එංගලන්තය යන රටවල් මෙන්ම ආසියා කලාපයේ ජපානය, මැලේසියාව, බංගලාදේශය යන රටවල වැඩසිටින ශ්‍රී ලාංකික ස්වාමින්වහන්සේ 69කට අධික පිරිසක් මෙම සමුළුවට සහභාගී වුණා. අභිනව භික්ෂු සංගමයේ සභාපති ධුරය පිරිනැමුවේ ඔස්ට්‍රියාවේ ප්‍රධාන සංඝනායක පූජ්‍ය විජයරාජපුර සීලවංශ ස්වාමින් වහන්සේ වෙතයි. විදෙස් රටවල ධර්ම ප්‍රචාරය කිරිමේ දි ශ්‍රී ලාංකික භික්ෂුවගේ වගකීම හා කාර්යභාරය පිළිබද මෙම සමුළුවේ දී අවධානය යොමු කෙරුණා.     ", "URL": "https://www.itnnews.lk/2023/10/05/484131/", "Category": "දේශීය පුවත්", "Parent URL": null}