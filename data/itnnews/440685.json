{"Source": "ITN news", "Timestamp": "ඔක්තෝබර් 15, 2022 14:14", "Headline": "ඇමෙරිකාවෙන් යුක්රේනයට තවත් හමුදා ආධාර පැකේජයක්", "News Content": "යුක්රේනයට තවත් ඇමෙරිකා ඩොලර් මිලියන 725 ක හමුදා ආධාර පැකේජයක් ලබාදීමට කටයුතු කරන බව ඇමෙරිකා එක්සත් ජනපදය නිවේදනය කළා. අති නවීන යුද අවි මෙම පැකේජය යටතේ ලබාදීමට නියමිත බවයි ධවල මන්දිරය සඳහන් කළේ. හයිමාස් වර්ගයේ රොකට් පද්ධති ගණනාවක්ද මේ යටතේ යුක්රේනයට හිමි වනු ඇති. නව හමුදා ආධාර පැකේජයත් සමඟ මෙතෙක් ඇමෙරිකා එක්සත් ජනපදය යුක්රේනයට ලබා දී ඇති හමුදා ආධාර ප්‍රමාණය ඇමෙරිකා ඩොලර් බිලියන 18.3ක් වනවා. ඇමෙරිකා රාජ්‍ය ලේකම් ඇන්තනි බ්ලින්කන් සඳහන් කළේ රුසියාව සාමාන්‍ය වැසියන් ඉලක්ක කරගනිමින් සිදුකරන ප්‍රහාර මර්දනය කිරීමේ අරමුණින් මෙම ආධාර වැඩසටහන ක්‍රියාත්මක කළ බවයි.     ", "URL": "https://www.itnnews.lk/2023/10/05/440685/", "Category": "ජාත්‍යන්තර පුවත්", "Parent URL": null}