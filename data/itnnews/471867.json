{"Source": "ITN news", "Timestamp": "මාර්තු 30, 2023 11:04", "Headline": "තෙල් ගබඩා පර්යන්තයේ කටයුතුවලට බාධා කරන පිරිස් ගැන පොලිසිය සීරුවෙන්", "News Content": "කොළොන්නාව තෙල් ගබඩා පර්යන්තයේ කටයුතුවලට බාධාවන අයුරින් කටයුතු කරන පිරිස් සම්බන්ධයෙන් ඉතා සීරුවෙන් සිටින බව පොලිසිය පවසනවා. වැල්ලම්පිටිය පොලිසිය කොළඹ අතිරේක මහේස්ත්‍රාත් අධිකරණයට දැනුම් දී ඇත්තේ තෙල් ගබඩා පර්යන්තයේ කටයුතුවලට බාධා කරමින් හා රාජ්‍ය දේපළවලට හානි කිරීමට කටයුතු කරන පිරිස් සම්බන්ධයෙන් මේ වන විටත් අධිකරණයට කරුණු වාර්තා කර ඇති බවයි. ඛනිජ තෙල් නිෂ්පාදනය, ඉන්ධන සැපයීම හා බෙදා හැරීම අත්‍යවශ්‍ය සේවාවන් ලෙස ප්‍රකාශයට පත් කර ඇති නිසා එම කටයුතු අඩාල වන ආකාරයේ වෘත්තීය සමිති ක්‍රියාකාරිකයින් සිදු කරන උද්ඝෝෂණ සම්බන්ධයෙන් වැල්ලම්පිටිය පොලිසිය බී වාර්තාවක් මගින් අධිකරණයට කරුණු වාර්තා කර තිබෙනවා. එමෙන්ම ඉන්ධන ප්‍රවාහනය ප්‍රමාද වන බවටත්, තෙල් සංස්ථාවට ආරක්ෂාව සලසා දෙන ලෙසත් එහි සභාපතිවරයා ලිඛිත ඉල්ලීමක් කර  තිබුණා. ඒ අනුවයි පොලීසිය අධිකරණයට කරුණු වාර්තා කර තිබෙන්නේ.     ", "URL": "https://www.itnnews.lk/2023/10/05/471867/", "Category": "Breaking News,දේශීය පුවත්", "Parent URL": null}