{"Source": "ITN news", "Timestamp": "ජූලි 5, 2021 15:16", "Headline": "ඕස්ට්‍රේලියාවේ නිව් සවුත් වේල්ස් ප්‍රාන්තයට ඉදිරි දින දෙක තීරණාත්මකයි", "News Content": "කොරෝනා වයිරස ව්‍යාප්තිය වේගවත් වීම සමඟම ඕස්ට්‍රේලියාවේ  නිව් සවුත් වේල්ස් ප්‍රාන්තයට ඉදිරි දින දෙක තීරණාත්මක බව ප්‍රාන්ත බලධාරීන් නිවේදනය කරනවා. ඩෙල්ටා වයිරස ප්‍ර භේදයේ ව්‍යාප්තියත් සමඟ වසා දැමුණු සිඩ්නි නගරය යළි විවෘත කිරීම පිළිබඳ තීරණය ඉදිරි දින දෙක තුළ වාර්තා වන ආසාදිතයින් සංඛ්‍යාව අනුව තීරණය වන බව සෞඛ්‍ය අංශ සඳහන් කරනවා. සති දෙකක කාලයකට වසා දැමුණු සිඩ්නි නගරය ලබන සිකුරාදා දිනයේ දී යළි විවෘත කිරීමට නියමිතයි. මිලියන 5කට අධික සිඩ්නි වැසියන් මේ වනවිටත් දැඩි නිරෝධායන නීති මධ්‍ය යේ නිවෙස් තුළට වී කාලය ගත කරනවා. අද දිනයේ ද නිව් සවුත් වේල්ස් ප්‍රාන්තයෙන් නව ආසාදිතයින් 35 දෙනෙකු හමුවී ඇති බවයි වාර්තා වන්නේ. වයිරස ව්‍යාප්තිය අවම කිරීමට එන්නත්කරණය වේගවත් කර ඇති අතර එරට ජන ගහනයෙන් 30%ක ප්‍රමාණයකට මේ වනවිට පළමු එන්නත් මාත්‍රාව ලබාදී අවසන්.     ", "URL": "https://www.itnnews.lk/2023/10/05/347168/", "Category": "ජාත්‍යන්තර පුවත්", "Parent URL": null}