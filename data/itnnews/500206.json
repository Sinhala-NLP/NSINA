{"Source": "ITN news", "Timestamp": "ජූලි 16, 2023 09:58", "Headline": "ඉතාලියේ නගර 16කට අනතුරු ඇඟවීම්", "News Content": "දැඩි උණුසුම් කාලගුණ තත්ත්වය දකුණු යුරෝපයට තවදුරටත් බලපෑම් එල්ල කරන බව වාර්තා වනවා. ඉතාලියේ නගර 16කට අනතුරු ඇඟවීම් නිකුත් කර තිබෙනවා. එම ප්‍රදේශවල ජනතාවට පෙරවුරු 11ත් සවස 6ත් අතර කාලය තුළ සෘජු හිරු එළියෙන් වැළකී සිටින ලෙසට ද බලධාරීන් දැනුම් දුන්නා. රෝමය / ෆෝලෝරන්ස් සහ බොලොග්නා ඇතුළු සංචාරක කලාප වල දැඩි උණුසුම් තත්ත්වය තවදුරටත් පවතිනු ඇති බවට කාලගුණ අංශ පෙන්වා දෙනවා. තාප තරංග දිගු කාලයක් පවතින් බැවින් රාත්‍රී කාලයේ උෂ්ණත්වය තවදුරටත් වැඩිවිය හැකි බවයි ඔවුන් පෙන්වා දෙන්නේ. ග්‍රීසිය / කැනඩාව / ස්පාඤ්ඤ ඇතුළු යුරෝපා රටවල් රැසක්ට ද මෙම තත්ත්වයෙන් බලපෑම් එල්ල විය හැකි බවටයි විදේස වාර්තා සදහන් කරන්නේ. ", "URL": "https://www.itnnews.lk/2023/10/05/500206/", "Category": "ජාත්‍යන්තර පුවත්", "Parent URL": null}