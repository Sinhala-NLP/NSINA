{"Source": "ITN news", "Timestamp": "මැයි 14, 2022 12:36", "Headline": "ජනපති හා පොහොට්ටුවේ මන්ත්‍රීවරුන් අතර විශේෂ හමුවක්", "News Content": "ශ්‍රි ලංකා පොදු ජන පෙරමුණ නියෝජනය කරන මන්ත්‍රීවරුන් හා ජනාධිපති ගෝඨාභය රාජපක්ෂ මැතිතුමා අතර හමුවක් මේ වන විට පැවැත්වෙනවා. ජනාධිපති මන්දිරයේදී අද පෙරවරු 10 ට පමණ සාකච්ඡා ආරම්භ වූ බව වාර්තා වනවා. රටේ පවත්නා වත්මන් තත්ත්වය මෙන්ම පාර්ලිමේන්තුවේ ඉදිරි කටයුතු පිළිබද මෙහිදී සාකච්ඡා කිරීමට නියමිතයි. පසුගිය 09 වනදා රට තුල ඇති වූ කලහාරී සිදුවීම්වලින් අනතුරුව ජනාධිපතිතුමා හා ආණ්ඩු පක්ෂ මන්ත්‍රීවරුන් අතර පැවැත්වෙන පළමු හමුව මෙයයි. මේ අතර රටේ ප්‍රශ්න විසදමින් ආර්ථිකය ගොඩනගන ගමනේදී අග්‍රාමාත්‍ය රනිල් වික්‍රමසිංහ මහතාට ශ්‍රී ලංකා පොදුජන පෙරමුණේ පූර්ණ සහාය ලබා දෙන බව එහි ලේකම් පාර්ලිමේන්තු මන්ත්‍රී සාගර කාරියවසම් මහතා ඊයේ ප්‍රකාශ කළා.           ", "URL": "https://www.itnnews.lk/2023/10/05/411304/", "Category": "දේශීය පුවත්", "Parent URL": null}