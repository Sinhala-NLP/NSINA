{"Source": "ITN news", "Timestamp": "අගෝස්තු 22, 2023 09:54", "Headline": "කෘමින් සහිත සහල් තොගයක් සමඟ සැකකරුවෙකු අත්අඩංගුවට", "News Content": "කෘමින් සහිත සහල් තොගයක් සමඟ සැකකරුවෙකු වැලිපැන්න පොලීසිය මගින් අත්අඩංගුවට ගෙන තිබෙනවා. වැලිපැන්න වලගෙදර ප්‍රදේශයේ දී මෙම වැටලීම සිදුකෙරුණේ වැලිපැන්න පොලිස් ස්ථානාධිපති චාමින්ද සිල්වා මහතාට ලැබුණු තොරතුරකට අනුවයි. කෘමින් සහිත සහල් කිලෝග්‍රෑම් 600කට ආසන්න ප්‍රමාණයක් සමග ඒවා ප්‍රවාහනය කළ ලොරි රථයක් ද අත්අඩංගුවට ගැණුනා. මෙම ලොරි රථයෙන් කෘමින් සහිත සහල් වලගෙදර ප්‍රදේශයේ ගබඩාවකට නිරන්තරව ගෙනැවිත් දමන බවට තොරතුරක් ලැබී තිබුණා. මෙම සහල් යළි සකස් කර ප්‍රදේශයේ ආපන ශාලාවලට අඩු මුදලට අලෙවි කරන බවයි හෙළිවුණේ. අදාළ සහල් තොගය මහජන සෞඛ්‍ය පරීක්ෂකවරුන් ද පරීක්ෂා කළා. එහිදී දැකගත හැකිවූයේ සහල් තුළ කෘමින් රැසක් සිටින බවයි.         ", "URL": "https://www.itnnews.lk/2023/10/05/509974/", "Category": "Breaking News,දේශීය පුවත්", "Parent URL": null}