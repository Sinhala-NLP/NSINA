{"Source": "ITN news", "Timestamp": "පෙබරවාරි 5, 2023 19:01", "Headline": "පත්‍ර කහවීමෙන් සැළකිය යුතු අස්වනු හානියක් නොවන බව කෘෂිකර්ම අධ්‍යක්ෂ ජනරාල් කියයි", "News Content": "වී වගාව ආශ්‍රිතව පැතිර යන පත්‍ර කහ පැහැ ගැන්වීමේ රෝගය හේතුවෙන් මහකන්නයේ දී සැළකිය යුතු අස්වනු හානියක් සිදු නොවන බව කෘෂිකර්ම දෙපාර්තමේන්තුවේ අධ්‍යක්ෂ ජනරාල් ආචාර්ය මාලති බී පරසුරාමන් මහත්මිය පවසනවා. ගොයම් කොළ කහ පැහැ ගැන්වීමේ රෝගය පැතිර යාම හේතුවෙන් ඇතැම් ප්‍රදේශවල ගොවි ජනතාව දැඩි අපහසුතාවට පත්වුණා. මේ හේතුවෙන්  කෘෂිකර්ම දෙපාර්තමේන්තුවේ ක්ෂේත්‍ර නිලධාරීන් පසුගිය දිනවල මේ සම්බන්ධයෙන් විවිධ ක්‍රියාමාර්ග ගනු ලැබුවා. හෙක්ටාර් හත්ලක්ෂ හැටපන්දහසක් වන සමස්ත වී වගා වපසරියෙන් ගොයම් කහ පැහැ ගැන්වීමේ රෝගයට ගොදුරු වී ඇත්තේ 8% ත් , 10% ත් අතර වගා භුමි ප්‍රතිශතයකුයි. කෘෂිකර්ම දෙපාර්තමේන්තුව කරන ලද පරීක්ෂණවලින් අනාවරය වී ඇත්තේ ගොයමේ මුලික අවස්ථාවේ ලැබිය යුතු පෝෂණය නිසි පරිදි  නොලැබීම හේතුවෙන් මෙම රෝගී තත්ත්වය ඇති වී තිබෙන බවයි.   ", "URL": "https://www.itnnews.lk/2023/10/05/459385/", "Category": "දේශීය පුවත්", "Parent URL": null}