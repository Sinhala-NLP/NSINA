{"Source": "ITN news", "Timestamp": "නොවැම්බර් 21, 2022 09:54", "Headline": "ඉන්දියාවේ පූනේ අධිවේගී මාර්ගයක වාහන 48ක් අනතුරකට ලක්වෙයි", "News Content": "ඉන්දියාවේ පූනේ අධිවේගී මාර්ගයක වාහන 48ක් එකිනෙකට ගැටීමෙන් අනතුරක් සිදු වුණා. පූනේ බෙංගලූර් අධිවේගී මාර්ගයේ සිදු වු මෙම අනතුරින් පුද්ගලයින් 30 දෙනෙකු තුවාල ලබා තිබෙනවා. ඊයේ රාත්‍රීයේ මෙම අනතුර සිදු ඇති අතර ඉන්ධන ප්‍රවාහන රථයක තිරිංග ක්‍රියා විරහිත වී තවත් රථයක ගැටීමෙන් මෙම අනතුර සිදු වුණා. මේ හේතුවෙන් කිලෝමීටර 2 වැඩි දුරකට රථවාහන තදබදයක්ද පැවැති බවයි විදෙස් මාධ්‍ය වාර්තා කරන්නේ. පසුගිය දින කිහිපයේ ද මෙම අධිවේගි මාර්ගයේ අනතුරු රැසක් වාර්තා වු බව ඉන්දිය මාධ්‍ය වාර්තා කරනවා.     ", "URL": "https://www.itnnews.lk/2023/10/05/446776/", "Category": "ජාත්‍යන්තර පුවත්", "Parent URL": null}