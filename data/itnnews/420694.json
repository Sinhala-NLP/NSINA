{"Source": "ITN news", "Timestamp": "ජූලි 2, 2022 15:37", "Headline": "ලොව පුරා ඛණිජතෙල් මිල ඉහළට", "News Content": "ලොව පුරා ඉහළ යමින් පවතින උද්දමනය සහ ජීවන වියදම නිසා ඛණිජතෙල් මිල ද ඉහළ ගොස් තිබෙනවා. විශේෂයෙන් රුසියා යුක්‍රේන ගැටුමෙන් පසු ඛණිජතෙල් මිලෙහි විශාල ඉහළ යාමක් දැක ගැනීමට ලැබුණා. ලොව වැඩිම පෙට්‍රල් මිලක් වාර්තා වන්නේ හොංකොං දේශයෙනුයි. එහි පෙට්‍රල් ලීටරයක්  ශ්‍රී ලංකා රුපියල් 1041ක් ඉක්මවනවා. පින්ලන්තයේ පෙට්‍රල් ලීටරයක් රුපියල් 945 ක් පමණ වන අතර අයිස්ලන්තයේ පෙට්‍රල් ලීටරයක් රුපියල් 936 ක් පමණ වනවා. නෝර්වේ හි පෙට්‍රල් ලීටරයක් මේ වන විට රුපියල් 914 ක සීමාවට ඉහළ ගොස් ඇති අතර ග්‍රීසියේ පෙට්‍රල් ලීටරයක් රුපියල් 906ක් පමණ වනවා. ඩෙන්මාර්කයේ පෙට්‍රල් ලීටරයක මිල රුපියල් 897 ක්  පමණ වන අතර නෙදර්ලන්තයේ පෙට්‍රල් ලීටරයක මිල මෙරට මුදලින් රුපියල් 894 ක් පමණ වනවා.       ", "URL": "https://www.itnnews.lk/2023/10/05/420694/", "Category": "ජාත්‍යන්තර පුවත්", "Parent URL": null}