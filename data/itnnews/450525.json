{"Source": "ITN news", "Timestamp": "දෙසැම්බර් 16, 2022 09:55", "Headline": "උතුරු කොරියාව නව ආයුධයක් අත්හදා බලයි", "News Content": "උතුරු කොරියාව තමන් නව ආයුධයක් සඳහා සාර්ථක අත්හදා බැලීමක් සිදුකළ බව නිවේදනය කර තිබෙනවා. උතුරු කොරියාව මෙලෙස අත්හදා බලා ඇත්තේ අධි තෙරපුම් ඝණ ඉන්ධන මෝටරයක්. න්‍යෂ්ටික අවි සහ මිසයිල වැඩසටහන වේගවත් කිරිම සඳහා මෙම අත්හදා බැලීම කල බව එරට රාජ්‍ය මාධ්‍ය වාර්තා කර තිබෙනවා. ඔවුන්ගේ මේ අත්හදා බැලීම වඩාත් ස්ථායී හා අනතුරුවලින් අඩු ඝණ ඉන්ධන මිසයිල සෑදීම සඳහා වැදගත්වන බවයි පැවසෙන්නේ. උතුරු කොරියානු නායකය කිම්ජොන් උන් මෙම අත්හදා බැලීම බලා සිටින ඡායාරූප අන්තර්ජාලය වෙත නිකුත් කර තිබෙනවා.       ", "URL": "https://www.itnnews.lk/2023/10/05/450525/", "Category": "Breaking News,ජාත්‍යන්තර පුවත්", "Parent URL": null}