{"Source": "ITN news", "Timestamp": "ජූනි 16, 2023 16:22", "Headline": "කංකසන්තුරේ වරායේ නව මගී පර්යන්තය විවෘත කෙරේ", "News Content": "රුපියල් මිලියන 450ක වියදමින් වරාය අධිකාරිය මගින් ඉදිකළ කංකසන්තුරේ වරායේ නව මගී පර්යන්තය අද විවෘත කෙරුනා. ඉන්දියාවට අයත් එම් වී එම්ප්‍රස් අති සුඛෝපභෝගී නෞකාවෙන් සංචාරක මගීන් 800 දෙනෙකු පැමිණීමත් සමග එම මගීන්ට අවශ්‍ය රේගු මෙන්ම ආගමන හා විගමන පහසුකම් සැලසීම සිදු කෙරුනේ මෙම පර්යන්තය තුළිනුයි. නාවික හමුදාව යටතේ පාලනය වූ කංකසන්තුරේ වරයා වත්මන් රජය යටතේ සංචාරක වරායක් බවට පරිවර්තනය කෙරුණා. වරාය, නාවික හා ගුවන්සේවා අමාත්‍යාංශයත්, ශ්‍රී ලංකා වරාය අධිකාරියත් එක්ව සතියකට වරක් මෙවැනි සුඛෝපභෝගී යාත්‍රා සේවාව ඉන්දියාව සමග ක්‍රියාත්මක කිරීමට සැලසුම් කර තිබෙනවා. නව මගී පර්යන්තය විවෘත කිරීමේ අවස්ථාවට අමාත්‍ය නිමල් සිරිපාල ද සිල්වා, උතුරු පළාත් ආණ්ඩුකාර පී එස් එම් චාල්ස්, යාපනය ඉන්දීය කොන්සල් ජෙනරාල් රාකේෂ් නට්රාජ් යන මහත්ම මහත්මීන් ඇතුළු පිරිසක් සහභාගී වුණා.       ", "URL": "https://www.itnnews.lk/2023/10/05/492328/", "Category": "දේශීය පුවත්", "Parent URL": null}