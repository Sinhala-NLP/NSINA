{"Source": "ITN news", "Timestamp": "මැයි 25, 2023 14:51", "Headline": "ධාවනයට නුසුදුසු පාසල් බස් රථ හා වෑන් රථ 65ක් ධාවනයෙන් ඉවතට", "News Content": "පාසල් දරුවන් ප්‍රවාහනය කරන බස් රථ හා වෑන් රථ අනුරාධපුරයේදී පරික්ෂාවට ලක් කිරීමේදී එයින් අඩකටත් වැඩි සංඛ්‍යාවක් ප්‍රවාහනය නුසුදුසු තත්ත්වයේ ඒවා බව හෙලිකර ගැනුණා. මෝටර් රථ පරික්ෂණ දෙපාර්තමේන්තුවේ අනුරාධපුර දිස්ත්‍රික් නිලධාරීන් හා අනුරාධපුර පොලීසියේ රථවාහන අංශයේ නිලධාරීන් එක්වමෙම පරික්ෂා කිරීම සිදු කළා. එහිදී බස් රථ හා වෑන් රථ 106ක් පරික්ෂා කර තිබෙනවා. එයින් 65 ක් ධාවනයට නුසුදුසු තත්ත්වයේ පැවති බැවින් තහනම් නියෝග ලබා දුන්නා. ඇතැම් බස් රථවල සවිකර තිබූ ආරක්ෂාවට බාධාවක් වන අමතර උපාංග මෙන්ම නලා ආදිය ඉවත් කිරීමට ද උපදෙස් ලබා දුන්නා. එමෙන්ම කාර්මික දෝෂ පැවති බස් රථ ධාවනයෙන් ඉවත්  කෙරුණා. එම බස් රථ දින 14 ක් ඇතුළත අලුත්වැඩියා කරන ලෙසටයි උපදෙස් දී තිබෙන්නේ.     ", "URL": "https://www.itnnews.lk/2023/10/05/486216/", "Category": "දේශීය පුවත්", "Parent URL": null}