{"Source": "ITN news", "Timestamp": "ஜனவரி 27, 2023 13:23", "Headline": "சர்வகட்சி மாநாட்டில் 13ஆவது அரசியல் திருத்தத்தை நடைமுறைப்படுத்துவது குறித்து ஆலோசனை..", "News Content": "பாராளுமன்றத்தில் அங்கம் வகிக்கும் கட்சித் தலைவர்களின் பங்கேற்புடன் சர்வகட்சி மாநாடு நேற்று ஜனாதிபதி ரணில் விக்கிரமசிங்க தலைமையில் இடம்பெற்றது. நல்லிணக்க செயற்பாடுகளை பலப்படுத்துவது குறித்து கலந்துரையாடுவதற்காக ஜனாதிபதி ரணில் விக்கிரமசிங்க, சர்வகட்சி கூட்டத்திற்கு அழைப்பு விடுத்திருந்தார். அதில் பங்கேற்றவர்கள் ஊடகங்களுக்கு கருத்து வெளியிட்டனர். \nஜனாதிபதி ரணில் விக்கிரமசிங்க, 13 ஆவது அரசியல் திருத்தத்தை நடைமுறைப்படுத்துவது குறித்து கருத்து வெளியிட்டதாக பாராளுமன்ற உறுப்பினர் கெவிது குமாரதுங்க தெரிவித்தார். பாராளுமன்ற உறுப்பினர் சரத் வீரசேகரவும் கருத்து வெளியிட்டார். மாகாணசபைகளுக்கு பொலிஸ் மற்றும் காணி அதிகாரம் கொண்ட 13 ஆவது அரசியல் திருத்தத்தை நடைமுறைப்படுத்தக்கூடாதென பரிந்துரை செய்ததாக அவர் குறிப்பிட்டார். ஒரு நாடான இலங்கையை பெடரல் நாடாக மாற்ற இடமளிக்க முடியாதென அவர் குறிப்பிட்டார். நாட்டை இன, மத, பேதங்களை அடிப்படையாக வைத்து பிரிக்காது நல்லிணக்கத்தை நிலைநாட்டுவதற்காக மேற்கொள்ளக்கூடிய செயற்பாடுகள் குறித்து கலந்துரையாடப்பட்டதாக பாராளுமன்ற உறுப்பினர் சஞ்ஜீவ எதிரிமான்ன குறிப்பிட்டார். 13 ஆவது அரசியல் திருத்தத்தை நடைமுறைப்படுத்துவதாயின் எவ்வாறு செயற்படுத்துவது என்பது குறித்தும் கலந்துரையாடப்பட்டது. சிலர் மாற்றுக்கருத்துக்களையும் முன்வைத்தனர். எனினும் தேசிய நல்லிணக்கத்திற்காக உறுதியான தீர்மானத்தை எடுக்கவேண்டுமென்ற நிலைப்பாட்டிலேயே பெரும்பான்மையானோர் இருந்ததாக சஞ்ஜீவ எதிரிமான்ன குறிப்பிட்டார். ", "URL": "https://www.itnnews.lk/2023/10/05/457919/", "Category": "Breaking News,தேசிய செய்திகள்", "Parent URL": null}