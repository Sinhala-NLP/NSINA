{"Source": "ITN news", "Timestamp": "ඔක්තෝබර් 29, 2021 16:29", "Headline": "රුසියාවේ නගර රැසක් යළිත් වසා දමයි", "News Content": "ශීඝ්‍ර කොවිඩ් වයිරස් ව්‍යාප්තිය හමුවේ රුසියාවේ නගර රැසක් යළිත් වසා දැමීමට තීරණය කර තිබෙනවා. ඒ අනුව මොස්කව් නුවර ඇතුළු නගර කීපයක කාර්යාල,  වෙළෙදසැල්,  අවන්හල්,  විනෝදාස්වාද ස්ථාන,  කායවර්ධන මධ්‍යස්ථාන,  පෙර පාසල් සහ පාසල් නැවතත් වසා දැමීමට තීරණය කළ බවයි පැවසෙන්නේ. ගතවූ පැය 24 තුළදී එරටින් නව කොරෝනා ආසාදිතයින් හතලිස් දහසකට වැඩි සංඛ්‍යාවක් හදුනාගත් බව රුසියානු සෞඛ්‍ය අංශ පවසනවා. නව අගුලුදැමීම අනුව අත්‍යවශ්‍ය කාරණයකට හැර නිවසින් බැහැරට යාම තහනම් කිරීමටයි පියවර ගෙන තිබෙන්නේ.       ", "URL": "https://www.itnnews.lk/2023/10/05/372623/", "Category": "ජාත්‍යන්තර පුවත්", "Parent URL": null}