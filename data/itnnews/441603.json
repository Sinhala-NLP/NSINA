{"Source": "ITN news", "Timestamp": "ඔක්තෝබර් 20, 2022 16:33", "Headline": "වැලිගමදී තියුණු ආයුධයකින් පහරදී පුද්ගලයෙකු ඝාතනය කෙරේ", "News Content": "වැලිගම ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කර තිබෙනවා. හිතවතෙකුගේ නිවසේ පැවති සාධයකට සහභාගී වී යලි නිවස බලා ගමන් කරමින් සිටියදී කිසියම් පිරිසක් විසින් මෙම පුද්ගලයා තියුණු ආයුධයකින් පහරදී ඝාතනය කර තිබෙනවා. වැලිගම බණ්ඩාරනායක මාවතේ නිවසක මෙම සාදය පැවති බවයි මූලික විමර්ශනවලදී හෙලි වී ඇත්තේ. පහරකෑමෙන් බරපතල තුවාල ලැබූ 42 හැවිරිදි ජානක ඉන්ද්‍රජිත් නැමැති දෙදරු පියා මාතර මහරෝහලට ඇතුළත් කිරීමෙන් පසු මිය ගොස් තිබෙනවා. පහරදීම සිදු කළ පුද්ගලයින් හදුනාගෙන ඇති අතර ඔවුන් අත්අඩංගුවට ගැනීමේ මෙහෙයුම් ක්‍රියාත්මත බවයි වැලිගම පොලීසිය සදහන් කලේ.       ", "URL": "https://www.itnnews.lk/2023/10/05/441603/", "Category": "දේශීය පුවත්", "Parent URL": null}