{"Source": "ITN news", "Timestamp": "අගෝස්තු 28, 2023 12:18", "Headline": "රැවූලෙන් තැබූ වාර්තාව", "News Content": "හලාවත, කරවිටාගර  ප්‍රදේශයේ පුද්ගලයෙකු සිය රැවුලෙන් ලොරියක් මීටර් 255ක් දුර ඇදගෙන යමින් වාර්තාවක් තැබීමට සමත්වුනා. හලාවත කරවිටාගර ප්‍රදේශයේ පදිංචි නිමල් කරුණාරත්න නමැති 59 හැවිරිදි මෙම පුද්ගලයා අගල් අටක් පමණ දිග සිය රැවුලේ ලණුවක් ගැට ගසා ලොරිය ඇදගෙන යාමට කටයුතු කළා. මෙම ලොරියේ බර කිලෝ 1100 ක් බවයි නිමල් කරුණාරත්න ප්‍රකාශ කළේ. හලාවත කරවිටාගර විහාරස්ථානය අසලින් මෙය ආරම්භ කළ ඔහු කරවිටාගර පොල ආසන්නය දක්වා ලොරිය ඇදගෙන ගොස් මෙම වාර්තාව පිහිටුවා තිබෙනවා. මෙහි අධීක්ෂණ කටයුතු සිදුකළේ හලාවත ප්‍රාදේශීය ලේකම් කාර්යාලය මගින්.       ", "URL": "https://www.itnnews.lk/2023/10/05/511460/", "Category": "දේශීය පුවත්", "Parent URL": null}