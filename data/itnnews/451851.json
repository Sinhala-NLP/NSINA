{"Source": "ITN news", "Timestamp": "දෙසැම්බර් 23, 2022 18:30", "Headline": "අමාත්‍යාංශ 8ක විෂය පථ සංශෝධනය කරමින් අති විශේෂ ගැසට් නිවේදනයක්", "News Content": "අමාත්‍යාංශ 8 ක විෂය පථ සංශෝධනය කරමින් අති විශේෂ ගැසට් නිවේදනයක් නිකුත් කර තිබෙනවා. ජනපතිගේ නියෝග පරිදි නිකුත් කළ එම ගැසට් නිවේදනයේ දැක්වෙන්නේ ඊයේ දිනයේ සිට ක්‍රියාත්මක වන පරිදි අදාළ සංශෝධන සිදු කර ඇති බවයි. ඒ අනුව ආරක්ෂක අමාත්‍යාංශය යටතට ගැසට් කර තිබූ බහුකාර්ය සංවර්ධන බලකා දෙපාර්තමේන්තුව, රාජ්‍ය පරිපාලන ස්වදේශ කටයුතු පළාත් සභා හා පළාත් පාලන අමාත්‍යාංශය යටතට පවරා තිබෙනවා. කාන්තා ළමා කටයුතු හා සමාජ සවිබල ගැන්වීම් අමාත්‍යාංශය යටතේ තිබූ වකුගඩු අරමුදල සෞඛ්‍ය අමාත්‍යාංශය යටතට පත් කළ බව ගැසට් පත්‍රයේ සඳහන්. අධ්‍යාපන අමාත්‍යාංශය යටතේ පැවති විදාතා මධ්‍යස්ථාන කර්මාන්ත අමාත්‍යාංශය යටතට පත් කර තිබෙනවා. වෙළෙද වානිජ හා ආහාර සුරක්ෂිතතා අමාත්‍යාංශය යටතේ පැවති දේශීය ගොවි නිෂ්පාදන සඳහා වෙළෙඳපොළ පුළුල් කිරීම හා ප්‍රාථමික ආර්ථික මධ්‍යස්ථාන යන විෂයන් කෘෂිකර්ම අමාත්‍යාංශය යටතට පත් කර තිබෙනවා. ආරක්ෂණ පියවර පනත හා ප්‍රපාතන විරෝධී සහ ප්‍රතිතෝලන බදු පනත වෙළෙඳ වානිජ හා ආහාර සුරක්ෂිතතා අමාත්‍යාංශය යටතට ඇතුළත් කර ඇති බවයි නව ගැසට් නිවේදනයේ තවදුරටත් සඳහන් වන්නේ.   ", "URL": "https://www.itnnews.lk/2023/10/05/451851/", "Category": "Breaking News,දේශීය පුවත්", "Parent URL": null}