{"Source": "ITN news", "Timestamp": "மே 2, 2022 14:39", "Headline": "பாராளுமன்றத்தில் சுயாதீனமாக செயற்படும் உறுப்பினர்கள் மற்றும் ஜனாதிபதிக்கிடையில் இன்று பேச்சுவார்த்தை..", "News Content": "பாராளுமன்றத்தில் சுயாதீனமாக செயற்படும் உறுப்பினர்கள் மற்றும் ஜனாதிபதி கோட்டாப்பய ராஜபக்ஷவிற்கு இடையில் இன்று பேச்சுவார்த்தை இடம்பெறவுள்ளது. சர்வக்கட்சி அரசாங்கத்தை அமைப்பது தொடர்பில் அதன்போது கவனம் செலுத்தப்படவுள்ளதாக செய்திகள் வெளியாகியுள்ளன. சம்புத்த ஜயந்தி மாளிகையில் பேச்சுவார்த்தை இடம்பெறவுள்ளது. பாராளுமன்ற உறுப்பினர்களான நிமல் சிறிபாலடி சில்வா, விமல் வீரவங்ச, உதய கம்மன்பில, அநுர பிரியதர்சன உள்ளிட்டோர் இதில் கலந்துக்கொள்வார்களென தகவல்கள் வெளியாகியுள்ளன. சர்வக்கட்சி அரசாங்கத்தை அமைப்பதற்கான யோசனை மற்றும் கருத்துக்களை பெற்றுக்கொள்வதற்கென அரசியல் கட்சிகளுடனும் பேச்சுவார்த்தைகள் நடத்தப்படுகின்றன. அதற்கமைய ஸ்ரீ லங்கா சுதந்திர கட்சி உறுப்பினர்கள் மற்றும் ஜனாதிபதிக்கு இடையிலான பேச்சுவார்த்தை ஜனாதிபதி மாளிகையில் இன்று இடம்பெறுமென குறிப்பிடப்பட்டுள்ளது. ", "URL": "https://www.itnnews.lk/2023/10/05/409334/", "Category": "Breaking News,தேசிய செய்திகள்", "Parent URL": null}