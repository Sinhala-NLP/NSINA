{"Source": "ITN news", "Timestamp": "ජූනි 13, 2021 12:26", "Headline": "චීනයට අභියෝග කරන්න G7 අලුත් සැලසුමක් හදයි", "News Content": "චීනයේ එක් තීරයක් එක් මාවතක් වැඩසටහන සමග තරගකාරී වැඩපිළිවෙළකට යොමුවීමට ජී 7 කණ්ඩායමේ නායකයන් තීරණයකර තිබෙනවා. අඩු ආදායම්ලාභී රටවල් ඉලක්ක කර ගනිමින් මෙම වැඩපිළිවෙළ ක්‍රියාත්මක කිරීමටයි ජී 7 කණ්ඩායම සූදානමින් සිටින්නේ. ඇමෙරිකා එක්සත් ජනපදය, කැනඩාව, මහා බ්‍රිතාන්‍ය, ජර්මනිය, ඉතාලිය, ප්‍රංශය සහ ජපානය ජී 7 කණ්ඩායමට අයත් රටවල්. එම රටවල නායකයන් එංගලන්තයේ මේ දිනවල හමුවී සාකච්ඡා කරනවා. බිල්ඩ් බැක් බෙටර් වර්ල්ඩ් නමින් නව ව්‍යාපෘතිය හැදින්වීමටයි ජී 7 කණ්ඩායම කටයුතු කර ඇත්තේ. කෙසේ වෙතත් නව ව්‍යාපෘතිය නිසා තුන්වන ලෝකයේ රටවල් රැසක් උග්‍ර ණය අර්බුදයකට පැටලෙනු ඇති බවද විචාරකයින් මත පළකර තිබෙනවා.     ***දර්ශන/8.46/ගිහාන්   ", "URL": "https://www.itnnews.lk/2023/10/05/342471/", "Category": "ජාත්‍යන්තර පුවත්", "Parent URL": null}