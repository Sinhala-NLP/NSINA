{"Source": "ITN news", "Timestamp": "දෙසැම්බර් 31, 2021 12:05", "Headline": "දේශීය නිෂ්පාදනය කරන මත්පැන් බෝතල්වලට ආරක්ෂිත ස්ටිකරයක්", "News Content": "දේශීය වශයෙන් මෙරට නිෂ්පාදනය කරන මත්පැන් මත ලේබලයක් හදුන්වා දීමට කටයුතු කරන බව සුරාබදු දෙපාර්තමේන්තුව පවසනවා. එම දෙපාර්තමේන්තුවේ මාධ්‍ය ප්‍රකාශක සුරාබදු කොමසාරිස්  කපිල කුමාරසිංහ මහතා පවසන්නේ භාණ්ඩාගාරයට අය විය යුතු බදු මුදල් වැඩි කර ගැනීමේ අරමුණින් මෙය සිදු කරන බවයි. නිතී විරෝධීව ගෙන්වන මත්පැන් ආදිය හේතුවෙන් රජයට අය විය යුතු බදු මුදල් අහිමි වී තිබෙනවා. මේ වන විට වසරකට රුපියල් බිලියන 140 ක ආදායමක් සුරාබදු මගින් රජයට ලැබෙනවා. එම මුදල  තවදුරටත් ඉහළ නංවා ගැනීමයි අපේක්ෂාව. ඒ අනුව මෙරට නිෂ්පාදනය කරන සෑම මත්පැන් බෝතලයක් මත ආරක්ෂිත ස්ටිකරය ඇලවීම ජනවාරි 3 වනදා සිට ක්‍රියාත්මක කෙරෙන බව සුරාබදු දෙපාර්තමේන්තුවේ මාධ්‍ය ප්‍රකාශක කපිල කුමාරසිංහ මහතා තවදුරටත් ප්‍රකාශ කළා. කෙසේවෙතත් දැනට වෙළෙදපොළේ ඇති ස්ටිකරය රහිත මත්පැන් සදහා මාස 3 ක සහන කාලයක් හිමිවනවා. මේ අනුව අප්‍රේල් පළමුවනදා වන විට දිවයින පුරා අලෙවි වන සියලු මත්පැන් තොග මත මෙම ස්ටිකරය තිබීම අනිවාර්ය බව ද ඒ මහතා පැවසුවා.       ", "URL": "https://www.itnnews.lk/2023/10/05/385967/", "Category": "දේශීය පුවත්", "Parent URL": null}