{"Source": "ITN news", "Timestamp": "පෙබරවාරි 1, 2022 11:00", "Headline": "බ්‍රිතාන්‍ය සෞඛ්‍ය සේවකයින්ට කොරෝනා එන්නත අනිවාර්ය කිරීමට අවධානය", "News Content": "බ්‍රිතාන්‍යයේ සෞඛ්‍ය සේවකයින් කොරෝනා වයිරසයට එරෙහි එන්නත ලබා ගැනීම අනිවාර්ය කිරීමට එරට රජයේ අවධානය යොමුව තිබෙනවා. එන්නත් ලබා නොගත් පිරිස් අතර වයිරසය සීඝ්‍රයෙන් ව්‍යාප්ත වීම හේතුවෙන් කාර්ය මණ්ඩල අවම වීම දැඩි ගැටලුවක් වී ඇති බව බ්‍රිතාන්‍ය සෞඛ්‍ය අමාත්‍යවරයා සඳහන් කරනවා. වයිරසයට සාර්ථකව මුහුණ දීමට ලොව මේ වන තෙක් ලැබී ඇති හොදම විසඳුම එන්නත්කරණය බවයි ඔහු තවදුරටත් පවසන්නේ. වයිරස ව්‍යාපෘතිය පාලනයට පනවා තිබූ නිරෝධායන නීති ඉවත් කිරීමට පසුගිය මාසයේදී බ්‍රිතාන්‍ය කටයුතු කළද ඔම්ක්‍රෝන් ප්‍රභේදයේ ව්‍යාප්තියත් සමඟ එම නීති යළි හඳුන්වාදීමට රජයේ අවධානය යොමුව තිබෙනවා.         ", "URL": "https://www.itnnews.lk/2023/10/05/392493/", "Category": "ජාත්‍යන්තර පුවත්", "Parent URL": null}