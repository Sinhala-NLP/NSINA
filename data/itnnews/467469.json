{"Source": "ITN news", "Timestamp": "මාර්තු 12, 2023 18:24", "Headline": "පොහොට්ටුව මොණරාගලින් යළි ගමන අරඹයි", "News Content": "රට මෙන්ම ශ්‍රී ලංකා පොදුජන පෙරමුණ ද දුෂ්කර කාල පරිච්ඡේදයක් පසු කරමින් සිටින බව ශ්‍රී ලංකා පොදුජන පෙරමුණේ සභාපති හිටපු ජනාධිපති මහින්ද රාජපක්ෂ මහතා පවසනවා. මොණරාගල පැවති රැස්වීමකට එක්වෙමින් ඒ මහතා මේ බව ප්‍රකාශ කළා. පළාත් පාලන මැතිවරණයට අදාළ ශ්‍රී ලංකා පොදුජන පෙරමුණේ පළමු ප්‍රචාරක රැස්වීම මොණරාගල දී අද පැවැත්වුණා. ඒ පොදුජන පෙරමුණේ සභාපති හිටපු ජනාධිපති මහින්ද රාජපක්ෂ මහතාගේ ප්‍රධානත්වයෙන්. මොණරාගල තිස්ස පාරේ පිහිටි පොදුජන පෙරමුණේ කාර්යාල භුමියේ දී මෙම ප්‍රචාරක රැස්වීම පැවැත්වුණු අතර ඊට මැති ඇමතිවරුන් මෙන්ම පළාත් පාලන මැතිවරණයට ඉදිරිපත් වන අපේක්ෂකයින් සහභාගී වුණා.                 ", "URL": "https://www.itnnews.lk/2023/10/05/467469/", "Category": "Breaking News,දේශීය පුවත්", "Parent URL": null}