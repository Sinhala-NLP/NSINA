{"Source": "ITN news", "Timestamp": "ඔක්තෝබර් 30, 2022 09:32", "Headline": "වැසි තත්ත්වයේ යළි වැඩිවීමක්", "News Content": "දිවයිනට ආසන්න පහළ වායු ගෝලයේ කැළබිලි ස්වභාවය යලි වර්ධනය වීමත් සමඟ වැසි තත්ත්වයේ වැඩි විමක්  අපේක්ෂා කරන බව කාළගුණ විද්‍යා දෙපාර්තමේන්තුව දැනුම් දෙනවා. පහළ වායුගෝලයේ ඇති වෙමින් පවතින කැළබිලි සහගත ස්වභාවය හේතුවෙන් ඉදිරි දින කිහිපයේ දී ප්‍රදේශ කිහිපයකම තද වැසි ඇති වෙනවා. උතුරු , නැගෙනහිර හා උතුරු මැද පළාත්වල වැසි හෝ ගිගුරුම් සහිත වැසි ඇතිවෙන බවයි කාළගුණ විද්‍යා දෙපාර්තමේන්තුව දැනුම් දෙන්නේ. සෙසු ප්‍රදේශවලට සවස් කාළයේ හෝ රාත්‍රී කාලයේ වැසි හෝ ගිගුරුම් සහිත වැසි ඇතිවෙනවා. උතුරු , නැගෙනහිර , බස්නාහිර , සබරගමුව හා මධ්‍යම පළාත්වල ඇතැම් ස්ථානවලට මිලමීටර 50 ඉක්ම වු තද වැසි මෙන්ම තාවකාලික තද සුළං ද ඇති විමේ ඉඩකඩ පවතින බවයි කාළගුණ විද්‍යා දෙපාර්තමේන්තුව වැඩි දුරටත් පෙන්වා දෙන්නේ.     ", "URL": "https://www.itnnews.lk/2023/10/05/443159/", "Category": "කාලගුණ අනාවැකිය,දේශීය පුවත්", "Parent URL": null}