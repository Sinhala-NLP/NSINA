{"Source": "ITN news", "Timestamp": "ஆகஸ்ட் 19, 2022 12:22", "Headline": "சிறுவர்களுக்கு அழுத்தங்களை பிரயோகிக்கும் நபர்கள் தொடர்பில் அறியத்தருமாறு கோரிக்கை", "News Content": "சிறுவர்களுக்கு அழுத்தங்களை பிரயோகிக்கும் நபர்கள் தொடர்பில் அறியத்தருமாறு தேசிய சிறுவர் பாதுகாப்பு அதிகார சபை கோரிக்கை விடுத்துள்ளது. குறிப்பாக இணையத்தளங்களினூடாக சிறுவர்களுக்கு பாலியல் ரீதியான அழுத்தம் கொடுக்கும் நபர்கள் தொடர்பில் 1929 எனும் துரித தொலைபேசி இலக்கத்திற்கு அறியத்தருமாறு பொதுமக்கள் அறிவுறுத்தப்பட்டுள்ளனர். ஒன்லைன் முறையிலான கல்விச்செயற்பாடுகள் ஆரம்பிக்கப்பட்டதையடுத்து சிறுவர்கள் அதிக நேரம் கையடக்க தொலைபேசியுடன் தமது நேரத்தை கழிக்கின்றனர். இவ்வாறான சூழலில் சில விஷமிகள் சிறுவர்களை பிழையாக வழிநடத்த முயற்சிக்கின்றனர். ஒன்லைனில் சிறுவர்களை துர்நடத்தைக்கு ஊக்குவிக்கும் சம்பவங்களும் அதிகரித்துள்ளன. சிறுவர்களுக்கு பாலியல் ரீதியான அழுத்தங்களும் பிரயோகிக்கப்படுவதாக முறைப்பாடுகள் கிடைத்துள்ளன. இவ்வாறான சம்பவங்கள் தொடர்பில் 1929 என்ற தொலைபேசி இலக்கத்திற்கு அறியத்தருமாறு தேசிய சிறுவர் பாதுகாப்பு அதிகார சபையின் தலைவர் கலாநிதி உதயகுமார அமரசிங்க வலியுறுத்தியுள்ளார். ", "URL": "https://www.itnnews.lk/2023/10/05/429857/", "Category": "Breaking News,அண்மைய செய்திகள்,தேசிய செய்திகள்", "Parent URL": null}