{"Source": "ITN news", "Timestamp": "අගෝස්තු 3, 2023 13:04", "Headline": "වාහන වායු විමෝචන සහතික නිකුත් කරන මධ්‍යස්ථාන අධීක්ෂණය කිරීමේ මෙහෙයුමක්", "News Content": "වාහන සඳහා වායු විමෝචන සහතික නිකුත් කරන මධ්‍යස්ථාන අධීක්ෂණය කිරීමට මෙහෙයුමක් ආරම්භ කර තිබෙන බව මෝටර් රථ ප්‍රවාහන දෙපාර්තමේන්තුව පවසනවා. මෝටර් රථ ප්‍රවාහන දෙපාර්තමේන්තුවේ, කිරුම් මිනුම් දෙපාර්තමේන්තුවේ හා මධ්‍යම පරිසර අධිකාරියේ දිස්ත්‍රික් කාර්යාල හා ප්‍රාදේශීය ලේකම් කාර්යාලවලට අනුබද්ධ උපාධිධාරී පරිසර නිලධාරීන් සම්බන්ධ කරගනිමින් මෙම මෙහෙයුම ක්‍රියාත්මක කරන බවයි දැක්වෙන්නේ. ඒ තුළින් මාසිකව මධ්‍යස්ථාන අධීක්ෂණය කිරීමට හා මාර්ගස්ථ අහඹු වාහන පරීක්ෂාවන් සිදු කිරීමට සැලසුම් කර තිබෙනවා. ඒ ඔස්සේ හඳුනාගන්නා අඩුපාඩු සහ නිවැරැදි කිරීම් මාස තුනකට වරක් ප්‍රවාහන රාජ්‍ය අමාත්‍යවරයාගේ ප්‍රධානත්වයෙන් පැවැත්වෙන ප්‍රගති සමාලෝචන රැස්වීමේදී සාකච්ඡාවට භාජනය කිරීමට නියමිතයි.   ", "URL": "https://www.itnnews.lk/2023/10/05/504950/", "Category": "දේශීය පුවත්", "Parent URL": null}