{"Source": "ITN news", "Timestamp": "මැයි 24, 2023 09:47", "Headline": "රාත්‍රී 08.50 ට යන්න තිබුණු ශ්‍රී ලන්කන් ගුවන් යානය උදේ 6ටත් ගිහින් නැහැ", "News Content": "දකුණු කොරියාවේ ඉන්චියොන් නුවර බලා ඊයේ (23) රාත්‍රී 08.50 ට කටුනායක ගුවන් තොටුපළෙන් පිටත්ව යාමට නියමිතව තිබූ ශ්‍රී ලන්කන් ගුවන් යානය අද (24 ) අලුයම 06.00 තෙක් ප්‍රමාද වී ඇති බව ශ්‍රී ලන්කන් ගුවන් සේවයේ ආයතනික සන්නිවේදන අංශයේ ප්‍රකාශකවරයෙකු පවසනවා. ශ්‍රී ලන්කන් ගුවන් සේවයේ යූ.එල්.- 470 දරන මෙම ගුවන් යානයෙන් මගීන් 46 දෙනෙකු පිටත්ව යාමට නියමිතව තිබූ අතර , ඔවුන් කටුනායක ගුවන් තොටුපළ අසළ හෝටල් වෙත යොමු කර තිබූ බවයි අප වාර්තාකරු පැවසුවේ. මෙම ගුවන් යානය කාර්මික දෝශයකට ලක් වීම , මෙම ප්‍රමාද වීමට හේතු වී ඇති බවද එම ප්‍රකාශකවරයා වැඩිදුරටත් කියා සිටියා ", "URL": "https://www.itnnews.lk/2023/10/05/485713/", "Category": "දේශීය පුවත්", "Parent URL": null}