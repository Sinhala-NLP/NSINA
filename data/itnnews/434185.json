{"Source": "ITN news", "Timestamp": "සැප්තැම්බර් 11, 2022 10:29", "Headline": "නීති විරෝධි ලෙස මෙරටින් සංක්‍රමණය වීමට උත්සාහ කළ 85 දෙනෙකු අත්අඩංගුවට", "News Content": "නීති විරෝධි ලෙස මෙරටින් සංක්‍රමණය වීමට උත්සාහ කළ 85 දෙනෙකු නැගෙනහිර මුහුදේ දී නාවික හමුදාව අත්අඩංගුවට ගත්තා. මඩකලපුවට ඔබ්බෙන් වන මුහුදු ප්‍රදේශයේ දී  නාවික නෞකා රණවික්‍රම නෞකාව මගින් සිදුකළ මුර සංචාරයක දී මෙම පිරිස අත්අඩංගුවට ගැනුණේ. එම මුහුදු කලාපයේ සැකකටයුතු ලෙස යාත්‍රාකරමින් තිබූ බහු දින යාත්‍රාවක් නාවික හමුදාව පරීක්ෂා කළ අතර එහි සිටි වයස අවුරුදු 18ට වැඩි පිරිමි පුද්ගලයින් 60 දෙනෙකු කාන්තාවන් 14 දෙනෙකු සහ වයස අවුරුදු 18 ට අඩු 11 දෙනෙකු අත්අඩංගුවට ගැනුණා. මෙම පිරිස මඩකලපුව ත්‍රිකුණාමලය මූතුර් කිලිනොච්චිය යාපනය සහ මඩු යන ප්‍රදේශවල පදිංචිකරුවන්. බහුදින යාත්‍රාව ත්‍රිකුණාමල වරාය වෙත රැගෙන ඒමෙන් පසු ඉදිරි නීතිමය කටයුතු සදහා ත්‍රිකුණාමල වරාය පොලිසියට භාර දීමට නියමිතයි. මේ අතර මෙම බහුදින යාත්‍රාවට ගොඩබිම සිට පුද්ගලයින් ප්‍රවාහනය කළ බවට සැක කෙරෙන ඩිංගි යාත්‍රි 4ක් සමග සැකකරුවන් පස් දනෛකු ද අත්අඩංගුවට ගැනුණු බව නාවික හමුදාව පවසනවා.     ", "URL": "https://www.itnnews.lk/2023/10/05/434185/", "Category": "Breaking News,දේශීය පුවත්", "Parent URL": null}