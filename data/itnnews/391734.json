{"Source": "ITN news", "Timestamp": "ජනවාරි 27, 2022 15:20", "Headline": "වසර 7ක් අභ්‍යවකාශයේ පාවූ Space X රොකට්ටුවේ කොටසක් සඳට වැටෙන්න සූදානම්", "News Content": "වසර 7 ක් පුරා අභ්‍යවකාශයේ පාවෙමින් තිබූ අමෙරිකාවේ ස්පේස් එක්ස් අභ්‍යවකාශ සමාගමට අයත් රොකට්ටුවක කොටසක් ලබන මාර්තු මස සදමතුපිටට කඩා වැටෙනු ඇති බවට විද්‍යාඥයෝ මත පළ කරනවා. ෆෝල්කන් නයින් වර්ගයේ රොකට්ටුවක බූස්ටර් කොටසයි මෙලෙස කඩා වැටෙනු ඇති බවට සැක පළ කෙරෙන්නේ. මෙම රොකට්ටුව 2015 පෙබරවාරි මස අන්තර් ග්‍රහලෝක රහස් සෙවීමේ නිරීක්ෂණ චාරිකාවක් සදහා ෆ්ලොරිඩාවෙන් අභ්‍යවකාශය වෙත මුදාහැර තිබෙනවා. එම මෙහෙයුමෙන් අනතුරුව රොකට්ටුවේ බූස්ටර් කොටස අභ්‍යවකාශ කසල අතරට එක්වූ බවයි පැවසෙන්නේ. විද්‍යාඥයින් වැඩිදුරටත් පවසන්නේ රොකට්ටු කොටස සද මතුපිටට කඩා වැටුණහොත් එය කැබලි බවට පත්වී තවත් මෙට්‍රික් ටොන් ගණනක කසල ප්‍රමාණයක් අභ්‍යවකාශයට එක්වනු ඇති බවයි. එමෙන්ම එය සදේ කුමන ස්ථානයකට කඩා වැටේදැයි යන්න මෙතෙක් අනාවරණය වී නැහැ.             ", "URL": "https://www.itnnews.lk/2023/10/05/391734/", "Category": "අතන මෙතන", "Parent URL": null}