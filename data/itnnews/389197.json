{"Source": "ITN news", "Timestamp": "ජනවාරි 17, 2022 13:20", "Headline": "ටොන්ගා දිවයිනට සිදුව ඇති හානිය නිරීක්ෂණයට නවසීලන්ත ගුවන් යානයක්", "News Content": "දකුණු පැසිෆික් මුහුදු පත්ලේ ගිනි කන්දක් පුපුරා යාමෙන් හටගත් සුනාමි තත්ත්වය සමඟ ටොන්ගා දිවයිනට සිදුවී  ඇති හානිය නිරීක්ෂණය කිරීමට නවසීලන්තය ගුවන් යානයක් යවා තිබෙනවා. ගිනිකන්ද පිපිරීම හේතුවෙන් දිවයින තුළ විදුලිබලය හා සන්නිවේදන මාර්ග ඇණහිට ඇති බව ද සඳහන්. අසූදහසක පමණ පිරිසකට සුනාමි තත්ත්වයේ බලපෑම් එල්ලවී ඇති බව මාධ්‍ය වාර්තා කළා. කෙසේ වුවද කිසිඳු මරණයක් පිළිබඳව මේ වනතෙක් වාර්තාවී නැහැ. ", "URL": "https://www.itnnews.lk/2023/10/05/389197/", "Category": "ජාත්‍යන්තර පුවත්", "Parent URL": null}