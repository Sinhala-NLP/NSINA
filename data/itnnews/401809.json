{"Source": "ITN news", "Timestamp": "මාර්තු 17, 2022 18:42", "Headline": "සර්ව පාක්ෂික සමුළුවකට 23 වනදා එන්න – ජනපතිගෙන් පක්ෂ නායකයින්ට ඇරයුම්", "News Content": "ජනාධිපතිතුමා සර්ව පාක්ෂික සමුළුවක් කැදවා තිබෙනවා. ඒ ලබන 23 වනදාටයි. මෙම සර්ව පාක්ෂික සමුළුව ජනාධිපතිතුමාගේ ප්‍රධානත්වයෙන් ලබන 23 වනදා පෙරවරුවේ පැවැත්වෙන බවයි ජනාධිපති මාධ්‍ය අංශ සදහන් කරන්නේ. ජනාධිපති මන්දිරයේදී පැවැත්වෙන මෙම සාකච්ඡාවට පාර්ලිමේන්තුව නියෝජනය කරන සියලු දේශපාලන පක්ෂවලට ආරාධනා කර ඇති බවද ජනාධිපති මාධ්‍ය අංශය පවසනවා. රට තුල පැන නැගී ඇති  වත්මන් ගැටලු සම්බන්දයෙන් දේශපාලන පක්ෂ සමග විවෘතව අදහස් හුවමාරු කර ගැනීම මෙම සර්ව පාක්ෂික සමුළුවේ අරමුණයි. ශ්‍රී ලංකා නිදහස් පක්ෂය සමග පසුගියදා පැවති සාකච්ඡාවේදී ද  සර්ව පාක්ෂික සමුළුවක් කැදවන බවට ජනාධිපතිතුමා ප්‍රකාශ කර තිබුණා.       ", "URL": "https://www.itnnews.lk/2023/10/05/401809/", "Category": "දේශීය පුවත්", "Parent URL": null}