{"Source": "ITN news", "Timestamp": "පෙබරවාරි 1, 2022 09:50", "Headline": "ශ්‍රී ලංකාව කහවලින් ස්වයංපෝෂිත වෙයි", "News Content": "මේ වනවිට ශ්‍රී ලංකාව කහවලින් ස්වයං පෝෂිත වී ඇති බව අපනයන කෘෂිකර්ම දෙපාර්තමේන්තුව පවසනවා. 2019 වසරේ දී කහ ආනයනය තහනම් කිරීමත් සමග තමන්ට අවශ්‍ය කහ තම ගෙවත්තේම වගාකිරීමට බොහෝ දෙනා පියවර ගත්තා. එසේම රටට අවශ්‍ය කහ රට තුළදීම නිෂ්පාදනය කිරීමට අපනයන කෘෂිකර්ම දෙපාර්තමේන්තුව අවශ්‍ය සහාය ලබාදුන්නා. ඒ අනුව පසුගිය වසර තුළ කහ පැළ ලක්ෂ 52 ක් සහ කහ බීජ ටොන් 45 ක් සදහා ගොවීන් වෙත සහනාධාර ලබාදුන් බවයි එම දෙපාර්තමේන්තුවේ අධ්‍යක්ෂ ජනරාල් ඒ ඒ පී දිස්නා මෙනෙවිය සදහන් කරන්නේ. මේ වන විට කහ අතිරික්තයක් පවතින බව  පවසන ජනරාල්වරිය කෘෂි භෝග අපනයනයෙන් පසුගිය වසරේදී රුපියල් මිලියන එක්ලක්ෂ දෙදහසක ආදායමක් උපයා ඇති බවද පවසනවා.     ", "URL": "https://www.itnnews.lk/2023/10/05/392473/", "Category": "දේශීය පුවත්", "Parent URL": null}