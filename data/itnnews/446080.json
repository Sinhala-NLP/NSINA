{"Source": "ITN news", "Timestamp": "නොවැම්බර් 17, 2022 09:15", "Headline": "මිනිස් ජාවාරම්වලට සම්බන්ධවන පුද්ගලයින්ට එරෙහිව දැඩි නීති", "News Content": "මිනිස් ජාවාරම්වලට සම්බන්ධවන පුද්ගලයින්ට එරෙහිව තරාතිරම නොබලා නීතිය දැඩිව ක්‍රියාත්මක කිරිමට රජය තීරණය කර තිබෙනවා. මිනිස් ජවාරම්වලට සම්බ්න්ධ පුද්ගලයින්ට එරෙහිව ගන්නා ක්‍රියාමාර්ගවල ප්‍රගතිය සම්බන්ධයෙන් සෑම සති දෙකකට වරක් ප්‍රගති සමාලෝචනයක් කිරිමට තීරණය වි තිබෙනවා. අමාත්‍යවරුන් වන මනූෂ නානායක්කාර හා ටිරාන් අලස් යන මහත්වරුන්ගේ මුලිකත්වයෙන් පැවති විශේෂ සාක්ඡාවක දි මෙම තීරණයට එළබුණා. එම සාකච්ඡාවට පොලිසිය, විදේශ සේවා නියුක්ති කාර්යාංශය, ආගමන විගමන දෙපාර්තමේන්තුව යන ආයතනවල උසස් නිලධාරීන් එක්ව සිටියා. මිනිස් ජවාරම් සිදු කරන්නන් නීතියේ රැහැනට කොටු කර ගැනිමේ මෙහෙයුම් දිප්තව්‍යාප්තව සිදු කිරීමටත් දැනට ලැබි ඇති තොරතුරු මත එම වැටලීම් අඛණ්ඩව සිදු කිරීමටත් මෙම සාකච්ඡාවේ දි තීරණය වුණා.       ", "URL": "https://www.itnnews.lk/2023/10/05/446080/", "Category": "දේශීය පුවත්", "Parent URL": null}