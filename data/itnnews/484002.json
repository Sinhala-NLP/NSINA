{"Source": "ITN news", "Timestamp": "මැයි 17, 2023 12:02", "Headline": "අති පූජ්‍ය දොඩම්පහල චන්දසිරි හිමිගේ ආදාහන පූජෝත්සවය රාජ්‍ය ගෞරව සහිතව", "News Content": "අපවත් වි වදාළ ශ්‍රී ලංකා අමරපුර මහා නිකායේ උත්තරීතර මහානායක අති පූජ්‍ය දොඩම්පහල චන්ද්‍රසිරි ස්වාමින් වහන්සේගේ ශ්‍රී දේහය පිළිබඳ ආදාහන පූජෝත්සවය ලබන ඉරිදා  නිදහස් චතුරස්‍රයේ දී රාජ්‍ය ගෞරව සහිතව පැවැත්වීමට නියමිතයි. උන්වහන්සේ අපවත්වන විට 84 වන වියේ පසුවුණා. 1939 වසරේ දෙසැම්බර් 20 වනදා දොඩම්පහල ග්‍රාමයේ උපත ලැබු උන්වහන්සේ කුඩාවැල්ල වාළුකාරාමයේ දී පූජ්‍ය දොඩම්පහල චන්ද්‍රසිරි නමින් සසුනට ඇතුලත් වුනේ 1950 වසරේදියි. 1962 වසරේ උපසම්පදානය ලැබු උන්වහන්සේ වනවාසි සම්ප්‍රදාය හා විදර්ශනා භාවනාවේ ප්‍රායෝගිකව නියැලෙමින් එම ප්‍රතතිපත්තීන් අනුගමනය කිරීමට මුල්ලේරියාව කලපළුවාවේ ගෝතම තපෝවන භාවනා මධ්‍යස්ථානය ආරම්භ කිරීමට දායකත්වය ලබාදුන්නා. අති පූජ්‍ය දොඩම්පහල චන්ද්‍රසිරි ස්වාමින් වහන්සේ අමරපුර මහානිකායේ උත්තරීතර මහානයක පදවියට පත්වන්නේ 1996 වසරේදීයි. උන්වහන්සේගේ ශ්‍රී දේහය රාජගිරිය කලපළුවාව ගෞතම තපෝවනයේ අවසන් ගෞරවය සදහා තැන්පත් කර තිබෙනවා.   ", "URL": "https://www.itnnews.lk/2023/10/05/484002/", "Category": "දේශීය පුවත්", "Parent URL": null}