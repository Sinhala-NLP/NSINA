{"Source": "ITN news", "Timestamp": "ජූලි 18, 2023 10:48", "Headline": "ශ්‍රී ලංකා රෝහල් සේවා මණ්ඩලයෙන් නාවික හමුදාවට වෛද්‍ය උපකරණ", "News Content": "ශ්‍රී ලංකා රෝහල් සේවා මණ්ඩලයේ මූලිකත්වයෙන් වැලිසර නාවික මහ රෝහලට වෛද්‍ය උපකරණ තොගයක් පරිත්‍යාග කෙරුණා. ශ්‍රී ලංකා රෝහල් සේවා මණ්ඩලයේ අධ්‍යක්ෂ පූජ්‍ය රජවැල්ලේ සුභූති ස්වාමීන් වහන්සේගේ මූලිකත්වයෙන් සිදු කෙරෙන සමාජ මෙහෙවර ව්‍යාපෘතිය යටතේයි වැලිසර නාවික මහරෝහලට මෙම උපකරණ ප්‍රදානය කෙරුණේ. නාවික හමුදාපති වයිස් අද්මිරාල් ප්‍රියන්ත පෙරේරා මහතාගේ ප්‍රධානත්වයෙන් එම කටයුතු සිදු වූ අතර මෙම ව්‍යාපෘතිය යටතේ තවත් නාවික රෝහල් කිහිපයකට උපකරණ ලබාදීමටද නියමිතයි.මෙහිදී අදහස් දැක්වූ නාවික හමුදාපති වයිස් අද්මිරාල් ප්‍රියන්ත පෙරේරා මහතා සදහන් කළේ මෙම සමාජ මෙහෙවර සෞඛ්‍ය ක්ෂේත්‍රයට විශාල දායකත්වයක් ලබාදෙන බවයි. නාවික හමුදාවේ තාක්ෂණික හා ශිල්පීය දායකත්වයෙන් මෙරට සෞඛ්‍ය ක්ෂේත්‍රයේ යටිතල පහසුකම් වැඩිදියුණු කිරීමට නාවික හමුදාව විශාල කාර්ය භාරයක් ඉටුකරමින් සිටින බවද නාවික හමුදාපතිවරයා වැඩිදුරටත් ප්‍රකාශ කළා.         ", "URL": "https://www.itnnews.lk/2023/10/05/500647/", "Category": "දේශීය පුවත්", "Parent URL": null}