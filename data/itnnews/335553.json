{"Source": "ITN news", "Timestamp": "මැයි 6, 2021 20:23", "Headline": "යුද අපරාධ සම්බන්ධයෙන් උගන්ඩාවේ හිටපු ළමා සොල්දාදුවෙකුට වසර 25 ක සිර දඬුවමක්", "News Content": "කුප්‍රකට කැරලිකාර කණ්ඩායමක අණ දෙන නිලධාරියෙකු වූ උගන්ඩාවේ හිටපු ළමා සොල්දාදුවෙකු යුද අපරාධ සම්බන්ධයෙන් සිරගත කර තිබෙනවා. 45 හැවිරිදි ඩොමිනික් ඔන්ග්වෙන්ට මිනීමැරුම්, ස්ත්‍රී දූෂණ සහ වධහිංසා ඇතුළු අපරාධ සම්බන්ධයෙන් වසර 25 ක සිර දඬුවමක් නියම වුණා. ජාත්‍යන්තර අපරාධ අධිකරණය විසින් වරදකරු කොට දඬුවම් නියම කළ පළමු උගන්ඩාවේ ළමා සොල්දාදුවා ඔහු යි. ඔන්ග්වන් ලෝඩ්ස් කැරලිකාර කණ්ඩායම විසින් පැහැරගෙන යනු ලැබුවේ ඔහුට වයස අවුරුදු නවයේදී යි. මානව වර්ගයාට එරෙහි අපරාධ සහ යුද අපරාධ 70 කින් 61 ක් සම්බන්ධයෙන් ජාත්‍යන්තර අපරාධ අධිකරණය විසින් ඔහු පෙබරවාරි මාසයේ දී වරදකරු කරනු ලැබුවා. මෙම අපරාධ 2004 දී උගන්ඩාවේ අභ්‍යන්තර අවතැන්වූවන්ගේ කඳවුරු හතරකට පහරදීම සම්බන්ධයෙනි. මෙම නඩුවේ වින්දිතයන් 4,000 කට වැඩි පිරිසක් සාක්ෂි ලබා දුන් අතර එය හේග් හි විභාග වුණා. ලිංගික වහල්භාවය, බලහත්කාරයෙන් විවාහ වීම සහ පැහැරගෙන ගොස් ඔහුගේ නිවස තුළට ගෙන ගිය කාන්තාවන් හත් දෙනෙකු දූෂණය කිරීම සම්බන්ධයෙන් ඔන්ග්වන් වැරදිකරු වුණා. මෙම චෝදනා මිනීමැරුම්, මිනීමැරීමට තැත් කිරීම සහ වධහිංසා පැමිණවීමට අමතරවයි. ", "URL": "https://www.itnnews.lk/2023/10/05/335553/", "Category": "Breaking News,ජාත්‍යන්තර පුවත්", "Parent URL": null}