{"Source": "ITN news", "Timestamp": "ජූලි 16, 2022 14:06", "Headline": "ලොව ප්‍රමුඛතම මත්ද්‍රව්‍ය ජාවාරම්කරුවෙකු අත්අඩංගුවට", "News Content": "ලොව ප්‍රමුඛතම මත්ද්‍රව්‍ය ජාවාරම්කරුවෙකු වන කැරෝ ක්වින්ටරෝ නැමැත්තා අත්අඩංගුවට ගැනීමට මෙක්සිකෝ බලධාරීන් සමත්ව තිබෙනවා. ඇමෙරිකා එක්සත් ජනපදයේ එෆ් බී අයි ආයතනයේ ලේඛනවලට අනුව ලොව අත්අඩංගුවට ගැනීමට සිටින ප්‍රධානතම සැකකරුවන් දහ දෙනා අතර මෙම පුද්ගලයාද සිටිනවා. ඇමෙරිකා එක්සත් ජනපදය මෙක්සිකෝවෙන් ඉල්ලා ඇත්තේ කැරෝ ක්වින්ටරෝ තම රටට පිටුවහල් කරන ලෙසයි. ගුවාඩලාජරා නමැති දැවැන්ත මත්ද්‍රව්‍ය ජාලයේ නිර්මාතෘවරයා වන්නේද මෙම පුද්ගලයායි. 1980 දශකයේ සිට ලතින් ඇමෙරිකා රටවලට මත්ද්‍රව්‍ය බෙදා හරින ප්‍රධානතම ජාලය මෙය වනවා. ", "URL": "https://www.itnnews.lk/2023/10/05/423574/", "Category": "ජාත්‍යන්තර පුවත්", "Parent URL": null}