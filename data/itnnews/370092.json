{"Source": "ITN news", "Timestamp": "ඔක්තෝබර් 18, 2021 14:58", "Headline": "ජම්මු කාශ්මීර ප්‍රදේශයේ කම්කරුවන් දෙදෙනෙකු ත්‍රස්ත ප්‍රහාරයකින් ජීවිතක්ෂයට", "News Content": "ජම්මු කාශ්මීර ප්‍රදේශයේ සේවයේ නිරතව සිටි කම්කරුවන් දෙදෙනෙකු ත්‍රස්ත ප්‍රහාරයකින් ජීවිතක්ෂයට පත්ව තිබෙනවා. ප්‍රහාරයෙන් තවත් කම්කරුවෙකු තුවාල ලබා ඇති බවයි ඉන්දිය මාධ්‍ය සදහන් කරන්නේ. මියගිය කම්කරුවන් දෙදෙනා ඉන්දියාවේ ජිහාර් ප්‍රාන්තයේ සිට සේවයට පැමිණි පුද්ගලයින් බව පොලීසිය පවසනවා. එමෙන්ම ඊයේ දිනයේදී ද ත්‍රස්තයන් එල්ල කළ වෙඩි ප්‍රහාරයකින් වඩු කාර්මිකයෙකු ජීවිතක්ෂයට පත් වූ බවයි වාර්තා වන්නේ. ඒ සමගම මෙම මාසය තුලදී ත්‍රස්ත ප්‍රහාරයන්ගෙන් මියගිය සාමාන්‍ය වැසියන්ගේ සංඛ්‍යාව 11 දක්වා ඉහළ ගියා. මේ වන විට ජම්මු කාශ්මීර ප්‍රදේශයේ ආරක්ෂාව තර කිරීමට අවශ්‍ය සියලු ක්‍රියාමාර්ග ගෙන ඇති බවද ඉන්දීය ආරක්ෂක අංශ සදහන් කරනවා.       ", "URL": "https://www.itnnews.lk/2023/10/05/370092/", "Category": "ජාත්‍යන්තර පුවත්", "Parent URL": null}