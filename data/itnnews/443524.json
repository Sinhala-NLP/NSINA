{"Source": "ITN news", "Timestamp": "நவம்பர் 1, 2022 09:11", "Headline": "வளிமண்டலத்தில் தழம்பல் நிலை.. மழையுடன் கூடிய வானிலை..", "News Content": "இலங்கையை அண்மித்த வளிமண்டலத்தில் தாழ்வான பகுதியில் தழம்பல் நிலை ஏற்பட்டுள்ளதாகவும், அதன் காரணமாக நாட்டின் பல பகுதிகளிலும் மழையுடன் கூடிய வானிலை காணப்படுமென வளிமண்டலவியல் திணைக்களம் எதிர்வு கூறியுள்ளது. ஒரு சில பகுதிகளில் 100 மில்லிமீட்டரை தாண்டிய மழைவீழ்ச்சி பதிவாக கூடும். பெரும்பாலான பகுதிகளில் மாலை அல்லது இரவில் மழை அல்லது இடியுடன் கூடிய மழை பெய்யும். வடக்கு, மேல் மற்றும் வடமேல் மாகாணங்களிலும், காலி மற்றும் மாத்தறை மாவட்டங்களிலும் காலை வேளையில் மழை பெய்யும். இடியுடன் கூடிய மழையுடன் கூடிய தற்காலிக பலத்த காற்று மற்றும் மின்னல் தாக்கங்களினால் ஏற்படக்கூடிய ஆபத்துக்களை குறைத்துக்கொள்ள தேவையான நடவடிக்கைகளை மேற்கொள்ளுமாறு வளிமண்டலவியல் திணைக்களம் மக்களை கோருகிறது.  ", "URL": "https://www.itnnews.lk/2023/10/05/443524/", "Category": "Breaking News,அண்மைய செய்திகள்,தேசிய செய்திகள்,முதன்மை செய்தி,வானிலை அறிவிப்பு", "Parent URL": null}