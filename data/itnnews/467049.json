{"Source": "ITN news", "Timestamp": "මාර්තු 11, 2023 09:23", "Headline": "සූක්ෂමව මෙරටින් රැගෙන යාමට උත්සාහ කළ රත්‍රං තොගයක් රේගු භාරයට", "News Content": "රේගු මත්ද්‍රව්‍ය පාලන අංශය මගින් කටුනායක බණ්ඩාරනායක ජාත්‍යන්තර ගුවන්තොටුපලේ පිටවීමේ පර්යන්තයේදී කළ පරික්ෂා කිරීමකදී මෙරට සිට ෂූක්ෂම අයුරින් රැගෙන යාමට උත්සාහ කළ රත්‍රං කිලෝග්‍රැම් පහ හමාරක් සොයා ගැනුණා. සැකකරුවන් 5 දෙනෙකු ද අත්අඩංගුවට ගෙන තිබෙනවා. මෙම  පුද්ගලයන් සිය ගමන්මළු තුළ සූක්ෂම අයුරින් සඟවා ගනිමින් ඉන්දියාවේ මුම්බායි නගරයහ වෙත රත්‍රං තොගය රැගෙන යාමටයි උත්සාහ දරා තිබෙන්නේ. ගුවන්තොටුපල සංක්‍රමණික ප්‍රදේශයේ  රැඳී සිටි ඉන්දීය ජාතිකයෙකු හා සම්බන්ධ වෙමින් මෙම පිරිස ජාවාරම සිදු කර තිබෙනවා. ඔහුද අත්අඩංගුවට ගෙන තිබෙනවා. රේගුව භාරයට ගත් රත්‍රං තොගයේ වටිනාකම රුපියල් මිලියන 130 කට ආසන්නයි.       ", "URL": "https://www.itnnews.lk/2023/10/05/467049/", "Category": "දේශීය පුවත්", "Parent URL": null}