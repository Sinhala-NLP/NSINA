{"Source": "ITN news", "Timestamp": "සැප්තැම්බර් 8, 2022 15:02", "Headline": "ඩෙංගු අධි අවදානම් දිස්ත්‍රික්ක 6 ක මදුරු මර්දන වැඩසටහන්", "News Content": "ඩෙංගු අධි අවදානම් දිස්ත්‍රික්ක 06 ක මදුරු මර්දන වැඩසටහන් ක්‍රියාත්මක කෙරුණා. දිස්ත්‍රික්ක 6 ක සෞඛ්‍ය වෛද්‍ය නිලධාරී කොට්ඨාස 55 ක මෙම විශේෂ ඩෙංගු මර්දන වැඩසටහන ක්‍රියාත්මක කළ බවයි සෞඛ්‍ය අමාත්‍යාංශය සදහන් කරන්නේ. එහිදී නිවාස 72,482 ක් ඇතුළු ස්ථාන 75,993 ක් පරික්ෂාවට ලක් කර තිබෙනවා. එහිදී මදුරු කීටයන් සහිත නිවාස 2559 ක් ඇතුළු ස්ථාන 2773 ක් සොයා ගෙන තිබෙනවා.වැසි සහිත කාලගුණය තවදුරටත් පැවතියහොත් මදුරුවන් බෝවිය හැකි ස්ථාන පිළිබද වැඩි අවධානයක් යොමුවිය යුතු වනවා. අවම වශයෙන් සතියකට පැයක කාලයක් හෝ තම අවට පරිසරය පිරිසිදු කර ගැනීමට හා මදුරු කීටයන් බෝවිය හැකි ස්ථාන හදුනාගෙන ඒවා විනාශ කිරීමට ක්‍රියා කරන ලෙසයි ජාතික ඩෙංගු මර්දන ඒකකය සදහන් කරන්නේ.       ", "URL": "https://www.itnnews.lk/2023/10/05/433717/", "Category": "දේශීය පුවත්", "Parent URL": null}