{"Source": "ITN news", "Timestamp": "ஜனவரி 31, 2023 13:00", "Headline": "ஸ்ரீ லங்காபிமான்ய விருதை முன்னாள் சபாநாயக்கருக்கு வழங்க அமைச்சரவை அனுமதி..", "News Content": "ஸ்ரீ லங்காபிமான்ய விருதை முன்னாள் சபாநாயகர் தேசபந்து கரு ஜயசூரியவுக்கு வழங்க அமைச்சரவை அனுமதி வழங்கியுள்ளது. தேசத்திற்காக மிக சிறந்த சேவைகளை முன்னெடுத்தவர்களுக்கு வாழ்நாளில் ஒரு தடவை மாத்திரம் கிடைக்கப்பெறும் தேசிய விருது 1986ம் ஆண்டு முதல் வழங்கப்பட்டு வருகிறது. ஸ்ரீ லங்காபிமான்ய விருது என அடையாளப்படுத்தப்படும் குறித்த விருது இலங்கையில் வழங்கப்படும் அதிஉயர் விருதாகும். இதனை முன்னாள் சபாநாயகர் கரு ஜயசூரியவிற்கு இம்முறை வழங்க அமைச்சரவை அனுமதி கிடைக்கப்பெற்றுள்ளது. விருது எதிர்வரும் 3ம் திகதி வழங்கப்படவுள்ளது. ", "URL": "https://www.itnnews.lk/2023/10/05/458529/", "Category": "Breaking News,தேசிய செய்திகள்", "Parent URL": null}