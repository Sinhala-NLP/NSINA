{"Source": "ITN news", "Timestamp": "நவம்பர் 22, 2021 12:01", "Headline": "Update : வரவு செலவுத் திட்டத்தின் 2ம் வாசிப்பு மீதான வாக்கெடுப்பு 93 மேலதிக வாக்குகளால் நிறைவேற்றப்பட்டது.", "News Content": "  வரவு செலவுத் திட்டத்தின் 2ம் வாசிப்பு மீதான வாக்கெடுப்பு இன்று.. 2022ம் நிதியாண்டுக்கான வரவு – செலவுத்திட்டத்தின் இரண்டாம் வாசிப்பு மீதான வாக்கெடுப்பு இன்று மாலை 5 மணிக்கு நடைபெறவுள்ளது. வரவு – செலவுத் திட்டத்தை நிதியமைச்சர் பெசில் ராஜபக்ஷ கடந்த 12ம் திகதி பாராளுமன்றத்தில் சமர்ப்பித்தார். அதனையடுத்து வரவு – செலவுத் திட்டத்தின் இரண்டாம் வாசிப்பு மீதான விவாதம் கடந்த 13ம் திகதி ஆரம்பமாகி, ஏழு தினங்களாக இடம்பெற்றது. இன்று 22ம் திகதி மாலையுடன் விவாதம் நிறைவடையவுள்ள நிலையில், இன்று மாலை வாக்கெடுப்பு இடம்பெறவுள்ளது. இதேவேளை நாளை முதல், குழுநிலை விவாதம் இடம்பெறவுள்ளது. சனிக்கிழமை உள்ளடங்கலாக டிசம்பர் 10ம் திகதி வரை 16 நாட்கள் விவாதம் இடம்பெறவுள்ளது. அதனைத்தொடர்ந்து, வரவு – செலவுத் திட்ட மூன்றாவது வாசிப்பு மீதான வாக்கெடுப்பு டிசம்பர் 10ம் திகதி பிற்பகல் 5.00 மணிக்கு இடம்பெறவுள்ளமை குறிப்பிடத்தக்கது. ", "URL": "https://www.itnnews.lk/2023/10/05/377742/", "Category": "Breaking News,முதன்மை செய்தி", "Parent URL": null}