{"Source": "ITN news", "Timestamp": "ஜூலை 8, 2021 16:02", "Headline": "கடந்த நல்லாட்சியில் செவனகல சீனி தொழிற்சாலை குறைந்த விலைக்கு விற்பனை செய்யப்பட்டமை அம்பலம்..", "News Content": "கடந்த நல்லாட்சியில் செவனகல சீனி தொழிற்சாலையை முன்னாள் அமைச்சரான தயா கமகேவிற்கு குறைந்த விலைக்கு விற்பனை செய்யப்பட்ட விதத்தை, இராஜாங்க அமைச்சர் சனத் நிசாந்த அம்பலப்படுத்தினார். சுயாதீன தொலைக்காட்சியின் துலாவ நேரடி அரசியல் கலந்துரையாடலில் இணைந்து கொண்ட போதே அவர் இத்தகவலை வெளியிட்டார். “இன்று கூக்குரலிடும் நபர்கள் அன்று சிறிமாவோ பண்டாரநாயக அம்மையார் ஆரம்பித்த கந்தளாய் சீனி கம்பனி நஸ்டமடைந்துள்ளதாக கூறி அங்கு களஞ்சியப்படுத்தப்பட்டிருந்த சீனியை தொகையை குறைந்த விலைக்கு அவர்களது உறுப்பினரான தயா கமகேவிற்கு வழங்கினார்கள். அந்த தொழிற்சாலை மூடப்பட்ட நிலையிலேயே நாம் இந்த அரசாங்கத்தை பொறுப்பேற்றோம். எமது அரசாங்கம் அதனை இலாபமீட்டும் நிறுவனமாக மாற்றியமைத்துள்ளது. உள்ளுர் உற்பத்திகளையும் உற்பத்தயாளர்களையும் ஒழித்து திறந்த பொருளாதாரத்தை அறிமுகப்படுத்திய இவர்கள் இன்று பொருள் விலையேற்றம் தொடர்பில் கதைக்கின்றார்கள். இருந்த தொழிற்சாலையையும் தயா கமகேவிற்கு குறைந்த தொகைக்கு விற்றீர்கள். எமது அரசாங்கத்தில் நாம் பல திட்டங்களை தொடங்கியிருந்த நிலையில் இவர்கள் ஆட்சிக்கு வந்து அவற்றை சீர்குலைத்தார்கள். துறைமுகத்தை விற்பனை செய்து, விமான நிலையத்தை நெற் களஞ்சியமாக்கி, துறைமுக நகர் திட்டத்தை வேண்டுமென்றே இழுத்தடித்து பெருமளவு அபராதத்தை செலுத்தினார்கள். சீனாவை தம்மிடம் முழந்தாளிட செய்வோம் என்று கூறியே அரசாங்கத்தை பொறுப்பேற்றார்கள். இறுதியில் இவர்கள் சீனாவிடமே தஞ்சமடைந்தார்கள். சீனாவை தொடர்ந்து இரண்டாவது இடத்தில் பொருளாதார வளர்ச்சியை கொண்டிருந்த நாட்டை சீர்குலைத்ததே இவர்கள் செய்த சேவையாகும். “ ", "URL": "https://www.itnnews.lk/2023/10/05/347889/", "Category": "Breaking News,தேசிய செய்திகள்", "Parent URL": null}