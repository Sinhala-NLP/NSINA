{"Source": "ITN news", "Timestamp": "ජනවාරි 21, 2023 18:12", "Headline": "මත්පැන් බෝතල්වල ව්‍යාජ ස්ටිකර් සිද්ධිය සම්බන්ධ පරීක්ෂණ අපරාධ පරීක්ෂණ දෙපාර්තමේන්තුවට", "News Content": "මත්පැන් බෝතල්වල ව්‍යාජ ස්ටිකර් ඇලවීමේ සිද්ධිය සම්බන්ධ පරික්ෂණ අපරාධ පරික්ෂණ දෙපාර්තමේන්තුවට භාරදෙන බව රාජ්‍ය අමාත්‍ය රංජිත් සියඹලාපිටිය මහතා පවසනවා. මත්පැන් බෝතල්වල අලවන ලද ව්‍යාජ ස්ටිකර් පිළිබද සිද්ධියේ මූලික විමර්ශනයක් සුරාබදු කොමසාරිස් ජෙනරාල්වරයා සිදුකළා. එහි වාර්තාව මේ වන විට රාජ්‍ය අමාත්‍යවරයා වෙත ලැබී තිබෙනවා. ඒ අනුවයි අදාල සිද්ධිය පිළිබද අපරාධ පරික්ෂණ දෙපාර්තමේන්තුවට පැමිණිලි කරන බව රංජිත් සියඹලාපිටිය මහතා ප්‍රකාශ කළා. මත්පැන් බෝතල්වල ඇලවූ ස්ටිකර් පිළිබද පසුගිය සතියේ කතාබහක් ඇතිවුණා. ඒ අනුවයි සුරාබදු කොමසාරිස් ජෙනරාල්වරයා පරික්ෂණයක් ආරම්භ කළේ. බෝතල්වල අලවා තිබූ ඇතැම් ස්ටිකර් සම්බන්ධයෙන් ඇතිවූ අපහැදිලිතාව පැහැදිලිකර ගැනීමට විශේෂයෙන් මෙම ස්ටිකර්වල ඩිජිටල් හදුනාගැනීමේ ක්‍රමවේදය හරියාකාරව ක්‍රියාත්මක වන්නේද යන්න පිළිබද වෝහාරික පරික්ෂණයක් විදේශ ආයතනයකින් සිදුකර වාර්තාවක් ලබාගැනීමට ක්‍රියාකර තිබෙනවා.             ", "URL": "https://www.itnnews.lk/2023/10/05/456846/", "Category": "දේශීය පුවත්", "Parent URL": null}