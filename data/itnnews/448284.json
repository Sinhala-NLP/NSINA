{"Source": "ITN news", "Timestamp": "නොවැම්බර් 30, 2022 09:31", "Headline": "ලොව දෛනික කොරෝනා නව ආසාදිතයින් සංඛ්‍යාව යළිත් වරක් ඉහළට", "News Content": "ලොව පුරා රටවලින් දෛනිකව වාර්තා වන කොරෝනා වයිරස් ආසාදිතයින් සංඛ්‍යාව යළිත් වරක් ඉහළ ගොස් තිබෙනවා. ගත වූ පැය 24ට පමණක් ලොව පුරා රටවල් 228 කින් හමුව ඇති වයිරස ආසාදිතයින් සංඛ්‍යාව හාර ලක්ෂ තිස් දහසකට ආසන්නයි. සිදුව ඇති මරණ සංඛ්‍යාව 848 ක්. ඊයේ දිනයේදී වැඩිම වයිරස ආසාදිතයින් සංඛ්‍යාවක් හමුවී ඇත්තේ ජපානයෙන් එම සංඛ්‍යාව එක්ලක්ෂ තිස් දහසකට ආසන්නයි. එමෙන්ම ප්‍රංශයෙන් 91,000 ක්, දකුණු කොරියාවෙන් 71,000 ක් හා බ්‍රසීලයෙන් 38,000 ක් ලෙස වයිරස ආසාදිතයින් හමුව තිබෙනවා. ගත වූ පැය 24ට සිදුව ඇති වැඩිම කොරෝනා මරණ සංඛ්‍යාව වන 167 වාර්තා වන්නේ ඇමෙරිකාවෙන්. ඒ සමගම ලොව සමස්ත කොරෝනා මරණ සංඛ්‍යාව හැට හය ලක්ෂ තිස් අට ලක්ෂය ඉක්මවා තිබෙනවා. හමුවී ඇති වයිරස් ආසාදිතයින් සංඛ්‍යාව හැට හතර කෝටි හැත්තෑ ලක්ෂයකට ආසන්නයි.   ", "URL": "https://www.itnnews.lk/2023/10/05/448284/", "Category": "Breaking News,ජාත්‍යන්තර පුවත්", "Parent URL": null}