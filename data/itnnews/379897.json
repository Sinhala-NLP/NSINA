{"Source": "ITN news", "Timestamp": "டிசம்பர் 1, 2021 18:27", "Headline": "மட்டக்களப்பு மாவடி ஓடை வீதி அபிவிருத்தி திட்ட பணிகளை ராஜாங்க அமைச்சர் எஸ்.வியாழேந்திரன் ஆரம்பித்து வைத்தார்..", "News Content": "மட்டக்களப்பு மாவடி ஓடை வீதி அபிவிருத்தியின் 14 கல்வெட்டுக்களையும் நிர்மாணிக்கும் அபிவிருத்தி திட்ட பணிகளை ராஜாங்க அமைச்சர் எஸ்.வியாழேந்திரன் ஆரம்பித்து வைத்தார். மட்டு மாவட்டத்தில் விவசாயிகள் கால்நடை உற்பத்தியாளர்கள் மற்றும் பொது மக்கள் பயன்படுத்தும் பிரதான பாதையான மாவடி ஓடை வீதி அபிவிருத்தி திட்டத்தை 15 கோடி ரூபா செலவில் அரசாங்கம் முன்னெடுத்து வருகிறது. இதன் சீரான நீர் வடிந்தோடலுக்கான 14 கல்வெட்டுக்களை புதிதாக நிர்மாணிக்கும் அபிவிருத்தி திட்ட பணிகள் ஆரம்பித்து வைக்கப்பட்டன. இதற்கென வீதி அபிவிருத்தி திணைக்களம் ஒரு கோடி 30 இலட்சம் ரூபாவை செலவிடுகின்றது. சுபீட்சத்தின் நோக்கு கொள்கை திட்டத்திற்கு அமைய ஒரு இலட்சம் கிலோ மீற்றர்கள் வீதிகளை அமைப்பதற்கான நிதி ஒதுக்கீட்டின் கீழ் இவ்வீதி அபிவிருத்தி பணிகள் முன்னெடுக்கப்படுகின்றன. ", "URL": "https://www.itnnews.lk/2023/10/05/379897/", "Category": "Breaking News,தேசிய செய்திகள்", "Parent URL": null}