{"Source": "ITN news", "Timestamp": "ජූනි 29, 2023 08:15", "Headline": "නව ගුවන් හමුදාපතිවරයා ලෙස උදේනි රාජපක්ෂ පත්කිරීමට නියමිත බව වාර්තා වෙයි", "News Content": "ශ්‍රී ලංකා ගුවන් හමුදාවේ නව ගුවන් හමුදාපතිවරයා ලෙස එයාර් වයිස් මාර්ෂල් උදේනි රාජපක්ෂ පත්කිරීමට නියමිත බව වාර්තා වනවා. වත්මන් ගුවන් හමුදාපති එයාර්මාෂල් සුදර්ශන පතිරණ  30 වනදා විශ්‍රාම යාමට නියමිතයි. එයාර් වයිස් මාර්ෂල් උදේනි රාජපක්ෂ දැනට කටයුතු කරන්නේ ගුවන් හමුදා මාණ්ඩලික ප්‍රධානී ධූරයේයි. ඒ අනුව මෙරට 19 වන ගුවන් හමුදාපතිවරයා ලෙස එයාර් වයිස් මාර්ෂල් උදේනි රාජපක්ෂ පත්කිරීමට නියමිත බවයි වාර්තා වන්නේ. එයාර් වයිස් මාෂල් උදේනි රාජපක්ෂ කොළඹ ආනන්ද විද්‍යාලයේ ආදි ශිෂ්‍යයෙකු වනවා. ", "URL": "https://www.itnnews.lk/2023/10/05/495768/", "Category": "දේශීය පුවත්", "Parent URL": null}