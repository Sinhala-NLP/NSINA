{"Source": "ITN news", "Timestamp": "පෙබරවාරි 17, 2022 14:26", "Headline": "ශීත කාලගුණ තත්වයෙන් පසු ප්‍රංශය විවෘත කිරීමට සැලසුම් කෙරේ", "News Content": "මේ දිනවල ප්‍රංශයේ පවතින ශීත සෘතු කාලගුණ තත්ත්වයෙන් පසු එරට විවෘත කිරීමේ සැලසුමක් ඇති බවට රජය නිවේදනය කර තිබෙනවා. ප්‍රංශයේ කෝවිඩ් නයින්ටීන් නීති රෙගුලාසි වෙනස් වෙමින් පවතින අතර එරට රාත්‍රි සමාජ ශාලා ඇතුළු බොහෝ ස්ථාන නැවත විවෘත කළ හැකි බවයි නිවේදනය කර තිබෙන්නේ. පසුගිය දෙසැම්බර් මාසයේ දැඩි සීමා කිරීම්වලට මුහුණ දුන් බොහෝ අංශ සදහා දෙවැනි අදියරෙන් සහන සලසා දීමට කටයුතු කර තිබෙනවා. පැරීසියේ රාත්‍රී සමාජ ශාලා, ආපන ශාලා, විනෝදාස්වාද ස්ථාන සදහා නිරෝධායන නීති ලිහිල් කර තිබෙනවා. ඉහළ එන්නත් අනුපාතය සමග බූස්ටර් මාත්‍රාව ලබාදීමද වේගවත් වී ඇති පසුබිමක මේ ආකාරයෙන් සීමා සිහිල් කරන බවයි ප්‍රංශ රජය දැනුම් දී තිබෙන්නේ.       ", "URL": "https://www.itnnews.lk/2023/10/05/395648/", "Category": "ජාත්‍යන්තර පුවත්", "Parent URL": null}