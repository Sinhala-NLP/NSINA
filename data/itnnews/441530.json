{"Source": "ITN news", "Timestamp": "அக்டோபர் 20, 2022 10:34", "Headline": "ஐஸ் போதைப்பொருளுடன் சந்தேக நபர் கைது..", "News Content": "ஐஸ் போதைப்பொருளுடன் சந்தேக நபர் ஒருவரை பொலிஸ் விசேட அதிரடிப்படையினர் கைது செய்துள்ளனர். பொலிஸ் விசேட அதிரடிப்படையின் கொனஹேன முகாமின் அதிகாரிகளுக்கு கிடைத்த தகவலின் பிரகாரம் பேலியகொட பிரதேசத்தில் சுற்றிவளைப்பு மேற்கொள்ளப்பட்டுள்ளது. அங்கு ஏழு கிராம் 480 மில்லிகிராம் ஐஸ் போதைப்பொருளுடன் சந்தேகநபர் ஒருவர் கைது செய்யப்பட்டுள்ளார். அவர் வத்தளை பிரதேசத்தை சேர்ந்த 37 வயதுடையவர் என்பதுடன் மேலதிக விசாரணைகளுக்காக பொலிஸ் விசேட அதிரடிப்படையினர் சந்தேக நபரை பேலியகொட பொலிஸ் நிலையத்தில் ஒப்படைத்துள்ளனர் ", "URL": "https://www.itnnews.lk/2023/10/05/441530/", "Category": "Breaking News,தேசிய செய்திகள்", "Parent URL": null}