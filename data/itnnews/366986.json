{"Source": "ITN news", "Timestamp": "அக்டோபர் 5, 2021 12:41", "Headline": "ஸ்பெயினில் லாபெல்மா தீவில் மீண்டும் நிலநடுக்கம்", "News Content": "ஸ்பெயினில் லாபெல்மா தீவில் மீண்டும் நிலநடுக்கம் ஏற்பட்டுள்ளது. அது ரிக்டர் அளவில் 3.0ஆக பதிவாகியுள்ளது. இதனால் எரிமலை குழம்பு அதிகளவில் வெளியேறி வருவதாக அந்நாட்டு செய்திகள் தெரிவிக்கின்றன. கடந்த 19ம் திகதி குறித்த தீவில் 4.2 ரிக்டர் அளவிலான நிலநடுக்கம் ஏற்பட்டது. இதனையடுத்து எரிமலை வெடிப்புக்குள்ளானது. கடந்த இரண்டு வாரங்களாக எரிமலை குழம்பு வெளியேறிய நிலையில், மீண்டும் நிலநடுக்கம் ஏற்பட்டதையடுத்து அதன் சீற்றம் மேலும் அதிகரித்துள்ளது. எரிமலை வெடிப்பினால் இதுவரை ஆயிரத்திற்கும் மேற்பட்ட கட்டிடங்கள், வீடுகள் என்பன அழிவடைந்துள்ளன. 34 கிலோ மீற்றர் அளவிலான வீதிகள் அழிவடைந்துள்ளதுடன், ஆயிரம் ஏக்கர் நிலமும் முற்றாக அழிவடைந்துள்ளதாக சர்வதேச செய்திகள் தெரிவிக்கின்றன. ", "URL": "https://www.itnnews.lk/2023/10/05/366986/", "Category": "Breaking News,சர்வதேச செய்திகள்", "Parent URL": null}