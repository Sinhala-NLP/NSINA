{"Source": "ITN news", "Timestamp": "ජූලි 26, 2022 09:17", "Headline": "ආරක්ෂක අංශවලට එරෙහිව වෛරී ප්‍රකාශ හුවමාරු කළ අයෙක් රිමාන්ඩ්", "News Content": "පොලිසිය සහ යුද හමුදාව ඉලක්ක කරගනිමින් වෛරී ප්‍රකාශ සමාජ මාධ්‍ය ඔස්සේ හුවමාරු කිරීමේ චෝදනාව මත සැකකරුවෙකු රක්ෂිත බන්ධනාගාර ගත කර තිබෙනවා. ගාලුමුවදොර විරෝධතා ව්‍යාපාරයට සහාය පළකරමින් පොලිසියට සහ හමුදාවට එරෙහිව වෛරී ප්‍රකාශවලට අදාළ අන්තර්ගතයන් ෆේස්බුක් හරහා හුවමාරු කිරීම සැකකරුට එල්ල වී ඇති චෝදනාවයි. සැකකරු අගෝස්තු මස 08 වන දින දක්වා රක්ෂිත බන්ධනාගාර ගත කරන ලෙස ගාල්ල මහේස්ත්‍රාත් අධිකරණය ඊයේ නියෝග කළා. අපරාධ පරීක්ෂණ දෙපාර්තමේන්තුව විසින් මෙම පුද්ගලයා අත්අඩංගුවට ගනු ලැබුවේ සැකකරු ගාලු කොටුව ප්‍රදේශයේ පදිංචිකරුවෙකු බවට හඳුනාගෙන තිබෙනවා. සැකකරුගේ ඇප අයැදුම්පත සළකා බැලීම සඳහා නඩුව අද කැඳවූ අවස්ථාවේදී සැකකරුට ඇප ලබාදීමට රහස් පොලිසිය විරෝධය පළ කළ අතර පසුව සැකකරු රක්ෂිත බන්ධනාගාර ගත කෙරුණා.    ", "URL": "https://www.itnnews.lk/2023/10/05/425048/", "Category": "Breaking News,දේශීය පුවත්", "Parent URL": null}