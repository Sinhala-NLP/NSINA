{"Source": "ITN news", "Timestamp": "ජූලි 21, 2023 12:34", "Headline": "මිය ගිය පුතුගේ උපාධි සහතිකය ගන්න වේදිකාවට ආ මව සියල්ලන්ම හඬවයි", "News Content": "යාපනය විශ්වවිද්‍යාලයේ ඊයේ (20) දින පැවති උපාධි ප්‍රධානෝත්සවයකදී උපාධි සහතිකය ලබාගැනීමට පැමිණි මවකගේ හඩාවැටීම හේතුවෙන් සභාවේ සියල්ලන්ම හැඟීම්බර වූ සිදුවීමක් සිදුවුණා. යාපනය විශ්වවිද්‍යාලයේ එවකට වව්නියාව මණ්ඩපයේ (වර්ථමානයේ වව්නියාව විශ්වවිද්‍යාලය) ඉගෙනුම ලැබූ දිසානායක මුදියංසේලාගේ හසාන් සාගර  දිසානායක යන සිසුවාගේ උපාධි සහතිකය ලබාගැනීමට පැමිණි මව සහතිකය ලබාගන්නා අවස්ථාවේදී මෙලෙස හඩාවැටීම හේතුවෙන් රැස්ව සිටි සියලු දෙනාට එය මහත් සංවේදි අවස්ථාවක් වුණා. ඊට හේතුව වූයේ හසාන් සාගර දිසානායක සිසුවා ව්‍යවහාරික ගණිතය සහ පරිඝනක පිළිබඳව විද්‍යාවේදී උපාධිය සඳහා පෙනීසිට අනතුරුව අනුරාධපුර මැදවච්චිය ප්‍රදේශයේදී යතුරුපැදි අනතුරකට ලක්ව මියගොස් තිබීමයි. සිසුවාගේ මිතුරු මිතුරියන් හඩාවැටෙමින් උපාධි සහතිකය ලබාගත් මව වේදිකාවෙන් රැගෙන යාමට කටයුතු කිරීමද සංවේදී අවස්ථාවක් වුණා.      ", "URL": "https://www.itnnews.lk/2023/10/05/501516/", "Category": "Breaking News,දේශීය පුවත්", "Parent URL": null}