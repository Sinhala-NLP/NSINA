{"Source": "ITN news", "Timestamp": "ஜனவரி 2, 2023 11:38", "Headline": "பாதுகாப்பற்ற கிணற்றில் தவறி வீழ்ந்த குழந்தை உயிரிழப்பு", "News Content": "விளைச்சல் காணி ஒன்றில் பாதுகாப்பற்ற முறையில் இருந்த கிணற்றில் தவறி வீழ்ந்த மூன்றரை வயது குழந்தை ஒன்று உயிரிழந்த சம்பவம் பதிவாகியுள்ளது. வெலிமட வீவனஹூலாவ பிரதேசத்தில் வீட்டுடன் கூடிய விளைச்சல் காணியிலேயே குறித்த கிணறு காணப்படுகின்றது. விளையாடிக்கொண்டிருந்த சிறுமி கிணற்றில் வீழ்ந்துள்ளதாகவும், அதனை தொடர்ந்து உடனடியாக செயற்பட்டு வைத்தியசாலையில் அனுமதித்த போதும் உயிரிழந்துள்ளதாக ஆரம்பக்கட்ட விசாரணைகளில் தெரியவந்துள்ளது. சம்பவம் தொடர்பில் கெப்பட்டிப்பொல பொலிஸார் விசாரணைகளை முன்னெடுத்துள்ளனர். சிறுமியின் தந்தை வெளிநாட்டுக்கு சென்றுள்ளமை குறிப்பிடத்தக்கது. ", "URL": "https://www.itnnews.lk/2023/10/05/453259/", "Category": "Breaking News,தேசிய செய்திகள்", "Parent URL": null}