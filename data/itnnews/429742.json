{"Source": "ITN news", "Timestamp": "අගෝස්තු 19, 2022 09:22", "Headline": "නිධන් වස්තු තොගයක් සමඟ ජාවාරම්කරුවන් 5 දෙනෙකු අත්අඩංගුවට", "News Content": "රුපියල් කෝටි 11 කට අලෙවි කිරීමට සූදානම් කර තිබූ නිධන් වස්තු තොගයක් සමග සංවිධානාත්මක ජාවාරම්කරුවන් 05 දෙනෙකු පොලීසිය අත්අඩංගුවට ගත්තා. වට්ස්ඇප් හරහා මෙම ද්‍රව්‍ය අලෙවි කිරීමට ජාවාරම්කරුවන් උත්සාහ දරා තිබෙනවා.නිධානයකින් ලබාගත් බව පවසමින් පුස්කොලපොත් දෙකක් හා මංජුසා 09 ක් මෙසේ අලෙවි කිරීමට සූදානම් කර තිබුණා. සැකකරුවන් රත්නපුර, කුලියාපිටිය, වාරියපොල සහ අනුරාධපුර යන ප්‍රදේශවල පදිංචිකරුවන්. අනුරාධපුර ශ්‍රාවස්ථිපුර ප්‍රදේශයේදීයී මොවුන් අත්අඩංගුවට ගෙන ඇත්තේ. මේ අතර සොරකම් කළ ත්‍රීරෝද රථ යුතුරු පැදි හා පාපැදි තොගයක් අත්අඩංගුවට ගැනීමට වැලිවේරිය පොලීසිය සමත් වුණා. මත්ද්‍රව්‍ය භාවිතය සදහා තදින් ඇබ්බැහි වූ  පිරිසක් මෙම සොරකම සිදු කර තිබෙනවා. ත්‍රී රෝද රථ දෙකක් යතුරුපැදි 11 ක් හා පාපැදි 12 ක් මෙසේ අත්අඩංගුවට ගැනුනා. සැකකරුවන් 06 දෙනෙකු පොලීසිය අත්අඩංගුවට ගත්තා.       ", "URL": "https://www.itnnews.lk/2023/10/05/429742/", "Category": "දේශීය පුවත්", "Parent URL": null}