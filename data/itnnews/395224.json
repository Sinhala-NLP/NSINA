{"Source": "ITN news", "Timestamp": "පෙබරවාරි 15, 2022 12:48", "Headline": "චමුදිත සමරවික්‍රම මහතාගේ නිවසට එල්ලවූ ප්‍රහාරයට අදාළ විමර්ශන කටයුතු කඩිනමින්", "News Content": "මාධ්‍යවේදී චමුදිත සමරවික්‍රමගේ නිවසට ප්‍රහාර එල්ලකිරීමේ සිද්ධියට අදාළ විමර්ශන කටයුතු කඩිනමින් සිදුකරන බව අමාත්‍ය ඩලස් අලහප්පෙරුම කැබිනට් තීරණ දැනුම් දෙන මාධ්‍ය හමුවේදී ප්‍රකාශ කළා.  එම සිද්ධියට අදාළව ප්‍රකාශ  32ක් සටහන් කරගෙන ඇති බවයි පොලිසිය පවසන්නේ. ඊයේ අලුයම සමරවික්‍රම මහතාගේ නිවසට මෙලෙස නාදුනන පුද්ගලයන් සිව් දෙනෙකු ප්‍රහාර එල්ල කළා.  ඊයේ දිනයේද අමාත්‍ය ඩලස් අලහප්පෙරුම සමරවික්‍රම මහතාගේ නිවසට ගොස් සිද්ධිය සම්බන්ධයෙන් සොයා බැලුවා. පොලිස් කණ්ඩායම් කිහිපයක් යටතේ විමර්ශන කටයුතු සිදු කෙරෙන බවයි වාර්තා වන්නේ.   ", "URL": "https://www.itnnews.lk/2023/10/05/395224/", "Category": "දේශීය පුවත්", "Parent URL": null}