{"Source": "ITN news", "Timestamp": "මාර්තු 15, 2023 15:34", "Headline": "ආර්ජන්ටිනාවේ උද්ධමනය 100% ඉක්මවයි", "News Content": "ආර්ජන්ටිනාවේ උද්ධමනය 100% ඉක්මවා තිබෙනවා. 90 දශකයේ මුල් භාගයට පසු ආර්ජන්ටිනාවේ උද්ධමනය 100% ඉක්මවා ගිය පළමු අවස්ථාව මෙයයි. පසුගිය පෙබරවාරි මාසයේ දී එරට උද්ධමනය සටහන් වන්නේ 1.25%ක් ලෙසයි. ඒ සමඟම 2022 වසරට සාපේක්ෂව පාරිභෝගික භාණ්ඩවල මිල දෙගුණයකටත් වඩා වැඩි අගයකින් ඉහළ යා හැකි බවයි විශ්ලේෂකයින් අනතුරු අඟවන්නේ. එරට ජනගහනයෙන් බහුතර පිරිසක් දුගී භාවයට පත්ව සිටින අතර වසර ගණනක් තිස්සේ දැඩි ආර්ථික දුෂ්කරතාවලට මුහුණ දී සිටිනවා. ආහාර හා අනෙකුත් අත්‍යවශ්‍ය භාණ්ඩ මිල පාලනය කිරීමට රජය උත්සාහ කළ ද අඛණ්ඩව එම භාණ්ඩවල මිල ඉහළ යන ආකාරය දැකිය හැකියි.       ", "URL": "https://www.itnnews.lk/2023/10/05/468393/", "Category": "Breaking News,ජාත්‍යන්තර පුවත්", "Parent URL": null}