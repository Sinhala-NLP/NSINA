{"Source": "ITN news", "Timestamp": "මාර්තු 30, 2022 15:53", "Headline": "යුරෝපා සංගමයට අයත් රටවල් 4ක් රුසියා රාජ්‍ය තාන්ත්‍රිකයින් 43 දෙනෙකු පිටුවහල් කරයි", "News Content": "යුරෝපා සංගමයට අයත් රටවල් 4 ක් රුසියා රාජ්‍ය තාන්ත්‍රිකයින් 43 දෙනෙකු පිටුවහල් කිරීමට පියවර ගෙන තිබෙනවා. එම රාජ්‍ය තාන්ත්‍රිකයින් පිරිස රුසියා ඔත්තුසේවාවන්වලට සම්බන්ධ බවයි ඔවුන් චෝදනා කරන්නේ. අයර්ලන්තය, බෙල්ජියම, නෙදර්ලන්තය හා චෙක් රාජ්‍යයේ සේවයේ නිරතව සිටි රුසියා රාජ්‍ය තාන්ත්‍රිකයිනුයි මෙලෙස පිටුවහල් කර ඇත්තේ. ඔවුන්ට එම රටවලින් පිටවීම සදහා සති දෙකක කාලයක් ලබාදී ඇති බවද සදහන්. පෝලන්තය ද පසුගිය සතියේදී රුසියා රාජ්‍ය තාන්ත්‍රිකයින් පිරිසක් එරටින් පිටුවහල් කිරීමට පියවර ගත්තා.             ", "URL": "https://www.itnnews.lk/2023/10/05/404726/", "Category": "ජාත්‍යන්තර පුවත්", "Parent URL": null}