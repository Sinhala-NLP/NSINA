{"Source": "ITN news", "Timestamp": "ஜனவரி 29, 2022 10:45", "Headline": "நேற்றையதினம் 961 கொவிட் தொற்றாளர்கள் பதிவு..", "News Content": "நேற்றையதினம் 961 கொவிட் தொற்றாளர்கள் பதிவாகியுள்ளனர். நாட்டில் இதுவரை பதிவான கொவிட் தொற்றாளர்களின் எண்ணிக்கை 6 லட்சத்து 8 ஆயிரத்து 65 ஆக அதிகரித்துள்ளது. நேற்றைய தினம் 17 கொவிட் மரணங்கள் பட்டியலிடப்பட்டன. இதுவரை 15 ஆயிரத்து 386 கொவிட் மரணங்கள் பதிவாகியுள்ளன. 5 லட்சத்து 77 ஆயிரத்து 314 பேர் கொவிட் தொற்றிலிருந்து பூரண குணமடைந்துள்ளதாக சுகாதாரப் பிரிவினர் தெரிவித்துள்ளனர். இதேவேளை நாட்டில் கொவிட் பரவல் தீவிரமடைந்துள்ளதால், பொதுமக்கள் உரிய சுகாதார வழிமுறைகளை முழுமையாக பின்பற்றுமாறு சுகாதாரப் பிரிவினர் வலியுறுத்தியுள்ளனர். ", "URL": "https://www.itnnews.lk/2023/10/05/392054/", "Category": "Breaking News,தேசிய செய்திகள்", "Parent URL": null}