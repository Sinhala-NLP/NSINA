{"Source": "ITN news", "Timestamp": "செப்டம்பர் 30, 2022 10:49", "Headline": "தெற்காசிய மகளிர் கூடைப்பந்தாட்ட போட்டித்தொடரில் செம்பியன் பட்டம் பெற்றது இலங்கை..", "News Content": "தெற்காசிய மகளிர் கூடைப்பந்தாட்ட போட்டித்தொடரில் இலங்கையணி செம்பியன் பட்டத்தை பெற்றுள்ளது. இறுதிப்போட்டியில் போட்டித்தொடரை நடத்திய நாடான மாலைத்தீவை வெற்றிகொண்டதன் மூலம் இலங்கை மகளிர் அணி கிண்ணத்தை சுவீகரித்தது. ஐந்தாவது தடவையாக நடத்தப்பட்ட தெற்காசிய மகளிர் கூடைப்பந்தாட்ட போட்டித்தொடரில் இம்முறை ஆறு அணிகள் பங்கேற்றன. இலங்கை மற்றும் மாலைத்தீவு அணிகள் இறுதிப்போட்டிக்கு தகுதிபெற்றிருந்தன. போட்டியில் முதல் பாதி ஆட்ட முடிவின்போது இலங்கையணி 46 க்கு 22 என்ற புள்ளிகள் அடிப்படையில் முன்னிலையிலிருந்தது. இரண்டாவது பாதி நிறைவடையும்போது 72 க்கு 59 என்ற புள்ளிகள் அடிப்படையில் இலங்கையணி போட்டியில் வெற்றிபெற்றது. இதேவேளை தெற்காசிய மகளிர் கூடைப்பந்தாட்ட போட்டித்தொடரில் இலங்கை மகளிர் அணி செம்பியன் பட்டத்தை வென்ற இரண்டாவது சந்தர்ப்பமாக இது அமைந்தது. ", "URL": "https://www.itnnews.lk/2023/10/05/438060/", "Category": "Breaking News,ஏனைய விளையாட்டு,விளையாட்டு", "Parent URL": null}