{"Source": "ITN news", "Timestamp": "ජූලි 12, 2021 11:40", "Headline": "කේරල ගංජා තොගයක් සමඟ සැකකරුවන් තුන්දෙනෙකු අත්අඩංගුවට", "News Content": "රුපියල් මිලියන 103 කට අධික වටිනාකමින් යුතු කේරල ගංජා තොගයක් සමඟ සැකකරුවන් තුන් දෙනෙකු උතුරු මුහුදේදී නාවික හමුදා භාරයට ගෙන තිබෙනවා. යාපනය අනලතිව් දූපතට ඔබ්බෙන් වූ මුහුදු ප්‍ර දේශයේ දී අද අළුයම සිදු කළ විශේෂ මෙහෙයුමකදී මෙම කේරල ගංජා තොගය අත්අඩංගුවට ගත්තා.කේරල ගංජා කිලෝ ග්‍රෑම් 344 යි ග්‍රෑම් 550 ක් හා  එම ගංජා ප්‍රවාහනය කිරීම සඳහා භාවිත කළ ඩිංගි යාත්‍රාවක් නාවික හමුදා භාරයට ගැනීමට හැකි වුණා. උතුරු නාවික විධානයට අනුයුක්ත හතරවන වේග ප්‍රහාරක මුර යාත්‍රා  බලගණයට අයත් මුර යාත්‍රාවකින් සිදුකළ සෝදිසි මෙහෙයුමකදී මෙම ඩිංගි යාත්‍රාව පරීක්ෂාවට ලක්කෙරුණා. පොලිතින් මළු 11 ක කේරල ගංජා තොගය අසුරා තිබූ බවයි නාවික හමුදාව සඳහන් කළේ. සැකකරුවන් සහ අත්අඩංගුවට ගත් භාණ්ඩ ඉදිරි නීතිමය කටයුතු සඳහා කන්කසන්තුර පොලිසිය වෙත භාරදීමට නියමිතයි.     ", "URL": "https://www.itnnews.lk/2023/10/05/348609/", "Category": "Breaking News,දේශීය පුවත්", "Parent URL": null}