{"Source": "ITN news", "Timestamp": "පෙබරවාරි 11, 2022 15:23", "Headline": "යුක්රේනයේ රැදී සිටින ඇමෙරිකානුවන්ට එම ප්‍රදේශවලින් ඉවත්වන ලෙස ජෝ බයිඩ්න් දැනුම් දෙයි", "News Content": "යුක්රේනයේ රැදී සිටින ඇමෙරිකානුවන්ට එම ප්‍රදේශවලින් වහා පිටවන ලෙස ඇමෙරිකා ජනාධිපති ජෝ බයිඩ්න් දැනුම් දී තිබෙනවා. යුක්රේනයේ තත්ත්වය ඕනෑම අවස්ථාවක ක්ෂණයෙන් වෙනස් විය හැකි බවට අනතුරු අගවමින් එහි රැදී සිටින ඇමෙරිකානුවන්ට වහා ඉවත් වන ලෙස ඇමෙරිකා ජනාධිපති ජෝජ බයිඩ්න් දැනුම් දී තිබෙනවා. රුසියානු ආක්‍රමණයක තර්ජනයට ලක්වී සිටින යුක්රේනයෙන් තම ජනතාව ආරක්ෂා කර ගැනීම අරමුණ වී ඇති බවයි ඔහු වැඩිදුරටත් පවසන්නේ. රුසියාව මේ වන විටත් යුක්රේන දේශසීමාවේ ලක්ෂයක පමණ හමුදා බලඇණි එක් රැස් කර ඇති අතර ජීව උණ්ඩ යොදාගනිමින් යුද අභ්‍යාසවලද නිරත වන බවයි විදෙස් මාධ්‍ය වාර්තා කරන්නේ.       ", "URL": "https://www.itnnews.lk/2023/10/05/394513/", "Category": "ජාත්‍යන්තර පුවත්", "Parent URL": null}