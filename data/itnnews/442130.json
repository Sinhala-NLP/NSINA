{"Source": "ITN news", "Timestamp": "ඔක්තෝබර් 24, 2022 16:08", "Headline": "යාල වනෝද්‍යානයේ දී වන සතුන්ට හිංසා වන පරිදි කටයුතු කළ පුද්ගලයින්ට එරෙහිව නඩු", "News Content": "යාල වනෝද්‍යානයේ දී වන සතුන්ට හිංසා වන පරිදි කටයුතු කළ පුද්ගලයින්ට එරෙහිව නඩු පැවරීමට වනජිවී දෙපාර්තමේන්තුව තීරණය කර තිබෙනවා. යාල වනෝද්‍යානය තුළ වන සතුන්ට හිරිහැර වන පරිදි රථ වාහන වලින් ගමන් කළ පුද්ගලයින් සම්බන්ධයෙන් නීතිය ක්‍රියාත්මක කරන ලෙස අමාත්‍ය මහින්ද අමරවීර මහතා වනජවී අධ්‍යක්ෂ ජනරාල් වෙත උපදෙස් දී තිබෙනවා. එසේ කටයුතු කල පුද්ගලයින් සම්බන්ධව සියලු තොරතුරු හැදුනුම්පත් අංක,  ලිපිනයන් හා වාහන අංක මෙන්ම අනිසි හැසිරිම් සනාථ කල හැකි සියලු සාක්ෂි ඇති බවයි වනජිවී දෙපාර්තමේන්තු පවසන්නේ. ඒ හේතුවෙන් එම සියලු දෙනාට එරෙහිව නඩු පැවරීමට තීරණය කළ බව වනජවී අධ්‍යක්ෂ ජනරාල් චන්දන සූරියබණ්ඩාර මහතා පවසනවා.           ", "URL": "https://www.itnnews.lk/2023/10/05/442130/", "Category": "Breaking News,දේශීය පුවත්", "Parent URL": null}