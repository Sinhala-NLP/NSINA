{"Source": "ITN news", "Timestamp": "අගෝස්තු 25, 2023 09:07", "Headline": "මහනුවර ඇසළ පෙරහර මංගල්‍යයේ අවසන් කුඹල් පෙරහර අද", "News Content": "මහනුවර ඇසළ පෙරහර මංගල්‍යයේ අවසන් කුඹල් පෙරහර අද (25) රාත්‍රී වීදි සංචාරය කිරීමට නියමිතය. රාත්‍රී හත පසුවී මිනිත්තු දෙකට නාථ, විෂ්ණු, කතරගම සහ පත්තිනි යන සිව්මහා දේවාල පෙරහැර සමඟින් පිටත්වන ඇසළ පෙරහැර දළදා වීදිය, යටිනුවර වීදිය ඔස්සේ ගමන් කොට රජවීදියෙන් යළි ශ්‍රී දළදා මාලිගාව වෙත ගෙවැදීම සිදුවේ. ඇසළ පෙරහැරේ සිව්වන කුඹල් පෙරහැර ඊයේ (24) වීදි සංචාරය කළ අතර එහිදී සධාතුක පෙරහැර කරඩුව වැඩම කරවන ලද්දේ කැලණිය රජ මහ විහාරයට අයත් කණ්ඩුල ඇතු විසින්. පෙරහැර ගමන් ගන්නා අවස්ථාවේ දී මහනුවර නගරය තුළ විශේෂ රථ වාහන සැලැස්මක් ද ක්‍රියාත්මකයි. ", "URL": "https://www.itnnews.lk/2023/10/05/510734/", "Category": "Breaking News,දේශීය පුවත්", "Parent URL": null}