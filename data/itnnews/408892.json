{"Source": "ITN news", "Timestamp": "අප්‍රේල් 29, 2022 14:23", "Headline": "අනූෂා සොනාලි මහත්මියගේ අවසන් කටයුතු අද පස්වරුවේ", "News Content": "රංගන ශිල්පිනී අභාවප්‍රාප්ත අනූෂා සොනාලි මහත්මියගේ දේහය පිළිබද අවසන් කටයුතු අද පස්වරුවේ සිදු කිරීමට නියමිතයි. කළුතර බාලිකා විද්‍යාලයෙන් අධ්‍යාපනය හැදෑරූ අනූෂා සොනාලි විසිදැල, ලොකු දුව, දරු උපත, සුන්දර වරද ආදී චිත්‍රපට රැසකට රංගන දායකත්වය ලබා දුන්නා. 1995 වසරේ නැගී එන හොදම නිලියට හිමි සරසවි සම්මානයෙන්ද ඇය පිදුම් ලැබුවා. කලක් රෝගාතුරව සිටි ඇය අභාවප්‍රාප්ත වන විට  47 වන වියේ පසු වුනා. අභාවප්‍රාප්ත අනූෂා සොනාලි රංගන ශිල්පිනියගේ දේහය කළුබෝවිල ජයරත්න මල්ශාලාවේ තැන්පත් කර තිබෙනවා. අවසන් කටයුතු ඇන්ඩ්‍රසන් පාර නිසල උයන සුසාන භූමියේදී අද පස්වරුවේ සිදු කිරීමට නියමිතයි.       ", "URL": "https://www.itnnews.lk/2023/10/05/408892/", "Category": "දේශීය පුවත්", "Parent URL": null}