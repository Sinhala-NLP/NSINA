{"Source": "ITN news", "Timestamp": "පෙබරවාරි 21, 2022 18:37", "Headline": "පැතුම් නිශ්ශංඛ ඕස්ට්‍රේලියා – ශ්‍රී ලංකා 20යි 20 තරඟාවලියේ වැඩිම ලකුණු ලාභියා බවට පත්වෙයි", "News Content": "ඕස්ට්‍රේලියාව සහ ශ්‍රී ලංකාව අතර පැවති විස්සයි විස්ස ක්‍රිකට් තරගාවලියේ වැඩිම ලකුණුලාභියා බවට පත්වීමට ශ්‍රීලංකා ක්‍රීඩක පැතුම් නිශ්ශංඛට හැකියාව ලැබුණා. පැතුම් නිශ්ශංඛ ලකුණු සටහනේ පෙරමුණ ගත්තේ තරග පහකට ක්‍රීඩා කර ලකුණු 184 ක් ලබා ගනිමින්. ඔහු එක් ඉනිමකදී ලබා ගත් වැඩිම ලකුණු සංඛ්‍යාව ලෙස ලකුණු 73 සටහන් වෙනවා. පිතිකරන ලකුණු සටහනේ දෙවන තැන හිමිව ඇත්තේ ලකුණු 155 ක් රැස් කර ගත් ඕස්ට්‍රේලියානු ක්‍රීඩක ජෝර්ජ් ඉංග්ලිෂ්ටයි. තරගාවලියේ වැඩිම කඩුලුලාභීන්ගේ සටහනේ පෙරමුණ ගැනීමට ඕස්ට්‍රේලියානු ක්‍රීඩකයන් වන කේන් රිචඩ්සන් සහ ජෝස් හසල්වුඩ් සමත්ව සිටිනවා. ඔවුන් දෙදෙනාම තරගාවලියේදී කඩුලු 8 බැගින් බිද හෙලුවා. ශ්‍රී ලංකා ක්‍රීඩක දුෂ්මන්ත චමීරට හිමිව ඇත්තේ තුන්වන ස්ථානයයි. ඔහු ලබා ගත් කඩුලු සංඛ්‍යාව 7 ක්.       ", "URL": "https://www.itnnews.lk/2023/10/05/396552/", "Category": "ක්‍රිකට්,ක්‍රීඩා", "Parent URL": null}