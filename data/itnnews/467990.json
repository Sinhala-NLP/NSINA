{"Source": "ITN news", "Timestamp": "மார்ச் 14, 2023 14:05", "Headline": "ஆசிரியர் சேவைகளுக்கு அரச பணியில் உள்ள பட்டதாரிகளை இணைக்க பரீட்சை", "News Content": "ஆசிரியர் சேவைகளுக்கு அரச பணியில் உள்ள பட்டதாரிகளை இணைத்துக் கொள்வதற்கான பரீட்சை மார்ச் 25ஆம் திகதி நடைபெற உள்ளது. நாடு முழுவதும் 341 நிலையங்களில் இதற்கான பரீட்சை நடத்தப்படும் என கல்வி அமைச்சு விடுத்துள்ள அறிக்கையில் தெரிவிக்கப்பட்டுள்ளது. குறித்த பரீட்சார்த்திகளுக்கான அனுமதி அட்டைகளை அனுப்புவதற்குத் தேவையான நடவடிக்கைகளை பரீட்சை திணைக்களம் ஏற்கனவே எடுத்துள்ளது. பரீட்சை பெறுபேறுகளின் அடிப்படையில் தேசிய மற்றும் மாகாண பாடசாலைகளில் உள்ள ஆசிரியர் வெற்றிடங்களுக்கு இவர்கள் நியமிக்கப்படவுள்ளனர். மாகாண அடிப்படையில் உருவாகும் வெற்றிடங்களுக்கு மாகாண சபைகள் வருடாந்தம் பட்டதாரிகளை இணைத்துக் கொள்ளும் என கல்வி அமைச்சு அறிவித்துள்ளது. ", "URL": "https://www.itnnews.lk/2023/10/05/467990/", "Category": "Breaking News,அண்மைய செய்திகள்", "Parent URL": null}