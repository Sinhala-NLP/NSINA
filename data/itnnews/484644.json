{"Source": "ITN news", "Timestamp": "මැයි 19, 2023 15:34", "Headline": "පසුගිය අප්‍රේල් මාසයේදී ආසියා කලාපයේ උෂ්ණත්වය ඉහළ යයි", "News Content": "පසුගිය අප්‍රේල් මාසයේදී ආසියා කලාපයේ උෂ්ණත්වය සෙල්සියස් අංශක දෙකකින් පමණ ඉහළ ගොස් ඇති බව සමීක්ෂණයකින් හෙලිව තිබෙනවා. ආසියා කලාපයේ ඉන්දියාව, බංග්ලාදේශය, තායිලන්ත හා ලාඕසය ඇතුළ රටවල් කිහිපයක අප්‍රේල් මාසයේ උෂ්ණත්වය සෙල්සියස් අංශක 45ට වැඩි අගයක් ගෙන තිබුණා. අනෙකුත් රටවලට සාපෙක්ෂව ආසියා කලාපයේ සෑම රටකම පාහේ සාමාන්‍ය උෂ්ණත්වය සෙල්සියස් අංශක දෙකකින් පමණ ඉහළ යාමට කාලගුණ විපර්යාස හේතු වී  ඇති බව විද්‍යාඥයින් පවසනවා. මේ හරහා තාප තරංග ඇතිවීමසිදුව ඇති බවයි ඔවුන් පෙන්වා දෙන්නේ. අධික උෂ්ණත්වය හමුවේ ආසියාවේ රටවල් රැසකින් මරණ වාර්තා වූ අතර පුද්ගලයින් රැසකට ප්‍රතිකාර ගැනීමට ද සිදු වුණා.       ", "URL": "https://www.itnnews.lk/2023/10/05/484644/", "Category": "ජාත්‍යන්තර පුවත්", "Parent URL": null}