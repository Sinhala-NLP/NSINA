{"Source": "ITN news", "Timestamp": "ජූනි 5, 2022 13:26", "Headline": "ගිනි අවියක් සහ ස්කෑන් යන්ත්‍රයක් සමඟ පුද්ගලයෙකු අත්අඩංගුවට", "News Content": "විදේශීය රටක නිෂ්පාදිත ගිනි අවියක් , පුරා විද්‍යා වස්තු සහ පොළොව අභ්‍යන්තර නිරීක්ෂණය කිරීමේ ස්කෑන් යන්ත්‍රයක් සහ යුද ඇදුම් නිල ඇදුම් කොටස් දෙකක් සමග පුද්ගලයෙකු පොලිස් විශේෂ කාර්ය බලකාය අත්අඩංගුවට ගෙන තිබෙනවා. ඒ ගල්ගමුව ප්‍රදේශයේදීයි. විශේෂ කාර්ය බලකායේ වව්නියාව කදවුරේ නිලධාරීන්ට ලැබුණු තොරතුරකට අනුව සිදුකළ වැටලීමකදීයි මෙම සැකකරු අත්අඩංගුවට ගෙන ඇත්තේ. ගිනි අවි සමග ජීව උණ්ඩ තුනක් සහ උණ්ඩ කොපු තුනක් ද තිබූ බවයි පොලීසිය පැවසුවේ. ඔහු සතුව තිබූ පුරාවිද්‍යා භාණ්ඩ කිසියම් ස්ථානයක් නීති විරොධීව ලබාගත් ඒවා බවද පොලීසිය සැකකරනවා.             ", "URL": "https://www.itnnews.lk/2023/10/05/415215/", "Category": "දේශීය පුවත්", "Parent URL": null}