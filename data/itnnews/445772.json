{"Source": "ITN news", "Timestamp": "நவம்பர் 15, 2022 14:58", "Headline": "முப்படையினருக்கு பொது மன்னிப்பு காலம் அறிவிப்பு..", "News Content": "விடுமுறை பெறாது சேவைக்கு சமூகமளிக்காத முப்படையினருக்கு பாதுகாப்பு அமைச்சினால் பொது மன்னிப்பு காலம் அறிவிக்கப்பட்டுள்ளது. இன்று முதல் 46 நாட்களுக்கு பொது மன்னிப்பு காலம் அமுலிலிருக்கும். இவ்வருடம் ஒக்டோபர் மாதம் 25ம் திகதி அல்லது அதற்கு முன்னர் விடுமுறை பெறாது சேவைக்கு சமூகமளிக்காத முப்படையினருக்கு குறித்த பொது மன்னிப்பு காலம் வழங்கப்படுவதாக அறிவிக்கப்பட்டுள்ளது. அவர்களின் நலன் மற்றும் சமூக பொறுப்பை கருத்திற்கொண்டு இதற்கான நடவடிக்கை எடுக்கப்பட்டுள்ளது. எதிர்வரும் டிசம்பர் மாதம் 31ம் திகதி வரை இதற்கான சந்தர்ப்பம் காணப்படுகிறது. இந்நிலையில் சட்டபூர்வமாக இராணுவத்திலிருந்து விலகாதவர்களுக்கு வேறு அரச நிறுவனங்களிலோ, தனியார் நிறுவனங்களிலோ அல்லது வெளிநாடுகளிலோ தொழில் புரிவதற்கு சட்ட ரீதியான அனுமதி கிடைக்கப்பெறாதென இராணுவ ஊடக பேச்சாளர் பிரிகேடியர் ரவிஹேரத் தெரிவித்துள்ளார். அதற்கு சந்தர்ப்பம் வழங்கும் வகையிலேயே பொது மன்னிப்பு காலம் அறிவிக்கப்பட்டுள்ளது. விடுமுறை பெறாது, சேவைக்கு சமூகமளிக்காத இராணுவத்தினர் எவறேனும் இருந்தால் பொது மன்னிப்பு காலப்பகுதியை பயன்படுத்தி ரெஜிமென்ட் மத்திய நிலையத்திற்கு வருகை தந்து மீள சேவையில் இணைந்துக்கொள்ள விருப்பம் இல்லையெனில் சட்டரீதியாக விலகுமாறு இராணுவ ஊடக பேச்சாளர் பிரிகேடியர் ரவிஹேரத் தெரிவித்துள்ளார். தொடர்ந்தும் சேவையில் ஈடுபட விருப்பம் உள்ளவர்கள் சட்டத்திற்கமையவாக அதற்கான அனுமதியை பெற்றுக்கொள்ளுமாறு அவர் குறிப்பிட்டுள்ளார். ", "URL": "https://www.itnnews.lk/2023/10/05/445772/", "Category": "Breaking News,அண்மைய செய்திகள்,தேசிய செய்திகள்", "Parent URL": null}