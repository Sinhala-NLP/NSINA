{"Source": "ITN news", "Timestamp": "සැප්තැම්බර් 30, 2022 12:17", "Headline": "සංචාරක ප්‍රවර්ධනය උදෙසා සංචාරක අමාත්‍යාංශයෙන් නව ව්‍යාපෘතියක්", "News Content": "සංචාරක ප්‍රවර්ධනය උදෙසා සංචාරක අමාත්‍යාංශය නව ව්‍යාපෘතියක් ආරම්භ කර තිබෙනවා. මේ යටතේ ජාත්‍යන්තර මට්ටමේ සමාජ මාධ්‍ය කරුවන් 12 දෙනෙකු ශ්‍රී ලංකාවේ සංචාරයකට පැමිණ සිටිනවා. ඉහළම ධනවතුන් සිටින ඇමෙරිකාව ,ප්‍රංශය ,ඉන්දියාව, බ්‍රිතාන්‍ය, සිංගප්පූරුව වැනි රටවල  මිලියන ගණනක සාමාජිකයන් සිටින සමාජ මාධ්‍යකරුන් මෙරටට ගෙන්වා ශ්‍රීලංකාවේ සුන්දරත්වය ලෝකයට ගෙන යාම නව වැඩපිලිවෙලේ අරමුණයි. ඒ තුළින් සිය සංචාරක ගමනාන්තය ලෙස ශ්‍රී ලංකාව තෝරා ගැනීමට මෙම පිරිස පොළඹවාලීම අපේක්ෂාවයි. එවැනි රටවල සමාජ මාධ්‍ය ක්‍රියාකාරිකයන් 12 දෙනෙකු ගෙන්වා ඔවුන් වෙනුවෙන් වැඩමුළුවක් හබරනදී පැවැත්වුණා. ශ්‍රී ලංකාවේ දේශගුණය සුන්දරත්වය , ආහාර මෙන්ම ජනතාවගේ සුහදශීලී බව විශේෂයෙන් කැපී පෙනෙන බව මෙම පිරිස පැවසුවා.       ", "URL": "https://www.itnnews.lk/2023/10/05/437958/", "Category": "දේශීය පුවත්", "Parent URL": null}