{"Source": "ITN news", "Timestamp": "සැප්තැම්බර් 23, 2022 10:42", "Headline": "යුක්‍රේනයට එරෙහි යුද්ධය අතිශයින් සාධාරණ ක්‍රියාවක් – රුසියා විදේශ ඇමති", "News Content": "යුක්‍රේනයට එරෙහි යුද්ධය අතිශයින් සාධාරණ ක්‍රියාවක් බව රුසියා විදේශ කටයුතු අමාත්‍ය සර්ජි ලැව්රොෆ් එක්සත් ජාතීන්ගේ ආරක්ෂක මණ්ඩලය හමුවේ ප්‍රකාශ කර තිබෙනවා. රුසියාවේ ජාතික ආරක්ෂාවට දැඩි ලෙස තර්ජනයක් වන ආකාරයෙන් යුක්‍රේනය කටයුතු කරමින් සිටීම නිසා පසුගිය පෙබරවාරි මස 4 වනදා ආක්‍රමණය කිරීමට සිදුවූ බවයි සර්ජි ලැව්රොෆ් ප්‍රකාශ කර සිටියේ එසේම යුක්‍රේනයේ ජීවත්වන රුසියා භාෂාව කතාකරන ජනතාවගේ අයිතිවාසිකම් යුක්‍රේන ආණ්ඩුව මගින් දැඩි ලෙස උල්ලංඝනය කෙරෙමින් පැවති බවද රුසියා විදේශ කටයුතු අමාත්‍යවරයා ප්‍රකාශ කර සිටියා. කෙසේ වෙතත් එක්සත් ජාතීන්ගේ මහ මණ්ඩල රැස්වීමට එක්වූ ලෝක නායකයක් බහුතරය කියා සිටියේ යුක්‍රේනයේ ක්‍රියාත්මක යුද්ධය සමග සිදුවන මානව හිමිකම් කඩ කිරීම් සම්බන්ධයෙන් රුසියාව වග විය යුතු බවයි.       ", "URL": "https://www.itnnews.lk/2023/10/05/436654/", "Category": "ජාත්‍යන්තර පුවත්", "Parent URL": null}