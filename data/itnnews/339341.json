{"Source": "ITN news", "Timestamp": "மே 27, 2021 12:35", "Headline": "பல பகுதிகளில் தாழ் நிலங்கள் தொட்ரந்தும் நீரில் மூழ்கியுள்ளன..", "News Content": "கடந்த சில நாட்களாக நாட்டில் நிலவிய சீரற்ற காலநிலை காரணமாக பல பகுதிகளில் தாழ் நிலங்கள் தொட்ரந்தும் நீரில் மூழ்கியுள்ளன. ஜின் கங்கை, களு கங்கை, களனி கங்கை ஆகியவற்றை அண்டிய பகுதியில் உள்ள வெள்ள அச்சுறுத்தல் நீங்கியுள்ளதாக எமது செய்தியாளர்கள் தெரிவித்துள்ளனர். ஆராய்ச்சி கட்டுவ முந்துபந்திய தீவின் தென்பகுதி கடல் அரிப்புக்கு உட்பட்டுள்ளது. அப்பகுதியில் வீசிய பலத்த காற்று காரணமாக இந்த நிலை ஏற்பட்டதாகவும் அத்தோடு கடல் அலைகள் தொடர்ந்தும் கரையை நோக்கி வருவதையும் அவதானிக்க முடிந்தது. இதனால் குறித்த பகுதியிலுள்ள 34 குடும்பங்களைச் சேர்ந்த நூற்றுக்கும் மேற்;பட்டோர் பாதிக்கப்பட்டுள்ளனர். மாதம்பை, தம்பகல்ல பகுதியில் மோட்டார் சைக்கிள் திருத்தும் நிலையம் மீது மரம் வீழ்ந்ததனால் பலத்த சேதம் ஏற்பட்டுள்ளது. மத்திய மலைநாட்டில் கடந்த சில நாட்களாக பெய்து வரும் அடைமழை காரணமாக மண்மேடுகள் இடிந்து வீழ்ந்த்துடன் மரங்களும் வீழ்ந்து வீதிப்போக்குவரத்தும் தடைப்பட்டிருந்தது. மரங்கள் வீழ்ந்ததனால் நோர்வூட் நகரில் மின்சார கம்பங்களுக்கும் பலத்த சேதம் ஏற்பட்டுள்ளது. பாலிந்த நுவர எல்ல பகுதியில் மாகெரியல்ல வாகனத் தரிப்பிடம் மீது பாரிய மரம் வீழ்ந்ததனால் அதிசக்தி வாய்ந்த மின்சார கம்பிகளும் சேதமடைந்துள்ளன. இதனால் அப்பகுதியின் மின்சாரமும் தடைப்பட்டது. சீரற்ற காலநிலை காரணமாக வலஸ்முல்ல பகுதியில் வீசிய பலத்த காற்றினால் கல்வடிய பகுதியில் பல வீடுகள் சேதமடைந்துள்ளன. ", "URL": "https://www.itnnews.lk/2023/10/05/339341/", "Category": "Breaking News,தேசிய செய்திகள்", "Parent URL": null}