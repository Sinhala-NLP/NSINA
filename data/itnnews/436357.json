{"Source": "ITN news", "Timestamp": "සැප්තැම්බර් 21, 2022 15:37", "Headline": "යුක්රේනයේ පළාත් රුසියාවට එක්වීම සම්බන්ධයෙන් ජනමත විචාරණයක්", "News Content": "රුසියාවට පක්ෂපාත කැරළිකරුවන්ගේ පාලනයේ පවතින යුක්රේනයේ පළාත් රුසියාවට එක්වීම සම්බන්ධයෙන් ජනමත විචාරණයක් පැවැත්වීමට සූදානම් වනවා. 2014 වසරේ සිට ක්‍රයිමියා ප්‍රදේශය රුසියා පාලනය යටතේ පවතින අතර කැරළිකරුවන් සතු අනෙක් ප්‍රදේශ රුසියා පාලනය යටතට පත්වීමේ කැමැත්ත විමසායි මෙම ජනමත විචාරණය පැවැත්වෙන්නේ. ඩොනෙට්ස්ක්, ලුහාන්ස්ක්, කර්සන් හා සපොරිෂියා යන ප්‍රාන්තයන්හි ජනමත විචාරණය පැවැත්වීමට නියමිතයි. මෙම මස 23 සිට 27 වන දින දක්වා ඩොනෙට්ස්ක් හා ලුහාන්ස්ක් ප්‍රාන්තයන්හි ජනමත විචාරණය පැවැත්වෙන අතර අනෙක් ප්‍රාන්තයන්හි ජනමත විචාරණය පසුව පැවැත්වීමට නියමිතයි. රුසියාව යුක්රේනයේ යුද මෙහෙයුම් ආරම්භ කර මේ වනවිට මාස 7 ක පමණ කාලයක් ගතවී තිබෙනවා. කෙසේ වුවද පසුගිය කාලයේ දී රුසියාව අත්පත් කරගත් ප්‍රදේශ රැසක් යළි තම ග්‍රහණයට ගැනීමට යුක්රේනය සමත්වුණා.   ", "URL": "https://www.itnnews.lk/2023/10/05/436357/", "Category": "Breaking News,ජාත්‍යන්තර පුවත්", "Parent URL": null}