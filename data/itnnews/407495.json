{"Source": "ITN news", "Timestamp": "අප්‍රේල් 20, 2022 12:29", "Headline": "කිඹුලාඇල ගුණාගේ සමීපතමයෙකු පිස්තෝලයක් සමඟ අත්අඩංගුවට", "News Content": "සංවිධානාත්මක අපරාධ කල්ලි නායකයෙකු වූ කිඹුලාඇල ගුණාගේ සමීපතමයෙකු පිස්තෝලයක් ද සමඟ අත්අඩංගුව ගැනීමට පොලිස් විශේෂ කාර්ය බලකාය සමත්වුණා. පොලිස් විශේෂ කාර්ය බලකායේ විශේෂ මෙහෙයුම් අංශ එකෙහි නිලධාරීන් කළ වැටලීමකදී සැකකරු අත්අඩංගුවට ගනු ලැබුවේ මෝදර ප්‍රදේශයේ සිදුකළ වැටලීමකදීයි. විමලසිංහ ප්‍රාන්ජිත් ප්‍රනාන්දු නමැති මෙම සැකකරු සමග රුසියාවේ නිෂ්පාදිත මිලිමීටර් 9 වර්ගයේ පිස්තෝලයක්,  ඊට යොදන උණ්ඩ දෙකක් සහ පතරොම් ගැබක් සොයාගත් බව පොලිස් විශේෂ කාර්ය බලකාය සදහන් කළා. මේ අතර රුපියල් කෝටියකට අධික වටිනාකමින් යුත් ගජමුතු 6 ක් අලෙවිකිරීමට තැත්කළ පුද්ගලයෙකු ද අත්අඩංගුවට ගැනීමට විශේෂ කාර්ය බලකායේ තිරුක්කෝවිල් කදවුරේ නිලධාරීන් සමත්වුණා. හිගුරාන ප්‍ර දේශයේ දී අත්අඩංගුවට ගත් සැකරු හා ගජමුතු වැඩිදුර පරීක්ෂණ සදහා භාර කෙරුණේ දමන පොලිස් ස්ථානයටයි.           ", "URL": "https://www.itnnews.lk/2023/10/05/407495/", "Category": "Breaking News,දේශීය පුවත්", "Parent URL": null}