{"Source": "ITN news", "Timestamp": "අගෝස්තු 17, 2021 11:56", "Headline": "ඉදිකිරීම් නවතා දමා ඇති තරියන්කුලම සූර්ය බලාගාරය දුමින්ද දිසානායක මහතාගේ නිරීක්ෂණයට", "News Content": "අනුරාධපුර තරියන්කුලම ප්‍රදේශයේ ඉදිකිරීම් ආරම්භ කර නවතා දමා ඇති සූර්්‍ය බලාගාරය රාජ්‍ය අමාත්‍ය දුමින්ද දිසානායක මහතාගේ නිරීක්ෂණයට ලක් වුණා. මෙගා වොට් එකක විදුලි ධාරිතාවක් ජාතික විදුලිබල පද්ධතියට එක් කිරීමේ අරමුණින් 2017 වසරේ දී මෙහි ඉදිකිරීම් ආරම්භ කෙරුණා. පසුව ඉදිකිරීම් අතරමග නතර කර තිබෙනවා. වසර දහයකටත් වඩා වැඩි කාලයක් පුනර්ජනනීය විදුලි ව්‍යාපෘති බොහෝමයක් ප්‍රමාදවී ඇති බව රාජ්‍ය අමාත්‍යවරයා මෙහිදී පෙන්වා දුන්නා. 2030 වසර වනවිට මෙරට විදුලි බල අවශ්‍යතාවෙන් සියයට හැත්තෑවක් පුනර්ජනනීය බලශක්තිය මගින් විදුලිය උත්පාදනය කිරීම අපේක්ෂාව බවද ඒ මහතා ප්‍රකාශ කළා.   ", "URL": "https://www.itnnews.lk/2023/10/05/356613/", "Category": "දේශීය පුවත්", "Parent URL": null}