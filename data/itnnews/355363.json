{"Source": "ITN news", "Timestamp": "අගෝස්තු 8, 2021 14:34", "Headline": "ජොන්සන් ඇන්ඩ් ජොන්සන් එන්නත ඉන්දියාව තුළ හදිසි භාවිතයට අනුමැතිය", "News Content": "තනි මාත්‍රාවකින්ද ජොන්සන් ඇන්ඩ් ජොන්සන් කෝවිඩ් මර්දන එන්නත හදිසි භාවිතය සදහා අනුමැතිය ලබා දුන් බව ඉන්දීය සෞඛ්‍ය අමාත්‍යවරයා නිවේදනය කර තිබෙනවා. ඉන්දියාව තුළ හදිසි භාවිතයට අනුමැතිය හිමි වූ පස්වන කෝවිඩ් මර්දන එන්නත මෙයයි. ඉන්දියාවේ නිෂ්පාදිත ක්වැක්සින් සහ කොවිෂීල්ඩ් එන්නත් මෙන්ම රුසියාවේ නිෂ්පාදිත ස්පුට්නික් වී,ඇමෙරිකාවේ මොර්ඩනා එන්නත් මේ වන විටත් එරට එන්නත්කරණය සදහා යොදා ගැනෙනවා. ඉන්දියාවේ දින 208 ක් තුළ කෝවිඩ් මර්දන එන්නත් මාත්‍රා මිලියන 500 ක් ලබා දී ඇති බවයි විදෙස් වාර්තා සදහන් කරන්නේ. ලොව විශාලතම එන්නත්කරණ වැඩසටහනට හිමිකම් කියන්නේ ද ඉන්දියාවයි.       ", "URL": "https://www.itnnews.lk/2023/10/05/355363/", "Category": "ජාත්‍යන්තර පුවත්", "Parent URL": null}