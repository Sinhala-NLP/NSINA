{"Source": "ITN news", "Timestamp": "டிசம்பர் 3, 2021 12:30", "Headline": "மத்திய வங்காள விரிகுடாவின் குறைந்த அழுத்தம் சூறாவளியாக விருத்தியடையும் சாத்தியம்..", "News Content": "மத்திய வங்காளவிரிகுடா கடற்பரப்புக்களில் நிலைக்கொண்டுள்ள குறைந்த அழுத்த பிரதேசம் அடுத்த 24 மணித்தியாலங்களில் சூறாவளியாக விருத்தியடையும் சாத்தியம் உள்ளதெக வளிமண்டலவியல் திணைக்களம் தெரிவித்துள்ளது. இதனால் ஆழம் கூடிய மத்திய வங்காளவிரிகுடா கடற்பரப்புக்களில் பயணம் செய்யும் போது அவதானத்துடன் இருக்குமாறு மீனவர்களுக்கு அறிவுறுத்தல் விடுக்கப்பட்டுள்ளது. இதேவேளை நாட்டின் சில பகுதிகளில் இன்றைய தினம் மாலை அல்லது இரவு வேளையில் மழையுடன் கூடிய வானிலை நிலவுமென வளிமண்டலவியல் திணைக்களம் தெரிவித்துள்ளது. சப்ரகமுவ, மத்திய, ஊவா மற்றும் தென் மாகாணங்களிலும் அம்பாறை மற்றும் மட்டக்களப்பு மாவட்டங்களின் சில இடங்களிலும் மழை எதிர்பார்க்கப்படுகிறது. இந்நிலையில் மேல், ஊவா, மத்திய மற்றும் சப்ரகமுவ மாகாணங்களில் சில இடங்களில் காலை வேளையில் பனிமூட்டமான நிலை காணப்படுமென வளிமண்டலவியல் திணைக்களம் தெரிவித்துள்ளது. ", "URL": "https://www.itnnews.lk/2023/10/05/380272/", "Category": "Breaking News,தேசிய செய்திகள்", "Parent URL": null}