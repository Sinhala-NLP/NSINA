{"Source": "ITN news", "Timestamp": "මාර්තු 9, 2023 16:19", "Headline": "ණය ප්‍රතිව්‍යුහගත කිරීමේ ක්‍රමෝපාය අප්‍රේල් ප්‍රකාශයට පත් කරනවා – මහ බැංකු අධිපති", "News Content": "ශ්‍රී ලංකාවේ ණය ප්‍රතිව්‍යුහගත කිරීමේ ක්‍රමෝපාය අප්‍රේල් මාසයේදී ප්‍රකාශයට ප් කිරීමට තීරණය කර ඇති බව ශ්‍රී ලංකා මහ බැංකු අධිපති ආචාර්ය නන්දලාල් වීරසිංහ මහතා පවසයි රොයිටර් පුවත් සේවයට පවසා තිබෙනවා. ජාත්‍යන්තර මූල්‍ය අරමුදලේ සමාලෝචනයට පෙර වාණිජ ණය හිමියන් සමඟ සාකච්ඡා වේගවත් කිරීමටත් අපේක්ෂා කරන බව ද මහ බැංකු අධිපතිවරයා සඳහන් කර ඇත. ඉන්දියාව සහ චීනය ඇතුළු එහි සියලුම ප්‍රධාන ද්විපාර්ශ්වික ණය හිමියන්ගෙන් මූල්‍ය සහතික ලබාගෙන ඇති අතර, එම නිසා ජාත්‍යන්තර මූල්‍ය අරමුදලඩොලර් බිලියන 2.9ක, සිව් අවුරුදු මූල්‍ය පැකේජයක් සඳහා මාර්තු 20දා අවසන් අනුමැතිය ලබා දීමට වේදිකාව සකසා ඇති බවයි රොයිටර් සඳහන් කරන්නේ. “විස්තීරණ මූල්‍ය පහසුකමට අදාළ මාණ්ඩලික මට්ටමේ එකඟතාවය නුදුරේදීම ප්‍රකාශයට පත්කරනවා. එහි අන්තර්ගතවෙනවා ණය ප්‍රතිව්‍යුහත කිරීම සඳහා අපේ වෑයම. එසේම මාධ්‍ය කාලීන අපේ ණය ඉලක්කයන් සම්බන්ධයෙන්ද එහි අන්තර්ගතයි. එම මධ්‍ය කාලීන සිට දිගු කාලීන ණය ඉලක්ක සපුරා ගන්නේ කෙසේද යන්න තමයි අපගේ මීළඟ පියවර “ ", "URL": "https://www.itnnews.lk/2023/10/05/466705/", "Category": "Breaking News,දේශීය පුවත්", "Parent URL": null}