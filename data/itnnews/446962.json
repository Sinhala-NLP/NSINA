{"Source": "ITN news", "Timestamp": "නොවැම්බර් 21, 2022 21:52", "Headline": "අයවැයට විරුද්ධව ඡන්දය දීමට සජබ තීරණය කරයි", "News Content": "පාර්ලිමේන්තුවේ දී හෙට පැවැත්වෙන අයවැය දෙවන වර කියවීමේ ඡන්ද විමසීමේ දී ඊට විරුද්ධව ඡන්දය ප්‍රකාශ කිරීමට නිදහස ජනතා සභාව තීරණය කර තිබෙනවා. එහි විධායක සභාව රැස්වූ අවස්තාවේ ඒකමතිකව මෙම තීරණය ගත් බවයි නිදහස ජනතා සභාවේ මාධ්‍ය අංශය නිවේදනය කරන්නේ. මේ අතර සමගි ජන බල වේගය ද අයවැය ඡන්ද විමසීමේ දී විරුද්ධව ඡන්දය ප්‍රකාශ කිරීමට තීරණය කර ඇති බවද වාර්තා වනවා. අයවැයට එරෙහිව ඡන්දය ලබාදීමට ශ්‍රී ලංකා නිදහස් පක්ෂ මධ්‍යම කාරක සභාව ද තීරණය කර තිබෙනවා. කෙසේ වුවද ශ්‍රී ලංකා පොදුජන පෙරමුණ කොන්දේසි විරහිතව අයවැය ඡන්ද විමසීමේ දී සහාය ලබාදෙන බව එම පෙරමුණු නියෝජිතයින් අද ප්‍රකාශ කළා.       ", "URL": "https://www.itnnews.lk/2023/10/05/446962/", "Category": "Breaking News,දේශීය පුවත්", "Parent URL": null}