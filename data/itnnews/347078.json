{"Source": "ITN news", "Timestamp": "ජූලි 5, 2021 09:52", "Headline": "පිලිපීන ගුවන් අනතුරෙන් මිය ගිය සංඛ්‍යාව 50ක් දක්වා ඉහළට", "News Content": "පිලිපීනයේ ගුවන් හමුදාවට අයත් යානයක් කඩා වැටීමෙන් මිය ගිය සංඛ්‍යාව 50 දක්වා ඉහළ ගොස් තිබෙනවා. යානය අනතුරට පත්වන අවස්ථාවේදී එහි මගීන් 96 දෙනෙකු ගමන් කරමින් සිටි බවයි වාර්තා වන්නේ. පිලිපීනයේ දකුණුදිග ප්‍රදේශයේ ජොලෝ දූපත් ආසන්නයේ දී ගුවන් යානය ගොඩබැස්වීමට සූදානම් වන අවස්ථාවේ දීයි මෙම අනතුර සිදුව තිබෙන්නේ. යානය කඩාවැටුණු ප්‍රදේශය එරට අබුසයිෆ් කැරළිකරුවන්ගේ බලකොටුවක් ලෙසද සඳහන් වනවා. අනතුරෙන් මිය ගිය බහුතරයක් හමුදා සෙබළුන් වන අතර සාමාන්‍ය වැසියන් තුන් දෙනෙකුද ඊට අයත්. යානයේ සිටි සෙබලුන් අබු සයිෆ් කැරළිකරුවන්ට එරෙහි මෙහෙයුමක් සඳහා ජෝලෝ ප්‍රදේශයට ගමන් කරමින් සිටි බව  විදෙස් මාධ්‍ය සඳහන් කරනවා.     ", "URL": "https://www.itnnews.lk/2023/10/05/347078/", "Category": "ජාත්‍යන්තර පුවත්", "Parent URL": null}