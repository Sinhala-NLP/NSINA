{"Source": "ITN news", "Timestamp": "නොවැම්බර් 6, 2021 12:11", "Headline": "වැඩ අවසන් කල මාර්ග 1500ක් අද ජනතා අයිතියට", "News Content": "ග්‍රාමීය මාර්ග කිලෝමීටර් ලක්ෂයක් කාපට් අතුරා සංවර්ධනය කිරීමේ ව්‍යාපෘතිය යටතේ වැඩ නිමකළ මාර්ග 1500ක් අද (06) දිනයේදී ජනතා අයිතියට පත් කෙරෙනවා. සෞභාග්‍යයේ දැක්ම අනුව යමින් ග්‍රාමීය මාර්ග කිලෝමීටර් ලක්ෂයක් සංවර්ධනය කිරීමේ ව්‍යාපෘතිය වත්මන් රජය ආරම්භ කළා. එය මේ වන විට සාර්ථක ප්‍රථිපල අත්කරගෙන තිබෙනවා. ඒ අනුව මාර්ග 1500ක් අද දිනයේ විවෘත කෙරෙන අතර සමාරම්භක උත්සවය පැවැත්වෙන්නේ වීරකැටිය මන්ඩාඩුව ක්‍රීඩාංගනයේදීයි. ජනාධිපති ගෝඨාභය රාජපක්ෂ මැතිතුමාගේ හා අග්‍රාමාත්‍ය මහින්ද රාජපක්ෂ මහතාගේ ප්‍රධානත්වයෙන් පස්වරු 3ට උත්සවය පැවැත්වීමට නියමිතයි. බැසිල් රාජපක්ෂ ජොන්ස්ටන් ප්‍රනාන්දු යන අමාත්‍යවරුන්ගේ සහාය ඇතිව මාර්ග සංවර්ධන ව්‍යාපෘතිය රටපුරා ක්‍රියාත්මක කෙරෙනවා. මෙම අවස්ථාව සජීවී ලෙස ස්වාධීන රූපවාහිනිය ඔස්සේ පස්වරු 3.30 සිට විකාශය කිරීමට නියමිතයි.           ", "URL": "https://www.itnnews.lk/2023/10/05/374293/", "Category": "Breaking News,දේශීය පුවත්", "Parent URL": null}