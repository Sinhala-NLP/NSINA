{"Source": "ITN news", "Timestamp": "අගෝස්තු 23, 2022 16:35", "Headline": "ජනපතිට ආර්මේනියා ජනපතිගෙන් සුබපැතුම්", "News Content": "ආර්මේනියා ජනරජය සහ ශ්‍රී ලංකාව අතර සහයෝගීතාව දෙරටේම ජනතාවගේ ප්‍රයෝජනය සදහා  තවදුරටත් ශක්තිමත් කර ගැනීමට කැපවන බව ආමේනියා ජනාධිපතිවරයා පවසනවා. ආර්මේනියා ජනාධිපති වහග්න් කචතූරියන් මහතා ජනාධිපති රනිල් වික්‍රමසිංහ මහතා වෙත සුබපැතුම් පණිවුඩයක් යොමු කරමිනුයි මේ බව සදහන් කර තිබෙන්නේ. ශ්‍රී ලංකාවේ ප්‍රගතිය වෙනුවෙන් වික්‍රමසිංහ මහතාගේ කැපවීම ආමේනියා ජනාධිපතිවරයා ඇගයීමට ලක් කර තිබෙනවා. ශ්‍රී ලංකාවේ මිත්‍රශීලී ජනතාවට යහපත් සෞඛ්‍ය, සාර්ථකත්වය සහ සාමය ප්‍රාර්ථනා කරන බව ද ආර්මේනියා ජනාධිපතිවරයාගේ සුබපැතුම් පණිවුඩයේ තවදුරටත් සදහන් වනවා.         ", "URL": "https://www.itnnews.lk/2023/10/05/430817/", "Category": "දේශීය පුවත්", "Parent URL": null}