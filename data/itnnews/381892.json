{"Source": "ITN news", "Timestamp": "டிசம்பர் 9, 2021 18:49", "Headline": "பிரியந்தவின் படுகொலை கண்டித்து பாகிஸ்தானில் இரண்டு நாட்களுக்கு கண்டன தினம்..", "News Content": "பாகிஸ்தானின் சியெல்கொட்டில் மத தீவிரவாதிகள் பிரியந்த குமாரவை மனிதாபிமானற்ற முறையில் படுகொலை செய்த சம்பவம் தொடர்பான வழக்கு விசாரணையை நாளாந்தம் நடத்துவதற்கு பஞ்சாப் அமைச்சரவை தீர்மானித்துள்ளது. இதேநேரம் இச்சம்பவத்தை கண்டித்து பாகிஸ்தான் 2 நாட்களை விசேட கண்டன நாட்களாக பிரகடனப்படுத்தியுள்ளது. பிரியந்த குமாரவின் படுகொலையை கண்டிக்கும் தினமாக நாளை தினத்தையும் எதிர்வரும் ஞாயிற்றுக்கிழமையும் பாகிஸ்தான் பிரகடனப்படுத்தியுள்ளது. அந்நாட்டு உலமா சபைத் தலைவர் மஹ்மூட் அஷ்ரபி தகவல் தருகையில் அந்நாட்டில் வாழும் அனைத்து மக்களும் இந்தபாவிகளுக்கு தண்டனை வழங்க வேண்டுமென்ற நிலைப்பாட்டில் உள்ளனர். இச்செயலை இஸ்லாம் ஒருபோதும் அங்கிகரீப்பதில்லையென்றும் சமயம் என்ற போர்வையில் ஒருவரின் உயிரை பறிக்கமுடியாதென்றும் அவர்கள் தெரிவித்துள்ளனர். உலமா சபைத் தலைவர் உள்ளிட்ட அந்நாட்டு சமய அமைப்புக்கள் அனைத்தும் சம்பவத்துடன் தொடர்புடையவர்களுக்கு கடுமையான தண்டனை வழங்குமாறு அந்நாட்டு அரசாங்கத்தை கோரியுள்ளன. இதேநேரம் பிரியந்த குமாரவின் படுகொலை தொடர்பான வழக்கை தினமும் விசாரிப்பதற்கு பஞ்சாப் அமைச்சரவை தீர்மானித்துள்ளது. பஞ்சாப் சட்டம், சமாதனம் மற்றும் நீதி அமைச்சர் மொஹமட் பஞ்ராட் ராஜா சமர்ப்பித்த யோசனைக்கு அந்நாட்டு அமைச்சரவை அங்கீகாரம் வழங்கியுள்ளது. 14 நாட்களுக்குள் பொலிஸ் விசாரணைகள் பூர்த்தியாக்கப்படவேண்டுமென பணிப்புரை வழங்கப்பட்டுள்ளது. இதேநேரம் பிரியந்த குமாரவின் ஆத்ம சாந்திக்காவும் சமயத் தீவிரவாதிகளுக்கு எதிராக சத்தியாக்கிரக நிகழ்வொன்று விஹாரமஹாதேவி பூங்காவிலுள்ள புத்தர் சிலைக்கு சமீபமாக இடம்பெற்றது. மஹா சங்கத்தினர் உள்ளிட்ட ஏனைய சமயங்களை பிரதிநிதித்துவப்படுத்தும் மதகுருமாரும் இதில் கலந்து கொண்டனர். ", "URL": "https://www.itnnews.lk/2023/10/05/381892/", "Category": "Breaking News,அண்மைய செய்திகள்,தேசிய செய்திகள்", "Parent URL": null}