{"Source": "ITN news", "Timestamp": "ජනවාරි 20, 2022 18:42", "Headline": "අවුරුදු 24 කට පස්සේ විෂමතාවක් නැති පඩියක් ලබපු ගුරුවරු", "News Content": "වසර 24 ක් නොවිසදුනු ගුරු විදුහල්පති වැටුප් විෂමතාව ඉවත් වෙමින් ගුරුවරුන්ට සිය මාසික වැටුප අද ලැබී තිබුණා. ඒ රජය  පොරොන්දු වූ පරිදි. එමෙන්ම පසුගියදා නිකුත් කළ චක්‍රලේඛයෙන් රාජ්‍ය සේවකයන්ට ලබාදෙන බවට පොරොන්දු වූ රුපියල් පන්දහසේ අතිරේක දීමනාවද අද ගුරු සේවයේ සියලු දෙනාට හිමි වුණා. පසුගිය වසර 24 පුරාම ගුරු විදුහල්පතිවරු සිය වැටුප් විෂමතාව ඉවත් කර ගැනීම සදහා විවිධ අරගල ගෙන ගියා. වත්මන් රජය ඊට මැදිහත් වී 2022 ජනවාරි සිට එම සංශෝධන ඉවත් කරන බවට ගුරුවරුන්ට හා විදුහල්පතිවරුන්ට සහතිකයක් ලබා දුන්නා. ඒ අනුව අද දින සියලු ගුරුවරුන්ගේ වැටුපට මෙම සංශෝධන ඇතුළත් වී තිබුණා. එමෙන්ම රුපියල් පන්දහසේ අතිරේක දීමනාවද ගුරු සේවයේ සියලු දෙනාට ලබා දීමට කටයුතු කළ බවයි අධ්‍යාපන අමාත්‍යාංශයේ ලේකම් මහාචාර්ය කපිල පෙරේරා මහතා සදහන් කළේ. තත්ත්වය මෙසේ තිබියදී  අම්පාර කලාප අධ්‍යාපන කාර්යාලයෙන් නිකුත් කළ ලිපියක් සම්බන්ධයෙන් ගුරු විදුහල්පතිවරු නොසන්සුන් වී තිබුණා. පසුගිය 18 වනදා නැගෙනහිර පළාත් අධ්‍යාපන දෙපාර්තමේන්තුවේ ගණකාධිකාරිවරුන්ගේ ප්‍රධානත්වයෙන් පැවති රැස්වීමකදී ගත් තීරණයක් නිවැරදිව වටහා නොගැනීම නිසා ගැටලුකාරී තත්ත්වයක් පැන නැගී තිබුණා. මේ නිසා ගුරු සේවයේ වැටුප් පත්‍රිකාවේ අතිරේක දීමනාව සටහන් වී තිබුණත් ගුරුවරුන්ට අදාළ දීමනාව ලැබී තිබුණේ නැහැ. මේ සම්බන්ධයෙන් අප කළ විමසුමකදී අදහස් දැක් වූ නැගෙනහිර පළාත් ආණ්ඩුකාර අනුරාධා යහම්පත් මහත්මිය. මේ අතර රාජ්‍ය සේවයේ විශ්‍රාම ගැන්වෙන වයස අවුරුදු 65 දක්වා දීර්ඝ කිරීමේ ගැසට් නිවේදනය නිකුත් කර තිබෙනවා.   ", "URL": "https://www.itnnews.lk/2023/10/05/390161/", "Category": "දේශීය පුවත්", "Parent URL": null}