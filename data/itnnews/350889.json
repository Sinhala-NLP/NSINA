{"Source": "ITN news", "Timestamp": "ජූලි 21, 2021 11:39", "Headline": "ඊයේ දිනය තුළ කොවිඩ් ආසාදිතයින් 1,554ක්", "News Content": "ඊයේ දිනයේ දී මෙරටින් කොරෝනා ආසාදිතයින් එක් දහස් පන්සිය පනස් හතර දෙනෙකු හදුනා ගැණුනා. පීසී ආර් පරීක්ෂණද දස දහසකට වැඩි සංඛ්‍යාවක් ඊයේ දිනයේ දී සිදු කර තිබෙනවා. කොරෝනා ආසාදිතයින් 1554 දෙනෙකු ඊයේ දිනයේ දී හමුවීමත් සමග මෙරටින් වාර්තා වන සමස්ත ආසාදිතයින් සංඛ්‍යාව දෙලක්ෂ අසූ හත් දහස් නවසිය හැත්තැ තුනක් දක්වා ඉහළ ගියා. මේ අතුරින් විසි එක් දහස් තුන්සිය දහ අට දෙනෙකු තවදුරටත් ප්‍රතිකාර ලබනවා. දෙලක්ෂ හැට දෙදහස් අටසිය විසි අ‌ට දෙනෙකු සුවය ලැබුවා. ඊයේ දිනයේ දී පීසිආර් පරීක්ෂණ දස දහස් හාරසිය තිස් හයක් සිදුකළා. ඊයේ දිනයේ සිදුකළ රැපිඩ් ඇන්ටිජන් පරීක්ෂණ සංඛ්‍යාව තුන් දහස් අටසිය අසූ හයක් වනවා. එන්නත්කරණ වැඩසටහනද තවදුරටත් සාර්ථකව සිදු වනවා. කුමන හෝ එන්නතක පළමු මාත්‍රාව ලබා ඇති පුද්ගලයන් සංඛ්‍යාව පනස් අට ලක්ෂ හැත්තැ හය දහස් දෙසීය අසූ එකක්. දෙවන මාත්‍රාව පුද්ගලයන් දාසය ලක්ෂ අනු හත් දහස් හයසිය අසූ හය දෙනෙකු ලබාගෙන තිබෙනවා.   ", "URL": "https://www.itnnews.lk/2023/10/05/350889/", "Category": "දේශීය පුවත්", "Parent URL": null}