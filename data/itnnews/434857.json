{"Source": "ITN news", "Timestamp": "செப்டம்பர் 14, 2022 11:28", "Headline": "தாய்ப்பால் புரைக்கேறி சிசு மரணம்", "News Content": "பிறந்து நான்கு நாட்களேயான பெண் சிசு யாழ்ப்பாணம் போதனா வைத்தியசாலையில் தாய்ப்பால் புரைக்கேறி உயிரிழந்துள்ளது. யாழ்ப்பாணம், மயிலிட்டி வடக்குப்பகுதியை சேர்ந்த தம்பதியினரின் குழந்தையே இவ்வாறு உயிரிழந்துள்ளது. இந்நிலையில் 12 ஆம் திகதி திங்கட்கிழமை குழந்தைக்கு பால் ஊட்டிய பின்னர் குழந்தை அசைவற்று இருந்த போது , வைத்தியர்கள் குழந்தையை பரிசோதித்த போது , குழந்தை உயிரிழந்த நிலையில் காணப்பட்டுள்ளது. உடற் கூற்று பரிசோதனையின் போது,  தாய்ப்பால் புரைக்கேறியதில் குழந்தையின் மூச்சுக்குழாய்க்குள் பால் சென்றமையால் மூச்சுத் திணறல் ஏற்பட்டு மரணம் சம்பவித்ததாக அறிக்கையிடப்பட்டது. ", "URL": "https://www.itnnews.lk/2023/10/05/434857/", "Category": "தேசிய செய்திகள்", "Parent URL": null}