{"Source": "ITN news", "Timestamp": "අගෝස්තු 5, 2022 13:40", "Headline": "මහනුවර ඇසල පෙරහැර මංගල්‍යයේ 4 වන කුඹල් පෙරහැර අද", "News Content": "මහනුවර ඇසල පෙරහැර මංගල්‍යයේ තුන්වන කුඹල් පෙරහැර ඊයේ රාත්‍රියේ   වීදි සංචාරය කෙරුණා. ඊයේ රාත්‍රී 7.47ට යෙදුණු සුබ මොහොතින් පෙරහැර වීදි සංචාරය කිරිම ආරම්භ කෙරුණා.දළදා වීදිය ,ඩීඑස්.සේනානායක වීදිය ,කොළඹ වීදිය, ඊඑල් සේනානායක වීදිය , ඔස්සේ රජ වීදියේ ඉහළට විත් පෙරහැර ගෙවදිම සිදු වුණා. ඇසල පෙරහැර මංගල්‍යයේ 4 වන කුඹල් පෙරහැර අද රාත්‍රී 7.09 ට වීදි සංචාරය කිරීම ආරම්භ කිරීමට නියමිතයි. මේ අතර  මහනුවර ඇසල පෙරහැර මංගල්‍යයට සමගාමීව ජාතික මත්ද්‍රව්‍ය නිවාරණ ඒකකය මගින් දැනුවත් කිරීමේ වැඩසටහනක් ක්‍රියාත්මක කළා. පත්තර කොලවල ඔතා අලෙවි කරන බුලත්විට කෑමෙන් විවිධ පිලකාකාරක ශරීරගතවීමට වැඩි ඉඩක් පවතින බවයි මෙහිදී ප්‍රකාශ කෙරුණේ.     ", "URL": "https://www.itnnews.lk/2023/10/05/427051/", "Category": "Breaking News,දේශීය පුවත්", "Parent URL": null}