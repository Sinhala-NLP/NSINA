{"Source": "ITN news", "Timestamp": "පෙබරවාරි 20, 2023 17:39", "Headline": "ගුවන් ගමන් පාලකවරුන් 50ක් වහාම පුහුණුවට බඳවා ගන්නැයි ඇමතිගෙන් උපදෙස්", "News Content": "ගුවන් ගමන් පාලකවරුන් රට හැරයාම නිසා ඇතිවී තිබෙන හිඟය මගහැරවීම සදහා නව ගුවන් ගමන් පාලකවරුන් 50 දෙනෙකු වහාම පුහුණු කිරීම සදහා බදවා ගන්නා ලෙස අමාත්‍ය නිමල් සිරිපාල ද සිල්වා මහතා නිලධාරීන්ට දැනුම් දී තිබෙනවා. රත්මලානේ පිහිටි සිවිල් ගුවන් සේවා පාසලට පැමිණි අස්ථාවේ දී අමාත්‍යවරයා මෙම උපදෙස් ලබාදුන්නා. පුහුණු කටයුතු සදහා පවතින තාක්ෂණික ගැටලු සම්බන්ධයෙන් ද අමාත්‍යවරයාගේ අවධානය යොමුවුණා. තාක්ෂණික අඩුපාඩු මගහැරවීම සදහා අවශ්‍ය මූල්‍ය ප්‍රතිපාදන ලබාදෙන ලෙසට ද අමාත්‍යවරයා ගුවන් තොටුපල හා ගුවන් සේවා සමාගමේ සභාපතිවරයාට දැනුම් දුන්නා. අප්‍රේල් මස පළමුවනදා සිට ගුවන් ගමන් පාලකවරුන් 50 දෙනෙකු පුහුණුව සදහා බදවා ගැනීමට නියමිතයි.           ", "URL": "https://www.itnnews.lk/2023/10/05/461962/", "Category": "දේශීය පුවත්", "Parent URL": null}