{"Source": "ITN news", "Timestamp": "මාර්තු 27, 2023 10:52", "Headline": "වසන්ත නිදහස් කිරීමට එරෙහිව ඉදිරිපත් කළ අභියාචනය කැඳවීම අප්‍රේල් 3", "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලයේ කැදවුම්කරු වසන්ත මුදලිගේ නිදහස් කිරීමට එරෙහිව නීතිපතිවරයා ඉදිරිපත් කළ අභියාචනය අප්‍රේල් 3 වනදා කැඳවන ලෙස කොළඹ මහාධිකරණය නියම කළා. මෙම අභියාචනය කොළඹ මහාධිකරණය හමුවේ කැදවුවා. එහිදී මහාධිකරණ රෙජිස්ට්‍රාර්වරයා දැනුම් දුන්නේ මහාධිකරණ විනිසුරුවරයා අද දින නිවාඩු ලබා සිටින බැවින් පෙත්සම සලකා බැලීම සදහා අප්‍රේල් 3වනදා කැදවන බවයි. වගඋත්තරකාර වසන්ත මුදලගේ ද අද (27)දින අධිකරණ හමුවේ පෙනී සිටියා. ත්‍රස්තවාදය වැළැක්වීම යටතේ රක්ෂිත බන්ධානාරග ගත කර සිටි වසන්ත මුදලිගේ ප්‍රමාණවත් සාක්ෂි නොමැති බව සඳහන් කරමින් නිදහස් කරනු ලැබුවේ කොළඹ ප්‍රධාන මහේස්ත්‍රාත්වරයා විසිනුයි. එසේ නිදහස් කිරීමට ගත් තීරණය නීතියට පටහැනි යැයි තීන්දු කොට එය ප්‍රතිශෝධනය කරන ලෙස ඉල්ලමින් නීතිපතිවරයා මෙම අභියාචනය ගොනු කර තිබෙනවා.           ", "URL": "https://www.itnnews.lk/2023/10/05/471175/", "Category": "දේශීය පුවත්", "Parent URL": null}