{"Source": "ITN news", "Timestamp": "ජූනි 12, 2022 12:56", "Headline": "ලිට්‍රෝ සමාගම දැනුම්දෙන තුරු පෝළිම් වල ඉන්න එපා", "News Content": "ලිට්‍රෝ සමාගම දැනුම් දෙන තුරු  පෝළිම් වල රැදී නොසිටින ලෙසයි එම සමාගම  ජනතාවගෙන් ඉල්ලීමක් කරන්නේ. මෙවන් පසුබිමක ගෑස් ලබා ගැනීම සදහා ද ජනතාව පෝලිම්වල රැදී සිටින අයුරු අද දිනයේත් දක්නට ලැබෙනවා.කෙසේවෙතත් වෙළෙද පොළට ගෑස් නිකුත් කිරීමේ දිනයක් පිළිබද දැනුවත් කිරීමට තවමත් ලිට්‍රෝ සමාගම අසමත් වී තිබෙනවා. ගෑස් මෙටි‍්‍රක් ටොන් 3900 ක් රැගත් නෞකාවකට හිග මුදල් ලබා දී නිදහස් කරගැනීමට නොහැකිව සිව්වන දිනටත් මෙරට මුහුදු සීමාවේ නැංගුරම් ලා තිබෙනවා. එම නැව නිදහස් කර ගැනීමට හිග මුදල ලෙස ඩොලර් මිලියන 2.5ක  මුදලක් ගෙවීමට ඉතිරිව තිබෙනවා. එම නෞකාවට ප‍්‍රමාද ගාස්තු ලෙස දිනකට ඩොලර් 40,000ක පමණ මුදලක් ගෙවීමට සිදු වන බවයි වාර්තා වන්නේ. කෙසේ නමුත් ප‍්‍රමාද ගාස්තු ද ඇතුළුව හිග මුදල ගෙවීමට සමාගමට සිදු වන්නේ ලබන බ‍්‍රහස්පතින්දා බවයි එම සමාගම දැනුම් දෙන්නේ.   ", "URL": "https://www.itnnews.lk/2023/10/05/416637/", "Category": "දේශීය පුවත්", "Parent URL": null}