{"Source": "ITN news", "Timestamp": "ජූනි 25, 2023 11:13", "Headline": "විදේශ විනිමය අර්බුදය විසඳීමට පාකිස්තානය දරණ උත්සහාය අවදානමට", "News Content": "ඉරානයෙන් බලශක්තිය ආනයනය කිරීමෙන් විදේශ විනිමය අර්බුදය විසඳීමට පාකිස්තානය දරණ උත්සහාය අවදානමට ලක් වී ඇතැයි විදෙස් මාධ්‍ය පවසනවා. මීට හේතු වී ඇත්තේ අන්තවාදීන් සටන්කාමීන් විසින් පාකිස්තානයේ ඉලක්ක කර එල්ල කරන ත්‍රස්ත ප්‍රහාරයි. විදෙස් මාධ්‍ය පවසන්නේ ඉරාන පාකිස්තාන දේශසීමා ඉලක්ක කර එල්ල වන ත්‍රස්ත ප්‍රහාර ඉහළ ගොස් ඇති බවයි. ඉකුත් දා අන්තවාදීන් සටන්කාමීන් කණ්ඩායමක් පාකිස්තාන දේශසීමාවේ සිට එල්ල කළ ප්‍රහාරයකින් ඉරානයේ දේශසීමා ආරක්ෂකයින් 5 දෙනෙකු මිය ගියා. එම ප්‍රහාරය එල්ල වුයේ ඉරානය සහ පාකිස්තානය අතර මෙගාවොට් 100ක සම්ප්‍රේෂණ මාර්ගයක් විවෘත කිරිමෙන් අනතුරුවයි. ඉරානය පවසන්නේ එල්ල වන ත්‍රස්ත ප්‍රහාර මිත්‍ර සබඳතා පළුදු කිරිමේ උත්සහායක් විය හැකි බවයි.         ", "URL": "https://www.itnnews.lk/2023/10/05/494678/", "Category": "Breaking News,ජාත්‍යන්තර පුවත්", "Parent URL": null}