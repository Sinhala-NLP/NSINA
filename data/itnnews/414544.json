{"Source": "ITN news", "Timestamp": "ජූනි 1, 2022 14:54", "Headline": "ඇමතිකම් ලබාගත් සියලු දෙනා නිදහස් පක්ෂයේ තනතුරුවලින් ඉවතට", "News Content": "රජයේ අමාත්‍ය තනතුරු ලබාගන්නා ශ්‍රී ලංකා නිදහස් පක්ෂයේ මන්ත්‍රීවරුන් පක්ෂයේ දරණ සියලු තනතුරවලින් ඉවත් කරන බව පක්ෂ සභාපති මෛත්‍රීපාල සිරිසේන මහතා පවසනවා. ශ්‍රී ලංකා නිදහස් පක්ෂ අවසන් මධ්‍යම කාරක සභා රැස්වීමේදී මෙම තීරණයට එළඹි බවයි ඔහු පවසන්නේ. පාර්ලිමේන්තුව තුළ විපක්ෂයේ සිටිමින් රජයේ පොදු මහජනතාව වෙනුවෙන් ගන්නා යහපත් තීරණ සදහා පමණක් පක්ෂයක් ලෙස සහාය දැක්වීමට මෙහිදී තීරණය කළ බව මෛත්‍රීපාල සිරිසේන මහතා නිකුත් කළ නිවේදනයේ සදහන්. එම තීරණයට පටහැනිව අමාත්‍ය ධුර ලබා ගන්නා සියලු මන්ත්‍රීවරුන් පක්ෂයේ දරන සියලු තනතුරුවලින් ඉවත් කළ යුතුය යන්න මධ්‍යම කාරක සභාවේ ඒකමතික තීරණය බව ද එම නිවේදනයේ  සදහන් වනවා.  ", "URL": "https://www.itnnews.lk/2023/10/05/414544/", "Category": "Breaking News,දේශීය පුවත්", "Parent URL": null}