{"Source": "ITN news", "Timestamp": "நவம்பர் 17, 2021 13:31", "Headline": "சட்டவிரோதமான முறையில் போலி இலக்கத்தகடுகளை தயாரிக்கும் இடமொன்று சுற்றிவளைப்பு..", "News Content": "மோட்டார் வாகன போக்குவரத்து திணைக்களத்தின் ஊடாக வெளியிடப்படும் இலக்கத்தகடுக்கு இணைவாக சட்டவிரோதமான முறையில் போலி இலக்கத்தகடுகளை தயாரிக்கும் இடமொன்று சுற்றிவளைக்கப்பட்டுள்ளது. விசேட அதிரடிப்படையின் முல்லைத்தீவு முகாம் அதிகாரிகளுக்கு கிடைக்கப்பெற்ற தகவலுக்கமைய வவுனியா பொலிஸ் பிரிவிற்குட்பட்ட தாண்டிக்குளம் பகுதியில் சுற்றிவளைப்பு முன்னெடுக்கப்பட்டுள்ளது. அங்கு நீண்டகாலமாக கணனி அச்சுபொறிகளை பயன்படுத்தி போலி வாகன இலக்கத்தகடுகளை தயாரித்து வந்துள்ளமை தெரியவந்துள்ளது. சந்தேகநபர்களிடமிருந்து வாகன இலக்கத்தகடை தயாரிப்பதற்கு பயன்படுத்தப்படும் கணனிகள், அரச முத்திரைகளுடன் கூடிய 412 ஸ்டிக்கர்கள் உள்ளடங்கிய அட்டை, னுஆனு என குறிக்கப்பட்ட 2 ஸ்டிக்கர்கள் மற்றும் அலுமினிய வடிவை கொண்ட ஸ்டிக்கர்கள் என்பன கைப்பற்றப்பட்டன. அத்துடன் போலியாக தயாரிக்கப்பட்ட முன்பக்கத்தில் பொருத்தப்படும் இலக்கத்தகடு மற்றும் பின்புற இலக்கத்தகடு என்பனவும் கைப்பற்றப்பட்டுள்ளன. இதன்போது வவுனியா பிரதேசத்தை சேர்ந்த 22 வயதுடைய நபர் கைது செய்யப்பட்டுள்ளார். அவர் அடுத்தகட்ட சட்ட நடவடிக்கைகளுக்காக வவுனியா பொலிஸாரிடம் ஒப்படைக்கப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/376703/", "Category": "Breaking News,தேசிய செய்திகள்", "Parent URL": null}