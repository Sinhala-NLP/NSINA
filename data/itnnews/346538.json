{"Source": "ITN news", "Timestamp": "ජූලි 2, 2021 11:17", "Headline": "උසස් අධ්‍යාපන කටයුතු සඳහා විදෙස්ගත වන අයටත් කොවිඩ් එන්නත ලබාදීමට පියවර", "News Content": "උසස් අධ්‍යාපනය සහ වැඩිදුර අධ්‍යාපනය සදහා විදෙස් ගතවීමට නියමිත සිසුන් සදහා කොවිඩ් මර්දන එන්නත් ලබාදීම අද (02) සිට ආරම්භ කෙරෙනවා. අධ්‍යාපන කටයුතු සදහා විදෙස්ගත වීමේදී එන්නත්කරණය සම්පූර්ණ කිරීමේ අවශ්‍යතාවක් ලෙස දක්වා ඇති රටවල් වෙත යාමට අපේක්ෂාවෙන් සිටින සිසුන් සදහා මෙලෙස එන්නත ලබා දෙන බවයි යුද හමුදාපති ජෙනරාල් ශවේන්ද්‍ර සිල්වා මහතා පවසන්නේ. මෙම වැඩපිළිවෙල සදහා ලියාපදිංචි වීම අවශ්‍යවනවා. ලියාපදිංචිය සදහා අද සිට අවස්ථාව ලබා දී ඇති බවයි යුද හමුදාපතිවරයා සදහන් කළේ. ඩබ්ලිව් ඩබ්ලිව් ඩබ්ලිව් ඩොට් ආමි ඩොට් එල් කේ ස්ලෑෂ් කොවිඩ්නයින්ටීන් වෙබ් අඩවියට පිවිස ලියාපදිංචි වන ලෙසයි යුද හමුදාපතිවරයා දැනුම් දෙන්නේ.     ", "URL": "https://www.itnnews.lk/2023/10/05/346538/", "Category": "දේශීය පුවත්", "Parent URL": null}