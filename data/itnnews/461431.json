{"Source": "ITN news", "Timestamp": "පෙබරවාරි 18, 2023 12:51", "Headline": "මෙරට තරුණ තරුණියන් වෙනුවෙන් ජපානයේ රැකියා අවස්ථා", "News Content": "මෙරට තරුණ තරුණියන් සදහා ජපානයේ රැකියා අවස්ථා උදාකරදීමේ වැඩසටහනක්  භික්ෂූන්වහන්සේ දෙනමකගේ ප්‍රදානත්වයෙන් ආරම්භ කෙරුනා. මහර පුවක්පිටිය ශ්‍රී සුගතබිම්බාරාම විහාරස්ථානයේ වැඩසිටින කථිකාචාර්ය පූජ්‍ය ගලගොඩ අස්සජි හා පූජ්‍ය අමුණුගම නන්ද ස්වාමීන්වහන්සේගේ ප්‍රදානත්වයෙනුයි මෙය ආරම්භ කර තිබෙන්නේ. ජපානය සමග උන්වහන්සේගේ පවතින සබදතා තුළින් මෙරට තරුණ තරුණියන්ට රැකියා අවස්ථා සළසා දෙනවා. ඒ අනුව ජපන් භාෂාව හා වෘත්තීය පුහුණුව ලබාදීමේ වැඩසටහනක් සුගතබිම්බාරාම විහාරස්ථානයේදී ආරම්භ කෙරුණා. ප්‍රදේශයේ තරුණ තරුණියන් විශාල පිරිසක් ආරම්භක දිනයේදීම අදාළ පුහුණුව ලැබීම සදහා ලියාපදිංචි කර ගැනුණා. රාජ්‍ය අමාත්‍ය සිසිර ජයකොඩි මහතා ද මෙම අවස්ථාවට එක්ව වුණා.       ", "URL": "https://www.itnnews.lk/2023/10/05/461431/", "Category": "දේශීය පුවත්", "Parent URL": null}