{"Source": "ITN news", "Timestamp": "ඔක්තෝබර් 19, 2021 14:14", "Headline": "දරුවන්ට ෆයිසර් එන්නත ලබාදීම සම්බන්ධයෙන් අධීක්ෂණය කරනවා – යුරෝපා සංගමය", "News Content": "කොරෝනා වයිරසයට එරෙහිව නිෂ්පාදනය කළ ෆයිසර් එන්නත කුඩා දරුවන්ට ලබාදීම සම්බන්ධයෙන් අධීක්ෂණය කරන බව යුරෝපා සංගමය නිවේදනය කරනවා. වයස අවුරුදු 5ත් 11ත් අතර පසුවන දරුවන්ට ෆයිසර් එන්නත ලබාදීමට යුරෝපා සංගමයේ ඖෂධ නියාමන අධිකාරිය මේ වන තෙක් අවසර ලබාදී නැහැ. ඒ සදහා තවදුරටත් දත්ත විශ්ලේෂණය කළ යුතු බවයි එම අධිකාරිය පවසන්නේ. වයස අවුරුදු 5ත් 11ත් අතර දරුවන් 2268 දෙනෙකු යොදා ගනිමින් සිදුකළ සායනික පරික්ෂණවලට අදාළ දත්ත ෆයිසර් සමාගම යුරෝප සංගමයට ලබාදී තිබෙනවා. සායනික පරික්ෂණවල ප්‍රථිපල අනුව එන්නත් ලබාගත් දරුවන්ගේ ප්‍රතිශක්තිය වර්ධනය වී ඇති බවයි ෆයිසර් සමාගම සදහන් කරන්නේ.  කෙසේ වුවද අදාළ දත්ත හා සිදුකරන සායනික නිරීක්ෂණයෙන් පසු අවසන් තීරණය ලබා දෙන බවයි යුරෝපා ඖෂධ ඒජන්සිය පවසන්නේ. එහෙත් වයස අවුරුදු 12ට වැඩි දරුවන් සදහා ෆයිසර් එන්නත ලබාදීමට යුරෝපා සංගමය හා ඇමෙරිකාව අවසර ලබා දී තිබෙනවා.     ", "URL": "https://www.itnnews.lk/2023/10/05/370374/", "Category": "ජාත්‍යන්තර පුවත්", "Parent URL": null}