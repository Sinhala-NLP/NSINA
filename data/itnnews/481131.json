{"Source": "ITN news", "Timestamp": "මැයි 7, 2023 11:09", "Headline": "ලබන වසර ගැන රංගේ බණ්ඩාරගෙන් අනාවැකියක්", "News Content": "ලබන වසර මෙරට ආර්ථිකය ගොඩනගන වසර බව එක්සත් ජාතික පක්ෂ මහ ලේකම් පාලිත රංගේ බණ්ඩාර මහතා පවසනවා. වව්නියාවේ පැවති වැඩසටහනකට එක්වෙමින් මහ ලේකම්වරයා මේ බව කියාසිටියා. වව්නියාව දිස්ත්‍රික්කයෙන් පළාත් පාලන මැතිවරණයට සමඟි ජන බලවේගය යටතේ නාම යෝජනා භාරදී සිටින ක්‍රියාකාරීන් පිරිසක් එක්සත් ජාතික පක්ෂය හා එක්වුණා. එම පක්ෂ මහ ලේකම් පාලිත රංගේ බණ්ඩාර මහතා හමුවූ ඔවුන් එක්සත් ජාතික පක්ෂය සමඟ කටයුතු කිරීමට එක්වන බව කියාසිටියා. වව්නියාව දකුණ සිංහල ප්‍රාදේශීය සභාවේ හිටපු සභාපති කසුන් සුමතිපාල මෙන්ම හිටපු නියෝජ්‍ය අමාත්‍යවරයෙකු වන ප්‍රේමරත්න සුමතිපාල යන මහත්වරුද මෙසේ එක්වූ පිරිසට ඇතුළත්.       ", "URL": "https://www.itnnews.lk/2023/10/05/481131/", "Category": "දේශීය පුවත්", "Parent URL": null}