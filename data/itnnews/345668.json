{"Source": "ITN news", "Timestamp": "ජූනි 28, 2021 11:23", "Headline": "ගම්පහ මහ රෝහලේ අංගසම්පූර්ණ නව දැඩි සත්කාර ඒකකය විවෘත කෙරේ", "News Content": "කොරෝනා රෝගීන්ට ප්‍රතිකාර කිරීම සඳහා ගම්පහ මහ රෝහලේ අංගසම්පූර්ණ නව දැඩි සත්කාර ඒකකයක් විවෘත කෙරුණා. ඇදන් 7 කින් සමන්විත මෙම දැඩි සත්කාර ඒකකය තුළ අත්‍යවශ්‍ය වෛද්‍ය උපකරණ සියල්ලම පාහේ පවතිනවා. අමාත්‍ය ප්‍රසන්න රණතුංග මහතාගේ මූලිකත්වයෙන් එය විවෘත කෙරුණා. රජයේ මෙන්ම පෞද්ගලික අංශයේ ආධාර ඇතිව මෙම ඒකකය ඉදිකළ බවයි රෝහල් අධ්‍යක්ෂ වෛද්‍ය ප්‍රියන්ත ඉලේපෙරුම මහතා පවසන්නේ.     ", "URL": "https://www.itnnews.lk/2023/10/05/345668/", "Category": "දේශීය පුවත්", "Parent URL": null}