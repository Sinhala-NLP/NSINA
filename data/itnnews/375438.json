{"Source": "ITN news", "Timestamp": "නොවැම්බර් 11, 2021 10:02", "Headline": "සෞඛ්‍ය මාර්ගෝපදේශ අනුගමනය කරන්නේදැයි සොයන්න විශේෂ මෙහෙයුම්", "News Content": "කොරෝනා පාලනය සඳහා හඳුන්වාදී ඇති සෞඛ්‍ය මාර්ගෝපදේශ නිසි පරිදි අනුගමනය කරන්නේද යන්න පිළිබඳ පරීක්ෂා කිරීම සඳහා බස්නාහිර පළාතේ විශේෂ මෙහෙයුම් ආරම්භ කෙරුණා. ඊයේ පස්වරු එකේ සිට පස්වරු තුන දක්වා කාලය තුළ ක්‍රියාත්මක කළ මෙම මෙහෙයුමට පොලිස් නිලධාරීන් 437 දෙනෙකු සහභාගි වුණා. මගී ප්‍රවාහන බස් රථ 998ක්, වායු සමනය කළ බස් රථ 207ක් මෙහිදී පරීක්ෂාවට ලක්කෙරුණා. එමෙන්ම සිල්ලර වෙළෙඳසැල් , ඔසුසැල් සහ වෙනත් කුඩා වෙළෙඳසැල් 1,290 ක් පරීක්ෂාකර තිබෙනවා. එහිදී සෞඛ්‍ය මාර්ගෝපදේශ අනුගමනය නොකරමින් ධාවනය කළ මගී ප්‍රවාහන බස් රථ 369 කට සහ වායු සමනය කළ බස් රථ 67 ක රියදුරටන්ට දැඩි ලෙස අවවාද කෙරුණා. සෞඛ්‍ය මාර්ගෝපදේශ අනුගමනය නොකර ව්‍යාපාරිකයින් 581 දෙනෙකුට ද පොලීසිය අවවාද කළා.           ", "URL": "https://www.itnnews.lk/2023/10/05/375438/", "Category": "දේශීය පුවත්", "Parent URL": null}