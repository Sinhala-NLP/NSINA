{"Source": "ITN news", "Timestamp": "නොවැම්බර් 22, 2022 09:02", "Headline": "කළු සාගරගේ ප්‍රධාන ගෝලයෙකු තියුණු ආයුධ සමඟ අත්අඩංගුවට", "News Content": "සංවිධානාත්මක අපරාධකරුවෙකු හා මත්ද්‍රව්‍ය ජාවාරම්කරුවෙකු වන චමින්ද රෝහාන් මංජු හෙවත් කළු සාගරගේ ප්‍රධාන ගෝලයෙකු තියුණු ආයුධ සමඟ අත්අඩංගුවට ගෙන තිබෙනවා. පොලිස් විශේෂ කාර්ය බලකායේ බුද්ධි විශේෂ මෙහෙයුම් හා මත්ද්‍රව්‍ය නාෂක අංශයේ නිලධාරින් ග්‍රැන්ඩ්පාස් ප්‍රදේශයේ කළ වැටලීමක දි සැකකරු අත්අඩංගුවට ගනු ලැබුවා. කඩුවක් සහ මන්නා පිහි දෙකක් ද සැකකරු සන්තකයේ තිබි සොයා ගනු ලැබු අතර ඔහු කිසියම් අපරාධයක් සිදු කිරීමට සුදානමින් සිටි බවයි හෙළි වි ඇත්තේ. 25 හැවිරිදි මෙම සැකකරු වැඩිදුර විමර්ශන සදහා ග්‍රැන්ඩ්පාස් පොලිස් ස්ථානය වෙත භාර දීමට පොලිස් විශේෂ කාර්ය බලකාය කටයුතු කළා.     ", "URL": "https://www.itnnews.lk/2023/10/05/446968/", "Category": "Breaking News,නවතම පුවත්", "Parent URL": null}