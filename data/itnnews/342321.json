{"Source": "ITN news", "Timestamp": "ஜூன் 12, 2021 13:25", "Headline": "அத்தியாவசிய உணவுப்பொருட்களின் கையிருப்பு குறித்து விசேட வர்த்தமானி வெளியீடு..", "News Content": "அத்தியாவசிய உணவுப்பொருட்களின் கையிருப்பை உறுதிப்படுத்தும் வகையில் அதிவிசேட வர்த்தமானி வெளியிடப்பட்டுள்ளது. இதற்கமைய நெல், அரிசி, சீனி, பால்மா மற்றும் சோளம் ஆகியவற்றின் கையிருப்பு தொடர்பில் உரிய தரப்பினர் ஏழு நாட்களுக்குள் நுகர்வோர் விவகார அதிகார சபைக்கு அறிவிக்க வேண்டுமென வலியுறுத்தி அதிவிசேட வர்த்தமானி அறிவித்தல் வெளியிடப்பட்டுள்ளது. உற்பத்தியாளர்கள், இறக்குமதியாளர்கள், களஞ்சியப்படுத்துவோர், விநியோகஸ்தர்கள், மொத்த வர்த்தக வியாபாரிகள் ஆகியோருக்கே இந்த அறிவித்தல் விடுக்கப்பட்டுள்ளது. அத்துடன் குறித்த தரப்பினர் 7 நாட்களுக்குள் நுகர்வோர் அதிகார சபையில் பதிவுகளை மேற்கொள்ள வேண்டுமெனவும் அறிவிக்கப்பட்டுள்ளது. இதற்கமைய அதிகார சபையின் பதிவின்றி எந்தவொரு அரசி உற்பத்தியாளர்களும், நெல் ஆலைகளின் உரிமையாளர்களம் இருப்புக்களை வைத்திருக்க முடியாதென குறிப்பிடப்பட்டுள்ளது. சீனி, பால்மா மற்றும் சோளம் தொடர்பான சகல தகவல்களும் நுகர்வோர் விவகார அதிகார சபைக்கு வழங்கப்படவேண்டுமெனவும் குறித்த அதிவிசேட வர்த்தமானியில் சுட்டிக்காட்டப்பட்டள்ளது. ", "URL": "https://www.itnnews.lk/2023/10/05/342321/", "Category": "Breaking News,தேசிய செய்திகள்,வணிகம்", "Parent URL": null}