{"Source": "ITN news", "Timestamp": "පෙබරවාරි 16, 2023 12:07", "Headline": "ශ්‍රී ලංකාව අද තීරණාත්මක තරඟයකට", "News Content": "ලෝක කුසලාන කාන්තා විස්සයි විස්ස ක්‍රිකට් තරගාවලියේ අවසන් පූර්ව වටයට සුදුසුකම් ලබා ගැනීම සදහා ශ්‍රී ලංකාව අද තීරණාත්මක තරගයකට මුහුණ දෙනවා. ඕස්ට්‍රේලියාව හා ශ්‍රී ලංකාව අතර මෙම තරගය පැවැත්වෙන්නේ දකුණු අප්‍රිකාවේ සෙන්ට් ජෝර්ජ් ක්‍රීඩාංගණයේදීයි. රටවල් දෙකම මේ වන විට තමන් මුහුණ දුන් තරග දෙකම ජයගනිමින් ප්‍රබල ස්ථානයක පසුවනවා. අද තරගය ජයගන්නා කණ්ඩායමට බොහෝ විට අවසන් පූර්ව වටය සදහා සුදුසුකම් ලබා ගතහැකි බවයි ක්‍රිකට් ආරංචි මාර්ග සදහන් කරන්නේ. ලෝකශූර ඕස්ට්‍රේලියා කණ්ඩායම මේ වන විට ප්‍රබල ස්ථානයක පසුවනවා. ශ්‍රී ලංකාවද මෙම තරගාවලියේදී දකුණු අප්‍රිකාව හා බංග්ලාදේශය පරාජය කරමින් ප්‍රබල ස්ථානයකට පත් වුණා. ඒ අනුව අද තරගය තියුණු එකක් වනු ඇතැයි ක්‍රිකට් විචාරකයන් පෙන්වා දෙනවා.     ", "URL": "https://www.itnnews.lk/2023/10/05/461100/", "Category": "ක්‍රිකට්,ක්‍රීඩා", "Parent URL": null}