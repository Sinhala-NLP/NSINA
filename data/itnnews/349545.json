{"Source": "ITN news", "Timestamp": "ජූලි 16, 2021 10:58", "Headline": "තවත් ක්ෂේත්‍ර රැසක සීමා ලිහිල් කෙරේ – ගෘහස්ථ සංගීත සංදර්ශන සඳහා අවස්ථාව", "News Content": "සංචරණ සීමා තවදුරටත් ලිහිල් කිරීම යටතේ ආගමික ස්ථාන විවෘත කෙරුණ ද ආගමික උත්සව සදහා වන සෞඛ්‍ය මාර්ගෝපදේශ වෙන වෙනම නිකුත් කිරීමට නියමිතයි. සත්වෝද්‍යාන,  වනජීවී උද්‍යාන සහ ළමා උද්‍යාන ද විවෘත කිරීමට අවසර හිමිවනවා. ශාලාවන් තුළ සංගීත සංදර්ශන මෙන්ම ක්‍රීඩා තරග හා කණ්ඩායම් ක්‍රීඩා පැවැත්වීමට ද අවසර හිමිවන බව සෞඛ්‍ය සේවා අධ්‍යක්ෂ ජනරාල්වරයා නිවේදනය කරනවා. කෙසේ වෙතත් එළිමහන් සැණකෙළි සහ සංදර්ශන සදහා තවදුරටත් අවසර හිමිවන්නේ නැහැ.        ", "URL": "https://www.itnnews.lk/2023/10/05/349545/", "Category": "Breaking News,නවතම පුවත්", "Parent URL": null}