{"Source": "ITN news", "Timestamp": "මැයි 21, 2022 19:00", "Headline": "විභාග කොමසාරිස්ගෙන් සාමාන්‍ය පෙළ දරුවන්ට පණිවුඩයක්", "News Content": "සාමාන්‍ය පෙළ විභාගයට පෙනී සිටින දරුවන්ට රටේ පවතින තත්වය හේතුවෙන් නියමිත වෙලාවන්ට විභාග මධ්‍යස්ථානයට පැමිණිමට නොහැකි වුව හොත් එම දරුවන්ට යම් සහනයක් ලබා දෙනවාද නැද්ද යන්න පිලිබදව මේ වන විට විභාග දෙපාර්තමේන්තුවේ අවදානය යොමුව තිබෙනවා. මේ අතර විභාගයට පෙනී සිටින දරුවන්ගෙන්  විභාග කොමසාරිස්වරයා අද විශේෂ ඉල්ලීමක් සිදු කලා. ලබන සදුදා ආරම්භ වීමට නියමිත සාමාන්‍ය පෙළ විභාගය සදහා අයදුම්කරුවන් පන්ලක්ෂ දාහත්දහස් හාරසිය අනූ හයක් පෙනී සිටිනවා. මෙවර විභාගයේ දී මධ්‍යස්ථාන තුන්දාස් අටසිය හතලිස් හතරක් ක්‍රියාත්මක වන අතර සම්බන්ධීකරණ මධ්‍යස්ථාන පන්සිය හතලිස් දෙකක් පිහිටුවා තිබෙනවා. විභාගයට අදාල සියලු කටයුතු සිදුකර අවසන් අතර විභාග ප්‍රශ්න පත්‍ර අදාල මධ්‍යස්ථාන වෙත බෙදා හැරීම අද සිදුකරන බවයි විභාග දෙපාර්තමේන්තුව සදහන් කරන්නේ. මේ අතර විභාගය සදහා පෙනී සිටින දරු දැරියන්ට මෙන්ම කාර්ය මණ්ඩලයට ප්‍රවාහන පහසුකම්  සදහා අවශ්‍ය කටයුතු මේ වන විට සලසා ඇති බව අදාල අංශ පෙන්වා දෙනවා. එමෙන්ම විභාග කාර්ය මණ්ඩලය සදහා ප්‍රමුඛතාවයක් සහිතව ඉන්ධන ලබා ගැනීමට දිවයින පුරා ඉන්ධන හල් 130ක් නම් කර ඇති බවයි ඛනිජතෙල් නීතිගත සංස්ථාව සදහන් කරන්නේ.  විභාග දිනයන් හී දී ගමන් කරනා දුම්රිය හා බස් රථ පිළිබදව අද පැවැති මාධ්‍ය හමුවල දී මෙලෙස අදහස් පළවුණා. කෙසේ වෙතත් විභාග දිනයන් හී දී නිසි පරිදි ප්‍රවාහන පද්ධතිය ක්‍රියාත්මක නොවුනහොත් තමන්ට නියමිත වේලාවට විභාග මධ්‍යස්ථානයන්ට  යාමේ ගැටලුවක් පවතින බව විභාගයට පෙනී සිටිමට නියමිත දරුවන් සදහන් කරනවා.       ", "URL": "https://www.itnnews.lk/2023/10/05/412491/", "Category": "Breaking News,දේශීය පුවත්", "Parent URL": null}