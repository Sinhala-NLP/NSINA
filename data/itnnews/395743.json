{"Source": "ITN news", "Timestamp": "පෙබරවාරි 18, 2022 10:05", "Headline": "පහරදීමකින් පොලිස් කොස්තාපල්වරයෙක් මරුට", "News Content": "තංගල්ල, විතාරන්දෙණිය ප්‍රදේශයේ දී පිරිසක් කළ පහරදීමකින් රාජකාරියෙන් බැහැරව සිටි පොලිස් කොස්තාපල්වරයෙක් ජීවිතක්ෂයට පත්ව තිබෙනවා. පෞද්ගලික ආරවුලක් සිද්ධියට හේතුවී ඇති බවයි දැනට සිදුකර ඇති පරික්ෂණවලින් හෙළිව ඇත්තේ. දෙපිරිස අතර ඇතිවූ ගැටුමෙන් බරපතල තුවාල ලැබූ කොස්තාපල්වරයා සහ ඔහුගේ සහෝදරයා තංගල්ල මූලික රෝහලට ඇතුළත් කර තිබුණා. එහිදී  පොලිස් කොස්තාපල්වරයා ජීවිතක්ෂයට පත්ව තිබෙනවා. මේ වන විට ඔහුගේ සොහොයුරා කරාපිටිය රෝහලේ ප්‍රතිකාර ලබනවා. මේ පිලිබද වැඩිදුර පොලිස් පරික්ෂණ ක්‍රියාත්මකයි.       ", "URL": "https://www.itnnews.lk/2023/10/05/395743/", "Category": "දේශීය පුවත්", "Parent URL": null}