{"Source": "ITN news", "Timestamp": "ஜனவரி 25, 2023 12:21", "Headline": "நியூசிலாந்தின் புதிய பிரதமராக க்ரிஸ் ஹிப்கின்ஸ் பதவியேற்பு", "News Content": "நியூசிலாந்தின் புதிய பிரதமராக தொழிலாளர் கட்சியின் தலைவர் க்ரிஸ் ஹிப்கின்ஸ் பதவியேற்றுள்ளார். கடந்த வாரம் திடீரென தனது இராஜினாமாவை முன்னாள் பிரதமர் ஜெசிந்தா ஏர்டன் அறிவித்ததையடுத்து, புதிய பிரதமர் தெரிவுசெய்யப்பட்டு, அவரது பதவியேற்பு நிகழ்வு இன்றைய தினம் உத்தியோகப்பூர்வமாக நியூசிலாந்து தலைநகர் வெலிங்டனில் இடம்பெற்றதாக அந்நாட்டு ஊடகங்கள் செய்தி வெளியிட்டுள்ளன. அத்தோடு பிரதி பிரதமராக கார்மல் செபுலோனி பதவியேற்றுள்ளதாகவும் நியூசிலாந்து தகவல்கள் தெரிவிக்கின்றன. 44 வயதான க்ரிஸ் ஹிப்கின்ஸ் கடந்த ஞாயிற்றுக்கிழமை கட்சியின் தலைவராக செயற்பட்ட நிலையில், ஏற்கனவே நாட்டின் கொவிட் ஒழிப்பு செயற்பாட்டின் பிரதானியாகவும் செயற்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/457497/", "Category": "Breaking News,சர்வதேச செய்திகள்", "Parent URL": null}