{"Source": "ITN news", "Timestamp": "දෙසැම්බර් 25, 2022 11:41", "Headline": "ධීවර හා නාවික ප්‍රජාවට කාලගුණයෙන් අනතුරු ඇඟවීමක්", "News Content": "නිරිත දිග බෙංගාලබොක්ක මුහුදු ප්‍රදේශයේ පැවති පීඩන අවපාතය නැගෙනහිර වෙරළ තීරයෙන් දිවයිනට ඇතුලු වී තිබෙනවා. මේ හේතුවෙන් දිවයිනේ බොහෝ ප්‍රදේශවලට මිලිමීටර එකසියපනහ ඉක්මවු තද වැසි ඇති වන බවයි කාළගුණ විද්‍යා දෙපාර්තමේන්තුව දැනුම් දෙන්නේ. ගාල්ල සිට කොළඹ,  පුත්තලම,  මන්නාරම,  කංකසන්තුරය,  ත්‍රිකුණාමලය සහ මඩකලපුව හරහා පොතුවිල් දක්වා වෙරළට ඔබ්බෙන් වන ගැඹුරු හා නොගැඹුරු මුහුදු ප්‍රදේශවල මෙන්ම නිරිත දිග බෙංගාලබොක්ක මුහුදු ප්‍රදේශවලට යළි දැනුම් දෙන තෙක් යාත්‍රා නොකරන ලෙසයි ධීවර හා නාවික ප්‍රජාවන්ට දැනුම් දෙන්නේ. දැනට මෙම මුහුදු ප්‍රදේශවල ධීවර කටයුතුවල යෙදී සිටින්නන් වහා ගොඩ බිමට පැමිණෙන ලෙස කාළගුණ විද්‍යා බලධාරීන් දැනුම් දෙනවා. ", "URL": "https://www.itnnews.lk/2023/10/05/452051/", "Category": "Breaking News,දේශීය පුවත්", "Parent URL": null}