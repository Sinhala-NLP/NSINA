{"Source": "ITN news", "Timestamp": "අගෝස්තු 14, 2023 15:54", "Headline": "එට්නා සක්‍රීය වෙයි", "News Content": "ඉතාලියේ එට්නා ගිනි කන්ද සක්‍රීය වී තිබෙනවා. කතානියා ගුවන්තොටුපළ වසා දමා ඇති බවයි වාර්තා වන්නේ. ඉතාලියේ සිසිලි දූපතේ පිහිටි එට්නා ගිනි කන්ද ඊයේ රාත්‍රීයේ සක්‍රීය වීම ආරම්භ වී තිබෙනවා. මේ හේතුවෙන් අද පස්වරු 1 සිට කතානියා ගුවන්තොටුපළ වසා දැමීමටයි බලධාරීන් පියවර ගෙන ඇත්තේ. ගිනි කන්දෙන් නිකුත් වන ලාවා සහ අළු සහිත දුමාරයෙන් ගුවන් ගමන් වලට බාධා එල්ල කිරීම ඊට හේතුවයි. මෙම ගිනි කන්ද මුහුදු මට්ටමේ සිට මීටර 2800ක උසින් පිහිටා තිබෙනවා. මේ වන විට ඉතාලි කාලගුණ අංශ පූර්ව අනතුරු ඇගවීම් නිකුත් කර ඇති අතර නිවැසියන්ට අවධානයෙන් සිටින ලෙසයි දැනුම් දී ඇත්තේ. එට්නා ගිනි කන්ද ක්‍රිස්තු පූර්ව 425 දී පමණ දරුණු ලෙස පුපුරාගොස් ඇති බවයි ඉතිහාසයේ සදහන් වන්නේ. ", "URL": "https://www.itnnews.lk/2023/10/05/508178/", "Category": "ජාත්‍යන්තර පුවත්", "Parent URL": null}