{"Source": "ITN news", "Timestamp": "අගෝස්තු 31, 2023 11:43", "Headline": "පාසල් සිසුන් ක්‍රීඩාව සඳහා උනන්දු කිරීමට පාසල් කාලසීමාව 8.00 සිට පස්වරු 4.00 දක්වා දීර්ඝ කිරීමේ යෝජනාවක්", "News Content": "පාසල් කාලසීමාව උදෑසන 8.00 සිට පස්වරු 4.00 දක්වා දීර්ඝ කිරීමේ යෝජනාවක් අධ්‍යාපන අමාත්‍ය සුසිල් ප්‍රේම්ජයන්ත මහතා වෙත ඉදිරිපත් කර තිබෙන බව ක්‍රිඩා අමාත්‍ය රොෂාන් රණසිංහ මහතා ප්‍රකාශ කළා. ගාල්ල – ජාකොටුව වෙරළ තීරය පිරිසිදු කිරීමේ වැඩසටහනකින් අනතුරුව මාධ්‍ය වෙත අදහස් දක්වමිනුයි අමාත්‍යවරයා මේ බව ප්‍රකාශ කළේ. පාසල් සිසුන් ක්‍රීඩාව සඳහා උනන්දු කිරීම මෙහි අරමුණ වී තිබෙනවා. තවද පාසල් සිසුන් අතර කොටස් වෙළෙඳපොළ පිළිබඳ දැනුවත්භාවය සහ මූල්‍ය සාක්ෂරතාව ඉහළ නැංවීමට පාසල් 100ක ප්‍රාග්ධන වෙළෙඳපොළ සමාජ පිහිටුවීමටත් සැලසුම් කර තිබෙනවා. එහි සමාරම්භක උත්සවය මහනුවර නුගවෙල මධ්‍ය මහා විද්‍යාලයේදී ජනාධිපති රනිල් වික්‍රමසිංහගේ ප්‍රධානත්වයෙන්  අද පෙරවරුවේ  පැවැත්වුණා. ", "URL": "https://www.itnnews.lk/2023/10/05/512316/", "Category": "දේශීය පුවත්", "Parent URL": null}