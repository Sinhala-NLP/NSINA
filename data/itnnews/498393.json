{"Source": "ITN news", "Timestamp": "ජූලි 8, 2023 18:56", "Headline": "“සම්භාෂා 2023” නාලන්දා විද්‍යාලයීය මාධ්‍ය දිනය", "News Content": "කොළඹ නාලන්දා විද්‍යාලයීය මාධ්‍ය දිනය වෙනුවෙන් පැවති සම්භාෂා 2023 අන්තර් පාසල් ජනමාධ්‍ය තරගාවලියේ කුසලාන හා සහතික පත් ප්‍රදානය එම විද්‍යාලයේදී සිදු කෙරුණා. කොළඹ නාලන්දා විද්‍යාලයේ මාධ්‍ය ඒකකය සංවිධාන කළ මෙම තරගාවලියේ මූලික අරමුණ ජනමාධ්‍ය කලාවට නවකයන් යොමු කිරීමයි. ජනාධිපති මාධ්‍ය අධ්‍යක්ෂ ජෙනරාල් ධනුෂ්ක රාමනායක,  ස්වාධීන රූපවාහිනී මාධ්‍ය ජාලයේ සභාපති නීතීඥ සුදර්ශන ගුණවර්ධන යන මහත්වරුන් ඇතුළු පිරිසක් මෙම අවස්ථාවට සහභාගී වුණා. තරගාවලියේ විවිධ අංශයන් සදහා තරග වැදුනු පාසල් සිසුන් සදහා කුසලාන සහ සහතික පත් ප්‍රදානය කිරීම මෙහිදි සිදුවුනා. මෙහි සමස්ත ශූරතාව කොළඹ ආනන්ද විද්‍යාලය හිමිකර ගත්තා. මෙම තරග විනිශ්චය සදහා එක්වූ මාධ්‍යවේදීන් ද ඇගයීමට ලක් කෙරුණා. විදුහල්පති ඉරාන් චම්පික ද සිල්වා මහතා ඇතුළු පිරිසක් මීට එක්වුණා.       ", "URL": "https://www.itnnews.lk/2023/10/05/498393/", "Category": "දේශීය පුවත්", "Parent URL": null}