{"Source": "ITN news", "Timestamp": "ජූලි 20, 2023 10:24", "Headline": "කුරාණය ගිනි තැබීමට එරෙහිව බැග්ඩෑඩ් නුවර දැවැන්ත විරෝධතාවක්", "News Content": "කුරාණය ගිනි තැබීමට එරෙහිව ඉරාකයේ බැග්ඩෑඩ් නුවර ස්විඩන් තානාපති කාර්යාලය ඉදිරිපිට දැවැන්ත විරෝධතාවක් සංවිධාන කර තිබෙනවා. තානාපති කාර්යාලය ගිනි තබා ඇති බවයි වාර්තා වන්නේ. ස්විඩනයේ පැවති විරෝධතාවක් අතරතුර ඉස්ලාම් දහමට සම්බන්ධ කුරාණය ගිනි තැබීමේ සිදුවීම පිළිබද ලොව රටවල් රැසක් සිය අප්‍රසාදය පළ කර තිබුණා. එම සිදුවීම හෙළා දකිමිනුයි බැග්ඩෑඩ් හි ස්විඩන් තානාපති කාර්යාලය අසළට රැස් වු පිරිස් විරෝධතා පළ කළේ. සටන් පාඨ හා පුවරු ප්‍රදර්ශනය කරමින් ෂියා ආගමික කණ්ඩායම් එම විරෝධතාවට එක්ව සිටියා. ඉරාක දේශපාලනයේ ප්‍රබලයෙකු වන මුක්ටාඩා අල් සදාර් ද ඊට එක්ව සිටියා.       ", "URL": "https://www.itnnews.lk/2023/10/05/501124/", "Category": "Breaking News,ජාත්‍යන්තර පුවත්", "Parent URL": null}