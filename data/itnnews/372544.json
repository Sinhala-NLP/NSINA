{"Source": "ITN news", "Timestamp": "ඔක්තෝබර් 29, 2021 13:20", "Headline": "ඇමති ජොන්ස්ටන්ට එරෙහි අල්ලස් කොමිසමේ නඩුව පවත්වාගෙන යන්නේද – තීරණය දෙසැ: 03 දා", "News Content": "අමාත්‍ය ජොන්ස්ටන් ප්‍රනාන්දු මහතා ඇතුළු තුන්දෙනෙකුට එරෙහිව යහපාලන රජය සමයේ අල්ලස් කොමිසම මගින් ගොනුකළ නඩුවක් පවත්වාගෙන යාමට හැකියාවක් තිබේද යන්න ලබන දෙසැම්බර් 03 වනදා අධිකරණයට දැනුම් දෙන ලෙසට කොළඹ මහේස්ත්‍රාත් අධිකරණය අල්ලස් කොමිසමට නියෝග කළා. කොළඹ ප්‍රධාන මහේස්ත්‍රාත් බුද්ධික සී රාගල මහතා ඉදිරියේ මෙම නඩුව කැදවූ අවස්ථාවේදී අදාළ නියෝගය ලබාදුන්නේ. නඩුව තවදුරටත් පවත්වාගෙන යාමට හැකියාවක් තිබේද යන්න පිළිබද දැනුම් දීමට දිනයක් ලබා දෙන ලෙස අල්ලස් කොමිසම අධිකරණයට දන්වා සිටි අවස්ථාවේදී ඒ සදහා දින වෙන් කෙරුණේ. සතොස ආයතනයේ සේවයකයින් 153 දෙනෙකු දේශපාලන කටයුතුවල යොදා ගැනීම හේතුවෙන් රජයට රුපියල් කෝටි 4කට ආසන්න පාඩුවක් සිදුකළ බවට චෝදනා කරමින් මෙම නඩුව ගොනු කෙරුණා.      ", "URL": "https://www.itnnews.lk/2023/10/05/372544/", "Category": "Breaking News,දේශීය පුවත්", "Parent URL": null}