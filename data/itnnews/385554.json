{"Source": "ITN news", "Timestamp": "දෙසැම්බර් 29, 2021 12:16", "Headline": "රටේ සියලු පුරවැසියන් දරුවන් ගැන සිතා ක්‍රියා කළ යුතුයි", "News Content": "රටේ සියලු පුරවැසියන් දරුවන් ගැන සිතා ක්‍රියා කළ යුතු බව රාජ්‍ය අමාත්‍ය පියල් නිශාන්ත මහතා පවසනවා. ලෝක ළමා දින ජාතික සැමරුමට සමගාමීව පරිවාස හා ළමා රක්ෂක සේවා දෙපාර්තමේන්තුව සංවිධාන කළ ජාතික ළමා චිත්‍ර තරගයේ මෙන්ම කෙටි චිත්‍රපට තරගයේ ත්‍යාග ප්‍රදානෝත්සවයට එක් වෙමින් රාජ්‍ය අමාත්‍යවරයා මේ බව කියා සිටියා. විවිධ වයස් කාණ්ඩ යටතේ පැවති මෙම චිත්‍ර ප්‍රදර්ශනයට නිර්මාණය 6500 ක් යොමු කර තිබුණා. කෙටි ළමා චිත්‍රපට 42 ක් ද තරගයට ඉදිරිපත් කර තිබීම විශේෂත්වයක්. කාන්තා හා ළමා සංවර්ධන රාජ්‍ය අමාත්‍යංශයේ ලේකම් ශ්‍රියානි ජයසේකර මහත්මිය ඇතුලු පිරිසක් මෙම අවස්ථාවට සහභාගි වුණා.     ", "URL": "https://www.itnnews.lk/2023/10/05/385554/", "Category": "දේශීය පුවත්", "Parent URL": null}