{"Source": "ITN news", "Timestamp": "නොවැම්බර් 29, 2022 21:41", "Headline": "යුද හමුදා මාණ්ඩලික ප්‍රධානී තනතුරට මේජර් ජෙනරාල් චන්න වීරසූරිය", "News Content": "යුධ හමුදාවේ නව මාණ්ඩලික ප්‍රධානී ලෙස මේජර් ජෙනරාල් චන්න වීරසූරිය මහතා පත්කර තිබෙනවා. යුද හමුදාපති  ලුතිනන් ජෙනරාල් විකුම් ලියනගේ මහතාගේ නිර්දේශය මත ජනාධිපති රනිල් වික්‍රමසිංහ මහතා විසින් මෙම පත්වීම සිදු කර තිබෙනවා. අදාළ පත්වීමේ ලිපිය යුද හමුදා මූලස්ථානයේදී යුද හමුදාපතිවරයා අතින්  මේජර් ජෙනරාල් චන්න වීරසූරිය මහතාට ලබාදීම සිදු වුණා. 1986 වසරේ කෙඩෙට් නිලධාරියකු ලෙස යුද හමුදාවට එක් වූ වීරසූරිය මහතා රාජකාරී ආරම්භ කළේ දෙවන ලුතිනන් වරයෙකු ලෙස ශ්‍රී ලංකා පළමු වන පාබල හමුදා රෙජිමේන්තුවට එක්වෙමින්. නව තනතුර ලැබීමට පෙර වීරසූරිය මහතා යුද හමුදා නියෝජ්‍ය මාණ්ඩලික ප්‍රධානී ලෙස කටයුතු කළා. ඔහු කොළඹ මහානාම විද්‍යාලයේ ආදි ශිෂ්‍යයකු වනවා.           ", "URL": "https://www.itnnews.lk/2023/10/05/448261/", "Category": "දේශීය පුවත්", "Parent URL": null}