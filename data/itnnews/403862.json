{"Source": "ITN news", "Timestamp": "மார்ச் 25, 2022 12:57", "Headline": "தெஹிவளை கடற்பகுதியில் முதலை தாக்கி ஒருவர் உயிரிழப்பு", "News Content": "தெஹிவளை கடற்பகுதியில் முதலை தாக்கி ஒருவர் உயிரிழந்துள்ளார். சுழியோடி ஒருவரே இவ்வாறு உயிரிழந்துள்ளதாக பொலிஸார் தெரிவிக்கின்றனர். ஆழ்கடல் பகுதியில் சுழியோடி நடவடிக்கையில் ஈடுபட்டிருந்த போதே முதலை தாக்கியுள்ளது. இதன்போது மேலும் சில நபர்களும் சுழியோடி நடவடிக்கையில் ஈடுபட்டிருந்தனர். இதனையடுத்து முதலையின் தாக்குதலுக்கு இலக்கான நபர் ஏனைய சுழியோடிகளின் உதவியுடன் களுபோவில வைத்தியசாலையில் அனுமதிக்கப்பட்டுள்ளார். எனினும் குறித்த நபர் சிகிச்சை பலனின்றி உயிரிழந்துள்ளதாக பொலிஸார் தெரிவிக்கின்றனர். இரத்மலானை சுனாமி வீடமைப்பு குடியிருப்பில் வசிக்கும் 50 வயதுடைய நபர் ஒருவரே சம்பவத்தில் உயிரிழந்துள்ளார். ", "URL": "https://www.itnnews.lk/2023/10/05/403862/", "Category": "Breaking News,அண்மைய செய்திகள்", "Parent URL": null}