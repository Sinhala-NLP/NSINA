{"Source": "ITN news", "Timestamp": "නොවැම්බර් 29, 2022 12:02", "Headline": "පාරම්පරික වී වර්ග ප්‍රචලිත කිරීමේ වැඩසටහනක්", "News Content": "පාරම්පරික වී වර්ග ප්‍රචලිත කිරීමේ වැඩපිලිවෙලක් කෘෂිකර්ම අමාත්‍යංශය ක්‍රියාවට නංවා තිබෙනවා. වස විසෙන් තොර ආහාර නිෂ්පාදනය දිරිගැන්වීමේ වැඩපිලිවෙලට සමගාමීවයි මෙය ක්‍රියාත්මක වන්නේ. රජයේ ආහාර සුරක්ෂිතතා වැඩසටහන මේ වන විටත් විශාල පිරිසක් එක්ව සිටිනවා. එම පිරිස් අතර පාරම්පරික වී ප්‍රචලිත කර එම වී වගාවට ඔවුන් නැඹුරු කරවීම අරමුණු කරගනිමින් පාරම්පරික වී ප්‍රචලිත කිරීම ආරම්භ වුණා. මෙරටට ආවේනික පච්චපෙරුමාල්,  කහවන,  මඩතවාලු,  සුවදැල්, ගෝනබරු,  උණකොලසම්බා,  කලු හීනටි ආදී දුර්ලභ වී වර්ග මෙසේ ප්‍රචලිත කිරීමටයි කටයුතු සම්පාදනය කර ඇත්තේ. එවැනි වී වර්ග 100 ක් පමණ පවතින බව කෘෂිකර්ම අමාත්‍යාංශය පවසනවා. බුලත්සිංහල උතුර ගොවි සංවිධානයේ මෙහෙයවීමෙන් පාරම්පරික වී වර්ග 50 ක් සිටුවීම  උතුර කොහිලවල වෙල්යායේදී සිදු කෙරුණේ බුලත්සිංහල ප්‍රාදේශීය ලේකම් ප්‍රසාද් පෙරේරා මහතා ඇතුළු පිරිසකගේ සහභාගීතවයෙන්.         ", "URL": "https://www.itnnews.lk/2023/10/05/448153/", "Category": "දේශීය පුවත්", "Parent URL": null}