{"Source": "ITN news", "Timestamp": "ජූලි 13, 2023 12:07", "Headline": "බෙරලපනාතර ප්‍රාථමික වෛද්‍ය ප්‍රතිකාර ඒකකට නව දන්ත ශල්‍යාගාරයක්", "News Content": "බෙරලපනාතර ප්‍රාථමික වෛද්‍ය ප්‍රතිකාර ඒකකය සඳහා ඉදිකෙරුණු නව දන්ත ශල්‍යාගාර ගොඩනැගිල්ල පසුගියදා විවෘත කෙරුණා. බෙරලපනාතර ප්‍රාථමික වෛද්‍ය ප්‍රතිකාර ඒකකයට දන්ත ශල්‍යාගාරයක් සඳහා අවශ්‍ය උපකරණ ලැබී තිබුණා. එහෙත් එම උපකරණ ස්ථාපනය කර ශල්‍යාගාරය පවත්වාගෙන යාමට ගොඩනැගිල්ලක් තිබුණේ නැහැ. ඒ හේතුවෙන් අදාළ උපකරණ වෙනත් රෝහලකට රැගෙන යාමට උත්සාහ කළ අවස්ථාවේ නව ගොඩනැගිල්ලක් ඉදිකර දීම රෝහල් සංවර්ධන කමිටුවේ මූලිකත්වයෙන් සිදු කෙරුණා. සුව මිතුරු කමිටුව හා ප්‍රදේශවාසීන්ගේ ධනය හා ශ්‍රමයද ඊට එක් කරමින් රුපියල් මිලියන හයක විදයමිනුයි නව ගොඩනැගිල්ල ඉදි කෙරුණේ. එය මාතර දිස්ත්‍රික් සෞඛ්‍ය සේවා අධ්‍යක්ෂිකා වෛද්‍ය එම් ඩබ්ලිව් එම් කේ මැදිවක මහත්මියගේ ප්‍රධානත්වයෙන් ජනතා අයිතියට පත් කෙරුණා. ඊට සමගාමීව රෝහලේ සෞඛ්‍ය තොරතුරු කළමනාකරණ ව්‍යාපෘතියද ආරම්භ කෙරුණා. ගොඩනැගිල්ල ඉදිකිරීමට ශ්‍රම දායකත්වය ලබා දුන් අයට සමරු තිළිණ ප්‍රදානය කළා.     ", "URL": "https://www.itnnews.lk/2023/10/05/499520/", "Category": "Breaking News,දේශීය පුවත්", "Parent URL": null}