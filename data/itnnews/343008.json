{"Source": "ITN news", "Timestamp": "ජූනි 16, 2021 12:00", "Headline": "වෛරසයේ විවිධ ප්‍රභේද බිහිවීම හේතුවෙන් කොරෝනා මර්දනයට සහ එන්නත්කරණයට බලපෑම්", "News Content": "කොරෝනා වෛරසයේ විවිධ ප්‍රභේද බිහිවීම කොරෝනා මර්දනයට මෙන්ම එන්නත්කරණයට ද බලපෑම් එල්ල කරන බවයි නියෝජ්‍ය සෞඛ්‍ය අධ්‍යක්‍ෂ ජනරාල් විශේෂඥ වෛද්‍ය හේමන්ත හේරත් මහතා පෙන්වා දෙන්නේ. එන්නත්කරණ වැඩපිළිවෙලද මේ වන විට සාර්ථකව ක්‍රියාත්මකයි. ඇස්ට්‍රා සෙනෙකා කොවිෂීල්ඩ් එන්නතේ පළමු මාත්‍රාව පුද්ගලයින් නව ලක්ෂ විසිපන්දහස් දෙසිය හතලිස් දෙනෙකුට ලබාදී ඇති අතර එහි දෙවන මාත්‍රාව ලබාදී ඇති සංඛ්‍යාව තුන්ලක්ෂ පනස්හය දහස් දෙසිය තිස් දෙකක්. සයිනොෆාම් එන්නතේ පළමු මාත්‍රාව දහතුන් ලක්ෂ හැට දහස් තුන්සිය තිස්හය දෙනෙකුට ලබාදී තිබෙනවා. එහි දෙවන මාත්‍රාවද තුන්ලක්ෂ දාහත් දහස් හාරසිය තිස් එක් දෙනෙකුට ලබාදී ඇති බවයි වසංගත රෝග විද්‍යා අංශය සදහන් කළේ. ස්පුට්නික් එන්නතේ පළමු මාත්‍රාව පුද්ගලයින් 64386 දෙනෙකුට හා එහි දෙවන මාත්‍රාව පුද්ගලයින් 3690 දෙනෙකුට ලබාදීමටයි පියවර ගෙන තිබෙන්නේ. එන්නත්කරණ වැඩපිළිවෙලට යුද හමුදාවේ වෛද්‍ය බලකාය ද තම දායකත්වය ද තවදුරටත් ලබා දෙමින් සිටිනවා.   ", "URL": "https://www.itnnews.lk/2023/10/05/343008/", "Category": "දේශීය පුවත්", "Parent URL": null}