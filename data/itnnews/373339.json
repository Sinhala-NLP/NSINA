{"Source": "ITN news", "Timestamp": "நவம்பர் 2, 2021 10:47", "Headline": "இந்தோனேசியாவின் சுமத்ரா தீவில் நிலநடுக்கம்", "News Content": "இந்தோனேசியாவின் சுமத்ரா தீவில் நிலநடுக்கமொன்று ஏற்பட்டுள்ளது. அது ரிக்டர் அளவில் 5.9 ஆக பதிவாகியுள்ளதாக அமெரிக்க புவியியல் ஆய்வு மையம் தெரிவித்துள்ளது. நிலநடுக்கமானது சினாபாங் நகருக்கு தெற்கே சுமார் 255 கிலோமீட்டர் தொலைவில் ஆறு கிலோமீட்டர் ஆழத்தில் பதிவாகியுள்ளது. நிலநடுக்கத்தால் ஏற்பட்ட சேத விபரங்கள் குறித்து எவ்வித தகவல்களும் வெளியாகவில்லை. நிலநடுக்கத்தையடுத்து சுனாமி எச்சரிக்கை எதுவும் விடுக்கப்படவில்லை. இந்நிலையில் இந்தோனேசியாவில் நில தட்டுகளின் அசைவு காரனமாக அடிக்கடி நிலநடுக்கங்கள் ஏற்படுகின்றன. இந்த நில தட்டுகள் ஜப்பானில் இருந்து தென்கிழக்காசியா மற்றும் பசிபிக் வரை நீண்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/373339/", "Category": "Breaking News,சர்வதேச செய்திகள்", "Parent URL": null}