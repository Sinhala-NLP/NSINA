{"Source": "ITN news", "Timestamp": "දෙසැම්බර් 17, 2022 19:14", "Headline": "ජනාධිපතිතුමා කළ විශේෂ ආරාධනාවක් රැගෙන අගමැති මහ නාහිමිවරුන් බැහැදකී", "News Content": "දළදා ප්‍රදර්ශනයක් පවත්වන්නැයි ජනාධිපතිතුමා කළ විශේෂ ආරාධනාවක් රැගෙන අග්‍රාමාත්‍ය දිනේෂ් ගුණවර්ධන මහතා මල්වතු අස්ගිරි මහ නාහිමිවරුන් බැහැ දැකීමට අද පැමිණියා. ප්‍රථමයෙන් මල්වතු මහා විහාරය වෙත පැමිණි අග්‍රාමාත්‍ය දිනේෂ් ගුණවර්ධන මහතා මහනායක අති පූජ්‍ය තිබ්බටුවාවේ ශ්‍රී සුමංගල නාහිමියන් බැහැ දැක කරුණු පැහැදිලි කළා. ඉන් අනතුරුව අස්ගිරි මහා විහාරය වෙත ගිය අග්‍රාමාත්‍යවරයා මහානායක අතිපූජ්‍ය වරකාගොඩ ශ්‍රී ඥානරතන ස්වාමීන් වහන්සේ බැහැ දැක දළදා ප්‍රදර්ශනයක් පැවැත්විම පිළිබඳ ආරාධනයක් ඉදිරිපත් කළා .මහ නාහිමිවරුන් දෙපළ පැවසුවේ කාරක සංඝ සභා සමඟ සාකච්ඡා කිරීමෙන් අනතුරුව මේ පිළිබඳව තීරණයක් ගෙන ජනාධිපතිතුමා දැනුවත් කරන බවයි. රාජ්‍ය දෙපාර්තමේන්තු වගකීමෙන් සහ උනන්දුවෙන් කටයුතු කළ යුතු බව අග්‍රාමාත්‍ය දිනේෂ් ගුණවර්ධන මහතා පවසනවා. ග්‍රාමීය ආර්ථික පුනර්ජීවන හා ආර්ථික සුරක්ෂිතතා කමිටු පිළිබඳව කෑගල්ල දිස්ත්‍රික් ප්‍රගති සමාලෝචන රැස්වීම අද අමතමිනුයි අග්‍රාමාත්‍යවරයා මේ බව කියා සිටියේ. කෑගල්ල නගර සභා ශාලාවේදී රැස්වීමපැවැත්වුණා. රාජ්‍යෙ සේවයේ නියැලි පිරිස ලක්ෂ 15 කට ආසන්න වි ඇති බවයි අග්‍රාමාත්‍ය දිනේෂ් ගුණවර්ධන මහතා පෙන්වා දුන්නේ. සෑම රාජ්‍ය සේවකයෙකුගෙන්ම රටේ සංවර්ධනය වෙනුවෙන් උපරිම දායකත්වය බලාපොරොත්තු වන බවද අග්‍රාමාත්‍යවරයා සඳහන් කළා. ", "URL": "https://www.itnnews.lk/2023/10/05/450864/", "Category": "Breaking News,දේශීය පුවත්", "Parent URL": null}