{"Source": "ITN news", "Timestamp": "මැයි 21, 2022 11:53", "Headline": "ඊයේ මධ්‍යම රාත්‍රියෙන් හදිසි නීතිය අහෝසියි", "News Content": "රටේ පැවති අර්බුධකාරී තත්ත්වය හමුවේ පැනවූ හදිසිනීතිය ඊයේ මධ්‍යම රාත්‍රියෙන් අවසන් කෙරුණා. පසුගිය 6 වනදා ජනාධිපති ගෝඨාභය රාජපක්ෂ මැතිතුමා අති විශේෂ ගැසට් නිවේදනයක් මගින් රටටම බලපැවැත්වෙන පරිදී හදිසි නීතිය පැනවීමට ක්‍රියා කළා. එය දින 14ක කාලයක් සඳහා බලපැවැත්වෙනවා. හදිසි නීතිය පනවා එය බලාත්මක කිරීමට පාර්ලිමේන්තුවට බලය පැවරෙනවා. ඒ අනුව තවදුරටත් හදිසි නීතිය පවත්වාගෙන  යන්නේ නම් ඊට පාර්ලිමේන්තු අනුමැතිය අවශ්‍ය කෙරෙනවා. එවැනි ක්‍රියාමාර්ගයකට නොයාම හේතුවෙන් ඊයේ මධ්‍යම රාත්‍රියෙන් හදිසි නීතිය අවසන් වුණා. මේ අතර හදිසි නීතිය යටතේ පත්කළ අත්‍යවශ්‍ය සේවා කොමසාරිස්වරයාගේ පත්වීම ද අහෝසි වනවා.         ", "URL": "https://www.itnnews.lk/2023/10/05/412412/", "Category": "Breaking News,දේශීය පුවත්", "Parent URL": null}