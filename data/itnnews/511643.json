{"Source": "ITN news", "Timestamp": "අගෝස්තු 28, 2023 17:16", "Headline": "ශ්‍රී ලංකාවේ කටයුතු ගැන ජගත් මහලේකම්වරයාගේ මතය", "News Content": "ශ්‍රී ලංකාවේ සියලු කටයුතු සඳහා උපරිම සහාය ලබා දෙන බව ජගත් මහලේකම්වරයාගේ මතය බව ජගත් සංවිධානයේ මෙරට නේවාසික සම්බන්ධීකාරකවරයා පවසනවා. එක්සත් ජාතීන්ගේ මෙරට නේවාසික සම්බන්ධීකාරක මාර්ක් අන්ද්‍රේ ෆ්‍රාන්ක් මහතා අමාත්‍ය ආචාර්ය විජයදාස රාජපක්ෂ මහතා හමුවේයි මේ බව ප්‍රකාශ කළේ. මෙම හමුව අධිකරණ අමාත්‍යාංශයේදී සිදු කෙරුණා. නව නීති හඳුන්වාදෙමින් නීතියේ ආධිපත්‍ය තහවුරු කිරීමට ශ්‍රීලංකා රජය ගෙන ඇති ක්‍රියාමාර්ග අගය කරන බවයි ජගත් සංවිධාන නියෝජිතවරයා මෙහිදී පැවසුවේ. නව ත්‍රස්ත විරෝධී පනත ගෙන ඒම /දූෂණ විරෝධී පනත /මානව හිමිකම් ආරක්ෂා කිරීම සදහා ගෙන ඇති පියවර/ ජාතීන් අතර සංහිදියාව හා ප්‍රතිසන්ධාන ක්‍රියාවලිය පිළිබද මෙහිදී අවධානය යොමුවුණා. ත්‍රස්තවිරෝධී පනත් කෙටුම්පත සදහා කඩිනමින් පාර්ලිමේන්තු අනුමැතිය ලබා ගැනීමට හැකිවනු ඇති බවයි අමාත්‍යවරයා මෙහිදී සඳ හන් කළේ. ", "URL": "https://www.itnnews.lk/2023/10/05/511643/", "Category": "දේශීය පුවත්", "Parent URL": null}