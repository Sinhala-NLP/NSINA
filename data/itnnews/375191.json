{"Source": "ITN news", "Timestamp": "நவம்பர் 10, 2021 13:09", "Headline": "நீர்த்தேக்கங்கள் பலவற்றின் வான்கதவுகள் திறப்பு..", "News Content": "தொடர்ச்சியாக பெய்து வரும் மழையை அடுத்து நீர்த்தேக்கங்கள் பலவற்றின் வான்கதவுகள் திறக்கப்பட்டுள்ளன. தம்போவ நீர்த்தேக்கத்தின் 4 வான்கதவுகளும், தெதுரு ஓயா நீர்த்தேக்கத்தின் 4 வான்கதவுகளும், இராஜாங்கனை நீர்த்தேக்கத்தின் 10 வான்கதவுகளும், அங்கமுவ நீர்த்தேக்கத்தின் 2 வான்கதவுகளும் திறக்கப்பட்டுள்ளன. குறித்த நீர்த்தேக்கங்களை அண்மித்த தாழ்நிலப்பகுதிகளில் வசிக்கும் மக்கள் மிகுந்த அவதானத்துடன் இருக்க வேண்டுமென அனர்த்த முகாமைத்துவ மத்திய நிலையம் அறிவுறுத்தியுள்ளது. தொடர்ச்சியாக பெய்து வரும் மழையை அடுத்து குக்குலே கங்கையில் நீர்மட்டம் அதிகரித்து வெள்ள நிலை ஏற்பட்டுள்ளது. தாழ்நிலங்கள் பல நீரில் முழ்கியுள்ளதோடு, குறித்த பகுதியிலுள்ள மக்கள் பாதிக்கப்பட்டுள்ளனர். புலத் சிங்கள பிரதான வீதியின் தம்பல, நாலியந்த, ஹெட்ட பஹஸ்ஹந்திய, பரகொட ஆகிய பிரதேசங்கள் நீரில் முழ்கியுள்ளன. இதனால் போக்குவரத்து முழுமையாக பாதிக்கப்பட்டுள்ளது. அத்தியாவசிய சேவைக்கென செல்வோர் மற்றும் பாடசாலை மாணவர்களின்; சிறு படகின் ஊடாக அழைத்துச்செல்லும் பணிகள் இலங்கை இராணுவ குழுவினரால் முன்னெடுக்கப்பட்டுள்ளது. மா ஓயாவின் நீர் நிரம்பியுள்ளமையினால் அதனை சூழவுள்ள பிரதேசங்களிலுள்ள மக்கள் பாதிக்கப்பட்டுள்ளனர். 277 குடும்பங்களை சேர்ந்;த ஆயிரத்து 105 பேர் தற்காலிக இடங்களில் தங்க வைக்கப்பட்டுள்ளதாக பிரதேச செயலகம் தெரிவித்துள்ளது. மீரிகம, மதுரபிட்டிய பிரதேசத்தில் கோழிப்பண்ணையொன்று நீரில் முழ்கியுள்ளது. அங்கிருந்த 38 பேர் இராணுவத்தினர் மற்றும் அனர்த்த முகாமைத்துவ பிரிவினரின் தலையீட்டில் படகுகளை கொண்டு மீட்கப்பட்டுள்ளனர். குறித்த பாரிய கோழிப்பண்ணையில் இருந்த கோழிகள் நீரில் முழ்கி உயிரிழந்துள்ளன. ", "URL": "https://www.itnnews.lk/2023/10/05/375191/", "Category": "Breaking News,அண்மைய செய்திகள்,தேசிய செய்திகள்", "Parent URL": null}