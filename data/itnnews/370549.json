{"Source": "ITN news", "Timestamp": "அக்டோபர் 20, 2021 12:57", "Headline": "உலகின் வறிய நாடான தென் சூடானில் வெள்ள அச்சுறுத்தல்..", "News Content": "உலகின் மிகவும் வறிய நாடாக கருதப்படுகின்ற தென்சூடானில் ஏற்பட்டுள்ள வெள்ளம் காரணமாக ஒரு இலட்சத்திற்கும் கூடுதலானோர் இடம்பெயர்ந்துள்ளதாக ஐக்கிய நாடுகள் ஸ்த்தாபனம் தெரிவிக்கின்றது. சர்வதேச உதவியில் தங்கியுள்ள தென் சூடானில் ஆயிரத்து 962 ம் ஆண்டுக்கு பின்னர் ஏற்பட்;ட மிகப் பெரிய வெள்ள அச்சுறுத்தலாக இது காணப்படுகிறதென தெரிவிக்கப்படுகிறது. தென் சூடானில் பல மாநிலங்கள் வெள்ளப்பெருக்கு காரணமாக பெரிதும் பாதிக்கப்பட்டுள்ளன. 50 வருடங்களுக்கு பின்னர் தென் சூடானை பாதித்துள்ள இவ் வெள்ள அச்சுறுத்தலுக்கு காலநிலை மாற்றமே காரணமென ஐக்கிய நாடுகள் ஸ்த்தாபனம் அறிவித்துள்ளது. எவ்வாறாயினும் இதுவரை எவ்வித உயிர்ச்சேதங்களும் அறிவிக்கப்படவில்லை. ஒரு சில வாரங்களாக பெய்துவரும் கடும் மழையை அடுத்து ஏற்பட்ட வெள்ளம் காரணமாக ஆயிரக்கணக்கான வீடுகள் சேதமடைந்தன. விவசாய நிலங்கள் நீரில் மூழ்கியதுடன் பாதுகாப்பான இடங்களுக்கு செல்ல அம்மக்களுக்கு பல நாட்கள் சென்றுள்ளன. உணவுப் பற்றாக்குறை காரணமாக புற்களையும், மரங்களின் வேர்களையும் உணவாக உட்கொள்ள மக்களுக்கு நேர்ந்துள்ளது. அடுத்துவரும் இரு வாரங்களுக்கு மழை எதிர்பார்க்கப்படுவதாக தென் சூடான் வளிமண்டல பிரிவு தெரிவிக்கிறது. ", "URL": "https://www.itnnews.lk/2023/10/05/370549/", "Category": "Breaking News,சர்வதேச செய்திகள்", "Parent URL": null}