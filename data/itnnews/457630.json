{"Source": "ITN news", "Timestamp": "ஜனவரி 26, 2023 08:55", "Headline": "புலமை பரிசில் பரீட்சை பெறுபேறுகள்", "News Content": "5ம் தர புலமைப்பரிசில் பரீட்சை பெறுபேறுகள் வெளியிடப்பட்டுள்ளன. பரீட்சை திணைக்களத்தின் உத்தியோகப்பூர்வ இணையத்தளமான www.doenets.lk என்ற இணையத்தளத்தினூடாக பெறுபேறுகளை பெற்றுக்கொள்ள முடியுமென பரீட்சைகள் ஆணையாளர் நாயகம் அமித் ஜயசுந்தர தெரிவித்துள்ளார். புலமைப்பரிசில் பரீட்சையின் மாவட்ட ரீதியிலான வெட்டுப்புள்ளிகளும் வெளியிடப்பட்டுள்ளன. கொழும்பு, கம்பஹா, களுத்துறை, காலி, மாத்தறை, குருநாகல், கண்டி, மாத்தளை மற்றும் கேகாலை மாவட்டங்களுக்கு 144 புள்ளிகள் வெட்டுப்புள்ளியாக அறிவிக்கப்பட்டுள்ளன. யாழ்பபாணம், கிளிநொச்சி, மட்டக்களப்பு, அம்பாறை மாவட்டங்களுக்கு 143 புள்ளிகள் வெட்டுப்புள்ளியாக அறிவிக்கப்பட்டுள்ளன. நுவரெலியா, மன்னார், வவுனியா, முல்லைத்தீவு, திருகோணமலை, புத்தளம், பொலன்னறுவை, பதுளை மற்றும் இரத்தினபுரி மாவட்டங்களுக்கு 142 புள்ளிகள் வெட்டுப்புள்ளிகளாக அறிவிக்கப்பட்டுள்ளன. ஹம்பாந்தோட்டை மாவட்டத்திற்கு 140 புள்ளிகள் வெட்டுப்புள்ளியாக அறிவிக்கப்பட்டுள்ளதாக பரீட்சைகள் திணைக்களம் குறிப்பிட்டுள்ளது. இதேவேளை மாணவர்கள் தமது பெறுபேறுகளை மீள் பரீசிலனை செய்ய விரும்பினால் பெப்ரவரி மாதம் 28ம் திகதிக்கு முன்னர் மேன்முறையீடு செய்ய முடியுமென பரீட்சைகள் திணைக்களம் அறிவித்துள்ளது. ", "URL": "https://www.itnnews.lk/2023/10/05/457630/", "Category": "Breaking News,அண்மைய செய்திகள்", "Parent URL": null}