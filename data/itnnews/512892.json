{"Source": "ITN news", "Timestamp": "සැප්තැම්බර් 2, 2023 11:29", "Headline": "ගත වූ මාස 8 දී මෙරටට විදෙස් රැකියාවල නිරත ශ්‍රී ලාංකිකයින්ගෙන් ඇ.ඩොලර් බිලියන 3.6ක මුදලක්", "News Content": "විදෙස් රැකියාවල නිරත ශ්‍රී ලාංකිකයන් පසුගිය මාස 08 ක කාලය තුළ ඇමෙරිකා ඩොලර් බිලියන 3.6ක මුදලක් මෙරටට එවා ඇති බව අමාත්‍ය මනූෂ නානායක්කාර මහතා පවසනවා. රජයේ මැදිහත්වීමෙන් ජපානයට සහ ඊශ්‍රාලයට රැකියා සඳහා යැවෙන තවත් කණ්ඩායමකට ගුවන් ටිකට්පත් ලබාදීමේ අවස්ථාවට සහභාගී වෙමින් අමාත්‍යවරයා මේ බව කියා සිටියා. ශ්‍රී ලංකා විදේශ සේවා නියුක්ති කාර්යාංශයේ වෙබ් අඩවියේ ලියාපදිංචි වී එම ආයතනයේම පුහුණුව ලබා ජපාන හා ඊශ්‍රාල නියෝජිතයන් අන්තර්ජාලය ඔස්සේ පැවැත් වූ සම්මුඛ පරික්ෂණවලට මුහුනදීමෙන් පසු මෙම කණ්ඩායම තෝරාගෙන තිබෙනවා. සාත්තු සේවා හා ඉදිකිරීම් යන ක්ෂේත්‍ර සඳහා වසර තුනක කොන්ත්‍රාත් කාලවක් වෙනුවෙන් මෙම පිරිස  විදේශගත වනවා. මෙම වසරේ ලක්ෂ තුනකට අධික පිරිසක් විදේශ රැකියා සඳහා යොමු කිරීමට රජයට හැකි වී ඇති බවයි මනූෂ නානායක්කාර මහතා මෙහිදී කියා සිටියේ.     ", "URL": "https://www.itnnews.lk/2023/10/05/512892/", "Category": "Breaking News,දේශීය පුවත්", "Parent URL": null}