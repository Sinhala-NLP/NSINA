{"Source": "ITN news", "Timestamp": "දෙසැම්බර් 12, 2021 10:03", "Headline": "විගමනික ශ්‍රමිකයින් වෙනුවෙන් විශ්‍රාම වැටුප් ක්‍රමයක්", "News Content": "විගමනික ශ්‍රමිකයන් වෙනුවෙන් විශ්‍රාම වැටුප් ක්‍රමයක් ඇති කරන බව අමාත්‍ය නිමල් සිරිපාල ද සිල්වා මහතා පවසනවා. ඔවුන්ගේ සේවය අගයමින් රුපියල් ලක්ෂ 30 ක රක්ෂණ ආවරණයක් ඇති කිරීමටද සියලු කටයුතු සූදානම් කර ඇති බවයි අමාත්‍යවරයා පෙන්වා දෙන්නේ. ශ්‍රම වාසනා ශිෂ්‍යත්ව ප්‍රදානය අමාත්‍ය නිමල් සිරිපාල ද සිල්වා මහතාගේ ප්‍රධානත්වයෙන් පැවැත්වුණේ නාරාහේන්පිට කම්කරු මහ ලේකම් කාර්යාලයේදීයි. වැඩබිමේදී සිය ජීවිතය අහිමි වූ සහ ආබාධිත තත්ත්වයට පත් පවුල්වල දරුවන් වෙනුවෙන් මෙම ශිෂ්‍යත්ව පිරිනැමෙනවා. රුපියල් පනස්දහසක රක්ෂණාවරණයක් රුපියල් දස දහසක පාසල් උපකරණ සහ රුපියල් දෙදහසක මුදල් වව්චර ලබාදීම මෙන්ම නීති ආධාර ලබාදීමද මෙහිදී සිදු කෙරුණා. ", "URL": "https://www.itnnews.lk/2023/10/05/382268/", "Category": "Breaking News,දේශීය පුවත්", "Parent URL": null}