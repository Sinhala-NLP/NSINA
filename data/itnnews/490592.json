{"Source": "ITN news", "Timestamp": "ජූනි 9, 2023 12:08", "Headline": "ආහාරයට නොගන්නා මත්ස්‍ය වර්ගයක් අනුභව කළ අයෙකු මියයයි – තිදෙනෙක් රෝහලේ", "News Content": "සාමාන්‍යයෙන් ආහාරයට නොගන්නා මත්ස්‍ය වර්ගයක් අනුභව කළ හතර දෙනෙකුගෙන් එක් අයෙකු මියගොස් තුන්දෙනෙකු රෝහල්ගත කර තිබෙනවා. මඩකලපුව මංකාඩු මුහුදු වෙරළට මොවුන් ගොස් සිටියදී ධීවරයින් දැළක තිබූ මාළුවන් විසි කර ඇත්තේ එම මාළු කෑමට නුසුදුසු බව පවසමින්. එහෙත් මෙම පුද්ගලයන් එම මාළු අහුලාගෙන ගොස් ආහාරයට ගැනීම හේතුවෙන් ඒවා විෂ වී ඇති බවයි ප්‍රදේශවාසින් පවසන්නේ. සිද්ධියෙන් මියගොස් ඇත්තේ 27 හැවිරිදි කාන්තාවක්. 50 හැවිරිදි කාන්තාවක, 19 හැවිරිදි පුද්ගලයෙකු සහ තුන් හැවිරිදි පිරිමි ළමයෙකු රෝහල් ගත තර කිබෙනවා. කලවංචිකුඩි මහජන සෞඛ්‍ය පරීක්ෂකවරුන් විසින් මෙම මාළු සාම්පලයක් පරීක්ෂණ සඳහා යොමු කර තිබෙනවා. ", "URL": "https://www.itnnews.lk/2023/10/05/490592/", "Category": "දේශීය පුවත්", "Parent URL": null}