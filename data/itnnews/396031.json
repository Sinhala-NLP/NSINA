{"Source": "ITN news", "Timestamp": "පෙබරවාරි 19, 2022 11:37", "Headline": "නිකවැරටියේ ගබඩා 2කට කල් ඉකුත් වූ වී මිලදී ගත් නිලධාරීන් දෙදෙනෙකුගේ සේවය අත්හිටුවයි", "News Content": "නිකවැරටිය ප්‍රදේශයේ වී ගබඩා දෙකක කල් ඉකුත් වූ වී ගබඩා කරමින් ඇති බවට ලැබුනු තොරතුරකට අනුව සිදුකළ විමර්ශනයකදී නිලධාරීන් දෙදෙනෙකුගේ සේවය අත්හිටුවීමට කටයුතු කෙරුණා. කල් ඉකුත් වූ වී මිලදීගෙන ගබඩාකරන බවට වයඹ ගොවි සංවිධානවල ගොවීන්ගෙන් කෘෂිකර්ම අමාත්‍ය මහින්දානන්ද අලුත්ගමගේ මහතාට තොරතුරු ලැබී තිබුණා. කිලෝග්‍රෑම් ලක්ෂ 15කට ආසන්න ප්‍රමාණයක් මෙලෙස ගබඩා කර ඇති බවයි විගණනන නිලදාරීන් සිදුකළ විමර්ශනයකදී හෙළිවුණේ. එම වී තොග අතරින් කිලෝග්‍රෑම් ලක්ෂ 3ක් පමණ සත්ව ආහාර සදහා යොදා ගැනීමට තරම් ඉතා පැරණි වී තිබු බව වාර්තා වනවා. වී මිලදීගැනීම සහ ගබඩා කිරීම සිදුකළ වැඩබලන ප්‍රාදේශීය කළමනාකාරවරයා සහ සහකාර ප්‍රාදේශීය කලමනාකාරවරයාගේ සේවය වහා අත්හිටුවීමට නියෝග කෙරුණා. වී ගබඩා දෙකම මුද්‍රා තබා ඇති අතර ඉදිරි විමර්ශන කටයුතු අපරාධ පරික්ෂණ දෙපාර්තමේන්තුවට භාර දී තිබෙනවා.       ", "URL": "https://www.itnnews.lk/2023/10/05/396031/", "Category": "Breaking News,දේශීය පුවත්", "Parent URL": null}