{"Source": "ITN news", "Timestamp": "අගෝස්තු 26, 2021 12:25", "Headline": "අධිබලැති පුපුරණ ද්‍රව්‍ය තොගයක් අත්අඩංගුවට", "News Content": "අධිබලැති පුපුරණ ද්‍රව්‍ය තොගයක් අත්අඩංගුවට ගෙන තිබෙනවා. පොලිස් විශේෂ කාර්ය බලකායේ දකුණු පළාත් විශේෂ මෙහෙයුම් ඒකකයේ නිලධාරීන්ට ලද  බුද්ධි තොරතුරකට අනුවයි වැටලීම සිදු කෙරුණේ. මාතර සහ ගන්දර පොලිස්වසම් තුළදී මෙම පුපුරණ ද්‍රව්‍ය අත්අඩංගුවට ගෙන තිබෙනවා. ගල්වැඩපොලක් පවත්වාගෙන යන මුවාවෙන් ගබඩා කර තිබූ අධිබලැති පුපුරණ ද්‍රව්‍ය වන ඇමෝනියන් නයිට්‍රේට්,  ජෙලග්නයිට් කූරු  ඇතුළු පුපුරණ ද්‍රව්‍ය විශාල ප්‍රමාණයක් මෙලෙස අත්අඩංගුවට ගත් බවයි විශේෂ කාර්ය බලකාය පවසන්නේ. සැකකරුවන් වැඩිපුර විමර්ශන සදහා මාතර පොලීසිය භාර දී තිබෙනවා. මාතර ප්‍රදේශයෙන් ඇමෝනියම් නයිට්‍රේට් කිලෝ ග්‍රෑම් 2050 ක්  ද, ගන්දර ප්‍රදේශයේ තවත් කිලෝග්‍රෑම් 1000 ක් ද සොයා ගැනුණා. ජෙලග්නයිට් කූරු 672 ක් සහ සේවා නූල් මීටර් 500 ක් ද ඒ අතර වනවා. මෙම පුපුරණ ද්‍රව්‍ය රැගෙන ආවේ කුමන හේතුවකට ද යන්න පොලීසිය පරික්ෂණ පවත්වනවා.                         ", "URL": "https://www.itnnews.lk/2023/10/05/358484/", "Category": "දේශීය පුවත්", "Parent URL": null}