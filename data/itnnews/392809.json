{"Source": "ITN news", "Timestamp": "பிப்ரவரி 2, 2022 13:18", "Headline": "ஈக்வடோரின் வெள்ளம் மற்றும் மண்சரிவில் சிக்குண்டு 22 பேர் பலி..", "News Content": "ஈக்வடோரின் தலைநகர் கீட்டோவில் ஏற்பட்ட பாரிய வெள்ளப்பெருக்கு மற்றும் அதன் பின்னரான மண்சரிவில் சிக்குண்டு 22 பேர் உயிரிழந்துள்ளனர். இந்நிலையில் மீட்பு பணியாளர்கள் தொடர்ந்தும் தேடுதல் நடவடிக்கைகளை பாதிக்கப்பட்ட பகுதிகளில் முன்னெடுத்து வருவதாக அந்நாட்டு ஊடகங்கள் செய்தி வெளியிட்டுள்ளன. வீடுகள் மற்றும் வீதிகளில் வெள்ளப்பெருக்கு மற்றும் மண்சரிவை அடுத்து சேற்று மண் குவிந்துள்ளதாகவும் சுட்டிக்காட்டப்பட்டுள்ளது. சுமார் 20 பேர் வரை காணாமல் போயுள்ள நிலையில், 47 பேர் வரை காயமடைந்துள்ளதாகவும், அவர்களில் இருவரின் நிலை கவலைக்கிடமாக உள்ளதென கீட்டோ நகர மேயரை மேற்கோள்காட்டி சர்வதேச ஊடகங்கள் செய்தி வெளியிட்டுள்ளன. 2003ம் ஆண்டின் பின்னர் ஈக்வடோரில் அதிகளவான மழை வீழ்ச்சி பதிவாகியுள்ளதாக அந்நாட்;டு காலநிலை அவதான நிலையம் தெரிவத்துள்ளது. இந்நிலையில் பாதிக்கப்பட்ட பகுதிகளிலுள்ள மக்கள் 8 இடைக்கால முகாம்களுக்கு அழைத்து செல்லப்பட்டுள்ளனர். தொடர்ந்தும் அனர்த்தங்கள் பதிவாகியுள்ள பகுதிகளில் மோப்ப நாய்களின் உதவியுடன் தேடுதல் நடவடிக்கைகள் முன்னெடுக்கப்பட்டு வருகின்றன. இதேவேளை ஈக்வடோரில் கடந்த ஒக்டோபர் மாதம் முதல் 22 மாகாணங்களில் கனமழை பெய்துள்ளதாகவும், அதன் காரணமாக 18 பேர் உயிரிழந்துள்ளதாகவும் அந்நாட்டு தகவல்கள் மேலும் தெரிவிக்கின்றன. ", "URL": "https://www.itnnews.lk/2023/10/05/392809/", "Category": "Breaking News,சர்வதேச செய்திகள்", "Parent URL": null}