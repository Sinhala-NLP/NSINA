{"Source": "ITN news", "Timestamp": "සැප්තැම්බර් 30, 2022 16:15", "Headline": "ෆ්ලොරීඩා ප්‍රාන්තයට බලපෑ ඉයන් චන්ඩ මාරුතයෙන් මියගිය සංඛ්‍යාව 12 ඉක්මවයි", "News Content": "ඇමෙරිකා එක්සත් ජනපදයේ ෆ්ලොරීඩා ප්‍රාන්තයට බලපෑ ඉයන් චන්ඩ මාරුතයෙන් මිය ගිය සංඛ්‍යාව 12 ඉක්මවා තිබෙනවා. සුළිකුණාටුවෙන් ලක්ෂ 25 කට වැඩි ජනතාවකට විදුලිබලය අහිමි වුණා. ප්‍රදේශ රැසක් ජලයෙන් යට වී ඇති බවයි විදෙස් මාධ්‍ය සඳහන් කළේ. ජලගැල්මට හසු වූ පුද්ගලයන් 700 දෙනෙකුට වැඩි පිරිසක් බේරාගැනීමට සහන කණ්ඩායම්වලට හැකි වී තිබෙනවා. සුළිකුණාටුව ජෝර්ජියා සහ සවුත් කැරොලිනා ප්‍රදේශවලට ඇදී යමින් පවතිනවා.       ", "URL": "https://www.itnnews.lk/2023/10/05/438068/", "Category": "Breaking News,ජාත්‍යන්තර පුවත්", "Parent URL": null}