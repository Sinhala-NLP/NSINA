{"Source": "ITN news", "Timestamp": "ஜூலை 27, 2021 12:14", "Headline": "அதிபர் – ஆசிரியர்களின் பிரச்சினைகள் தொடர்பில் பிரதமர் தலைமையில் கலந்துரையாடல்..", "News Content": "ஆசிரியர் சங்கங்கள் ஆரம்பித்துள்ள தொழிற்சங்க செயற்பாடுகள் குறித்த முக்கிய பேச்சுவார்த்தை இன்று இடம்பெறுகின்றது. பிரதமர் மகிந்த ராஜபக்ஷவும் ஆசிரியர் சங்க பிரதிநிதிகளும் தற்போது இப்பேச்சுவார்த்தையில் பங்கெடுத்துள்ளனர். சம்பள முரண்பாடுகளை அடிப்படையாக வைத்தே ஆசிரியர் சங்கங்கள் கூட்டு தொழிற்சங்க செயற்பாடுகளை ஆரம்பித்து இன்றுடன் 16 நாட்கள் கடந்துள்ளன. தொழிற்சங்க செயல்பாடு காரணமாக ஒன்லைன் மூல கற்பித்தல் நடவடிக்கைகளிலிருந்து நீங்கவும் ஆசிரியர்கள் நடவடிக்கை எடுத்தனர். தமது கோரி;க்கைகளுக்கு தீர்வை பெற்று தருமாறு கோரி ஆசிரியர் சங்கங்கள் தொடர்ச்சியாக ஆர்ப்பாட்டங்களை முன்னெடுத்தன. எவ்வாறாயினும் சம்பள முரண்பாடு தொடர்பிலான அமைச்சரவை பத்திரம் நேற்று அமைச்சரவையில் சமர்ப்பிக்கப்பட்டதாக கல்வி அமைச்சர் பேராசிரியர் ஜீ.எல்.பீரிஸ் தெரிவித்துள்ளார். அத்துடன் ஆசிரியர் சம்பள முரண்பாடு தொடர்பாக பிரதமர் மகிந்த ராஜபக்ஷ தலைமையி;ல தற்போது பேச்சுவார்த்தை இடம்பெறுகின்றது. இப்பேச்சுவார்த்தையில் கலந்து கொள்வதற்கு முன்னர் இலங்கை ஆசிரியர் சங்கத்தின் பிரதம செயலாளர் ஜோசப் ஸ்டாலின் தலைமையில் ஊடக சந்திப்பொன்று இடம்பெற்றது. அத்துடன் ஸ்ரீ லங்கா பொதுஜன கல்வி சேவை சங்கத்தின் தலைவி; வசந்தா ஹந்தபான்கொட கருத்து தெரிவிக்கையில் இது தொடர்பாக அமைச்சர் பெசில் ராஜபக்ஷவுடன் பேச்சுவார்த்தை நடாத்தியதாக தெரிவித்தார். ", "URL": "https://www.itnnews.lk/2023/10/05/352027/", "Category": "Breaking News,அண்மைய செய்திகள்,தேசிய செய்திகள்", "Parent URL": null}