{"Source": "ITN news", "Timestamp": "ජූනි 7, 2022 16:07", "Headline": "දිලීප් වෙදආරච්චිගේ පුතා සහ ලේලිය රිමාන්ඩ්", "News Content": "රාජකාරියට බාධාකර සාපරාධී බලහත්කාරය  පා පහරදීමට තැත්කිරීම සම්බන්ධයෙන් අත්අඩංගුවට ගත් සමගි ජන බලවේගයේ පාර්ලිමේන්තු මන්ත්‍රී දිලිප් වෙදආරච්චි මහතාගේ පුත්‍ රවිදු වෙදආරච්චි සහ ලේලිය හෙට දිනය තෙක් රක්ෂිත බන්ධනාගාර ගත කෙරුණා. පසුගියදා දක්ෂිණ අධිවේගී මාර්ගයේ බැදිගම හුවමාරුව අසලදී ඔවුන් අනාරක්ෂිත ලෙස ශීතකරණයක් කැබ්රථයක පටවාගෙන අධිවේගී මාර්ගයට ඇතුළුවීමට උත්සාහ කිරීමේ දී පොලීස් රාජකාරියට බාධාවන අයුරින් උණුසුම් වචන හුවමාරුවක් සිදුව තිබුණා. ඊට අදාළ වීඩියෝපට සමාජ මාධ්‍යයේ හුවමාරුවීමත් සමග සැකකාර රවිදු වෙදආරච්චි සහ ඔහුගේ බිරිද අත්අඩංගුවට ගැනීමට පොලීසිය මහජන සහාය අපේක්ෂා කළා. ඔවුන් වීරකැටිය පොලීසියට ඊයේ සවස භාරවීමෙන් අනතුරුවයි අත්අඩංගුවට ගෙන අධිකරණයට ඉදිරිපත් කෙරුණේ.   ", "URL": "https://www.itnnews.lk/2023/10/05/415667/", "Category": "Breaking News,දේශීය පුවත්", "Parent URL": null}