{"Source": "ITN news", "Timestamp": "මාර්තු 2, 2023 18:55", "Headline": "පාසල් අධ්‍යාපනය මග නවතන දරුවන්ට කරන්න යන දේ", "News Content": "පාසල් අධ්‍යාපනය අතර මග නතර කරන දරුවන් සියලු දෙනාට වෘත්තීය අධ්‍යාපනයක් ලබා දෙන බව අමාත්‍ය සුසිල් ප්‍රේමජයන්ත මහතා පවසනවා. කොළඹ තර්ස්ටන් විද්‍යාලයේ පැවති චිත්‍ර තරගයේ සහතික හා ත්‍යාග ප්‍රදානෝත්සවයට එක්වෙමින් අමාත්‍යවරයා මේ බව කියා සිටියා. එම විද්‍යාලය සංවිධාන කළ පර්සෙප්ෂන් 23 ටුවෙන්ටි ත්‍රී චිත්‍ර ප්‍රදර්ශනය අද (2)සහ හෙට(3) සෞන්දර්ය විශ්ව විද්‍යාලයේදී පැවැත්වෙනවා. චිත්‍ර 1500 ක් පමණ ඊට එක් කර තිබෙනවා. විදුහල්පති ප්‍රමුදිත වික්‍රමසිංහ මහතා ඇතුළු පිරිසක් මෙම අවස්ථාවට සහභාගී වුණා. ", "URL": "https://www.itnnews.lk/2023/10/05/464881/", "Category": "දේශීය පුවත්", "Parent URL": null}