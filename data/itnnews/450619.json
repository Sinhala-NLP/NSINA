{"Source": "ITN news", "Timestamp": "டிசம்பர் 16, 2022 13:05", "Headline": "திலினி பிரியமாலி பிணையில் விடுதலை", "News Content": "நிதிக் குற்றச்சாட்டின் பேரில் விளக்கமறியலில் வைக்கப்பட்டிருந்த திலினி பிரியமாலி மற்றும் ஜானகி சிறிவர்தன ஆகியோருக்கு கடுமையான நிபந்தனைகளுடன் பிணை வழங்கப்பட்டுள்ளது. இவர்கள் இருவரையும் ஐம்பதாயிரம் ரூபா ரொக்கப் பிணையிலும் ஒரு மில்லியன் ரூபா சரீரப் பிணையிலும் விடுதலை செய்ய கோட்டை நீதவான் திலின கமகே தீர்மானித்தார். சந்தேக நபர்களின் வசிப்பிட சான்றிதழ்களை சமர்ப்பிக்க வேண்டும். அத்துடன் இவர்கள் இருவருக்கும் வெளிநாட்டு பயண தடையும் விதிக்கப்பட்டுள்ளது. இது குறித்து குடிவரவுக் கட்டுப்பாட்டாளருக்கு அறிவிக்குமாறு நீதிமன்றம் உத்தரவிட்டுள்ளது. ", "URL": "https://www.itnnews.lk/2023/10/05/450619/", "Category": "Breaking News,அண்மைய செய்திகள்", "Parent URL": null}