{"Source": "ITN news", "Timestamp": "ஜூன் 4, 2021 15:03", "Headline": "5 ஆயிரம் ரூபா கொடுப்பனவை பெற முடியாதவர்களுக்கு வங்கி கணக்கில் அதனை வைப்பிலிட நடவடிக்கை", "News Content": "நாட்டின் தற்போதைய நிலைமை காரணமாக அரசாங்கம் வழங்கும் 5 ஆயிரம் ரூபா கொடுப்பனவை பெற முடியாதவர்களுக்கு அவர்களின் சமூர்த்தி வங்கி கணக்கில் அதனை வைப்பிலிட நடவடிக்கை எடுக்கப்பட்டுள்ளதாக சமூர்த்தி பணிப்பாளர் நாயகம் பந்துல திலக்கசிறி தெரிவித்துள்ளார். நேற்று முன்தினம் முதல் 5 ஆயிரம் ரூபா கொடுப்பனவு வழங்கும் நடவடிக்கை மீண்டும் அரசாங்கத்தினால் முன்னெடுக்கப்பட்டுள்ளது. அனைத்து கிராம சேவகர் பிரிவுகளையும் சேர்ந்த சமூர்த்தி பயனாளர்களுக்கென 5 ஆயிரம் ரூபா கொடுப்பனவு வழங்கப்படும். 17 இலட்சம் சமூர்த்தி பயனாளர்களல் 7 இலட்சம் பேருக்கு குறித்த கொடுப்பனவு வழங்கும் பணி நிறைவடைந்துள்ளதாக சமூர்த்தி அபிவிருத்தி திணைக்களம் தெரிவித்துள்ளது. இதற்கென 3 ஆயிரத்து 500 மில்லியன் ரூபா செலவிடப்பட்டுள்ளது. பயணக்கட்டுப்பாடு காரணமாக வாழ்வாதாரத்தை இழந்த ஏனைய பிரிவினருக்கும் 5 ஆயிரம் ரூபா கொடுப்பனவை வழங்க அரசாங்கம் நடவடிக்கை எடுத்துள்ளது. இதேவேளை கடற்றொழிலிள் ஈடுபடுவதற்கு முடியாமலிருக்கும் குடும்பங்களுக்கும் உடனடி நிவாரணம் வழங்குமாறு அமைச்சர் டக்ளஸ் தேவானந்தா கோரிக்கை விடுத்துள்ளார். மீனவ குடும்பங்களுக்கும் 5 ஆயிரம் ரூபா கொடுப்பனவு வழங்கப்பட்டு வருவதாக அவர் சுட்டிக்காடடியுள்ளார். வவுனியா பிரதேசத்தில் இடம்பெற்ற ஊடக சந்திப்பில் கருத்து தெரிவித்த போதே அவர் இவ்வாறு தெரிவித்துள்ளார். ", "URL": "https://www.itnnews.lk/2023/10/05/340718/", "Category": "Breaking News,தேசிய செய்திகள்", "Parent URL": null}