{"Source": "ITN news", "Timestamp": "ජූනි 27, 2023 12:41", "Headline": "25 වැනි ‘ජනාධිපති අපනයන සම්මාන උළෙල’ නොවැම්බර් 23 වැනිදා", "News Content": "25 වන ජනාධිපති අපනයන සම්මාන උළෙල නොවැම්බර් 23 වනදා බණ්ඩාරනායක සම්මන්ත්‍රණ ශාලාවේදී පැවැත්වීමට කටයුතු යොදා තිබෙනවා. 2022 සහ 2023 යන වර්ෂ දෙක සදහා විශිෂ්ට අපනයනකරුවන්  සදහා සම්මාන ලබාදීමට‍ නියමිතයි. මෙවර සම්මාන උළෙලේදී සෑම වර්ෂයක් සදහාම සමස්ත සම්මාන 13ක් සහ නිෂ්පාදන සහ සේවා අංශ සම්මාන 52ක් ප්‍රධාන කාණ්ඩ 2ක් යටතේ පිරිනැමෙනවා. ජනාධිපති රනිල් වික්‍රමසිංහ මහතාගේ ප්‍රධානත්වයෙන් මෙවර සම්මාන උළෙල පවත්වන බවයි ශ්‍රී ලංකා අපනයන සංවර්ධන මණ්ඩලයේ සභාපති ආචාර්ය කිංස්ලි බර්නාඩ් මහතා පවසන්නේ. අපනයන ක්ෂේත්‍රයේ සහ ආර්ථික ප්‍රගමනයට සුවිශේෂී දායකත්වයක් ලබාදුන් ශ්‍රී ලාංකික අපනයනකරුවන් වෙත ලබාදෙන ජනාධිපති අපනයන සම්මානය ද මෙහිදී ලබාදීමට නියමිතයි.           ", "URL": "https://www.itnnews.lk/2023/10/05/495254/", "Category": "දේශීය පුවත්", "Parent URL": null}