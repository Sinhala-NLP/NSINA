{"Source": "ITN news", "Timestamp": "செப்டம்பர் 29, 2021 13:12", "Headline": "புகை பிடிப்பதால் கொரோனா பாதிப்பு அதிகரிக்குமென ஆய்வில் தகவல்", "News Content": "புகை பிடிப்பதால் கொரோனா பாதிப்பு அதிகரிக்குமெனவும், மரணம் ஏற்படுவதற்கான சந்தர்ப்பம் அதிகமெனவும் ஆய்வில் தெரியவந்துள்ளது. பிரித்தானியாவின் ஒக்ஸ்போர்ட் பல்கலைக்கழகம், பிரிஸ்டல் பல்கலைக்கழகம் மற்றும் நொட்டிங்ஹாம் பல்கலைக்கழகம் இணைந்து இது தொடர்பான ஆய்வை முன்னெடுத்துள்ளன. 4 லட்சத்து 21 ஆயிரத்து 469 பேர் ஆய்வுக்கு உட்படுத்தப்பட்டுள்ளனர். புகை பிடித்தால் இதய நோய், புற்றுநோய் உள்பட பிற நோய்களால் பாதிக்கப்படுவதை போன்று, கொரோனா தொற்றினாலும் பாதிப்புக்கள் அதிகரிக்குமென ஆய்வில் தெரியவந்துள்ளது. புகை பிடிக்காதவர்களுடன் ஒப்பிடுகையில், புகை பிடிப்போர் கொரோனா தொற்றுக்குள்ளானால் வைத்தியசாலையில் அனுமதிக்கப்படுவதற்கு 80 சதவீதத்திற்கும் அதிக வாய்ப்பு உள்ளதெனவும், அவர்கள் உயிரிழப்பதற்கான சாத்தியங்கள் காணப்படுவதாகவும் ஆய்வறிக்கையில் சுட்டிக்காட்டப்பட்டுள்ளது. ", "URL": "https://www.itnnews.lk/2023/10/05/365800/", "Category": "Breaking News,அக்கம் பக்கம்,சர்வதேச செய்திகள்,பன்முகம்", "Parent URL": null}