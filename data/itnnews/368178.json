{"Source": "ITN news", "Timestamp": "ඔක්තෝබර් 9, 2021 18:56", "Headline": "දඹුල්ලේ නිවසක තිබී අවුරුදු 14 ක දැරියකගේ මළසිරුරක් හමුවෙයි", "News Content": "දඹුල්ල බකමුණ පාරේ කලවගහ ඇල ප්‍රදේශයේ නිවසක තිබී වයස අවුරුදු 14 ක ගැහැණු දරුවෙකුගේ  මළසිරුරක් හමුවී තිබෙනවා. දොරගුළු දමා තිබූ නිවසකින් දැඩි දුර්ගන්ධයක් හැමීම නිසා සැක සිතී ප්‍ර දේශවාසීන් පොලිසියට දැනුම් දීමෙන් පසු මෙම මළ සිරුර සොයා ගැනුණා. වයස අවුරුදු 7ක පමණ දරුවෙකුට පාඩම් කියා දීමට යැයි පවසා මෙම 14 හැවිරිදි දැරිය තම සහෝදරියගේ යහළුවෙකුගේ නිවසට කැදවාගෙන ගිය බව මියගිය දැරියගේ  මව පොලිසියට දැනුම් දුන්නා. මියගිය ගැහැණු දරුවා ආපසු නිවසට නොපැමිණීම නිසා පොලිසියට කළ පැමිණිල්ලකින් පසු විමර්ශන සිදු කෙරුණු අතර දැරිය රැගෙන ගිය පුද්ගලයන් කුලී පදනම මත ලබා ගෙන තිබූ නිවසක තිබියදීයි මෙම සිරුර සොයා ගැනුණේ. ", "URL": "https://www.itnnews.lk/2023/10/05/368178/", "Category": "Breaking News,දේශීය පුවත්", "Parent URL": null}