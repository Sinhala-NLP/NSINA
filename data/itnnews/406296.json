{"Source": "ITN news", "Timestamp": "අප්‍රේල් 10, 2022 10:34", "Headline": "චීනය බ්‍රික්ස් රටවල් සමඟ මූල්‍ය සහ මුදල් සහයෝගීතාව අඛණ්ඩව ප්‍රවර්ධනය කරයි", "News Content": "චීනය බ්‍රික්ස් රටවල් සමඟ මූල්‍ය සහ මුදල් සහයෝගීතාව ප්‍රවර්ධනය කිරීම අඛණ්ඩව සිදුකරන බව චීන මුදල් අමාත්‍ය Liu Kun මහතා පවසයි. මෙම වසරේ පළමු බ්‍රික්ස් මුදල් අමාත්‍යවරුන්ගේ සහ මහ බැංකු අධිපතිවරුන්ගේ රැස්වීමේදී හෙතෙම මේ බව පැවසීය. මෑත වසර වලදී, බ්‍රික්ස් රටවල් ශක්තිමත් සහයෝගීතා ගම්‍යතාවක් පවත්වාගෙන යාමට සමත්ව තිබේ. ගෝලීය ආර්ථික පාලනය ප්‍රශස්ත කිරීම සහ ගෝලීය ආර්ථික පුනරුත්ථාපනය සහ උසස් තත්ත්වයේ සංවර්ධනය ඉහළ නැංවීම සඳහා ඉන් වැදගත් දායකත්වයක් හිමිව ඇති බව ද චීන මුදල් ඇමතිවරයා සඳහන් කළේය. මන්දගාමී ගෝලීය ආර්ථික වර්ධනය, සංකීර්ණ ගෝලීය තත්වය සහ බාධාකාරී ගෝලීය සංවර්ධනය මධ්‍යයේ තම වගකීම් වලට උරදෙන දෙමින් ගෝලීය ආර්ථිකය නංවාලීම සඳහා සාර්ව ප්‍රතිපත්ති සම්බන්ධීකරණය ශක්තිමත් කරන ලෙස හෙතෙම බ්‍රික්ස් රටවලින් ඉල්ලා සිටියේය. මෙම වසරේ චීනය විසින් සත්කාරකත්වය දරන 14 වැනි බ්‍රික්ස් සමුළුවට සූදානම් වීම සඳහා මූල්‍ය සහ මුදල් සහයෝගීතාවයේ ප්‍රායෝගික ප්‍රතිඵල අත්කර ගැනීමට චීනය සෙසු සාමාජික රටවල් සමඟ කටයුතු කිරීමට සූදානමින් සිටී. ", "URL": "https://www.itnnews.lk/2023/10/05/406296/", "Category": "ජාත්‍යන්තර පුවත්", "Parent URL": null}