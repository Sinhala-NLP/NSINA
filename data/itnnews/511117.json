{"Source": "ITN news", "Timestamp": "අගෝස්තු 26, 2023 16:38", "Headline": "මහනුවර – මාතලේ දුම්රිය මාර්ගයේ දුම්රිය නගර නැවතුම්පොළ විවෘත කෙරේ", "News Content": "අලාභ ලබන රාජ්‍ය ආයතන මහජනතාවට බරක් වෙමින් තවදුරටත් පවත්වාගෙන යෑම රටේ ආර්ථිකයට හිතකර නොවන බව අමාත්‍ය ආචාර්ය බන්දුල ගුණවර්ධන මහතා පවසනවා. මහනුවර පැවති වැඩසටහනකට එක්වෙමින් අමාත්‍යවරයා මේ පිළිබද අදහස් පළ කළා. මහනුවර මාතලේ දුම්රිය මාර්ගයේ දුම්රිය නගර නැවතුම්පොළ විවෘත කිරීම අමාත්‍ය ආචාර්ය බන්දුල ගුණවර්ධන මහතාගේ ප්‍රධානත්වයෙන් සිදුකෙරුණා. මෙයට සමගාමීව මහනුවර දුම්රිය පොල අධික්ෂණ කළමණාකරු ගොඩනැගිල්ලේ නව කාර්යාලය විවෘත කිරීමද සිදු කෙරුණා. මෙම අවස්ථාවට ගුණතිලක රාජපක්ෂ සහ රංජිත් බණ්ඩාර යන මන්ත්‍රීවරුන් මෙන්ම දුම්රිය සාමන්‍යාධිකාරි ඩබ්ලිව් ඒ ඩී එස් ගුණසිංහ යන මහතාද එක්ව සිටියා.       ", "URL": "https://www.itnnews.lk/2023/10/05/511117/", "Category": "දේශීය පුවත්", "Parent URL": null}