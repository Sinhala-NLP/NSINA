{"Source": "ITN news", "Timestamp": "අප්‍රේල් 23, 2023 14:55", "Headline": "මිරිහානේ දී පුද්ගලයෙකු ඝාතනය කෙරේ", "News Content": "මිරිහාන ගල්වල පාර ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කර තවත් පුද්ගලයෙකුට බරපතල තුවාල සිදු කර තිබෙනවා. ගල්වල පාර ප්‍රදේශයේදී තියුණු ආයුධයකින් පහරදීමෙන් 34 හැවිරිදි පුද්ගලයෙකු මියගොස් ඇති අතර තුවාල ලැබූ පුද්ගලයා 53 හැවිරිදි දෙනියාය ප්‍රදේශයේ පදිංචිකරුවකු බව සදහන්. සැකකරු අපරාධයෙන් පසු ප්‍රදේශයෙන් පලාගොස් ඇති බව පොලීසිය පවසනවා. සිද්ධියෙන් මිය ගිය පුද්ගලයා පදිංච සිටි නිවසට යාබද නිවසක සැකකරු පදිංචිව සිට ඇති අතර ඔවුන් අතර බහින් බස්වීමක් මත මෙම පිහිඇණුම සිදුකර ඇති බවටයි විමර්ශනවලදී  හෙලිවී තිබෙන්නේ. සැකකරු අත්අඩංගුවට ගැනීමට මිරිහාන පොලීසිය විමර්ශන සිදු කරනවා.     ", "URL": "https://www.itnnews.lk/2023/10/05/477559/", "Category": "දේශීය පුවත්", "Parent URL": null}