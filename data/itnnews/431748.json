{"Source": "ITN news", "Timestamp": "අගෝස්තු 29, 2022 12:05", "Headline": "කාරක සභා කිහිපයකට මන්ත්‍රීවරුන් නම් කෙරේ", "News Content": "පාර්ලිමේන්තුවේ ස්ථාවර නියෝග පිළිබද කාරක සභාව ඇතුළු කාරක සභාව සදහා මන්ත්‍රීවරුන් නම් කිරීම සිදුකර තිබෙනවා. නියෝජ්‍ය කතානායක අජිත් රාජපක්ෂ මහතා අද පාර්ලිමේන්තුව රැස්වූ අවස්ථාවේ එම නම් නිවේදනය කළා. මේ අතර ගෘහ්‍ය කාරක සභාව,  ආචාරධර්ම හා වරප්‍රසාද පිළිබද කාරක සභාව,  මහජන පෙත්සම් කාරක සභාව හා පසුපෙළ මන්ත්‍රීවරුන්ගේ කාරක සභාව සදහා ද මන්ත්‍රීවරුන් නම්කර තිබෙනවා. එහෙත් පොදු ව්‍යාපාර පිළිබද කාරක සභාව හෙවත් කෝප් කමිටුව හා රාජ්‍ය ගිණුම් පිළිබද කාරක සභාව හෙවත් කෝපා කමිටු සදහා මෙතෙක් මන්ත්‍රීවරුන් නම්කර නැහැ.                 ", "URL": "https://www.itnnews.lk/2023/10/05/431748/", "Category": "දේශීය පුවත්", "Parent URL": null}