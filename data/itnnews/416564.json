{"Source": "ITN news", "Timestamp": "ජූනි 11, 2022 18:56", "Headline": "පොළොන්නරුවටම ගොස් මෛත්‍රීව හමුවුනු චීන තානාපති", "News Content": "රට ගොඩගත හැක්කේ සර්ව පාක්ෂික ආණ්ඩුවකට පමණක් බව හිටපු ජනාධිපති මෛත්‍රීපාල සිරිසේන මහතා පවසනවා. පොළොන්නරුවේදී ශ්‍රී ලංකාවේ චීන තානාපතිවරයා හමුවූ අවස්ථාවේදීයි ඒ මහතා මේ බව කියා සිටියේ. හිටපු ජනාධිපති මෛත්‍රිපාල සිරිසේන මහතා සහ ශ්‍රී ලංකාවේ චීන තානාපතිවරයා අතර පොළොන්නරුව නව නගරයේ පිහිටි නිල නිවසේ දී අද පස්වරුවේ සාකච්ඡාවක් පැවැත්වුණා. රට මුහුණ දී සිටින ආර්ථික අර්බුදය සම්බන්ධයෙන් දෙපාර්ශ්වය අදහස් හුවමාරු කරගත් බවයි වාර්තා වන්නේ. චීන රජයේ ආධාර යටතේ පොළොන්නරුවේ වකුගඩු රෝහලක් ඉදිකිරීමට හැකි වීම සම්බන්ධයෙන් ද මෛත්‍රිපාල සිරිසේන මහතා මෙහිදී ස්තූතිය පළකලා.       ", "URL": "https://www.itnnews.lk/2023/10/05/416564/", "Category": "දේශීය පුවත්", "Parent URL": null}