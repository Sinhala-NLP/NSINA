{"Source": "ITN news", "Timestamp": "මැයි 27, 2021 16:30", "Headline": "කොරෝනා වලින් පීඩාවට පත් පුද්ගලයන් සහ ව්‍යාපාර සඳහා ලබාදී ඇති ණය සහන දීර්ඝ කෙරේ", "News Content": "කොරෝනා ව්‍යසනයෙන් පීඩාවට පත්වී සිටින පුද්ගලයන් සහ ව්‍යාපාර සදහා ලබාදී ඇති ණය සහන දීර්ඝ කිරීමට ශ්‍රී ලංකා මහබැංකුව පියවර ගෙන තිබෙනවා. ඊට අදාළ නියමයන් බලපත්‍රලාභී වානිජ හා විශේෂ බැංකු වෙත යොමු කර ඇති බව මහබැංකුව නිවේදනය කරනවා. පසුගිය 15 වනදා තෙක් නිකුත් කර ඇති ණය පහසුකම් අ‍ගෝස්තු 31 වනදා දක්වා නැවත සැකසීමට පියවර ගන්නා ලෙසද දැනුම් දී තිබෙනවා. කොරෝනා වසංගතයෙන් තුන් වන රැල්ලට මුහුණදී ඇති පුද්ගලයන්ගෙන් ණය පහසුකම් හා පොලිසිය මෙලෙස සකස් කරන ලෙසයි දැනුම් දී තිබෙන්නේ. එහිදී අදාළ පුද්ගලයන්ගේ මූල්‍ය දුෂකරතා සහ ආදායම අහිමි වීම් සැළකිල්ලට ගත යුතු බවද මහබැංකුව සදහන් කරනවා.             ", "URL": "https://www.itnnews.lk/2023/10/05/339431/", "Category": "දේශීය පුවත්", "Parent URL": null}