{"Source": "ITN news", "Timestamp": "දෙසැම්බර් 3, 2021 10:47", "Headline": "චීනය, ඔමික්‍රෝන් මර්දන එන්නත් පිළිබඳ පර්යේෂණ කඩිනම් කරයි", "News Content": "චීනය, ඔමික්‍රෝන් මර්දන එන්නත් පිළිබඳ පර්යේෂණ කඩිනම් කරන බව චීන රාජ්‍ය මණ්ඩලයේ කොරොනා වසංගතය වැළැක්වීමේ ඒකාබද්ධ යාන්ත්‍රනයේ විද්‍යා පර්යේෂණ පිළිබඳ විශේෂ කාර්යාල ප්‍රධානී Zheng Zhongwei මහතා පවසයි. ඔමික්‍රෝන් වෛරස ප්‍රභේදය පැතිර යාමේ හැකියාව ඩෙල්ටා ප්‍රභේදයට වඩා ඉහළ බව මූලික වශයෙන් තහවුරු කළ හැකි බව හෙතෙම ප්‍රකාශ කළේය. එහෙත් එම වෛරසයට එන්නත්කරණය පලරහිත බව කිවනොහැකිය. විවිධ වෛරස ප්‍රභේද ව්‍යාප්තිය වැළැක්වීමට මෙන්ම අසාධ්‍ය රෝග තත්ත්ව හා මරණ වැළැක්වීමට චීන එන්නත් කැපීපෙනෙන කාර්යභාරයක් ඉටුකර ඇතැයි ද හෙතෙම පෙන්වා දෙයි. එහෙත් පූර්ණ සුරක්ෂිතභාවය සලකා චීන එන්නත් පර්යේෂණ ආයතන විවිධ වෛරස් ප්‍රභේද පිළිබඳ පර්යේෂණ කටයුතු ක්‍රියාත්මක කර ඇති බව Zheng\nZhongwei මහතා සඳහන් කළේය. ", "URL": "https://www.itnnews.lk/2023/10/05/380202/", "Category": "ජාත්‍යන්තර පුවත්", "Parent URL": null}