{"Source": "ITN news", "Timestamp": "දෙසැම්බර් 1, 2021 09:48", "Headline": "ඇමරිකාවේ පාසලක වෙඩි තැබීමකින් සිසුන් තිදෙනෙකු ජීවිතක්ෂයට", "News Content": "ඇමරිකාවේ පාසලක සිදුවූ වෙඩි තැබීමකින් සිසුන් තිදෙනෙකු ජීවිතක්ෂයට පත් වුණා. ඇමරිකාවේ ඩික්රෝයිට් නගරය ආසන්නයේ පිහිටා ඇති උසස් පාසලකයි මෙම වෙඩි තැබීම සිදුව ඇත්තේ. වෙඩි තැබීමෙන් තවත් සිසුන් 15 දෙනෙකු තුවාල ලබා තිබෙනවා. මිය ගිය සිසුන් අවුරුදු 14 / 16 හා 17 යන වයස්වල පසුවන්නන් බවයි වාර්තා වන්නේ. වෙඩි තැබීම සිදු කර ඇත්තේ එම පාසලේම ඉගෙනුම ලබන 15 හැවිරිදි ශිෂ්‍යයෙකු බවයි මිචිගන් පොලිසිය සඳහන් කරන්නේ. ඔහු මේ වනවිට පොලිස් අත්අඩංගුවේ පසු වනවා. සිද්ධිය සම්බන්ධයෙන් පුළුල් විමර්ශනයක් ආරම්භ  කර ඇති බවයි විදෙස් මාධ්‍ය සඳහන් කරන්නේ.   ", "URL": "https://www.itnnews.lk/2023/10/05/379760/", "Category": "ජාත්‍යන්තර පුවත්", "Parent URL": null}