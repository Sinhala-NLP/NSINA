{"Source": "ITN news", "Timestamp": "ජූනි 6, 2022 14:55", "Headline": "අප්‍රිකා කලාපයෙන් බැහැරව නව මන්කි ෆොක්ස් ආසාදිතයින් 780 දෙනෙකු සොයා ගැනේ", "News Content": "අප්‍රිකා කලාපයෙන් බැහැරව නව මන්කි ෆොක්ස් ආසාදිතයින් 780 දෙනෙකු හමුවී ඇති බව ලෝක සෞඛ්‍ය සංවිධානය නිවේදනය කරනවා. පසුගිය සති තුනක කාලය තුළදී මන්කි ෆොක්ස් ආසාදිතයින් වාර්තාවීම ශීඝ්‍රයෙන් ඉහළ ගොස් තිබෙනවා. මීට සති දෙකකට පෙර සමස්ත ආසාදිතයින් සංඛ්‍යාව 257 ක් ලෙස දැක්වුණ ද එම සංඛ්‍යාව සති තුනක් තුළදී තුන්ගුණයකින් පමණ ඉහළ ගියා. මන්කි ෆොක්ස් රෝගී තත්ත්වය මාරාන්තික නොවීම හේතුවෙන් ඒ පිළිබඳ දැඩි අවධානයකින් තොරව කටයුතු කිරීම එහි ව්‍යාප්තියට හේතුවී ඇති බවයි ලෝක සෞඛ්‍ය සංවිධානය පෙන්වා දෙන්නේ. අප්‍රිකා කලාපයෙන් බැහැරව වයිරසය ව්‍යාප්ති වූ පළමු අවස්ථාව මෙය වන අතර රටවල් 27 කින් ආසාදිතයින් හඳුනාගෙන තිබෙනවා.             ", "URL": "https://www.itnnews.lk/2023/10/05/415409/", "Category": "Breaking News,ජාත්‍යන්තර පුවත්", "Parent URL": null}