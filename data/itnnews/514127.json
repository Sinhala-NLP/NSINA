{"Source": "ITN news", "Timestamp": "සැප්තැම්බර් 7, 2023 09:58", "Headline": "ලී චණ්ඩ මාරුතය ඇමෙරිකාවට දරුණු බලපෑම් එල්ල කරනු ඇති බවට අනතුරු ඇඟවීම්", "News Content": "ලී චණ්ඩ මාරුතය ඇමෙරිකාවට දරුණු බලපෑම් එල්ල කරනු ඇති බව එරට ජාතික සුළි කුණාටු මධ්‍යස්ථානය අනතුරු අඟවනවා. මේ වනවිට අත්ලාන්තික් සාගරයේ වර්ධනය වෙමින් පවතින ලී චණ්ඩ මාරුතය හතරවන මට්ටමේ චණ්ඩ මාරුතයක් ලෙස වර්ධනය වෙමින් පැයට කිලෝමීටර් 233 ක වේගයෙන් හමා යනු ඇති බවට අපේක්ෂා කෙරෙනවා. එය ෆ්ලෝරීඩා ප්‍රාන්තය හරහා ඇමෙරිකාවට ඇතුළු වන බවටයි නිවේදනය කර ඇත්තේ. මීට පෙර අත්ලාන්තික් සාගරයේ වර්ධනය වූ ඉඩාලියා සුළි කුණාටුවෙන්ද දැඩි බලපෑම් එල්ල වුණා. සාමාන්‍යයෙන් ඇමෙරිකාවේ සුළි කුණාටු සමය අවසන් වන්නේ නොවැම්ර් මස 30 වනදායින් පසුවයි. එම සමයේ උච්ඡතම අවස්ථාව ලෙසයි සැප්තැම්බර් මාසය සැළකෙන්නේ.   ", "URL": "https://www.itnnews.lk/2023/10/05/514127/", "Category": "Breaking News,ජාත්‍යන්තර පුවත්", "Parent URL": null}