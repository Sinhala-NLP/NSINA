{"Source": "ITN news", "Timestamp": "සැප්තැම්බර් 20, 2021 13:16", "Headline": "හැටන් වටවල දිය නෑමට ගොස් අතුරුදන්ව සිටි දෙදෙනාගේ සිරුරු සොයා ගැනේ", "News Content": "හැටන් වටවල දිය නෑමට ගොස් අතුරුදන්ව සිටි දෙදෙනාගේ සිරුරු සොයාගෙන තිබෙනවා. හැටන් වටවල ලොනැක් වතුයායේ පිහිටි වැවෙහි දිය නෑමට ගොස් සිටියදීයි මෙම දෙදෙනා අතුරුදන්ව සිටියේ. ලක්ෂපාන යුද හමුදා කදවුරේ භට පිරිස් විසින් ඔවුන් දෙදෙනාගේ දේහයන් අද පෙරවරුවේ ගොඩගනු ලැබුවා. මෙසේ මියගොස් සිටියේ තිස්අට හැවිරිදි සින්නයියා රාජා නමැති  දෙදරු පියෙකු සහ සචින්ත දිල්ෂාන් නමැති විසිඑක් හැවිරිදි තරුණයෙකුයි. සින්නයියා රාජා ගිලෙමින් සිටියදී ඔහු බේරා ගැනීමට ගිය අවස්ථාවේ සචින්ත දිල්ෂාන් ද දියේ ගිලී අතුරුදන් වූ බවයි වාර්තා වුණේ. වතුයායේ ගොඩනැගිල්ලක් ඉදිකිරීමේ කටයුතුවල නිරතව සිටි ඔවුන් දෙදෙනා තවත් තුන්දෙනෙකු සමග ඊයේ පස්වරුවේ දිය නෑමට ගොස් සිටියදීයි මෙම අනතුරට මුහුණ පා ඇත්තේ.     ", "URL": "https://www.itnnews.lk/2023/10/05/363823/", "Category": "දේශීය පුවත්", "Parent URL": null}