{"Source": "ITN news", "Timestamp": "සැප්තැම්බර් 21, 2022 16:58", "Headline": "ශ්‍රී ලාංකික කම්කරුවන් 10,000ක් රැකියා සඳහා බඳවා ගැනීමට මැලේසියාව සූදානම්", "News Content": "ශ්‍රී ලංකාවෙන් කම්කරුවන් 10,000ක් රැකියා සඳහා බඳවා ගැනීමට මැලේසියානු රජය එකඟ වී ඇති බව මැලේසියානු මානව සම්පත් අමාත්‍ය එම් සරවනන් මහතා අද නිවේදනය කළා. අමාත්‍ය සරවනන් පැවසුවේ වත්මන් ආර්ථික අර්බුදය තුළ ශ්‍රී ලංකාවේ තත්ත්වය සැලකිල්ලට ගෙන මෙම තීරණය ගෙන ඇති බවයි. ශ්‍රී ලංකා රජය කම්කරුවන් 10,000 කට මිනිස් බල සැපයුම සඳහා නිල අයදුම්පතක් ඉදිරිපත් කර ඇති බව අද ප්‍රකාශයක් නිකුත් කරමින් ඔහු පැවසූ බව මැලේසියානු මාධ්‍ය වාර්තා කරනවා. දරුණුතම ආර්ථික අර්බුදයකට මුහුණ දී සිටින ශ්‍රී ලංකාවට උපකාර කිරීම සඳහා විදේශීය ශ්‍රමිකයන් බඳවා ගැනීම සම්බන්ධයෙන් සැප්තැම්බර් 14දා පැවති කැබිනට් රැස්වීමේදී කැබිනට් මණ්ඩලය එකඟ වූ බව සරවනන් අමාත්‍යවරයා සඳහන් කළා. විදේශීය ශ්‍රමිකයන් බඳවා ගැනීමට අවසර දී ඇති ක්ෂේත්‍රවල රැකියා පුරප්පාඩු පිරවීම සඳහා ශ්‍රී ලංකාවෙන් ශ්‍රමිකයින් යොදවා රජයේ අභිප්‍රායට සහාය දෙන ලෙස ඔහු මැලේසියානු කර්මාන්ත සහ සේවා යෝජකයින්ගෙන් ඉල්ලා සිටියා.   ", "URL": "https://www.itnnews.lk/2023/10/05/436385/", "Category": "Breaking News,දේශීය පුවත්", "Parent URL": null}