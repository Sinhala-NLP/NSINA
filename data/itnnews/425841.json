{"Source": "ITN news", "Timestamp": "ජූලි 30, 2022 13:29", "Headline": "හිටපු ජනපති ජාත්‍යන්තර නායකත්ව සමුළුවේ ආරාධිත දේශනය කරන්න යයි", "News Content": "විශ්ව සාම සංවිධානය මෙහෙවන 2022 ජාත්‍යන්තර නායකත්ව සමුළුවේ සමාරම්භක උළෙලේ ප්‍රධාන ආරාධිත දේශනය පැවැත්වීම සදහා හිටපු ජනාධිපති මෛත්‍රිපාල සිරිසේන මහතාට ආරාධනා ලැබී තිබෙනවා. මෛත්‍රිපාල සිරිසේන මහතා මෙම සමුළුවට සහභාගී වීම සදහා පිලිපීනයේ මැනිලා නුවර බලා ඊයේ පිටත්වුණා. දින දෙකක් පුරා සමුළුව පැවැත්වෙනවා. රටවල් 28කින් නියෝජිතයන් මෙයට එක්වනවා. එහි සමාරම්භක ප්‍රධාන දේශනය පැවැත්වීම සදහා මෙරට 6 වන විධායක ජනාධිපතිවරයාට ඇරයුම් කිරීම විශේෂත්වයක්. විදෙස් රාජ්‍ය නායකයන් කිහිප දෙනෙකු සමග මෙහිදී සාකච්ඡා කිරීමට ද මෛත්‍රිපාල සිරිසේන මහතා තීරණය කර තිබෙනවා.  එමෙන්ම මෙරට වත්මන් ආර්ථික අර්බුදය විසදීමට විදේශයන්ගෙන් ගතහැකි සහාය පිළිබද අවධානය යොමු කිරීමට ද නියමිතයි.           ", "URL": "https://www.itnnews.lk/2023/10/05/425841/", "Category": "දේශීය පුවත්", "Parent URL": null}