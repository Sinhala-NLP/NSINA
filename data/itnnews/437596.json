{"Source": "ITN news", "Timestamp": "සැප්තැම්බර් 28, 2022 11:57", "Headline": "නීති විරෝධීව රට පනින්න ගිය 06 දෙනෙකු නාවික හමුදා භාරයට", "News Content": "නීති විරෝධී ලෙස මෙරටින් සංක්‍රමණයවීමට උත්සාහ කළ බවට සැක කෙරෙන 06 දෙනෙකු නාවික හමුදා භාරයට ගෙන තිබෙනවා. මුහුදු මාර්ග ඔස්සේ සිදු කෙරෙන නීති විරෝධී කටයුතු මැඬපැවැත්වීම සදහා මෙරට මුහුද සහ වෙරළ තීරය ආවරණය වන පරිදි නාවික හමුදාව නිරන්තර මුර සංචාර හා සෝදිසි මෙහෙයුම් සිදු කරනවා. ඒ අනුව තලෙයි මන්නාරම වැලිපර ආශ්‍රිත මුහුදු ප්‍රදේශයේ විශේෂ සෝදිසි මෙහෙයුමක් සිදු කලා. එහිදී සැකකටයුතු ලෙස වැලිපරයක රැදී සිටි 06 දෙනෙකු අත්අඩංගුවට ගැනුණේ. විදෙස් රටකට සංක්‍රමණය වීම සදහා යාත්‍රාවක් පැමිණෙන තුරු මෙම පිරිස වැලිපරයෙහි  රැදී සිටි බවට සැක පලකරනවා. සැකකරුවන් වැඩිදුර විමර්ශන සදහා තලෙයි මන්නාරම පොලීසිය වෙත භාරදී තිබෙනවා.   ", "URL": "https://www.itnnews.lk/2023/10/05/437596/", "Category": "Breaking News,දේශීය පුවත්", "Parent URL": null}