{"Source": "ITN news", "Timestamp": "සැප්තැම්බර් 6, 2022 14:46", "Headline": "හිනම්නෝර් සුළි කුණාටුවෙන් දකුණු කොරියාවේ වෙරළබඩ ප්‍රදේශයන්ට දැඩි හානි", "News Content": "හිනම්නෝර් සුළි කුණාටුවෙන් දකුණු කොරියාවේ වෙරළබඩ ප්‍රදේශයන්ට දැඩි හානි සිදුවී ඇති බව විදෙස් මාධ්‍ය සදහන් කරනවා. මෙම වසර තුළදී දකුණු කොරියාවට බලපෑ ප්‍රබලතම සුළි කුණාටුව ලෙසයි හිනම්නෝර් සුළි කුණාටුව සැලකෙන්නේ. දකුණු කොරියාවේ දකුණුදිග වෙරළ තීරයන්ට මෙම සුළි කුණාටුවෙන් වැඩිම හානි සිදුව තිබෙනවා. අධික වර්ෂාව හේතුවෙන් ගංවතුර හා නායයාම් ඇතිවිය හැකි බවටයි කාලගුණ අංශ අනතුරු අගවන්නේ. 3,500 ක පමණ පිරිසක් මේ වනවිටත් ආරක්ෂිත ස්ථාන කරා යොමුකර තිබෙනවා. ඊයේ දිනයේ දී ජේජු දූපත්වලට ඇතුළුවු හිනම්නෝර් සුළි කුණාටුව පැයට කිලෝමීටර් 54 ක ප්‍රබලත්වයෙන් යුතුයි. කිසිදු ජීවිත හානියක් මේ වන තෙක් වාර්තාවී නොමැති අතර එක් පුද්ගලයෙක් අතුරුදන් බව බලධාරීන් නිවේදනය කරනවා.               ", "URL": "https://www.itnnews.lk/2023/10/05/433409/", "Category": "ජාත්‍යන්තර පුවත්", "Parent URL": null}