{"Source": "ITN news", "Timestamp": "මාර්තු 9, 2023 09:29", "Headline": "බස් රථ දෙකක තෙල් ටැංකි වලින් ඩීසල් සොරකම් කළ දෙදෙනෙකු කොටුවෙයි", "News Content": "ඉංගිරිය නම්බපාන ප්‍රදේශයේ දී බස් රථ දෙකක තෙල් ටැංකි වලින් ඩීසල් සොරකම් කළ සැකකරුවන් දෙදෙනෙකු ඉංගිරිය පොලිසිය මගින් අත්අඩංගුවට ගත්තා. නම්බපාන ප්‍රදේශයේ නතර කර තිබු බස් රථ දෙකක තෙල් ටැංකි වලින් ඩීසල් ලීටර 395කට වැඩි ප්‍රමාණයක් සැකකරුවන් බැරල් වලට පුරවා රැගෙන යමින් සිටියදී අත්අඩංගුවට ගැණුනේ. ඔවුන් සතුව තිබු කුඩා ලොරි රථයක් ද පොලිස් භාරයට ගැණුනා. සැකකරුවන් දොම්පේ කපුගොඩ ප්‍ර දේශයේ පදිංචි කරුවන් බවයි පොලිසිය ප්‍රකාශ කලේ. බස්නාහිර පළාත් බුද්ධි ඒකකයේ නිලධාරීන්ට ලැබුණු තොරතුරකට අනුව සිසිටිවි පරීක්ෂා කිරිමෙන් පසු සැකකරුවන් හඳුනා ගැණුනා. සැකකරුවන් විසින් මෙම ජාවාරම දීර්ඝ කාලයක් පුරා සිදු කර ඇති බවටයි මුලික පරීක්ෂණ වලින් හෙළි වී ඇත්තේ.     ", "URL": "https://www.itnnews.lk/2023/10/05/466510/", "Category": "Breaking News,දේශීය පුවත්", "Parent URL": null}