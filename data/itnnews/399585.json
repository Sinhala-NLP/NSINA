{"Source": "ITN news", "Timestamp": "මාර්තු 5, 2022 10:28", "Headline": "බෙලරුසයේ අධ්‍යාපනය ලබන ලාංකික සිසුන්ට මොස්කව් හරහා දිවයිනට පැමිණීමට පහසුකම්", "News Content": "බෙලරුසයේ අධ්‍යාපනය ලබන ශ්‍රී ලාංකික සිසුන්ට තාවකාලිකව මෙරටට පැමිණීමට අවශ්‍යනම් මොස්කව් හරහා පැමිණීමට පහසුකම් සපයන බව විදේශ කටයුතු අමාත්‍යාංශය නිවේදනය කරනවා. බෙලරුසයේ ශ්‍රී ලාංකික සිසුන් 1561 දෙනෙකු පමණ උසස් අධ්‍යාපනය ලබමින් සිටිනවා. එහි සියලු විශ්වවිද්‍යාල සමග මොස්කව් හී ශ්‍රී ලංකා තානාපති කාර්යාලය සමීප සම්බන්ධතා පවත්වන බවයි විදේශ කටයුතු අමාත්‍යාංශය සදහන් කළේ. යුක්‍රේනයේ ඇතිවී තිබෙන ගැටුම්කාරී තත්ත්වයත් සමග බෙලාරුසයේ සිටින ශ්‍රී ලාංකික සිසුන් සම්බන්ධයෙන් අඛණ්ඩවම අධීක්ෂණය කෙරෙන බවද මොස්කව් හී ශ්‍රී ලංකා තානාපති කාර්යාලය සදහන් කළා. ශ්‍රී ලංකාවට පැමිණීමට අපේක්ෂාකරන සිසුන්ට වැඩිදුර තොරතුරු මොස්කව් හි පිහිටි ශ්‍රි ලංකා තානාපති කාර්යාලයෙන් ලබා ගත හැකි බවයි විදේශ කටයුතු අමාත්‍යාංශය නිවේදනය කළේ. පැය 24 පුරා ක්‍රියාත්මක 0079801445726 දුරකතන අංකය සහ එස් එල් ඊ එම් බී ඩොට් මොස්කව් ඇට් එම් එ ෆ්ඒ ඩොට් ජීඕවී ඩොට් එල්කේ විද්‍යුත් ලිපිනය ඒ සදහා භාවිත කළ හැකි වනවා.         ", "URL": "https://www.itnnews.lk/2023/10/05/399585/", "Category": "දේශීය පුවත්", "Parent URL": null}