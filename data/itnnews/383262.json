{"Source": "ITN news", "Timestamp": "දෙසැම්බර් 17, 2021 10:56", "Headline": "රදාවාන තුංමංහන්දිය සංවර්ධනය කිරීමේ කටයුතු ඇරඹෙයි", "News Content": "නගර 100ක් සංවර්ධනය කිරීමේ ජාතික වැඩපිළිවෙළ යටතේ රදාවාන තුංමංහන්දිය සංවර්ධනය කිරීමේ කටයුතු රාජ්‍ය අමාත්‍ය ආචාර්ය නාලක ගොඩහේවා මහතාගේ ප්‍රධානත්වයෙන් ආරම්භ කෙරුණා. මෙම ව්‍යාපෘතිය යටතේ මහගමසේකර උද්‍යානයට පිවිසෙන පදික මංතීරුව සංවර්ධනය , විවේක ස්ථානයක් හා ළමා උද්‍යානයක් ඉදිකිරීම ද සිදුවනවා. ව්‍යාපෘතියට රුපියල් මිලියන 20 ක් වැයකෙරෙනවා. මහගමසේකරයන් නිසා රදාවාන තුංමංහන්දිය වඩාත් ජනප්‍රිය වුණා. එම කීර්තිමත් සාහිත්‍යධරයා සිහිපත් කරමින් මෙම ස්ථානය සංවර්ධනය කිරීම සිදුවනවා. ව්‍යාපෘතිය ආරම්භ කිරීමේ අවස්ථාවට පාර්ලිමේන්තු මන්ත්‍රී මිලාන් ජයතිලක මහතා ඇතුළු පිරිසක් සහභාගි වුණා.           ", "URL": "https://www.itnnews.lk/2023/10/05/383262/", "Category": "දේශීය පුවත්", "Parent URL": null}