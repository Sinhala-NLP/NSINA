{"Source": "ITN news", "Timestamp": "සැප්තැම්බර් 23, 2021 11:02", "Headline": "ගුවන් හමුදාවේ 07වන හෙලිකොප්ටර් යානා බලගනය 27 වන සංවත්සරය සමරයි", "News Content": "ගුවන් හමුදාවේ 07වන හෙලිකොප්ටර් යානා බලගනය 27 වන සංවත්සරය සමරනු ලැබුවා. 1994 වසරේ සැප්තැම්බර් 23 වනදා අංක 401 බලගණය ලෙස ඇමරිකාවේ නිෂ්පාදිත බෙල් 212 හා බෙල් 206 හෙලිකොප්ටර් යානා වලින් සමන්විතව සහනය සැනකින් යන තේමාවෙන් හිගුරක්ගොඩ දී මෙම බලගණය ආරම්භ කෙරුණා. 1996 මාර්තු 23 වනදා එම බලගණය අංක 07 හෙලිකොප්ටර් යානා බලගණය ලෙස නම් කිරීමටයි කටයුතු කෙරුණේ. එම බලගණයට අයත් හෙලිකොප්ටර් යානා මගින් මානුෂීය මෙහෙයුම සමයේ යුද ජයග්‍රහණ රැසකට සක්‍රීය දායකත්වය ලබා දුන්නා. මේ වනවිට හෙලිකොප්ටර් යානා මගින් හදිසි වෛද්‍ය ආධාර ප්‍රවාහනය , ගිනි නිවීමේ කටයුතු , ස්වභාවික ආපදාවන්හිදි ආධාර මෙහෙයුම් ක්‍රියාත්මක කිරීම මෙන්ම උපායශීලි නිරීක්ෂණ මෙහෙයුම් ආදි කාර්යයන් රැසකට දායකත්වය ලබා දෙනවා. එම බලගණය සිදු කළ අමිල මෙහෙවර අගයමින් 2019 මාර්තු 2 වනදා ජනාධිපති වර්ණයෙන්ද අංක 7 හෙලිකොප්ටර් යානා බලගනය පිදුම් ලැබුවා. 27 වන සංවත්සරය වෙනුවෙන් එම බලගණයේ අණ දෙන නිලධාරි ගෘෘප් කපිතාන් සමීර ගුණවර්ධන මහතාගේ උපදෙස් මත හිගුරක්ගොඩ බෝසත් ළමා නිවාසයේ ශ්‍රමදාන ව්‍යාපාරයක් පැවැත්වූ අතර ප්‍ර දේශයේ අඩු ආදායම්ලාභීන් වෙනුවෙන් වියළි සලාක ප්‍රදානයක් ද සිදු කෙරුණා.   ", "URL": "https://www.itnnews.lk/2023/10/05/364429/", "Category": "දේශීය පුවත්", "Parent URL": null}