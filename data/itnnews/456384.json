{"Source": "ITN news", "Timestamp": "ජනවාරි 18, 2023 13:34", "Headline": "සියලුම ආදිවාසී නායකයන් මෙවර නිදහස් උත්සවයට", "News Content": "අග්‍රාමාත්‍ය දිනේෂ් ගුණවර්ධන මහතාගේ ඇරයුමට අනුව 75 වන නිදහස් දින සැමරුමට තමන් සහභාගී වන බව ආදිවාසී නායක ඌරුවරිගේ වන්නිල ඇත්තෝ පවසනවා. ඌරුවරිගේ වන්නිල ඇත්තන් හා අග්‍රාමාත්‍ය දිනේෂ් ගුණවර්ධන මහතා අතර හමුවක් පාර්ලිමේන්තුවේ අග්‍රාමාත්‍ය කාර්යාලයේදී පැවැත්වුණා. ජනාධිපතිවරයා වෙනුවෙන් අග්‍රාමාත්‍ය දිනේෂ් ගුණවර්ධන මහතා කළ ආරාධනය පිළිගනිමින් රට පුරා විහිදී සිටින සියලු  ආදිවාසී නායකයින් සමග 75 වන නිදහස් සැමරුමට තමන් සහභාගී වන බවයි ආදිවාසී නායක ඌරුවරිගේ වන්නිල ඇත්තන් මෙහිදී ප්‍රකාශ කළේ. ", "URL": "https://www.itnnews.lk/2023/10/05/456384/", "Category": "Breaking News,දේශීය පුවත්", "Parent URL": null}