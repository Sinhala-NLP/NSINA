{"Source": "ITN news", "Timestamp": "ජනවාරි 3, 2022 18:11", "Headline": "අගමැති මුරුත්තෙට්ටුවේ ආනන්ද ස්වාමීන් වහන්සේ බැහැ දැක නව වසරට ආශිර්වාද ලබා ගනී", "News Content": "නාරාහේන්පිට අභයාරාම විහාරස්ථානයට ගිය අග්‍රාමාත්‍ය මහින්ද රාජපක්ෂ මහතා බස්නාහිර පළාත් ප්‍රධාන සංඝනායක කොළඹ විශ්වවිද්‍යාලයේ කුලපති පූජ්‍ය මුරුත්තෙට්ටුවේ ආනන්ද ස්වාමීන් වහන්සේ බැහැ දැක නව වසරට ආශිර්වාද ලබා ගත්තා. උන් වහන්සේ අග්‍රාමාත්‍යවරයාට ආශිර්වාද එක් කරමින් ඉල්ලා සිටියේ නව වසරේ රට හමුවේ ඇති අභියෝග ජයගැනීම සදහා නායකත්වය ලබා දෙන ලෙසයි. සියලු අභියෝග ජයගෙන රට ඉදිරියට ගෙන යාමට මහා සංඝරත්නයේ ආශිර්වාදය සහ ජනතාවගේ සහාය අග්‍රාමාත්‍යවරයාට නොඅඩුව ලැබෙන බව මුරුත්තෙට්ටුවේ ආනන්ද ස්වාමීන් වහන්සේ මෙහිදී සදහන් කළා. ", "URL": "https://www.itnnews.lk/2023/10/05/386522/", "Category": "දේශීය පුවත්", "Parent URL": null}