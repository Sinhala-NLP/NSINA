{"Source": "ITN news", "Timestamp": "ජූනි 17, 2023 16:02", "Headline": "ග්‍රාමසේවා වසම් ඩිජිටල් කිරීමට පියවර", "News Content": "ග්‍රාම නිලධාරී ව්‍යාපෘතිය මගින් ගෘහ මූලික ලැයිස්තු ඇතුළු තොරතුරු ඩිජිටල් කිරීමට අදාළ දත්ත එක්රැස් කිරීම ආරම්භ කර ඇති බව රාජ්‍ය අමාත්‍ය අශෝක ප්‍රියන්ත මහතා පවසනවා. රෙජිස්ටර් ජෙනරාල් දෙපාර්තමේන්තුව සහ ස්වදේශ කටයුතු රාජ්‍ය අමාත්‍යාංශය එක්ව සංවිධාන කරන උප්පැන්න විවාහ සහ මරණ සහතික නොමැති පුද්ගලයින්ට අදාළ සහතික ලබාදීමේ විශේෂ ජංගම සේවාවට එක්වෙමින් ඒ මහතා මේ බව කියා සිටියා. ජංගම සේවාව පැවැත්වුණේ හලාවත ප්‍රාදේශීය ලේකම් කාර්යාලයේදීයි. ග්‍රාම නිලධාරී ව්‍යාපෘතියට අදාළ දත්ත එක්රැස් කිරීම පුත්තලම,  කළුතර,  කොළඹ ගම්පහ හම්බන්තොට මන්නාරම හා මාතර යන දිස්ත්‍රික්ක මූලික කර ගනිමින් ක්‍රියාත්මක කිරීමට නියමිතයි. ග්‍රාම නිලධාරීන් සිදුකරන මහජන සේවාවන් නව තාක්ෂණය සහිතව කාර්යක්ෂමව ඉටු කිරීම මෙම ව්‍යාපෘතියේ අරමුණ බවද රාජ්‍ය අමාත්‍යවරයා කියා සිටියා.       ", "URL": "https://www.itnnews.lk/2023/10/05/492551/", "Category": "දේශීය පුවත්", "Parent URL": null}