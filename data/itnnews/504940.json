{"Source": "ITN news", "Timestamp": "අගෝස්තු 3, 2023 05:53", "Headline": "සුළු හා මධ්‍ය පරිමාණ ව්‍යවසායකයන්ට අඩු පොලී අනුපාත යටතේ ණය", "News Content": "ලංකා බැංකුවේ 84 වැනි සංවත්සරය නිමිත්තෙන් සුළු හා මධ්‍ය පරිමාණ ව්‍යවසායකයන්ට අඩු පොලී අනුපාත යටතේ ණය ලබාදීම සඳහා රුපියල් කෝටි 500ක විශේෂ අරමුදලක් පිහිටුවීමට පියවර ගෙන තිබෙනවා. මෙහිදී අදහස් දක්වමින් ලංකා බැංකුවේ සභාපති ජනාධිපති නීතිඥ රොනල්ඩ් සී. පෙරේරා මහතා පෙන්වා දුන්නේ බලාපොරොත්තු වූවාට වඩා වේගවත් ආර්ථික ප්‍රබෝධයක් ඇති වීමත් සමඟ කොවිඩ් වසංගතය හේතුවෙන් පීඩාවට පත් වූ සහ ඉන් පසුව ඇති වූ ආර්ථික අර්බුදය හේතුවෙන් බලපෑමට ලක්වූ බොහෝ ව්‍යාපාර මේ වනවිට යළි ආරම්භ කරමින් පවතින බවයි. දේශීය ණය ප්‍රතිව්‍යුහගත කිරීමේ ක්‍රියාවලිය රාජ්‍ය බැංකුවලට බලපෑමක් එල්ලවන බවට සෘණාත්මක ප්‍රචාරයක් ජනිත වූ නමුත්, එය වැරදි බව ඔප්පු වී තිබෙන බව සඳහන් කළ ඒ මහතා මීට අමතරව නව ව්‍යාපාර බොහොමයක් සහ අලුතින් ව්‍යාපාර ආරම්භ කිරීම නිරීක්ෂණය කර ඇති අතර, ඔවුන් සියල්ලන්ටම අඩු පොලී අනුපාත යටතේ ණය සඳහා ප්‍රවේශ විය හැකි බවද පෙන්වා දුන්නා. ", "URL": "https://www.itnnews.lk/2023/10/05/504940/", "Category": "දේශීය පුවත්", "Parent URL": null}