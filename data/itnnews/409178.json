{"Source": "ITN news", "Timestamp": "මැයි 1, 2022 09:48", "Headline": "අරලියගහ මන්දිරය ඉදිරිපිට විරෝධතාකරුවන් පොලීසිය විසින් ඉවත් කරයි", "News Content": "අරලියගහ මන්දිරය ඉදිරිපිට විරෝධතාකරුවන් පොලීසිය විසින් ඉවත් කර තිබෙනවා. විරෝධතාකරුවන් දින පහක් පුරා අරලියගහ මන්දිරය ඉදිරිපිට රැදීසිටිමින් විරෝධතාවක් පැවැත්වුවා. ප්‍රධාන දොරටුව අභියස පැවැත්වූ විරෝධතාවලට එක්ව සිටි පිරිස් ඉවත් කිරීමට පොලීසිය අද අලුයම කටයුතු කළා. ඔවුන් රැදීසිටි අට්ටාල ද පොලීසිය ඉවත් කළ අතර එහිදි උණුසුම් තත්වයක් ඇති වුණා. මේ වනවිට විරෝධතාකරුවන් ගාලුපාරේ කොළඹ දෙසට ගමන් ගන්නා මංතීරුවේ බිම වාඩිවී විරෝධතාවක යෙදිසිටිනවා. විරෝධතාකරුවන් ඉවත් කිරීමෙන් පසු අරලියගහ මන්දිරය ඉදිරිපිට දැඩි පොලිස් ආරක්ෂාවක් යොදවා තිබෙනවා.         ", "URL": "https://www.itnnews.lk/2023/10/05/409178/", "Category": "Breaking News,දේශීය පුවත්", "Parent URL": null}