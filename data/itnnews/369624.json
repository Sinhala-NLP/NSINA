{"Source": "ITN news", "Timestamp": "ඔක්තෝබර් 16, 2021 12:30", "Headline": "ඩිජිටල් සහ අධ්‍යාපන ක්ෂේත්‍රය ඉහළ නැංවීමට මැලේසියාව කැමැත්ත පළකරයි", "News Content": "අපේ රට ඩිජිටල්කරණයෙන් වගේම අධ්‍යාපන ක්ෂේත්‍රයෙන් තවදුරටත් ඉහළ නංවන්න සහයෝගය ලබාදීම සදහා මැලේසියාව කැමැත්ත පළ කර තිබෙනවා. මෙරට මැලේසියානු මහකොමසාරිස් ටැන් යැං තායි මහතා අමාත්‍ය මහාචාර්ය ජී.එල්. පීරිස් මහතා හමුවූ අවස්ථාවේදී මේ බව සදහන් කළා. දෙරට අතර ගුවන් සබදතා ශක්තිමත් කිරීම පිළිබදවද අවධානය යොමු කෙරුණා. ඩිජිටල්කරණ ක්ෂේත්‍රය තුළ මැලේසියාව දැවැන්ත ප්‍රගතියක් අත් කර ගෙන තිබෙනවා. පරිපාලනය, අධිකරණ කටයුතු, අධ්‍යාපනය, සෞඛ්‍ය ඇතුලු අංශ කිහිපයකින් මෙම දියුණුව අත් කර ගැනීමට මැලේසියාවට හැකිවුණා. එම අත්දැකීම් ලබාගනිමින් ශ්‍රී ලංකාව ද ඩිජිටල්කරණයෙන් ඉදිරියට යාම අපේක්ෂාව බව අමාත්‍යවරයා මෙහිදි ප්‍රකාශ කළා.                 ", "URL": "https://www.itnnews.lk/2023/10/05/369624/", "Category": "Breaking News,දේශීය පුවත්", "Parent URL": null}