{"Source": "ITN news", "Timestamp": "මාර්තු 17, 2023 10:46", "Headline": "පළාත් පාලන ආයතන 340 ක නිල කාලය අනිද්දා මධ්‍යම රාත්‍රියෙන් අවසන්", "News Content": "පළාත් පාලන ආයතන 340 ක නිල කාලය අනිද්දා මධ්‍යම රාත්‍රියෙන් අවසන් වීමට නියමිතයි. කෙසේ වුවද සැලසුම් කර ඇති පරිදි අප්‍රේල් 25 වනදා ද පළාත් පාලන ආයතන ඡන්ද විමසීම පැවැත්වීමට නොහැකි වනවා. මුදල් නොලැබීම ඇතුළු කරුණු කිහිපයක් හේතුවෙන් පළාත් පාලන ආයතන ඡන්ද විමසීම පැවැත්වීම දිගින් දිගටම කල් යමින් පවතිනවා. ඡන්ද පත්‍රිකා මුද්‍රණයට ද මෙතෙක් මුදල් ලැබී නැහැ. ඒ හේතුවෙන් එම කටයුතු ප්‍රමාද වන බවයි රජයේ මුද්‍රණාලයාධිපතිනි ගංගානි ලියනගේ මහත්මිය පවසන්නේ. ඒ අනුව අප්‍රේල් 25 වනදා ඡන්ද විමසීම පැවැත්වීමට නොහැකි වනවා. කෙසේ වුවද මෙම පළාත් පාලන ආයතන 340 ක නිල කාලය අනිද්දායින් අවසන්වීමට නියමිතයි. එම කාලය අවසන් වීමෙන් පසු පළාත් පාලන ආයතන නාගරික කොමසාරිස්වරුන්, පළාත් කොමසාරිස්වරුන් සහ ලේකම්වරුන් යටතේ පාලනය කිරීමට අදාළ සාකච්ඡාවක් පසුගියදා අග්‍රාමාත්‍ය දිනේෂ් ගුණවර්ධන මහතාගේ ප්‍රධානක්වයෙන් පැවැත්වුණා. ඇල්පිටිය ප්‍රාදේශීය සභාව පමණක් ලබන ඔක්තෝම්බර් දක්වා ක්‍රියාත්මක වනවා.   ", "URL": "https://www.itnnews.lk/2023/10/05/468853/", "Category": "Breaking News,දේශීය පුවත්", "Parent URL": null}