{"Source": "ITN news", "Timestamp": "ஜனவரி 21, 2022 12:14", "Headline": "மேல் மாகாணத்தில் டெங்கு நோயாளர்களின் எண்ணிக்கை அதிகரிப்பு", "News Content": "மேல் மாகாணத்தில் டெங்கு நோயாளர்களின் எண்ணிக்கை அதிகரித்துள்ளதாக தேசிய டெங்கு ஒழிப்பு பிரிவு அறிவித்துள்ளது. இவ்வருடத்தில் முதல் 20 நாட்களில் மாத்திரம் நாடெங்கிலும் 5 ஆயிரத்திற்கும் மேற்பட்ட டெங்கு நோயாளர்கள் அடையாளம் காணப்பட்டுள்ளனர். அதில் மேல் மாகாணத்திலேயே அதிகளவானோர் பதிவாகியுள்ளதாக தேசிய டெங்கு ஒழிப்பு பிரிவு தெரிவித்துள்ளது. பொதுமக்கள் டெங்கு நோய் பெருகாதவாறு சூழலை பேண வேண்டும். சுகாதார தரப்பினருக்கு பொதுமக்கள் முழுமையான ஒத்துழைப்பு வழங்க வேண்டுமென தேசிய டெங்கு ஒழிப்பு பிரிவு தெரிவித்துள்ளது. ", "URL": "https://www.itnnews.lk/2023/10/05/390294/", "Category": "Breaking News,தேசிய செய்திகள்", "Parent URL": null}