{"Source": "ITN news", "Timestamp": "நவம்பர் 15, 2021 13:15", "Headline": "வானொலி கலாசாரத்தில் மாற்றத்தை ஏற்படுத்திய லக்ஹண்டவிற்கு 25 வருடங்கள் பூர்த்தி..", "News Content": "சுயாதீன தொலைக்காட்சி ஊடக வலயமைப்பின் சகோதர வானொலியான லக்ஹண்ட வானொலி இன்றைய தினம் தமது 25வது வருட பூர்த்தியை கொண்டாடுகிறது. மதிப்பிற்குரிய, தரமான படைப்புக்களை நாடடுக்கு வழங்கும் வானொளிகளில் லக்கண்ட வானொளி முன்னிலையிலுள்ளது. இலங்கையர்களின் குரலாக ஒலிக்கும் லக்ஹண்ட வானொலி நாட்டு மக்களின் நன்மதிப்பை தொடர்ந்தும் வென்று வருகிறது. 25வது வருட பூர்த்தியை முன்னிட்டு இன்றைய தினம் நிறுவன வளாகத்தில் விசேட நிகழ்வொன்று ஏற்பாடு செய்யப்பட்டிருந்தது. நிகழ்வின் பிரதம அதிதியாக ஊடக அமைச்சர் டளஸ் அழகபெறும கலந்துக்கொண்டிருந்தார். 1996ம் ஆண்டு நவம்பர் மாதம் 15ம் திகதி நாட்டின் வானொலி வரலாற்றில் திருப்புமுனையை ஏற்படுத்தும் வகையில் லக்ஹண்ட வானொளி சேவை ஆரம்பிக்கப்பட்டது. சுயாதீன தொலைக்காட்சி ஊடக வலயமைப்பின் அப்போதைய தலைவராக செயற்பட்ட நிவ்ட்டன் குணரத்தனவின் கோரிக்கைக்கமைய லக்ஹண்ட ஆரம்பத்திற்கு அடித்தளம் இடப்பட்டது. குறித்த காலப்பகுதியில் ஊடக அமைச்சராக இருந்த தர்மசிறி சேனாநாயக்க லக்ஹண்ட வானொளியின் ஆரம்பத்திற்கு வித்திட்டார். அன்று அங்குரார்பணம் செய்யப்பட்ட லக்ஹண்ட வானொளிக்கு 25 வருடங்கள் நிறைவடையும் நிலையில் ஊடக கலாசாரத்தில் சிறந்த முன்னுதாரணங்களை வெளிப்படுத்தும் வகையில் தரமான நிகழ்ச்சிகளை ஒலிபரப்பு செய்துவருகிறது. இதன் காரணமாக பெறும் அளவிலான ரசிகர்களை லக்ஹண்ட தம்வசப்படுத்தியுள்ளது. அது மாத்திரமன்றி இசைக்கலைத்துறையில் புதிய வழிகளை தேடிச்செல்லும் பலருக்கு களம் அமைத்துக்கொடுத்த இடமாகவும் லக்ஹண்ட வானொலி தமது பெருமையை நிலைநாட்டியுள்ளது. இதேவேளை இன்று இடம்பெற்ற வருட பூர்தி நிகழ்வு அமைச்சர் டளஸ் அழகபெறும தலைமையில் நடைப்பெற்றதுடன், ஊடக அமைச்சின் செயலாளர் ஜகத் பி விஜயவீர, சுயாதீன தொலைக்காட்சி ஊடக வலயமைப்பின் தலைவர் சுதத் ரோஹண, நிறைவேற்று அதிகாரி நலின் நிசங்க, நிறைவேற்று பணிப்பாளர் கலாந்தி ஹசந்த ஹெட்டியராச்சி, பொதுமுகாமையாளர் அருண விஜேசிங்க, லக்ஹண்ட வானொளியின் பிரதி பொது முகாமையாளர் கபில திலக்கசிறி உள்ளிட்ட நிறுவன பிரதிநிதிகள் பலரும் கலந்துக்கொண்டனர். லக்ஹண்ட வானொலியின் ஸ்தாபகரும், ஊடக வலயமைப்பின் முன்னாள் தலைவருமான சிரேஷ்ட ஊடகவியலாளர் நிவ்ட்டன் குணரத்னவும் நிகழ்வில் கலந்துக்கொண்டார். ", "URL": "https://www.itnnews.lk/2023/10/05/376186/", "Category": "Breaking News,முதன்மை செய்தி", "Parent URL": null}