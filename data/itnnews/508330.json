{"Source": "ITN news", "Timestamp": "අගෝස්තු 15, 2023 10:47", "Headline": "ඉන්දියාවේ හිමාචල් ප්‍රදේශයේ කෝවිලක් කඩාවැටීමෙන් 9 දෙනෙකු ජීවිතක්ෂයට", "News Content": "ඉන්දියාවේ හිමාචල් ප්‍රදේශ් ප්‍රාන්තයට බලපා ඇති අයහපත් කාලගුණයෙන් ගතවූ පැය 24ට පමණක් ජීවිතක්ෂයට පත්වු සංඛ්‍යාව 33 දක්වා ඉහළ ගොස් තිබෙනවා. උතුරු ඉන්දියාවේ ප්‍රාන්තයක් වන හිමාචල් ප්‍රදේශ් වෙත අධික වර්ෂාවෙන් දැඩි බලපෑම් එල්ලවී තිබෙනවා. ඊයේ දිනයේදී ද එම ප්‍රදේශයේ හින්දු කෝවිලක් කඩාවැටීමෙන් පුද්ගලයින් 9 දෙනෙකු ජීවිතක්ෂයට පත්වුණා. අධික වර්ෂාවත් සමග ගංවතුර හා නායයාම් හටගෙන ඇති බවයි ප්‍රාන්ත මහ ඇමතිවරයා නිවේදනය කරන්නේ. ප්‍රදේශයේ සංචාරයට පැමිණි පුද්ගලයින් දහස් ගණනක් අවතැන්ව සිටින බවද සදහන්. නායයාම් හා ගස් කඩාවැටීම් හේතුවෙන් රථවාහන ගමන් කිරීමට නොහැකිවීම ඊට හේතුවී තිබෙනවා.         ", "URL": "https://www.itnnews.lk/2023/10/05/508330/", "Category": "ජාත්‍යන්තර පුවත්", "Parent URL": null}