{"Source": "ITN news", "Timestamp": "ජනවාරි 12, 2022 20:21", "Headline": "ශ්‍රී ලංකා – සිම්බාබ්වේ එක්දින තරඟාවලිය නැරඹීමට එන්නත් කාඩ්පත හෝ එහි ඡායාරූපයක් රැගෙන එන්න", "News Content": "ශ්‍රී ලංකා සිම්බාබ්වේ එක්දින ජාත්‍යන්තර තරගාවලිය නැරඹීම සඳහා ක්‍රීඩාංගණයේ සමස්ත ප්‍රේක්ෂක ධාරිතාවෙන් සියයට පනහකට අවස්ථාව ලබාදීමට තීරණය කළ බව ශ්‍රී ලංකා ක්‍රිකට් ආයතනය අද නිවේදනය කළා. තරගය නැරඹීමට පැමිණෙන සියලුම ප්‍රේක්ෂකයන් කොවිඩ් මර්දන එන්නතේ මාත්‍රා දෙකම ලබාගෙන තිබිය යුතු වනවා. එන්නත ලබාගත් බව තහවුරු කිරීම සඳහා එම කාඩ්පත  හෝ එහි ඡායාරූපයක් රැගෙන ඒම අනිවාර්ය වනවා. තරග 3 කින් සමන්විත ශ්‍රී ලංකා සිම්බාබ්වේ එක්දින තරගාවලියේ පළමු තරගය ලබන ඉරිදා පල්ලේකැලේ ජාත්‍යන්තර ක්‍රීඩාංගණයේදී ආරම්භවීමට නියමිතයි. කෙසේ වෙතත් ක්‍රීඩාංගණයට ඇතුළු වන දිනට එන්නතේ දෙවන මාත්‍රාව ලබාගෙන දින 14 ක් ඉක්මගොස් නොමැති අයට තරගය නැරඹීමේ අවස්ථාව හිමි නොවන බව ශ්‍රී ලංකා ක්‍රිකට් ආයතනය පවසනවා. ශ්‍රී ලංකා ක්‍රිකට් ආයතනය පවසන්නේ හෙට දිනයේ සිට ප්‍රේක්ෂකයන්ට ප්‍රවේශ පත්‍ර මිළදී ගත හැකි බවයි.         ", "URL": "https://www.itnnews.lk/2023/10/05/388493/", "Category": "ක්‍රීඩා", "Parent URL": null}