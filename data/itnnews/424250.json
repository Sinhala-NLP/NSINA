{"Source": "ITN news", "Timestamp": "ජූලි 21, 2022 15:20", "Headline": "ලොව වයස්ගතම පිරිමි පැන්ඩා මිය යයි", "News Content": "ලොව වයස්ගතම පිරිමි පැන්ඩා මිය ගොස් තිබෙනවා. හොං කොංහි සත්වෝද්‍යානයක ජීවත් වූ අන් අන් නමැති මෙම පිරිමි පැන්ඩා වයස අවුරුදු 35 දී මිය ගියා. වයස්ගතවීමත් සමග අධික ලෙස දුර්වලවීම නිසා සත්වෝද්‍යාන බලධාරීන් එන්නතක් ලබාදී පැන්ඩාගේ ජීවිතය අවසන් කිරීමට තීරණය කළා. 1999 වසරේදී චීන මධ්‍යම ආණ්ඩුව විසින් හොංකොං වෙත මෙම පැන්ඩා පරිත්‍යාග කර තිබෙනවා. පසුගිය සති කිහිපයේදී අන් අන් ආහාර ලබාගැනීම ප්‍රතික්ෂේප කළා. ජලය සහ වෙනත් දියර ආහාර පමණක් ලබාගන්නා තත්ත්වයට පත්වීමත් සමග ඔහුගේ දිවි අවසන් කිරීමට බලධාරීන් තීරණය කළා.                   ", "URL": "https://www.itnnews.lk/2023/10/05/424250/", "Category": "අතන මෙතන", "Parent URL": null}