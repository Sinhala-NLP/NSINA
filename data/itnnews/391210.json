{"Source": "ITN news", "Timestamp": "ஜனவரி 25, 2022 13:14", "Headline": "விசேட அதிரடிப்படையினரின் சுற்றிவளைப்பின் ஊடாக ஐந்து கஞ்சா சேனைகள் கண்டுபிடிப்பு..", "News Content": "விசேட அதிரடிப்படையின் ஹப்புத்தலை முகாம் அதிகாரிகளுக்கு கிடைக்கப்பெற்ற தகவல் ஒன்றின் அடிப்படையில் முன்னெடுக்கப்பட்ட சுற்றிவளைப்பின் ஊடாக ஐந்து கஞ்சா சேனைகள் கண்டறியப்பட்டுள்ளன. ட்ரோன் கெமராக்கலை பயன்படுத்தி குறித்த கஞ்சா சேனைகள் கண்டுப்பிடிக்கப்பட்டு சுற்றிவளைப்பு முன்னெடுக்கப்பட்டுள்ளது. தனமல்வில பொலிஸ் பிரிவிற்குட்பட்ட கல்கொட்டுகந்த வனப்பகுதியில் குறித்த கஞ்சா செய்கை மேற்கொள்ளப்பட்டு வந்துள்ளது. நுவரெலியா, மஸ்கெலியா, தலவாக்கலை ஆகிய விசேட அதிரடிப்படை முகாம் அதிகாரிகள் இணைந்து சுற்றிவளைப்பு நடவடிக்கைகளை முன்னெடுத்திருந்தமை விசேட அம்சமாகும். சந்தேக நபர்கள் எவரும் இதுவரை கைதுசெய்யப்படாத நிலையில் சம்பவம் தொடர்பான மேலதிக விசாரணைகள் முன்னெடுக்கப்பட்டுள்ளன. 11 ஆயிரத்து 700 கஞ்சா செடிகள் கைப்பற்றப்பட்டு அவை தீயிட்டு எரிக்கப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/391210/", "Category": "Breaking News,தேசிய செய்திகள்", "Parent URL": null}