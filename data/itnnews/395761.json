{"Source": "ITN news", "Timestamp": "පෙබරවාරි 18, 2022 10:30", "Headline": "පරිසර හිතකාමී නිෂ්පාදන සතොස හරහා අලෙවි කිරීමට වැඩපිලිවෙලක්", "News Content": "පරිසර හිතකාමී නිෂ්පාදන සතොස වෙළඳසැල් ජාලය ඔස්සේ අලෙවි කිරීමට වැඩපිලිවෙලක් සකස් කර තිබෙනවා. පොලිතීන් හා ප්ලාස්ටික් නිෂ්පාදන වෙනුවට විකල්ප පරිසර හිතකාමී නිෂ්පාදන හදුන්වාදීමට පරිසර අමාත්‍යාංශය ගෙන ඇති පියවර යටතේයි මෙම වැඩසටහන ක්‍රියාත්මක වන්නේ එක් වරක් පමණක් භාවිත වන පොලිතීන් හා ප්ලාස්ටික් ආශ්‍රිත නිෂ්පාදන ගණනාවක් තහනම් කිරීමට පරිසර අමාත්‍යාංශය කටයුතු කර තිබෙනවා. පරිසර හිතකාමී නිෂ්පාදන ප්‍රවර්ධනය කිරීම සම්බන්ධයෙන් විශේෂ සාකච්ඡාවක් පරිසර අමාත්‍ය මහින්ද අමරවීර සහ වෙළද අමාත්‍ය බන්දුල ගුණවර්ධන යන මහත්වරුන් අතර පැවැත්වුණා. පරිසර හිතකාමී නිෂ්පාදන සතොස වෙළදසැල් ජාලය මගින් අලෙවි කිරීමට අවශ්‍ය සහාය ලබා දෙන බවයි අමාත්‍ය බන්දුල ගුණවර්ධන මහතා මෙහිදී කියා සිටියේ.       ", "URL": "https://www.itnnews.lk/2023/10/05/395761/", "Category": "දේශීය පුවත්", "Parent URL": null}