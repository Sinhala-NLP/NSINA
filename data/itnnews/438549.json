{"Source": "ITN news", "Timestamp": "ඔක්තෝබර් 3, 2022 13:56", "Headline": "ධීවර සහ නාවික ප්‍රජාවට අනතුරු ඇඟවීමක්", "News Content": "පවතින සුළං තත්ත්වය හමුවේ ඉදිරි පැය 24 තුළ ගාල්ල සිට හම්බන්තොට හරහා පොතුවිල් දක්වා වෙරළට ඔබ්බෙන් වන මුහුදු ප්‍රදේශවල ධිවර සහ නාවික කටයුතුවලින් වැළකී සිටින ලෙස දැනුවත් කෙරෙනවා. මුහුදු රළ මීටර් 3 ක් පමණ ඉහළ යාමේ හැකියාවක් පවතින බවයි කාලගුණ විද්‍යා දෙපාර්තමේන්තුව සදහන් කරන්නේ. බස්නාහිර සහ සබරගමුව පළාත්වල මෙන්ම මහනුවර,  නුවරඑළිය,  ගාල්ල සහ මාතර දිස්ත්‍රික්කවල මිලිමීටර් සියය ඉක්මවූ තද වැසි ඇතිවිය හැකියි. ගිගුරුම් සහිත වැසි සමග තාවකාලික තද සුළං සහ අකුණු අනතුරු සිදුවිය හැකි බවයි කාලගුණ විද්‍යා දෙපාර්තමේන්තුව දැනුම් දෙන්නේ. එමෙන්ම දිවයින වටා මුහුදු ප්‍රදේශ රළුවන බැවින් ධීවර සහ නාවික ප්‍රජාව විමසිලිමත් වන ලෙසට දැනුවත් කෙරෙනවා. ගාල්ල සිට පුත්තලම සහ කංකසන්තුරේ හරහා ත්‍රිකුණාමලය දක්වා වෙරළට ඔබ්බෙන් වන මුහුදු ප්‍රදේශ සහ ගාල්ල සිට හම්බන්තොට හරහා පොතුවිල් දක්වා වන මුහුදු ප්‍රදේශ ද රළුවිය හැකියි. එම මුහුදු ප්‍ර දේශවල මුහුදු රළ මීටර් තුනක් දක්වා ඉහළ යාහැකි අතර ඉදිරි පැය 24 තුළ නාවික සහ ධිවර කටවයුතුවල යෙදීමෙන් වළකින ලෙස දැනුවත් කෙරෙනවා.       ", "URL": "https://www.itnnews.lk/2023/10/05/438549/", "Category": "දේශීය පුවත්", "Parent URL": null}