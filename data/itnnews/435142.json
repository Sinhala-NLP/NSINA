{"Source": "ITN news", "Timestamp": "සැප්තැම්බර් 15, 2022 15:20", "Headline": "බේරුවල මුහුදේ දිය නෑමට ගිය තරුණයින් දෙදෙනෙකු දියේ ගිලී ජීවිතක්ෂයට", "News Content": "බේරුවල මුහුදේ දිය නෑමට ගිය තරුණයින් දෙදෙනෙකු දියේ ගිලී ජීවිතක්ෂයට පත්වුණා. තවත් තරුණයකු රෝහල් ගත කර ඇති බවයි පොලීසිය සදහන් කළේ. බේරුවල මාගල්කන්ද මුහුදේ දිය නාමින් සිටි තරුණයින් තුන් දෙනෙකු රල පහරකට හසු වී ගසාගෙන ගියා. එහිදී ප්‍රදේශවාසීන් එක් තරුණයකු බේරාගෙන රෝහල් ගත කිරීමට කටයුතු කර තිබෙනවා. නාවික හමුදාව හා ප්‍රදේශවාසීන් එක්ව කළ සෝදිසි කිරීම්වලදී අනික් තරණයින් දෙදෙනා සොයා ගැනුනු අතර ඒ වන විටත් ඔවුන් ජීවිතක්ෂයට පත්ව සිටින බවයි පොලීසිය පවසන්නේ. මිය ගිය තරුණයින් දෙදෙනා මාගල්කන්ද අලුත්හේන පදිංචි අවුරුදු  17 හා 18 වයස් කාණ්ඩවල පසුවූවන්. සිද්ධිය සම්බන්ධයෙන් බේරුවල පොලීසිය වැඩිදුර පරික්ෂණ ආරම්භ කර තිබෙනවා.       ", "URL": "https://www.itnnews.lk/2023/10/05/435142/", "Category": "දේශීය පුවත්", "Parent URL": null}