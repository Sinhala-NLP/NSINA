{"Source": "ITN news", "Timestamp": "මැයි 20, 2021 19:56", "Headline": "මීළඟ නීතිපති ලෙස සංජය රාජරත්නම් පත් කිරීමට පාර්ලිමේන්තු සභාවේ එකඟතාවය", "News Content": "ශ්‍රී ලංකාවේ මීලඟ නීතිපතිවරයා ලෙස වැඩ බලන සොලිසිටර් ජනරාල් ජනාධිපති නීතිඥ සංජය රාජරත්නම් මහතාව පත් කිරීමට ජනාධිපති ගෝඨාභය රාජපක්ෂ මහතා විසින් කර තිබූ යෝජනාවට පාර්ලිමේන්තු සභාව එකඟතාවය පළ කළ බව බව පාර්ලිමේන්තුවේ මහ ලේකම් ධම්මික දසනායක මහතා පවසනවා. ගරු කථානායක මහින්ද යාපා අබේවර්ධන මහතාගේ ප්‍රමුඛත්වයෙන් අද (20) පාර්ලිමේන්තුවේදී පැවති පාර්ලිමේන්තු සභාවේදී මෙම තීරණය ගෙන තිබෙනවා. අග්‍රාමාත්‍ය මහින්ද රාජපක්ෂ, විපක්ෂ නායක සජිත් ප්‍රේමදාස, ධීවර කටයුතු පිළිබඳ අමාත්‍ය ඩග්ලස් දේවානන්ද සහ විපක්ෂයේ පාර්ලිමේන්තු මන්ත්‍රී කබීර් හෂීම් යන මහත්වරු ඊට සහභාගී වුණා. ", "URL": "https://www.itnnews.lk/2023/10/05/338366/", "Category": "Breaking News,දේශීය පුවත්", "Parent URL": null}