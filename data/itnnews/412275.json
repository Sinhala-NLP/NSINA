{"Source": "ITN news", "Timestamp": "මැයි 20, 2022 11:49", "Headline": "ශ්‍රී ලංකාවට ණය සහන දෙන්න G7 එකඟ වෙයි", "News Content": "ශ්‍රී ලංකාවට ණය සහන ලබා දීමට G7 කණ්ඩායම එකඟවී තිබෙනවා. ජී හත කණ්ඩායමේ මුදල් අමාත්‍යවරුන් තීරණය කර ඇත්තේ ශ්‍රී ලංකාව මුහුණ පා ඇති ණය අර්බුදය හමුවේ මෙම සහනය ලබා දීමටයි. ශ්‍රී ලංකාවට දීර්ඝකාලීන විසදුම් සොයා ගැනීමට අවශ්‍ය සහයෝගය ලබාදෙන බවද ජී හත කණ්ඩායම සදහන් කර තිබෙනවා. ජාත්‍යන්තර මූල්‍ය අරමුදල සමග ශ්‍රී ලංකාව ගෙන යන වැඩපිලිවෙලට සහයෝග දැක්වීමට ද ජී හත කණ්ඩායම සූදානම් බවයි එහි මුදල් අමාත්‍යවරුන් නිකුත් කළ නිවේදනයක දැක්වෙන්නේ. ශ්‍රී ලංකාවේ ආර්ථිකය ගොඩනැගීමේදී චීනයට විශාල කාර්යයක් ඉටුකළ හැකි බවද ජී හත මුදල් අමාත්‍යවරුන් සදහන් කර තිබෙනවා.       ", "URL": "https://www.itnnews.lk/2023/10/05/412275/", "Category": "දේශීය පුවත්", "Parent URL": null}