{"Source": "ITN news", "Timestamp": "ඔක්තෝබර් 27, 2022 13:43", "Headline": "බංගලාදේශයට එරෙහිව පැවති තරඟයේදී දකුණු අප්‍රිකාවට දැවැන්ත ජයක්", "News Content": "ලෝක කුසලාන විස්සයි විස්ස ක්‍රිකට් තරගාවලියේ බංගලාදේශයට එරෙහිව අද පැවති තරගයේ දී දකුණු අප්‍රිකාව ලකුණු 104ක දැවැන්ත ජයක් වාර්ථා කලා. සිඩ්නි හිදි ආරම්භ වු මෙම තරගයේ පළමු පන්දුවට පහරදුන් දකුණු අප්‍රිකා කණ්ඩායම නියමිත පන්දු වාර විස්ස තුළ කඩුලු පහක් දැවි ලකුණු දෙසිය පහක් රැස්කිරීමට සමත් වුණා. රයිලි රූසෝ ලබා ගත් ප්‍රවේගකාරි ශතකයෙන් ශකතිමත් වු දකුණු අප්‍රිකා කණ්ඩායම බංගලාදේශයට දැවැන්ත ලකුණු පුවරුවක් නිර්මාණය කලා. දකුණු අප්‍රිකාව රැස්කල ලකුණු දෙසිය පහට  රයිලි රූසෝ පන්දු 59ක දී ලබා ගත් ලකුණු 109 හා ඩිකොක් ලබා ගත් ලකුණු 63 කැපි පෙනුනා. ජයග්‍රාහි ඉලක්කය හබා යාමට පිටියට පිවිසි බංගලාදේශ පිතිකරුවන්ට හිස එසවීමට දකුණු අප්‍රිකා පන්දු යවන්නන් ඉඩ ලබා දුන්නේ නැහැ. ඒ අනුව බංගලාදේශය ලකුණු 101කට සීමා කළ දකුණු අප්‍රිකා කණ්ඩායම විශිෂ්ඨ ජයක් වාර්ථා කලා.         ", "URL": "https://www.itnnews.lk/2023/10/05/442687/", "Category": "ක්‍රිකට්,ක්‍රීඩා", "Parent URL": null}