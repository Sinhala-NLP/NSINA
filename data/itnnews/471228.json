{"Source": "ITN news", "Timestamp": "මාර්තු 27, 2023 14:44", "Headline": "මහවැලි සී කලාපයේ අලුත් සහල් මංගල්‍ය මහනුවර ශ්‍රි දළදා මාලිගාවේදී", "News Content": "මහවැලි සී කලාපයේ ගොවි ජනතාව මහ කන්නයේ නෙළා ගත් වී අස්වැන්නේ අග්‍රඵලය ශ්‍රී දළදා වහන්සේ වෙත පූජා කිරීමේ අගසස් පූජා මංගල්‍ය ඊයේ (26) ක්‍රීඩා හා වාරිමාර්ග අමාත්‍ය රොෂාන් රණසිංහ මහතාගේ ප්‍රධානත්වයෙන් ශ්‍රී දළදා මාලිගා පරිශ්‍රයේදී සිදු වුණා. මහ කන්නයේ නෙලා ගත් නැවුම් අස්වැන්නෙන් සකස් කර ගත් කිරි ආහාර දන්ත ධාතූන් වහන්සේ උදෙසා පූජා කොට ඉදිරි කන්නය සර්වප්‍රකාරයෙන් සාර්ථක කර ගැනිම හා රටට සෞභ්‍යාග්‍ය අපේක්ෂා කර ගැනිම අරමුණු කර ගනිමින් මෙම මංගල්‍ය වාර්ෂිකව පවත්වති. ශ්‍රී දළදා මාලිගාවේ තේවාව භාර අස්ගිරි පාර්ශවයේ අනුනායක පූජ්‍ය වේඩරුවේ උපාලි නායක හිමි සහ අස්ගිරි පාර්ශවයේ නියෝජ්‍ය ලේඛකාධිකාරී පූජ්‍ය නාරන්පනාවේ ආනන්ද හිමියන්ගේ අනුශාසනා පරිදි අමාත්‍ය රොෂාන් රණසිංහ මහතා ඇතුලු දායක පිරිසකගේ සහභාගීත්වයෙන් මෙම පූජාව පැවැත්වූහ. ", "URL": "https://www.itnnews.lk/2023/10/05/471228/", "Category": "දේශීය පුවත්", "Parent URL": null}