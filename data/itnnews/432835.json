{"Source": "ITN news", "Timestamp": "සැප්තැම්බර් 3, 2022 18:35", "Headline": "ශ්‍රී ලංකා රතුකුරුස සංගමය සහ ඌබර් සමාගමෙන් ඒකාබද්ධ ව්‍යාපෘතියක්", "News Content": "ශ්‍රී ලංකා රතුකුරුස සංගමය සහ ඌබර් ශ්‍රී ලංකා සමාගම සිය නවතම ඒකාබද්ධ ව්‍යාපෘතිය පිළිබද අග්‍රාමාත්‍ය දිනේෂ් ගුණවර්ධන මහතා දැනුවත් කළා. ආර්ථික අර්බුදය හමුවේ පීඩාවට පත්ව සිටින ජනතාව වෙනුවෙන් ලබා දීමට නියමිත ඇමෙරිකා ඩොලර් ලක්ෂ දෙකක දීමනාව පිළිබද අග්‍රාමාත්‍යවරයා මෙහිදී සිය ප්‍රණාමය පුදකලා. දිවයින පුරා සිටින ජනතාවට අත්‍යවශ්‍ය ආහාර ද්‍රව්‍ය සහ ඖෂධ බෙදා දීම වෙනුවෙන් මෙම ආධාර මුදල යොදා ගැනීමට නියමිතයි. ඌබර් සමාගමේ ගෝලීය විධායක මෙන්ම ආසියා ශාන්තිකර කලාපයේ බෙදා හැරීම සදහා වූ සාමාන්‍යාධිකාරී සස්කියා ද ජොන්ග් , ශ්‍රීලංකා රතුකුරුස සංගමයේ සභාපති ජගත් අබේසිංහ ඌබර් ශ්‍රී ලංකා සමාගමේ සාමාන්‍යාධිකාරීනී භාව්නා ඩැඩ්ලාන් ජයවර්ධන යන මහත්ම මහත්මීන් ඇතුළු පිරිසක් මෙම අවස්ථාවට සහභාගි වුණා.       ", "URL": "https://www.itnnews.lk/2023/10/05/432835/", "Category": "දේශීය පුවත්", "Parent URL": null}