{"Source": "ITN news", "Timestamp": "செப்டம்பர் 27, 2021 12:59", "Headline": "மேல்மாகாணத்திலுள்ள வைத்தியசாலைகளில் சிறுவர்களுக்கு தடுப்பூசி வழங்கும் பணிகள் ஆரம்பம்", "News Content": "நாட்டில் பல்வேறு வயது பிரிவினருக்குமிடையிலும் தடுப்பூசியேற்றும் நடவடிக்கை வெற்றிகரமாக முன்னெடுக்கப்பட்டுள்ளது. வெளிநாட்டு பல்கலைக்கழகங்களுக்கு தெரிவாகியுள்ள மாணவர்களுக்கும், வெளிநாட்டு வேலைவாய்ப்புக்கு செல்ல எதிர்பார்த்துள்ளவர்களுக்கும், தடுப்பூசி ஏற்றப்படுவதாக இராணுவத்தளபதி ஜெனரல் சவேந்திர சில்வா தெரிவித்துள்ளார். மேல் மாகாணத்திலுள்ள சகல வைத்தியசாலைகளிலும் 12 வயதுக்கு மேற்பட்ட சிறுவர்களுக்கான தடுப்பூசி வழங்கும் பணிகள் இன்று ஆரம்பிக்கப்பட்டுள்ளன. மேல்மாகாணத்திலுள்ள சகல போதனா வைத்தியசாலைகள், பொதுவைத்தியசாலைகள், மாவட்ட வைத்தியசாலைகள், மற்றும் ஆதார வைத்தியசாலைகளில் சிறுவர்களுக்கு தடுப்பூசி வழங்கப்படுகிறது. தடுப்பூசி வழங்கப்படும் சிறுவர்கள் 30 நிமிடம் வைத்தியசாலையில் தங்கவைக்கப்பட்டு கண்காணிக்கப்படுவார்கள். அதன் பின்னரே வீடு செல்ல அனுமதிக்கப்படுவார்களென விசேட வைத்திய நிபுணர் ஷாமன் ரஜீந்திரஜித் தெரிவித்தார். ", "URL": "https://www.itnnews.lk/2023/10/05/365269/", "Category": "Breaking News,தேசிய செய்திகள்", "Parent URL": null}