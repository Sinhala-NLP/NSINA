{"Source": "ITN news", "Timestamp": "ජූනි 24, 2023 11:38", "Headline": "ගම්පහ දිස්ත්‍රික්කයේ ඩෙංගු මර්දන වැඩසටහන් රැසක්", "News Content": "ගම්පහ දිස්ත්‍රික්කයේ ඩෙංගු අවධානම ඉහළ ගොස් ඇති ප්‍රදේශ හඳුනාගනිමින් ඩෙංගු මර්දන වැඩසටහන් රැසක් ක්‍රියාත්මක කිරීමේ ව්‍යාපෘතියක් ආරම්භ කෙරුණා. ඩෙංගු ව්‍යාප්තිය ඉහළින්ම පවතින දිස්ත්‍රික්කයක් ලෙසට ගම්පහ හඳුනාගෙන තිබෙනවා. ඒ අනුවයි ඩෙංගු මර්දන වැඩසටහන් ආරම්භ කර ඇත්තේ. ගම්පහ දිස්ත්‍රික් සෞඛ්‍ය වෛද්‍ය නිලධාරී කාර්යාලයේ මගපෙන්වීමෙන් කැළණිය පුදබිම ආශ්‍රිතව එක් වැඩසටහනක් ක්‍රියාත්මක කළා. ශ්‍රී ලංකා රතුකුරුස සමාජයේ ගම්පහ ශාඛාව කැළණිය සෞඛ්‍ය වෛද්‍ය නිලධාරී කාර්යාලය හා යුද හමුදාවේ සහාය ඒ සඳහා ලැබී තිබෙනවා. කැළණි විහාරය ආශ්‍රිතව මල් අලෙවි කරන ස්ථානවල ඇති බදුන් තුළ මදුරු කීටයන් සිටින අයුරු මෙහිදී දැකගත හැකි වුණා.   ", "URL": "https://www.itnnews.lk/2023/10/05/494523/", "Category": "Breaking News,දේශීය පුවත්", "Parent URL": null}