{"Source": "ITN news", "Timestamp": "ජනවාරි 31, 2022 15:22", "Headline": "ඩෙංගු මදුරුවන් බෝවන ස්ථාන සොයන්න ඩ්‍රෝන මෙහෙයුමක්", "News Content": "ඩෙංගු රෝගය තවදුරටත් ව්‍යාප්ත වෙමින් පවතින බැවින් ජනතාව ඒ පිළිබද දැඩිව අවධානය යොමු කළ යුතු බව සෞඛ්‍ය අංශ අවධාරණය කරනවා. ඩෙංගු මදුරුවන් බෝවන ස්ථාන සොයා ඩ්‍රෝන මෙහෙයුම්ද ක්‍රියාත්මකයි. ඩෙංගු මදුරුවන් බෝවන ස්ථාන හදුනා ගැනීමේ ඩ්‍රෝන මෙහෙයුම් බස්නාහිර පළාත තුළ මේ වන විට ක්‍රියාත්මකව පවතිනවා. ඒ බස්නාහිර පළාත් ආණ්ඩුකාර මාර්ෂල් ඔෆ් ද එයාර්පෝස් රොෂාන් ගුණතිලක මහතාගේ මෙහෙයවීමෙන් ආණ්ඩුකාර මෙහෙයුම් මැදිරිය හා ගුවන් හමුදාව ඒකාබද්ධවයි. හොරණ නගරය හා ඒ අවට කේන්ද්‍ර කරගනිමින් අද පෙරවරුවේ ඩ්‍රෝන මෙහෙයුමක් ක්‍රියාත්මක කෙරුණා. හොරණ සෞඛ්‍ය වෛද්‍ය නිලධාරී කාර්යාලය, හොරණ පොලීසිය සහ හොරණ නගර සභාව ඊට දායක වුණා. ඩ්‍රෝන කැමරා මගින් හදුනා ගත් ඩෙංගු මදුරුවන් බෝවිය හැකි ස්ථාන රැසක් සදහා එම ස්ථාන හිමිකරුවන්ට අවවාද කිරීම් සිදු කෙරුණා.     ", "URL": "https://www.itnnews.lk/2023/10/05/392402/", "Category": "දේශීය පුවත්", "Parent URL": null}