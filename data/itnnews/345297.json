{"Source": "ITN news", "Timestamp": "ජූනි 26, 2021 16:15", "Headline": "බ්‍රසීලයේ ඇමසන් වනාන්තරය ආශ්‍රිත ප්‍රදේශයට ගංවතුරෙන් දැඩි බලපෑම්", "News Content": "බ්‍රසීලයේ ඇමසන් වනාන්තරය ආශ්‍රිත ප්‍රදේශයට ගංවතුරෙන් දැඩි බලපෑම් එල්ල වී තිබෙනවා. ඇමසන් වනාන්තරය ආශ්‍රිත ලක්ෂ 5 කට අධික පිරිසක් ගංවතුර හේතුවෙන් අවතැන් වී ඇති බවයි වාර්තා වන්නේ. වගාබිම් ජලයෙන් යටවී ඇති අතර දෛනික ජන ජීවිතය මුළුමනින්ම අඩාල වී තිබෙනවා. ගංවතුරට හසුවූ සතුන් විශාල සංඛ්‍යාවක් දරුණු අනතුරුවලට ලක්ව ඇති බව ද සදහන්. 2012 වසරට පසු එම ප්‍රදේශයට බලපෑ දරුණුතම ගංවතුර තත්ත්වය මෙය බවයි සැළකෙන්නේ. ඉදිරි දින කිහිපය තුළ කාලගුණික තත්වය තවදුරටත් අයහපත් මට්ටමකට පත්වනු ඇති බවටයි එරට කාලගුණික අංශ දැනුම් දී තිබෙන්නේ.     ", "URL": "https://www.itnnews.lk/2023/10/05/345297/", "Category": "ජාත්‍යන්තර පුවත්", "Parent URL": null}