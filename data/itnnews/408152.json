{"Source": "ITN news", "Timestamp": "අප්‍රේල් 24, 2022 16:59", "Headline": "අප්‍රිකානු සංක්‍රමණිකයින් රැගත් බෝට්ටුවක් අනතුරට ලක්වීමෙන් 12 දෙනෙකු ජිවිතක්ෂයට", "News Content": "අප්‍රිකානු සංක්‍රමණිකයින් පිරිසක් රැගත් බෝට්ටුවක් ටියුනිසියා මුහුද ආසන්නයේ අනතුරට ලක් වී තිබෙනවා. ඉන් පුද්ගලයින් 12 දෙනෙකු ජිවිතක්ෂයට පත්ව ඇති බවයි වාර්තා වන්නේ. අප්‍රිකානු සංක්‍රමණිකයින් 120 දෙනෙකු රැගත් බෝට්ටුව මධ්‍යධරණි මුහුද ඔස්සේ ඉතාලියට පලා යාමේදීයි  මෙලෙස අනතුරට ලක් වී තිබෙන්නේ. පුද්ගලයින් 98 දෙනෙකු බේරා ගෙන ඇති අතර තවත් පුද්ගලයින් 10 දෙනෙකු අතුරුදන් වී ඇති බවයි විදෙස් මාධ්‍ය වාර්තා කරන්නේ. අප්‍රිකාවේ පවතින දරිද්‍රතාවය හා මැදපෙර දිග රටවල පවතින යුධ තත්වය හේතුවෙන් මෙලෙස ජනතාව යුරෝපයට පළා යාම දිනෙන් දින ඉහළ යනවා. ටියුනිසියා අභ්‍යන්තර කටයුතු අමාත්‍යංශය සඳහන් කළේ පසුගිය වසරේ දී සරණාගතයින් පළා යාමට උත්සහ දැරීමේ දී 20,000කට වැඩි පිරිසක් අත්අඩංගුවට ගත් බවයි. එමෙන්ම සරණාගතයින් සඳහා වන එක්සත් ජාතීන්ගේ මහ කොමසාරිස් කාර්යාලයේ සංඛ්‍යාලේඛනවලට අනුව  2021 වසරේ දී 123,000ක් පමණ සරණාගතයින් පිරිසක් ඉතාලියට ගොස් ඇති අතර එය 2020 වසරට වඩා අධික බවයි.   ", "URL": "https://www.itnnews.lk/2023/10/05/408152/", "Category": "ජාත්‍යන්තර පුවත්", "Parent URL": null}