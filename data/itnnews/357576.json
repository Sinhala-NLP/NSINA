{"Source": "ITN news", "Timestamp": "අගෝස්තු 21, 2021 16:59", "Headline": "රට වසා දැමීමට ගත් තීරණයට එරෙහිව මෙල්බර්න් නගරයේ විරෝධතා", "News Content": "පවතින සීඝ්‍ර වෛරස් ව්‍යාප්තිය හමුවේ රට වසා දැමීමට ගත් තීරණයට එරෙහිව ඔස්ට්‍රේලියාවේ මෙල්බර්න් නගරයේ ජනතාව විරෝධතා ආරම්භ කර තිබෙනවා. විරෝධතා උත්සන්න වීමත් සමඟ පිරිස් පාලනය සඳහා ගම්මිරිස් ප්‍රහාර එල්ල කිරීමට පොලිස් නිලධාරීන් කටයුතු කළා. ඩෙල්ටා කොරෝනා වෛරස් ප්‍රභේදය සීඝ්‍ර ලෙස පැතිර යාම හේතුවෙන් ඔස්ට්‍රේලියාවේ විශාලතම ජනගහනයක් වෙසෙන මෙල්බර්න් නගරය මීට සති 2 කට පෙර වසා දැමුණා. එම අගුලු දැමීම සැප්තැම්බර් 2 වනදා දක්වා දීර්ඝ කිරීමටයි තීරණය කර තිබෙන්නේ. ඊයේ දිනයේත් මෙල්බර්න් නගරයෙන් නව කොරෝනා ආසාදිතයන් 61 දෙනෙකු හඳුනා ගැණුනා. ලොව සංවර්ධිත අනෙකුත් රටවල් හා සසඳන විට ඔස්ට්‍රේලියාවෙන් වාර්තා වන කොරෝනා ආසාදිත සංඛ්‍යාව සහ මරණ සංඛ්‍යාව අඩු මට්ටමක පවතින බවයි වර්ල්ඩෝමීටර් වෙබ් අඩවිය පෙන්වා දෙන්නේ.         ", "URL": "https://www.itnnews.lk/2023/10/05/357576/", "Category": "ජාත්‍යන්තර පුවත්", "Parent URL": null}