{"Source": "ITN news", "Timestamp": "නොවැම්බර් 13, 2022 19:10", "Headline": "ආසියා කලාපයේ ගැටුම් වළක්වා ගැනිමට චීනය සමඟ සාකච්ඡා කරන්න සූදානම්", "News Content": "ආසියා කලාපයේ ගැටුම් වළක්වා ගැනිම සඳහා චීනය සමඟ සාකච්ඡා සාර්ථකව පැවැත්වීමට බලාපොරොත්තු වන බව ඇමෙරිකා ජනාධිපති ජෝ බයිඩ්න් පවසනවා. ඇමෙරිකා ජනාධිපති ජෝ බයිඩ්න් සහ චීන ජනාධිපති ෂී ජින් පින්ග් හෙට දිනයේ දි පළමුවරට මුණ ගැසීමටයි නියමිතව ඇත්තේ. නැගෙනහිර ආසියානු සමුළුව ඇමතිම සඳහා ඇමෙරිකා ජනාධිපති ජෝ බයිඩ්න් කාම්බෝජයට ඊයේ පැමිණියා. එම සමුළුව අද අමතමින් ඇමෙරිකා ජනාධිපතිවරයා සඳහන් කලේ මානව හිමිකම් කඩවීම් , තායිවාන සමුද්‍ර සන්ධියේ සාමයේ වැදගත්කම මෙන්ම උතුරු කොරියාවේ මිසයිල අත්හදා බැලීම් ඇතුලු කරුණු කිහිපයක් සම්බන්ධයෙන් චීන ජනාධිපතිවරයා සමඟ සාකච්ඡා කිරිම තමන් බලාපොරොත්තු වන බවයි. ජී 20 සමුළුව හෙට දිනයේ දී බාලී හිදි ආරම්භවීමට නියමිතව ඇති අතර චීන ජනාධිපතිවරයා සහ ඇමෙරිකා ජනාධිපතිවරයා මෙම සමුළුව අතරතුරදි හමුවීමටයි කටයුතු යොදා ඇත්තේ.   ", "URL": "https://www.itnnews.lk/2023/10/05/445530/", "Category": "ජාත්‍යන්තර පුවත්", "Parent URL": null}