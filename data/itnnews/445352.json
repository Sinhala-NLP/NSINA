{"Source": "ITN news", "Timestamp": "நவம்பர் 12, 2022 14:31", "Headline": "மெக்சிகோவில் மற்றுமொரு துப்பாக்கி சூட்டு சம்பவம்", "News Content": "மெக்சிகோவிலுள்ள மதுபான விடுதியில் நடந்த துப்பாக்கிச்சூட்டு சம்பவத்தில் 9 பேர் கொல்லப்பட்டுள்ளனர். மேலும் இருவர் காயமடைந்துள்ளனர். ஆயுதமேந்திய குழுவினர் திடீரென மதுபான விடுதிக்குள் புகுந்து துப்பாக்கி பிரயோகம் நடத்தியுள்ளனர். சம்பவத்தில் பலியானவர்களில் 4 பெண்களும் அடங்குகின்றனர். மெக்சிகோவில் செயற்படும் சட்டவிரோத ஆயுத குழுக்களுக்கு இடையில் காணப்படும் பிரச்சினையே மதுபான விடுதியில் துப்பாக்கிசூட்டு சம்பவம் இடம்பெற காரணமாக இருக்கலாமென பொலிஸார் குறிப்பிட்டுள்ளனர். இதேவேளை மெக்சிகோவில் கடந்த மாதமும் பிரிதொரு மதுபான விடுதியில் இடம்பெற்ற துப்பாக்கி சூட்டு சம்பவத்தில் 12 பேர் கொல்லப்பட்டமை குறிப்பிடத்தக்கது. ", "URL": "https://www.itnnews.lk/2023/10/05/445352/", "Category": "சர்வதேச செய்திகள்", "Parent URL": null}