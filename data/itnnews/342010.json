{"Source": "ITN news", "Timestamp": "ජූනි 11, 2021 12:29", "Headline": "පවතින සංචරණ සීමාවලට යටත්ව ග්‍රාමසේවා වසම් 26 ක් හුදකලා බවින් මුදා හරී", "News Content": "අද (11) අලුයම 4.00 සිට ක්‍රියාත්මක වන පරිදි පවතින සංචරණ සීමාවලට යටත්ව මොණරාගල, හම්බන්තොට, ත්‍රිකුණාමලය, නුවරඑළිය, මඩකලපුව, කළුතර, සහ ගම්පහ යන දිස්ත්‍රික් 07 ක ග්‍රාම සේවා වසම් 26 ක් හුදකලා බවින් නිදහස් කර ඇති බව කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානයේ ප්‍රධානි, යුද හමුදාපති ජෙනරාල් ශවේන්ද්‍ර සිල්වා මහතා දැනුම් දෙනවා. ගම්පහ දිස්ත්‍රික්කයේ වැලිවේරිය – මහබාගේ – වත්තල – දිවුලපිටිය – දූනගල්පිටිය – කඩවත ප්‍රදේශවල ග්‍රාම සේවා වසම් 13 ක්, මොණරාගල දිස්ත්‍රික්කයේ සෙවණගල ප්‍රදේශයේ ග්‍රාම සේවා වසම් 07 ක්, හම්බන්තොට දිස්ත්‍රික්කයේ අගුණකොළපැළැස්ස එක් ග්‍රාම සේවා වසමක්, ත්‍රිකුණාමලය දිස්ත්‍රික්කයේ කින්නියා ප්‍රදේශයේ එක් ග්‍රාම සේවා වසමක්, නුවරඑළිය දිස්ත්‍රික්කයේ ළිඳුල ප්‍රදේශයේ එක් ග්‍රාම සේවා වසමක්, මඩකලපුව දිස්ත්‍රික්කයේ කාත්තන්කුඩි ප්‍රදේශයේ එක් ග්‍රාම සේවා වසමක්, කලුතර දිස්ත්‍රික්කයේ පානදුර දකුණ පොලිස් බල ප්‍රදේශයේ එක් ග්‍රාම සේවා වසමක් මෙම ප්‍රදේශ අතරට අයත්.   ", "URL": "https://www.itnnews.lk/2023/10/05/342010/", "Category": "Breaking News,දේශීය පුවත්", "Parent URL": null}