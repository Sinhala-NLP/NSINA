{"Source": "ITN news", "Timestamp": "ඔක්තෝබර් 22, 2022 11:48", "Headline": "20යි20 ලෝක කුසලානයේ සුපිරි 12නාගේ වටයේ තරඟ අද ඇරඹෙයි", "News Content": "විස්සයි විස්ස ක්‍රිකට් ලෝක කුසලානයේ සුපිරි 12නාගේ වටයේ තරග අද ආරම්භ වනවා.‍ෙකාණ්ඩ දෙකක් යටතේ තරග පැවැත්වෙන අතර ශ්‍රී ලංකාව තරගවදින්නේ පළමු කාන්ඩය යටතේයි. ඊට නවසීලන්තය, ඇෆ්ගනිස්ථානය, ඔ්ස්ටේ්‍රලියාව, ඒංගලන්තය සහ අයර්ලන්තය සහ  ඇතුළත්. දෙවන  කාණ්ඩය යටතේ ඉන්දියාව බංග්ලා දේශය පාකිස්ථානය දකුණු අප්‍රිකාව සිම්බාබ්වේ සහ නෙදර්ලන්තය තරග වදිනවා. සුපිරි 12 දෙනාගේ වටයේ පළමු තරගය ලෙස ඔ්ස්ට්‍රේලියාව සහ නවසීලන්තය අතර තරගය ශ්‍රී ලංකා වේලාවෙන් අද දහවල් 12.30ට ආරම්භ වනවා. දෙවන තරගය ලෙස ඇෆ්ගනිස්ථානය හා ඒංගලන්තය අද පස්වරුවේ තරග වැදීමට නියමිතයි. ශ්‍රී ලංකාව සහභාගී වන පළමු තරගය හෙට ඕස්ට්‍රේලියාවේ හෝබාට් හිදී පැවැත්වෙනවා. ඒ අයර්ලන්ත කණ්ඩායම සමගයි. පාකිස්ථානය හා ඉන්දියාව අතර තරගයද හෙට පැවැත්වෙනවා.  මෙම වටයේදී සෑම කණ්ඩායමකටම තරග පහකට මුහුණ දීමට සිදුවනවා. ඒ අනුව ශ්‍රී ලංකා කණ්ඩායම ලබන 25 වනදා ඕස්ට්‍රේලියාව  සමගත් 29 වනදා නවසීලන්තය සමගත් තරග වැදීමට නියමිතයි. ශ්‍රී ලංකා ඇෆ්ගනිස්ථාන තරගය නොවැම්බර් මස පළමුවනදාත් එංගලන්තය සමග තරගය නොවැම්බර් මස පස්වනදාත් පැවැත්වීමටයි නියමිතව ඇත්තේ.     ", "URL": "https://www.itnnews.lk/2023/10/05/441795/", "Category": "ක්‍රිකට්,ක්‍රීඩා", "Parent URL": null}