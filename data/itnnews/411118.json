{"Source": "ITN news", "Timestamp": "மே 13, 2022 13:08", "Headline": "கடமைகளை பொறுப்பேற்றார் புதிய பிரதமர்..", "News Content": "பிரதமரி ரணில் விக்ரமசிங்க இன்று தனது கடமைகளை பொறுப்பேற்றார். நேற்றையதினம் பிரதமராக சத்தியபிரமாணம் செய்த ரணில் விக்ரமசிங்க இன்று காலை கொழும்பில் உள்ள பிரதமர் அலுவலகத்தில் தனது பணிகளை ஆரம்பித்தார். இலங்கை ஜனநாயக சொசலிச குடியரசின் பிரதமராக 6வது தடவையாக பதவியேற்றுள்ள ரணில் விக்ரமசிங்கவுக்கு உள்நாட்டு, வெளிநாட்டு தலைவர்கள் பலர் வாழ்த்து தெரிவித்துள்ளார். புதிய பிரதமர் ரணில் விக்ரமசிங்கவுடன் இணைந்து செயற்பட எதிர்பார்த்துள்ளதாக இலங்கைக்கான அமெரிக்க தூதுவர் ஜூலி ஜங் தெரிவித்துள்ளார். பிரதமர் தலைமையிலான புதிய அரசாங்கம் இலங்கையின் பொருளாதார பிரச்சினைகளுக்கும், அரசியல் தளம்பல் நிலைக்கும் தீர்வை பெற்றுத்தரும் முதல் நடவடிக்கையாகுமென அவர் குறிப்பிட்டுள்ளார். சர்வதேச நாணய நிதியத்துடன் வெற்றிகரமான பேச்சுவார்த்தையை முன்னெடுத்து இலங்கையர்களின் தேவைகளை பூர்த்தி செய்ய அரசாங்கத்திற்கு ஒத்துழைப்பு வழங்கப்படுமென இலங்கைக்கான அமெரிக்க தூதுவர் குறிப்பிட்டுள்ளார். பிரதமர் ரணில் விக்ரமசிங்க தலைமையிலான அரசாங்கத்துடன் இணைந்து செயற்பட தயாரென இந்தியா அறிவித்துள்ளது. இலங்கையில் அரசியல் ஸ்திரதன்மையை எதிர்பார்ப்பதாக இலங்கைக்கான இந்திய உயர்ஸ்தானிகராலயம் குறிப்பிட்டுள்ளது. இலங்கை மக்களுக்காக இந்தியாவின் அர்ப்பணிப்புக்கள் தொடருமெனவும் இந்திய உயர்ஸ்தானிகராலயம் குறிப்பிட்டுள்ளது. இதேவேளை இலங்கை தற்போது முகங்கொடுத்துள்ள பிரச்சினைகளை தீர்க்க ரணில் விக்ரமசிங்கவே ஒரே தெரிவு என பிரித்தானிய அரசியல் ஆய்வாலரான நிரஞ்சன் ஆதித்யா தெரிவித்துள்ளார். இலங்கையில் அரசியல் மற்றும் பொருளாதார பிரச்சினைகளை தீர்க்கும் திறன் ரணில் விக்ரமசிங்கவிடம் இருப்பதாகவும் பிரித்தானிய அரசியல் ஆய்வாலரான நிரஞ்சன் ஆதித்யா குறிப்பிட்டுள்ளார். ", "URL": "https://www.itnnews.lk/2023/10/05/411118/", "Category": "Breaking News,தேசிய செய்திகள்", "Parent URL": null}