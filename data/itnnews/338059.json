{"Source": "ITN news", "Timestamp": "மே 19, 2021 18:56", "Headline": "முதலாவது டோஸ் எஸ்ட்ரா செனேக்காவை பெற்றுக்கொண்டவர்கள் சைனோபார்மை 2வது டோசாக பெறவேண்டாம் : சுகாதார தரப்பினர்", "News Content": "எஸ்ட்ரா செனேக்கா தடுப்பூசியின் முதலவாது டோசை பெற்றுக்கொண்டவர்கள் இரண்டாவது டோசாக ச்சைனோ பார்ம் அல்லது ஸ்புட்னிக் தடுப்பூசியை பெற்றுக்கொள்வதிலிருந்து தவிர்ந்து கொள்ளுமாறு சுகாதார அமைச்சின் பிரதி பணிப்பாளர் நாயகம் டொக்டர் எஸ்.எம்.ஆனோல்ட் கொழும்பில் இன்று இடம்பெற்ற ஊடக சந்திப்பில் தெரிவித்தார். கர்ப்பிணி தாய்மாருக்கு தடுப்பூசி ஏற்றும் நடவடிக்கைகள் விரைவில் ஆரம்பிக்கப்படுமென இவ் ஊடக சந்திப்பில் கலந்துகொண்ட குடும்ப சுகாதார பணியகத்தின் பணிப்பாளர் மருத்துவ நிபுணர் சித்தரா ஆர் டி சில்வா தெரிவித்துள்ளார். கொவிட் வைரசுக்கான இரண்டு தடுப்பூசிகளை பெற்றுக்கொண்ட போதிலும் நோய்த் தொற்று அச்சுறுத்தல் முற்றாக நீங்குவதில்லையென கொழும்பில் இன்று இடம்பெற்ற ஊடக சந்திப்பில் டொக்டர் தீபால் பெரேரா தெரிவித்துள்ளார். தடுப்பூசி மூலம் பாதுகாப்பை மட்டுமே பெறமுடியுமென்றும் அவர் தெரிவித்துள்ளார். சுகாதார அமைச்சின் தொற்று நோயியல் பிரிவு வெளியிட்டுள்ள அறிக்கைக்கு அமைய இதுவரை ஒன்பது இலட்சத்து 25 ஆயிரத்து 242 பேருக்கு கொவிஷீல்ட் தடுப்பூசியின் இரண்டாவது டோஸ் வழங்கப்பட்டுள்ளது. இதன் இரண்டாவது டோஸ் இரண்டு இலட்சத்து 97 ஆயிரத்து 686 பேருக்கு வழங்கப்பட்டுள்ளது. 4 இலட்சத்து 57 ஆயிரத்து 842 பேருக்கு சைனோ ஃபாம் தடுப்பூசிகள் வழங்கப்பட்டுள்ளதுடன், அதன் இரண்டாவது டோஸ் 2435 பேருக்கு இதுவரை வழங்கப்பட்டுள்ளன. 14 ஆயிரத்து 917 பேருக்கு ஸ்புட்னிக் வி தடுப்பூசி வழங்கப்பட்டுள்ளது. ", "URL": "https://www.itnnews.lk/2023/10/05/338059/", "Category": "Breaking News,தேசிய செய்திகள்", "Parent URL": null}