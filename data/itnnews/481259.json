{"Source": "ITN news", "Timestamp": "මැයි 7, 2023 18:17", "Headline": "පාසල් තුළ ඩෙංගු මදුරුවන් බෝවීම වැළැක්වීමට අවශ්‍ය පියවර ගන්න – විදුහල්පතිවරුන්ට චක්‍රලේඛයක්", "News Content": "පාසල් තුළ ඩෙංගු මදුරුවන් බෝවීම වැළැක්වීම සදහා අවශ්‍ය පියවර ගැනීමට විදුහල්පතිවරුන් වෙත චක්‍රලේඛයක් නිකුත් කිරීමට පියවර ගෙන ඇති බවයි වාර්තා වන්නේ. වර්ෂාවත් සමග මැස්සන්ගේ ගහනය ඉහළ යාමත් සමග පාචන තත්ත්වය ඉහළ ගොස් ඇති බවටයි වෛද්‍යවරුන් පෙන්වා දෙන්නේ. පවතින රෝගී තත්ත්වයන් හමුවේ දරුවන්ට මුඛ ආවරණ පැළදීම සිදුකරන ලෙසද ඉල්ලීමක් කෙරෙනවා. මේ අතර බස්නාහිර පළාතේ ඩෙංගු කාර්ය සාධක බලකායේ මැදිහත්වීමෙන් පාසල් පරිශ්‍ර පිරිසිදු කිරීමේ වැඩසටහනක් ක්‍රියාත්මක කර තිබෙනවා. ගුවන් හමුදාවේ ඩ්‍රෝන කැමරා යොදාගෙන නව වැඩපිළිවෙළ ක්‍රියාත්මක බවයි බස්නාහිර පළාත් ආණ්ඩුකාර මාර්ෂල් ඔෆ් ද එයාර් ෆෝස් රොෂාන් ගුණතිලංක මහතා පැවසුවේ.   ", "URL": "https://www.itnnews.lk/2023/10/05/481259/", "Category": "දේශීය පුවත්", "Parent URL": null}