{"Source": "ITN news", "Timestamp": "මාර්තු 19, 2023 15:53", "Headline": "බංග්ලාදේශයේ බස් රථ අනතුරකින් 19 දෙනෙකු ජීවිතක්ෂයට", "News Content": "බංග්ලාදේශයේ බස් රථ අනතුරකින් 19 දෙනෙකු ජීවිතක්ෂයට පත්ව තිබෙනවා. බංග්ලාදේශයේ මදාරිපූර් ප්‍රදේශයේයි මෙම අනතුර සිදුව තිබෙන්නේ. අධිවේගී මාර්ගය ගමන් ගත් බස් රථයක් මාර්ගයෙන් ඉවතට පැන මෙම අනතුර සිදුව තිබෙනවා. අනතුර නිසා තවත් 25 දෙනෙකු තුවාල ලබා ඇති අතර 12 දෙනෙකුගේ තත්ත්වය බරපතල බවයි වාර්තා වන්නේ. අනතුර සිදුවූ මදාරිපූර් ප්‍රදේශය ඩකා අගනුවරට කිලෝමීටර් 80 ක් දුරින් පිහිටා තිබෙනවා. බංග්ලාදේශ මගී සුබසාධන සංගමයට අනුව පසුගිය වසරේ එරට සිදුවූ මාර්ග අනතුරු වලින් මියගිය සංඛ්‍යාව 9,951 ක්.           ", "URL": "https://www.itnnews.lk/2023/10/05/469448/", "Category": "ජාත්‍යන්තර පුවත්", "Parent URL": null}