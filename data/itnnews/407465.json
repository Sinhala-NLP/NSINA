{"Source": "ITN news", "Timestamp": "අප්‍රේල් 20, 2022 10:08", "Headline": "ඇෆ්ගනිස්ථානයේ කාබුල් නුවර පාසලක් ඉලක්ක කර ගනිමින් එල්ල වූ ප්‍රහාරයකින් සිසුන් 6 දෙනෙකු ජීවිතක්ෂයට", "News Content": "ඇෆ්ගනිස්ථානයේ කාබුල් නුවර පාසලක් ඉලක්ක කර ගනිමින් එල්ල වූ ප්‍රහාරයකින් සිසුන් 6 දෙනෙකු ජීවිතක්ෂයට පත්වුණා. කාබුල් අගනුවර අබ්දුල් රහීම් ෂහීඩ් පාසල ඉලක්ක කර ගනිමින් අත්බෝම්බ ප්‍රහාරයක් එල්ලවී ඇති අතර ඉන් තුවාල ලැබූ සංඛ්‍යාව 20 කට අධික බවයි රෝහල් ආරංචි මාර්ග සදහන් කරන්නේ. මියගිය හා තුවාල ලැබූවන්ගේ සංඛ්‍යාව තවදුරටත් ඉහළ යා හැකි බව ආරක්ෂක අංශ සදහන් කරනවා. ප්‍රහාරයේ වගකීම මේ වනතෙක් කිසිදු පාර්ශ්වයක් භාරගෙන නැහැ. කෙසේ වුවද කාබුල් අගනුවර බටහිර ප්‍රදේශය අයිඑස් ත්‍රස්තවාදීන්ගේ ක්‍රියාකාරකම් බහුල ප්‍රදේශයක් ලෙස සැලකෙනවා.           ", "URL": "https://www.itnnews.lk/2023/10/05/407465/", "Category": "ජාත්‍යන්තර පුවත්", "Parent URL": null}