{"Source": "ITN news", "Timestamp": "ජූනි 17, 2023 14:49", "Headline": "උගන්ඩාවේ පාසලකට එල්ල වූ ප්‍රහාරයකින් 25 දෙනෙකු මරුට", "News Content": "උගන්ඩාවේ පාසලකට එල්ල වූ ප්‍රහාරයකින් විසිපස් දෙනෙකු මියගොස් තිබෙනවා. උගන්ඩාවේ ක්‍රියාත්මක ඉස්ලාමීය සටන්කාමී සංවිධානයක් විසින් මෙම ප්‍රහාරය එල්ල කර තිබෙනවා. ප්‍රහාරයන් තවත් අට දෙනෙකු තුවාල ලබා තිබෙනවා. පාසලේ නේවාසිකාගාරයක් ගිනි තබා ඇති අතර ආහාර ගබඩාවක් කොල්ලකෑමටද ප්‍රහාරය එල්ල කළ පිරිස කටයුතු කර තිබෙනවා. උගන්ඩාව තුළ ක්‍රියාත්මක ඉස්ලාම් අන්තවාදී සංවිධාන පාසල් දරුවන් පැහැරගෙන තම සංවිධානවලට බදවා ගත් තොරතුරු පසුගිය කාලය පුරාම අනාවරණය වුණා.       ", "URL": "https://www.itnnews.lk/2023/10/05/492545/", "Category": "ජාත්‍යන්තර පුවත්", "Parent URL": null}