{"Source": "ITN news", "Timestamp": "ජූලි 31, 2022 09:10", "Headline": "ඉන්ධන නිකුත් කිරීම හෙට සිට QR ක්‍රමවේදයට පමණයි", "News Content": "ඉන්ධන නිකුත් කිරීමේ දී හෙට (01) සිට ක්‍රියාත්මක වන්නේ QR ක්‍රමවේදය පමණක් බව බලශක්ති අමාත්‍යාංශය අවධාරණය කරනවා. ඒ අනුව මෙතෙක් ක්‍රියාත්මක වූ අංක ක්‍රමවේදය අහෝසි වනවා. ජාතික ඉන්ධන අවසර පත්‍ර ක්‍රමවේදය හෙවත් QR ක්‍රමය යටතේ ඉන්ධන නිකුත් කිරීම මුළු දිවයින පුරා හෙට සිට ක්‍රියාත්මක කෙරෙනවා. ඒ සදහා තාක්ෂණික පහසුකම් නොමැති පිරවුම්හල්වලට එම පහසුකම් සලසා ගැනීම සදහා පසුගිය දිනවල අවස්ථාව ලබා දුන්නා. ඒ අනුව අංක ක්‍රමවේදය අහෝසිවන අතර හෙට සිට QR ක්‍රමවේදයට පමණක් ඉන්ධන නිකුත් කිරීම සිදු කෙරෙනවා. කෙසේ වෙතත් සතියක කාලයක් තම ඉන්ධන ප්‍රමාණයන් ලබා ගැනීමට කාලය පවතින බැවින් හෙට දිනයේ දීම ඉන්ධන පිරවුම්හල් අසල පෝලිම්වල රැදී සිටීමෙන් වළකින ලෙසද ඉල්ලීමක් කෙරෙනවා. මේ අතර QR ක්‍රමවේදය සදහා චැසි අංකයෙන් ලියාපදිංචී වීමට නොහැකි රථ වාහන සදහා ආදායම් බලපත්‍රය යොදා ගනිමින් ලියාපදිංචි වීමේ අවස්ථාව අද සිට හිමිවනවා.       ", "URL": "https://www.itnnews.lk/2023/10/05/425975/", "Category": "දේශීය පුවත්", "Parent URL": null}