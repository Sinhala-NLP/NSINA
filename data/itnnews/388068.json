{"Source": "ITN news", "Timestamp": "ජනවාරි 11, 2022 11:53", "Headline": "අද දිනයේ කිසිඳු ප්‍රදේශයක විදුලි කප්පාදුවක් නැහැ – විදුලිබල මණ්ඩලය", "News Content": "අද දිනයේ කිසිඳු ප්‍රදේශයක විදුලි විසන්ධි කිරීමක් සිදුනොකරන බව ලංකා විදුලිබල මණ්ඩලය පවසනවා. කෙසේ වෙතත් ඉදිරියේදී අවශ්‍යතාවයක් ඇති වුවහොත් පමණක් විදුලි කප්පාදුවක් සිදුකිරීම සඳහා වන කාලසටහනක් ලංකා විදුලිබල මණ්ඩලය ඊයේ නිකුත් කළා. ඒ අනුව A,B,C,D වශයෙන් දිවයිනේ ප්‍රදේශ කලාප හතරකට බෙදා තිබෙන අතර පස්වරු 5.30 සිට රාත්‍රී 9.30 දක්වා පැයක කාලයක් විදුලි අත්හිටුවීමට නියමිතයි.  සඳුදා සිට සෙනසුරාදා දක්වා මෙම විදුලිය අත්හිටුවීම සිදුකළද ඉරිදා දිනයේදී විදුලි කප්පාදුවක් පිළිබඳ  එම කාලසටහනට ඇතුළත් කර නැහැ.විදුලි ඉල්ලුම කළමණාකරණය සඳහා පියවර ගැනීමට අවශ්‍ය වුවහොත් මෙම කප්පාදුව ක‍්‍රියාත්මක කරන බවද එම නිවේදනයේ සඳහන් වෙනවා. මේ අතර අද පැවති කැබිනට් තීරණ දැනුම් දීමේ මාධ්‍ය හමුවේදීද විදුලි කප්පාදුව සම්බන්ධයෙන් අදහස් පළ වුණා.     ", "URL": "https://www.itnnews.lk/2023/10/05/388068/", "Category": "දේශීය පුවත්", "Parent URL": null}