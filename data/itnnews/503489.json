{"Source": "ITN news", "Timestamp": "ஜூலை 28, 2023 16:19", "Headline": "அவசரகால கொள்வனவின் கீழ் அத்தியாவசிய மருந்துகள் மற்றும் பல் மருத்துவ உபகரணங்களை கொள்வனவு செய்ய திட்டம்", "News Content": "அவசரகால கொள்வனவின் கீழ், 270 அத்தியாவசிய மருந்துகள் மற்றும் பல் மருத்துவ உபகரணங்களை கொள்வனவு செய்ய திட்டமிடப்பட்டுள்ளதாக சுகாதார அமைச்சு தெரிவித்துள்ளது. 2021 ஆம் ஆண்டிலிருந்து பற் சிகிச்சை மருந்துகள் மற்றும் உபகரணங்கள் எவையும் கொள்வனவு செய்யப்படவில்லை.  2021 இல் கட்டளைகள் சமர்ப்பிக்கப்பட்ட போதிலும், விநியோகத்தர்கள் விலை திருத்தம் கோரியதால் கொள்வனவு இடம்பெறவில்லை. இதனைக் கருத்திற்கொண்டு குறித்த கட்டளையை இரத்து செய்து புதிய கொள்வனவுக்கான ஏற்பாடுகள் மேற்கொள்ளப்பட்டுள்ளதாக சுகாதார அமைச்சின் மேலதிக செயலாளர் வைத்தியர் சமன் ரத்நாயக்க தெரிவித்துள்ளார். இதன்படி, தற்போதுள்ள பற் சிகிச்சை மருந்துகள் மற்றும் உபகரணங்களின் பற்றாக்குறையை எதிர்வரும் 3 மாதங்களுக்குள் நிவர்த்தி செய்ய முடியும் என அவர் மேலும் தெரிவித்துள்ளார். ", "URL": "https://www.itnnews.lk/2023/10/05/503489/", "Category": "Breaking News,அண்மைய செய்திகள்", "Parent URL": null}