{"Source": "ITN news", "Timestamp": "දෙසැම්බර් 4, 2022 16:07", "Headline": "සා/පෙළ විභාගයට තාක්ෂණ විෂය හර විෂයක් ලෙස එක් කිරීමට පියවර", "News Content": "අධ්‍යයන පොදු සහතිකපත්‍ර සාමාන්‍ය පෙළ විභාගයට තාක්ෂණ විෂය හර විෂයක් ලෙස එක් කිරීමට පියවර ගන්නා බව අධ්‍යාපන අමාත්‍ය සුසිල් ප්‍රේමජයන්ත මහතා පවසනවා. අධ්‍යාපන අමාත්‍යාංශයේ පැවති උත්සවයකට එක්වෙමින් අමාත්‍යවරයා මේ බව සදහන් කළා. තොරතුරු හා සන්නිවේදන තාක්ෂණ සූරයෝ තරගාවලියේ ජයග්‍රහන හිමිකරගත් සිසු සිසුවියන්ට හා ගුරුවරුන්ට ත්‍යාග සහ සහතිකපත් ප්‍රදානය අමාත්‍ය සුසිල් ප්‍රේමජයන්ත මහතාගේ ප්‍රධානත්වයෙන් සිදු කෙරුණා. අධ්‍යාපන අමාත්‍යාංශයේ තොරතුරු හා සන්නිවේදන ශාඛාව කොළඹ විශ්ව විද්‍යාලයේ පරිගනක අධ්‍යන අංශය ශ්‍රී ලංකා තොරතුරු තාක්ෂණ කර්මාන්ත මණ්ඩලය හා ශ්‍රී ලංකා පරිගනක සංගමය එක්වයි එය සංවිධානය කර තිබු‍ණේ. රාජ්‍ය අමාත්‍ය අරවින්ද කුමාර් මහතා ද මෙම අවස්ථාවට එක්ව සිටියා.     ", "URL": "https://www.itnnews.lk/2023/10/05/448966/", "Category": "දේශීය පුවත්", "Parent URL": null}