{"Source": "ITN news", "Timestamp": "මැයි 22, 2022 11:43", "Headline": "ඉන්ධන ලබාගෙන නිවසට යමින් සිටි පුද්ගලයෙකු වන අලි ප‍්‍රහාරයකින් ජීවිතක්ෂයට", "News Content": "සූරියවැව පිහිටි ඉන්ධන පිරවුම්හලකින් යතුරු පැදියට ඉන්ධන ලබාගෙන යළි නිවසට යමින් සිටි පුද්ගලයෙකු වන අලියෙකු පහරදීමෙන් ජීවිතක්ෂයට පත්වුණා. සූරියවැව මහගල්වැව ප්‍රදේශයේ පදිංචි 57 හැවිරිදි තුන්දරු පියෙකුයි මෙම වන අලි ප්‍රහාරයට ලක්වුණේ. ඔහු ගොවිජන සේවා දෙපාර්තමේන්තුවේ සූරියවැව හබරත්තවල ග්‍රාම සේවා වසමේ කෘෂිකර්ම පර්යේෂණ නිෂ්පාදන සහකාරවරයා වශයෙන් සේවය කළා. ඉන්ධන හිගය හේතුවෙන් ඔහු පෙරේදා සිට ඊයේ අලුයම වනතෙක් ඉන්ධන පෝලිමේ රැදී සිටි ඉන්ධන ලබාගෙන යළි නිවසට යමින් සිටියදී මීගහජදුර ප්‍රදේශයේදීයි මෙම ප්‍රහාරයට ලක්ව තිබෙන්නේ.       ", "URL": "https://www.itnnews.lk/2023/10/05/412608/", "Category": "දේශීය පුවත්", "Parent URL": null}