{"Source": "ITN news", "Timestamp": "ஜூன் 1, 2022 12:21", "Headline": "இம்முறை ஹஜ்ஜி கடமைகளுக்காக யாத்திரிகர்களை அனுப்புவது இல்லை : முஸ்லிம் மத மற்றும் கலாசார விவகார திணைக்களம்", "News Content": "இலங்கையில் இருந்து இம்முறை ஹஜ்ஜி கடமைகளுக்காக யாத்திரிகர்களை அனுப்புவது இல்லையென்ற தீர்மானத்தை மேற்கொண்டுள்ளதாக முஸ்லிம் மத மற்றும் கலாசார விவகார திணைக்களம் தெரிவித்துள்ளது. நாட்டில் ஏற்பட்டுள்ள பொருளாதார நெருக்கடியை கருத்திற்கொண்டு அதுதொடர்பான தீர்மானம் பெறப்பட்டுள்ளதாக சுட்டிக்காட்டப்பட்டுள்ளது. இம்முறை ஹஜ்ஜி கடமைகளுக்கு செல்வதற்கு ஆயிரத்து 585 பேருக் கு சந்தர்ப்பம் கிடைக்கப்பெற்றிருந்த நிலையில், டொலர் நெருக்கடியை கருத்திற்கொண்டுஹஜ்ஜி கடமைகளில் பங்கேற்காது இருக்க தீர்மானிக்கப்பட்டுள்ளது. தேசிய ஹஜ்ஜி குழு, ஹஜ்ஜி சுற்றுப்பயண அமைப்பு, முஸ்லிம் மத மற்றும் கலாசார விவகார திணைக்களம் ஆகியன இணைந்து முன்னெடுத்த பேச்சுவார்த்தையின் போதே அதுதொடர்பான தீர்மானம் பெறப்பட்டுள்ளது. ", "URL": "https://www.itnnews.lk/2023/10/05/414509/", "Category": "Breaking News,தேசிய செய்திகள்", "Parent URL": null}