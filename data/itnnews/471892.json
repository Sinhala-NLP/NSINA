{"Source": "ITN news", "Timestamp": "මාර්තු 30, 2023 12:20", "Headline": "මිදිගම වෙඩි තැබීමකින් තරුණයෙකු ජීවිතක්ෂයට", "News Content": "මාතර වැලිගම මිදිගම ප්‍රදේශයේ  සිදු වූ වෙඩි තැබීමකින් තරුණයෙකු ජීවිතක්ෂයට පත් වුණා. නදුන් චින්තක හෙවත් හරක් කටා නැමැත්තාගේ උපදෙස් පරිදි මෙම වෙඩි තැබීම සිදු කර ඇති බවයි ප්‍රහාරයෙන් තුවාල ලැබූ තරුණයාගේ ඥාතීන් පැවසුවේ. ජීවිතක්ෂයට පත්ව ඇත්තේ සංචාරක හෝටලයක් පවත්වාගෙන යන තරුණයෙක්. මාතර සිට ගාල්ල දෙසට ගමන් කළ මෝටර් රථයක ගමන් කළ පිරිසක් මෙම වෙඩි තැබීම සිදු කර පලා ගියා. තුවාල ලැබූ පුද්ගලයා වැලිගම දිසා රෝහලට ඇතුළත් කිරීමෙන් පසු වැඩිදුර ප්‍රතිකාර සදහා මාතර මහරෝහලට ඇතුළත් කෙරුණා. කෙසේ වුවද අද අලුයම වන විට ඔහු මියගොස් තිබෙනවා. මෙම පුද්ගලයාට මීට පෙරද වෙඩි ප්‍රහාරයක් එල්ල වී ඇති බවයි වාර්තා වන්නේ.     ", "URL": "https://www.itnnews.lk/2023/10/05/471892/", "Category": "Breaking News,දේශීය පුවත්", "Parent URL": null}