{"Source": "ITN news", "Timestamp": "අගෝස්තු 1, 2022 14:41", "Headline": "ලෙබනනයේ බේරූට් වරාය ගොඩනැගිල්ලෙහි තවත් කොටසක් කඩාවැටෙයි", "News Content": "පිපිරීමකින් හානි සිදුවූ ලෙබනනයේ බේරූට් වරාය ගොඩනැගිල්ලෙහි තවත් කොටසක් කඩාවැටීමට ලක්ව තිබෙනවා. 2020 වසරේ දී සිදුවූ පිපිරීමකින්  ලෙබනන් වරායට දැඩි හානි සිදුවුණා. පිපිරීම සිදුවී වසර දෙකක් ගතවීමට ආසන්නව තිබියදීයි ගොඩනැගිල්ලෙහි කොටසක් කඩාවැටී ඇත්තේ. එම කොටසෙහි සතියක පමණ සිට ගින්නක් හටගෙන තිබූ බව විදෙස් මාධ්‍ය සදහන් කරනවා. එම ගොඩනැගිල්ල ධාන්‍ය ගබඩා කිරීමට භාවිත කළ බව වරාය නිලධාරීන් පවසනවා. කෙසේ වුවද එම ගොඩනැගිල්ලෙහි ඉතුරු කොටස් ද අවදානමට මුහුණ දී සිටින බවයි ඔවුන් සදහන් කරන්නේ. 2020 වසරේ සිදුවූ පිපිරීමෙන් දෙදහසකට අධික සංඛ්‍යාවක් ජීවිතක්ෂයට පත්වූ අතර හයදහසක පමණ පිරිසක් තුවාල ලැබුවා.         ", "URL": "https://www.itnnews.lk/2023/10/05/426230/", "Category": "ජාත්‍යන්තර පුවත්", "Parent URL": null}