{"Source": "ITN news", "Timestamp": "ஏப்ரல் 12, 2022 22:00", "Headline": "சட்டவிரோதமாக எரிபொருளை விற்பனை செய்வோர் மற்றும் களஞ்சியப்படுத்துவோரை தேடி சுற்றிவளைப்பு", "News Content": "சட்டவிரோதமான முறையில் எரிபொருளை விற்பனை செய்வோர் மற்றும் களஞ்சியப்படுத்தி வைத்திருப்போரை கைது செய்வதற்கான சுற்றிவளைப்புக்கள் தொடர்ந்தும் முன்னெடுக்கப்பட்டுள்ளன. எந்தவொரு அனுமதிப்பத்திரமுமின்றி சட்டவிரோதமான முறையில் எரிபொருளை விற்பனை செய்யும் நபர்களை கண்டறிந்து அவர்களை சட்டத்தின் முன் நிறுத்துவதற்கான சுற்றிவளைப்புக்கள் முன்னெடுக்கப்பட்டுள்ளதாக பொலிஸ் தலைமையகம் தெரிவித்துள்ளது. எரிபொருள் நிரப்பு நிலையங்களில் எரிபொருளை பெற்றுக்கொண்;டு வேறுஇடங்களுக்கு அவற்றை எடுத்துச்சென்று விற்பனை செய்யும் வர்த்தகம் இடம்பெறுகின்றமை தொடர்பில் உறுதிப்படுத்தப்பட்டதையடுத்தே சுற்றிவளைப்பு ஆரம்பிக்கப்பட்டது. நாடளாவிய ரீதியில் 68 சுற்றிவளைப்புக்கள் முன்னெடுக்கப்பட்டுள்ளன. இதன்போது 8 ஆயிரத்து 25 லீற்றர் பெற்றோல் மற்றும் 725 லீற்றர் டீசல் கண்டெடுக்கப்பட்டன.\nஇதனிடையே சட்டவிரோதமான முறையில் எரிபொருளை களஞ்சியப்படுத்தி அதிக விலைக்கு விற்பனை செய்த நபர் ஒருவர் வத்தளை பிரதேசத்தில் கைது செய்யப்பட்டதாக பொலிஸ் விசேட அதிரடிப்படையினர் தெரிவித்துள்ளனர். 30 லீற்றர் பெற்றோல் இதன்போது கண்டெடுக்கப்பட்டது. சந்தேகநபர் மேலதிக விசாரணைகளுக்காக வத்தளை பொலிஸ் நிலையத்தில் ஒப்படைக்கப்பட்டுள்ளார். ", "URL": "https://www.itnnews.lk/2023/10/05/406676/", "Category": "Breaking News,தேசிய செய்திகள்", "Parent URL": null}