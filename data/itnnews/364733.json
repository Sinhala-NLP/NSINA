{"Source": "ITN news", "Timestamp": "செப்டம்பர் 24, 2021 14:27", "Headline": "இந்திய பிரதமர் வொஷிங்டன் நகரை சென்றடைந்துள்ளார்.", "News Content": "இந்திய பிரதமர் நரேந்த்ர மோதி, அமெரிக்காவின் வொஷிங்டன் நகரை சென்றடைந்துள்ளார். ஐக்கிய நாடுகள் பொதுச் சபை அமர்வில் கலந்துகொள்ளும் நோக்கில் அவர் அமெரிக்கா பயணித்துள்ளார். 3 நாள் உத்தியோகபூர்வ விஜயத்தை மேற்கொண்டுள்ள பிரதமர் மோதி, பொதுச் சபை அமர்வில் உரையாற்றவுள்ளதுடன், அவுஸ்திரேலியா, ஜப்பான் உள்ளிட்ட நாடுகளின் தலைவர்களுடன் இருதரப்பு சந்திப்புகளிலும் ஈடுபடவுள்ளதாக இந்திய ஊடகங்கள் செய்தி வெளியிட்டுள்ளன. இதன்போது அமெரிக்க ஜனாதிபதி ஜோ பைடனுடனும் விசேட கலந்துரையாடல்களில் இந்திய பிரதமர் ஈடுபடவுள்ளமை குறிப்பிடத்தக்கது. ", "URL": "https://www.itnnews.lk/2023/10/05/364733/", "Category": "Breaking News,சர்வதேச செய்திகள்", "Parent URL": null}