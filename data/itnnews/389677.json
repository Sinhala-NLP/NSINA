{"Source": "ITN news", "Timestamp": "ජනවාරි 19, 2022 12:36", "Headline": "බොරැල්ල දේවස්ථාන බෝම්බ සිද්ධියේ සැක දොස්තරගේ නිවසේ අවි ගබඩාවක්", "News Content": "බොරැල්ල සියලු සාන්තුවරයන්ගේ දේවස්ථානයේ බෝම්බ සිද්ධිය සම්බන්ධයෙන් අත්අඩංගුවට ගත් වෛද්‍යවරයාගේ සුවිසල් නිවසේ තිබී කඩු,  කිනිසි මෙන්ම ගිනිඅවි කීපයක් අත්අඩංගුවට ගෙන තිබෙනවා. පිළියන්දල විශ්‍රාමික වෛද්‍ය අධිකාරීවරයාගේ නිවසේ තිබී මෙසේ පිස්තොල හතරක්,  රිවෝල්වරයක්,  කඩු දෙකක්,  රම්බෝ පිහියක් මෙන්ම හදුනාගත නොහැකි ගිනි අවියක් සොයාගත් බවයි උසස් පොලිස් නිලධාරියෙකු ප්‍රකාශ කළේ. දේවස්ථානයේ බෝම්බ තැබීමේ සිද්ධිය සම්බන්ධයෙන් ඇඹිලිපිටිය පනාමුර ප්‍රදේශයේ දී අත්අඩංගුවට ගත් සැකකරුගෙන් දීර්ඝ ලෙස ප්‍රශ්න කිරීමේදී මෙම වෛද්‍යවරයා සම්බන්ධයෙන් තොරතුරු අනාවරණය කර ගැණුනා. ඒ අනුවයි ඔහු ඊයේ රාත්‍රියේ අත්අඩංගුවට ගෙන ඇත්තේ.           ", "URL": "https://www.itnnews.lk/2023/10/05/389677/", "Category": "දේශීය පුවත්", "Parent URL": null}