{"Source": "ITN news", "Timestamp": "நவம்பர் 15, 2022 12:19", "Headline": "சட்டவிரோத களைநாசினி மற்றும் பூச்சிக்கொல்லியை வைத்திருந்த சந்தேக நபர் ஒருவர் கைது..", "News Content": "நாட்டில் பயன்படுத்துவதற்கு தடை விதிக்கப்பட்டுள்ள வெளிநாட்டில் தயாரிக்கப்பட்ட ஒரு தொகை களைநாசினி மற்றும் பூச்சிக்கொல்லி விசேட அதிரடிப்படையினரால் கைப்பற்றப்பட்டுள்ளது. விசேட அதிரடிப்படையின் திருகோணமலை முகாம் அதிகாரிகளுக்கு கிடைத்த தகவலையடுத்து கிண்ணியா கச்சக்கொடித்தீவு பகுதியில் சுற்றிவளைப்பு முன்னெடுக்கப்பட்டது. இதன்போது சட்டவிரோத களைநாசினி மற்றும் பூச்சிக்கொல்லியை விற்பனை செய்வதற்கென தம்வசம் வைத்திருந்த சந்தேக நபர் ஒருவரும் கைதுசெய்யப்பட்டுள்ளார். சந்தேக நபர் மேலதிக விசாரணைகளுக்காக உரிய அதிகாரிகளிடம் ஒப்படைக்கப்பட்டுள்ளதாக விசேட அதிரடிப்படை தெரிவித்துள்ளது. \n ", "URL": "https://www.itnnews.lk/2023/10/05/445748/", "Category": "Breaking News,தேசிய செய்திகள்", "Parent URL": null}