{"Source": "ITN news", "Timestamp": "ජූලි 21, 2021 10:34", "Headline": "යතුරු පැදි, ත්‍රි රෝද රථ හා පදිකයන් අනතුරුවලට ලක්වීම 90%කින් ඉහළට", "News Content": "යතුරු පැදි,  ත්‍රි රෝද රථ හා පදිකයන් අනතුරුවලට ලක්වීමේ ප්‍රවණතාව  90%කින් පමණ ඉහළ ගොස් ඇති බව පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ මහතා පවසනවා. ඊයේ දිනයේ දී මාරක රිය අනතුරු හතක් සිදුව තිබෙනවා. දත්ත විශ්ලේෂණය කිරිමට අනුව යතුරුපැදි,  ත්‍රි රෝද රථ මෙන්ම පදිකයන් අනතුරුවලට ලක්වීම ඉහළ ගොස් ඇති බව පෙනී යනවා. අධික වේගය,  බීමත්කම, මාර්ගයේ ස්වභාවය පිළිබද නිසි අවබෝධයකින් තොරව රිය ධාවනය කිරීම මෙම අනතුරුවලට බොහෝ සෙයින් හේතු වී ඇති බවයි පොලිසිය පවසන්නේ. ගනේමුල්ල ප්‍රදේශයේ දී ත්‍රි රෝද රථ හතරකට හා යතුරුපැදියකට හානි සිදු කරමින් තවත් අනතුරක් සිදුවුණා. ටිපර් රථයක රියදුරෙකුට එම රථය පාලනය කර ගැනීමට නොහැකි වීම හේතුවෙනුයි මෙම අනතුර සිදුවුණේ.   ", "URL": "https://www.itnnews.lk/2023/10/05/350824/", "Category": "දේශීය පුවත්", "Parent URL": null}