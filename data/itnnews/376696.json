{"Source": "ITN news", "Timestamp": "நவம்பர் 17, 2021 10:06", "Headline": "நேற்றைய தினம் தொற்றாளர்களாக 720 பேர் அடையாளம்..", "News Content": "நாட்டில் நேற்றைய தினம் கொவிட் – 19 வைரஸ் தொற்றாளர்களாக 720 பேர் அடையாளம் காணப்பட்டுள்ளனர். குறித்த எண்ணிக்கையுடன் நாட்டின் மொத்த கொவிட் தொற்றாளர்களின் எண்ணிக்கை 5 இலட்சத்து 52 ஆயிரத்து 994 ஆக உயர்வடைந்துள்ளது. தொற்று ஏற்பட்டவர்களில் 429 பேர் நேற்றைய தினம் பூரண குணமடைந்துள்ளதாக சுகாதார அமைச்சின் தொற்று நோயியல் பிரிவு குறிப்பிட்டுள்ளது. அதனடிப்படையில் 5 இலட்சத்து 24 ஆயிரத்து 740 பேர் இதுவரை தொற்றிலிருந்து முழுமையாக குணமடைந்துள்ளதாக சுட்டிக்காட்டப்பட்டுள்ளது. இந்நிலையில் நாட்டில் நேற்றைய தினம் 18 கொரோனா மரணங்கள் தொடர்பான அறிவிப்பு வெளியிடப்பட்டது. நேற்று முன்தினம் ஏற்பட்ட குறித்த மரணங்கள் தொடர்பில் சுகாதார சேவைகள் பணிப்பாளர் நாயகம் நேற்று உறுதிப்படுத்தினார். அதனடிப்படையில் நாட்டில் பதிவான மொத்த கொவிட் மரண எண்ணிக்கை 14 ஆயிரத்து 34ஆக உயர்வடைந்துள்ளதாக சுகாதார மேம்பாட்டு பணியகம் தெரிவித்துள்ளது. ", "URL": "https://www.itnnews.lk/2023/10/05/376696/", "Category": "Breaking News,அண்மைய செய்திகள்,தேசிய செய்திகள்", "Parent URL": null}