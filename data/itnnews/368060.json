{"Source": "ITN news", "Timestamp": "அக்டோபர் 9, 2021 13:02", "Headline": "வவுனியா தோணிக்கல் பகுதியில் காணாமல் போனதாக பொலிஸில் முறைப்பாடு செய்யப்பட்ட சிறுவன் கண்டுபிடிப்பு", "News Content": "வவுனியா தோணிக்கல் பகுதியில் காணாமல் போனதாக பொலிஸில் முறைப்பாடு செய்யப்பட்ட 17வயது சிறுவன் புதுக்குடியிருப்பு பகுதியில் கண்டுப்பிடிக்கப்பட்டுள்ளார். கடந்த 7ம் திகதி காலை 7.10 மணிக்கு வீட்டிலிருந்து வெளியேறிய சிறுவன் மீண்டும் வீடு திரும்பவில்லையென தந்தையால் பொலிஸில் முறைப்பாடு செய்யப்பட்டது. அதற்கமைய வவுனியா பொலிஸார் விசாரணைகளை முன்னெடுத்திருந்தனர். இந்நிலையில் புதுக்குடியிருப்பு பகுதியிலுள்ள பஸ் நிலையத்திலிருந்து சிறுவன் மீட்கப்பட்டுள்ளார். வீட்டில் இருந்தவர்களுடன் முறன்பட்ட நிலையில் சிறுவன் அங்கிருந்து வெளியேறியுள்ளமை தெரியவந்துள்ளது. தற்போது சிறுவன் பெற்றோரிடம் ஒப்படைக்கப்பட்டுள்ளதாக எமது செய்தியாளர் தெரிவித்தார். ", "URL": "https://www.itnnews.lk/2023/10/05/368060/", "Category": "Breaking News,தேசிய செய்திகள்", "Parent URL": null}