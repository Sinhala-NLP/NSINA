{"Source": "ITN news", "Timestamp": "ජූනි 6, 2021 13:05", "Headline": "කුළුබඩු සංස්ථාව හරහා මිලදී ගන්නා ගම්මිරිස් සහන මිලට", "News Content": "ගම්මිරිස් වගාකරුවන් දිරි ගන්වමින් රාජ්‍ය කුළුබඩු සංස්ථාව හරහා මිලදී ගන්නා ගම්මිරිස් සතොස හරහා සහන මිලට ලබාදෙන බව රාජ්‍ය අමාත්‍ය ජානක වක්කුඹුර මහතා පවසනවා. පනාමුරේ ප්‍රදේශයෙන් ගම්මිරිස් කිලෝ හයදහසකට වැඩි ප්‍රමාණයක් මේ වනවිටත් මිලදීගෙන තිබෙනවා. දේශීය නිෂ්පාදන දිරිගැන්වීම වෙනුවෙන් රජය තීරණ රැසක් ගෙන තිබෙනවා. ඒ අනුවයි රාජ්‍ය කුළුබඩු සංස්ථාව පිහිටුවමින් දේශීය නිෂ්පාදන මිලදී ගැනීම් සිදුකරන්නේ. එම සංස්ථාව මගින් ගම්මිරිස් අස්වනු මිලදී ගැනීම ද ආරම්භ කර ඇති අතර පනාමුරේ ප්‍රදේශයෙන් ගම්මිරිස් කිලෝ 6,170 ක් මිලදී ගෙන තිබෙනවා. එම සංස්ථාව එක්දිනක් තුළ මිලදී ගත් වැඩිම ගම්මිරිස් තොගය මෙය වන අතර එහි වටිනාකම රුපියල් ලක්ෂ 50 ක්.     ", "URL": "https://www.itnnews.lk/2023/10/05/340960/", "Category": "දේශීය පුවත්", "Parent URL": null}