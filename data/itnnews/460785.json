{"Source": "ITN news", "Timestamp": "පෙබරවාරි 14, 2023 13:49", "Headline": "මිරිස්ස මුහුදු තීරයේ නිල් තල්මසුන් ගැවසීමේ අඩුවක්", "News Content": "මිරිස්ස මුහුදු තීරයේ නිල් තල්මසුන්ගේ ගහනය අඩු වී ඇති බව මිරිස්ස තල්මසුන් නැරඹීමේ හා සුරකිමේ සංවිධානය පවසනවා. නීත්‍යානුකුල නොවන අයුරින් ඇතැම් පුද්ගලයින් විදේශකයන් රැගෙන ගොස් නිල් තල්මසුන්ට හිංසා වන අයුරින් කටයුතු කිරීම නිසා මිරිස්ස මුහුදු තීරයේ නිල් තල්මසුන් ගැවසීමේ අඩුවක් සිදුව ඇති බව එම සංවිධානය පවසනවා. මෙවර සංචාරක සමය ආරම්භ වී ඇති අතර නිල් තල්මසුන් දැක බලා ගැනීමට හැකි වී ඇත්තේ ඉතා අඩු වශයෙන් බවයි සංචාරක කර්මාන්තයේ නිරතවන්නන් පවසන්නේ. ඒ හේතුවෙන් විදේශිකයන් ද නිල් තල්මසුන් නැරඹීමට පැමිණිමේ මැළිකමක් ද දක්වන බව ඔවුන් පෙන්වා දෙනවා. නිල් තල්මසුන් සමග ඇතැම් විදේ සංචාරකයින් කිමිදුම් සිදු කිරීම හේතුවෙන් ද  මෙම ව්‍යාපාරය තුළ ගැටලු මතුව ඇති බවයි තල්මසුන් සුරකිමේ සංවිධානය පවසන්නේ.       ", "URL": "https://www.itnnews.lk/2023/10/05/460785/", "Category": "දේශීය පුවත්", "Parent URL": null}