{"Source": "ITN news", "Timestamp": "ජූනි 27, 2022 11:01", "Headline": "වේගයෙන් පැතිරී යන තවත් කොරෝනා වෛරස් ප්‍රභේදයක්", "News Content": "නව කොරෝනා වයිරස් ප්‍රභේදයක් රටවල් 63 ක හඳුනාගෙන ඇති බව ශ්‍රී ජයවර්ධනපුර විශ්වවිද්‍යාලයේ වෛද්‍ය පීඨයේ අසාත්මිකතා ප්‍රතිශක්තිවේදය හා සෛල ජීව විද්‍යා අංශයේ ප්‍රධානි ආචාර්ය චන්දීම ජීවන්දර මහතා ට්විටර් පණිවුඩයක් නිකුත් කරමින් සඳහන් කරනවා. මෙම නව කොවිඩ් වයිරස් ප්‍රභේදය නම්කර ඇත්තේ බී ඒ ෆයිව් ලෙසයි. වේගයෙන් පැතිර යන වයිරසය ප්‍රතිශක්තියට ද දැඩි බලපෑම් එල්ල කරන බවට තහවුරු වී ඇති බවයි ඒ මහත‌ා පෙන්වා දෙන්නේ. මේ වන විට බී ඒ ෆයිව් කොරෝනා ප්‍රභේදය රටවල් 63කින් හඳුනාගෙන ඇති බව ද පෙන්වා දෙන ඒ මහතා සඳහන් කරන්නේ ශ්‍රි ලංකාව මෙම වයිනරසය පිළිබද දැඩි අවධානයෙන් පසුවන බවයි.        ", "URL": "https://www.itnnews.lk/2023/10/05/419428/", "Category": "දේශීය පුවත්", "Parent URL": null}