{"Source": "ITN news", "Timestamp": "ජූලි 21, 2021 15:48", "Headline": "2032 Brisbane Olympics : 2032 ඔලිම්පික් ක්‍රීඩා උළලේ සත්කාරකත්වය ඕස්ට්‍රේලියාවට", "News Content": "ටෝකියෝ නුවර පැවැති ජාත්‍යන්තර ඔලිම්පික් කමිටු සාමාජික රටවල ඡන්ද විමසීමෙන් පසුව 2032 ඔලිම්පික් උළෙල සඳහා බ්‍රිස්බේන් නුවරට නිල වශයෙන් සත්කාරකත්වය ප්‍රදානය කර තිබෙනවා. ඒ අනුව ඔලිම්පික් උළෙල තෙවැනි වරටත් ඕස්ට්‍රේලියාවට පැමිණෙනු ඇති. ක්වීන්ස්ලන්ඩ් ප්‍රාන්තයේ අග්‍රාමාත්‍ය ඇනස්ටේෂියා පලස්කූක් සහ ඕස්ට්‍රේලියානු දූත පිරිස – ටෝකියෝ නුවරදී ගිවිසුම් අත්සන් කළ අතර ඒ සමඟ සැමරුම් ගිනිකෙළි බ්‍රිස්බේන්හි රාත්‍රී අහස ආලෝකවත් කර තිබුණා.  ඡායාරූප ගත්හ. “මෙය ඕස්ට්‍රේලියාවට ඉතා ආඩම්බර දිනයක්, කිසිම වැරැද්දක් නොකරන්න,” ඕස්ට්‍රේලියානු ඔලිම්පික් කමිටු සභාපති සහ අයිඕසී උප සභාපති ජෝන් කෝට්ස් සිය සතුට ප්‍රකාශ කළේ ඒ  අයුරින්. “අයිඕසී සාමාජිකයින්ගේ විශ්වාසය ගැන මම ස්තූතිවන්ත වෙමි. බ්‍රිස්බේන් 2032 ඔලිම්පික් ව්‍යාපාරයේ පරමාදර්ශයන්ට සේවය කිරීමට අවංකවම කැපවී සිටී. බ්‍රිස්බේන් හි පැවැත්වෙන ඔලිම්පික් ක්‍රීඩා උළෙල වඩාත් කඩිසර, කෘතඥපූර්වක හා උද්යෝගිමත්ව කෙරෙනු ඇති. මම මේ කැපවීම ලෝකයේ ක්‍රීඩක ක්‍රීඩිකාවන් වෙනුවෙන් කරනවා – අපි ඔබට අමතක නොවන අත්දැකීමක් ලබා දෙන්නෙමු. ”  ඔහු වැඩිදරටත් පවසා සිටියා.   ", "URL": "https://www.itnnews.lk/2023/10/05/350947/", "Category": "Breaking News,ජාත්‍යන්තර පුවත්", "Parent URL": null}