{"Source": "ITN news", "Timestamp": "මැයි 13, 2022 19:24", "Headline": "ජනතා සහන සැළසීම සඳහා යෝජනා ලබාගැනීමට විශේෂ කමිටු 04 ක්", "News Content": "අත්‍යවශ්‍ය භාණ්ඩ හා සේවා හිගය නැති කරමින් ජනතාව සහන සැළසීම සදහා යෝජනා ලබාගැනීමට අග්‍රාමාත්‍ය රනිල් වික්‍රමසිංහ මහතා විශේෂ කමිටු 04 ක් පත් කර තිබෙනවා. මහජනතාවට අත්‍යවශ්‍ය ආහර ද්‍රව්‍ය හිගයකින් තොරව ලබාදීම සදහා අදාළ අංශවලින් අදහස් විමසා යෝජනා ලබාගැනීමට වජිර අබේවර්ධන හා පාලිත රංගේ බණ්ඩාර යන මහත්වරුන් පත් කර තිබෙනවා. ඖෂධ හිගය සම්බන්ධයෙන් තොරතුරු ලබාගැනීම රුවන් විජේවර්ධන මහතාට  පැවරුනා. රටේ පවතින පොහොර හිගය පිළිබද වාර්තා කිරීමට පත් කර ඇත්තේ අකිල විරාජ් කාරියවසම් මහතාටයි. ඛණිජතෙල් අර්බුදය පිළිබද වාර්තා කිරීමට සාගල රත්නායක මහතා පත් කෙරුණා.මෙම කමිටු සියලු පාර්ශ්වයන් හමු වී සැබෑ ගැටලු හදුනාගනිමින් ඔවුන්ගේ යෝජනා ලබාගැනීමට අපේක්ෂා කරනවා.       ", "URL": "https://www.itnnews.lk/2023/10/05/411254/", "Category": "දේශීය පුවත්", "Parent URL": null}