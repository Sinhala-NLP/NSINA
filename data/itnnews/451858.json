{"Source": "ITN news", "Timestamp": "දෙසැම්බර් 24, 2022 09:59", "Headline": "එප්පාවල දරුවා හමු වෙයි", "News Content": "පැහැර ගැනීමට ලක් වූ එප්පාවල ප්‍රදේශයේ පදිංචි වයස අවුරුදු 9ක පිරිමි දරුවා රිකිල්ලගස්කඩ නිවසක රදවා සිටියදී පොලිසීය සොයා ගත්තා. පැහැර ගැනීම සිදුකළ පුද්ගලයා ද එම ස්ථානයේ දී අත්අඩංගුවට ගත්තා.එප්පාවල කිරලෝගම ගැටදිවුල ප්‍රදේශයේ පදිංචි නව හැවිරිදි පිරිමි දරුවෙකු නිවසින් අතුරුදහන් වූයේ පසුගිය 19 වැනිදායි. දරුවාගේ මව පොලීසියට පැමිණිලි කර තිබුනේ රාත්‍රි 8.30 න් පසුව තම දරුවා අතුරුදහන් වී ඇති බවයි. ඒ අනුව සිදුකළ විමර්ෂණවලදී දරුවා සමඟ සමීප සබදතාවක් දැක්වු 45 හැවිරිදි  පුද්ගලයෙකු සම්බන්ධයෙන් පොලිසියට කරුණු අනාවරණය කර ගැනීමට හැකිවුණා. එම ප්‍රදේශයේ පදිංචි විදුලි කාර්මික ආයතනයක් පවත්වාගෙන ගිය අසේල ප්‍රියන්ත නැමැත්තා දරුවා පැහැරගෙන ගොස් ඇති බවට පසුව පොලිසීය තහවුරු කර ගත්තා. සැකකරුට අයත් ත්‍රීරෝද රථයකින් දරුවා රැගෙන ගොස් තිබුණා. ඒ අනුවයි අදාළ සැකකරු සහ අතුරුදහන්වු දරුවා සොයා පොලිසීය විමර්ෂණ සිදුකලේ. එහි ප්‍රතිඵලයක් ලෙස රිකිල්ලගස්කඩ ප්‍රදේශයේ නිවසක මෙම දරුවා  සගවා සිටියදී සොයා ගැනුණා. සැකකරුද අත්අඩංගුවට ගෙන තිබෙනවා.           ", "URL": "https://www.itnnews.lk/2023/10/05/451858/", "Category": "Breaking News,දේශීය පුවත්", "Parent URL": null}