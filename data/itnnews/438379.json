{"Source": "ITN news", "Timestamp": "ඔක්තෝබර් 2, 2022 15:52", "Headline": "දක්ෂිණ අධිවේගි මාර්ගයේ දී කෝටි 06කට අධික මත්කුඩු තොගයක් අත්අඩංගුවට", "News Content": "දක්ෂිණ අධිවේගී මාර්ගයේ වලහන්දූව ප්‍රදේශයේ දී මොන්ටෙරෝ වර්ගයට අයත් මෝටර් රථයක් පරීක්ෂා කිරීමේ දී හෙරොයින් කිලෝග්‍රෑම් 3 ක් සොයාගෙන තිබෙනවා. සැකකරු පලාගොස් ඇති අතර ඔහු අත්අඩංගුවට ගැනීමේ විමර්ශන ආරම්භ කර තිබෙනවා. අක්මීමන පොලීසියට අනියුක්තව රාජකාරි කරන නිලධාරීන් දෙදෙනෙකු රාත්‍රී මුර සංචාරයේ දී දක්ෂිණ අධිවේගී මාර්ගයේ දෙවට පිවිසුම් මාර්ගයේ ගමන් ගත් මොන්ටෙරෝ වර්ගයට අයත් මෝටර් රථයක් පරීක්ෂාවට ලක්කළා. එහිදී එම රථයේ තිබූ බෑගයක් පරීක්ෂා කිරීමට පොලීසිය කටයුතු කිරීමේදී මෝටර් රථයේ පැමිණි පුද්ගලයා පොලිස් නිලධාරියා පසෙකට තල්ලුකර පළාගොස් තිබෙනවා. එම බෑගය පරීක්ෂා කිරීමේදී හෙරොයින් මත්කුඩු කිලෝ 3 ක් සොයාගත් අතර එහි වටිනාකම කෝටි 6 ඉක්මවන බව පොලීසිය ප්‍රකාශ කලා. මත්කුඩු ගාල්ල ප්‍ර දේශයට රැගෙනවිත් සාම්පල් වශයෙන් තැරැව්කරුවන්ට ලබාදීමේ ජාවාරමක් ක්‍රියාත්මක බවටයි පොලීසිය සැක කරන්නේ. මෝටර් රථයේ ව්‍යාජ අංක තහඩු සවිකර තිබූ අතර සැකකරු පානදුර ප්‍රදේශයේ පදිංචි 27 හැවිරිදි තරුණයෙකු බවට හදුනාගෙන තිබෙනවා.           ", "URL": "https://www.itnnews.lk/2023/10/05/438379/", "Category": "දේශීය පුවත්", "Parent URL": null}