{"Source": "ITN news", "Timestamp": "අගෝස්තු 21, 2023 09:51", "Headline": "වාහනවල යද්දී ඔලුව එළියට දාන්න එපා – බස් එකේ පිටුපස ජනේලයෙන් ඔලුව එළියට දාද්දී විදුලි රැහැන් කණුවක ගැටිලා", "News Content": "දහම් පාසල් සිසුන් පිරිසක් අධ්‍යාපන චාරිකාවක ගිය බස් රථයක සිටි සිසුවෙක් ජනේලයෙන් එළියට හිස දැමීමේ දී අනතුරක් සිදුව තිබෙනවා. බස් රථයේ පිටුපස අසුනේ ගමන් කර ඇති සිසුවා ජනේලයෙන් හිස පිටුපසට දැමීමේ දී විදුලි රැහැන් කණුවක ගැටී අනතුර සිදුව ඇති බවයි පොලිසිය සඳහන් කළේ. ඊයේ (20) සවස් කාලයේ දී එම අනතුර සිදුව ඇත්තේ හබරාදූව පොලිස් වසමේ රූමස්සල කන්ද දෙසට යන අතුරු මාර්ගයක දීයි තුවාල ලැබූ සිසුවා කඩිනමින් කරාපිටිය රෝහලට ඇතුළත් කිරීමෙන් අනතුරුව ජීවිතක්ෂයට පත්ව තිබෙනවා. එලෙස ජීවිතක්ෂයට පත්ව ඇත්තේ, අවුරුදු 16ක් වු උඩුබද්දාව, කුලියාපිටිය ප්‍රදේශයේ පදිංචිව සිටි පාසල් සිසුවෙක්.       ", "URL": "https://www.itnnews.lk/2023/10/05/509732/", "Category": "දේශීය පුවත්", "Parent URL": null}