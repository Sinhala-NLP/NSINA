{"Source": "ITN news", "Timestamp": "ජූනි 11, 2021 18:25", "Headline": "එන්නත් දෙකම ගත්තත් ඉන්දියාවේ ඩෙල්ටා හැදෙන ලකුණු", "News Content": "කොරෝනා වයිරසයට එරෙහි එන්නත් ලබාගත් පුද්ගලයෙකුට වුවද ඩෙල්ටා ප්‍රභේදය වැළදිය හැකි බවට නවතම සමීක්ෂණයකින් හෙළිවී තිබෙනවා. ඉන්දියාවේ වෛද්‍ය විද්‍යායතනය සිදුකළ පරීක්ෂණයකිනුයි මේ බව හෙළිවී ඇත්තේ. එන්නත් එක් මාත්‍රාවක් හෝ මාත්‍රා දෙකම ලබාගත් පුද්ගලයෙකුට වුවද ඩෙල්ටා ප්‍රභේදය වැළදීමේ දැඩි අවදානමක් ඇති බවට පර්යේෂකයින් පවසනවා. ඉන්දියාවේ නවදිල්ලි අගනුවර එන්නත් ලබාගත් බොහෝ පිරිසකට ඩෙල්ටා ප්‍රභේදය වැළදී ඇති බවයි වාර්තා වන්නේ. කෙසේ වුවද එන්නත ලබාගත් කිසිදු පුද්ගලයෙකුහට වයිරසය වැළදුන ද ඔවුන් ජීවිතක්ෂයට පත්වීමේ ප්‍රවණතාවක් නොමැති බවයි සමීක්ෂණයෙන් හෙළවී තිබෙන්නේ.         ", "URL": "https://www.itnnews.lk/2023/10/05/342147/", "Category": "ජාත්‍යන්තර පුවත්", "Parent URL": null}