{"Source": "ITN news", "Timestamp": "ජූලි 1, 2022 12:52", "Headline": "බලපිටිය පාතේගම ශ්‍රී බෞද්ධ මන්දිරයේ හිමිනමකට පහරදීමක්", "News Content": "බලපිටිය පාතේගම ශ්‍රී බෞද්ධ මන්දිරයේ හිමිනමකට අද අලුයම කිසියම් අයෙකු පහරදී තිබෙනවා. ඉන් තුවාල ලැබූ පූජ්‍ය වරායායේ මුදිතාලංකාර හිමියන් කරාපිටිය රෝහලට ඇතුළත් කර සිටිනවා. උන්වහන්සේ දැඩි සත්කාර ඒකකයේ ප්‍රතිකාර ලබන බවත් තත්ත්වය බරපතල බවත් පොලීසිය පවසනවා. තමන්ට මරණ තර්ජන ඇති බවට මෙම හිමියන් අවස්ථා කිහිපයකදීම අහුංගල්ල පොලීසිය පැමිණිලි කර තිබූ බවයි හෙළි වුණේ. වහලයෙන් ඇතුළු වූ අයෙකු හිමි නමට පහරදී ඇති බවටයි සැක කෙරෙන්නේ. ", "URL": "https://www.itnnews.lk/2023/10/05/420446/", "Category": "දේශීය පුවත්", "Parent URL": null}