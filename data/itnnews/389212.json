{"Source": "ITN news", "Timestamp": "ஜனவரி 17, 2022 12:55", "Headline": "40 வருடங்களின் பின்னர் அமெரிக்காவில் பணவீக்கம் உச்சம்", "News Content": "40 வருடங்களின் பின்னர் அமெரிக்காவில் பணவீக்கம் உச்சத்தை அடைந்துள்ளதாக சர்வதேச செய்திகள் தெரிவிக்கின்றன. அமெரிக்க பாவனையாளர் குறியீடு கடந்த டிசம்பர் மாதம் பாரிய அதிகரிப்பை ஏற்படுத்தியுள்ளது. 2020ம் ஆண்டுடன் ஒப்பிடுகையில் அது நூற்றுக்கு 7 வீத அதிகரிப்பாகும். 1982ம் ஆண்டின் பின்னர் பதிவான அதிகபட்ச மதிப்பாக இது கருதப்படுகிறது. வீடுகளின் விலை மற்றும் பயன்படுத்தப்பட்ட மோட்டார் வண்டிகளின் விலை அதிகரித்துள்ளமையால் பண வீக்கமும் அதிகரித்துள்ளதாக அமெரிக்க தொழிலாளர் திணைக்களம் அறிவித்துள்ளது. கொவிட் 19 தொற்றுப்பரவலுக்கு மத்தியில் மோட்டார் வண்டிகளின் தயாரிப்புக்கள் குறைவடைந்தமையே, பயன்படுத்தப்பட்ட மோட்டார் வண்டிகளின் விலை அதிகரிப்புக்கு காரணமாக அமைந்துள்ளது. அதேபோல் அதிகரித்துள்ள வாழ்க்கைச்செலவு மற்றும் சம்பள பிரச்சினை பணவீக்கம் அதிகரிப்பதற்கு காரணமாக அமைந்துள்ளது. எவ்வாறெனினும் ஜனநாயக கட்சிக்கு உரிய நிதிக்கொள்கை இல்லாடையே பணவீக்கம் அதிகரித்தமைக்கு காரணமென குடியரசு கட்சி குற்றம் சுமத்தியுள்தாக அமெரிக்க ஊடகங்கள் செய்தி வெளியிட்டுள்ளன. ", "URL": "https://www.itnnews.lk/2023/10/05/389212/", "Category": "Breaking News,சர்வதேச செய்திகள்", "Parent URL": null}