{"Source": "ITN news", "Timestamp": "මාර්තු 2, 2023 17:14", "Headline": "ඡන්දය ගැන තීරණ ගැනීමට මැතිවරණ කොමිසම හෙටත් රැස්වෙයි", "News Content": "පළාත් පාලන ආයතන ඡන්ද විමසීම පැවැත්වීම සම්බන්ධයෙන් තීරණ ගැනීම සඳහා මැතිවරණ කොමිෂන් සභාව හෙට රැස් වනවා. මෙම කොමිෂන් සභාවේ සාමාජිකයන් පසුගියදා රැස් වූ අවස්ථාවේදී ලබන 09 වනදා පළාත් පාලන ආයතන ඡන්ද විමසීම පැවැත්වෙන්නේ නැති බවට තීරණය කළා. මැතිවරණ කොමිෂන් සභාවේ හෙට පැවැත්වෙන විශේෂ සාකච්ඡාව අතරතුර ඡන්ද විමසීමට අදාළ උපදෙස්  කොමිෂන් සභාවෙන් ලබාදීමට ද නියමිත බවයි වාර්තා වන්නේ. අප්‍රේල් මස අවසන් භාගයේදී හෝ මැයි මස මුල් කාලවේදී පළාත් පාලන ආයතන ඡන්ද විමසීම පැවැත්වීමට බොහෝ දුරට ඉඩ ඇති බවයි ප්‍රජාතන්ත්‍රීය ප්‍රතිසංස්කරණ හා මැතිවරණ අධ්‍යයන ආයතනය සඳහන් කරන්නේ.   ", "URL": "https://www.itnnews.lk/2023/10/05/464833/", "Category": "Breaking News,දේශීය පුවත්", "Parent URL": null}