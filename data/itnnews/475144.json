{"Source": "ITN news", "Timestamp": "අප්‍රේල් 12, 2023 14:22", "Headline": "වලවේ ගඟේ ගිලී අතුරුදන් වූ සිසුන් දෙදෙනාගේ සිරුරු හමු වෙයි", "News Content": "බලන්ගොඩ වලවේ ගඟේ වැලිහරනාව ජල පෙම්පාගාරය ආසන්නයේ දිය නෑමට ගොස් අතුරුදන් වූ සිසුන් දෙදෙනාගේ සිරුර අද (12) සොයා ගෙන තිබෙනවා. බලන්ගොඩ පොලිස් බල ප්‍රදේශයට අයත් ඇල්ලේඅරාව ප්‍රදේශයේ පදිංචිව සිටි සුන්දරලිංගම් ප්‍රවීන් නැමැති 17 හැවිරිදි සිසුවෙකු සහ බලන්ගොඩ චෙක්නෝල් ප්‍රදේශයේ පදිංචිව සිටි ජීවරාජ් අනුෂ් නැමැති 15 හැවිරිදි සිසුවෙකු මෙලෙස දියේ ගිලිි මියගොස් තිබෙනවා. ඊයේ (11) සිට ප්‍රදේශයේ තරැණ පිරිස විසින් වලවේ ගඟේ සිදු කල මෙහෙයුමකදී එම සිරැරු සොයා සොයා ගත් බවයි අප වාර්තාකරු පැවසුවේ. ", "URL": "https://www.itnnews.lk/2023/10/05/475144/", "Category": "දේශීය පුවත්", "Parent URL": null}