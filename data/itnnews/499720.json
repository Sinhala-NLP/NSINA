{"Source": "ITN news", "Timestamp": "ජූලි 14, 2023 11:08", "Headline": "ඇළ වේලි ප්‍රතිසංස්කරණය සදහා ලෝක බැංකුවෙන් රුපියල් මිලියන දස දහසක්", "News Content": "ඇළ වේලි ප්‍රතිසංස්කරණය සදහා ලෝක බැංකුවෙන් රුපියල් මිලියන දස දහසක් ලැබී ඇති බව රාජ්‍ය අමාත්‍ය රොෂාන් රණසිංහ මහතා පවසනවා. එමගින් ඇළ වේලි 2500 ක් පිළිසකර කිරීම අපේක්ෂාවයි. ගිරිතලේ එල් බී එක ප්‍රධාන ඇළේ ප්‍රතිසංස්කරණ කටයුතු රාජ්‍ය අමාත්‍ය රොෂාන් රණසිංහ මහතාගේ ප්‍රධානත්වයෙන් ආරම්භ කෙරුණා. ඒ ලෝක බැංකු ණය ආධාර යටතේ වාරිමාර්ග අමාත්‍යාංශය මගින් ක්‍රියාත්මක කර ඇති වැව් සභා වැඩසටහන යටතේයි. ජනාධිපතිවරයාගේ පදවිප්‍රාප්තියේ වර්ෂපූර්ණය වෙනුවෙන් මෙය සංවිධාන කර තිබුණා. රුපියල් ලක්ෂ 43 ක වියදමිනුයි එල් බී එක ඇලේ ඩී හය සහ බෙදුම් ඇලේ මීටර් 52 ක් සදහා කොන්ක්‍රීට් ඇතිරීම සිදු කෙරෙන්නේ. එම ඇලේ මීටර් 30 ක් දිගට පැති බැම්ම ඉදිකිරීම හා මීටර් 925 ක දුරින් යුත් කෙත් ඇළ මාර්ගය නවීකරණයද ව්‍යාපෘතියට අයත්.     ", "URL": "https://www.itnnews.lk/2023/10/05/499720/", "Category": "දේශීය පුවත්", "Parent URL": null}