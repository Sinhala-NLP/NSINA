{"Source": "ITN news", "Timestamp": "මාර්තු 31, 2022 12:01", "Headline": "ඉන්ධන මෙට්‍රික් ටොන් 40,000 ක නෞකාවක් හෙට දිවයිනට", "News Content": "ඉන්ධන මෙට්‍රික් ටොන් 40,000 ක නෞකාවක් හෙට දිනයේ දිවයිනට ළගාවන බව ඛණිජතෙල් නීතිගත සංස්ථාවේ සභාපති සුමිත් විජේසිංහ මහතා පවසනවා. ලබන 05 වනදා තවත් මෙට්‍රික් ටොන් 40,000 ක් රැගත් නෞකාවක් දිවයිනට ලගා වන අතර අත්‍යවශ්‍ය සේවා සදහා ඉන්ධන අඛණ්ඩව නිකුත් කරන බවද ඛණිජතෙල් නීතිගත සංස්ථාවේ සභාපතිවරයා සදහන් කළා. නව තෙල්තොග දිවයිනට රැගෙන ඒමෙන් අනතුරුව ඒවා කඩිනමින් බෙදාහැරීමේ මධ්‍යස්ථාන වෙත යොමු කිරීම අපේක්ෂාවයි. ඉදිරි දින කිහිපය තුළ තෙල් අර්බුදයට විසදුම් ලැබෙනු ඇතැයි අපේක්ෂා කරන බව ඛණිජතෙල් සංස්ථා සභාපතිවරයා සදහන් කළා.දැනට දිවයිනට ලගා වී ඇති තෙල් නැවේ තෙල් තොග බෙදාහැරන තෙක් ඊයේ සහ අද දිනයන්හි සිපෙට්කෝ ඉන්ධන පිරවුම්හල් අසල රැදී නොසිටින ලෙස ඛණිජතෙල් සංස්ථාව මීට පෙර දැනුම් දුන්නා. ඩීසල් නොමැතිවීමෙන් සමහර පිරවුම්හල් වසාදමා තිබෙනවා. කෙසේ වෙතත් පෙට්‍රල් ලබාගැනීම සදහා ද ඇතැම් පිරවුම්හල්වල දිගු පෝලිම් දැකගත හැකි වනවා. ඩීසල් නොමැතිවීම හේතුවෙන් පෞද්ගලික බස් රථ ධාවනය  දැඩි අර්බුදයක පවතින බවයි ලංකා පෞද්ගලික බස් හිමියන්ගේ සංගමය පවසන්නේ.     ", "URL": "https://www.itnnews.lk/2023/10/05/404895/", "Category": "දේශීය පුවත්", "Parent URL": null}