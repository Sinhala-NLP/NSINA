{"Source": "ITN news", "Timestamp": "මාර්තු 2, 2023 14:21", "Headline": "රුසියා – යුක්‍රේන ගැටළුවට සාමකාමී විසඳුමක් ලබාදිය යුතුයි – චීන, බෙලරුස් රාජ්‍ය නායකයින්", "News Content": "රුසියා යුක්‍රේන ගැටළුවට සාමකාමී විසඳුමක් ලබාදිය යුතු බව චීන බෙලරුස් රාජ්‍ය නායකයින් පවසනවා. බෙලරුස් ජනාධිපති ඇලෙක්සැන්ඩර් ලුකාෂෙන්කෝ චීනයේ චීනයේ විශේෂ සංචාරයක නිරත වූ අතර එහිදී චීන ජනාධිපති ෂී ජින්ග් පින් සමඟ රුසියා යුක්රේන යුද ගැටුම් සම්බන්ධයෙන් සාකච්ඡා පැවැත්වුණා. චීනය හා බෙලරුස් රාජ්‍යය රුසියාවට පක්ෂපාත රාජ්‍යයන් ලෙස සැළකුණ ද ඔවුන් සඳහන් කරන්නේ යුද ගැටුම් නවතාලීමට කාලය එළඹ ඇති බවයි.රුසියාව හා යුක්රේනය අතර සාම සාකචඡා පැවැත්වීම සම්බන්ධයෙන් විශේෂ සැළැස්මක් ද  ඉදිරිපත් කිරීමට චීනය පසුගිය සතියේදී පියවර ගත්තා. එම සැළැස්ම සම්බන්ධයෙන් ද තම එකඟතාව පල කරන බවයි බෙලරුස් ජනාධිපතිවරයා සඳහන් කර ඇත්තේ.         ", "URL": "https://www.itnnews.lk/2023/10/05/464704/", "Category": "ජාත්‍යන්තර පුවත්", "Parent URL": null}