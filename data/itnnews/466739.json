{"Source": "ITN news", "Timestamp": "මාර්තු 9, 2023 17:05", "Headline": "කාර්යාලයේ සිදුවූ පිපිරීමකින් ඇෆ්ගනිස්ථාන ආණ්ඩුකාරවරයෙකු ජීවිතක්ෂයට", "News Content": "ඇෆ්ගනිස්ථානයේ උතුරු බල්ක් පළාතේ තලේබාන් ආණ්ඩුකාරවරයා ඔහුගේ කාර්යාලයේ සිදුවූ පිපිරීමකින් ජීවිතක්ෂයට පත්ව තිබෙනවා. 2021 දී තලේබාන් සංවිධානය බලයට පත්වීමෙන් පසු ඝාතනයට ලක් වූ ජ්‍යෙෂ්ඨතම නිලධාරියා වන්නේ මොහොමඩ් ඩාවුඩ් මුසම්මිල්. 2021 සිට ප්‍රචණ්ඩත්වය තියුණු ලෙස අඩු වී ඇති නමුත් ප්‍රමුඛ පෙළේ තලේබාන් ගැති පුද්ගලයින් සහ අනෙකුත් ඉලක්ක වෙත ප්‍රහාර මාලාවක් ක්‍රියාත්මකයි. ප්‍රාදේශීය පොලිසිය පැවසුවේ පිපිරීමට හේතුව අපැහැදිලි බවයි. ප්‍රහාරයේ වගකීම මෙතෙක් කිසිවෙකු භාරගෙන නැහැ. එහෙත් තලේබාන් ප්‍රකාශක Zabihullah Mujahid ට්විටර් පණිවුඩයක් නිකුත් කරමින් කියා සිටියේ ආණ්ඩුකාරවරයා IS  සටන්කාමීන් විසින් සිදු කරන ලද පිපිරීමකින් දිවි පිදූ බවයි. පරීක්ෂණයක් ක්‍රියාත්මක බව ඔහු වැඩිදුරටත් පැවසුවා. මුසම්මිල් නැඟෙනහිර පළාතේ නන්ගර්හාර් ප්‍රාන්තයේ ආණ්ඩුකාරවරයා ලෙස මීට පෙර පත්කිරීමේදී IS සටන්කාමීන්ට එරෙහි සටනට නායකත්වය දුන් බව වාර්තා වේ. ", "URL": "https://www.itnnews.lk/2023/10/05/466739/", "Category": "Breaking News,ජාත්‍යන්තර පුවත්", "Parent URL": null}