{"Source": "ITN news", "Timestamp": "பிப்ரவரி 28, 2022 12:53", "Headline": "யாழ்ப்பாணத்தின் வெவ்வேறு பகுதிகளில் இடம்பெற்ற வாள்வெட்டு சம்பவங்களில் இருவர் காயம்..", "News Content": "யாழ்ப்பாணத்தின் வெவ்வேறு பகுதிகளில் இடம்பெற்ற வாள்வெட்டு சம்பவங்களில் இருவர் காயமடைந்துள்ளனர். யாழ்.தென்மராட்சி நாவற்குழி மற்றும் கெற்பேலி ஆகிய பகுதிகளில் சம்பவங்கள் இடம்பெற்றுள்ளன. காயமடைந்தவர்கள் சாவகச்சேரி வைத்தியசாலையில் அனுமதிக்கப்பட்டு மேலதிக சிகிக்சைகளுக்கென யாழ்.போதனா வைத்தியசாலைக்கு மாற்றப்பட்டுள்ளனர். நாவற்குழி பகுதியில் இடம்பெற்ற வாள்வெட்டு சம்பவத்தில் 24 வயதான கைதடி பகுதியை சேர்ந்த இளைஞர் ஒருவரே காயமடைந்துள்ளார். கெற்பேலி பகுதியில் இடம்பெற்ற வாள்வெட்டு சம்பவத்தில் மிரிசுவில் பிரதேசத்தை சேர்ந்த 36 வயதான நபர் படுகாயமடைந்துள்ளார். சம்பவங்கள் தொடர்பில் சாவகச்சேரி பொலிஸார் மேலதிக விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/398333/", "Category": "Breaking News,தேசிய செய்திகள்", "Parent URL": null}