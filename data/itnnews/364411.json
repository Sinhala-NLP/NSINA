{"Source": "ITN news", "Timestamp": "සැප්තැම්බර් 23, 2021 10:04", "Headline": "ඊයේ දිනය තුළ කොවිඩ් ආසාදිතයින් 1,342ක්", "News Content": "ඊයේ දිනය තුළ මෙරටින් කොරෝනා ආසාදිතයින් 1342 දෙනෙකු වාර්තා වීමත් සමඟ මේ දක්වා මෙරටින් හමුවූ කොරෝනා ආසාදිතයින් සංඛ්‍යාව 508672 දක්වා ඉහළ ගියා. ඒ අතුරින් 61274 දෙනෙකු රෝහල්ගතව ප්‍රතිකාර ලබනවා. මෙරට සුවය ලැබූ සමස්ත කොරෝනා ආසාදිතයින් සංඛ්‍යාව 435022 ක් බවයි සෞඛ්‍ය අංශ පවසන්නේ. ඊයේ දිනයේද තවත් කොරෝනා මරණ 92 ක් සෞඛ්‍ය අධ්‍යක්ෂ ජනරාල්වරයා තහවුරු කර තිබුණා. ඉන් දෙදෙනකු වයස අවුරුදු 30 ට අඩු පුද්ගලයින් වනවා. ඒ අනුව මෙරට සිදුවූ සමස්ත කොරෝනා මරණ සංඛ්‍යාව 12376 ක්. ඊයේ දිනය තුළ පීසීආර් පරීක්ෂණ 6745 ක් සහ රැපිඩ් ඇන්ටිජන් පරීක්ෂණ 3468 ක් සිදු කර ඇති බවයි වසංගත රෝග විද්‍යා අංශය සඳහන් කළේ. මේ අතර කොවිඩ් ආසාදිතව ප්‍රතිකාර ලබමින් සිටි වෛද්‍ය එලියන්ත වයිට් මහතා අභාවප්‍රාප්ත වුණා. මිය යන විට 48 වන වියේ පසුවූ ඒ මහතා අග්‍රමාත්‍ය මහින්ද රාජපක්ෂ මහතාගේ පෞද්ගලික වෛද්‍යවරයා ලෙස ද කටයුතු කර තිබුණා.   ", "URL": "https://www.itnnews.lk/2023/10/05/364411/", "Category": "දේශීය පුවත්", "Parent URL": null}