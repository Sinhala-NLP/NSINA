{"Source": "ITN news", "Timestamp": "ஜூலை 6, 2022 12:54", "Headline": "கோப் குழுவின் பரிந்துரைகள் மற்றும் தீர்மானங்களை நிறைவேற்றாத அதிகாரிகளுக்கு எதிராக நடவடிக்கை..", "News Content": "கோப் குழுவின் பரிந்துரைகள் மற்றும் தீர்மானங்களை நிறைவேற்றாத அதிகாரிகளுக்கு எதிராக நடவடிக்கை எடுப்பது குறித்து பாராளுமன்றத்தின் கவனத்திற்கு கொண்டுவரப்படவுள்ளதாக பாராளுமன்ற உறுப்பினர் ச்சரித்த ஹேரத் தெரிவித்துள்ளார். கடந்த கோப் குழுவின் விசேட கூட்டத்தின்போதே அதன் தலைவரான ச்சரித்த ஹேரத் இதனை சுட்டிக்காட்டியுள்ளார். 2022 பெப்ரவரி 23ம் திகதி முதல் இதுவரையான காலப்பகுதியில் கோப் குழுவினால் முன்னெடுக்கப்பட்ட விசாரணைகள் குறித்த மீளாய்வு மேற்கொள்ளப்பட்ட நிலையில், அதன்போது பெறப்பட்ட தீர்மானங்கள், அவை தொடர்பான எதிர்கால நடவடிக்கைகளை எடுப்பதற்கு பல்வேறு பரிந்துரைகள் முன்வைக்கப்பட்டிருந்தன. அது குறித்து விசேட விசேட கவனம் செலுத்தப்பட்டு உரிய நடவடிக்கை எடுக்கப்பட வேண்டுமென வலியுறுத்தப்பட்டமை குறிப்பிடத்தக்கது. ", "URL": "https://www.itnnews.lk/2023/10/05/421590/", "Category": "Breaking News,தேசிய செய்திகள்", "Parent URL": null}