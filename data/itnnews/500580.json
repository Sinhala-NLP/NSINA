{"Source": "ITN news", "Timestamp": "ජූලි 18, 2023 09:25", "Headline": "රන් ආලේපිත ප්‍රතිමා 4ක් සමඟ පුද්ගලයෙකු අත්අඩංගුවට", "News Content": "සොරකම් කරන ලද පුරාවිද්‍යා වටිනාකමකින් යුත් රන් ආලේපිත බුදු පිළිමයක් විශේෂ කාර්ය බලකාය සොයා ගෙන තිබෙනවා. ඒ සම්බන්ධයෙන් සැකකරුවෙකු ද අත්අඩංගුවට ගැනුනා. විශේෂ කාර්ය බලකායේ ගෝනහේන කදවුරේ නිලධාරීන්ට ලැබුණු තොරතුරකට අනුව නිට්ටඹුව පස්යාල ප්‍රදේශයේ වැටලීමක් සිදු කෙරුණා. එහිදි රන් ආලේපිත බුදු පිළිම හතරක්,  කාලි මෑණි පිළිමයක් සහ රන් ආලේපිත කරඩුවක් ලග තබා ගෙන සිටි පුද්ගලයෙකු අත්අඩංගුවට ගැනුනා. මෙම බුදු පිළිම ඇතුළු භාණ්ඩ සොරකම් කර ඇති බවටයි හෙළි වී තිබෙන්නේ. මෙම පුද්ගලයා ලග තිබි හෙරෝයින් ග්‍රෑම් 5යි මිලි ග්‍රෑම් 200ක් ද විශේෂ කාර්ය බලකාය සොයා ගත්තා.     ", "URL": "https://www.itnnews.lk/2023/10/05/500580/", "Category": "දේශීය පුවත්", "Parent URL": null}