{"Source": "ITN news", "Timestamp": "ජූනි 18, 2021 12:53", "Headline": "තවත් බහාලුම් ප්‍රවාහන නෞකාවක තෙල් කාන්දුවක් !", "News Content": "පසුගිය 16 වනදා කොළඹ වරායෙන් පිටත්ව ඉන්දියාවේ හල්දියා වරාය වෙත ගමන් කරමින් තිබූ බහාලුම් ප්‍රවාහන නෞකාවක ඉන්ධන කාන්දුවක් සිදුව තිබෙනවා. චෙන්නායි වෙරළට නාවික සැතපුම් 250ක් පමණ ඔබ්බෙන් යාත්‍රා කරමින් තිබියදී පෘතුගාල ධජය යටතේ වන “එම්.ඩී ඩෙවෝන්” බහාලුම් නෞකාවෙන් මෙම ඉන්ධන කාන්දුව වාර්තා වූ බවයි ඉන්දියානු වෙරළාරක්ෂක බලකාය සදහන් කළේ. තෙල් කාන්දු වීම පාලනය කිරීම සඳහා ඉන්දියානු වෙරළාරක්ෂක බලකාය පියවර ගනිමින් සිටින බව ඉන්දීය මාධ්‍ය වාර්තා කරයි. වැළැක්වීමේ පියවර ගන්නා විට මේ වන විටත් තෙල් කිලෝ 10 ක් මුහුදට විසිරී ඇති බව සදහන්. හානි සිදු වූ ඉන්ධන ටැංකියේ ඉතිරි ඉන්ධන වෙනත් ටැංකියක් වෙත මාරු කිරීමට නෞකාවේ කාර්යය මණ්ඩලය පියවර ගෙන තිබෙනවා. බහාලුම් ප්‍රවාහන නෞකාව නියමිත ගමනාත්තය වෙත ළඟාවෙමින් පවතින අතර පවතින තත්ත්වය පිළිබඳ අදාළ සියලු පාර්ශව විමසිල්ලෙන් පසුවන බව ඉන්දීය වෙරළාරක්ෂක බලකාය සඳහන් කරයි. ", "URL": "https://www.itnnews.lk/2023/10/05/343491/", "Category": "දේශීය පුවත්", "Parent URL": null}