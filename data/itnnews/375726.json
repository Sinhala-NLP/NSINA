{"Source": "ITN news", "Timestamp": "නොවැම්බර් 13, 2021 10:53", "Headline": "ඇමරිකානු මාධ්‍ය වේදියෙකුට මියන්මාර හමුදා අධිකරණයකින් වසර 11ක සිර දඩුවමක් නියම කරයි", "News Content": "මියන්මාර හමුදා අධිකරණයක් ඇමරිකානු මාධ්‍ය වේදියෙකුට වසර 11 ක සිර දඩුවමක් නියම කර තිබෙනවා. 37 හැවිරිදි ඩැනී ෆෙන්ස්ටර් නම් වූ ඇමෙරිකා මාධ්‍යවේදියා මියන්මාරයේ හමුදා කුමන්ත්‍රණය විවේචනය කළ වෙබ් අඩවියක සේවය නිරතව සිටියා. සංක්‍රමණ නීති කඩ කිරිම,  නීති විරෝධී හැසිරීම් සහ හමුදා පාලනයට එරෙහිව අදහස් දැක්වීම ඔහුට එල්ලවී ඇති චෝදනාව ලෙසයි සදහන්  වන්නේ. මෙම චෝදනාවලට අමතරව ඇමෙරිකානු මාධ්‍යවේදියාට එරෙහිව ත්‍රස්තවාදී සහ රාජ්‍යද්‍රෝහී නව චෝදනා දෙකක්ද එක්කර ඇති බවයි විදෙස් මාධ්‍ය වාර්තා කරන්නේ. ඊට අදාළ නඩු විභාගය ලබන 16 වනදා ආරම්භ වීමට නියමිතව ඇති අතර එම චෝදනාවලට වරදකරු වුවහොත් ඔහුට එරෙහිව ජීවිතාන්තය දක්වා සිර දඩුවම් නියම වනු ඇති බවයි විදෙස් වාර්තා පෙන්වා දෙන්නේ.       ", "URL": "https://www.itnnews.lk/2023/10/05/375726/", "Category": "ජාත්‍යන්තර පුවත්", "Parent URL": null}