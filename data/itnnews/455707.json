{"Source": "ITN news", "Timestamp": "ජනවාරි 15, 2023 12:20", "Headline": "ඉන්කෝ 2023  ප්‍රදර්ශනයේ අවසන් දිනය අදයි", "News Content": "ශ්‍රී ලංකා ඉන්කෝපරේටඩ් ඉංජිනේරු ආයතනය 17 වන වරටත් සංවිධාන කළ  ප්‍රදර්ශනයේ අවසන් දිනය අදයි. සංවර්ධනයට දැක්මක් යන තේමාව යටතේයි ඉන්කෝ 2023 ප්‍රදර්ශනය පැවැත්වෙන්නේ. බණ්ඩාරනායක ජාත්‍යන්තර සම්මන්ත්‍රණ ශාලාවේ පැවැත්වෙන ප්‍රදර්ශනය අද විවෘත කෙරුණේ පාර්ලිමේන්තු මන්ත්‍රී පාඨලී චම්පික රණවක හා හිටපු පාර්ලිමේන්තු මන්ත්‍රී පී දයාරත්න යන මහත්වරුන්ගේ ප්‍රධානත්වයෙන්. කර්මාන්ත අමාත්‍යංශයේ ලේකම් තිලකා ජයසුන්දර මහත්මිය ඇතුළු පිරිසක් මෙම අවස්ථාවට එක්ව සිටියා. නව තාක්ෂණික උපාංග , ක්‍රමවේද පිළිබඳ ජනතාව දැනුවත් කිරීම හා ඔවුන්ට සේවා සැපයීම අරමුණු කර ගනිමිනුයි මෙම ප්‍රදර්ශනය වාර්ෂිකව සංවිධාන කෙරෙන්නේ. ප්‍රදර්ශන භූමියේ දී උපකරණ හා භාන්ඩ විශේෂ වට්ටම් යටතේ ලබාගැනීමට ජනතාවට පහසුකම් සලසා දී තිබෙනවා.     ", "URL": "https://www.itnnews.lk/2023/10/05/455707/", "Category": "දේශීය පුවත්", "Parent URL": null}