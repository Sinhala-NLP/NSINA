{"Source": "ITN news", "Timestamp": "அக்டோபர் 9, 2021 12:59", "Headline": "20 வயதுக்கு மேற்பட்ட அனைவருக்கும் கொவிட் 3வது தடுப்பூசி..", "News Content": "20 வயதுக்கு மேற்பட்ட சகலருக்கும் கொவிட் தடுப்பூசியின் 3வது டோஸை வழங்க அரசாங்கம் தீர்மானித்துள்ளது. இதற்கென 14.5 மில்லியன் பைசர் தடுப்பூசிகள் கொள்வனவு செய்யப்படவுள்ளதாக இராஜாங்க அமைச்சர் ச்சன்ன ஜயசுமன தெரிவித்துள்ளார். 18 முதல் 19 வயதுக்கிடைப்பட்ட பாடசாலை மாணவர்களுக்கான பைசர் தடுப்பூசி ஏற்றும் வேலைத்திட்டத்தை எதிர்வரும் 21ம் திகதி ஆரம்பிக்க திட்டமிடப்பட்டுள்ளது. மாணவர்கள் கல்வி கற்கும் பாடசாலைகளிலேயே தடுப்பூசியை பெற்றுக்கொள்ளவதற்கான வசதிகளை ஏற்படுத்திக்கொடுக்குமாறு ஜனாதிபதி கோட்டாபய ராஜபக்ஷ உரிய அதிகாரிகளுக்கு அறிவுறுத்தியுள்ளார். அத்துடன் தடுப்பூசி ஏற்றும் பணிகள் வைத்தியர்களின் கண்காணிப்பின் கீழ் இடம்பெற வேண்டுமெனவும் ஜனாதிபதி குறிப்பிட்டுள்ளார். இதனிடையே 18 முதல் 19 வயதுக்கிடைப்பட்ட பாடசாலைக்கு செல்லாத இளைஞர் யுவதிகள் தமது வசிப்பிடத்திற்கு அருகிலுள்ள சுகாதார வைத்திய அதிகாரி காரியாலயங்களில் பைசர் தடுப்பூசியை பெற்றுக்கொள்ளமுடியும். குறித்த வயது பிரிவினருக்கான தடுப்பூசி ஏற்றும் பணிகள் நிறைவடைந்ததும் 16 முதல் 17 வயதுக்குட்பட்ட சிறுவர்களுக்கு வைசர் தடுப்பூசி வழங்கப்படவுள்ளதாக சுகாதார அமைச்சு தெரளிவுப்படுததியுள்ளது. நாட்டிலுள்ள 15 முதல் 19 வயதுக்கிடைப்பட்ட ஆரோக்கியமான சிறுவர்களுக்கு தடுப்பூசி வழங்கும் பணிகள் எதிர்வரும் திங்கட்கிழமை முதல் ஆரம்பமாகவுள்ளது. குறித்த வயதுக்குட்பட்ட விசேட தேவையுடைய சிறுவர்களுக்கான தடுப்பூசி வழங்கும் பணிகள் வெற்றிகரமாக இடம்பெற்று வருகிறுது. இதுவரை சுமார் 10 ஆயிரம் சிறுவர்களுக்கு தடுப்பூசி ஏற்றப்பட்டுள்ளது. அவர்களுக்கு எந்தவொரு பக்கிவிளைவுகளும் ஏற்படுத்தப்படவில்லை. இந்நிலையில் ஏனைய சிறுவர்களுக்கும் தடுப்பூசி வழங்குவது தொடர்பில் ஆராயப்பட்டுள்ளது. இதேவேளை 18 முதல் 19 வயதுடைய சிறுவர்களுக்கு முன்னுரிமை அடிப்படையில் தடுப்பூசி செலுத்தப்படவுள்ளது. நாடளாவிய ரீதியில் பிரதேச மாவட்ட போதனா மற்றும் தேசிய வைத்தியசாலைகளில் தடுப்பூசி ஏற்றும் பணிகள் முன்னெடுக்கப்படுகின்றன. ", "URL": "https://www.itnnews.lk/2023/10/05/368074/", "Category": "Breaking News,தேசிய செய்திகள்,முதன்மை செய்தி", "Parent URL": null}