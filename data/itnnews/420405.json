{"Source": "ITN news", "Timestamp": "ජූලි 1, 2022 11:58", "Headline": "ඉන්ධන අර්බුදය හේතුවෙන් දුම්රිය ගමන්වාර 22ක් අවලංගු කෙරේ", "News Content": "අද දිනයේ දුම්රිය ගමන්වාර 22 ක් අවලංගු කිරිමට සිදුවන බව දුම්රිය දෙපාර්තමේන්තුව පවසනවා. දුම්රිය ධාවන අධිකාරි ගාමිණි සෙනෙවිරත්න මහතා සඳහන් කළේ, ඉන්ධන අර්බුදය හමුවේ සේවකයින්ට ප්‍රවාහන පහසුකම් සපයා ගැනීමට නොහැකිවීම හේතුවෙන් මෙලෙස දුම්රිය 22 ක් අවලංගු කිරීමට සිදු වන බවයි. මේ අනුව කොළඹ කොටුවේ සිට රඹුක්කන, මීරිගම සහ වේයන්ගොඩ දක්වා ධාවනය වන දුම්රිය කිහිපයක් සහ හලාවත, පානදුර සහ වාද්දුව දක්වා ධාවනය වන දුම්රිය දුම්රිය කිහිපයක් ද මෙලෙස අවලංගු වී තිබෙනවා. එමෙන්ම කොළඹ කොටුවේ සිට මඩකලපුව දක්වා කළින් ආසන වෙන් කරවාගෙන ධාවනය වන උදය දේවි දුම්රිය ද අවිස්සාවේල්ල බලා ධාවනය වන භාණ්ඩ ප්‍රවාහන දුම්රිය ද අවලංගු කර ඇති බවයි දුම්රිය දෙපාර්තමේන්තුව වැඩිදුරටත් සඳහන් කළේ. දුම්රිය දෙපාර්තමේන්තුවේ ඉන්ධන ගබඩාවෙන් කාර්ය මණ්ඩලය සඳහා ඉන්ධන ලබා දීමට දුම්රිය සාමාන්‍යාධිකාරීවරයා විසින් විශේෂ වැඩපිළිවෙළක් සකස් කර ඇති බව ද දුම්රිය ධාවන අධිකාරිවරයා ප්‍රකාශ කලා. ", "URL": "https://www.itnnews.lk/2023/10/05/420405/", "Category": "Breaking News,දේශීය පුවත්", "Parent URL": null}