{"Source": "ITN news", "Timestamp": "நவம்பர் 9, 2021 10:46", "Headline": "அகலவத்தையில் நபரொருவர் மண்வெட்டியால் தாக்கிக் கொலை..", "News Content": "அகலவத்தை பொலிஸ் பிரிவிற்குட்பட்ட பஹல குடலிகம – நேபொட பிரதேசத்தில் உள்ள வீடொன்றில் நபரொருவர் மண்வெட்டியால் தாக்கிக் கொலை செய்யப்பட்டுள்ளார். மதுபோதையில் ஏற்பட்ட தகராரையடுத்து கொலை இடம்பெற்றுள்ளதாக விசாரணைகளில் தெரியவந்துள்ளது. உயிரிழந்த நபர் நேபொட பிரதேசத்தைச் சேர்ந்த 45 வயதுடையவரென அடையாளம் காணப்பட்டுள்ளார். கொலையுடன் தொடர்புடையதாக சந்தேகத்தின் அடிப்படையில் ஒருவர் கைதுசெய்யப்பட்டுள்ளார். அவர் இன்றைய தினம் மத்துகம நீதவான் நீதிமன்றில் ஆஜர்ப்படுத்தப்படவுள்ளதாக பொலிஸார் தெரிவித்துள்ளனர். சம்பவம் தொடர்பில் அகலவத்தை பொலிஸார்; மேலதிக விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/374909/", "Category": "Breaking News,தேசிய செய்திகள்", "Parent URL": null}