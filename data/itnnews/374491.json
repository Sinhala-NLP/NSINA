{"Source": "ITN news", "Timestamp": "නොවැම්බර් 7, 2021 14:05", "Headline": "මෙක්සිකෝවේ අනතුරකින් 19 දෙනෙකු ජිවිතක්ෂයට", "News Content": "මෙක්සිකෝවේ මාර්ගයක සිදු වු අනතුරකින් පුද්ගලයින් 19 දෙනෙකු ජිවිතක්ෂයට පත්වුණා. මධ්‍යම මෙක්සිකෝවේ පුවේබ්ලා නුවර මහා මාර්ගයකදීයි මෙම අනතුර සිදු වුණේ. භාණ්ඩ ප්‍රවාහනය කරමින් තිබු ට්‍රක් රථයක් පාලනය ගිලිහී යාමෙන් අනතුර සිදු වී ඇති බව විදෙස් මාධ්‍ය වාර්තා කළා. ට්‍රක් රථයත් සමඟ තවත් වාහන 6ක් පමණ මාර්ගයෙන් ඉවතට ඇඳි ගොස් තිබෙනවා. ඉන් කිහිපයක් ගිනිගෙන ඇති බවද සඳහන්. අනතුරින් පුද්ගලයින් 3 දෙනෙකු තුවාල ලබා ඇති බවයි විදෙස් මාධ්‍ය වාර්තා කළේ. මෙම අනතුරෙන් පසුව එම මාර්ගය වසා දැමීමටයි බලධාරීන් කටයුතු කර ඇත්තේ.       ", "URL": "https://www.itnnews.lk/2023/10/05/374491/", "Category": "ජාත්‍යන්තර පුවත්", "Parent URL": null}