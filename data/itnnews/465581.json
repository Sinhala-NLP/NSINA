{"Source": "ITN news", "Timestamp": "මාර්තු 6, 2023 09:39", "Headline": "දරු දෙදෙනා සමග මවක් ළිඳට පනී – වැඩිමහල් දරුවා ආබාධිතයි – අනෙක් දරුවා ගොළුයි", "News Content": "තම පිරිමි දරුවන් දෙදෙනා ළිඳට දමා මවද ළිඳට පැන සියදිවි නසා ගැනීමට තැත් කිරීමේ සිදුවීමක් කැබිතිගොල්ලෑව, කණුගහවැව ප්‍රදේශයෙන් වාර්තා වනවා. ඊයේ (05) උදෑසන කාලයේදී එම සිද්ධිය වාර්තා වී ඇති අතර ළිඳට දැමූ වැඩිමහල් ආබාධිත පිරිමි දරුවා මියගොස් ඇති බවයි පොලීසිය පැවසුවේ මව සහ අනෙක් ගොලු පිරිමි දරුවා ළිඳ තුළ ගලක එල්ලී සිටියදී ගොඩ ගෙන කැබිතිගොල්ලෑව රෝහලට ඇතුළත් කර වැඩිදුර ප්‍රතිකාර සඳහා අනුරාධපුර රෝහල වෙත මාරු කර යවා තිබෙනවා. එම සිද්ධියෙන් මියගොස් ඇත්තේ, 21 හැවිරිදි ආබාධිත පිරිමි දරුවෙක්. මෘත ශරීරය අනුරාධපුර රෝහලේ තැන්පත් කර ඇති අතර කැබිතිගොල්ලෑව පොලීසිය වැඩිදුර විමර්ශන සිදුකරනවා.    ", "URL": "https://www.itnnews.lk/2023/10/05/465581/", "Category": "දේශීය පුවත්", "Parent URL": null}