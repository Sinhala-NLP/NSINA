{"Source": "ITN news", "Timestamp": "පෙබරවාරි 13, 2023 11:09", "Headline": "වෘත්තීය ක්‍රියාමාර්ගයක් හේතුවෙන් දුම්රිය ගමන් වාර කිහිපයක් අවලංගු කෙරේ", "News Content": "කාර්යාල දුම්රිය පහක් ඇතුළුව දුම්රිය ගමන්වාර 10 ක් අවලංගු කර තිබෙනවා. දුම්රිය රියදුරන්ගේ වෘත්තීය ක්‍රියාමාර්ගයක් හේතුවෙන් මෙලෙස දුම්රිය අත්හිටුවා ඇති අතර අද උදෑසන කාර්යාල සදහා පැමිණෙන ජනතාව දැඩි අපහසුතාවට පත්වුණා. ඒ අනුව ප්‍රධාන මාර්ගයේ මෙන්ම මුහුදුබඩ සහ පුත්තලම මාර්ගවලත් දුම්රිය ගමන්වාර අවලංගු කර ඇති බව සදහන්. උද උදෑසන පොල්ගහවෙල,  ගනේවත්ත,  රඹුක්කන,  කුරුණෑගල සිට කොළඹ කොටුව දක්වා ධාවනය වන දුම්රිය සහ  හික්කඩුව,  අලුත්ගම සහ කළුතර සිට මරදාන දක්වා ධාවනය වන දුම්රිය කීපයක් ද අවලංගු කර තිබුණා. ඊට අමතරව හලාවත සිට කොළඹ කොටුව දක්වා පුත්තලම මාර්ගයේ ධාවනය වීමට නියමිතව තිබූ කාර්යාල දුම්රිය දෙකක් ද අවලංගු කිරීමටයි කටයුතු කර තිබුණේ.           ", "URL": "https://www.itnnews.lk/2023/10/05/460595/", "Category": "දේශීය පුවත්", "Parent URL": null}