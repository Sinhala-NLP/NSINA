{"Source": "ITN news", "Timestamp": "ඔක්තෝබර් 24, 2022 10:29", "Headline": "බොරිස් ජොන්සන් අගමැති සටනෙන් ඉවත් වෙයි", "News Content": "අගමැති සටනෙන් ඉවත් වීමට බ්‍රිතාන්‍යයේ හිටපු අග්‍රාමාත්‍ය බොරිස් ජොන්සන් තීරණය කර තිබෙනවා. අග්‍රාමාත්‍ය ලිස් ට්‍රස් පසුගිය සතියේ දී ධුරයෙන් ඉල්ලා අස්වීමට පියවර ගැනීමත් සමග බ්‍රිතාන්‍යයේ දේශපාලන අර්බුදය තවදුරටත් උත්සන්න වූවා. අනතුරුව අග්‍රාමාත්‍ය ධුරය සදහා  පාලක කන්සවේටිව් පක්ෂයෙන් හිටපු අග්‍රාමාත්‍ය බොරිස් ජොන්සන්,  හිටපු මුදල් අමාත්‍ය රිෂී සුනක් හා පැනී මෝඩාර්න්ට් ඉදිරිපත්වන බව නිවේදනය කළා. කෙසේ වුවද අග්‍රාමාත්‍ය ධුරය ලබාගැනීමට අවශ්‍ය ඡන්ද සංඛ්‍යාව තමා සතු වුවද සටනෙන් ඉවත්වන බව හිටපු අග්‍රාමාත්‍ය බොරිස් ජොන්සන් නිවේදනය කරනවා. බ්‍රිතාන්‍යයේ අග්‍රාමාතය ධුරය ලබා ගැනීමට මන්ත්‍රීවරුන් සිය දෙනෙකුට වැඩි සංඛ්‍යාවකගෙන් සහාය හිමිවිය යුතු අතර රිෂී සුනක්ට මන්ත්‍රීවරුන් 142 නෙකුගේ සහාය හිමිව ඇති බවයි වාර්තා වන්නේ.       ", "URL": "https://www.itnnews.lk/2023/10/05/442105/", "Category": "ජාත්‍යන්තර පුවත්", "Parent URL": null}