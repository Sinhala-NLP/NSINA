{"Source": "ITN news", "Timestamp": "ජනවාරි 15, 2022 12:47", "Headline": "පරීක්ෂණ කරන හැටි ඉගැන්වීම, විවේචනය නොකර පරීක්ෂණ කිරීමට ඉඩදෙන්න ‌", "News Content": "බොරැල්ලේ දේවස්ථානයකින් අත්බෝම්බයක් හමුවීමේ සිද්ධිය සම්බන්ධ සියලු සැකකරුවන් අත්අඩංගුවට ගන්නා බව ආරක්ෂක ලේකම් විශ්‍රාමික ජෙනරාල් කමල් ගුණරත්න මහතා පවසනවා. පරික්ෂණ අවසන් වීමට පෙර ඒ පිළිබද විවේචන සිදු නොකරන ලෙසටත් ඒ මහතා මෙහිදී ඉල්ලා සිටියා. අස්ගිරි මල්වතු මහනාහිමිවරුන් මුණගැසීමෙන් පසු මාධ්‍ය වෙත අදහස් දක්වමින් ආරක්ෂක ලේකම්වරයා මේ බව කියා සිටියා. කොළඹ බණ්ඩාරනායක සම්මන්ත්‍රණ ශාලාවේදී ලබන 26 වෙනිදා පැවැත්වෙන ජය පිරිත් දේශනාව සදහා ආරාධනා කිරීම සදහායි කමල් ගුණරත්න මහතා මහනාහිමිවරුන් මුණ ගැසුණේ. ", "URL": "https://www.itnnews.lk/2023/10/05/388867/", "Category": "Breaking News,දේශීය පුවත්", "Parent URL": null}