{"Source": "ITN news", "Timestamp": "ඔක්තෝබර් 17, 2022 12:02", "Headline": "රාජ්‍ය ඇමති තාරක බාලසූරිය රටවල් කිහිපයක විදේශ අමාත්‍යවරුන් හමුවෙයි", "News Content": "කසකස්තානයේ පැවති ආසියාව තුළ අන්තර් ක්‍රියා සහ විශ්වාසය වර්ධනය කිරීමේ ක්‍රියාමාර්ග පිළිබද 6 වන සමුළුවට සහභාගි වූ රාජ්‍ය අමාත්‍ය තාරක බාලසූරිය මහතා රටවල් කිහිපයක විදේශ අමාත්‍යවරුන් හමුවී සාකච්ඡා පැවැත්වූවා. කසකස්තානයේ පැවති සමුළුවෙන් පසු රාජ්‍ය අමාත්‍ය තාරක බාලසූරිය මහතා අසර්බයිජාන් ජනරජයේ විදේශ කටයුතු අමාත්‍ය ජෙයිහුන් බයිරමොව් සහ කසකස්තානයේ නියෝජ්‍ය විදේශ කටයුතු අමාත්‍ය ආදිල් ටර්සුනොව් යන මහත්වරුන් හමුවී සාකච්ඡා පැවැත්වූවා. කසකස්තාන නියෝජ්‍ය විදේශ කටයුතු අමාත්‍යවරයා සමග පැවති සාකච්ඡාවේ දී සමුළුව පැවැත්වීම පිළිබද කසකස්තානයට සුබපැතුම් එක්කළා. දෙරට අතර සංස්කෘතික දේශපාලන සබදතා වර්ධනය කර ගැනීම පිළිබදව ද අවධානය යොමුකෙරුණා. ශ්‍රී ලංකාවේ විදුලිබල හා බලශක්ති ක්ෂේත්‍ර ආශ්‍රිත සහයෝගීතාව සම්බන්ධයෙන් සොයා බලන ලෙසයි රාජ්‍ය අමාත්‍යවරයා ඉල්ලා සිටියේ. අසර්බයිජාන් විදේශ කටයුතු අමාත්‍යවරයා හමුවූ තාරක බාලසූරිය මහතා ශ්‍රී ලංකාවේ වත්මන් තත්ත්වය පිළිබද දැනුවත් කළා.       ***මනෝජිකා/අමාත්‍යංශ/10.59/ගිහාන් ", "URL": "https://www.itnnews.lk/2023/10/05/440951/", "Category": "දේශීය පුවත්", "Parent URL": null}