{"Source": "ITN news", "Timestamp": "පෙබරවාරි 16, 2022 11:57", "Headline": "ජාත්‍යන්තර ඔලිම්පික් කමිටු සභාපතිවරයාගෙන් චීන මාධ්‍ය සමූහයට සුබ පැතුම්", "News Content": "බෙයිජිං ශීත ඍතු ඔලිම්පික් උළෙලේ කැපී පෙනෙන ජයග්‍රහණ පිළිබඳව ජාත්‍යන්තර ඔලිම්පික් කමිටු සභාපති Thomas Bach මහතා\nචීන මාධ්‍ය සමූහයට සුබ පැතුම් පිරිනමයි. 2022 බෙයිජිං ශීත සෘතු ඔලිම්පික් උළෙල සාර්ථකව විකාශය හා වාර්තා කිරීම සඳහා ඉටු කර ඇති කාර්යභාරය සම්බන්ධයෙන් Thomas\nBach මහතා සිය ප්‍රශංසාත්මක සුබ පැතුම් පළ කර තිබේ. බෙයිජිං ශීත ඍතු ඔලිම්පික් උළෙලේ හිමිකම් සහිත විකාශකයින් පෙර නොවූ විරූ තරම් ප්‍රේක්ෂක ප්‍රතිචාර ලබාගැනීම Thomas Bach\nමහතා චීන මාධ්‍ය සමූහයේ අධ්‍යක්ෂ ජනරාල් Shen Haixiong මහතා හමු වූ අවස්ථාවේ ඉහළින් අගය කළේය. චීන මාධ්‍ය සමූහය ලබා ඇති ජයග්‍රහණ සහ එය හා ජාත්‍යන්තර ඔලිම්පික් කමිටුව අතර දිගුකාලීන හවුල්කාරිත්වය අගයමින්, Thomas Bach මහතා ජාත්‍යන්තර ඔලිම්පික් කමිටු සභාපති සම්මානය ද Shen Haixiong මහතා වෙත පිරිනැමීය. ", "URL": "https://www.itnnews.lk/2023/10/05/395397/", "Category": "ජාත්‍යන්තර පුවත්", "Parent URL": null}