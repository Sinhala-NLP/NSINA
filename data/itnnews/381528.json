{"Source": "ITN news", "Timestamp": "டிசம்பர் 8, 2021 10:09", "Headline": "ஹட்டன் கொழும்பு பிரதான வீதியில் இடம்பெற்ற விபத்தில் ஒருவர் பலி..", "News Content": "எட்டியாந்தோட்டை பொலிஸ் பிரிவுக்குற்பட்ட ஹட்டன் கொழும்பு பிரதான வீதியின் நவட்ட பகுதியில் இன்று அதிகாலை இடம்பெற்ற வாகன விபத்தில் ஒருவர் பலியானார். நாவலப்பிட்டியில் இருந்து கொழும்பு நோக்கி பயணத்த முச்சக்கர வண்டியொன்று சாரதியின் கட்டுப்பாட்டை இழந்து வீதியில் கவிழ்ந்ததில் முச்சக்கரவண்டியின் பின்புற ஆசனத்தில் பயணத்தில் 45 வயதான நாவலப்பிட்டி பெனிதொடுமுல்ல பகுதியியைச் சேர்ந்த ஒருவர் சம்பவ இடத்திலேயே மரணித்தார். முச்சக்கர வண்டி சாரதி படுகாயங்களுடன் கரவனெல்ல ஆதார வைத்தியசாலையில் அனுமதிக்கப்பட்டுள்ளார். இறந்தவரின் சடலம் பிரேத பரிசோதனைக்காக கரவனெல்ல ஆதார வைத்தியசாலைக்கு கொண்டு செல்லப்பட்டுள்ளது. இன்று அதிகாலை 5.20 மணியளவில் இடம்பெற்ற இவ்விபத்து தொடர்பில் எட்டியாந்தோட்டை பொலிஸார் மேலதிக விசாரணைகளை மேற்கொண்டுள்ளனர். ", "URL": "https://www.itnnews.lk/2023/10/05/381528/", "Category": "Breaking News,தேசிய செய்திகள்", "Parent URL": null}