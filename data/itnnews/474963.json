{"Source": "ITN news", "Timestamp": "අප්‍රේල් 11, 2023 16:02", "Headline": "එක්ස්ප්‍රස් පර්ල් නැවට නඩු දැමීම ගැන නවතම තතු", "News Content": "එක්ස්ප්‍රස් පර්ල් නෞකා අනතුර සම්බන්ධයෙන් නඩු පැවරීම පිළිබද මතුව ඇති තත්ත්වය පිළිබද විශේෂ සාකච්ඡාවක් අධිකරණ අමාත්‍ය විජේදාස රාජපක්ෂ මහතාගේ ප්‍රධානත්වයෙන් පැවැත්වුණා. සිංග්ප්පූරු අධිකරණයකදී නඩු පැවරීම සඳහා අධිකරණ බලය ඇති බවට ඕස්ට්‍රේලියා නීති සමාගම උපදෙස් ලබාදී ඇති බවට මෙහිදී ප්‍රකාශ කෙරුණා. සමුද්‍රීය පරිසර ආරක්ෂණ අධිකාරියේ නව සභාපති නීතීඥ අසේල බී රැකව මහතාගේ ඉල්ලීම මත මෙම සාකච්ඡාව පැවැත්වුණා. නීතිපතිවරයා ප්‍රමුඛ / නිතිපති දෙපාර්තමේන්තුවේ නිලධාරී මණ්ඩලයක් සමුද්‍රීය පරිසර ආරක්ෂණ අධිකාරියේ ඉහළ කළමනාකාරීත්වය සහ මෙම ක්ෂේත්‍රයේ පළපුරුද්ද සහිත විශේෂඥයින් මෙම සාකච්ඡාවට එක්වුණා. එක්ස්ප්‍රස් පර්ල් නෞකාවේ හිමිකරු ඇතුළු ප්‍රධාන පාර්ශ්ව සියල්ලම සිංගප්පූරුව තුළ සිය ව්‍යාපාර සිදුකරගෙන යන බවයි නීතිපතිවරයා මෙහිදි කියා සිටියේ. සිංගප්පූරුවේ නව නීති ක්‍රම උපයෝගී කර ගනිමින් මෙම නඩුව සාර්ථකව මෙහෙයවීමට වැඩි අවස්ථාවක් ඇති බවට ඕස්ට්‍රේලියා නීති සමාගමෙන් උපදෙස් ලැබී ඇති බවටද මෙහිදි ප්‍රකාශ කෙරුණා. නඩුව ආරම්භවීමට ප්‍රථමයෙන් පරිසර හානි සම්බන්ධයෙන් හිමිකම් පෑමක් අදාළ සමාගම වෙත යොමු කිරීමට නීතිපති දෙපාර්තමේන්තුව කටයුතු යොදා තිබෙනවා.   ", "URL": "https://www.itnnews.lk/2023/10/05/474963/", "Category": "දේශීය පුවත්", "Parent URL": null}