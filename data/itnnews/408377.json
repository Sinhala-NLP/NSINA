{"Source": "ITN news", "Timestamp": "ஏப்ரல் 26, 2022 13:46", "Headline": "இத்தாலியிடமிருந்து இலங்கைக்கு நிதி உதவி..", "News Content": "இலங்கைக்கு 125 மில்லியன் நிதி உதவிகளை வழங்க இத்தாலி முன்வந்துள்ளது. மருந்து வகைகள் மற்றும் வைத்திய உபகரணங்களை கொள்வனவு செய்வதற்காக குறித்த நிவாரண உதவி வழங்கப்படுவதாக இலங்கைக்கான இத்தாலி தூதுவர் ரீட்டா மெனல்லா அறிவித்துள்ளார். குறித்த மருந்து வகைகளும், வைத்திய உபகணரங்களும் உலக சுகாதார அமைப்பின் ஊடாக இலங்கைக்கு பெற்றுக்கொடுக்கப்படவுள்ளதாகவும் அவர் சுட்டிக்காட்டியுள்ளார். இலங்கை நெருக்கடி நிலைமைகளை எதிர்கொண்டிருந்த ஒவ்வொரு சந்தர்ப்பத்திலும் நட்பு நாடாக இத்தாலி உதவிகளை வழங்கியுள்ளதாக இத்தாலி தூதுவர் ஞாபகப்படுத்தியுள்ளார். 2004ம் ஆண்டு ஏற்பட்ட சுனாமி அனர்த்தத்தின் போது இலங்கை மக்களுக்கான நிவாரண உதவிகளை இத்தாலி வழங்குவதற்கு முன்வந்தது. இலங்கையின் விவசாய துறையை வலுப்படுத்துவதற்காக மொனராகலை பிரதேசத்தில் ஆரம்பிக்கப்பட்டுள்ள இளம் சமூகத்தை தொழிற்துறை திறமையாளர்களாக பயிற்றுவிக்கும் வேலைத்திட்டத்திற்கும் இத்தாலி உதவிகளை வழங்கி வருகிறது. இந்நிலையில் இலங்கைக்கு தேவையான 101 மருந்துகள் மற்றும் சத்திரசிகிச்சை உபகரணங்கள் உள்ளிட்டவற்றை பெற்றுக்கொடுக்க இந்திய அரசாங்கம் முன்வந்துள்ளது. நாளைய தினம் குறித்த உதவிகள் அடங்கிய கப்பல் இலங்கைக்கு வருகைத்தரவுள்ளது. இந்தோனேஷிய அரசாங்கத்திடமிருந்து 340 மில்லியன் ரூபா பெறுமதியான அத்தியாவசிய மருந்துப்பொருட்கள் ஒரு வார்த்திற்குள் கிடைக்கப்பெறவுள்ளமையும் குறிப்பிடத்தக்கது. ", "URL": "https://www.itnnews.lk/2023/10/05/408377/", "Category": "Breaking News,அண்மைய செய்திகள்,தேசிய செய்திகள்", "Parent URL": null}