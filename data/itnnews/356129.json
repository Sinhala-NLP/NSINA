{"Source": "ITN news", "Timestamp": "අගෝස්තු 13, 2021 17:30", "Headline": "ගංවතුරෙන් චීනයේ 21 දෙනෙක් මරුට", "News Content": "මධ්‍යම චීනයේ හුබෙයි පළාතට බලපෑ ගංවතුරෙන් 21 දෙනෙක් ජීවිතක්ෂයට පත්ව තිබෙනවා. ගංවතුර තත්ත්වය උත්සන්න වීම හේතුවෙන් හුබෙයි පළාතේ නගර ගණනාවකට රතු නිවේදන නිකුත් කිරීමට අදාළ බලධාරීන් කටයුතු කර තිබෙනවා. අඛණ්ඩව ඇද හැලුණු වර්ෂාවත් සමග ගංගා පිටාර ගැලීම හේතුවෙන් නගර ගණනාවක් ජලයෙන් යටවී ඇති බවයි එරටින් ලැබෙන වාර්තා සදහන් කරන්නේ. මහා මාර්ග ජලයෙන් යටවීමත් සමග ගමනාගමනය ද ඇන හිට තිබෙනවා. විදුලි සැපයුම මෙන්ම සන්නිවේදන කටයුතුවලට ද බාධා එල්ලවී ඇති බවයි පැවසෙන්නේ. විපතට පත්වූවන් මුදා ගැනීමේ මෙහෙයුම් සදහා පොලිසිය ඇතුළු ත්‍රිවිධ හමුදා එක්ව තිබෙනවා. පසුගිය 8 වනදා සිට හුබෙයි පළාතට බලපා ඇති ගංවතුර හේතුවෙන් අවතැන්වූ පිරිස් ලක්ෂය ඉක්මවා ඇති බව එරටින් ලැබෙන වාර්තා සදහන් කරනවා.       ", "URL": "https://www.itnnews.lk/2023/10/05/356129/", "Category": "ජාත්‍යන්තර පුවත්", "Parent URL": null}