{"Source": "ITN news", "Timestamp": "පෙබරවාරි 16, 2022 12:36", "Headline": "පොළොන්නරුව දිස්ත්‍රික්කයේ ගොවි ජනතාවගේ වී මිලදී ගැනීමට සියල්ල සූදානම්", "News Content": "පොළොන්නරුව දිස්ත්‍රික්කයේ ගොවි ජනතාවගේ වී මිලදී ගැනීමේ සියලු කටයුතු මේ වන විට සූදානම් කර ඇතැයි පොළොන්නරුව හා නැගෙනහිර කලාප භාර වී අලෙවි මණ්ඩල ප්‍රාදේශීය කළමනාකරු ඊ ඩබ්ලිව් නිමල් ඒකනායක පවසනවා. මහ කන්නයේ වගා කළ වී අස්වනු තවත් මාසයක පමණ කාලයකින් නෙළා ගැනීමට නියමිත බවයි ගොවීන් පවසන්නේ. එම අස්වනු වලට වැඩි ලාභයක් ලැබෙන පරිදි නාඩු කිලෝඑකක් රුපියල් අනූවකටද, සම්බා කිලෝවක් රුපියල් අනූ දෙකකටද, කීරි සම්බා කිලෝ එකක් රුපියල් අනූහයකටද මිලදී ගැනීමට සැලසුම් කර ඇති බවයි වී අලෙවි මණ්ඩල ප්‍රාදේශීය කළමනාකරු ඊ ඩබ්ලිව් නිමල් ඒකනායක පවසන්නේ. ", "URL": "https://www.itnnews.lk/2023/10/05/395409/", "Category": "දේශීය පුවත්", "Parent URL": null}