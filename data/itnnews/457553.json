{"Source": "ITN news", "Timestamp": "ஜனவரி 25, 2023 12:56", "Headline": "ரஷ்ய சந்தையில் இலங்கை உற்பத்திகளுக்கான வாய்ப்பு", "News Content": "ரஷ்ய சந்தையில் இலங்கை உற்பத்திகளுக்கான வாய்ப்பை பெற்றுக்கொடுப்பதற்கு தயாரென இலங்கைக்கு விஜயம் மேற்கொண்ட ரஷ்ய அரச பிரதிநிதிகள் தெரிவித்துள்ளனர். ரஷ்யாவின் ஸ்வட்லோவ்ஸ்க் பிராந்திய அரசின் பிரதிநிதிகள் சிலர் அமைச்சர் நலின் பெர்ணான்டோவை சந்தித்து கலந்துரையாடியுள்ளனர். வர்த்தக, வாணிபம் மற்றும் சுற்றுலா துறைகளில் இராஜதந்திர தொடர்புகளை மேம்படுத்துவத தொடர்பில் அதன்போது கூடுதல் அவதானம் செலுத்தப்பட்டுள்ளது. இலங்கையின் தேயிலை உற்பத்தியில் நூற்றுக்கு 75 சதவீதம் ரஷ்யாவுக்கு ஏற்றுமதி செய்யப்படுகின்றது. உள்நாட்டில் காணப்படும் மிளகு, கறுவா, ஏளம் உள்ளிட்ட பொருட்களை பெறுமதிசேர் உற்பத்திகளாக மாற்றி, ரஷ்ய சந்தையில் விற்பனை செய்வது குறித்தும் அவதானம் செலுத்தப்பட்டுள்ளது. அத்தோடு இலங்கை மாணவர்களுக்கு ரஷ்யாவில் விளையாட்டு பயிற்சிகளை பெற்றுக்கொடுப்பது தொடர்பிலும் இரு தரப்பினரும் கலந்துரையாடியுள்ளனர். ", "URL": "https://www.itnnews.lk/2023/10/05/457553/", "Category": "Breaking News,தேசிய செய்திகள்", "Parent URL": null}