{"Source": "ITN news", "Timestamp": "පෙබරවාරි 10, 2022 20:10", "Headline": "විදේශිකයන්ට අවශ්‍ය පරිදි අධිකරණය මෙහෙයවීමට රජය ඉඩ තබන්නේ නැහැ", "News Content": "දේශීය ස්වාධිපත්‍යයට අභියෝග කරමින් විදේශිකයන්ට අවශ්‍ය පරිදි අධිකරණය මෙහෙයවීමට වත්මන් රජය කිසිවිටෙකත් ඉඩ නොතබන බව අධිකරණ අමාත්‍ය අලි සබ්රි මහතා අද පාර්ලිමේන්තුවේදී අවධාරණය කළා. ඒ අපරාධ නඩුවිධාන සංග්‍රහය සංශෝධන පනත් කෙටුම්පත ඇතුළු පනත් කෙටුම්පත් 4 ක් පිළිබද විවාදයට එක්වෙමින්. පක්ෂ විපක්ෂ මහජන නියෝජිතයන් කිහිප දෙනෙකුද මෙහිදී අදහස් පළ කළා. මේ අතර ත්‍රස්තවාදය වැළැක්වීමේ තාවකාලික විධිවිධාන සංශෝධන පනත් කෙටුම්පත අද පාර්ලිමේන්තුවට ඉදිරිපත් කෙරුණා. ", "URL": "https://www.itnnews.lk/2023/10/05/394392/", "Category": "දේශීය පුවත්", "Parent URL": null}