{"Source": "ITN news", "Timestamp": "දෙසැම්බර් 27, 2021 12:26", "Headline": "කොරෝනා මඩින්න 4ත් විදින්න වෙයිද ?", "News Content": "කොරෝනා මර්දනය සදහා හතරවෙනි මාත්‍රාවක් ලබා දීම සම්බන්ධයෙන් සාකච්ඡා සිදු කෙරෙන බව සෞඛ්‍ය අමාත්‍යංශයේ නියෝජ්‍ය අධ්‍යක්ෂ ජනරාල් විශේෂඥ වෛද්‍ය හේමන්ත හේරත් මහතා පවසනවා. අවශ්‍යතාව මත එම එන්නත් මාත්‍රාව ලබාදෙන බවයි ඒ මහතා ප්‍රකාශ කරන්නේ. දෛනිකව වාර්තා වන ආසාදිතයින්ගේ සහ මරණ සංඛ්‍යාවේ තවදුරටත් අඩුවක් සිදුව ඇති බව සෞඛ්‍ය අංශ පවසනවා. ඊයේ දිනයේ කොරෝනා ආසාදිතයින් 398 දෙනෙකු හදුනා ගැනීමත් සමග සමස්ත කොරෝනා ආසාදිතයින් සංඛ්‍යාව පන් ලක්ෂ අසූ තුන් දහස් හයසිය හතලිස් නවයක් දක්වා ඉහළ ගියා. නවදහස් තුන්සිය විසි නව දෙනෙකු රෝහල්වල සහ නිවාසවල ප්‍රතිකාර ලබනවා. සුවය ලබා ඇති සමස්ත සංඛ්‍යාව පන් ලක්ෂ පනස් නව දහස් හාරසිය තිස් හයක්. වාර්තාවන මරණ සංඛ්‍යාව දා හතර දහස් අටසිය අසූ හතරක් බවයි සෞඛ්‍ය අංශ තහවුරු කරන්නේ. එන්නත්කරණ වැඩසටහන යටතේ කිසියම් හෝ එන්නතක පළමු මාත්‍රාව එක් කෝටි පනස් නව ලක්ෂ අසූ දෙදහස් දාසය දෙනෙකු ලබාගෙන තිබෙනවා. දෙවන මාත්‍රාව ලබාගෙන ඇති සංඛ්‍යාව එක් කෝටි තිස් අට ලක්ෂ විසි නව දහස් එකසිය පහලවක්. තිස් තුන් ලක්ෂ හැට හය දහස් නවසිය හතලිස් තුන් දෙනෙකු තුන්වන මාත්‍රාව මේ වනවිට ලබාගෙන ඇති බවයි සෞඛ්‍ය අංශ තහවුරු කරන්නේ.     ", "URL": "https://www.itnnews.lk/2023/10/05/385102/", "Category": "දේශීය පුවත්", "Parent URL": null}