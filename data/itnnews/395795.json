{"Source": "ITN news", "Timestamp": "பிப்ரவரி 18, 2022 11:25", "Headline": "ஈஸ்டர் வழக்கிலிருந்து பூஜித் மற்றும் ஹேமசிறி விடுதலை..", "News Content": "உயிர்த்த ஞாயிறு தாக்குதலை தடுக்க தவறியதாக முன்வைத்த குற்றச்சாட்டிலிருந்து முன்னாள் பாதுகாப்பு செயலாளர் ஹேமசிறி பெர்னாண்டோ விடுவித்து விடுதலை செய்யப்பட்டுள்ளார். மூவரடங்கிய மேல் நீதிமன்ற நீதவான் குழு குறித்த தீர்ப்பை வழங்கியுள்ளது. உயிர்த்த ஞாயிறு தாக்தல் தொடர்பில் புலனாய்வு தகவல்கள் கிடைத்தும் தாக்குதலை தடுக்க தவறியதாக முன்னாள் பாதுகாப்பு செயலாளர் ஹேமசிறி பெர்னாண்டோ மீது குற்றம் சுமத்தப்பட்டிருந்தது. குறித்த வழக்கை விசாரித்த நீதவான் குழு ஹேமசிறி பெர்னாண்டோ குற்றமற்றவரென தீர்ப்பு வழங்கியுள்ளது. நாமல் பலல்லே, ஆதித்திய பட்டபெதிகே மற்றும் மொஹமட் இர்ஷடீன் ஆகிய நீதவான்குழு முன்னிலையில் நீண்டகாலம் வழக்கு விசாரணை நடத்தப்பட்டது. குறித்த வழக்கை தாக்கல் செய்ய முன்னர் சட்டமா அதிபர் இரு தடவைகள் சிந்தித்திருக்க வேண்டுமென நீதவான் மொஹமட் இர்ஷடீன் தனது தீர்ப்பில் குறிப்பிட்டார். தீர்மானம் மேற்கொள்ளும் போது பிரதிவாதி நெருக்கடியில் இருந்தமை சாட்சிகள் மூலம் தெரியவருவதாக நீதவான் ஆதித்திய பட்டபெதிகே தனது தீர்ப்பில் குறிப்பிட்டார். சாட்சியாளரான அரச புரனாய்வு பிரிவின் முன்னாள் பிரதானி தனது கடமையை நிறைவேற்றாது அதன் பொறுப்பை தேசிய புலனாய்வு பிரிவு பிரதானி மீது சுமத்த முயற்சித்துள்ளாரா என கருத தோன்றுவதாக நீதவான் ஆதித்திய பட்டபெதிகே தனது தீர்ப்பில் குறிப்பிட்டுள்ளார். \nஇந்நிலையில்  முன்னாள் பொலிஸ் மா அதிபர் பூஜித் ஜயசுந்தரவை விடுதலை செய்யுமாறு கொழும்பு மேல் நீதிமன்றத்தின் மூவரடங்கிய நீதிபதிகள் குழு இன்று (18) உத்தரவிட்டுள்ளது.\nஉயிர்த்த ஞாயிறு பயங்கரவாதத் தாக்குதலைத் தடுக்க தகவல் கிடைத்தும் நடவடிக்கை எடுக்கத் தவறியதற்காக அவர் மீது குற்றவியல் குற்றச் சாட்டு சுமத்தப்பட்டது குறிப்பிடத்தக்கது.\n இந்நிலையில்  முன்னாள் பொலிஸ் மா அதிபர் பூஜித் ஜயசுந்தரவை விடுதலை செய்யுமாறு கொழும்பு மேல் நீதிமன்றத்தின் மூவரடங்கிய நீதிபதிகள் குழு இன்று (18) உத்தரவிட்டுள்ளது. உயிர்த்த ஞாயிறு பயங்கரவாதத் தாக்குதலைத் தடுக்க தகவல் கிடைத்தும் நடவடிக்கை எடுக்கத் தவறியதற்காக அவர் மீது குற்றவியல் குற்றச் சாட்டு சுமத்தப்பட்டது குறிப்பிடத்தக்கது. ", "URL": "https://www.itnnews.lk/2023/10/05/395795/", "Category": "தேசிய செய்திகள்,முதன்மை செய்தி", "Parent URL": null}