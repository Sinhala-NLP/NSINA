{"Source": "ITN news", "Timestamp": "ඔක්තෝබර් 23, 2022 10:33", "Headline": "පාන් ගැන තොරතුරු දෙන්න දුරකථන අංකයක්", "News Content": "පාරිභෝගික අධිකාරිය මගින් නියමිත බරින් තොරව පාන් විකුණන වෙළද ව්‍යාපාරික ස්ථාන වැටලීම අඛණ්ඩව සිදු කෙරෙනවා. ඒ අනුව මහර,  කඩවත ප්‍රදේශයේ සිදු කළ වැටලීමක දී පාන් අලෙවි ස්ථාන පහකට එරෙහිව නීතිමය පියවර ගෙන තිබෙනවා. පාන්වල මිළ ප්‍රදර්ශනය නොකිරීම නියමිත බර නොතිබිම සහ තරාදියක් නොතිබිම යන වරද සදහා බේකරි සහ වෙළදසැල් වලට නඩු පැවරීම සිදු කෙරෙනවා. කෙසේ වෙතත් ප්‍රදේශවාසින් පෙන්වා දෙන්නේ අලෙවි කෙරෙන පාන් ගෙඩියක බර ග්‍රැම් හාරසිය පනහකට අඩු බවයි.  ගම්පහ දිස්ත්‍රික් පාර්භෝගික අධිකාරියේ විමර්ශන නිලධාරීන් මෙම වැටලීම සිදු කළා. පාරිභෝගික අධිකාරිය පවසන්නේ මෙම වැටලීම් දිවයින පුරා සිදු කෙරෙන බවයි. නිවැරදි ප්‍රමිතියෙන් තොර බේකරි සහ අලෙවි ස්ථාන පිළිබද පැමිණිලි ඉදිරිපත් කිරීමට ජනතාවට දුරකතන අංකයක් ද හදුන්වා දී තිබෙනවා. 0112182250 යන දුරකතන අංකයෙන් පැමිණිලි ඉදිරිපත් කළ හැකියි.             ", "URL": "https://www.itnnews.lk/2023/10/05/441900/", "Category": "දේශීය පුවත්", "Parent URL": null}