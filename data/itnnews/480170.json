{"Source": "ITN news", "Timestamp": "මැයි 3, 2023 10:32", "Headline": "ජාතික කර්මාන්ත ප්‍රදර්ශනය හා කර්මාන්ත විශිෂ්ටතා සම්මාන උළෙල මෙවරත්", "News Content": "ඉන්ඩස්ට්‍රි 2023 ජාතික කර්මාන්ත ප්‍රදර්ශනය හා කර්මාන්ත විශිෂ්ටතා සම්මාන උළෙල මෙවර උත්කර්ෂවත් අයුරින් පැවැත්වීමට කටයුතු යොදා තිබෙනවා. හඳුනාගත් කර්මාන්ත ක්ෂේත්‍ර 20කට අධික සංඛ්‍යාවක් මුල්කර ගනිමිනුයි මෙම ප්‍රදර්ශනය පැවැත්වෙන්නේ. කර්මාන්තකරුවන්ට , දෙස් විදෙස් ආයෝජකයන්ට මෙන්ම ක්ෂේත්‍රයට සම්බන්ධ වන අයට අවශ්‍ය සහාය ලබාදීම මෙහි අරමුණයි. ඉන්ඩස්ට්‍රී 2023 ජාතික කර්මාන්ත ප්‍රදර්ශනය ලබන ජුනි 22 , 23, 24 හා 25 යන දින වලදී පැවැත්වෙනවා. කොළඹ බණ්ඩාරනායක ජාත්‍යන්තර සම්මන්ත්‍රණ ශාලා පරිශ්‍රයේ දී එය පැවැත්වීමට නියමිතයි. කර්මාන්තකරුවන්ට අවශ්‍ය මානව සම්පත් සොයා ගැනීම සඳහා ද මෙහි අවස්ථාව සලසා දී තිබෙනවා. අයි ඩි බි පාසල් ව්‍යවසායකත්ව කව ආරම්භ කිරීම ද මෙහිදි සිදුවනවා.           ", "URL": "https://www.itnnews.lk/2023/10/05/480170/", "Category": "දේශීය පුවත්", "Parent URL": null}