{"Source": "ITN news", "Timestamp": "පෙබරවාරි 21, 2022 12:22", "Headline": "කොටවෙහෙර විහාරස්ථානයේ පුරාවස්තු සොරකම ගැන සොයන්න තවත් පොලිස් කණ්ඩායම් කිහිපයක්", "News Content": "රඹුක්කන දැලිවල කොටවෙහෙර රජමහා විහාරස්ථානයේ පුරාවස්තු සොරකම් කිරීමේ සිද්ධියේ සැකකරුවන් අත්අඩංගුවට ගැනීම සඳහා තවත් පොලිස් කණ්ඩායම් කීපයක් යොමුකර තිබෙනවා. කොටවෙහෙර රජ මහා විහාරස්ථානයේ පුරාවස්තු සොරකම් කර දින 9 ක් පමණ ගතවුවද තවමත් ඒ පිළිබඳව කිසිඳු තොරතුරක් ලැබී නැහැ. මේ සම්බන්ධයෙන් නිවැරදි තොරතුරක් ලබාදෙන පුද්ගලයෙකුට පොලීසිය රුපියල් ලක්ෂ 25ක් සහ විහාරාධිපති හිමියන් තවත් ලක්ෂ 10ක මුදලක් ලබාදීමට තීරණය කර තිබෙනවා. සැකකරුවන් පිළිබඳ කිසියම් තොරතුරක් දන්නේ නම් අපරාධ පරීක්ෂණ දෙපාර්තමේන්තුවේ මෙහෙයුම් මැදිරිය වන 011 2 422 176 දුරකතන අංකයට දැනුම් දෙන ලෙස පොලීසිය ඉල්ලීමක් කරනවා. එමෙන්ම මේ පිළිබඳ සොයා බැලීමට රාජ්‍ය අමාත්‍ය කණක හේරත් ද කොටවෙහෙර රජමහා විහාරස්ථානයට ගොස් විහාරාධිපති හිමියන් හමුවුණා.             ", "URL": "https://www.itnnews.lk/2023/10/05/396473/", "Category": "Breaking News,දේශීය පුවත්", "Parent URL": null}