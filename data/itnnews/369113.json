{"Source": "ITN news", "Timestamp": "ඔක්තෝබර් 14, 2021 09:56", "Headline": "දුනු සහ ඊතල යොදා එල්ල කළ ප්‍රහාරයකින් නෝර්වේ රාජ්‍යයේ පස්දෙනෙකු ජීවිතක්ෂයට", "News Content": "දුනු සහ ඊතල යොදා ගනිමින් එල්ල කළ ප්‍රහාරයක් හේතුවෙන් නෝර්වේ රාජ්‍යයේ පස්දෙනෙකු ජීවිතක්ෂයට පත්ව තිබෙනවා. තවත් දෙදෙනෙකු දරුණු තුවලා ලබා ඇති බවයි වාර්තා වන්නේ. නෝර්වේ රාජ්‍යයේ ඔස්ලෝ නගරයේ කොන්ස්බර්ග්හි දී පුද්ගලයෙකු මෙලෙස දුන්නක් සහ ඊතල යොදා ගනිමින් ප්‍රහාරය එල්ල කර තිබෙනවා. ඔහු තනිව ප්‍රහාරය එල්ල කර ඇති බවයි සඳහන් වන්නේ. ප්‍රහාරය පිළිබඳ තොරතුරු අනාවරණය වීමත් සමඟ නෝර්වීජියානු පොලීසිය අදාළ සැකකරු අත්අඩංගුවට ගෙන තිබෙනවා. මෙම ප්‍රහාරය ත්‍රස්ත ක්‍රියාවක්ද යන්න පිළිබඳ සෙවීමට පරික්ෂණ ආරම්භ කර ඇති අතර ඔස්ලෝ නගරයේ ස්ථාන රැසක් වසා දමා ඇති බවද වාර්තා වනවා. නගරවාසීන්ට තම නිවාසවලටම වී රැදී සිටින ලෙසයි එරට පොලීසිය උපදෙස් දී තිබෙන්නේ.     ", "URL": "https://www.itnnews.lk/2023/10/05/369113/", "Category": "ජාත්‍යන්තර පුවත්", "Parent URL": null}