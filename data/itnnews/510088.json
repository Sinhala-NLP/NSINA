{"Source": "ITN news", "Timestamp": "අගෝස්තු 22, 2023 16:09", "Headline": "ලොවපුරා රටවල උද්ධමනය ඉහළ යද්දී චීනයේ උද්ධමනය පහළට", "News Content": "ලොවපුරා රටවල උද්ධමනය ඉහළ යමින් තිබිය දී චීනයේ උද්ධමනය ඉතා පහළ අගයකට පැමිණ ඇති බව විදෙස් මාධ්‍ය සඳහන් කරනවා. ලොව සෑම රටකම මේ වන විට ජීවන වියදම ඉතා ඉහළ අගයක පැවතිය ද චීනයේ භාණ්ඩ හා සේවා මිල පහළ ගොස් ඇති බව වාර්තා වනවා. පසුගිය ජූලි මාසයේ දී එරට පාරිභෝගික මිල දර්ශකය 0.3%කින් පහළ වැටුණා. කෙසේ වුවද එලෙස උද්ධමනය ඉතා පහළ අගයකට පැමිණීම ද ආර්ථිකයට අහිතකර බලපෑම් එල්ල කරන බවටයි විශ්ලේෂකයින් මත පළ කරන්නේ. මිල ඉහළ දැමීම සදහා නිෂ්පාදන ධාරිතාව අවම කිරීමට සමාගම් කටයුතු කර ඇති බව ද සඳහන්. 2021 වසරේ දී ද මේ ආකාරයෙන් චීනයේ උද්ධමනය අවම අගයකට පැමිණියා. ", "URL": "https://www.itnnews.lk/2023/10/05/510088/", "Category": "ජාත්‍යන්තර පුවත්", "Parent URL": null}