{"Source": "ITN news", "Timestamp": "ஜூன் 16, 2022 12:42", "Headline": "படகுமூலம் அவுஸ்திரேலியா பயணிக்க முற்பட்ட 64 பேர் கைது..", "News Content": "கடல் மார்க்கமாக சட்டவிரோதமான முறையில் அவுஸ்திரேலியா செல்ல முற்பட்ட 64 பேர் தொடர்பில் விரிவான விசாரணைகள் ஆரம்பிக்கப்பட்டுள்ளன. அவர்கள் படகு மூலம் பயணித்தபோது முல்லைத்தீவு மற்றும் திருகோணமலை கடற்பகுதியில் வைத்து கடற்படையினரால் கைதுசெய்யப்பட்டனர். கைதுசெய்யப்பட்டவர்களில் 50 ஆண்களும், 11 பெண்களும், மூன்று சிறுவர்களும் அடங்குகின்றனர். அவர்கள் அவுஸ்திரேலியா செல்வதற்காக கட்டணம் செலுத்தியே படகில் பயணித்ததாக குறிப்பிட்டுள்ளனர். கடற்படையினரால் கைதுசெய்யப்பட்ட சந்தேக நபர்கள் திருகோணமலை பொலிஸாரிடம் ஒப்படைக்கப்பட்டுள்ளனர். அவர்கள் குறித்து பொலிஸார் மேலதிக விசாரணைகளை ஆரம்பித்துள்ளனர். ", "URL": "https://www.itnnews.lk/2023/10/05/417272/", "Category": "Breaking News,தேசிய செய்திகள்", "Parent URL": null}