{"Source": "ITN news", "Timestamp": "ஜனவரி 11, 2023 12:28", "Headline": "கொழும்பு முகத்துவாரம் மீன்பிடி துறைமுக வளாகத்தில் நிறுத்தப்பட்டிருந்த 7 படகுகள் தீக்கிரை..", "News Content": "கொழும்பு முகத்துவாரம், லெல்லம மீன்பிடி துறைமுக வளாகத்தில் நிறுத்தப்பட்டிருந்த 7 படகுகள் தீக்கிரையாகியுள்ளன. இன்று அதிகாலை தீ விபத்து ஏற்பட்டதாகவும், இரண்டு படகு இயந்திரங்கள் மற்றும் மீன்பிடி உபகரணங்களும் தீயினால் அழிவடைந்துள்ளதாகவும் பொலிஸார் தெரிவித்துள்ளனர். கொழும்பு மாநகர சபையின் தீயணைப்பு படையினரின் உதவியுடன் முகத்துவாரம் பொலிஸார் இணைந்து தீயை கட்டுப்பாட்டுக்குள் கொண்டுவந்தனர். தீ ஏற்பட்டமைக்கான காரணம் இதுவரை கண்டறியப்படாத நிலையில், குறித்த செயற்பாடு நாசகார செயற்பாடாக இருக்கலாமென்ற கோணத்தில் விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/454959/", "Category": "Breaking News,தேசிய செய்திகள்", "Parent URL": null}