{"Source": "ITN news", "Timestamp": "ஆகஸ்ட் 3, 2021 13:42", "Headline": "சிறுவர்களுக்கும் கொரோனா தடுப்பூசி வழங்க ஜேர்மன் தீர்மானம்", "News Content": "12 வயதிற்கும் 17 வயதிற்கும் இடைப்பட்ட சிறுவர்களுக்கு கொரோனா தடுப்பூசி வழங்க ஜேர்மன் தீர்மானித்துள்ளது. இந்நடவடிக்கை செப்டம்பர் மாதம் முதல் ஆரம்பிக்கப்படுமென அந்நாட்டு சுகாதார பிரிவு தெரிவிக்கின்றது. இவ்வயதெல்லைக்குட்பட்ட 4.5 மில்லியன் சிறுவர்கள் அங்குள்ளனர். தன்னார்வத்துடன் முன்வந்துள்ள இவர்களில் பத்து சதவீதமானோருக்கு தடுப்பூசிகள் வழங்கப்பட்டுள்ளதாக அந்நாட்டு ஊடகங்கள் தெரிவிக்கின்றன. ஏனையோருக்கு பெற்றோரின் விருப்பத்துடன் தடுப்பூசிகள் வழங்கப்படவுள்ளன. ஜேர்மன் சனத்தொகையில் 52 சதவீதமானோருக்கு தடுப்பூசியின் இரு டோஸ்களும் வழங்கப்பட்டுள்ளன. ", "URL": "https://www.itnnews.lk/2023/10/05/354038/", "Category": "Breaking News,சர்வதேச செய்திகள்", "Parent URL": null}