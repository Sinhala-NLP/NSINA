{"Source": "ITN news", "Timestamp": "ඔක්තෝබර් 26, 2022 13:28", "Headline": "විදෙස්ගත ශ්‍රමිකයන්ට විද්‍යුත් වාහන ගෙන්වීමට කැබිනට් අනුමැතිය", "News Content": "එතෙර රැකියාවල නියුතු ශ්‍රී ලාංකිකයන්ට ඇමරිකා ඩොලර් විසිපන්දහසක උපරිමයකට යටත්ව රෝද දෙකේ විද්‍යුත් වාහනයක් සහ ඩොලර් හැටපන්දහසක උපරිමයකට යටත්ව රෝද හතරේ පූර්ණ විද්‍යුත් වාහනයක් ආනයනය කිරීමට අවසර ලබා දිමේ යෝජනාවට කැබිනට් අණුමැතිය හිමි වුණා. නිත්‍යයානුකූල මාර්ග ඔස්සේ විදේශ විනිමය එවීම දිරි ගැන්වීම සඳහා මෙම තීරණය ගත් බවයි අමාත්‍ය ආචාර්ය බන්දුල ගුණවර්ධන මහතා කැබිනට් තීරණ දැනුම්දෙන මාධ්‍ය හමුවේ දී ප්‍රකාශ කළේ. වහල මත ස්ථාපනය කරන සූර්යකෝෂ සඳහා වන ගාස්තු සංශෝධනය කිරීමට රජය තීරණය කර තිබෙනවා. මෙම සූර්යකෝෂ  මඟින් මෙගාවොට් පන්සිය අසූවක් ජාතික විදුලි පද්ධතියට එක්වනවා. එය මෙගාවොට් එක්දහස් අටසිය දක්වා වැඩි කර ගැනීම රජයේ අපේක්ෂාවයි. ඒ සඳහා දිරි ගැන්වීමක් වශයෙනුයි මෙලෙස ගාස්තු සංශෝධනයට පියවර ගෙන ඇත්තේ. මරණ පරීක්ෂණ පැවැත්වීම සම්බන්ධයෙන් දැනට පවතින නිතී සංශෝධනය කිරිම සඳහා වන කමිටු නිර්දේශ  ක්‍රියාත්මක කිරිමට හැකි වන පරිදි අපරාධ නඩු විධාන පනත සංශෝධන කිරීමට කැබිනට් අනුමැතිය හිමි වුණා. ශ්‍රී ලංකාව හා නෙදර්ලන්තය අතර සෘජු ගුවන් සේවා ආරම්භ කිරීම සඳහා වන ගිවිසුමකට අත්සන් තැබීමට ද කැබිනට් අනුමැතිය හිමි වුණා.   ", "URL": "https://www.itnnews.lk/2023/10/05/442501/", "Category": "Breaking News,දේශීය පුවත්", "Parent URL": null}