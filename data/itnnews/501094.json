{"Source": "ITN news", "Timestamp": "ජූලි 20, 2023 10:10", "Headline": "කේරල ගංජා ජාවාරම් කරුවෝ නාවික හමුදාව දැක කේරල ගංජා පාරේ දමා පලා යයි", "News Content": "යාපනය මාමුනෙයි ප්‍රදේශයේදී සිදුකල හදීසි සෝදිසි මෙහෙයුමකදී විකිණීම සඳහා රැගෙන යමින් තිබූ කේරල ගංජා කිලෝ 35 ග්‍රෑම් 900 ක ප්‍රමාණයක්\nමාර්ගයක දමාගොස් තිබියදී ඊයේ  සවස සොයාගෙන තිබෙනවා. උතුරු නාවික විධානයට අයත් වෙත්තිලකේනි නාවික හමුදා කඳවුරේ නිලධාරීන් පිරිසක් විසින් ලැබුනු තොරතුරකට අනුව මාමුනෙයි ප්‍රදේශයේදී විශේෂ\nසෝදිසි මෙහෙයුමක් දියත් කරනු ලැබුවා. මෙහෙයුම අතරතුරදී මාමුනේ ප්‍රධාන මාර්ගයට පිවිසෙන අතුරු මාර්ගයක දමාගොස් තිබියදීයි මෙම කේරල ගංජා තොගය හමු වී තිබෙන්නේ. නාවික හමුදාවේ සෝදිසි මෙහෙයුම දැක ජාවාරම්ෙ කරුවන් විසින් විකිණීම සඳහා රැගෙන යමින් තිබූ අදාල කේරල ගංජා තොගය මාර්ගයේ දමා පලාගොස්\nතිබෙනවා. සොයාගත් කේරලගංජා තොගයේ වටිනාකම රුපියල් මිලියන 11 කට අධික වනවා. ", "URL": "https://www.itnnews.lk/2023/10/05/501094/", "Category": "දේශීය පුවත්", "Parent URL": null}