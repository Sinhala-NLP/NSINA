{"Source": "ITN news", "Timestamp": "පෙබරවාරි 9, 2023 18:09", "Headline": "ලංකා සතොස අද සිට භාණ්ඩ 4 ක මිල අඩු කරයි", "News Content": "ලංකා සතොස අද සිට භාණ්ඩ 4 ක මිල අඩු කර තිබෙනවා. වටානා, රතුකැකුළු, සුදු කැකුළු සහ සුදු නාඩු මිල ගණන් මෙලෙස අඩු කළ බවයි එම ආයතනය පවසන්නේ. වටානා කිලෝග්‍රෑමයක් රුපියල් දහයකින් අඩු කර ඇති අතර එහි නව මිල රුපියල් 305 ක් බවයි ලංකා සතොස පවසන්නේ. රතු කැකුළු කිලෝග්‍රෑමයක මිල අඩු කර ඇත්තේ රුපියල් පහකින්. එහි නව මිල රුපියල් 164 ක්. සුදු කැකුළු ද රුපියල් පහකින් අඩු කර ඇති අතර එහි නව මිල රුපියල් 179 ක් වනවා. දේශීය සුදු නාඩු කිලෝග්‍රෑමයක නව මිල 180 ක්. එය අඩු කර ඇත්තේ රුපියල් 4 කිනුයි. මේ අතර පිටකොටුවේ වෙළෙදසැල්වල අල, ළූනු, පරිප්පු සහ පාන් පිටි ඇතුළු භාණ්ඩ රැසක තොග මිල අඩු කර ඇති බව වෙළෙදුන් පවසනවා. එළවළු මිලද අඩු වී ඇති බවයි පාරිභෝගිකයින් පවසන්නේ. ", "URL": "https://www.itnnews.lk/2023/10/05/460072/", "Category": "දේශීය පුවත්", "Parent URL": null}