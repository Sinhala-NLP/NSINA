{"Source": "ITN news", "Timestamp": "ஜூலை 19, 2021 13:10", "Headline": "டெவோன் நீர்வீழ்ச்சியில் காணாமல் போன யுவதியை தேடும் பணிகள் தொடர்ந்தும்..", "News Content": "டெவோன் நீர்வீழ்ச்சியில் விழுந்து காணாமல் போன யுவதியை தேடும் பணிகள் தொடர்கின்றன. கடற்படையினர், பொலிஸார் மற்றும் பிரேதச மக்கள் இணைந்து தேடுதல் நடவடிக்கைகளை மேற்கொண்டுள்ளனர். டெவோன் நீர்வீழ்ச்சியை பார்வையிட சென்ற போதே கீழே விழுந்த யுவதி காணாமல் போயுள்ளார். தனது தோழிகளுடன் நீர்வீழ்ச்சியை பார்வையிடுவதற்காக யுவதி சென்றுள்ளார். அவர் வழுக்கி விழுந்ததில் நீரேந்து பகுதியை நோக்கி அடித்து செல்லப்பட்டு டெவோன் நீர்வீழ்ச்சியில் இருந்து கீழே விழுந்ததாக தோழிகள் குறிப்பிட்டுள்ளனர். வோல்ட்ரீம் தோட்டத்தை சேர்ந்த 19 வயது யுவதியே அனர்த்தத்திற்கு முகங்கொடுத்துள்ளார். யுவதியை தேடும் பணிகள் முன்னெடுக்கப்பட்ட போதிலும் இதுவரை அவர் கண்டுபிடிக்கப்படவில்லை. ", "URL": "https://www.itnnews.lk/2023/10/05/350387/", "Category": "Breaking News,தேசிய செய்திகள்", "Parent URL": null}