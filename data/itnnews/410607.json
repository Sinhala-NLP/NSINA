{"Source": "ITN news", "Timestamp": "මැයි 10, 2022 10:39", "Headline": "වෘත්තීය සමිති සම්බන්ධීකරණ මධ්‍යස්ථානය අඛණ්ඩ වැඩවර්ජනයක් කැඳවයි", "News Content": "ගාලු මුවදොර විරෝධතාවට එල්ලවූ අමානුෂික ප්‍රහාරයට විරෝධය දැක්වීමට වෘත්තීය සමිති රැසක් වෘත්තීය ක්‍රියාමාර්ගයකට එළඹ සිටිනවා. ශ්‍රී ලංකා පරිපාලන සංගමයේ සියලුම සාමාජිකයින් නැවත දැනුම් දෙන තුරු රාජකාරීවලින් ඉවත්වන බවයි එම සංගමය නිවේදනය කළේ. දුම්රිය ස්ථානාධිපතිවරුන්ගේ සංගමය ඊයේ මධ්‍යම රාත්‍රියේ  ආරම්භ කළ වෘත්තීය ක්‍රියාමාර්ගය අඛණ්ඩව ක්‍රියාත්මකයි. සමස්ත සෞඛ්‍ය සේවාවම වෘත්තීය ක්‍රියාමාර්ගයට එළඹෙන බව වෘත්තීය සමිති සම්බන්ධීකරණ මධ්‍යස්ථානය පවසනවා. සෞඛ්‍ය සේවාවේ අත්‍යවශ්‍ය සේවා පමණක් ක්‍රියාත්මක කෙරෙනවා. ගුරු විදුහල්පති වෘත්තීය ක්‍රියාමාර්යට එක්ව සිටින බව ලංකා ගුරු සංගමයේ ප්‍රධාන ලේකම් ජෝසප් ස්ටාලින් සදහන් කළා.     ", "URL": "https://www.itnnews.lk/2023/10/05/410607/", "Category": "Breaking News,දේශීය පුවත්", "Parent URL": null}