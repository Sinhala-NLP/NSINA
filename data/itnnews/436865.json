{"Source": "ITN news", "Timestamp": "සැප්තැම්බර් 24, 2022 11:43", "Headline": "මෙරට ඉපැරණි පුස්කොළ පොත් සංරක්ෂණය කිරීමේ ව්‍යාපෘතියක්", "News Content": "මෙරට ඉපැරණි පුස්කොළ පොත් සංරක්ෂණය කිරීමේ ව්‍යාපෘතියක් කැළිනිය විශ්වවිද්‍යාලය මගින් ක්‍රියාත්මක කරනවා. කැලණිය විශ්වවිද්‍යාලයේ පුස්තකාල විද්‍යා අධ්‍යයන අංශය මගින් මෙම ව්‍යාපෘතිය ක්‍රියාත්මක කරන අතර විහාරස්ථාන හා නිවාසවල තිබූ පුස්කොළ පොත් රැසක් මෙම මධ්‍යස්ථානයට ලැබී තිබෙනවා. ඉපැරණි වෙදකම්, යන්ත්‍ර මන්ත්‍ර, ජ්‍යෝතිශය, වාස්තු විද්‍යාව, බුදු දහම, ඇතුළු ක්ෂේත්‍ර රැසකට අදාළ පුස්කොළ පොත් මෙහි පවතිනවා. පර්යේෂණ සිදුකරන අයට මෙන්ම පුස්කොළ පොත් පරිශීලනය කිරීමෙන් පැරණි දැනුම උපයෝගී කරගනිමින් නව නිෂ්පාදන හා නිර්මාණ සිදු කිරීමට අපේක්ෂාවෙන් සිටින අයටද මෙය මහගු අත්වැලක් වනවා. දිවයිනෙන් රැගෙන ගොස් මේ වන විට විදේශයන්හි ඇති මෙවැනි පොත් පත් පිළිබද ප්‍රදර්ශනයක් පැවැත්වීමට ජනාධිපති රනිල් වික්‍රමසිංහ  මහතා ගත් තීරණය ද මෙහිදී වැදගත් වන බවයි ජ්‍යෙෂ්ඨ කථිකාචාර්ය පූජ්‍ය ලැගුම්දෙණියේ පියරතන ස්වාමීන් වහන්සේ ප්‍රකාශ කරන්නේ.     ", "URL": "https://www.itnnews.lk/2023/10/05/436865/", "Category": "දේශීය පුවත්", "Parent URL": null}