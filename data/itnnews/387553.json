{"Source": "ITN news", "Timestamp": "ජනවාරි 8, 2022 16:09", "Headline": "හොලිවුඩයේ ප්‍රථම කළු ජාතික සිනමා නළු සිඩ්නි පොයිටියර් අභාවප්‍රාප්ත වෙයි", "News Content": "හොලිවුඩයේ ප්‍රථම කළු ජාතික සිනමා තරුව වන සිඩ්නි පොයිටියර් අභාවප්‍රාප්ත වී තිබෙනවා. මිය යන විට ඔහුගේ වයස අවුරුදු 94ක්. එමෙන්ම ඔස්කාර් සම්මානයක් දිනූ ප්‍රථම කළු ජාතික නළුවා ලෙසද සිඩ්නි පොයිටියර් සැලකෙනවා. ඒ 1963 වසරේදීයි. ඇමෙරිකා ජනාධිපති ජෝ බයිඩ්න්, හිටපු ජනාධිපතිවරු මෙන්ම  රංගන ශිල්පීන් ඇතුළු විශාල පිරිසක් ඔහුගේ වෙන්වීම පිළිබද ශෝකය පළකර තිබෙනවා.     ", "URL": "https://www.itnnews.lk/2023/10/05/387553/", "Category": "ජාත්‍යන්තර පුවත්", "Parent URL": null}