{"Source": "ITN news", "Timestamp": "ඔක්තෝබර් 25, 2022 12:09", "Headline": "මැල්සිරිපුර අතුරුදන් වූ පුද්ගලයෙකුගේ මළ සිරුරක් සොයා ගැනේ", "News Content": "පසුගිය ඔක්තෝබර් 13 වැනිදා සිට මැල්සිරිපුර ප්‍රදේශයේ අතුරුදන් වූ බව කියන පුද්ගලයෙකුගේ මළ සිරුරක් ඔහු පදිංචිව සිටි නිවස ආසන්නයේ කුණු වළක රෙදි කැබැල්ලක ඔතා තිබියදී තිබී සොයා ගෙන තිබෙනවා. මැල්සිරිපුර, රේස්වත්ත, 15 කණුව ප්‍රදේශයේ පිහිටි ඔහුගේ නිවසින් අතුරුදන් වූ බව කියන මෙම පුද්ගලයා සම්බන්ධයෙන් පැමිණිල්ලක් ගොනු කර විමර්ශනයක් ආරම්භ කර ඇති බව පොලිසිය සඳහන් කළා. මෙලෙස මියගොස් ඇත්තේ 69 හැවිරිදි රේස්වත්ත ප්‍රදේශයේ පදිංචිව සිටි ඔහු තනිවම ජීවත් වූ අයෙකි. වැල්ලව ප්‍රදේශයේ පදිංචි 43 හැවිරිදි පුද්ගලයෙකු පසුගිය මාස තුනක කාලය තුළ එම නිවසේ අලුත්වැඩියා කටයුතුවල නිරතව සිට ඇති බව විමර්ශනවලදී අනාවරණය වී තිබෙනවා. 43 හැවිරිදි එම පුද්ගලයා ඉරිදා (24) නිවසේ මියගොස් සිටියදී සොයාගෙන ඇති අතර ඔහුගේ සියදිවි හානිකර ගන්නට ඇතැයි සැක කෙරෙනවා. ඔහු නිවසේ හිමිකරුගේ මරණයට සම්බන්ධ දැයි සොයා බැලීම සඳහා පොලිසිය පරීක්ෂණ ආරම්භ කර තිබෙනවා. මරණය සම්බන්ධයෙන් මහේස්ත්‍රාත් පරීක්ෂණය සහ පශ්චාත් මරණ පරීක්ෂණය අද සිදුකිරීමට නියමිත අතර මැල්සිරිපුර පොලීසිය වැඩිදුර විමර්ශන සිදුකරයි.   ", "URL": "https://www.itnnews.lk/2023/10/05/442274/", "Category": "Breaking News,නවතම පුවත්", "Parent URL": null}