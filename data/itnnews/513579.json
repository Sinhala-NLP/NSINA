{"Source": "ITN news", "Timestamp": "සැප්තැම්බර් 5, 2023 08:32", "Headline": "ශ්‍රී ලංකා – ඇෆ්ගනිස්ථාන තීරණාත්මක තරගය අද", "News Content": "ආසියානු කුසලාන ක්‍රිකට් තරගාවලියේ ශ්‍රීලංකා ඇෆ්ගනිස්ථාන තරගය ලාහෝර් ජාත්‍යන්තර ක්‍රිකට් ක්‍රීඩාංගනයේදී  අද (05) පස්වරුවේ ආරම්භ වනවා. කණ්ඩායම් දෙකටම තීරණාත්මක වූ මෙම තරගය පස්වරු 3ට ආරම්භ වීමට නියමිතයි. බී කාණ්ඩයෙන් සුපිරි සිව්දෙනාගේ වටයට සුදුසුකම් ලබන කණ්ඩායම් දෙක තෝරා ගැනෙන්නේ අද පැවැත්වෙන ශ්‍රී ලංකා ඇෆ්ගනිස්ථාන තරගයේ ප්‍රථිපලය  මතයි. මෙම තරගයෙන් ශ්‍රී ලංකාව ජය ගත හොත් ශ්‍රී ලංකාව හා බංග්ලාදේශය බී කාණ්ඩයෙන් සුපිරි සිව් දෙනාගේ වටයට සුදුසුකම් ලබනවා. ශ්‍රී ලංකාව පරාජය වුවහොත් එම කණ්ඩායම් දෙක තෝරා ගැනීම සිදු කෙරෙන්නේ ශුද්ධ ලකුණු ලබා ගැනීමේ වේගය මතයි.  ", "URL": "https://www.itnnews.lk/2023/10/05/513579/", "Category": "ක්‍රීඩා,දේශීය පුවත්", "Parent URL": null}