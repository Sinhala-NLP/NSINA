{"Source": "ITN news", "Timestamp": "ඔක්තෝබර් 29, 2022 21:29", "Headline": "හෙළ බොජුන් හල් දිවයින පුරා ආරම්භ කිරීමේ ව්‍යාපෘතියක්", "News Content": "පවත්නා ආර්ථික හා ආහාර අර්බුදය හමුවේ හෙළ බොජුන් හල් දිවයින පුරා ආරම්භ කිරීමේ ව්‍යාපෘතියක් ක්‍රියාත්මකයි. අවට පරිසරයේ වගා කරන දෑ යොදා ගනිමින් රසවත් ආහාර ලබාදීමේ අරමුණින් තවත් හෙළ බොජුන් අලෙවි සැලක් මීරිගම නගරයේදී ආරම්භ කෙරුණා. වස විසෙන් තොර දේශීය ආහාර මෙම ස්ථානයෙන් ලබාගත හැකි වනවා. සහන මිලට ජනතාවට ඒවා මිලදී ගත හැකිවීම විශේෂත්වයක්. මීරිගම සිට කුරුණෑගල දක්වා අධිවේගී මාර්ගය භාවිත කරන බොහෝ පිරිසකට ද මෙමගින් සෙත සැලසෙනවා. හෙල බොජුන් හල විවෘත කිරීමේ අවස්ථාවට මීරිගම ප්‍රාදේශීය සභාවේ සභාපති සනත් නන්දසිරි, ජනාධිපති නියෝජ්‍ය මාධ්‍ය අධ්‍යක්ෂ සිසිර විතානගේ යන මහත්වරුන් ඇතුළු පිරිසක් සහභාගී වුණා.     ", "URL": "https://www.itnnews.lk/2023/10/05/443139/", "Category": "දේශීය පුවත්", "Parent URL": null}