{"Source": "ITN news", "Timestamp": "අගෝස්තු 21, 2023 16:21", "Headline": "චීනය එරට පොලී අනුපාත කප්පාදු කරයි", "News Content": "චීනය එරට පොලී අනුපාත කප්පාදුකර තිබෙනවා. ඒ මූල්‍ය අර්බුදයෙන් මිදීම සදහායි. ලෝකයේ දෙවන විශාලතම ආර්ථිකය හිමි රට ලෙස මූල්‍ය අර්බුදයෙන් මිදීමට ගන්නා පියවරක් ලෙසයි චීන මහ බැංකුව මාස 3ක් ඇතුලත දෙවන වරටත් පොලී අනුපාත කපාහැර ඇත්තේ. කෝවිඩ් වසංගතයත් සමග චීනයේ මූල්‍ය අර්බුද රැසක් හටගෙන තිබෙනවා. මේ හේතුවෙන් ණය අනුපාත සියයට 3.55 සිට 3.45 දක්වා අඩුකර තිබෙනවා. මධ්‍ය කාලීන හා කොටි කාලීන අනුපාත ද මේ යටතේ කපාහැරීම විශේෂත්වයක්. එරට දැවැන්ත සමාගම් රැසක් පාඩු ලැබීම ද මෙසේ පොලී අනුපාත කප්පාදු කිරීමට හේතුවී තිබෙනවා. තරුණ විරැකියාව අවමකර ගනිමින් ආර්ථික වර්ධන වේගය වැඩිකර ගැනීම චීනයේ අපේක්ෂාවයි. ", "URL": "https://www.itnnews.lk/2023/10/05/509908/", "Category": "ජාත්‍යන්තර පුවත්", "Parent URL": null}