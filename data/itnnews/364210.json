{"Source": "ITN news", "Timestamp": "සැප්තැම්බර් 22, 2021 12:24", "Headline": "වැලිකඩ සහ අ’පුර බන්ධනාගාර සිදුවීම් ගැන පරීක්ෂණයට විශ්‍රාමික විනිසුරුවරයෙක්", "News Content": "වැලිකඩ සහ අනුරාධපුර බන්ධනාගාරවලදී පසුගියදා සිදුවූ සිදුවීම් සම්බන්ධව ස්වාධීන පරීක්ෂණ පැවැත්වීමට විශ්‍රාමික මහාධිකරණ විනිසුරුවරයෙකු පත්කරන බව අමාත්‍ය අලි සබ්රි මහතා ප්‍රකාශ කළා. ඒ සම්බන්ධව අද පාර්ලිමේන්තුවේ දී ඒ මහතා අදහස් පළ කළා. මෙවැනි සිදුවීම් කිසි දිනක සිදුවිය යුතු දේවල් නෙවෙයි. අධිකරණ අමාත්‍යවරයා ලෙස මම මේ  සිදුවීම හෙළා දකිනවා. ඒ වගේම මේ සිදුවීමට මුහුණ දුන් සිරකරුවන්ගෙන් වගේම ඔවුන්ගේ පවුල්වල ඥතීන්ගෙනුත් සමාව ඉල්ලනවා. නමුත් මෙවැනි සිදුවීම්වලට දේශපාලන ජාති හෝ ආගම් සම්බන්ධ කිරීමට උත්සාහ කරන එක මම පිළිගන්නේ නැහැ. ඒ වගේම මේ සිදුවීම් පිළිබඳ අංශ කිහිපයක් ඔස්සේ පරීක්ෂණ සිදු කෙරෙනවා. බන්ධනාගාරවල රදවා සිටින සැකකරුවන් පිළිබඳව සහ ඔවුන්ගේ ආරක්ෂාව ගැන රජයක් විදිහට  අපට වගකීමක් තිබෙනවා. දැනටමත් අවශ්‍ය ආරක්ෂාව සලසලා තියෙන්නේ අපි ඒ ගැන මානව හිමිකම් කොමිසමටත් දැන්වුවා.     ", "URL": "https://www.itnnews.lk/2023/10/05/364210/", "Category": "දේශීය පුවත්", "Parent URL": null}