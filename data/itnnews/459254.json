{"Source": "ITN news", "Timestamp": "පෙබරවාරි 5, 2023 11:12", "Headline": "75 වන නිදහස් සැමරුම් “Path to Freedom” කෞතුක භාණ්ඩ ප්‍රදර්ශනය විවෘත කෙරේ", "News Content": "75 වන ජාතික නිදහස් දින සැමරුම වෙනුවෙන් සංවිධාන කළ “Path to Freedom” කෞතුක භාණ්ඩ ප්‍රදර්ශනය කොළඹ ජාතික කෞතුකාගාරයේ දී විවෘත කෙරුණා. ඒ ජනාධිපති රනිල් වික්‍රමසිංහ මහතාගේ ප්‍රධානත්වයෙන්. ජාතික කෞතුකාගාර දෙපාර්තමේන්තුව , පුරා විද්‍ය දෙපාර්තමේන්තුව හා මධ්‍යම සංස්කෘතික අරමුදල ඒකාබද්ධවයි ප්‍රදර්ශනය සංවිධාන කර ඇත්තේ. 1919 වසරේ සිට 1972 වසර දක්වා නිදහසේ සටන සම්බන්ධයෙන් ඉතිහාසයේ සුවිශේෂි සන්දිස්ථාන පිළිඹිබු වන පුවත්පත් වල මුල්පිටු එකතුව නිදහසේ මුල් පිටු ප්‍රකාශනය ජනාධිපති රනිල් වික්‍රමසිංහ මහතා වෙත මෙහිදි පිළිගනු ලැබුවා. ඒ ලේඛණාරක්ෂක දෙපාර්තමේන්තුවේ අධ්‍යක්ෂ ජනරාල් ආචාර්ය නදීරා රූපසිංහ මහත්මිය විසින්. යුනේස්කෝ ආයතනයේ අනුග්‍රහයෙන් නැවත මුද්‍රණය කළ දුර්ලබ ග්‍රන්ථ 4ක් හා මහාවංශය ප්‍රථම භාගය හා ද්විතික භාගය ග්‍රන්ථ ජාතික කෞතුකාගාර දෙපාර්තමේන්තුවේ අධ්‍යක්ෂ ජනරාල් සනූජා කස්තුරිආරච්චි මහත්මිය විසින් ජනාධිපති රනිල් වික්‍රමසිංහ මහතා වෙත  පිළිගැන්වීම ද මෙහිදී සිදුවුණා. උරුමයක අරුමය කැළණි බිතුසිතුවම් ග්‍රන්ථ කට්ටලය , පුරාතන ලංකාවේ බුද්ධ හා බෝධිසත්ව ප්‍රතිමා ග්‍රන්ථය , බුද්ධත්වයෙන් පසු සත් සතිය මහනුවර යුගයේ බිතුසිතුවම් ඇසුරෙන් වු ග්‍රන්ථය ඇතුලු තවත් ග්‍රන්ථ කිහිපක් ජනාධිපතිවරයා වෙත පිළිගැන්වීමට ද කටයුතු කෙරුණා. එම ග්‍රන්ථ පිළිගන්වනු ලැබුවේ පුරා විද්‍යා අධ්‍යක්ෂ ජනරාල් මහචාර්ය අනුර මනුතුංග මහතායි. “Path to Freedom” ප්‍රදර්ශනය ලබන 10වන දා දක්වා පැවැත්වෙනා.       ", "URL": "https://www.itnnews.lk/2023/10/05/459254/", "Category": "Breaking News,දේශීය පුවත්", "Parent URL": null}