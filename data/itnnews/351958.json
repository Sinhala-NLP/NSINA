{"Source": "ITN news", "Timestamp": "ஜூலை 27, 2021 12:45", "Headline": "பூநகரியில் கடலட்டை பண்ணைகளை அமைக்கும் பணிகள் ஆரம்பம்..", "News Content": "பூநகரி கௌதாரிமுனையில் கடலட்டை பண்ணைகளை அமைக்கும் பணிகள் பிரதேச கடற்றொழிளார்களினால் ஆரம்பிக்கப்பட்டுள்ளது. கௌதாரிமுனை மக்களின் எதிர்பார்ப்பை நிறைவேற்ற அமைச்சர் டக்ளஸ் தேவானந்தா நடவடிக்கை எடுத்தார். அமைச்சரின் வழிகாட்டலுக்கு அமைய நட்டா நிறுவனத்தினால் அடையாளப்படுத்தப்பட்ட 16 இடங்களில் பண்ணைகளை அமைக்கும் பணிகள் ஆரம்பிக்கப்பட்டதுடன் இதற்கான பயனாளிகள் கடற்றொழிலாளர்கள் சங்கத்தினால் தெரிவு செய்யப்பட்டுள்ளனர். அடையாளப்படுத்தப்பட்ட இடங்களில் பண்ணைகளை அமைப்பதற்கு தேவையான ஒரு தொகுதி வலைகள் வழங்கி வைக்கப்பட்டன. அமைச்சரின் திட்டமிடலுக்கு அமைய வட மாகாணத்தில் கடலட்டை பண்ணைகளை அமைக்கும் செயல்பாடுகள் துரிதமாக இடம்பெற்று வருகின்றன. இதுவரை சுமார் 30 இற்கும் மேற்பட்டவர்கள் கடலட்டை. பண்ணைகளுக்காக விண்ணப்பங்களை சமர்ப்பித்துள்ளனர். ", "URL": "https://www.itnnews.lk/2023/10/05/351958/", "Category": "Breaking News,தேசிய செய்திகள்", "Parent URL": null}