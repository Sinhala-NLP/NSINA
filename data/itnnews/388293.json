{"Source": "ITN news", "Timestamp": "ජනවාරි 12, 2022 12:04", "Headline": "පාසැල් නිල ඇදුම් බෙදාහැරීම 68%කින් අවසන්", "News Content": "පාසල් නිල ඇදුම්වලින්  68% ක් කලාප අධ්‍යාපන කාර්යාල වෙත මේ වන විටත් යවා අවසන් බව රාජ්‍ය අමාත්‍ය පියල් නිශාන්ත මහතා පවසනවා. ඉතිරි නිල ඇදුම් රෙදි ප්‍රමාණය ද මේ මස අවසානය වන විට නිකුත් කිරීම අපේක්ෂාව බවයි ඒ මහතා සදහන් කරන්නේ. මේ වසර සදහා පාසල් නිල ඇදුම්  වෙනුවෙන් රෙදි මීටර් එක්කෝටි විසි හය ලක්ෂ අනූ හතර දහසක් අවශ්‍ය බව හදුනාගෙන තිබෙනවා. ඉන් සියයට 68 ක ප්‍රමාණයක් මේ වන විටත් කලාප කාර්යාල වෙත නිකුත් කර අවසන් බව රාජ්‍ය අමාත්‍ය පියල් නිශාන්ත මහතා සදහන් කළේ, සිය අමාත්‍යාංශයේ පැවැති මාධ්‍ය හමුවකදීයි. කුමන අභියෝග පැමිණිය ද දරුවන්ගේ අධ්‍යාපන කටයුතු අතපසු නොකරන බව කී රාජ්‍ය අමාත්‍යවරයා පටු දේශපාලන වාසි ලබාගැනීමට ඇතමුන් ගෙන යන උත්සාහයන් පරාජය කරන බව ද අවධාරණය කළා.           ", "URL": "https://www.itnnews.lk/2023/10/05/388293/", "Category": "Breaking News,දේශීය පුවත්", "Parent URL": null}