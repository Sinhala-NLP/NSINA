{"Source": "ITN news", "Timestamp": "සැප්තැම්බර් 14, 2023 05:45", "Headline": "සංවර්ධන කටයුතු සම්බන්ධයෙන් ජනාධිපති ලේකම්ගෙන් නිලධාරීන්ට උපදෙසක්", "News Content": "සංවර්ධන කටයුතු සැළසුම් කිරීමේදී දිස්ත්‍රික් හා ප්‍රාදේශීය සංවර්ධන කමිටු දැනුවත් කරන ලෙස ජනාධිපති ලේකම් සමන් ඒකනායක මහතා නිලධාරීන්ට උපදෙස් ලබා දුන්නා. රාජ්‍ය හා අර්ධ රාජ්‍ය ආයතන සංවර්ධන සැළසුම් සකස් කිරීමේදී හා ක්‍රියාත්මක කිරීමේදී රාජ්‍ය නිලධාරීන් හා දේශපාලන අධිකාරිය අතර දුරස්ථභාවයක් ඇති වීම වැලැක්වීම එහි අරමුණයි. රාජ්‍ය නිලධාරීන් සහ දේශපාලන අධිකාරිය අතර සම්බන්ධීකරණය අවමවීමෙන් විවිධ ගැටළු ඇතිවීම නිසා සංවර්ධන කටයුතුවලට එල්ල වී ඇති බාධා සම්බන්ධයෙන්ද  ජනාධිපති ලේකම්වරයාගේ අවධානය යොමුව තිබෙනවා. මෙම දෙපාර්ශ්වය අතර විධිමත් සම්බන්ධීකරණයක් සිදු කිරීමේ අරමුණිනුයි ජනාධිපති ලේකම්වරයා මෙම උපදෙස්  ලබා දී ඇත්තේ. ඒ සියලු අමාත්‍යාංශ ලේකම්වරුන් පළාත් ප්‍රධාන ලේකම්වරුන් දිස්ත්‍රික් ලේකම්වරුන් සහ ප්‍රාදේශීය ලේකම්වරුන් වෙත ලිපියක් යොමු කරමිනුයි.     ", "URL": "https://www.itnnews.lk/2023/10/05/515711/", "Category": "නවතම පුවත්", "Parent URL": null}