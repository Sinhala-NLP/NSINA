{"Source": "ITN news", "Timestamp": "දෙසැම්බර් 24, 2021 12:11", "Headline": "ලොව පුළුල්ම නිදහස් වෙළඳ ගිවිසුම වන RCEP ගිවිසුම ජනවාරි 01 සිට බලාත්මකයි", "News Content": "කලාපීය විස්තීර්ණ ආර්ථික හවුල්කාරීත්වය හෙවත් RCEP ගිවිසුම එළඹෙන ජනවාරි මස පළමුවැනිදා සිට බලාත්මක වේ. මේ වනවිට චීනය එම ගිවිසුම ක්‍රියාත්මක කිරීමට අවශ්‍ය සියලු කටයුතු මනාව සූදානම් කර ඇති බව චීන වාණිජ අමාත්‍යාංශ බලධාරියෙක් ඊයේ (23) ප්‍රකාශ කළේය. ඉකුත් වසරේ නොවැම්බර් 15 වැනිදා චීනය, ජපානය, දකුණු කොරියාව, ඔස්ට්‍රේලියාව, නවසීලන්තය සහ\nආසියාන් සංගම් රටවල් 10ක් ඇතුළු රටවල් 15ක් RCEP ගිවිසුමට අත්සන් තැබීය. ලොව විශාලතම නිදහස් වෙළඳ ගිවිසුම ලෙස එය බලාත්මක වීමෙන් පසු ගෝලීය ආර්ථික පුනර්ජීවනය හා වර්ධනයට නව අවස්ථා උදාවනු ඇත. මෙම වසරේ මුල් කාර්තු තුන තුළ, RCEP ගිවිසුමට අත්සන් තැබූ වෙළඳ හවුල්කාරී රටවල් සමඟ චීනයේ වෙළඳ පරිමාව පසුගිය වසරේ අදාළ කාලසීමාවට සාපේක්ෂව 19.3% කින් ඉහළ ගොස් ඇති බව ද සංඛ්‍යාලේඛන මගින් තහවුරු වී තිබේ. ", "URL": "https://www.itnnews.lk/2023/10/05/384689/", "Category": "ජාත්‍යන්තර පුවත්", "Parent URL": null}