{"Source": "ITN news", "Timestamp": "செப்டம்பர் 20, 2022 10:14", "Headline": "முறையாக ஹிஜாப் அணியாததால் தாக்குதலுக்கு உள்ளான பெண்", "News Content": "ஈரானில் பெண்களுக்கான உடை கட்டுப்பாடு கடுமையாக பின்பற்றப்பட்டு வரும் நிலையில் , ஹிஜாப் சரியாக அணியவில்லை எனக்கூறி கைது செய்யப்பட்ட இளம்பெண் பொலிஸார் தாக்கியதில் உயிரிழந்துள்ளார் . முறையாக ஹிஜாப் அணியாததால் மஹ்சா அமினி என்ற 22 வயது இளம்பெண்ணை கைது செய்த பொலிஸார் அவரை சரமாரியாக தாக்கியுள்ளனர். இதில் கோமா நிலைக்குச் சென்ற இளம் பெண் உயிரிழந்த சம்பவம் தற்போது அதிர்ச்சியை ஏற்படுத்தியுள்ளது. கடந்த வெள்ளிக்கிழமை இச்சம்பவம் நடந்துள்ளது . எனினும், இளம்பெண் காவலில் வைக்கப்பட்டதாகக் கூறப்படும் குற்றச்சாட்டை பொலிஸார் மறுத்துள்ளனர்.இந்த சம்பவத்திற்கு எதிர்ப்பு தெரிவித்து பெண்கள் பலர் போராட்டத்தில் குதித்துள்ளனர். ", "URL": "https://www.itnnews.lk/2023/10/05/436013/", "Category": "சர்வதேச செய்திகள்", "Parent URL": null}