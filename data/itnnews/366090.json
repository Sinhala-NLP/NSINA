{"Source": "ITN news", "Timestamp": "සැප්තැම්බර් 30, 2021 15:40", "Headline": "ලබන සඳුදා පාසල් විවෘත කිරීමට ඉන්දියාව තීරණය කරයි", "News Content": "ඉන්දියාවේ පාසල් පියවර ගණනක් ඔස්සේ ලබන සඳුදා සිට විවෘත කිරීමට තීරණය කළ බව එරට රජය පවසනවා. ඒ යටතේ ප්‍රාථමික අංශය හැර සෙසු ශ්‍රේණි විවෘත කිරීමටයි පියවර ගෙන තිබෙන්නේ. ලබන නොවැම්බරයේ දී ප්‍රාථමික ශ්‍රේණි විවෘත කිරීමට සැළසුම්කර ඇති බව ඉන්දීය රජය පවසනවා. ඊයේ දිනයේ දී ඉන්දියාවෙන් වාර්තා වූ දෛනික කොරෝනා ආසාදිත සංඛ්‍යාව 23,139 ක් වන අතර සිදුව ඇති මරණ සංඛ්‍යාව 309 ක් ලෙස දැක්වෙනවා. මේ වනවිට ඉන්දියාවෙන් වාර්තා වන සමස්ත කොරෝනා ආසාදිත සංඛ්‍යාව තුන්කෝටි තිස්හත් ලක්ෂ තිස්අටදහස් එකසිය අසූඅටක් ලෙසයි දැක්වෙන්නේ.         ", "URL": "https://www.itnnews.lk/2023/10/05/366090/", "Category": "ජාත්‍යන්තර පුවත්", "Parent URL": null}