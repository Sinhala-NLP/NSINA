{"Source": "ITN news", "Timestamp": "ஏப்ரல் 5, 2022 12:20", "Headline": "மத்திய வங்கியின் ஆளுனர் பதவியை பொறுப்பேற்க தயாரென முன்னாள் சிரேஷ்ட பிரதி ஆளுனர் நந்தலால் வீரசிங்க தெரிவிப்பு", "News Content": "இலங்கை மத்திய வங்கியின் ஆளுனராக பதவியேற்குமாறு மத்திய வங்கியின் முன்னாள் சிரேஷ்ட பிரதி ஆளுனர் பேராசிரியர் நந்தலால் வீரசிங்கவிடம் முன்வைத்த கோரிக்கையை அவர் ஏற்றுள்ளார். நாளை மறுதினம் அவர் மத்திய வங்கியின் ஆளுனராக பதவியேற்கவுள்ளதாக தகவல்கள் வெளியாகியுள்ளன. அரசாங்கம் மத்திய வங்கியின் ஆளுனர் பதவியை ஏற்குமாறு தனக்கு அழைப்பு விடுத்ததாக பிபிசி செய்தி சேவைக்கு நந்தலால் வீரசிங்க குறிப்பிட்டுள்ளார். குறித்த கோரிக்கையை தான் ஏற்றுக்கொண்டதாகவும், தற்போது அவுஸ்திரேலியாவிலுள்ள அவர் இலங்கைக்கு வருகை தந்தவுடன் கடமைகளை பொறுப்பேற்கவுள்ளதாக பிபிசி செய்தி சேவை தகவல் வெளியிட்டுள்ளது. 2011ம் ஆண்டு முதல் 2020ம் ஆண்டு வரை மத்திய வங்கியின் சிரேஷ்ட பிரதி ஆளுனராக பேராசிரியர் நந்தலால் வீரசிங்க பதவி வகித்துள்ளார். அத்தோடு, சர்வதேச நிதியத்தின், மாற்று நிறைவேற்று பணிப்பாளராகவும் பதவி வகித்துள்ளார். அவுஸ்திரேலியாவின் தேசிய பல்கலைக்கழகத்தின் பொருளாதார துறை தொடர்பான பேராசிரியராக பட்டம் பெற்றுள்ள அவர் களனி பல்கலைக்கழகத்தின் பட்டதாரி என்பதும் குறிப்பிடத்தக்கது. ", "URL": "https://www.itnnews.lk/2023/10/05/405616/", "Category": "Breaking News,அண்மைய செய்திகள்,தேசிய செய்திகள்,முதன்மை செய்தி", "Parent URL": null}