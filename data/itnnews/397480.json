{"Source": "ITN news", "Timestamp": "පෙබරවාරි 24, 2022 14:27", "Headline": "නීති විරෝධීව මෙරටට කහ රැගෙන ඒම වළක්වාලීම සඳහා නව නීති", "News Content": "නීති විරෝධීව මෙරටට කහ රැගෙන ඒම වළක්වා ලීම සදහා නව නීති සකසන බව රාජ්‍ය අමාත්‍ය ජානක වක්කුඹුර මහතා පවසනවා. කුළුබඩු හා ඒ ආශ්‍රිත නිෂ්පාදන අලෙවි මණ්ඩලය මගින් දිවයින පුරා මේ වන විට කහ මිලදී ගැනීම සාර්ථකව සිදුකරනු ලබනවා. ගම්පහ දිස්ත්‍රික්කයේ කහ මිලදී ගැනීමේ වැඩසටහනක් අත්තනගල්ල රජ මහා විහාරස්ථානයේදී සිදු කෙරුණා. ඒ පාර්ලිමේන්තු මන්ත්‍රී උපුල් මහේන්ද්‍ර රාජපක්ෂගේ සහභාගීත්වයෙන්. කහ කිලෝග්‍රෑම් 30000 ක් පමණ මෙහිදි මිලදී ගැණුනා. මේ අතර ගොඩකවෙල, අම්බැවිල සහ උස්සතොට ගොවීන්ගේ කහ මිලදී ගැනීමද පසුගියදා සිදුවුණා. කහ කිලෝග්‍රෑම් 40000 ක් පමණ මෙහිදි මිලට ගැණුනු අතර ඉදිරියේදී සියලු දිස්ත්‍රික් නියෝජනය කරමින් කහ මිලදී ගැනීම සිදු කරනු ලබයි කුළුබඩු හා ඒ ආශ්‍රිත නිෂ්පාදන අලෙවි මණ්ඩලයේ ප්‍රධාන විධායක නිලධාරී මහේෂ් ගුණරත්න පැවසුවේ.       ", "URL": "https://www.itnnews.lk/2023/10/05/397480/", "Category": "දේශීය පුවත්", "Parent URL": null}