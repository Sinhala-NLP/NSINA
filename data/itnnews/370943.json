{"Source": "ITN news", "Timestamp": "அக்டோபர் 22, 2021 12:55", "Headline": "நேற்றைய தினம் 554 பேருக்கு கொவிட் தொற்று உறுதி", "News Content": "நாட்டில் நேற்றைய தினம் 554 பேருக்கு கொவிட் தொற்று உறுதிப்படுத்தப்பட்டுள்ளது. அவர்கள் புதுவருட கொவிட் கொத்தணியுடன் தொடர்புடையவர்கள் என இராணுவத் தளபதி ஜெனரல் சவேந்திர சில்வா தெரிவித்துள்ளார். அதனடிப்படையில் நாட்டில் இதுவரை கொவிட் தொற்றுக்கு உள்ளானவர்களின் எண்ணிக்கை 5 இலட்சத்து 33 ஆயிரத்து 859 ஆக அதிகரித்துள்ளது. இதேவேளை, கொரோனா தொற்றிலிருந்து நேற்றைய தினம் மேலும் 8 ஆயிரத்து 790 பேர் பூரணமாக குணமடைந்து வீடு திரும்பியுள்ளதாக சுகாதார அமைச்சு தெரிவித்துள்ளது. இதற்கமைய, இதுவரை கொரோனா தொற்றில் இருந்து பூரணமாக குணமடைந்தவர்களின் எண்ணிக்கை 5 இலட்சத்து 2 ஆயிரத்து 464 ஆக அதிகரித்துள்ளது. இந்நிலையில் நேற்றைய தினம் 19 கொவிட் மரணங்களும் பதிவாகியுள்ள நிலையில் கொவிட் தொற்றுக்கு உள்ளாகி உயிரிழந்தோரின் எண்ணிக்கை 13 ஆயிரத்து 562 ஆக அதிகரித்துள்ளது. ", "URL": "https://www.itnnews.lk/2023/10/05/370943/", "Category": "Breaking News,தேசிய செய்திகள்", "Parent URL": null}