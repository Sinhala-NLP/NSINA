{"Source": "ITN news", "Timestamp": "මැයි 28, 2023 14:42", "Headline": "ජාතිවාදය සහ ආගම්වාදය පතුරා මේ රටේ කිසිවෙකුටත් ඉදිරියේදි දේශපාලනය කළ නොහැකි", "News Content": "ජාති වාදය සහ ආගම් වාදය පතුරා මේ රටේ කිසිවෙකුටත් ඉදිරියේදි දේශපාලනය කළ නොහැකි බව පාර්ලිමේන්තු මන්ත්‍රී පලනි දිගම්බරම් මහතා පවසනවා. මේ රටේ දේශපාලඥයින් මෙතෙක් කල් ජාති වාදය සහ ආගම් වාදය පතුරා දේශපාලනය සිදු කළ බවත්, මින් ඉදිරියට කිසිදු දේශපාලඥයෙකුට ජාති වාදය සහ ආගම් වාදය පතුරා මැතිවරණ ජයගත නොහැකි බව දමිල ප්‍රගතිශිලි සන්ධානයේ නියෝජ්‍ය නායක ප.ම පලනි දිගම්බරම් මහතා පවසනවා. පලනි දිගම්බරම් මහතා අද (28) දින හැටන් නගරයේදි මාධ්‍ය හමුවක් කැඳවමින් මේ බව පැවසිය. මෙම මාධ්‍ය හමුවේදි වැඩිදුරටත් අදහස් දැක් වු පලනි දිගම්බරම් මහතා කියා සිටියේ මේ රටේ ජන්ද දායකයා බුද්ධිමත් බවත්, ඒ නිසා මෙතෙක් පැවති මැතිවරණ වලදි ඇතැම් දේශපාලඥයින් ජාති වාදය සහ ආගම් වාදය පතුරවමින් මැතිවරණ ජයගත් නමුත් මින් ඉදිරියට එය සිදු කල නොහැකි බවයි. පළාත් පාලන මැතිවරණය පවත්වා රටේ පාලන බලය වෙනස් කල නොහැකි බවත්, රටේ පාලන බලය වෙනස් කල හැකි එකම මැතිවරණය ජනාධිපතිවරණය හෝ මහ\nමැතිවරණය බවයි පලනි දිගම්බරම් කියා සිටින්නේ. පසුගිය දා මෙරටට ප්‍රභු පරියන්තයෙන් නිති විරෝධි ලෙස රත්තරං සහ දුරකථන තොගයක් මන්ත්‍රිවරයෙක් රැගෙන ඇවිත් බවත්, එම මන්ත්‍රිවරයාට නිතිය ක්‍රියාත්මක වු ආකාරය පිලිබදව තමන් සැහිමකට පත් නොවන බවයි පලනි දිගම්බරම් කියා සිටියේ. එම මන්ත්‍රිවරයාට මිට වඩා දැඩි දඩුවම් ලබාදිය යුතු බවත්, එම මන්ත්‍රිවරයාට පාර්ලිමේන්තුවෙන්ද යම් විනය ක්‍රියාමාර්ගයක් ගත බවයි පලනි දිගම්බරම් මහතා වැඩිදුරටත් කියා සිටියේ. ", "URL": "https://www.itnnews.lk/2023/10/05/486923/", "Category": "දේශීය පුවත්", "Parent URL": null}