{"Source": "ITN news", "Timestamp": "මැයි 8, 2022 12:24", "Headline": "අගමැති ජය ශ්‍රී මහා බෝධීන් වහන්සේ ඇතුළු අටමස්ථානය වැඳ පුදා ගනී", "News Content": "අග්‍රාමාත්‍ය මහින්ද රාජපක්ෂ මහතා අනුරාධපුර ජය ශ්‍රී මහා බෝධීන්වහන්සේ වැද ආශිර්වාද ලබාගත්තා. ජය ශ්‍රී මහා බෝධීන් වහන්සේ වෙත අද පෙරවරුවේ පැමිණි අග්‍රාමාත්‍යවරයා ආගමික වතාවත්වල නිරත වුණා. අග්‍රාමාත්‍යවරයා අනතුරුව රුවන්වැලි මහා සෑ චෛත්‍යාරාමාධිකාරි නුවර කලාවියේ ප්‍රධාන සංඝනායක පූජ්‍ය පල්ලේගම හේමරතන නායක ස්වාමීන්වහන්සේ බැහැදැක ආශිර්වාද ලබාගත්තා. ඉන් අනතුරුව රුවන්වැලි මහා සෑ අභියස ආගමික වතාවත් වලට ද අගමැතිතුමා එක්වුණා. ඓතිහාසික මිරිසවැටිය විහාරස්ථානයට ගිය අග්‍රාමාත්‍යවරයා මිරිසවැටිය චෛත්‍යාරාමාධිකාරී පූජ්‍ය ඊතල වැටුණුවැවේ ඥාණතිලක ස්වාමීන්වහන්සේ බැහැදුටුවා. පූජනීය ස්ථාන වැදපුදා ගැනීමට පැමිණි බැතිමතුන් එතුමා අසළට පැමිණ සුහද කතාබහක නිරත වුණා.         ", "URL": "https://www.itnnews.lk/2023/10/05/410274/", "Category": "Breaking News,දේශීය පුවත්", "Parent URL": null}