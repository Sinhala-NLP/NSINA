{"Source": "ITN news", "Timestamp": "ජනවාරි 12, 2023 12:19", "Headline": "ණය කපාහැරීමට එකඟ වන්න – ශ්‍රී ලංකාව චීනයෙන් සහ ඉන්දියාවෙන් ඉල්ලයි", "News Content": "ණය කපාහැරීමට කඩිනමින් එකඟවන ලෙස චීනයෙන් සහ ඉන්දියාවෙන් ඉල්ලීම් කර ඇති බව  මහබැංකු අධිපති ආචාර්ය නන්දලාල්වීරසිංහ මහතා පවසනවා. ජාත්‍යන්තර මූල්‍ය අරමුදලේ ණය පහසුකම ලබාගැනීමට මෙය අත්‍යවශ්‍ය බවයි ඒ මහතා පවසන්නේ. බිබීසී පුවත් සේවය සමග සම්මුඛ සාකච්ඡාවකට එක්වෙමින් මහබැංකු අධිපති ආචාර්ය නන්දලාල් වීරසිංහ මහතා මෙම කරුණු හෙළි කළා. චීනය සහ ඉන්දියාව කඩිනමින් මෙම ක්‍රියාමාර්ගයට එළඹීම සියලු පාර්ශ්වයන්ගේ අවශ්‍යතාව වනවා. ඒ හරහා ණය හිමියෙකු ලෙස හා ණය ගැතියෙකු ලෙස දෙපාර්ශවයටම යහපතක් සිදුවන ඇති බවයි මහබැංකු අධිපතිවරයා පෙන්වා දී තිබෙන්නේ. දීර්ඝ කාලයක් මෙවැනි තත්ත්වයක් පවත්වාගෙන යාම, වගකීම් ඉටු නොකර සිටීම ශ්‍රී ලංකාවට යහපතක් නොවන අතර ආයෝජිකයන්ගේ විශ්වාසය බිද වැටීමට ඉඩ ඇති බවයි ඔහු පවසන්නේ. චීනය ශ්‍රී ලංකාවට ඇමෙරිකා ඩොලර් බිලියන 07ක පමන ණය ලබා දී ඇති අතර ඉන්දියාවෙන් ලබා ගෙන ඇති ණය ප්‍රමාණය ඇමෙරිකා ඩොලර් බිලියනයක් පමන වනවා. 2022 වසරේදි ශ්‍රී ලංකාවේ ආර්ථිකය 9.2% කින් හැකිලි ගිය අතර එය මේ වසරේදි තවත් 4.2%කින් හැකිලි යනු ඇති බවට ලෝක බැංකුව අනාවැකි පළ කරනවා.         ", "URL": "https://www.itnnews.lk/2023/10/05/455194/", "Category": "දේශීය පුවත්", "Parent URL": null}