{"Source": "ITN news", "Timestamp": "ජනවාරි 26, 2022 15:59", "Headline": "Covid එන්නත ලබා නොගැනීම හේතුවෙන් ඇමරිකා රෝහලක් හදවත් සැත්කමක් අවලංගු කරයි", "News Content": "කොරෝනා වයිරසයට එරෙහි එන්නත් ලබානොගැනීම හේතුවෙන් හදවත් රෝගියෙකුට සිදුකිරීමට නියමිතව තිබූ සැත්කමක් අවලංගු කළ පුවතක් ඇමෙරිකාවෙන් වාර්තා වනවා. ඇමෙරිකාවේ බොස්ටන් නගර වැසියෙක් වන 31 හැවිරිදි ෆර්ගසන් නමැති පුද්ගලයාට හදිසි සැත්කමක් සිදුකර හදවතක් බද්ධ කිරීමට නියමිතව තිබුණා. කෙසේ වුවද ඔහු වයිරසයට එරෙහි එන්නත් ලබානොතිබීම හේතුවෙන් එම සැත්කම අවලංගු කිරීමටයි බොස්ටන් රෝහල තීරණය කර ඇත්තේ. වයිරස ව්‍යාප්තිය මැඩපැවැත්වීමට ගෙන ඇති ප්‍රතිපත්තිමය තීරණ මත සැත්කම අවලංගු කිරීමට සිදුවූ බව එම රෝහල නිවේදනය කරනවා. මෙවැනි සැත්කමක් සාර්ථක කර ගැනීමට රෝගියාගේ ප්‍රතිශක්තිකරණ පද්ධතිය ඉතාමත් ශක්තිමත් විය යුතු බැවින් වයිරසයට එරෙහි එන්නත් ලබාතිබීම අනිවාර්ය බවයි ඔවුන් තවදුරටත් සදහන් කරන්නේ.             ", "URL": "https://www.itnnews.lk/2023/10/05/391509/", "Category": "ජාත්‍යන්තර පුවත්", "Parent URL": null}