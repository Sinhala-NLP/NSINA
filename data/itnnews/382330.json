{"Source": "ITN news", "Timestamp": "දෙසැම්බර් 12, 2021 14:44", "Headline": "ඉතාලියේ ගොඩනැගිල්ලක පිපිරීමකින් පුද්ගලයින් තුන්දෙනෙකු ජීවිතක්ෂයට", "News Content": "ඉතාලියේ සිසිලි ප්‍රදේශයේ ගොඩනැගිල්ලක සිදුවූ පිපිරීමකින් පුද්ගලයින් තුන්දෙනෙකු ජීවිතක්ෂයට පත් වුණා. මහල් නිවාස සංකීර්ණයක ගෑස් කාන්දුවක් හේතුවෙනුයි මෙම පිපිරීම සිදුව ඇත්තේ. පිපිරීමෙන් ගොඩනැගිල්ලට දැඩි අලාභ හානි සිදුව ඇති අතර ගින්නක් ද හටගත් බව විදෙස් මාධ්‍ය සඳහන් කරනවා. එහි පදිංචිව සිටි පුද්ගලයින් දස දෙනෙකු අතුරුදහන් බව සහන කණ්ඩායම් සඳහන් කරනවා. ඔවුන් අතරට කුඩා ළමුන් තුන් දෙනෙකු ද ඇතුළත්. මේ වනවිට ගින්න සම්පූර්ණයෙන්ම මැඩ පවත්වා ඇති අතර සුන්බුන් අතර සිරවී සිටින පුද්ගලයින් සොයා මෙහෙයුම් ක්‍රියාත්මකයි.     ", "URL": "https://www.itnnews.lk/2023/10/05/382330/", "Category": "ජාත්‍යන්තර පුවත්", "Parent URL": null}