{"Source": "ITN news", "Timestamp": "ජූනි 19, 2023 14:42", "Headline": "ස්වදේශික අයිතිවාසිකම් සම්බන්ධයෙන් වන ජනමත විචාරණයකට යන රට", "News Content": "ස්වදේශික අයිතිවාසිකම් සම්බන්ධයෙන් වන ජනමත විචාරණයකට ඕස්ට්‍රේලියාව සූදානම් වනවා. ආදිවාසී ජනතාව සදහා ව්‍යවස්ථාපිත පිළිගැනීමක් ලබාදීම මෙම ජනමත විචාරණයේ අරමුණයි. ඒ සදහා සහයෝගය ලබාදෙන ලෙස අග්‍රාමාත්‍ය ඇන්තනී ඇල්බනීස් ඉල්ලා සිටිනවා. මෙම ඓතිහාසික ජනමත විචාරණය සදහා අවශ්‍ය නීති මේ වනවිට සම්පාදනය කර ඇති අතර එරට ආදිවාසීන්ට ප්‍රතිපත්ති සම්පාදනයේ දී ඉඩක් තිබේද යන්න ජනතාව තීරණය කරනු ඇති. එරට සෙනට් සභාවේ මේ සම්බන්ධයෙන් පැවති ඡන්ද විමසීමේ දී යෝජනාවට පක්ෂව ඡන්ද 52 ලැබුණු අතර විරුද්ධව ලැබුණේ ඡන්ද 19ක් පමණයි. මිලියන 26ක පමණ පිරිසක් වාසය කරන ඕස්ට්‍රේලියාවේ සමස්ත ජනගහනයෙන් සියයට 3ක පමණ ප්‍රතිශතයක් ආදිවාසී ජනතාව නියෝජනය කරනවා. ", "URL": "https://www.itnnews.lk/2023/10/05/493140/", "Category": "ජාත්‍යන්තර පුවත්", "Parent URL": null}