{"Source": "ITN news", "Timestamp": "මාර්තු 21, 2022 12:43", "Headline": "බොරැල්ල දේවස්ථාන බෝම්බයක් සිද්ධියට සම්බන්ධ වෛද්‍යවරයා ඇප මත මුදා හැරේ", "News Content": "දේවස්ථානයකින් අත් බෝම්බයක් හමුවීමේ සිද්ධිය සම්බන්ධයෙන් රක්ෂිත බන්ධනාගාර ගතකර සිටි විශ්‍රාමික වෛද්‍ය ෂර්ලි හේරත් යන අය ඇප මත මුදාහැරුණා. බොරැල්ල සියලු සාන්තුවරයන්ගේ දේවස්ථානයේ තිබී අත් බෝම්බයක් හමුවීමේ සිද්ධිය සම්බන්ධයෙනුයි වෛද්‍ය ෂර්ලි හේරත් යන අය අත්අඩංගුවට ගෙන තිබුණේ. සැකකරු ඇප මත මුදාහැරීමට විරෝධයක් නොදක්වන බව රජයේ නීතිඥවරයා කොළඹ මහාධිකරණය හමුවේ දන්වා සිටියා. ඒ අනුව සැකකරු රුපියල් ලක්ෂයක මුදල් ඇප සහ රුපියල් ලක්ෂ 25 බැගින් වූ ශරීර ඇප දෙකක් මත මුදාහැරුණා. සැකකරුගේ විදෙස් ගමන් තහනම් කිරීමට ද නියෝග කෙරුණා. ", "URL": "https://www.itnnews.lk/2023/10/05/403016/", "Category": "දේශීය පුවත්", "Parent URL": null}