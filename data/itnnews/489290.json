{"Source": "ITN news", "Timestamp": "ජූනි 5, 2023 14:26", "Headline": "මූනට මිරිස්කුඩු ගසා රන්මාල කොල්ලකෑ 5ක් අල්ලයි", "News Content": "මූණට මිරිස්කුඩු ප්‍රහාර එල්ලකර රන්මාල කොල්ලකන සංවිධානාත්මක කණ්ඩායමක පස්දෙනෙකු ජීව අත්බෝම්බයක්, වාහන සහ භාණ්ඩ කිහිපයක් සමග අත්අඩංගුවට ගත්බව කළුතර දකුණ පොලිසිය සඳහන් කරනවා. මෙසේ අත්අඩංගුවට ගෙන ඇත්තේ කළුතර, පන්විලහේන වත්ත ප්‍රදේශයේ පදිංචි වයස අවුරුදු 30 ට අඩු පුද්ගලයන් බවයි පොලීසිය සඳහන් කළේ. සැකකරුවන් පස්දෙනා ත්‍රිරෝද දෙකෙන් සහ සොරකම් කල යතුරුපැදියකින් ගොස් මහමග ගමන්ගන්නා කාන්තාවන්ගේ මුහුනට මිරිස්කුඩු ප්‍රහාර එල්ලකර රන්මාල කොල්ලකා ඇති බවට හෙලිව ඇති බවත්,ව්‍යාපාරික ස්ථාන වල ඇති භාණ්ඩ සොරකම් කර ඇති බවත් පොලිසිය සඳහන් කළේ. කොල්ලකෑ රන්මාලයක්, ජෙනරේටරයක්, වාහන සේදුම් යන්ත්‍රයක්, ජංගම දුරකථනය දෙකක් සහ කොල්ලකෑමට යොදාගත් ත්‍රීරෝද දෙකක් සමග සොරකම්කල යතුරුපැදියද සොයාගෙන ප්‍රධාන සැකකරු සන්තකයේ ජීව අත්බෝම්බයක්ද තිබී සොයාගත් බව පොලිසිය සදහන් කළේ. සැකකරුවන් කළුතර මහේස්ත්‍රාත් අධ්කරණයට ඉදිරිපත් කිරීමට නියමිතයි. ", "URL": "https://www.itnnews.lk/2023/10/05/489290/", "Category": "දේශීය පුවත්", "Parent URL": null}