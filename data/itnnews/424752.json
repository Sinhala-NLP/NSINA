{"Source": "ITN news", "Timestamp": "ජූලි 24, 2022 14:52", "Headline": "ඉතාලියේ ඓතිහාසික චිත්‍රයකට හානි කිරීමට උත්සහ කළ දෙදෙනෙකු අත්අඩංගුවට", "News Content": "ඉතාලියේ කලාගාරයක ඇති ඓතිහාසික චිත්‍රයකට හානි කිරීමට උත්සහ කළ දෙදෙනෙකු අත්අඩංගුවට ගෙන තිබෙනවා. මෙසේ හානි කිරීමට උත්සහ කර ඇත්තේ ඉතාලියේ උෆිසි කලාගාරයේ තිබූ පෞරාණික චිත්‍රයකටයි. දාසය වන සියවසේ  විසූ චිත්‍ර ශිල්පියෙකු වූ සැන්ඩ්‍රෝ බොටිසෙලි නම් චිත්‍ර ශිල්පියාගේ චිත්‍රයකටයි කාලගුණික විපර්යාස පිළිබද විරෝධතාකරුවන් දෙදෙනෙකු මෙලෙස හානි කිරීමට තැත් කර තිබුණේ. යම් මැලියම් වර්ගයක් මගින් ඔවුන් චිත්‍රයට හානි කිරීමට උත්සාහ කලත් චිත්‍රය ඉදිරිපිට තිබූ වීදුරු ආවරණය නිසා කලා නිර්මාණයට හානියක් වුණේ නැහැ. මෙම විරෝධතාකරුවන් ගල් අගුරු භාවිතය සහ පොසිල ඉන්ධන භාවිතයට එරෙහිව මෙම අවස්ථාවේ දී තම විරෝධතාව පල කලා. කෙසේ වෙතත් ඔවුන් අත්අඩංගුවට ගැනීමට පොලිසිය කටයුතු කලා.     ", "URL": "https://www.itnnews.lk/2023/10/05/424752/", "Category": "ජාත්‍යන්තර පුවත්", "Parent URL": null}