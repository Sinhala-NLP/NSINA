{"Source": "ITN news", "Timestamp": "ஏப்ரல் 24, 2023 15:38", "Headline": "சிறியளவிலான நிலநடுக்கங்கள்", "News Content": "ஹம்பாந்தோட்டை கடற்கரையில் இருந்து 25.8 கிலோமீற்றர் தொலைவில் உள்ள கடற்பரப்பில் இன்று (24) காலை ரிக்டர் அளவுகோலில் 4.4 ஆக சிறிய நிலநடுக்கம் ஏற்பட்டுள்ளது.\nஎவ்வாறாயினும், இதனால் சுனாமி அபாயம் எதுவும் இல்லை என புவியியல் ஆய்வு மற்றும் சுரங்கப் பணியகம் தெரிவித்துள்ளது. புவியியல் ஆய்வு மற்றும் சுரங்கப் பணியகத்தின் சிரேஷ்ட பணிப்பாளர் (புவியியல்) கலாநிதி ஸ்டெரின் பெர்னாண்டோ இது குறித்து கருத்து தெரிவிகையில் :- . “இந்த பூகம்பத்தால் சேதங்கள் ஏற்பட்டதாக எமக்கு எந்தத் தகவலும் கிடைக்கவில்லை. ஆனால் இலங்கையின் பல்வேறு பகுதிகளிலும் இந்த அதிர்வு உணரப்பட்டுள்ளது. ஹம்பாந்தோட்டை பிரதேசத்தில் இத்தாக்கம் அதிகமாக உணரப்பட்டுள்ளது. பதுளை, கண்டி மற்றும் மாவனல்லையிலும் உணரப்பட்டுள்ளது. புவியியல் தரவுகளின்படி, பாரிய நிலநடுக்கத்தை எதிர்பார்க்க முடியாது, ஆனால், இந்த நாட்களில், சிறு அதிர்வுகள் ஏற்படுகின்றன. அதற்கேற்ப கணக்கீடுகள் செய்து, அதிக நிலநடுக்கம் ஏற்படக்கூடிய இடங்களை கண்டறிந்து வருகிறோம். இன்று, புவியியல் வல்லுனர்கள் குழு, அம்பாந்தோட்டை பகுதிக்கு செல்கிறது. இந்த நிலநடுக்கத்தால் ஏதேனும் பேரிடர்அல்லது சுனாமி ஏற்படும் சூழல் இல்லை. மக்கள் பயப்பட தேவையில்லை என தெரிவித்தார் . இன்று பதிவாகியுள்ள இந்த நிலநடுக்கங்களுக்கு மேலதிகமாக கடந்த பெப்ரவரி 10ஆம் திகதி முதல் நாட்டில் பல இடங்களில் நிலநடுக்கங்கள் பதிவாகியுள்ளன.\nமொனராகலை, புத்தல, வெல்லவாய, கும்புக்கன, ஒக்கம்பிடிய, திருகோணமலை மற்றும் கிரிந்த உள்ளிட்ட பல பிரதேசங்களில் இந்த நிலநடுக்கங்கள் பதிவாகியுள்ளன. ", "URL": "https://www.itnnews.lk/2023/10/05/477807/", "Category": "Breaking News,தேசிய செய்திகள்", "Parent URL": null}