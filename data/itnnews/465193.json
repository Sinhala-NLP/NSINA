{"Source": "ITN news", "Timestamp": "මාර්තු 4, 2023 11:45", "Headline": "ත්‍රිකුණාමලය දිස්ත්‍රික්කයේ ගොවීන්ට වගා කටයුතුවලට ඉන්ධන", "News Content": "ත්‍රිකුණාමලය දිස්ත්‍රික්කයේ ගොවීන් සදහා වගාකටයුතුවලට ඉන්ධන ලබාදීමේ වැඩසටහන ආරම්භ කෙරුණා. මාස් කන්නයේ අස්වනු නෙලීම සදහා අවශ්‍ය ඉන්ධන ලබාදීමයි මෙහිදී සිදු කෙරෙන්නේ. අභියෝග හමුවේ නොසෙලෙන සැබෑ මිතුදම මැයෙන් චීන රජය මේ සදහා ආධාර කරනවා. හෙක්ටාරයකට ඩීසල් ලීටර් 15 බැගින් ලබාදීමයි සිදු කෙරෙන්නේ. ඒ අනුව ත්‍රිකුණාමලය දිස්ත්‍රික්කයේ ගොවීන් 34,640 දෙනෙකුට ඉන්ධන ලබාදීමට නියමිතයි. ඉන්ධන ලබාදීම ආරම්භ කෙරුණේ නැගෙනහිර පළාත් ආණ්ඩුකාර අනුරාධා යහම්පත් මහත්මිය සහ  ශ්‍රී ලංකාවේ චීන තානාපති කී. සෙන්හොංග් මහතාගේ ප්‍රධානත්වයෙනුයි.       ", "URL": "https://www.itnnews.lk/2023/10/05/465193/", "Category": "දේශීය පුවත්", "Parent URL": null}