{"Source": "ITN news", "Timestamp": "අගෝස්තු 27, 2022 09:22", "Headline": "ආසියා කුසලාන ක්‍රිකට් තරගාවලිය අද සිට ඇරඹෙයි", "News Content": "ආසියා කුසලාන ක්‍රිකට් තරගාවලිය අද ආරම්භ කෙරෙනවා. තරගාවලියේ සියලු තරග ස්වාධීන රූපවාහිනී මාධ්‍ය ජාලයේ වසන්තම් ටී වී ඔස්සේ සජිවී ලෙස විකාශය කෙරෙනවා. තරගාවලියේ මූලික වටයේ තරග කාණ්ඩ දෙකක් යටතේ පැවැත්වෙන අතර ඒ කාණ්ඩයෙන් ඉන්දියාව , පාකිස්ථානය හා හොංකොං තරග වදිනවා. ශ්‍රී ලංකාව, ඇෆ්ගනිස්ථානය හා බංග්ලාදේශය තරග වදින්නේ බී කාන්ඩය යටතේයි. ඒ අනුව තරගාවලියේ පළමු තරගය ලෙස ඇෆ්ගනිස්ථානය හා ශ්‍රී ලංකාව අතර තරගය අද ඩුබායි හිදී පැවැත්වෙනවා. ඇෆ්ගනිස්ථාන කණ්ඩායම මොහොමඩ් නබී මෙහෙයවන අතර ශ්‍රී ලංකා කණ්ඩායම මෙහෙය වන්නේ දසුන් ශානක විසිනුයි. අද තරගයේ වැඩි වාසි ශ්‍රී ලංකා කණ්ඩායම හිමිකර ගනු ඇති බවටයි විචාරකයන් මත පළකරන්නේ. තරගය ආරම්භ කෙරෙන්නේ පස්වරු 7.30ටයි.  එහෙත් වසන්තම් ටීවී නාලිකාව ඔස්සේ පස්වරු 6.30 සිටම තරගයට අදාළ විකාශන කටයුතු සිදුවනවා. මෙම තරග පහසුවෙන් හා සුපැහැදිලිව නැරඹීම සඳහා වසන්තම් ටීවී නාලිකාවේ ආවරණ කලාපය ද පුළුල් කර තිබෙනවා.         ", "URL": "https://www.itnnews.lk/2023/10/05/431354/", "Category": "Breaking News,ක්‍රිකට්,ක්‍රීඩා,දේශීය පුවත්", "Parent URL": null}