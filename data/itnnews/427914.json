{"Source": "ITN news", "Timestamp": "ஆகஸ்ட் 9, 2022 10:35", "Headline": "இரு வீடுகளில் புகுந்து பொருட்களை திருடிய மூவர் கைது..", "News Content": "இரு வீடுகளை உடைத்து இருபது இலட்சம் ரூபாவிற்கும் அதிகமான பொருட்களை திருடிய மூவரை பொலிஸார் கைது செய்துள்ளனர். ராகம படுவத்த பிரதேசத்தில் புதிதாக நிர்மாணிக்கப்பட்ட இரண்டு வீடுகளில் பொருட்களை திருடிச் சென்றுள்ளதாக பொலிஸார் தெரிவிக்கின்றனர். இரவில் அவர்கள் வீட்டிற்குள் நுழைவது பாதுகாப்பு கேமராவில் பதிவாகியுள்ளது. அந்த தகவல் மற்றும் உளவுத்துறையின் அடிப்படையில் பொலிஸார் விசாரணை நடத்தி குறித்த நபர்களை கைது செய்தனர். இவர்கள் போதைப்பொருளுக்கு அடிமையானவர்கள் என ராகம பொலிஸ் நிலைய பிரதான பொலிஸ் பரிசோதகர் புத்திக ராஜபக்ஷ தெரிவித்தார். சந்தேகநபர்களை வத்தளை நீதவான் முன்னிலையில் ஆஜர்படுத்திய பின்னர் எதிர்வரும் 22ஆம் திகதி வரை விளக்கமறியலில் வைக்கப்பட்டுள்ளனர். ", "URL": "https://www.itnnews.lk/2023/10/05/427914/", "Category": "Breaking News,தேசிய செய்திகள்", "Parent URL": null}