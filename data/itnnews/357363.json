{"Source": "ITN news", "Timestamp": "අගෝස්තු 20, 2021 18:56", "Headline": "කලබල වෙන්න එපා; රටේ කිසිම තෙල් හිඟයක් නැහැ – ඛනිජ තෙල් නීතිගත සංස්ථාව", "News Content": "රටේ ඩීසල්, පෙට්‍රල්, හිඟයක් තියෙනවා කියන ආරංචියකට අද බොහෝ දෙනා ඉන්ධන පිරවුම් හල් අසල රැදී සිටියා. වෘත්තීය සමිතියක නායකයෙකු බව කියන කෙනෙකු කළ ප්‍රකාශයත් සමගයි ජනතාව මේ විදියට කඩිමුඩියේ ඉන්ධන රැසකරගන්න පෙළඹුණේ. නමුත් කිසිම තෙල් හිගයක් නැහැ කියලා අදාළ නිලධාරීන් සහතික කරලා කියනවා. ඉන්ධන හිගයක් පවතින බවට කටකතා පැතිරයාමත් සමග අද දහවල් සිට ඉන්දන පිරවුම්හල් අසළ දක්නට ලැබුණේ දිගු පෝලිම්. ඇතැමුන් පැය ගණනක් මෙම පෝලිම්වල ගත කළ බවයි ඉන්දන ලබා ගැනීමට පැමිණි අය ප්‍රකාශ කළේ. කෙසේ වුවද ජනතාව දැඩි දුෂ්කරතාවන්ට පත්වුණා. වෘත්තීය සමිති නායකයෙකු බව කියන පුද්ගලයෙකු ඉන්දන හිගයක් පවතින බවට ප්‍රකාශ කළ බවයි පැවසෙන්නේ. කෙසේ වුවද මෙම චෝදනා මුළුමනින්ම අසත්‍ය බව ඛණිජ තෙල් නීතිගත සංස්ථාවේ සභාපතිවරයා පෙන්වා දෙනවා.         ", "URL": "https://www.itnnews.lk/2023/10/05/357363/", "Category": "දේශීය පුවත්", "Parent URL": null}