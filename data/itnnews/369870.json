{"Source": "ITN news", "Timestamp": "ඔක්තෝබර් 17, 2021 15:50", "Headline": "මැටි කර්මාන්තකරුවන් සහන මිලට මැටි ඉල්ලයි", "News Content": "නාත්තණ්ඩිය කොස්වත්ත ප්‍රදේශයේ මැටි හට්ටි නිෂ්පාදනයේ යෙදෙන ජනතාවට අමුද්‍රව්‍ය සොයා ගැනීමට නොහැකිවීමෙන් ගැටලු රැසක් උද්ගතවී ඇති බව අප වාර්තාකරුවන් පවසනවා. බංගදෙණිය, පන්නල ආදී ප්‍ර දේශවලින් සිය කර්මාන්තයට අවශ්‍ය මැටි ගෙන්වා ගන්නා නමුත් ප්‍රවාහන පිරිවැය ඉහළ යාම නිසා සිය කර්මාන්තය පවත්වාගෙන යාමට නොහැකි තත්ත්වයක් ඇතිවී තිබෙන බවයි මැටි කර්මාන්තකරුවන් පවසන්නේ. තමන් නිෂ්පාදනය කරන කිරිහට්ටි තිස්සමහාරාමය, පොළොන්නරුව,අම්පාර ආදී  ප්‍රදේශවලට සැපයීම සිදුකළ ද ප්‍රවාහන පිරිවැය පිළිබද ගැටලුව නැවතත් මතුවන බව ඔවුන් කියාසිටිනවා. රජය සහන මිලක් යටතේ මැටි ලබාදීමට කටයුතු කරන්නේ නම් සිය කර්මාන්තය පවත්වාගෙන යාමට පහසුවන බවයි මැටි කර්මාන්තකරුවන් පවසන්නේ.   ", "URL": "https://www.itnnews.lk/2023/10/05/369870/", "Category": "දේශීය පුවත්", "Parent URL": null}