{"Source": "ITN news", "Timestamp": "ජූලි 13, 2023 05:31", "Headline": "ශ්‍රී ලංකා නාවික හමුදා නිලධාරිනියක් තායිලන්තයේදී ලෝකඩ පදක්කමක් දිනා ගනී", "News Content": "තායිලන්තයේ බැංකොක් නුවර ජාතික ක්‍රීඩාංගණයේදී පැවැත්වෙන, 25 වන අසියානු මලල ක්‍රීඩා ශූරතාවලිය සඳහා ශ්‍රී  ලංකාව නියෝජනය කරමින් පැවති මිටර් 1500 කාන්තා ධාවන ඉසව්ව සඳහා ඉදිරිපත් වූ ශ්‍රී ලංකා නාවික හමුදාවේ කාන්තා සුළු නිලධාරී ගයන්තිකා අබේරත්න ක්‍රීඩිකාව, එම ඉසව්වේ ලෝකඩ පදක්කම මව්බිමට දිනාදීමට සමත් වුණා. ධාවන ඉසව්ව විනාඩි 04 තත්පර 14.39 කින්  නිමා කළ ඇය  ශ්‍රී ලංකා නාවික හමුදාවට විශාල කීර්තියක් ගෙනදීමටත් ජාත්‍යන්තරය ඉදිරියේ ශ්‍රී ලංකාවේ අභිමානය ඉහළ නංවා තිබෙනවා. තවද, ශ්‍රී ලංකාව නියෝජනය කරමින් කාන්තා සුළු නිලධාරී ගයන්තිකා අබේරත්න ක්‍රීඩිකාව 25 වන අසියානු මලල ක්‍රීඩා ශූරතාවලියේදී මීටර් 800 කාන්තා ධාවන තරඟය සදහා ද සහභාගීවීමට නියමිතයි. \n\n ", "URL": "https://www.itnnews.lk/2023/10/05/499397/", "Category": "ක්‍රීඩා,වෙනත් ක්‍රීඩා", "Parent URL": null}