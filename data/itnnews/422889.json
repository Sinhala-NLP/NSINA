{"Source": "ITN news", "Timestamp": "ජූලි 13, 2022 09:38", "Headline": "ජනාධිපතිවරයාට රටින් පිටව යාමට ගුවන් යානයක් දුන් බව ගුවන් හමුදාව පිළිගනී", "News Content": "ජනාධිපති ගෝඨාභය රාජපක්ෂ මහතාට සහ එම ආර්යාවට කටුනායක ජාත්‍යන්තර ගුවන් තොටුපළේ සිට දිවයිනෙන් බැහැරව මාලදිවයින බලා පිටත්ව යාමට ගුවන් යානයක් අද අලුයම ලබාදුන් බව ශ්‍රී ලංකා ගුවන් හමුදාව නිවේදනයක් නිකුත් කරමින් පවසනවා. ශ්‍රී ලංකා ආණ්ඩුක්‍රම ව්‍යවස්ථාවේ විධායක ජනාධිපතිවරයෙකුට හිමි බලතල ප්‍රකාරව පවතින රජයේ ඉල්ලීමට අනුව ආරක්ෂක අමාත්‍යංශයේ පූර්ණ අනුමැතියට යටත්ව එය සිදුකෙරුණු බවයි එම නිවේදනයේ දැක්වෙන්නේ.  ", "URL": "https://www.itnnews.lk/2023/10/05/422889/", "Category": "Breaking News,දේශීය පුවත්", "Parent URL": null}