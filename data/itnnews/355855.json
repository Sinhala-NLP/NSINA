{"Source": "ITN news", "Timestamp": "අගෝස්තු 11, 2021 20:19", "Headline": "ඇල්ජීරියාවේ පවතින ලැව් ගිනි හේතුවෙන් පුද්ගලයින් හතළිස් දෙදෙනෙකු ජීවිතක්ෂයට", "News Content": "ඇල්ජීරියාවේ පවතින ලැව් ගිනි තත්ත්වය හේතුවෙන් පුද්ගලයින් හතළිස් දෙදෙනෙකු ජීවිතක්ෂයට පත්ව තිබෙනවා. ඇල්ජීරියාවේ අභ්‍යන්තර කටයුතු අමාත්‍යංශය සදහන් කරන්නේ ජීවිතක්ෂයට පත්වූවන් අතර හමුදා භටයින් විසිපස්දෙනෙකු සිටින බවයි. සිවිල් වැසියන් ලැව්ගිනි තත්ත්වයෙන් බේරා ගැනීම සදහා සිදුකළ මෙහෙයුම්වලදී මෙලෙස හමුදා භටයින් ජීවිතක්ෂයට පත්ව ඇති බවයි විදෙස් වාර්තා පෙන්වා දෙන්නේ. එමෙන්ම තවත් විශාල  හමුදා භටයින් පිරිසක් පිළිස්සුම් තුවාල ලබා ඇති බව ද සදහන්. ඇල්ජීරියාවේ පළාත් රැසකම ලැව්ගිනි පනහකට අධික සංඛ්‍යාවක් පවතින බවද විදෙස් වාර්තා පෙන්වා දෙනවා. ", "URL": "https://www.itnnews.lk/2023/10/05/355855/", "Category": "ජාත්‍යන්තර පුවත්", "Parent URL": null}