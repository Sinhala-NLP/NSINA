{"Source": "ITN news", "Timestamp": "ඔක්තෝබර් 22, 2021 10:56", "Headline": "වයස 16ත් 17ත් අතර සිසුන් එන්නත්කරණය අද සිට දිවයින පුරා", "News Content": "වයස අවුරුදු 16 ත් 17 අතර පාසල් සිසුන්ට කොවිඩ් මර්දන එන්නත් ලබාදීමේ වැඩසටහන අද සිට දිවයින පුරා ක්‍රියාත්මක බව සෞඛ්‍ය අමාත්‍යාංශය පවසනවා. වයස අවුරුදු 18 – 19 කාණ්ඩයේ සිසුන්ට ෆයිසර් එන්නත ලබාදීම ඊයේ දීප ව්‍යාප්තව ආරම්භ කෙරුණා. මේ වැඩපිළිවෙල ක්‍රියාත්මක අතරතුර වයස අවුරුදු 16- 17 කාණ්ඩයේ සිසුන්ට ද එන්නත් ලබාදීම අද සිට ආරම්භ කිරීමටයි රජය තීරණය කළේ. ඒ සම්බන්ධයෙන් පළාත් සෞඛ්‍ය සේවා අධ්‍යක්ෂවරුන් හා දිස්ත්‍රික් සෞඛ්‍ය සේවා අධ්‍යක්ෂවරුන්ට අවශ්‍ය උපදෙස් ලබාදී ඇති බව සෞඛ්‍ය අධ්‍යක්ෂ ජනරාල් විශේෂඥ වෛද්‍ය අසේල ගුණවර්ධන මහතා ඊයේ සදහන් කළා. ඒ අනුව විධිමත් ක්‍රමවේදයක් අනුගමනය කරමින් විශේෂඥ වෛද්‍යවරුන්ගේ අධීක්ෂණය යටතේ එන්නත් ලබාදීම සිදුවනු ඇති.         ", "URL": "https://www.itnnews.lk/2023/10/05/370899/", "Category": "දේශීය පුවත්", "Parent URL": null}