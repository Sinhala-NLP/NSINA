{"Source": "ITN news", "Timestamp": "නොවැම්බර් 14, 2022 11:32", "Headline": "ධනුෂ්කගේ දෙවන ඇප අයදුම්පත විභාගය දෙසැම්බරයේ", "News Content": "ශ්‍රී ලංකා ක්‍රිකට් ක්‍රීඩක ධනුෂ්ක ගුණතිලකට ඇප ලබා ගැනිම සදහා දෙවන ඇප අයදුම්පත්‍රය ද නිව් සවුත් වේල්ස් ශ්‍රේෂ්ඨාධිකරණයට ඉදිරිපත් කර තිබෙනවා. කාන්තාවකට ලිංගික අතවර සිදු කිරිමේ චෝදනා එල්ල වු ශ්‍රී ලංකා ක්‍රිකට් ක්‍රීඩක ධනුෂ්ක ගුණතිලකට ඇප ලබා දීම සිඩ්නි මහේස්ත්‍රාත් අධිකරණය මීට පෙර ප්‍රතික්ෂේප කළා. ඒ අනුවයි ඔහුගේ නීතිඥවරුන් දෙවැනි ඇප අයදුම්පත්‍රය ඉදිරිපත් කර තිබෙන්නේ. මෙම ඇප අයදුම්පත්‍රය විභාග කිරිම ලබන මස 08වන දා නිව් සවුත් වේල්ස් ශ්‍රේෂ්ඨාධිකරණයේ දී සිදු කරන බවයි විදෙස් මාධ්‍ය වාර්ථා කරන්නේ. මේ අතර ධනුෂ්ක ගුණතිලකගේ ඉදිරි නීතිමය කටයුතු වෙනුවෙන් ක්‍රිකට් ආතනයේ මුදල් නොමැති බවට පළවන ප්‍රචාර ශ්‍රී ලංකා ක්‍රිකට් ආයතනයේ උපලේකම් ක්‍රිෂාන්ත කපුවත්ත මහතා ප්‍රතික්ෂේප කරනවා.     ", "URL": "https://www.itnnews.lk/2023/10/05/445571/", "Category": "Breaking News,නවතම පුවත්", "Parent URL": null}