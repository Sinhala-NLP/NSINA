{"Source": "ITN news", "Timestamp": "අප්‍රේල් 23, 2023 18:39", "Headline": "බන්ධනාගාර නිළධාරීන් තිදෙනෙකුගේ වැඩ තහනම් කෙරේ", "News Content": "ඝාතන සිදුවිමකට අදාලව අධිකරණ නියෝග මත මාකොළ ළමා නිවාසයේ රඳවා සිටි සැකකාර දරුවන් තිදෙනෙකු  පසුගිය 2023.04.18 වන දින මතුගම මහේස්ත්‍රාත් අධිකරණය වෙත ඉදිරිපත් කර නඩු කටයුතු අවසන් වීමේන් පසු නැවත මාකොල ළමා නිවාසය වෙත බන්ධනාගාර නිළධාරීන් තිදෙනෙකු භාරයේ ආරක්ෂණය කර තිබෙනවා. සමාජ මාධ්‍ය හා ප්‍රසිද්ධ මාධ්‍යන් ඔස්සේ මේ වන විට සංසරණය වන දරුවන් ආරක්ෂණය සිදු කරන බන්ධනාගාර වෑන් රථය අධිකරණය අසල මාර්ගයක නවතා දරුවනගේ ඥාතීන් යැයි පවසු පිරිසක් බඩු භාහිරාදිය වෑන් රථයට පටවන ආකාරය දැක්වෙන විඩියෝවක් බන්ධනාගාර බුද්ධි අංශ වෙත ලැබී ඇති අතර, ඒ සම්බන්ධයෙන් බන්ධනාගාර දෙපාර්තමේන්තුව මේ වන විට පුළුල් විමර්ෂණක් ආරම්භ කර ඇත. එම සිදුවීමට අදාල ආරක්ෂණය සිදු කළ නිලධාරීන් තිදෙනා ප්‍රකාශ ලබා ගැනීමේන් පසුව විනය පරීක්ෂනයට යටත්ව වැඩ තහනම් කර ඇති අතර, ඉදිරියේදී විමර්ෂණ කටයුතු අවසන් වීමෙන් පසු එම නිළධාරීන් සම්බන්ධයෙන් දැඩි විනය පියවර ගැනීමට බලාපොරොත්තු වේ. ", "URL": "https://www.itnnews.lk/2023/10/05/477613/", "Category": "දේශීය පුවත්", "Parent URL": null}