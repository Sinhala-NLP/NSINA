{"Source": "ITN news", "Timestamp": "අගෝස්තු 28, 2023 13:14", "Headline": "විදෙස් රටවල සිටින උතුරු කොරියා ජාතිකයන්ට ලැබුණු අවසරය", "News Content": "විදෙස් රටවල සිටින උතුරු කොරියා ජාතිකයන්ට යළි සිය රට බලා පැමිණීමට අවසර ලබාදී තිබෙනවා. කොවිඩ් 19 වසංගත තත්ත්වය හේතුවෙන් 2020 වසරේ ජනවාරි මාසයේ දී සිය දේශසීමා වසා දැමීමට උතුරු කොරියාව කටයුතු කළා. වසර 3කට වැඩි කාලයක් විදෙස් රටවල රැදී සිටින උතුරු කොරියා ජාතිකයන්ට මේ අනුව යළි සිය රට බලා පැමිණිමේ අවස්ථාව උදා වනවා. ආපසු පැමිණෙන උතුරු කොරියානු වැසියන් සතියක කාලයක් නිරෝධායනය වීම අනිවාර්ය වන අතර නිසි වෛද්‍ය පරීක්ෂනයකට භාජනය වීමෙන් පසු සමාජ ගත වීමේ අවස්ථාව උදා වනවා. මේ අනුව පළමු උතුරු කොරියා ජාත්‍යන්තර වාණිජ ගුවන් යානය බෙයිජිං වෙත ගොඩබැස්සවීමට කටයුතු කර තිබෙනවා. ඒ චීනයේ වෙසෙන උතුරු කොරියානුවන් යළි ගෙන්වා ගැනීමේ අරමුණින්. ", "URL": "https://www.itnnews.lk/2023/10/05/511537/", "Category": "ජාත්‍යන්තර පුවත්", "Parent URL": null}