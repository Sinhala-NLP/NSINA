{"Source": "ITN news", "Timestamp": "සැප්තැම්බර් 16, 2022 15:18", "Headline": "ප්‍රංශයේ ගුවන් සේවා පාලකවරුන් වර්ජනයක", "News Content": "ප්‍රංශයේ ගුවන් සේවා පාලකවරුන් ක්‍රියාත්මක කර ඇති වැඩවර්ජනයක් හේතුවෙන් දස දහස් ගණනක ජනතාවක් ගුවන් ගමන් සිදු කිරීමට නොහැකිව සිටින බව විදෙස් මාධ්‍ය වාර්තා කළා. මෙම වර්ජනය හේතුවෙන්  ගුවන්යානා 420කට වැඩි සංඛ්‍යාවක් අත්හිටුවා තිබෙනවා. ප්‍රංශයට ඉහළින් පියාසර කිරීමට නියමිත වෙනත් රටවල ගුවන්යානාවලට ද මෙම සේවක වර්ජනයෙන් බාධා එල්ලවුණා. ගුවන් මගීන් අසූදහසකට වැඩි පිරිසකට සිය ගුවන් ගමන් අත්හැර දැමීමට සිදුව තිබෙනවා. වැඩිම බලපෑමකට ලක්ව ඇත්තේ ඊසි ජෙට් නමැති ගුවන් සමාගමේ ගුවන්යානායි. බ්‍රිටිෂ් එයාර්වේස් ගුවන් සමාගමද ගුවන් ගමන් 22ක් අහෝසි කළා.       ", "URL": "https://www.itnnews.lk/2023/10/05/435321/", "Category": "ජාත්‍යන්තර පුවත්", "Parent URL": null}