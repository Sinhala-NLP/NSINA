{"Source": "ITN news", "Timestamp": "මාර්තු 24, 2023 10:12", "Headline": "මිසයිල හා ජෙට් යානා දෙන්න… නැත්නම් දීර්ඝකාලීන යුද්ධයක් බලාපොරොත්තු වෙන්න – යුක්රේන ජනපති", "News Content": "මිසයිල හා ජෙට් යානා ලබා දෙන්න… නැත්නම් දීර්ඝකාලීන යුද්ධයක් බලාපොරොත්තු වන්නැයි යුක්රේන ජනාධිපතිවරයා යුරෝපා නායකයන්ට දන්වා තිබෙනවා. යුක්රේන ජනාධිපති වොල්දෝමීර් සෙලෙන්ස්කි යුරෝපා නායකයන් වෙත පණිවිඩයක් යවමින් කියා සිටින්නේ තමන්හට හැකි ඉක්මනින් ප්‍රහාරක ජෙට් යානා සහ මිසයිල ලබා දෙන ලෙසයි. යුක්රේන ජනාධිපතිවරයා පසුගිය දින කිහිපයේ කර්සන් ඇතුළු යුක්රේනයේ නැගෙනහිර සහ දකුණු ප්‍රදේශවල වු යුධ කලාපයන්හි සංචාරයකට එක්වුණා. ඉන් අනතුරුව ඔහු නැවත අගනුවර බලා පැමිණෙන අතරතුරයි යුරෝපා නායකයන් වෙත ඔහු මෙම දැනුම් දීම සිදු කර ඇත්තේ. මේ අතර යුරෝපා සංගමය යුක්රේනයට කාලතුවක්කු උණ්ඩය මිලියනක් ලබා දීමට තීරණය කර ඇති අතර ඒ පිළිබදව යුක්රේන ජනාධිපතිවරයා යුරෝපා සංගමයට සිය ස්තූතිය පළ කළා.   ", "URL": "https://www.itnnews.lk/2023/10/05/470597/", "Category": "Breaking News,ජාත්‍යන්තර පුවත්", "Parent URL": null}