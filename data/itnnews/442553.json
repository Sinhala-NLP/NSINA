{"Source": "ITN news", "Timestamp": "ඔක්තෝබර් 26, 2022 17:06", "Headline": "යාපනය ප්‍රදේශයෙන් දුමිරියට බිළිවන ගවයින්ගේ සංඛ්‍යාව ඉහළට", "News Content": "යාපනය ප්‍රදේශයෙන් දුමිරියට බිළිවන ගවයින්ගේ සංඛ්‍යාව ඉහළ ගොස් තිබෙනවා. මාස 03ක් තුළ එක් ප්‍රදේශයකින් ගවයින් 37 දෙනෙකු දුම්රියේ ගැටී මියයන බවටයි හෙළි වී තිබෙන්නේ. පසුගිය මාස 03 තුල දී යාපනය මිරුසවිල් ප්‍රදේශයේ පමණක් ගවයින් 37 දෙනෙකු දුම්රියේ ගැටිමෙන් මිය ගොස් ඇති බව ජනතාව පවසනවා. යාපනය සිට කන්කසන්තුරේ දුම්රිය මාර්ගයේ දී ගෙවී ගිය මාස 03 තුළ ගවයින් සියයකට වැඩි සංඛ්‍යාවක් මිය ගොස් ඇති අතර ඒ හා සමාන සංඛ්‍යාවක් තුවාල ලබා ඇති බවටයි ජනතාව පෙන්වා දෙන්නේ. ගවයින් දුම්රියේ ගැටිමට ප්‍රධාන හේතුව බවට ඔවුන් පෙන්වා දෙන්නේ ගවයින් අයිතිරුවන් එම සත්ත්වයින් විදිමත්ව පාලනය නොකිරීම බවයි. මාර්ගවල සැරිසරන ගවයින්ගේ අයිතිකරුවන්ට දඩමුදලක් නියම කිරීමට අදාළ ප්‍රදේශයේ නගර සභා හා ප්‍රාදේශිය සභා පියවර ගත යුතු බවටයි ජනතාව පෙන්වා දෙන්නේ. ", "URL": "https://www.itnnews.lk/2023/10/05/442553/", "Category": "Breaking News,දේශීය පුවත්", "Parent URL": null}