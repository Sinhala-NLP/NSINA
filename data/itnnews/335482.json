{"Source": "ITN news", "Timestamp": "මැයි 6, 2021 15:15", "Headline": "ඉන්දියාවේ කොරෝනා ආසාදිතයින් ඊයෙත් ලක්ෂ 4 පනියි", "News Content": "පසුගිය පැය 24 ක කාලය තුළ ඉන්දියාවෙන් නව කොරෝනා ආසාදිතයින් ලක්ෂ 4 කට වැඩි පිරිසක් වාර්තා වී තිබෙනවා. ඊයේ දිනයේ නව කොරෝනා ආසාදිතයින් හාරලක්ෂ දොළොස්දහස් හත්සිය අසූ හතර දෙනෙකු හදුනාගත්තා. මරණ හාරදහසකට ආසන්න සංඛ්‍යාවක් වාර්තා වී ඇති බවයි ඉන්දීය මාධ්‍ය සදහන් කළේ. පසුගිය සතියේ ඉන්දියාවෙන් වාර්තා වූ ආසාදිතයින්ට වඩා දස දහසකින් ඊයේ දිනයේ රෝගීන් වාර්තා වීම විශේෂත්වයක්. මහාරාෂ්ට ප්‍රාන්තයෙන් පමණක් නව ආසාදිතයින් පනස් හත් දහස් හයසිය හතළිස් දෙනෙකු හදුනාගෙන තිබෙනවා. කොරෝනා හේතුවෙන් වැඩිම බලපෑමට ලක්ව ඇත්තේ මහාරාෂ්ට ප්‍රාන්තයයි. එම ප්‍රාන්තයෙන් ආසාදිතයින් ලක්ෂ 6 කට වැඩි පිරිසක් හදුනාගෙන තිබෙනවා.   ", "URL": "https://www.itnnews.lk/2023/10/05/335482/", "Category": "Breaking News,ජාත්‍යන්තර පුවත්", "Parent URL": null}