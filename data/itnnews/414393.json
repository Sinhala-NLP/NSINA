{"Source": "ITN news", "Timestamp": "මැයි 31, 2022 16:03", "Headline": "නායයාමක් හේතුවෙන් ඇහැලියගොඩ කිරිඇල්ල මාර්ගයේ ගමනාගමනයට බාධා", "News Content": "නායයාමක් හේතුවෙන් ඇහැලියගොඩ කිරිඇල්ල මාර්ගයේ ගමනාගමනයට බාධා එල්ලවී තිබෙනවා. රත්නපුර ප්‍රදේශයට ඇද හැලෙන අධික වර්ෂාවත් සමග කිරිඇල්ල හිදුරන්ගල හරහා ඇහැලියගොඩ මාර්ගයේ නරිකන්ද ප්‍රදේශයේ නාය යෑමක් සිදුව තිබෙනවා. ඒ හේතුවෙන් මාර්ගයේ ගමනාගමන කටයුතු සම්පූර්ණයෙන්ම ඇනහිට ඇති බවයි අප වාර්තාකරුවන් පවසන්නේ. මාර්ග සංවර්ධන අධිකාරිය සහ ජාතික ගොඩනැගිලි පර්යේෂණ සංවිධානය දැනුවත් කර ඊට අවශ්‍ය පියවර ගනිමින් සිටින බව කිරිඇල්ල ප්‍රාදේශීය ලේකම් එස් එම් සමරසේකර මහතා පවසනවා.       ", "URL": "https://www.itnnews.lk/2023/10/05/414393/", "Category": "Uncategorized @si", "Parent URL": null}