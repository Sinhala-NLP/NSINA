{"Source": "ITN news", "Timestamp": "ඔක්තෝබර් 5, 2021 16:25", "Headline": "පසුගිය වසර 10 තුළ ලොව කොරල් සම්පතෙන් 14%ක ප්‍රතිශතයක් සම්පුර්ණයෙන් විනාශ වෙයි", "News Content": "පසුගිය වසර 10 තුළ ලොව කොරල් සම්පතෙන් 14%ක ප්‍රතිශතයක්  සම්පුර්ණයෙන් විනාශ වී ඇති බවට නවතම වාර්තාවක් හෙළි කරනවා. විද්‍යාඥයින් 300 දෙනෙකුගේ සහභාගිත්වයෙන් රටවල් 73 ක ප්‍ර දේශ 12000 ක් යොදා ගනිමින් මෙම පරීක්ෂණය සිදු කෙරුණා. විනාශ වී ඇති කොරල්පර ප්‍රමාණය වර්ග කිලෝමීටර් 12000 කට ආසන්න බවයි එම වාර්තාවේ සඳහන් වන්නේ. දකුණු ආසියාව , පැසිපික් කලාපය , අරාබි වෙරළ තීරය මෙන්ම ඕස්ට්‍රේලියාවේ මහා බාධක කොරල්පරය ද වැඩිම හානියට පත් ප්‍රදේශ වනවා. ගෝලීය උෂ්ණත්වය ඉහළ යාම හා සීමාව ඉක්මවා මසුන් ඇල්ලීම කොරල් සම්පත විනාශ වීම වේගවත් කර ඇති බව සඳහන්.  එමෙන්ම මුහුදු වෙරළ ආශ්‍රිතව සිදු කෙරෙන සංවර්ධන කටයුතු ඉහළ යාම හා මුහුදු ජලයේ ගුණාත්මකභාවය පහළ යාමද මෙයට හේතු වන බවයි වාර්තාවේ දැක්වෙන්නේ. වැඩිම කොරල්පර විනාශවීමක් සිදුව ඇත්තේ 2009  වසරේ සිට 2018 වසර දක්වා කාලය තුළදීයි. කොරල්පර විනාශ  වීමෙන් මුහුදු ජීවින් හා ශාක හතරෙන් එකක් පමණ විනාශ වීමේ අවදානමකට ලක්ව තිබෙනවා.     ", "URL": "https://www.itnnews.lk/2023/10/05/367107/", "Category": "අතන මෙතන,ජාත්‍යන්තර පුවත්", "Parent URL": null}