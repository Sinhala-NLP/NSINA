{"Source": "ITN news", "Timestamp": "ජූනි 11, 2023 05:09", "Headline": "තුර්කියේ පිපිරීමක් – 5ක් මරුට", "News Content": "තුර්කියේ පුපුරණ ද්‍රව්‍ය නිෂ්පාදන කර්මාන්ත ශාලාවක පිපිරීමක් සිදුව ඇති බව විදෙස් මාධ්‍ය වාර්තා කරනවා. එම වාර්තා වැඩිදුරටත් සඳහන් කරන්නේ මෙම පිපිරීම හේතුවෙන් පුද්ගලයින් 5දෙනෙකු මියගොස් ඇති බවය. මේ අතර විදෙස් මාධ්‍ය වාර්තා කළේ පිපිරීමත් සමග අදාල කර්මාන්තශාලාව පිහිටි ගොඩනැගිල්ලද කඩා වැටී ඇති බවය. අනතුර සිදුවන අවස්ථාවේ ගොඩනැගිලල් තුළ සිටි එම කර්මාන්තශාලාවේ සේවකයින් 5දෙනාම මිය ගොස් ඇති බව බලධාරීන් සඳහන් කරනවා. පිපිරීමට හේතුව මෙතෙක් අනාවරණය වී නැහැ. ", "URL": "https://www.itnnews.lk/2023/10/05/490898/", "Category": "ජාත්‍යන්තර පුවත්", "Parent URL": null}