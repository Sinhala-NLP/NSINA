{"Source": "ITN news", "Timestamp": "ජූනි 13, 2021 11:29", "Headline": "වෙඩිකච්චිය ගම්මානයේ පවුල් 300 කට නොමිලේ ජල ටැංකි", "News Content": "මහවැලි ඩී කලාපයට අයත් වෙඩිකච්චිය ගම්මානයේ පවුල් 300 කට නොමිලේ ජල ටැංකි ලබාදීමට කටයුතු කෙරුණා. රාජ්‍ය අමාත්‍ය සිරිපාල ගම්ලත් මහතා ද මෙම අවස්ථාවට එක්වුණා. මෙම ගම්මානයේ ජනතාව මුහුණපාන පානීය ජල ගැටලුවට විසදුම් ලබාදෙමින් මෙලෙස ජල ටැංකි ලබාදීමට කටයුතු කෙරුණා. ඒ සදහා වැයකෙරුණු මුදල රුපියල් ලක්ෂ 15 ක්. මහවැලි අධිකාරිය මගින් මෙම ප්‍රදේශවල යටිතල පහසුකම් සංවර්ධනය කිරීමට කටයුතු කරන අතර මෙම ජල ටැංකි වෙනුවෙන් මූල්‍ය ප්‍රතිපාදන ලබාදුන්නේ ද එම අධිකාරියයි. මහවැලි අධිකාරියේ නිලධාරීන් ඇතුළු පිරිසක් එම අවස්ථාවට එක්වුණා.     ", "URL": "https://www.itnnews.lk/2023/10/05/342437/", "Category": "දේශීය පුවත්", "Parent URL": null}