{"Source": "ITN news", "Timestamp": "ඔක්තෝබර් 1, 2021 11:01", "Headline": "උතුරු කොරියාව ගුවන් යානා නාශක මිසයිලයක් සාර්ථකව අත්හදා බලයි", "News Content": "උතුරු කොරියාව ගුවන් යානා නාශක මිසයිලයක් සාර්ථකව අත්හදා බලා තිබෙනවා. ඉහළ තාක්ෂණය උපයෝගී කර ගනිමින් මෙම මිසයිල අත්හදා බැලීම් සිදුකර ඇති බවයි වාර්තා වන්නේ. මීට දින කිහිපයකට පෙර උතුරු කොරියාව න්‍යෂ්ටික තාක්ෂණයෙන් බලගැන්විය හැකි මිසයිලයක් අත්හදා බැලූ බව වාර්තා කළා. ඒ අනුව මසක් තුළ උතුරු කොරියාව අත්හදා බැලූ 4 වන මිසයිලය මෙය බවයි සදහන් වන්නේ. උතුරු කොරියාවේ න්‍යෂ්ටික වැඩපිළිවෙල පිළිබදව ඇමෙරිකාව දැඩි අවධානයෙන් පසුවන බව එරට රාජ්‍ය ලේකම් ඇන්තනී බ්ලින්කන් පවසනවා.       ", "URL": "https://www.itnnews.lk/2023/10/05/366176/", "Category": "Breaking News,ජාත්‍යන්තර පුවත්", "Parent URL": null}