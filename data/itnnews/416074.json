{"Source": "ITN news", "Timestamp": "ஜூன் 9, 2022 10:58", "Headline": "விபத்தில் பெண் ஒருவர் உயிரிழந்ததோடு 12 பேர் காயம்..", "News Content": "அனுராதபுரம் – கஹட்டகஸ்திகிலய பிரதேசத்தில் இடம்பெற்ற வாகன விபத்தில் பெண் ஒருவர் உயிரிழந்ததோடு, 12 பேர் காயமடைந்துள்ளனர். அனுராதபுரம் – திருகோணமலை பிரதான வீதியில் கஹட்டகஸ்திகிலய வைத்தியசாலைக்கு அருகாமையில் கெப் ரக வாகனமொன்று வீதியை விட்டு விலகி விபத்துக்குள்ளாகியுள்ளதாக பொலிஸார் தெரிவித்துள்ளனர். இன்றையதினம் அதிகாலை வேளையில் விபத்து இடம்பெற்றுள்ள நிலையில் 65 வயதான பெண் ஒருவர் அதன்போது உயிரிழந்துள்ளார். காயமடைந்த 12 பேர் வைத்தியசாலையில் அனுமதிக்கப்பட்டனர். அவர்களில் வாகனத்தின் சாரதி மேலதிக சிகிச்சைகளுக்காக அனுராதபுரம் போதனா வைத்தியசாலைக்கு மாற்றி அனுப்பப்பட்டுள்ளார். சாரதிக்கு நித்திரை கலக்கம் ஏற்பட்டமையே விபத்துக்கு காரணம் என ஆரம்பகட்ட விசாரணைகளில் தெரியவந்துள்ளது. ", "URL": "https://www.itnnews.lk/2023/10/05/416074/", "Category": "Breaking News,தேசிய செய்திகள்", "Parent URL": null}