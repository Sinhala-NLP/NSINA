{"Source": "ITN news", "Timestamp": "අප්‍රේල් 18, 2023 11:44", "Headline": "අයර්ලන්ත පළමු ඉනිම ලකුණු 143 කට සීමා වේ – ප්‍රභාත් ජයසූරිය කඩුලු 07 යි", "News Content": "ශ්‍රී ලංකා අයර්ලන්ත පළමු ටෙස්ට් ක්‍රිකට් තරගයේ තුන්වන දිනය අදයි. ඉනිමක පරාජයෙන් ගැලවීම සදහා අයර්ලන්ත කණ්ඩායම ප්‍රබල උත්සාහයක නිරතවෙමින් සිටිනවා. ගාල්ල ජාත්‍යන්තර ක්‍රිකට් පිටියේදී පැවැත්වෙන ශ්‍රී ලංකා අයර්ලන්ත පළමු ටෙස්ට් ක්‍රිකට් තරගයේ අයර්ලන්ත පළමු ඉනිම ලකුණු 143කට සීමා කිරීමට ප්‍රභාත් ජයසූරිය ප්‍රමුඛ ශ්‍රී ලංකා පන්දු යවන්නන් සමත් වුණා. අද දිනයේ තරගය ආරම්භ කරන විට පළමු ඉනිම සදහා අයර්ලන්ත කණ්ඩායම කඩුළු 7 ක් දැවී ලබාගෙන සිටි ලකුණු සංඛ්‍යාව 117ක්. සෙසු කඩුළු 3 ද ලකුණු 26ක් තුළ දවා ගැනීමට ශ්‍රී ලංකාව සමත්වුණා. ප්‍රභාත් ජයසූරිය ලකුණු 52කට කඩුළු 7 ක් බිද හෙලුවා. ශ්‍රී  ලංකාව පළමු ඉනිමට ලකුණු 591ක් රැස් කළේ කඩුලු 6 ක් පමණක් දැවීයි. ඒ අනුව පළමු ඉනිමේ ලකුණු 448ක වාසියක් හිමිකරගත් ශ්‍රී ලංකා කණ්ඩායම අයර්ලන්තයට පිටපිටම දෙවන ඉනිම සදහා පන්දුවට පහර දෙන ලෙස ආරාධනා කළා.   ", "URL": "https://www.itnnews.lk/2023/10/05/476295/", "Category": "Breaking News,ක්‍රීඩා,දේශීය පුවත්", "Parent URL": null}