{"Source": "ITN news", "Timestamp": "ජූනි 25, 2022 14:42", "Headline": "ස්වර්ණාභරණ තොගයක් සමග කාන්තාවක් කටුනායක දී අත්අඩංගුවට", "News Content": "රුපියල් මිලියන 11ක පමණ වටිනාකමකින් යුත් ස්වර්ණාභරණ තොගයක් තමන්ගේ ලැම ප්‍රදේශයේ සගවාගෙන මෙරටට  රැගෙන ඒමට උත්සාහ කළ කාන්තාවක කටුනායක දී අත්අඩංගුවට ගැනුණා. වැල්ලවත්ත ප්‍ර දේශයේ පදිංචි ඇය 35 හැවිරිදි කාන්තාවක්. ඩුබායි සිට කටුනායකට පැමිණි ඇය ග්‍රෑම් 650ක  පමණ ප්‍රමාණයක ස්වර්ණාභරණ මෙරටට රැගෙන විත් තිබෙනවා. මාල / වළලු / මුදු/ අත්පළදනා ආදිය ඇය රැගෙන විත් ඇති බවයි රේගුව පවසන්නේ. මේ පිළිබද වැඩිදුර විමර්ශන ක්‍රියාත්මකයි.         ", "URL": "https://www.itnnews.lk/2023/10/05/419160/", "Category": "දේශීය පුවත්", "Parent URL": null}