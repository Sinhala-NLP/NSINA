{"Source": "ITN news", "Timestamp": "ඔක්තෝබර් 10, 2021 08:30", "Headline": "පුපුරණ ද්‍රව්‍ය තොගයක් සමඟ පුද්ගලයෙකු අත්අඩංගුවට", "News Content": "නීතිවිරෝධී ලෙස ගබඩාකර තිබූ පුපුරණ ද්‍රව්‍ය තොගයක් සමග පුද්ගලයෙකු මීරිගම ප්‍රදේශයේ දී අත්අඩංගුවට ගෙන තිබෙනවා. විශේෂ කාර්ය බලකාය සිදුකළ මෙහෙයුමකදීයි සැකකරු අත්අඩංගුවට ගැණුනේ. සැකකරුගෙන් කළ ප්‍රශ්නකිරීම්වලදී හෙළිවී තිබෙන්නේ මෙම පුපුරණ ද්‍රව්‍ය ව්‍යාජ කරුණු ඉදිරිපත්කර ලබාගෙන ඇති බවටයි. එලෙස ලබාගන්නා පුපුරණ ද්‍රව්‍ය අලෙවි කිරීම සිදුකළ බවට ද ඔහු ප්‍රකාශකර තිබෙනවා. ග්‍රෑම් 130 කට ආසන්න බරින් යුත් වෝටර් ජෙල් කූරු 81 ක්, ඇමෝනියා නයිට්‍රේට් කිලෝ 75 ක්, විදුලිමය නොවන ඩෙටනේටර් 107 ක් ඇතුළු පුපුරණ ද්‍රව්‍ය මෙලෙස සොයාගත් බවයි පොලීසිය ප්‍රකාශ කළේ.     ", "URL": "https://www.itnnews.lk/2023/10/05/368186/", "Category": "දේශීය පුවත්", "Parent URL": null}