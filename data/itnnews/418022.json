{"Source": "ITN news", "Timestamp": "ஜூன் 20, 2022 10:00", "Headline": "543 கிலோ கிராம் கேரள கஞ்சா போதைப்பொருள் கடற்படையினரால் மீட்பு..", "News Content": "உடப்பு பொலிஸ் பிரிவிற்குட்பட்ட பெரியப்பாடு கடற்பகுதியிலிருந்து 543 கிலோ கிராம் கேரள கஞ்சா போதைப்பொருள் கடற்படையினரால் கைப்பற்றப்பட்டுள்ளது. அவற்றின் பெறுமதி 120 மில்லியன் ரூபா என மதிப்பிடப்பட்டுள்ளது. வடமேற்கு கடற்படையினர் புத்தளம் தம்பப்பன்னி கடற்படை அதிகாரிகள் முன்னெடுத்த ரோந்து நடவடிக்கையின் போதே குறித்த கேரள கஞ்சா பொதிகள் கடற்பரப்பில் மிதந்த நிலையில் அவற்றை கைப்பற்றியுள்ளனர். 173 மூடைகளில் அவை பொதியிடப்பட்டிருந்ததாகவும், இந்தியாவிலிருந்து அவை இலங்கைக்கு கடத்த திட்டமிடப்பட்டிருந்தமை தெரியவந்துள்ளதாக கடற்படையினர் சுட்டிடிக்காட்டியுள்ளனர். சம்பவம் தொடர்பில் பொலிஸ் விசாரணைகளும் முன்னெடுக்கப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/418022/", "Category": "Breaking News,தேசிய செய்திகள்", "Parent URL": null}