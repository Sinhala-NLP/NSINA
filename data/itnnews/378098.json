{"Source": "ITN news", "Timestamp": "நவம்பர் 23, 2021 13:39", "Headline": "ஆப்கான் மனிதாபிமான உதவிகள் தொடர்பாக சர்வதேச சமூகம் கூடிய அவதானத்துடன் செயற்படவேண்டும் : செஞ்சிலுவை சங்கம்", "News Content": "ஆப்கானிஸ்தான் மக்களுக்கு வழங்கப்படுகின்ற மனிதாபிமான உதவிகள் தொடர்பான சர்வதேச சமூகம் கூடிய அவதானத்துடன் செயற்பட வேண்டுமென செஞ்சிலுவை சங்கம் தெரிவித்துள்ளது. ஆப்கானிஸ்தானில் ஏற்பட்டுள்ள மனிதாபிமான நெருக்கடிகளை தீர்த்து வைப்பதாயின் சர்வதேச சமுகத்தின் ஆதரவு இன்றியமையாதது எனவும் செஞ்சிலுவை சங்கம் அறிவித்துள்ளது. ஆப்கானிஸ்தான் மீது தடைகளை விதித்தல் உணவு விநியோகத்தை நிறுத்துதல் மற்றும் அடிப்படை தேவைகளை இடைநிறுத்தல் போன்ற செயற்பாடுகள் குறித்து மீண்டும் கருத்திற்கொள்ளப்பட வேண்டுமென அவ்வமைப்பு வலியுறுத்தியுள்ளது. குளிருடன் கூடிய காலநிலையை அடுத்து ஆப்கானிஸ்தான் மக்கள் பெரும் நெருக்கடிக்கு உள்ளாகியுள்ளனர். அந்நாட்டு பொருளாதாரம் வீழ்ச்சியடைந்ததையடுத்து ஏற்பட்டுனள்ள உணவு நெருக்கடியை தீர்ப்பதற்கு தேவையான துரித நடவடிக்கை எடுக்கப்படவேண்டுமெனவும் சர்வதேச அமைப்புகள் சுட்டிக்காட்டுகின்றன. அவ்வாறில்லாவிட்டால் பல மில்லியன் மக்கள் பட்டினிச்சாவை எதிர்கொள்ள வேண்டியேற்படும் எனவும் தெரிவிக்கப்படுகின்றது. ", "URL": "https://www.itnnews.lk/2023/10/05/378098/", "Category": "Breaking News,சர்வதேச செய்திகள்", "Parent URL": null}