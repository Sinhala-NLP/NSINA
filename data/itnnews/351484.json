{"Source": "ITN news", "Timestamp": "ஜூலை 24, 2021 15:35", "Headline": "பிரபல போதைப்பொருள் வர்த்தகரான ரூபன் என்பவரின் உதவியாளரொருவர் கைது", "News Content": "பிரபல போதைப்பொருள் வர்த்தகரான ரூபன் என்பவரின் உதவியாளரொருவர் ஹெரோயின் போதைப்பொருளுடன் கைதுசெய்யப்பட்டுள்ளார். பொரல்லை பிரதேசத்தில் வாடகை வீடொன்றில் தங்கியிருந்த நிலையில் கொழும்பு குற்றத்தடுப்பு பிரிவின் மேல் மாகாண ஊழல் தடுப்பு அதிகாரிகளால் சந்தேக நபர் கைதுசெய்யப்பட்டுள்ளார். இதன்போது போதைப்பொருள் வர்த்தகத்தினூடாக ஈட்டப்பட்ட சந்தேகிக்கப்படும் 13 இலட்சம் ரூபாவுக்கும் அதிக பணமும் அவரிடமிருந்து கைப்பற்றப்பட்டதாக பொலிஸார் தெரிவித்தனர். அத்துடன் 6 கிரேம் 450 மில்லி கிரேம் ஹெரோயின் போதைப்பொருளையும் பொலிஸார் கைப்பற்றியுள்ளனர். சந்தேக நபர்கள் முகத்துவாரம் பகுதியை சேர்ந்தவர்களென தெரியவந்துள்ளது. ", "URL": "https://www.itnnews.lk/2023/10/05/351484/", "Category": "Breaking News,தேசிய செய்திகள்", "Parent URL": null}