{"Source": "ITN news", "Timestamp": "සැප්තැම්බර් 25, 2022 13:48", "Headline": "ඉතාලි මහ මැතිවරණයේ ඡන්ද විමසීම ඇරඹෙයි", "News Content": "ඉතාලි මහ මැතිවරණයේ ඡන්ද විමසීම අද ආරම්භ වුණා. මෙවර මැතිවරණයේ දී ජෝර්ජියා මෙලෝනිගේ නායකත්වයෙන් යුත් අන්ත දක්ෂිණාංශික සන්ධානයට බලය හිමිවනු ඇති බවයි විශ්ලේෂකයින් සඳහන් කරන්නේ. ඉතාලි ජාතිකයින් මිලියන 50කට වැඩි පිරිසක් මෙවර ඡන්දය සඳහා සුදුසුකම් ලබා සිටිනවා. මහ මැතිවරණයෙන් සෙනට් සභාව සඳහා සාමාජිකයින් 200 ක් සහ නියෝජිත මන්ත්‍රී මණ්ඩලය සදහා 400 ක් පත්වනු ඇති. ඡන්ද විමසීම එරට වේලාවෙන් උදෑසන 7 ට ආරම්භ වුණා. ප්‍රතිඵල හෙට දිනයේ දී ප්‍රකාශයට පත්කරනු ඇති බවයි විදෙස් වාර්තා පෙන්වා දෙන්නේ.         ", "URL": "https://www.itnnews.lk/2023/10/05/437027/", "Category": "ජාත්‍යන්තර පුවත්", "Parent URL": null}