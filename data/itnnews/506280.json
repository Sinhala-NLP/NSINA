{"Source": "ITN news", "Timestamp": "අගෝස්තු 7, 2023 16:07", "Headline": "නවුෆර් මවුලවි ඇතුළු 24 දෙනෙකුට එරෙහි නඩුව ලබන 9 වනදා තෙක් කල් තබයි", "News Content": "පාස්කු ප්‍රහාරය සඳහා කුමන්ත්‍රණ කිරීම / ආධාර අනුබල දීම ඇතුළු චෝදනා යටතේ නවුෆර් මවුලවි ඇතුළු 24 දෙනෙකුට එරෙහි නඩුව ලබන 9 වනදා තෙක් කල් තැබුවා. කොළඹ මහාධිකරණය හමුවේ මෙම නඩුව අද කැදවු අවස්ථාවේ බන්ධනාගාර නිලධාරීන් විසින් විත්තිකරුවන් අධිකරණයට ඉදිරිපත් කර සිටියා. ත්‍රිපුද්ගල විනිසුරු මඩුල්ලේ සාමාජික විනිසුරුවරයෙකු නිවාඩු ලබා සිටින හෙයින් නඩුව කල් තැබීමටයි නියෝග කෙරුණේ. පාස්කු ප්‍රහාරය සදහා කුමන්ත්‍රණය / ආධාර අනුබල දීම ඇතුළු චෝදනා 23270ක් යටතේයි මොවුන්ට එරෙහිව මෙම නඩුව පවරා තිබෙන්නේ. ", "URL": "https://www.itnnews.lk/2023/10/05/506280/", "Category": "දේශීය පුවත්", "Parent URL": null}