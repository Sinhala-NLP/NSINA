{"Source": "ITN news", "Timestamp": "අප්‍රේල් 2, 2023 11:44", "Headline": "ත්‍රී රෝද රථ අනතුරකින් එක් අයෙකු ජීවිතක්ෂයට – 4 දෙනෙකුට තුවාල", "News Content": "එකම පවුලේ සාමාජිකයින් පිරිසක් ගමන් ගත් ත්‍රි රෝද රථයක් මාරවිල හත්තිනිය ප්‍රදේශයේ දී අනතුරට ලක්වීමෙන් පුද්ගලයෙකු මියගොස් 4 දෙනෙකු තුවාල ලැබුවා. එකම පවුලේ මව පියා දරුවන් දෙදෙනා හා ඔවුන්ගේ මිත්තනිය දානමය පිංකමකට සහභාගි වී යළි නිවසට පැමිණෙමින් සිටියදී ත්‍රි රෝද රථය මාර්ගයේ පෙරළී ඇති අතර එම අවස්ථාවේ විරුද්ධ දිශාවෙන් පැමිණි කුඩා ලොරි රථයක ගැටී තිබෙනවා. අනතුරෙන් මියගිය 34 හැවිරිදි පියා ත්‍රි රෝද රථය පදවා ඇති අතර ඔහුට නින්දයාම අනතුරට හේතුව බවයි පොලීසිය ප්‍රකාශ කළේ. ", "URL": "https://www.itnnews.lk/2023/10/05/472493/", "Category": "දේශීය පුවත්", "Parent URL": null}