{"Source": "ITN news", "Timestamp": "සැප්තැම්බර් 8, 2022 16:38", "Headline": "ඕස්ට්‍රේලියාවේ ආර්ථිකය වේගවත් ලෙස වර්ධනය වෙයි", "News Content": "ඕස්ට්‍රේලියාවේ ආර්ථික වැය කිරීම් අපනයනය මත වාර්ෂිකව සියයට තුනයි දශම හයකින් ඉහළ ගොස් තිබෙනවා. ඕස්ට්‍රේලියාවේ උද්ධමනය සියයට හයයි දශම එකක් වන අතර එය වසර 21 කට පසු වාර්තා වූ ඉහළම අගයයි. එරට පාරිභෝගිකයින් වියදම් අධිකව සිදු කිරීම හා බලශක්ති අපනයනය ඉහළයාම හේතුවෙන්  පසුගිය ජුනි කාර්තුවේදී එරට ආර්ථිකය වේගවත් ලෙස වර්ධනය වුණා. ඒ සමග පොළී අනුපාත හා ජීවන වියදම ඉහළයාමත් සමග ඇතිවන පීඩනයන්ට සාර්ථකව මුහුණ දීමට හැකිවනු ඇති බවටයි බලාපොරොත්තු වූයේ. එරට සංඛ්‍යාලේඛන දෙපාර්තමේන්තුවට අනුව පළමු කාර්තුවේදී සියයට බිංදුවයි දශම හතකින් හා දෙවන කාර්තුවේදී සියයට බිංදුවයි දශම නවයකින් දළ දේශීය නිෂ්පාදිතය ඉහළ ගොස් තිබෙනවා. පසුගිය වසරේ විරැකියාව සියයට තුනයි දශම හයක් ලෙස දැක්වෙන අතර එය දශක පහකින් වාර්තා වූ අඩුම අගයද වනවා.       ", "URL": "https://www.itnnews.lk/2023/10/05/433749/", "Category": "ජාත්‍යන්තර පුවත්", "Parent URL": null}