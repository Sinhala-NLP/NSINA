{"Source": "ITN news", "Timestamp": "ජූලි 25, 2023 14:45", "Headline": "පුතුගේ ඇඟට උණු වතුර වැක්කෙරූ පියෙක්", "News Content": "ලිඳුල බෙයාර්විල් වත්තේ පියෙක් බීමතින් සිය වැඩ්මහල් පුතාගේ ඇඟට උණු වතුර වක්කර ඇතැයි පොලිසිය පවසනවා. ඊයේ (24) පස්වරුවේ අධික ලෙස බිමත්ව පැමිණි පියෙක් සිය මව සමග ආරවුලක් ඇති කරගෙන තිබෙන අතර එහිදී , උරණ වූ පියා මුළුතැන්ගෙට ගොස් රත් වී තිබූ කේතලයේ උණු වතුර සිය දරුවාගේ ඇඟට ඉසීම නිසා දරුවාගේ කොන්ද ප්‍රදේශය පිලිස්සුම් තුවාල ලබා තිබෙනවා. අනතුරුව එම දරුවා ලිඳුල ප්‍රදේශීය රෝහල වෙත ඇතුලත් කර තිබෙනවා. සැකකරු විසින් තම මුණුබුරාගේ ඇඟට උණු වතුර වැක්කරු බවට මිත්තණිය විසින් පොලිසියට පැමිණිල්ලක් ඉදිරිපත් කර ඇති අතර ලිඳුල පොලිසිය විසින් අදාළ පියා අත්අඩංගුවට ගෙන තිබෙනවා සැකකරුගේ මව පැවසුවේ, තම පුතා මිතුරන් සමග අධික ලෙස බිමත්ව නිවසට පැමිණ තමන් සමග ආරවුලක් ඇති කරගෙන කුස්සියේ වාඩි වී සිටි මුණුබුරාගේ ඇඟට රත් වී තිබූ කේතලයේ වතුර වැක්කෙරු බවයි. ", "URL": "https://www.itnnews.lk/2023/10/05/502617/", "Category": "දේශීය පුවත්", "Parent URL": null}