{"Source": "ITN news", "Timestamp": "පෙබරවාරි 15, 2022 13:12", "Headline": "සෞඛ්‍ය වර්ජනය නතර කරනවාද ? නැද්ද ? තීරණය අද", "News Content": "සෞඛ්‍ය අමාත්‍යවරයා සමග පැවති සාකච්ඡා වලදී වෘත්තීය සමිති සදහා සාධනීය ප්‍රතිචාරයක් ලැබුණු බව වෘත්තීය සමිති නියෝජිතයින් පවසනවා. වැඩ වර්ජනය නතර කරන්නේ ද නැද්ද යන තීන්දුව අද ගන්නා බවයි සෞඛ්‍ය වෘත්තීයවේදීන්ගේ සම්මේලනයේ කැදවුම්කරු රවී කුමුදේස් ප්‍රකාශ කළේ. කෙසේ වෙතත් තවදුරටත් ක්‍රියාත්මක වැඩවර්ජනය හේතුවෙන් රෝහල් රැසක කටයුතුවලට බාධා එල්ලවූ අතර රෝගීන්ද පත්වූයේ දැඩි අපහසුතාවකටයි. සෞඛ්‍ය අමාත්‍ය කෙහෙළිය රඹුක්වැල්ල සහ සෞඛ්‍ය වෘත්තීය සමිති නියෝජිතයින් අතර සාකච්ඡාවක් ඊයේ පසුවරුවේ පැවැත්වුණා. සෞඛ්‍ය වෘත්තීය සමිති ඉල්ලීම් අමාත්‍ය මණ්ඩල රැස්වීමට ඉදිරිපත් කරන බව අමාත්‍යවරයා එහිදී දැනුම්දී තිබෙනවා. විධායක සභාව සෞඛ්‍ය වැඩවර්ජනය සම්බන්ධයෙන් ඉදිරි තීරණයක් අද ගැනීමට නියමිතයි. ", "URL": "https://www.itnnews.lk/2023/10/05/395233/", "Category": "දේශීය පුවත්", "Parent URL": null}