{"Source": "ITN news", "Timestamp": "මැයි 18, 2023 10:37", "Headline": "කළු මුහුද හරහා යුක්‍රේනයට ධාන්‍ය අපනයන කරන්න තවත් දින 60කට රුසියාව අවසර දෙයි", "News Content": "කළු මුහුද හරහා යුක්‍රේනයට ධාන්‍ය අපනයන කටයුතු සිදු කිරීමට තවත් දින 60ක කාලයකට අවසර ලබාදීමට රුසියාව එකඟත්වය පළ කර තිබෙනවා. පසුගිය කාලයේ දී ධාන්‍ය අපනයනය කිරීමට එළඹී එකඟතාවය යටතේ යුක්‍රේනය ටොන් මිලියන 30කට අධික ධාන්‍ය ප්‍රමාණයක් අපනයනය කර තිබෙනවා. ලෝකයේ රටවල් රැසක් මුහුණ දී සිටින කුසගින්න පාලනය කිරීම හා ගෝලීය ආහාර සුරක්ෂිතතාව ඇති කිරීමේ අරමුණින් ධාන්‍ය අපනයන අවසරය දීර්ඝ කළ බවයි රුසියාව පවසන්නේ. එම එකඟතාවයට එළඹීම සඳහා තුර්කිය මැදිහත්කරුවෙකු ලෙස කටයුතු කරන අතර රුසියාවේ නම්‍යශීලිත්වය සම්බන්ධයෙන් තුර්කි ජනාධිපති තයිප් එර්දෝගන් මෙහිදි ස්තූතිය පළ කර සිටියා. රුසියා , යුක්‍රේන , තුර්කි හා එක්සත් ජාතීන්ගේ නියෝජිතයින් අතර පසුගිය සතියේ දී ඉස්තාන්බූල් අගනුවර දී පැවති විශේෂ සාකච්ඡාවකින් අනතුරුවයි මෙම එකඟතාවයට එළඹී ඇත්තේ.           ", "URL": "https://www.itnnews.lk/2023/10/05/484260/", "Category": "ජාත්‍යන්තර පුවත්", "Parent URL": null}