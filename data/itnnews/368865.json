{"Source": "ITN news", "Timestamp": "ඔක්තෝබර් 13, 2021 09:57", "Headline": "එන්නත අනිවාර්ය කිරීම බයිඩන් පාලනයේ අනුවණ ක්‍රියාවක් – ටෙක්සාස් ආණ්ඩුකාරවරයා කියයි", "News Content": "කොරෝනා වයිරසයට එරෙහි එන්නත්කරණය අනිවාර්ය කරමින් පනවා ඇති නීති ඉවත් කරන බව ඇමරිකාවේ ටෙක්සාස් ප්‍රාන්ත ආණ්ඩුකාර ග්‍රෙග් ඇබට් සඳහන් කරනවා. කොරෝනා වයිරසයට එරෙහි එන්නත අනිවාර්ය කිරීම ජෝ බයිඩන් පාලනය සිදු කළ අනුවණ ක්‍රියාවක් බව ටෙක්සාස් ආණ්ඩුකාරවරයා සඳහන් කරනවා. ටෙක්සාස් ප්‍රාන්තයේ පෞද්ගලික අංශ සේවකයින්ද වයිරසයට එරෙහි එන්නත් ලබා ගැනීම අනිවාර්ය නොවන බවයි ඔහු පවසන්නේ. ව්‍යාපාර කටයුතුවල හා රැකියාවල නිරත පුද්ගලයින් වයිරසයට එරෙහි එන්නත් ලබා නොගතහොත් රැකියාවලින් ඉවත් කරන බව ඇමරිකා ජනාධිපති ජෝ බයිඩන් පසුගිය මාසයේ දී සඳහන් කළා.  මේ අතර ඇමරිකාවේ බෝයිං ගුවන් සමාගමට අයත් සියලු සේවකයින් වයිරසයට එරෙහි එන්නත ලබා ගැනීම අනිවාර්ය බව එම සමාගම නිවේදනය කරනවා.     ", "URL": "https://www.itnnews.lk/2023/10/05/368865/", "Category": "ජාත්‍යන්තර පුවත්", "Parent URL": null}