{"Source": "ITN news", "Timestamp": "අගෝස්තු 25, 2023 10:26", "Headline": "බංග්ලාදේශයේ කොක්ස් බසාර් සරණාගත කඳවුරේ ප්‍රචණ්ඩ ක්‍රියා උග්‍ර වෙයි", "News Content": "ලොව විශාලතම සරණාගත කඳවුර ලෙස සැලකෙන බංග්ලාදේශයේ කොක්ස් බසාර්හි ප්‍රචණ්ඩ ක්‍රියා පැතිර යමින් පවතින බව වාර්තා වනවා. විදෙස් මාධ්‍ය වාර්තා කරන්නේ මෙම සරණාගත කඳවුර තුළින් සෑම රාත්‍රියකම වෙඩි හඩ ඇසෙන බවයි. එහි පැතිර යන කල්ලි ප්‍රචණ්ඩත්වය හේතුවෙන් විශේෂයෙන් කාන්තාවන් සහ ළමයින් දැඩි අනාරක්ෂිත තත්ත්වයකට පත්ව තිබෙනවා. මත්ද්‍රව්‍ය සහ මිනිස් ජාවාරම්වලින් පිරුණු කොක්ස් බසාර්හි  මිලියනයකට ආසන්න රෝහින්ග්‍යාවරුන් පිරිසක් ජීවත් වනවා. ඔවුන්ගෙන් වැඩි පිරිස 2017 දී මියන්මාරයේ සිට බංග්ලාදේශයට පැමිණ සරණාගතයින් වනවා. පසුගිය වසරේදී මෙහි 40 දෙනෙකු මියගොස් ඇති අතර මේ වසරේදී එය ඉක්මවමින් පසුගිය මාසය මැද භාගය වන විට 48 දෙනෙකු මිය ගොස් ඇති බවයි වාර්තා වන්නේ.   ", "URL": "https://www.itnnews.lk/2023/10/05/510777/", "Category": "Breaking News,ජාත්‍යන්තර පුවත්", "Parent URL": null}