{"Source": "ITN news", "Timestamp": "අප්‍රේල් 22, 2021 12:04", "Headline": "මී ගවයන් 16ක් දුම්රියට බිලි", "News Content": "දුම්රියක ගැටීමෙන් මී ගවයින් 16ක් මිය ගොස් තිබෙනවා. කන්කසන්තුරේ සිට කොළඹ බලා ධාවනය වූ සීඝ්‍රගාමී නගරාන්තර දුම්රියේ මෙම මී ගවයන් ගැටී තිබෙනවා. ඒ වවුනියාව ඕමන්ත ප්‍රදේශයේදී අද පෙරවරුවේ. මී ගවයින් දුම්රිය මාර්ගයෙහි ගමන් ගන්නා අවස්ථාවේදී පැමිණි දුම්රියෙහි මෙම සත්ත්වයන් ගැටී ඇති බවයි වාර්තා වුණේ. මෙම ප්‍රදේශයේ නිරන්තරයෙන්ම මෙවැනි අනතුරු සිදුවන බව ප්‍රදේශවාසීන් පවසනවා. ගවයින් අයාලයේ මුදාහැරීම ඊට හේතුවයි.     ", "URL": "https://www.itnnews.lk/2023/10/05/332939/", "Category": "දේශීය පුවත්", "Parent URL": null}