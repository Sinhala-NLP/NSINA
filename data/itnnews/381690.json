{"Source": "ITN news", "Timestamp": "දෙසැම්බර් 9, 2021 10:59", "Headline": "කොවිඩ් නීති කඩකල බවට ෆින්ලන්ත අගමැතිනියට චෝදනා", "News Content": "කොවිඩ් සම්බන්ධයෙන් සෞඛ්‍ය අංශ පනවා ඇති නීති කඩකල බවට ෆින්ලන්ත අග්‍රාමාත්‍ය සන්නා මාරීන්ට එරෙහිව චෝදනා එල්ල වී තිබෙනවා. ඇය කොවිඩ් ආශ්‍රිතයෙකු බව දැන සිටියදීත් සෞඛ්‍ය නීති කඩකරමින් රාත්‍රී සමාජ ශාලාවකට ගොස් විනෝද වූ බවටයි ඇයට එරෙහිව චෝදනා එල්ල වී තිබෙන්නේ. ෆින්ලන්තයේ විදේශ කටයුතු අමාත්‍ය පෙකා හව්ස්තෝ කොවිඩ් 19 ආසාදිතයෙකු වූ අතර අග්‍රාමාත්‍යවරිය ඔහුගේ ආශ්‍රිතයෙකු වූ බවට හඳුනාගෙන තිබුණා. ඒ අනුව ෆින්ලන්ත සෞඛ්‍ය නීතින්ට අනුව අග්‍රාමාත්‍යවරිය PCR පරීක්ෂණයකට යොමු කර එහි ප්‍රතිඵල ලැබෙන තුරු හුදෙකලා කර තැබීමටයි කටයුතු කර තිබෙන්නේ. මෙවන් පසුබිමකදී නිරෝධායනයේ පසුවන අග්‍රාමාත්‍යවරිය ට්විටර් පණිවුඩයක් නිකුත් කරමින් පවසා සිටින්නේ තමා සියලු දෙනාගෙන් සමාව අයැද සිටින බවයි.     ", "URL": "https://www.itnnews.lk/2023/10/05/381690/", "Category": "ජාත්‍යන්තර පුවත්", "Parent URL": null}