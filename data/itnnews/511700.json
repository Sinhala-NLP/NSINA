{"Source": "ITN news", "Timestamp": "ஆகஸ்ட் 29, 2023 09:27", "Headline": "மழையுடனான வானிலை", "News Content": "இன்று (29) மேல் மற்றும் சப்ரகமுவ மாகாணங்களிலும் காலி மற்றும் மாத்தறை மாவட்டங்களிலும் அவ்வப்போது மழை பெய்யும் அதேவேளை கண்டி மற்றும் நுவரெலியா மாவட்டங்களில் பல தடவைகள் மழை பெய்யக்கூடும் என வளிமண்டலவியல் திணைக்களம் தெரிவித்துள்ளது. ஊவா மாகாணம் மற்றும் அம்பாறை, மட்டக்களப்பு மற்றும் முல்லைத்தீவு மாவட்டங்களில் மாலை அல்லது இரவு வேளைகளில் மழையோ அல்லது இடியுடன் கூடிய மழையோ பெய்யக் கூடிய சாத்தியம் காணப்படுவதாக திணைக்களம் தெரிவித்துள்ளது. இடியுடன் கூடிய மழையுடன் கூடிய தற்காலிக பலத்த காற்று மற்றும் மின்னல் தாக்கங்களினால் ஏற்படக்கூடிய ஆபத்துக்களை குறைத்துக்கொள்ள தேவையான நடவடிக்கைகளை மேற்கொள்ளுமாறு வளிமண்டலவியல் திணைக்களம் மக்களிடம் கோரிக்கை விடுத்துள்ளது. சூரியன் தெற்கே நகர்வதால், நேற்று (28) முதல் செப்டெம்பர் 07 வரை இலங்கையின் அட்சரேகைகளுக்கு நேர் மேலே உள்ளது. இன்று மதியம் 12.11 மணியளவில் கிளிநொச்சி மாவட்டத்தின் பாலாவி மற்றும் முல்லைத்தீவு மாவட்டத்தின் சாலே ஆகிய பகுதிகளில் சூரியன் பிரகாசிக்கும் என வளிமண்டலவியல் திணைக்களம் மேலும் குறிப்பிட்டுள்ளது. ", "URL": "https://www.itnnews.lk/2023/10/05/511700/", "Category": "Breaking News,தேசிய செய்திகள்", "Parent URL": null}