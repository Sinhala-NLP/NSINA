{"Source": "ITN news", "Timestamp": "ජූනි 10, 2021 09:13", "Headline": "අමෙරිකා ජනාධිපති සිය ප්‍රථම විදෙස් සංචාරය අරඹයි", "News Content": "අමෙරිකා ජනාධිපති ජෝ බයිඩන් අද සිය ප්‍රථම විදෙස් සංචාරය සදහා නික්මුණා. අමෙරිකා ජනාධිපතිවරයා සිය ධුරයේ රාජකාරී ආරම්භ කිරීමෙන් අනතුරුව සිය ප්‍රථම විදෙස් සංචාරය ලෙස අද එංගලන්තයට පැමිණුනා. ඒ එරට පැවැත්වෙන ජී – 7 සංවර්ධිත රටවල නායකයින් එක්ව පවත්වන සමුළුවට සහභාගී වීම සදහායි. අමෙරිකා ජනාධිපති ජෝ බයිඩන් සහ ජිල් බයිඩන් ආර්යාව ද සංචාරය සදහා එක්ව සිටිනවා. ජෝ බයිඩන් ලබන 13 වනදා වින්ඩ්සර් මැදුරේදී දෙවන එළිසබෙත් මහ රැජින හමුවීමට නියමිත බවයි විදෙස් වාර්තා පෙන්වා දෙන්නේ.   ", "URL": "https://www.itnnews.lk/2023/10/05/341737/", "Category": "Breaking News,ජාත්‍යන්තර පුවත්", "Parent URL": null}