{"Source": "ITN news", "Timestamp": "සැප්තැම්බර් 11, 2023 18:45", "Headline": "ඉන්දියාවේ සිට නීතිවිරෝධීව දුම්වැටි මිලියන 4.5ක් මෙරටට ගේද්දී කොටුවෙයි", "News Content": "ඉන්දියාවේ සිට නීතිවිරෝධීව මෙරටට ආනයනය කළ දුම්වැටි මිලියන 4.5ක් සමඟ පුද්ගලයින් දෙදෙනකු රේගු මධ්‍යම බුද්ධි අංශයේ නිලධාරීන් පිරිසක් අත්අඩංගුවට ගෙන තිබෙනවා. එසේ අත්අඩංගුවට ගත් දුම්වැටිවල වටිනාකම රුපියල් මිලියන 110ක් බවයි රේගු මාධ්‍ය ප්‍රකාශකවරයා සඳහන් කළේ. නීතිවිරෝධී ලෙස ඉන්දියාවේ සිට බහාලුමක් තුළ බහා කොළඹ වරායට ගෙනැවිත් තිබියදී අද (11) පස්වරුවේ කොළඹ ග්‍රෑන්ඩ්පාස්, ග්‍රේලයින් බහාලුම් අංගනයේ දී එම දුම්වැටි තොගය සොයගෙන තිබෙනවා. එම බහාලුම පසුගිය 07 වනදා ඉන්දියාවේ කට්ටුපල්ල වරායේ සිට කොළඹ වරායට පැමිණ තිබුණා. එම දුම්වැටි තොගය මෙසේ කොළඹ වරායෙන් පිටකර ගත්තේ නම් රුපියල් මිලියන 316ක තීරු බදු ආදායමක් ශ්‍රී ලංකාවට අහිමි වන බවයි රේගු මාධ්‍ය ප්‍රකාශකවරයා වැඩිදුරටත් සඳහන් කළේ. මෙම නීතිවිරෝධී ආනයනය සම්බන්ධයෙන් මෙම බහාලුම නිදහස් කර ගැනීමට පැමිණි පුද්ගලයන් දෙදෙනෙකු රේගු නිලධාරීන් විසින් අත්අඩංගුවට ගෙන තිබෙනවා. ", "URL": "https://www.itnnews.lk/2023/10/05/515267/", "Category": "දේශීය පුවත්", "Parent URL": null}