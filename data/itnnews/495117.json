{"Source": "ITN news", "Timestamp": "ජූනි 26, 2023 16:48", "Headline": "ජී එස් පී ප්ලස් තීරුබදු සහනය දීර්ඝ කිරීමට රුමේනියාවේ සහාය", "News Content": "ශ්‍රී ලංකාවට ලැබෙන ජී එස් පී ප්ලස් තීරුබදු සහනය දීර්ඝ කිරීමට රුමේනියාවේ සහාය අඛණ්ඩව ලබා දෙන බව එරට විදේශ කටයුතු රාජ්‍ය අමාත්‍යවරයා අග්‍රාමාත්‍ය දිනේෂ් ගුණවර්ධන මහතා හමුවේ ප්‍රකාශ කළා. රුමේනියා විදේශ කටයුතු පිළිබද රාජ්‍ය අමාත්‍ය ට්‍රයින් රිස්ටි මහතා අරලියගහ මන්දිරයේදී අග්‍රාමාත්‍ය දිනේෂ් ගුණවර්ධන මහතා හමුවුණා. රුමේනියා අගනගරය වන බුකරෙස්ට් හි ශ්‍රී ලංකා තානාපති කාර්යාලයක් විවෘත කිරීමට ශ්‍රී ලංකා රජය ගත් තීරණය අගය කරන බවයි රුමේනියා විදේශ කටයුතු රාජ්‍ය අමාත්‍යවරයා මෙහිදී කියා සිටියේ. ද්විපාර්ශ්වික සබඳතා / ආර්ථික සහයෝගීතාව/ ආයෝජන හා රැකියා ගැටලු පිළිබදව මෙහිදී කරුණු සාකච්ඡා කෙරුණා. ශ්‍රී ලාංකිකයින් විශාල පිරිසකට රැකියා අවස්ථා ලබාදීම සම්බන්ධයෙන් අග්‍රාමාත්‍යවරයා රුමේනියා රජයට තම ස්තූතිය පළකලා. අධ්‍යාපන / කෘෂිකර්ම/ දුම්රිය/ තොරතුරු තාක්ෂණ හා සංචාරක යන ක්ෂේත්‍රවල ආයෝජන සම්බන්ධයෙන් සලකා බලන ලෙස ද අග්‍රාමාත්‍යවරයා රුමේනියාවෙන් ඉල්ලා සිටියා.   ", "URL": "https://www.itnnews.lk/2023/10/05/495117/", "Category": "දේශීය පුවත්", "Parent URL": null}