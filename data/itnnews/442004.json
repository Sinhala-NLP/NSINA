{"Source": "ITN news", "Timestamp": "ඔක්තෝබර් 23, 2022 16:02", "Headline": "විදුලිබල ක්ෂේත්‍රය ප්‍රතිව්‍යුහගතකරණයට අදාළ යෝජනා ලබන මාසයේදී පාර්ලිමේන්තුවට", "News Content": "විදුලිබල ක්ෂේත්‍රය ප්‍රතිව්‍යුහගතකරණයට අදාළ යෝජනා ලබන මාසයේදී පාර්ලිමේන්තුවට ඉදිරිපත් කරන බව විදුලි බල හා බලශක්ති අමාත්‍ය කංචන විජේසේකර මහතා පවසනවා. ට්ව්ටර් පණිවුඩයක් නිකුත් කරමින් අමාත්‍යවරයා සදහන් කරන්නේ විදුලිබල අංශයේ ප්‍රතිසංස්කරණ පිළිබද කැබිනට් මණ්ඩලය පත්කළ කමිටුව සකස් කළ වාර්තාව තමන්වෙත ලැබී ඇති බවයි. එම වාර්තාව ජනාධිපතිවරයාට සහ අමාත්‍ය මණ්ඩලයට භාරදීමට කටයුතු කරන බවද එම පණිවුඩයේ වැඩිදුරටත් සදහන්.       ", "URL": "https://www.itnnews.lk/2023/10/05/442004/", "Category": "Breaking News,දේශීය පුවත්", "Parent URL": null}