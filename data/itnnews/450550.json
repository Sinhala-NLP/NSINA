{"Source": "ITN news", "Timestamp": "දෙසැම්බර් 16, 2022 13:53", "Headline": "පොලිස් වෙඩි ප්‍රහාරයට ලක්වූ දරුවාගේ තත්වය තවමත් අයහපත්", "News Content": "තිහගොඩ පොලිස් ස්ථානයේ අපරාධ විමර්ශන අංශයේ හිටපු ස්ථානාධිපතිවරයා සිදුකළ වෙඩි තැබීමකින් බරපතල තුවාල ලැබූ නායිම්බල මහ විදුහලේ 10 වන ශ්‍රේණියේ  ඉගෙනුම ලබන සිසුවා රෝහලේ ප්‍රතිකාර ලබා නිවසට පැමිණ තිබෙනවා. දරුවාගේ තත්ත්වය තවමත් යහපත් නොවන බවයි දෙමාපියන් සදහන් කළේ. කිසිවෙකුත් හදුනාගැනීමට දරුවාට නොහැකි වන අතර කතා කිරීමේ හැකියාව ද අහිමි වී ගොස් තිබෙනවා. දරුවා  අත් පා සෙලවීම පමණක් සිදුකරන අතර කටහඩ ඇසෙන අවස්ථාවලදී හඩ නගා හැඩීමට උත්සාහ දරන බවයි අප වාර්තාකරුවන් කියා සිටියේ. දරුවාට අවශ්‍ය ඖෂධ ලබා ගැනීම සදහා දිනකට රුපියල් දොලොස් දහස් පන්සීයක් පමණ වැය වන බව පවුලේ සාමාජිකයන් සදහන් කළා. ඒ සදහා තමන්ට ආර්ථික ශක්තියක් නොමැති බවයි ඔවුන් සදහන් කළේ. දරුවාට ප්‍රතිකාර කිරීම සදහා හැකි අයුරින් සහයෝගය ලබා දෙන ලෙස පවුලේ සමාජිකයන් ජනතාවගෙන් ඉල්ලා සිටිනවා.     ", "URL": "https://www.itnnews.lk/2023/10/05/450550/", "Category": "දේශීය පුවත්", "Parent URL": null}