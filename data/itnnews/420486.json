{"Source": "ITN news", "Timestamp": "ජූලි 1, 2022 15:00", "Headline": "යුපුන් අබේකෝන්ට සිව්වන ස්ථානය", "News Content": "බ්‍රිතාන්‍ය යේ පැවැත්වෙන ඩයමන්ඩ් ලීග් මලල ක්‍රීඩා තරගාවලියේ මීටර් 100 පිරිමි අවසන් තරගයේ සිව් වන ස්ථානය දිනා ගැනීමට ශ්‍රී ලංකා ධාවන ශූර යුපුන් අබේකෝන් සමත් වුණා. සිව් වන ස්ථානය දිනා ගත් යුපුන් අබේකොන් තත්ත්පර 10.21ක කාලයක් වාර්තා කරමින් තරගය අවසන් කළා. ඩයමන්ඩ් ලීග් මලල ක්‍රීඩා තරගාවලියේ මීටර් 100 පිරිමි ඉසව්වේ ප්‍රථම ස්ථානය දිනාගැනීමට 10.02ක කාලයක් ගත කරමින් තරගය අවසන් කළ ජැමෙයිකාවේ අකානි සිම්බීනේ සමත් වුණා. එහි දෙවන ස්ථානය බ්‍රිතාන්‍යයේ රීස් පෙස්කෝඩ් දිනාගත්තා. ඒ සඳහා ගත කළ තත්ත්පර 10.15 ක්. තුන් වන ස්ථානය ප්‍රඞශයේ ජිමී විකවුට් දිනාගත්තේ තත්ත්පර 10.19ක කාලයක් වාර්තා කරමින්.     ", "URL": "https://www.itnnews.lk/2023/10/05/420486/", "Category": "ක්‍රීඩා", "Parent URL": null}