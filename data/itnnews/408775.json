{"Source": "ITN news", "Timestamp": "ஏப்ரல் 28, 2022 13:41", "Headline": "ஜனாதிபதிக்கும் ஸ்ரீலங்கா பொதுஜன பெரமுன பாராளுமன்ற உறுப்பினர்களுமிடையில் விசேட சந்திப்பு..", "News Content": "ஜனாதிபதி கோட்டாபய ராஜபக்ஷவுக்கும் ஸ்ரீலங்கா பொதுஜன பெரமுனவை பிரதிநிதித்துவப்படுத்தும் பாராளுமன்ற உறுப்பினர்களுக்குமிடையில் விசேட பேச்சுவார்த்தையொன்று இடம்பெறவுள்ளது. இன்று பிற்பகல் 4.30 மணியளவில் ஜனாதிபதி மாளிகையில் பேச்சுவார்த்தை இடம்பெறவுள்ளதாகவும் சுட்டிக்காட்டப்பட்டுள்ளது. இதேவேளை சர்வகட்சி அரசாங்கத்தை அமைக்க, ஜனாதிபதி கோட்டாபய ராஜபக்ஷ கொள்கை ரீதியாக தான் இணங்குவதாக அரசியல் கட்சிகளுக்கு தெரிவித்துள்ளார். பாராளுமன்றத்தில் அங்கம் வகிக்கும் சகல கட்சிகளும் பொது இணக்காட்டிற்கு வருகை தருமாயின் அதனை ஏற்றுக்கொள்வதாக ஜனாதிபதி கடிதம் மூலம் பாராளுமன்றத்தை பிரதிநிதித்துவப்படுத்தும் கட்சி தலைவர்களுக்கு அறிவித்துள்ளார். நாளையதினம் சர்வகட்சி அரசாங்கத்தை அமைப்பது தொடர்பாக கலந்துரையாடுவதற்கு ஜனாதிபதி மாளிகைக்கு வருகை தருமாறும் தற்போதைய சமூக மற்றும் பொருளாதார நெருக்கடிக்கு தீர்வாக பாராளுமன்றத்தை பிரதிநிதித்துவப்படுத்தும் சகல அரசியல் கட்சிகளும் பங்கு வகிக்க வேண்டுமென 3 பீடாங்களில் மகாநிக்காய தேரர்கள் உள்ளிட்ட சர்வமத தலைவர்கள் கோரிக்கை விடுத்துள்ளனர். அதுதொடர்பில் கவனத்திற்கொண்டு ஜனாதிபதி தீர்மானங்களை மேற்கொண்டுள்ளார். அதனடிப்படையில் தற்போதைய பிரதமர் உள்ளிட்ட அமைச்சரவை பதவி விலகியதன் பின்னர் ஸ்தாபிக்கப்படவுள்ள ஒன்றிணைந்த சர்வகட்சி அரசாங்கத்தின் செயற்பாடுகளுக்கான காலம் மற்றும் பொறுப்புக்கூரிய நபர்கள் யார் என்பது தொடர்பில் கலந்துரையாடுவதற்கு தீர்மானித்துள்ளதாகவும் ஜனாதிபதி குறித்த கடிதத்தின் ஊடாக அறிவித்துள்ளார். ", "URL": "https://www.itnnews.lk/2023/10/05/408775/", "Category": "Breaking News,தேசிய செய்திகள்", "Parent URL": null}