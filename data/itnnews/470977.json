{"Source": "ITN news", "Timestamp": "මාර්තු 26, 2023 09:04", "Headline": "මිසිසිපි ජීවිත 26ක් බිලි ගනී", "News Content": "ඇමෙරිකාවේ මිසිසිපි ප්‍රාන්තයට බලපෑ ටොනේඩෝ තත්ත්වයක් හේතුවෙන් 26 දෙනෙකු ජීවිතක්ෂයට පත්ව තිබෙනවා. ටොනේඩෝ තත්ත්වය බලපා ඇත්තේ මිසිසිපි සහ ඇලබාමා ප්‍රාන්ත වලටයි. මේ වනවිට මිසිසිපි ප්‍රාන්තයේ හදිසි තත්ත්වයක් ද ප්‍රකාශයට පත්කර තිබෙනවා. ටොනේඩෝ තත්ත්වය හේතුවෙන් දේපල රැසකට ද හානි සිදුව ඇති අතර බොහෝ පිරිසක් සුන්බුන් අතර සිරවී ඇති බවටයි සැක කෙරෙන්නේ. ඒ අනුව අතුරුදන් වූවන් සොයා ආරක්ෂක අංශ මැදිහත්වීමෙන් මෙහෙයුම් ක්‍රියාත්මකයි. ඇමෙරිකා ජනාධිපති ජෝ බයිඩන් විශේෂ ප්‍රකාශයක් කරමින් සදහන් කර ඇත්තේ විපතට පත්වූවන්ට සහන සැලසීමේ වැඩපිළිවෙළක් වහාම ආරම්භ කරන බවයි. ", "URL": "https://www.itnnews.lk/2023/10/05/470977/", "Category": "ජාත්‍යන්තර පුවත්", "Parent URL": null}