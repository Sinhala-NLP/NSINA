{"Source": "ITN news", "Timestamp": "ජූලි 9, 2023 11:47", "Headline": "හරක්කටාගේ මෙරට මත්ද්‍රව්‍ය ජාවාරම මෙහෙයවන බටවල සුපුන් අත්අඩංගුවට", "News Content": "සංවිධානාත්මක අපරාධකරුවෙකු හා මත්ද්‍රව්‍ය ජාවාරම්කරුවෙකු වන නදුන් චින්තක හෙවත් හරක්කටාගේ මෙරට මත්ද්‍රව්‍ය ජාවාරම මෙහෙයවන බටවල සුපුන් නමැත්තා අත්අඩංගුවට ගෙන තිබෙනවා. ඒ පොලිස් විශේෂ කාර්ය බලකාය වැලිගම සිදුකළ මෙහෙයුමකදීයි. ඔහු සන්තකයේ තිබී අයිස් මත්ද්‍රව්‍ය ග්‍රෑම් 10 යි මිලිග්‍රෑම් 300 ක් හා රුපියල් තුන්ලක්ෂ පනස්දහසක මුදලක්ද යතුරුපැදියක්ද පොලිස් භාරයට ගනු ලැබුවා. මේඅතර රාගම ප්‍රදේශයේ මත්ද්‍රව්‍ය බෙදාහැරීම් සිදුකළ සැකකරුවන් දෙදෙනෙකු කැන්දලියන්ද පාලුව ප්‍රදේශයේදී අත්අඩංගුවට ගැනීමට පොලිස් විශේෂ කාර්ය බලකාය සමත්වුණා. දිගු කළක සිට හෙරොයින් ජාවරම මෙහෙයවු මොවුන් සන්තකයේ තිබී හෙරොයින් ග්‍රෑම් 238 ක්ද සොයා ගනු ලැබුවා. සැකකරුවන් රාගම පොලිස් ස්ථානය වෙත භාර දීමටයි කටයුතු කෙරුණේ. ", "URL": "https://www.itnnews.lk/2023/10/05/498462/", "Category": "දේශීය පුවත්", "Parent URL": null}