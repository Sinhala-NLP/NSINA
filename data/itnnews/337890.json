{"Source": "ITN news", "Timestamp": "මැයි 19, 2021 12:38", "Headline": "අඩු ආදායම්ලාභීන්ගේ අඩක් නිම කළ නිවාස වෙනුවෙන් නිවාස ආධාර", "News Content": "අඩු ආදායම් ලාභීන්ගේ අඩක් නිම කළ නිවාස ඉදි  කිරීමට ආධාර ලබා දෙන්නැයි අග්‍රාමාත්‍ය මහින්ද රාජපක්ෂ මහතා නිලධාරීන්ට අද උපදෙස් ලබා දුන්නා. ඒ නාගරික සංවර්ධන හා නිවාස කටයුතු පිළිබද අමාත්‍යාංශයේ උපදේශක කාරක සභාව හමුවූ අවස්ථාවේදීයි. ගාල්ල සහ දිවුලපිටිය ප්‍රදේශයේ වතු ආශ්‍රිතව පවතින පැල්පත් නිවාස පිළිබද අවධානය යොමු කළ අග්‍රාමාත්‍යවරයා එම නිවාස ව්‍යාපෘති ක්‍රියාත්මක කිරීමට අවශ්‍ය සැලසුම් සකස් කරන ලෙසද නිලධාරීන්ට දැනුම් දුන්නා. ඉඩම් සංවර්ධනය කිරීමේ සංස්ථා පනතේ සංශෝධන කෙටුම්පත් නාගරික සංවර්ධන හා නිවාස අමාත්‍යාංශයේ ලේකම් සිරිනිමල් පෙරේරා මහතා උපදේශක කාරක සභාව වෙත ඉදිරිපත් කළා. මෙම අවස්ථාවට රාජ්‍ය අමාත්‍ය ඉන්දික අනුරුද්ධ, පාර්ලිමේන්තු මන්ත්‍රිවරුන් වන ප්‍රේමනාත් සී දොළවත්ත, ප්‍රමිත බණ්ඩාර තෙන්නකෝන්, කෝකිලා ගුණවර්ධන යන මහත්ම මහත්මීන් ද එක්වුණා.         ", "URL": "https://www.itnnews.lk/2023/10/05/337890/", "Category": "දේශීය පුවත්", "Parent URL": null}