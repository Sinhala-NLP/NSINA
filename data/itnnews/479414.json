{"Source": "ITN news", "Timestamp": "අප්‍රේල් 30, 2023 11:46", "Headline": "පූසාරීවරයෙකු කපා කොටා ඝාතනය කෙරේ -රත්තරන් බඩු රැසක් කොල්ලකයි", "News Content": "මුලතිව් සිලාවත්ත ප්‍රදේශයේ නිවසක සිටි කෝවිලක පූසාරීවරයෙකු කපා කොටා ඝාතනය කොට ඔහුගේ නිවසින් රුපියල් ලක්ෂ අසූවක් පමණ වටිනා ස්වර්ණාභරණ හා රුපියල් ලක්ෂයක මුදලක් මංකොල්ල කා තිබෙනවා. ඊයේ (29) දින සිලාවත්ත ප්‍රදේශයේ පිහිටි කෝවිලක පූසාරීවරයා වන අප්පාදුරෙයි වේලායුදම් නමැති 69 හැවිරිදි පුද්ගලයෙකුයි මෙලෙස ඝාතනය කර ඇත්තේ. ඝාතනය සිදුවන අවස්ථාවේදී පූසරිවරයාගේ බිරිද හා බීරිදගේ සහෝදරයෙකු නිවසේ සිට ඇති අතර මංකොල්ලකරුවන් ඔවුන් දෙදෙනාව බැඳ දමා පූසාරීවරයා ලවාම නිවසේ ස්වර්ණාභරණ සොයා ගනිමින් ඔහුව මරාදමා පලා ගොස් තිබෙනවා. ", "URL": "https://www.itnnews.lk/2023/10/05/479414/", "Category": "දේශීය පුවත්", "Parent URL": null}