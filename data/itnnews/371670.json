{"Source": "ITN news", "Timestamp": "ඔක්තෝබර් 25, 2021 14:18", "Headline": "මෙල්බන් නගරයට පනවා ඇති නිරෝධායන නීති තවදුරටත් ලිහිල් කෙරේ", "News Content": "ඔස්ට්‍රේලියාවේ මෙල්බන් නගරයට පනවා ඇති නිරෝධායන නීති තවදුරටත් ලිහිල් කිරීමට බලධාරීන් තීරණය කර තිබෙනවා. ලොව වැඩිම කාලයක් වසා දැමීමට ලක්වූ නගරය ලෙස හැදින්වෙන මෙල්බන් නගරය දින 262 ක කාලයකට පසු පසුගියදා විවෘත කෙරුණා. එහෙත් මෙල්බන් නගරයේ සාමාන්‍ය කටයුතු සදහා අවසර හිමි වන්නේ එන්නත් මාත්‍රා දෙකම ලබාගත් පුද්ගලයින්ට පමණයි. මුඛ ආවරණ පැලදීමද අනිවාර්ය නොවන බව සදහන්. මිලියන පහක පමණ ජනගහනයක් වාසය කරන මෙල්බන් නගරයේ සියයට අසූවක පමණ පිරිසක් වයිරසයට එරෙහි එන්නත් ලබාගෙන ඇති බව ප්‍රාන්ත ආණ්ඩුකාරවරයා පවසනවා. ඒත් සමගයි පනවා ඇති නීති තවදුරටත් ලිහිල් කිරීමට තීරණය කර ඇත්තේ.     ", "URL": "https://www.itnnews.lk/2023/10/05/371670/", "Category": "ජාත්‍යන්තර පුවත්", "Parent URL": null}