{"Source": "ITN news", "Timestamp": "නොවැම්බර් 25, 2022 19:23", "Headline": "ශ්‍රී ලංකාවේ හෙදියන්ට සිංගප්පූරුවේ සෞඛ්‍ය ක්ෂේත්‍රයේ රැකියා අවස්ථා", "News Content": "ශ්‍රී ලංකාවේ හෙදියන්ට සිංගප්පූරුවේ සෞඛ්‍ය ක්ෂේත්‍රයේ රැකියා අවස්ථා උදාකර දීමට එරට රජය තීරණය කර තිබෙනවා. මෙරට හෙදියන්ට සිංගප්පූරුවේ රැකියා අවස්ථා ලබාදීම වෙනුවෙන් මෙරටට පැමිණ සිටින එරට රජයේ නියෝජිත පිරිස ශ්‍රී ජයවර්ධනපුර රෝහලේ නිරීක්ෂණ චාරිකාවක නිරතවුණා. මෙහිදී ශ්‍රී ජයවර්ධනපුර රෝහලේ හදිසි සත්කාර සේවාවන් සහ රෝගී සත්කාර සේවාවන්හි යෙදෙන හෙදියන්ගේ ක්‍රියාකාරීත්වය පිළිබදව ඔවුන් නිරික්ෂණය කළා. සිංගප්පූරුවේ ශ්‍රී ලංකා මහකොමසාරිස් කාර්යාලයේ කොන්සියුලර් නිපුණ එම් තිබ්බටුමුනාව රෝහලේ ප්‍රධාන හෙද නිලධාරිනී නෙරංජලා ප්‍රනාන්දු යන මහත්ම මහත්මීන් ඇතුළු පිරිසක් මෙම අවස්ථාවට එක්වුණා.       ", "URL": "https://www.itnnews.lk/2023/10/05/447600/", "Category": "දේශීය පුවත්", "Parent URL": null}