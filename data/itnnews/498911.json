{"Source": "ITN news", "Timestamp": "ජූලි 11, 2023 10:08", "Headline": "නිව්යොර්ක් නගරයට බලපා ඇති අයහපත් කාලගුණයෙන් පුද්ගලයෙකු මරුට", "News Content": "ඇමෙරිකාවේ නිව්යොර්ක් නගරයට බලපා ඇති අයහපත් කාලගුණයෙන් පුද්ගලයෙකු ජිවිතක්ෂයට පත්ව තිබෙනවා. අධික වර්ෂාවත් සමඟ නිව්යොර්ක් ප්‍රාන්තයේ ඇතැම් ප්‍රදේශයන්ට ගංවතුර තත්ත්වයක් ද හටගත්තා. එම ප්‍රදේශයන්ට මිලිමීටර 200 ඉක්ම වු වර්ෂාපතනයක් ලැබී ඇති බවයි එරට කාලගුණ අංශ නිවේදනය කරන්නේ. බලපා ඇති සුළි කුණාටු තත්ත්වය හේතුවෙන් අධික වර්ෂාපතනයක් ලැබී ඇති බව ද ඔවුන් පෙන්වා දෙනවා. ගංවතුරට මැදිව සිටින පුද්ගලයින් ආරක්ෂිත ස්ථාන කරා යොමු කිරීමට සහන කණ්ඩායම් යොදවා ඇති බව ද සදහන්. ගංවතුර තත්ත්වය හේතුවෙන් ප්‍රදේශයේ ගමනාගමනය ඇණහිට ඇති බව විදෙස් මාධ්‍ය පවසනවා.         ", "URL": "https://www.itnnews.lk/2023/10/05/498911/", "Category": "ජාත්‍යන්තර පුවත්", "Parent URL": null}