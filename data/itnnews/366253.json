{"Source": "ITN news", "Timestamp": "அக்டோபர் 1, 2021 12:59", "Headline": "தடுப்பூசி வழங்கும் நடவடிக்கைகள் நாடளாவிய ரீதியில் தொடர்ச்சியாக முன்னெடுப்பு", "News Content": "12 வயது முதல் 19 வயதுக்குட்பட்ட விசேட தேவையுடைய சிறுவர்களுக்கு தடுப்பூசி வழங்கும் நடவடிக்கைகள் நாட்டின் பல வைத்தியசாலைகளில் முன்னெடுக்கப்பட்டுள்ளன. விசேட தேவையுடைய சிறுவர்களுக்கு பைசர் தடுப்பூசி வழங்கப்படுகிறது. சிறுவர் நோய் தொடர்பான விசேட வைத்திய நிபுணர்களின் நேரடி கண்காணிப்பின் கீழ் வைத்தியசாலைகளில் மாத்திரமே சிறுவர்களுக்கான தடுப்பூசி வழங்கப்படுகிறது. இதேவேளை 20 வயதுக்கு மேற்பட்டவர்களுக்கான தடுப்பூசி வழங்கும் பணிகளும் வெற்றிகரமாக இடம்பெறுகின்றன. நாட்டில் இதுவரை ஒரு கோடியே 45 இலட்சத்து 24 ஆயிரத்து 408 பேருக்கு கொவிட் தடுப்பூசியின் முதல் டோஸ் வழங்கப்பட்டுள்ளது. ஒரு கோடியே 17 இலட்சத்து 73 ஆயிரத்து 685 பேருக்கு இரண்டாவது டோஸ் வழங்கப்பட்டுள்ளது. ", "URL": "https://www.itnnews.lk/2023/10/05/366253/", "Category": "Breaking News,தேசிய செய்திகள்", "Parent URL": null}