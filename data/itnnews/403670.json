{"Source": "ITN news", "Timestamp": "මාර්තු 24, 2022 12:30", "Headline": "බිරිඳගේ දොලදුකට කොස් ගෙඩියක් කැඩූ සැමියා මරා දමයි (VIDEO)", "News Content": "දරු ප්‍රසූතියට සූදානම්ව සිටින බිරිඳගේ දොලදුක නිවා දැමීම සඳහා අසල වත්තකින් කොස් ගෙඩියක් කැඩීමට ගිය පුද්ගලයෙකුට උල් ආයුධයකින් පහරදීමෙන් ඔහු  ජිවිතක්ෂයට පත් වුණා. දරු ප්‍රසූතියකට සූදානම්ව සිටි සිය බිරිඳකට කොස් අනුභව කිරීමට අවශ්‍ය බව ඇයගේ සැමියාට ප්‍රකාශ කර තිබෙනවා. ඇල්පිටිය පිටුවල උතුර එගොඩගෙදර ප්‍රදේශයේ පදිංචි මෙම පුද්ගලයා සිය වැඩිමහල් දරුවා ද සමඟ අසල පිහිටි වත්තකට ඇතුළු වී ඇත්තේ කොස් ගෙඩියක් කඩා ගැනීම සඳහායි. එහෙත් එම කොස් ගස හිමි පුද්ගලයා මොහුට උල් ආයුධයකින් පහරදීමෙන් ඔහු ජීවිතක්ෂයට පත් වුණා. ෂෙහාන් ලසන්ත නමැති මොහු 34 වන වියේ පසු වනවා.     ", "URL": "https://www.itnnews.lk/2023/10/05/403670/", "Category": "දේශීය පුවත්", "Parent URL": null}