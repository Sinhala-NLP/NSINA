{"Source": "ITN news", "Timestamp": "දෙසැම්බර් 17, 2022 11:57", "Headline": "වසර 5ක සේවා කාලයක් සම්පූර්ණ කර ඇති සියලු ග්‍රාම නිලධාරීන්ට අනිවාර්ය ස්ථාන මාරුවීම්", "News Content": "එක් ග්‍රාම නිලධාරී වසමක වසර පහක සේවා කාලයක් සම්පූර්ණ කර ඇති සියලු ග්‍රාම නිලධාරීන් ලබන මස පළමුවනදා සිට අනිවාර්ය ස්ථාන මාරු කිරීමකට යටත් වන බව රාජ්‍ය පරිපාලන ස්වදේශ කටයුතු පළාත් සභා හා පළාත් පාලන අමාත්‍යාංශය පවසනවා. දිස්ත්‍රික් හා අමාත්‍යාංශ අභියාචනා මණ්ඩලවලදී සළකා බලන ලද විශේෂ හේතුවක් ඇති නිලධාරීන් හැරුනු විට සෑම ග්‍රාම නිලධාරියෙකුටම මෙම නීතිය වලංගු වනු ඇති. මාරු කිරීම්වලට  අදාල උපදෙස් රාජ්‍ය පරිපාලන ස්වදේශ කටයුතු පළාත් සභා හා පළාත් පාලන අමාත්‍යාංශය විසින් දිස්ත්‍රික් හා ප්‍රාදේශීය ලේකම්වරුන් වෙත යොමු කර තිබෙනවා. ලබන 31 වන දිනට වසර 5 ක කාලයක් සම්පූර්ණ කර වාර්ෂික ස්ථාන මාරුවීම් නියෝග නිකුත් කර නොමැති නිලධාරීන් තවදුරටත් ග්‍රාම නිලධාරී වසම්වල් සිටී නම් ඔවුනට ස්ථාන මාරුවීම් නියෝග නිකුත් කරන ලෙසද අමාත්‍යාංශය උපදෙස් ලබා දී තිබෙනවා.     ", "URL": "https://www.itnnews.lk/2023/10/05/450755/", "Category": "Breaking News,දේශීය පුවත්", "Parent URL": null}