{"Source": "ITN news", "Timestamp": "ජනවාරි 5, 2022 09:49", "Headline": "බස් ගාස්තු වැඩිවීම අද සිට ක්‍රියාත්මකයි", "News Content": "17.4%කින් බස් ගාස්තු ඉහළ යාම අද සිට ක්‍රියාත්මක වනවා. ඉන්ධන මිල ඉහළ නැංවීමත් සමඟ බස් ගාස්තුද ඉහළ නංවන ලෙස බස් සංගම් රජයෙන් ඉල්ලා සිටියා. ඒ අනුව සාමාන්‍ය සේවා අවම බස් ගාස්තුව රුපියල් 14 සිට රුපියල් 17 දක්වා ඉහළ ගියා. අර්ධ සුඛෝපභෝගී ආරම්භක බස් රථ ගාස්තුව ඉහළ ගියේ රුපියල් 18 සිට 21 දක්වායි. සුඛෝපභෝගී බස් රථ ආරම්භක ගාස්තුව රුපියල් 25 සිට 30 දක්වා වැඩිවුණා. රුපියල් 100ක්ව පැවති සාමාන්‍ය සේවා බස් රථයක ගාස්තුව ද රුපියල් 118 දක්වා ඉහළ දැමුණා. රුපියල් 200 ක්ව පැවති බස් රථ ගාස්තුව රුපියල් 235 දක්වා ඉහළ ගියා. රුපියල් 350 ක සුඛෝපභෝගි බස් රථයක ගාස්තුව වැඩි වී තිබෙන්නේ රුපියල් 60 කින්. රුපියල් 500ක්ව පැවති සාමාන්‍ය බස් රථ ගාස්තුව වැඩි වී තිබෙන්නේ රුපියල් 587 ක් ලෙසයි. මේ අතර උතුරු මැද පළාත් මාර්ගස්ථ ප්‍රවාහන සේවා අධිකාරියේ නිල වෙබ් අඩවිය විවෘත කිරිම පළාත් ආණ්ඩුකාර මහීපාල හේරත් මහතාගේ ප්‍රධානත්වයෙන් සිදු කෙරුණා. ජනතාවට කාර්යක්ෂම මගී ප්‍රවාහන සේවාවක් ලබාදීමේ අරමුණ ඇතිවයි මෙය විවෘත තර තිබෙන්නේ. මෙම වෙබ් අඩවිය හරහා මගී ජනතාව මුහුණ දෙන ගැටලු ඒ මොහොතේදීම ඡායාරූප සහිතව හෝ දැන්විය හැකියි. එම පැමිණිලි සම්බන්ධයෙන් ක්ෂණික ප්‍රතිචාර දැක්වීමට උතුරු මැද පළාත් මාර්ගස්ථ ප්‍රවාහන සේවා අධිකාරියේ නිලධාරීන් ක්‍රියා කරනවා.         ", "URL": "https://www.itnnews.lk/2023/10/05/386805/", "Category": "දේශීය පුවත්", "Parent URL": null}