{"Source": "ITN news", "Timestamp": "දෙසැම්බර් 27, 2021 18:47", "Headline": "එක රටක් එක නීතියක් හදන්න කාති උසාවි අහෝසි කරන්න. මුස්ලිම් උගතුන්ගෙන් ඉල්ලීමක්", "News Content": "කාති උසාවි අහෝසි කිරීමට නිර්දේශ කරන ලෙස හිටපු මහාධිකරණ රෙජිස්ට්‍රාර්වරයෙකු වූ මොහොමඩ් සුබයිර් මහතා එක රටක් එක නීතියක් සදහා වූ ජනාධිපති කාර්ය සාධක බලකායෙන් ඉල්ලීමක් කළා. මුස්ලිම් කාන්තාවන්ට දීර්ඝ කාලයක සිට සිදු වන බලවත් අසාධාරණය දැක මෙම ඉල්ලීම සිදු කරන බවයි ඒ මහතා ප්‍රකාශ කළේ. එක රටක් එක නීතියක් සදහා වූ ජනාධිපති කාර්ය සාධක බලකාය මහජන අදහස් විමසීම එහි සභාපති පූජ්‍ය ගලගොඩඅත්තේ ඥානසාර ස්වාමීන් වහන්සේගේ ප්‍රධානත්වයෙන් මහනුවර දිස්ත්‍රික් ලේකම් කාර්යාලයේ දී රැස්වුණා. තමා ස්වෙච්ඡාවෙන් අදහස් ලබා දීම සදහා පැමිණි බව සුබයිර් මහතා මෙහිදී ප්‍රකාශ කළා. අධිකරණ ක්ෂේත්‍ර යේ වසර හතලිහක තම සේවා කාලය තුළ ලැබූ කණගාටුදායක අත්දැකීම් සිහිපත් කරමින් මෙම ඉල්ලීම සිදු කරන බවයි ඒ මහතා කියා සිටියේ. මුස්ලිම් විවාහ හා දික්කසාද නීතිය සහ බහු විවාහ මෙන්ම ආගම කොටස්වලට බෙදාගෙන සංවිධාන පිහිටුවීම තහනම් කළ යුතු බව මොහොමඩ් සුබයිර් මහතා කාර්ය සාධක බලකාය හමුවේ අවධාරණය කළා.   ", "URL": "https://www.itnnews.lk/2023/10/05/385222/", "Category": "දේශීය පුවත්", "Parent URL": null}