{"Source": "ITN news", "Timestamp": "ஜூன் 23, 2022 12:42", "Headline": "வெளிவிவகார அமைச்சர் பேராசிரியர் ஜி.எல்.பீரிஸ் நியூசிலாந்து வெளிவிவகார அமைச்சருடன் சந்திப்பு", "News Content": "வெளிவிவகார அமைச்சர் பேராசிரியர் ஜி.எல்.பீரிஸ், நியூசிலாந்து வெளிவிவகார அமைச்சர் நனையா மஹுட்டாவை சந்தித்து கலந்துரையாடியுள்ளார். ருவாண்டாவில் ஏற்பாடு செய்யப்பட்டுள்ள பொதுநலவாய அரச தலைவர்கள் மாநாட்டுக்கு இணைவாக வெளிநாட்டு அமைச்சர்களின் சந்திப்பு இடம்பெற்றுள்ளது. இலங்கை சர்வதேச நாணய நிதியத்துடன் முன்னெடுத்துள்ள கலந்துரையாடல்கள் மற்றும் உணவு, எரிபொருள், மருந்து விநியோகம் தொடர்பில் அமைச்சர் ஜி.எல்.பீரிஸ், நியூசிலாந்து வெளிவிவகார அமைச்சருக்கு விளக்கியுள்ளார். இலங்கைக்கு உதவி வழங்குவது தொடர்பில் நியூசிலாந்து வெளிவிவகார அமைச்சு ஆராயுமெனவும், பொதுநலவாய நாடுகளின் ஒத்துழைப்பை பெற்றுத்தர நடவடிக்கை எடுக்கப்படுமெனவும் நியூசிலாந்து வெளிவிவகார அமைச்சர் தெரிவித்துள்ளார். இலங்கையின் பால் உற்பத்தி மற்றும் அதனுடன் இணைந்த கைத்தொழில், விவசாயம் போன்ற துறைகளில் நியூசிலாந்தின் ஒத்துழைப்பை எதிர்ப்பார்ப்பதாக அமைச்சர் ஜி.எல்.பீரிஸ் கோரிக்கை விடுத்துள்ளார். கனணி தொழில்நுட்பம், உயர்கல்வி மற்றும் தொழிற்கல்வி தொடர்பிலும் இரு அமைச்சர்களும் கலந்துரையாடியுள்ளனர்.\nஇதேவேளை வெளிவிவகார அமைச்சர், பேராசிரியர் ஜி.எல்.பீரிஸ், டொமினிகா நாட்டின் வெளிவிவகார அமைச்சர் கென்னத் மெல்கொயருடனும் இருதரப்பு கலந்துரையாடல்களில் ஈடுபட்டுள்ளார். ", "URL": "https://www.itnnews.lk/2023/10/05/418712/", "Category": "Breaking News,தேசிய செய்திகள்", "Parent URL": null}