{"Source": "ITN news", "Timestamp": "ජූලි 3, 2023 07:30", "Headline": "අධි ඇසළ පුර පසළොස්වක පොහොය දිනය අදයි", "News Content": "අධි ඇසළ පුර පසළොස්වක පොහෝ දිනය අදට (03) යෙදී තිබෙනවා. ඒ වෙනුවෙන් දිවයිනේ සෑම වෙහෙර විහාරස්ථානයක ආගමික වැඩසටහන් සංවිධාන කර තිබෙනවා. මෙම වර්ෂය අධික අවුරුද්දක් වන බැවින් ඇසළ පොහොය ලබන මස 01 වන දිනට යෙදී ඇති අතර අද දිනයේ අධි ඇසළ පොහොය ලෙස සැළකේ. ස්වාධීන රූපවාහිනීය සෑම පොහෝ දිනකම විකාශය කරන සවණක් රැස් පොහෝදා වැඩසටහන මෙවර ගෙන එනු ලබන්නේ ස්වාධීන රූපවාහිනී එච්.ඩී. මැදිරි සංකීර්ණයේ සිටයි. ධර්මදේශනා, ධර්ම සාකච්ඡා ඇතුළු වැඩසටහන් රැසක් අද දිනයේ ගෙන ඒමට කටයුතු යොදා තිබෙනවා.     ", "URL": "https://www.itnnews.lk/2023/10/05/496876/", "Category": "දේශීය පුවත්", "Parent URL": null}