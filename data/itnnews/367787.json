{"Source": "ITN news", "Timestamp": "ඔක්තෝබර් 8, 2021 11:13", "Headline": "ඊයේ දිනය තුළ කොවිඩ් ආසාදිතයින් 772ක්", "News Content": "ඊයේ දිනයේත් කොරෝනා ආසාදිතයින් 772 දෙනෙක් හමුවූ අතර කොරෝනා මරණ 44 ක් ද වාර්තා කර තිබුණා. ඊයේ දිනයේ හදුනාගත් නව කොරෝනා ආසාදිතයින් 772 දෙනාත් සමගින් මේ දක්වා මෙරටින් හමුවී සමස්ත කොරෝනා ආසාදිතයින් සංඛ්‍යාව 523550 ක්. ඒ අතරින් 31560 දෙනෙකු රෝහල්ගතව ප්‍රතිකාර ලබනවා. මෙරට සුවය ලැබූ සමස්ත කොරෝනා ආසාදිතයින් සංඛ්‍යාව 478761 ක් බවයි සෞඛ්‍ය අංශ පවසන්නේ. ඊයේ වාර්තා කළ කොරෝනා මරණ 44 ද සමගින් මේ දක්වා මෙරට සිදුව ඇති කොරෝනා මරණ සංඛ්‍යාව 13229 දක්වා ඉහළ ගියා. ඊයේ දිනයේදී පීසීආර් පරීක්ෂණ 6282 ක් හා රැපිඩ් ඇන්ටිජන් පරීක්ෂණ 3696 ක් සිදු කර තිබෙනවා.     ", "URL": "https://www.itnnews.lk/2023/10/05/367787/", "Category": "දේශීය පුවත්", "Parent URL": null}