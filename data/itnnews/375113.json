{"Source": "ITN news", "Timestamp": "නොවැම්බර් 10, 2021 11:34", "Headline": "මන්ත්‍රී චම්පිකගේ ප්‍රකාශයට ඇමති මහින්දානන්දගෙන් පැමිණිල්ලක්", "News Content": "පාර්ලිමේන්තු මන්ත්‍රී පාඨලි චම්පික රණවක මහතා අසත්‍ය කරුණු පදනම් කර ගනිමින් සිදු කළ ප්‍රකාශය සම්බන්ධයෙන් අවශ්‍ය නීතිමය පියවර ගන්නා බව මහින්දානන්ද අලුත්ගමගේ මහතා පවසනවා. පැමිණිල්ලක් ඉදිරිපත් කිරීම සදහා අපරාධ පරීක්ෂණ දෙපාර්තමේන්තුවට පැමිණි අවස්ථාවේ දී යි ඒ මහතා මේ බව සදහන් කළේ. ශ්‍රී ලංකාවට යූරියා නැනෝ පොහොර ගෙන්වීමේ දී අමාත්‍ය මහින්දානන්ද අලුත්ගමගේ මහතා හා රාජ්‍ය අමාත්‍ය ශෂීන්ද්‍ර රාජපක්ෂ මහතා මුදල් වංචාවක් සිදු කර ඇති බවට පසුගියදා පාඨලි චම්පික රණවක මහතා සදහන් කර තිබුණා. එම ප්‍රකාශය පදනම් විරහිත බවයි  අපරාධ පරීක්ෂණ දෙපාර්තමේන්තුවට පැමිණිල්ලක් ඉදිරිපත් කරමින් මහින්දානන්ද අලුත්ගමගේ මහතා සදහන් කළේ.     ", "URL": "https://www.itnnews.lk/2023/10/05/375113/", "Category": "දේශීය පුවත්", "Parent URL": null}