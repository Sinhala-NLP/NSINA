{"Source": "ITN news", "Timestamp": "நவம்பர் 26, 2022 13:55", "Headline": "9 ஆயிரம் மெட்ரிக் தொன் டீசல் தாங்கிய “சூப்பர் ஈஸ்டர்ன்”", "News Content": "சீனாவினால் வழங்கப்பட்ட 10.6 மில்லியன் லீற்றர் (9,000 மெட்ரிக் தொன்) டீசல் இன்று “சூப்பர் ஈஸ்டர்ன்” என்ற கப்பலினால் இலங்கையை வந்தடைந்ததாக கொழும்பில் உள்ள சீனத் தூதரகம் டுவிட்டரில் தெரிவித்துள்ளது. மாதிரி சோதனைக்குப் பிறகு இந்த டீசல் சரக்கு இறக்கும் பணி தொடங்கும் என்று சீனத் தூதரகம் மேலும் தெரிவித்துள்ளது. மிகவும் பாதிக்கப்பட்டுள்ள விவசாயம் மற்றும் மீன்பிடித் துறைகளின் வாழ்வாதாரத்தை மேம்படுத்துவதற்காக இந்த டீசல் எரிசக்தி அமைச்சகத்திடம் ஒப்படைக்கப்படும். இலங்கைக்கான ஆதரவை உறுதிப்படுத்தும் வகையில், சீன அரசாங்கம் கடந்த 5 மாதங்களில் அவசர மனிதாபிமான நன்கொடைகளாக 3 பில்லியன் ரூபா பெறுமதியான 5,500 மெட்ரிக் தொன் அரிசி மற்றும் அத்தியாவசிய மருந்துகளை நாட்டிற்கு வழங்கியமையும் குறிப்பிடத்தக்கது ", "URL": "https://www.itnnews.lk/2023/10/05/447676/", "Category": "Breaking News,தேசிய செய்திகள்", "Parent URL": null}