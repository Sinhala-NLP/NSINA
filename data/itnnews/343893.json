{"Source": "ITN news", "Timestamp": "ජූනි 20, 2021 14:53", "Headline": "රුසියාව පුළුල් වෙනසකට ලක් කරන බව පුටින් පවසයි", "News Content": "රුසියාවේ යටිතල පහසුකම්, අධ්‍යාපනය හා සෞඛ්‍ය කේෂ්ත්‍රය පුළුල් වෙනසකට ලක් කරන බව ජනාධිපති ව්ලැඩිමීර් පුටින් පවසනවා. ඒ යටතේ කොරෝනා වයිරසයෙන් කඩා වැටුණු ආර්ථිකය ගොඩ නැගීමට ඩොලර් බිලියන එකයි දශම හතරක ආධාර මුදලක් ලබාදීමට පුටින් ජනාධිපතිවරයා ප්‍රතිඥා දී තිබෙනවා. ලබන සැප්තැම්බර් මාසයේ දී රුසියා පාර්ලිමේන්තු මැතිවරණය පැවැත්වීමට නියමිත අතර එය ඉලක්ක කර ගනිමින් ජනාධිපතිවරයා මෙම පොරොන්දු ලබා දී ඇති බව වාර්තා වනවා. පාර්ලිමේන්තු මැතිවරණය මෙහෙයවීම සදහා පාලක පක්ෂයෙන් එරට ආරක්ෂක අමාත්‍යවරයා හා විදේශ කටයුතු අමාත්‍යවරයා නම් කිරීමටයි පුටින් පියවර ගෙන ඇත්තේ. කෙසේ වුවද හිටපු ජනාධිපතිවරයෙකු, අග්‍රාමාත්‍යවරයෙකු හා පාලක පක්ෂයේ නායකයා වන දිමිත්‍රි මෙඩ්විඩේව් මැතිවරණ ප්‍රචාරක කටයුතු සදහා නම් කර නොමැති බව වාර්තා වනවා. විපක්ෂ නායක ඇලෙක්සි නවාල්නි හා ඔහුට හිතවත් කණ්ඩායම්වලට  මැතිවරණයට ඉදිරිපත් වීම  අධිකරණයෙන් තහනම් කර තිබෙනවා.     ", "URL": "https://www.itnnews.lk/2023/10/05/343893/", "Category": "ජාත්‍යන්තර පුවත්", "Parent URL": null}