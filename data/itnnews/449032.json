{"Source": "ITN news", "Timestamp": "දෙසැම්බර් 5, 2022 09:52", "Headline": "කැළණියේ පෞද්ගලික ආයතනයක ගබඩාවක ගින්නක්", "News Content": "කැළණිය ගල්බොරැල්ල ප්‍රදේශයේ ගබඩාවක ඇතිවූ ගින්නකින් එම ගොඩනැගිල්ලට දැඩි හානි සිදුවුණා. ගල්බොරැල්ල වරාගොඩ පාරේ පිහිටි පෞද්ගලික ආයතනයක ගබඩාවකයි ගින්න හට ගැණුනේ. එහි උඩුමහලේ ඇතිවූ ගින්නෙන් ගොඩනැගිල්ලට දැඩි හානි සිදුවුණා. කොළඹ මහනගර සභාවේ ගිනි නිවන රථ 6ක් යොදා ගින්න පාලනය කිරීමට කටයුතු කෙරුණු අතර ප්‍රදේශයේ විදුලිය ද විසන්ධි කිරීමටයි කටයුතු කෙරුණේ. ගින්නට හේතුව මෙතෙක් හෙළිවී නොමැති අතර කැළණිය පොලිසිය ඒ සම්බන්ධයෙන් විමර්ශන ආරම්භ කර තිබෙනවා.       ", "URL": "https://www.itnnews.lk/2023/10/05/449032/", "Category": "දේශීය පුවත්", "Parent URL": null}