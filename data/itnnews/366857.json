{"Source": "ITN news", "Timestamp": "ඔක්තෝබර් 4, 2021 17:44", "Headline": "UNPය ඉන්දියාවට දුන්නු තෙල් ටැංකි දෙන්න නෙමෙයි ගන්නයි වෑයම – ඇමති ගම්මන්පිල කියයි", "News Content": "ත්‍රිකුණාමලයේ තෙල් ටැංකි ඉන්දියාවට පවරා දීමට නොව එක්සත් ජාතික පක්ෂ රජයන් යටතේ ඉන්දියාවට ලබා දී ඇති තෙල් ටැංකි යළි ලබා ගැනීමේ වැඩපිළිවෙළක් ක්‍රියාත්මක කෙරෙන බව රාජ්‍ය අමාත්‍ය උදය ගම්මන්පිල මහතා පාර්ලිමේන්තුවේ දී අද අවධාරණය කළා. එදා තෙල් ටැංකි ඉන්දියාවට පවරා දීමට එක් වුණු පාර්ශව අද ඒ සම්බන්ධයෙන් ජනතාව තුළ හුඹස් බියක් ඇති කරමින් සිටින බවයි අමාත්‍යවරයා පෙන්වා දුන්නේ. ත්‍රිකුණාමලයේ තෙල් ටැංකි ඉන්දියාවට විකිණීමේ සූදානමක් ඇති බව පවසමින් සමගි ජන බලවේගයේ මන්ත්‍රීවරුන් පිරිසක් අද උද්ඝෝෂණයක නිරත වුණා. ඒ දෙමටගොඩ පිහිටි ඛනිජ තෙල් නීතිගත සංස්ථා ප්‍රධාන කාර්යාලය ඉදිරිපිටදීයි. තෙල් ටැංකි විකිණීමේ සැලසුමක් රජය ක්‍රියාත්මක කරන බවටයි ඔවුන් චෝදනා කළේ.     ", "URL": "https://www.itnnews.lk/2023/10/05/366857/", "Category": "දේශීය පුවත්", "Parent URL": null}