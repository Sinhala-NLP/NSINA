{"Source": "ITN news", "Timestamp": "අගෝස්තු 13, 2022 10:11", "Headline": "අසත්‍ය ප්‍රචාරවලට නොරැවටී Covid 4 වන මාත්‍රාව ගන්න", "News Content": "මෙරටට ගෙන්වා ඇති කොරෝනා මර්දන ෆයිසර් එන්නත් ඉදිරි මාස තුන සදහාද භාවිත කළ හැකි බව සෞඛ්‍ය අංශ අවධාරණය කරනවා. ඒ හේතුවෙන් අසත්‍ය ප්‍රචාරවලට නොරැවටී කොරෝනා මර්දන හතරවන මාත්‍රාව ලෙස ෆයිසර් එන්නත ලබා ගන්නා ලෙසයි වෛද්‍ය මහින්ද වික්‍රමාරච්චි මහතා ඉල්ලා සිටින්නේ. එන්නත් ලබා දීමේ විශේෂ මධ්‍යස්ථානයක් බොරැල්ල ශාන්ත ලූක්ස් දේවස්තානයේ පිහිටුවා තිබෙනවා. රිජ්වේ ආර්යා ළමා රෝහලේ මැදිහත්වීමෙනුයි එහි කටයුතු ක්‍රියාත්මක වන්නේ. සදුදා සිට සිකුරාදා දක්වා උදෑසන නවයේ සිට දහවල් 12 දක්වා ඕනෑම අයෙකුට මෙම මධ්‍යස්ථානයට පැමිණ තුන්වන සහ හතරවන මාත්‍රා ලෙස ෆයිසර් එන්නත ලබාගත හැකියි. වයස අවුරුදු 12 සිට 20 දක්වා දරුවන්ට පළමු සහ දෙවන මාත්‍රාද මෙම මධ්‍යස්ථානයෙන් ලබාගත හැකි බවයි වෛද්‍යවරුන් පවසන්නේ.   ", "URL": "https://www.itnnews.lk/2023/10/05/428613/", "Category": "දේශීය පුවත්", "Parent URL": null}