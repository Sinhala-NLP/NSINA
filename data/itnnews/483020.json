{"Source": "ITN news", "Timestamp": "මැයි 14, 2023 09:52", "Headline": "හොර 5000 නෝට්ටු සමග කළුතර යුවලක් අත්අඩංගුවට", "News Content": "ව්‍යාජ රුපියල් 5000 මුදල් නෝට්ටු 12ක් සමඟ අඹු සැමි යුවළක් කළුතර උතුර පොලීසිය මගින් ඊයේ (13) අත්අඩංගුවට ගෙන තිබෙනවා. කළුතර උතුර ගල්පාත ප්‍රදේශයේ වෙළඳ සලකට ත්‍රිරෝද රථයකින් පැමිණි යුවලක් රුපියල් 5000 මුදල් නෝට්ටුවක් ලබාදී හාල් ඇතුළු භාණ්ඩ මිලදී ගෙන ඇති අතර ලබා දුන් රු 5000 නෝට්ටුව පිළිබඳ සැක සිතූ වෙළඳසල් හිමිකරු කෑ ගැසීමත් සමග ඔවුන් පළාගොස් ඇති බවයි පොලිසිය පැවසුවේ. එත් සමගම අසල සිටි තරුණයින් දෙදෙනෙකු ඔවුන් පසුපස හබා ගොස් ඇති අතර ඔවුන්ට උල් ආයුධයකින් පහරදීම ට උත්සහ කර කර පලා ගොස් තිබෙනවා. එම අවස්ථාවේදී තරුණයින් 119 හදිසි ඇමතුම් ඒකකයට ත්‍රීරෝද රථයේ අංකය දැනුම් දී තිබෙනවා. වෙළඳසැලේ හිමිකරු ද පොලිසියට මේ සම්බන්ධයෙන් පැමිණිලි කර තිබෙනවා. එහිදී අදාල අංකය සහිත ත්‍රීරෝද රථය පසුපස ලුහුබැඳ කළුතර උතුර පොලිස් නිලධාරීන් කළුතර කිතුලාව ප්‍රදේශයේදී යුවල අත්අඩංගුවට ගත් බවයි පොලිසිය කියා සිටියේ පසුව එම යුවල අත්අඩංගුවට ගෙන ප්‍රශ්න කිරීම් හමුවේ ඔවුන් පදිංචි කිනිතුලාව ප්‍රදේශයේ නිවස පරික්ෂා කිරීමේදී ඒ තුළ තිබී තවත් ව්‍යාජ රුපියල් 5000 මුදල් නෝට්ටු එකොළහක් මුද්‍රණය කර තිබී සොයාගෙන ඇති අතර ඊටයොදා ගත් ප්‍රින්ටරය සොයාගැනීමට හැකිවූ බව විමර්ශන සිදුකළ පොලිස් නිලධාරීන් කියා සිටියා අත්අඩංගුවට ගත් සැකකාර යුවළ වයස අවුරුදු 47 වියෙහි පසුවන දෙදෙනෙක්. සැකකාර අඹුසැමි යුවළ කළුතර මහේස්ත්‍රාත් අධිකරණය වෙත ඉදිරිපත් කිරීමට නියමිතයි. ", "URL": "https://www.itnnews.lk/2023/10/05/483020/", "Category": "දේශීය පුවත්", "Parent URL": null}