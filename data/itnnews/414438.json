{"Source": "ITN news", "Timestamp": "ජූනි 1, 2022 09:11", "Headline": "චීනයේ ෂැන්ග්හයි නුවර කෝවිඩ් සංචරණ සීමා ලිහිල් කරයි", "News Content": "චීනයේ ෂැන්ග්හයි නුවර කෝවිඩ් සංචරණ සීමා ලිහිල් කර තිබෙනවා. එරට වේලාවෙන් ඊයේ මධ්‍යම රාත්‍රියේ සිට මෙම ලිහිල් කිරීම ක්‍රියාත්මකයි. චීනයේ ෂැන්ග්හයි නගරය කෝවිඩ් සංචරණ සීමා පැනවීමෙන් පසු මාස දෙකකට පසුවයි මෙලෙස ඉවත්කිරීම සිදුකර ඇත්තේ. මිලියන 25 ක ජනගහනයක් වාසය කරන ෂැන්ග්හයි නුවර වැසියන්ට අද සිට නිදහසේ ගමන් කිරීමට හැකියාව උදාවනවා. කෙසේ වෙතත් කොවිඩ් ආසාදිත හයලක්ෂ පනස් දහසකට වැඩි පිරිසකට තවදුරටත් නිවෙස්ගත නිරෝධායනය සිදුකරන ලෙසටයි උපදෙස් දී ඇත්තේ. කෝවිඩ් ආසාදිතයින් ශූන්‍ය මට්ටමට නැවතත් ළඟාවීම චීනයේ අපේක්ෂාව වී තිබෙනවා.         ", "URL": "https://www.itnnews.lk/2023/10/05/414438/", "Category": "Breaking News,ජාත්‍යන්තර පුවත්", "Parent URL": null}