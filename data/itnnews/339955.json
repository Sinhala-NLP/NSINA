{"Source": "ITN news", "Timestamp": "මැයි 31, 2021 14:22", "Headline": "වික්ටෝරියා ප්‍රාන්තයෙන් කොරෝනා ආසාදිතයන් 11ක් හමු වෙයි", "News Content": "ඕස්ට්‍රේලියාවේ වික්ටෝරියා ප්‍රාන්තයෙන් අද දිනයේ ද නව කොරෝනා ආසාදිතයන් 11 දෙනෙකු හමු වූ බව සෞඛ්‍ය අංශ නිවේදනය කරනවා. නව ආසාදිතයන් පොකුර හේතුවෙන් ඉදිරි දින කිහිපය තීරණාත්මක බව ප්‍රාන්ත බලධාරීන් සදහන් කරනවා. නව ආසාදිතයන් 20 දෙනෙකු පසුගිය බ්‍රහස්පතින්දා දිනයේදී වාර්තා විමත් සමගම සතියක කාලයක් සදහා වික්ටෝරියා ප්‍රාන්තය වසා දැමුණා. මේ වන විට හමු වී ඇති කොරෝනා ආසාදිතයන් සංඛ්‍යාව 51 දෙනෙකු බවයි රෝහල් ආරංචි මාර්ග සදහන් කරන්නේ. පසුගිය සතියේදී නව ආසාදිතයන් පොකුර වාර්තා වීමට පෙර මාස 3 ක කාලයක් තුළදී කිසිදු කොරෝනා ආසාදිතයෙකු වික්ටෝරියා ප්‍රාන්තයෙන් වාර්තා නොවීම විශේෂත්වයක්.     ", "URL": "https://www.itnnews.lk/2023/10/05/339955/", "Category": "ජාත්‍යන්තර පුවත්", "Parent URL": null}