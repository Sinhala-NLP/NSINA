{"Source": "ITN news", "Timestamp": "මාර්තු 1, 2022 10:13", "Headline": "ගෝලීය වශයෙන් ප්‍රශස්ත ආයෝජන වේදිකාවක් ලෙස චීනයේ ශක්‍යතා තවදුරටත් තහවුරු වෙයි", "News Content": "චීන ජාතික සංඛ්‍යා ලේඛන කාර්යාංශය ඊයේ (28) ‘2021 වසරේ ජාතික ආර්ථික හා සමාජ සංවර්ධන සංඛ්‍යා ලේඛන නිවේදනය’ නිකුත් කළේය. ගත වූ වසර තුළ දෙස්-විදෙස් අභියෝග රැසක් ජය ගනිමින් චීන ආර්ථිකය 8.1%ක වර්ධනයක් සාක්ෂාත් කර තිබේ. ඒක  පුද්ගල දළ දේශීය නිෂ්පාදිත වටිනාකම 8%ක වර්ධනයකට ළඟා වී ඇත. ‍ගෝලීය දෙවැනි විශාලතම ආර්ථිකය ලෙස චීනයේ මෙවැනි ජයග්‍රහණ යළි ප්‍රකෘතිමත් වීම කෙරෙහි අවධානයක් යොමු කරන ලෝක ආර්ථිකයන්ට දැවැන්ත පිටුබලයක් සපයා තිබේ. 2021 වසරේ චීනය ලෝක ආර්ථික වර්ධනයට ලබා දුන් දායකත්ව අනුපාතය 25%ක් පමණි. චීනයේ භාණ්ඩ අපනයන හා ආනයන සමස්ත වටිනාකම යුවාන් ට්‍රිලියන 39.1කි. මෙය 2020 වසරට සාපේක්ෂව 21.4%ක වර්ධනයක් පෙන්නුම් කරන අතර ගතවූ වසර 5තුළ චීනය ගෝලීය භාණ්ඩ වෙළඳාම සඳහා අඛණ්ඩව පෙරමුණ ගෙන ඇත. මෑත වසර කිහිපයක් තුළ විදේශ ආයෝජන චීන වෙළඳ පොළට පිවිසීමේ සෘණාත්මක ලැයිස්තුව අඛණ්ඩව අවම කිරීම, ආයෝජන පහසුකම් ඉහළ නැංවීම මෙන්ම ව්‍යාපාරික පරිසරය සැකසීම මනාව ක්‍රියාවට නංවා ඇත. මේ යටතේ ගෝලීය වශයෙන් ප්‍රශස්ත ආයෝජන වේදිකාවක් බවට චීනය අඛණ්ඩව පත්ව තිබේ. පසුගිය වසරේ චීනයේ අලුතින් ස්පතානය කර ඇති විදේශ ආයෝජන ව්‍යවසායන්ගේ සංඛ්‍යාව 61 දහසක් විය. 2020 වසරට සාපේක්ෂව එය 23.3%ක වර්ධනයකි.නව කොරොනා වසංගතය අඛණ්ඩව පැතිරයාම හා ගෝලීය ආයෝජනය දිගින්දිගටම පහළ මට්ටමක පැවතීම යටතේ, සුවිශාල පරිමාණ‍යකින් යුත් චීන වෙළඳපොළ ගෙනදෙන නව අවස්ථා වැඩි අන්තර්ජාතික සමාගම් සංඛ්‍යාවක් ව්‍යාපාරික කටයුතු කෙරෙහි ආකර්ෂණය කර ගැනීමෙහි බලපා තිබේ. ", "URL": "https://www.itnnews.lk/2023/10/05/398713/", "Category": "ජාත්‍යන්තර පුවත්", "Parent URL": null}