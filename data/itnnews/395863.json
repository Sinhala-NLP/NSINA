{"Source": "ITN news", "Timestamp": "පෙබරවාරි 18, 2022 13:09", "Headline": "උඩරට දුම්රිය ධාවනයට බාධා", "News Content": "මහනුවර සිට බදුල්ල බලා ධාවන වූ භාන්ඩ ප්‍රවාහන දුම්රියක් වටවල රොසැල්ල ප්‍රදේශයේදී පීලි පැන තිබෙනවා. මෙම දුම්රිය පීලි පැනීමෙන් උඩරට දුම්රිය ධාවනයට බාධා එල්ලවී ඇති බවයි අප වාර්තා කරුවන් සදහන් කළේ. දුම්රිය අද අලුයම මහනුවරින් බදුල්ල බලා පිටත්ව ගොස් තිබෙනවා. පීලි පැනීමට ලක්ව ඇත්තේ අද පෙරවරු 7.00ට පමණයි. දුම්රිය පීලි පැනීමෙන් සංඥා පාලක පද්ධතියට ද හානි සිදුවුණා. දුම්රිය යළි පීලිගත කිරීම සදහා මේ වන විට නඩත්තු කණ්ඩායමක් රොසැල්ල ප්‍රදේශයට පැමිණ තිබෙනවා.         ", "URL": "https://www.itnnews.lk/2023/10/05/395863/", "Category": "දේශීය පුවත්", "Parent URL": null}