{"Source": "ITN news", "Timestamp": "ජූනි 30, 2023 11:44", "Headline": "ජපානයේ අචාර්ය නොරියාකි සුගා මහතාගේ මෙහෙය අගයමින් විශේෂ උපහාර උළෙලක්", "News Content": "ජපානයේ අචාර්ය නොරියාකි සුගා මහතා ශ්‍රී ලාංකික දරුවන්ගේ අධ්‍යාපනයට හා සමාජ සංවර්ධනයට සිදු කෙරෙන මෙහෙය අගයමින් විශේෂ උපහාර උළෙලක් පසුගියදා පැවැත්වුණා. උපහාර උත්සවය පැවැත්වුණේ අනුරාධපුර පූජා භූමියේදීයි. අනුරාධපුර රුවන්වැලිසෑ චෛත්‍යාරාමාධිකාරී ශ්‍රී ලංකා රජරට විශ්වවිද්‍යාලයේ කුලපති ඊතලවැටුනුවැවේ ඥනතිලක ස්වාමීන්වහන්සේගේ මූලිකත්වයෙනුයි උපහාර උළෙල සංවිධාන කර තිබුණේ. නොරියාකි සුගා මහතාගේ සේවය ඇගයීම සදහා මහා සංඝරත්නයේ උපහාර පිරිනැමෙන ස්වර්ණාභිමානී උපහාරය උන්වහන්සේ අතින් පිළිගැන්වුණා. ඒ මහතාගේ මූලිකත්වයෙන් ක්‍රියාත්මක වන කිරිගම්පමුව දහම් සෙවන අධ්‍යාපන ආයතනයේ ශ්‍රී ලංකාවේ දරුවන් දහසකට පමණ නොමිලයේ අධ්‍යාපනය ලබා දීමට කටයුතු කර තිබෙනවා. එම දරුවන්ට වන සේවාව අගයමිනුයි මෙම උපහාර  උත්සවය සංවිධාන කර තිබුණේ. මෙම අවස්ථාවට උතුරුමැද පළාත් ආණ්ඩුකාර මහීපාල හේරත් මහතා සහ මැති ඇමතිවරුන් කිහිප දෙනෙකුද මහා සංඝරත්නය ද එක්ව සිටියා. ", "URL": "https://www.itnnews.lk/2023/10/05/496157/", "Category": "Breaking News,දේශීය පුවත්", "Parent URL": null}