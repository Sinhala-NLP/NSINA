{"Source": "ITN news", "Timestamp": "செப்டம்பர் 29, 2021 12:33", "Headline": "மட்டக்களப்பு கல்முனை பிரதான வீதியில் இடம்பெற்ற விபத்தில் ஒருவர் உயிரிழப்பு", "News Content": "மட்டக்களப்பு கல்முனை பிரதான வீதியில் இடம்பெற்ற வாகன விபத்தில் ஒருவர் உயிரிழந்துள்ளதாக பொலிசார் தெரிவித்தனர். காத்தான்குடி பொலிஸ் பிரிவுக்குட்பட்ட மட்டக்களப்பு பிரதான வீதியின் கிரான் குளத்தில் இடம்பெற்ற இவ் வாகன விபத்தில் 27 வயது மதிக்கத்தக்க நபர் ஒருவர் உயிரிழந்ததாக பொலிசார் தெரிவித்தனர். மட்டக்களப்பு பகுதியிலிருந்து களுவாஞ்சிக்குடி பக்கம் பயணித்துக் கொண்டிருந்த மோட்டார் சைக்கிள் மீது களுவாஞ்சிக்குடி பக்கமிருந்து மட்டக்களப்பு நோக்கி பயணித்த மோட்டார் கார் மோதியதில் விபத்து ஏற்பட்டுள்ளது. மோட்டார் சைக்கிளில் பயணித்தவர் பலத்த காயங்களுக்கு உள்ளாகி மட்டக்களப்பு போதனா வைத்தியசாலையில் அனுமதிக்கப்பட்ட நிலையில் சிகிச்சை பலனின்றி உயிரிழிந்தார். ", "URL": "https://www.itnnews.lk/2023/10/05/365717/", "Category": "Breaking News,அண்மைய செய்திகள்,தேசிய செய்திகள்", "Parent URL": null}