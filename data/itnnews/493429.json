{"Source": "ITN news", "Timestamp": "ජූනි 20, 2023 14:51", "Headline": "හිමාල ග්ලැසියර වලින් සියයට හැත්තෑ පහක් දියවීමේ අවධානමක්", "News Content": "වසර දෙදහස් එකසිය වන විට හිමාල ග්ලැසියර වලින් සියයට හැත්තෑ පහක් දියවී යනු ඇති බව නවතම වාර්තාවක් හෙළි කර තිබෙනවා. මේ හේතුවෙන් බිලියන දෙකකට ආසන්න පිරිසකට දරුණු ගංවතුර හා ජල ගැලීම් වලින් පීඩා එල්ල වනු ඇති බවයි වාර්තා වන්නේ. ඉන්දු කුෂ් හා හිමාල ග්ලැසියර යන්ගෙන් 75%ක් මෙලෙස දිය වී යාමට ප්‍රධානතම හේතුව හරිතාගාර වායුන් බවයි විද්‍යාඥයන් පෙන්වා දෙන්නේ. ඉන්දියාවේ මෙන්ම අසල්වැසි රටවල ප්‍රධාන ගංගා 12ක් ආරම්භ වන්නේ ද මෙම කලාපයෙන්. ග්ලැසියර දිය වී යාමේ එම ගංගා ආරම්භ වීමේ ජල මුලාශ්‍රවලට ද හානි පැමිණෙනු ඇති. එමෙන්ම ලෝකයේ දේශගුණ විපර්යාස සිදු වීමට ද ග්ලැසියර දියවීම යාම හේතුවක් වනවා. ", "URL": "https://www.itnnews.lk/2023/10/05/493429/", "Category": "ජාත්‍යන්තර පුවත්", "Parent URL": null}