{"Source": "ITN news", "Timestamp": "නොවැම්බර් 18, 2022 11:43", "Headline": "කුරුවිට බන්ධනාගාරයට අයත් භූමි ප්‍රදේශයක වගා කටයුතු සාර්ථක වෙයි", "News Content": "රත්නපුර කුරුවිට බන්ධනාගාරයට අයත් අක්කර 43කට අධික භූමි ප්‍ර දේශයක වගා කටයුතු සාර්ථකව සිදුවනවා. තේ, පොල්, කුරුදු, ගම්මිරිස් මෙන්ම එළවළු වර්ග රැසක් මෙහි වගා කර තිබෙනවා. ලැබෙන අස්වැන්න බන්ධනාගාරයේ රැදවූවන්ගේ ප්‍රයෝජනය සදහා යොදා ගැනෙනවා. වගා කටයුතු තවදුරටත් ව්‍යාප්ත කිරීම සැලැස්ම වී තිබෙනවා. කාබනික පොහොර යොදා ගනිමින් වගා කටයුතු සිදු කෙරෙන අතර ඒ සදහා කාබනික පොහොර නිෂ්පාදනය ද බන්ධනාගාර භූමියේදීම සිදුවනවා. ආහාර හිගයට මුහුණ දීම සදහා සැලසුම් සහගතව ක්‍රියා කිරීමේ තවත් අදියරක් ලෙස පුරන් කුඹුරු අස්වද්දමින් වගාකටයුතු ආරම්භ කෙරුණා. පුරන්කුඹුරු අස්වැද්දීමේ තවත් වැඩපිළිවෙලක් අත්තනගල්ල කොස්කදවල වෙල්යායෙන් ආරම්භ කෙරුණා. වසර ගණනාවක් පුරන්ව පැවති මෙම වෙල්යාය අස්වැද්දීමේ කටයුතු ආරම්භ කෙරුණේ පාර්ලිමේන්තු මන්ත්‍රි උපුල් මහේන්ද්‍ර හා අත්තනගල්ල ප්‍රාදේශීය සභා මන්ත්‍රි රුවන් කුමාර යන මහත්වරුන්ගේ ප්‍රධානත්වයෙනුයි. ගම්පහ දිස්ත්‍රික්කය පුරා පුරන් කුඹුරු අස්වැද්දීමේ ව්‍යාපෘතිය ක්‍රියාත්මක කිරීම සැලැස්ම වී තිබෙනවා. ඒ අනුව අත්තනගල්ල ප්‍රදේශයේ කුඹුරු අක්කර 100කට අධික ප්‍රමාණයක් අස්වැද්දීම සිදුවනවා.***රංජන ප්‍රචාරය විය       ", "URL": "https://www.itnnews.lk/2023/10/05/446353/", "Category": "දේශීය පුවත්", "Parent URL": null}