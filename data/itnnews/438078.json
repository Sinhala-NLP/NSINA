{"Source": "ITN news", "Timestamp": "සැප්තැම්බර් 30, 2022 16:20", "Headline": "ජාත්‍යන්තර භාෂා පරිවර්තකයන්ගේ දින උත්සවය අගමැතිගේ ප්‍රධානත්වයෙන්", "News Content": "ජාත්‍යන්තර භාෂා පරිවර්තකයන්ගේ දින උත්සවය අග්‍රාමාත්‍ය දිනේෂ් ගුණවර්ධන මහතාගේ ප්‍රධානත්වයෙන් පැවැත්වුණා. ඒ රාජගිරිය පිහිටි රාජ්‍ය භාෂා දෙපාර්තමේන්තුවේදීයි. 2017 ජගත් මහා මණ්ඩලය මගින් සෑම වසරකම සැප්තැම්බර් මස 30 වනදා ජාත්‍යන්තර භාෂා පරිවර්තන දිනය ලෙස නම්කරනු ලැබුවා. විවිධ භාෂා භාවිතකරන ජාතීන් කිහිපයකින් සමන්විත රටවල මෙම දිනය විශේෂයෙන් සමරනු ලබනවා. අග්‍රාමාත්‍ය දිනේෂ් ගුණවර්ධන මහතාගේ ප්‍රධානත්වයෙන් පැවති උත්සවයේදී රාජ්‍ය භාෂා දෙපාර්තමේන්තුවේ ඉතිහාසය හා ගමන්මග සහ රාජ්‍ය භාෂා අත්පොත යන ග්‍රන්ථ දෙක එළිදැක්වුණා. රාජ්‍ය භාෂා දෙපාර්තමේන්තුවේ භාෂා පරිවර්තනය සදහා වූ වෙබ් අඩවිය ද විවෘත කෙරුණා.       ", "URL": "https://www.itnnews.lk/2023/10/05/438078/", "Category": "දේශීය පුවත්", "Parent URL": null}