{"Source": "ITN news", "Timestamp": "පෙබරවාරි 27, 2022 10:27", "Headline": "පේරාදෙණිය රාජකීය උද්භිද උද්‍යානයට වසර 200යි", "News Content": "පේරාදෙණිය රාජකීය උද්භිද උද්‍යානයට වසර 200 ක් සම්පූර්ණවීම නිමිත්තෙන් උද්භිද උද්‍යාන තුනක් අලුතින් ස්ථාපිත කිරීමට සැලසුම් කර ඇති බව සංචාරක අමාත්‍යාංශය පවසනවා. රාජකීය උද්භිද උද්‍යානයට වසර 200 ක් සම්පූර්ණවිම නිමිත්තෙන් ගහල මංසන්ධියේ පැවැති උත්සවයකට එක්වෙමින් සංචාරක අමාත්‍යාංශයේ ලේකම් එස් හෙට්ටිආරච්චි මහතා මේ බව සදහන් කළා. උද්භිද උද්‍යානය පිළිබද භාෂා ත්‍රිත්වයෙන් නාම පුවරු සවිකිරීම ද මෙහිදී සිදුවුණා. ගාල්ල ප්‍රදේශයේ කඩොලාන සංරක්ෂණ උද්භිද උද්‍යානයක් නව වැඩපිළිවෙල යටතේ ස්ථාපිත කිරීමට නියමිතයි. සිංහරාජය සහ කිලිනොච්චිය ප්‍රදේශය කේන්ද්‍ර කරගනිමින් ද උද්භිද උද්‍යාන ආරම්භ කිරීමට ද සැලසුම් කර ඇති බව සංචාරක අමාත්‍යාංශයේ ලේකම්වරයා පැවසුවා.         ", "URL": "https://www.itnnews.lk/2023/10/05/398178/", "Category": "දේශීය පුවත්", "Parent URL": null}