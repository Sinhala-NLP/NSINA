{"Source": "ITN news", "Timestamp": "ජනවාරි 29, 2022 12:26", "Headline": "බෙයිජිං ශීත ඍතු ඔලිම්පික් ක්‍රීඩා උළෙලේ සමාරම්භය චීන ජනාපතිගේ ප්‍රධානත්වයෙන්", "News Content": "බෙයිජිං ශීත ඍතු ඔලිම්පික් ක්‍රීඩා උළෙල පෙබරවාරි 4වැනිදා ආරම්භ වීමට නියමිතයි. චීන ජනාධිපති ෂී ජින් පිං මහතා සමාරම්භක උත්සවයට එක්වනු ඇති අතර, පෙබරවාරි 2වැනිදා සිට 6වැනිදා දක්වා කාලය තුළ, සමාරම්භක උත්සවයට එක් වීම සඳහා චීනයට පැමිණි විදේශ රාජ්‍ය නායකයින්, රජයේ ප්‍රධානීන්, රාජකීය පවුලේ සාමාජිකයන් සහ ජාත්‍යන්තර සංවිධානවල ප්‍රධානීන්, පිළිගැනීමේ භෝජන සංග්‍රහ හා අදාළ ද්විපාර්ශ්වික ක්‍රියාකාරකම් පැවැත්වීමට ද නියමිතව තිබේ. රුසියාව, සිංගප්පූරුව, කසකස්තානය, කිර්ගිස්තානය, ටජිකිස්තානය, ටර්ක්මෙනිස්තානය, උස්බෙකිස්තානය, ඊජිප්තුව, පෝලන්තය, මොංගෝලියාව, පාකිස්ථානය යන රටවල රාජ්‍ය නායකයින් මෙන්ම, ජාත්‍යන්තර ඔලිම්පික් කමිටුවේ සභාපති, එක්සත් ජාතීන්ගේ මහ ලේකම්, මහා මණ්ඩල සභාපති, ලෝක සෞඛ්‍ය සංවිධානයේ අධ්‍යක්ෂ ජනරාල්, ලෝක බුද්ධිමය දේපළ සංවිධානයේ අධ්‍යක්ෂ ජනරාල්, නව සංවර්ධන බැංකුවේ සභාපති සහ ෂැංහයි සහයෝගිතා සංවිධානයේ මහලේකම් යන, ජාත්‍යන්තර ප්‍රධානීන්, බෙයිජිං 2022 ශීත ඍතු ඔලිම්පික් සමාරම්භක උත්සවය සහ අදාළ ක්‍රියාකාරකම්වලට එක් වනු ඇත. ", "URL": "https://www.itnnews.lk/2023/10/05/391998/", "Category": "Breaking News,ජාත්‍යන්තර පුවත්", "Parent URL": null}