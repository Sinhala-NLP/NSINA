{"Source": "ITN news", "Timestamp": "மார்ச் 30, 2022 18:41", "Headline": "அரசியல் பற்றி சிந்திக்கும் காலம் இதுவல்ல, நாட்டை பற்றி சிந்தித்து பணியாற்ற வேண்டிய காலம் : பிரதமர்", "News Content": "இது அரசியல் செய்யும் நேரமல்ல, நாடு பற்றி சிந்தித்து அனைவரும் செயலாற்ற வேண்டிய காலம் இதுவென பிரதமர் மஹிந்த ராஜபக்ஷ தெரிவித்துள்ளார். நாட்டில் பண்டங்களுக்கான தட்டுப்பாட்டை உருவாக்க ஒருபோதும் இடமளிக்கப்போவதில்லையென்றும் பிரதமர் தெரிவித்துள்ளார். வாரி சௌபாக்யா நீர்ப்பாசன அபிவிருத்தி 5 ஆயிரம் கிராமிய குளக்கட்டுகளை புனரமைக்கும் வேலைத்திட்டத்தின் இரண்டாம் கட்டத்ததை ஆரம்பித்து வைக்கும் வைபவம் அலரி மாளிகையில் இடம்பெற்ற போதே பிரதமர் இதனை தெரிவித்தார். இத்திட்டத்தின் முதலாம் கட்டம் கடந்த ஆண்டு ஆரம்பிக்கப்பட்டது. இத்திட்டத்தின் கீழ் இவ்வாண்டு இறுதிக்குள் 2 ஆயிரம் குளக்கட்டுக்களை புனரமைக்கும் வேலைத்திட்டம் பூர்த்தி செய்யப்படும். வாரி சௌபாக்யா திட்டத்தின் கீழ் 5 ஆயிரம் அணைக்கட்டுக்கள் புனரமைக்கும் வேலைத்திட்டத்தின் 2 ம் கட்டம் இன்று ஆரம்பிக்கப்பட்டது. குருநாகல் மாவட்டத்தில் 100 அணைக்கட்டுக்கள் புனரமைக்கப்படவுள்ளன. பிரதமர் மஹிந்த ராஜபக்ஷ தலைமையில் சூம் தொழிநுட்பத்தின் ஊடாக வைபவம் இடம்பெற்றது. ஹோபேகனே, மீ கஸ்வௌ, மஹாவௌ ஆகியவற்றின் புனரமைப்பு பணிகள் பிரதமரினால் ஆரம்பித்து வைக்கப்பட்டன. அடுத்த ஆண்டு அளவில் 4 ஆயிரத்திற்கும் மேற்பட்ட அணைக்கட்டுக்கள் புனரமைக்கப்படும். அமைச்சர்களான, சமல் ராஜபக்ஷ ஜோன்ஸ்டன் பெர்னாண்டோ உள்ளிட்டோர் இதில் கலந்து கொண்டனர். ", "URL": "https://www.itnnews.lk/2023/10/05/404738/", "Category": "Breaking News,தேசிய செய்திகள்", "Parent URL": null}