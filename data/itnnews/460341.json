{"Source": "ITN news", "Timestamp": "පෙබරවාරි 11, 2023 19:12", "Headline": "කෑදරකම සහ බලයට ඇති පිපාසය හේතුවෙන් සමාජය දූෂණය වෙලා", "News Content": "කෑදරකම සහ බලයට ඇති පිපාසය හේතුවෙන් අප ජීවත්වන සමාජය දූෂණය වී ඇති බව අගරදගුරු අතිඋතුම් මැල්කම් කාදිනල් රංජිත් හිමිපාණන් ප්‍රකාශ කරනවා. බණ්ඩාරනායන ජාත්‍යන්තර සම්මන්ත්‍රණ ශාලාවේ පැවති උත්සවයකට එක්වෙමිනුයි හිමිපාණන් මේ බව කියා සිටියේ. බත්තරමුල්ල / පැලවත්ත ශාන්ත නිකලස් ජාත්‍යන්තර පාසලේ වාර්ෂික ත්‍යාග ප්‍රදානෝත්සවය අගරදගුරු අතිඋතුම් මැල්කම් කාදිනල් රංජිත් හිමිපාණන්ගේ ප්‍රධානත්වයෙන් පැවැත්වුණා. එම පාසලේ විදුහල්පති කැමිලස් ප්‍රනාන්දු පියතුමා ඇතුළු කතෝලික පියතුමන්ලා ඇතුළු පිරිසක් මෙම අවස්ථාවට එක්වුණා. ශ්‍රී ලංකාව ආර්ථික වශයෙන් පමණක් නොවෙයි සදාචාරාත්මක වශයෙනුත් කඩා වැටීමකට ලක්වෙලයි තියෙන්නේ. ජනතාවගේ සදාචාරාත්මක බිද වැටීම මේ සියල්ලටම මූලික හේතුවයි. අපේ ජනතාව නිවැරදි දේ ක්‍රියාත්මක කිරීමට සූදානම් නැහැ. ශ්‍රීලංකාවට සමාන කාලයේදී නිදහස ලබාගත් රටවල් අද සාර්ථකත්වය ලබාගෙන තිබෙනවා. අපි සාධාරණත්වය පිළිබද සංකල්පයෙන් ඈත්වෙලයි ඉන්නේ.  සමාජයේ මිනිසුන් ඉහළ සිට පහළටම තම පටු අරමුණු මුදුන් පමුණුවා ගැනීමට කටයුතු කරමින් ඉන්නවා. කෑදරකම සහ බලයට ඇති පිපාසය මගින් අපි ජීවත්වන සමාජය දූෂණය වෙලයි තියෙන්නේ.    ", "URL": "https://www.itnnews.lk/2023/10/05/460341/", "Category": "දේශීය පුවත්", "Parent URL": null}