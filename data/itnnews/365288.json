{"Source": "ITN news", "Timestamp": "செப்டம்பர் 27, 2021 13:21", "Headline": "‘குலாப்’ வலுவிழந்தாலும் கடல் பயணம் தற்போதும் ஆபத்தானது..", "News Content": "வங்காள விரிகுடா கடல் வலயத்தில் உருவான குலாப் சூறாவளி ஆழ்கடல் தாழமுக்க நிலையாக வலுவிழந்துள்ளது. எனினும் இதன் தாக்கத்தினால் தொடர்ந்தும் நாட்டின் சில பகுதிகளில் மழையுடன் கூடிய வானிலை நிலவுமென வளிமண்டலவியல் திணைக்களம் தெரிவிக்கிறது. குலாப் சூறாவளியானது ஆழ்கடல் தாழமுக்கமாக வலுவிழந்து தெற்கு ஒடிசாவுக்கு அருகிலுள்ள ஆந்தரபிரதேசில் நிலைகொண்டுள்ளதாக வளிமண்டலவியல் திணைக்களம் தெரிவிக்கிறது. இதனால் மீனவர்கள் மற்றும் கடற்றொழில் சார்ந்தோர் மிகுந்த அவதானத்துடன் இருக்குமாறும் அறிவுறுத்தப்பட்டுள்ளனர். சூறாவளியின் பாதிப்பினால் மழை அல்லது கடும் காற்றுக்கான சாத்தியம் தொடர்ந்தும் காணப்படுவதாக வளிமண்டலவியல் திணைக்களம் தெரிவிக்கிறது. ", "URL": "https://www.itnnews.lk/2023/10/05/365288/", "Category": "Breaking News,அண்மைய செய்திகள்,தேசிய செய்திகள்", "Parent URL": null}