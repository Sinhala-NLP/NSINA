{"Source": "ITN news", "Timestamp": "අප්‍රේල් 28, 2023 16:55", "Headline": "පාලන මිලට වැඩියෙන් බිත්තර අලෙවි කළ වෙළෙඳුන් 06 දෙනෙකුට රු. ලක්ෂ 6 ක දඩයක්", "News Content": "රජයේ පාලන මිලට වඩා වැඩි මිලට බිත්තර අලෙවි කළ වෙළෙඳුන් 06 දෙනෙකුට රු. ලක්ෂ 06 ක දඩ මුදලක් නියම කර තිබෙනවා. රජයේ පාලන මිලට වඩා වැඩි මිලට බිත්තර අලෙවි කල වෙළෙඳුන් 06 දෙනෙකු අද (28) දින නුවරඑලිය දිස්ත්‍රික් පාරිභෝගික සේවා අධිකාරි කාර්යාලය මගින් හැටන් මහෙස්ත්‍රාත් අධිකරණය වෙත ඉදිරිපත් කිරිමෙන් අනතුරුව සැකකරුවන් වරද පිළිගත් නිසා එක් සැකකරුවෙකුට රු. ලක්ෂය බැගින් සැකකරුවන් 06 දෙනාට රු. ලක්ෂ 06 ක දඩ මුදලක් ගෙවන ලෙසට හැටන් දිසා විනිසුරු සහ මහෙස්ත්‍රාත් ෆරුක් ඩින් මහතා නියෝග කරනු ලැබුවා. රජයේ පාලන මිලට වඩා බිත්තර වැඩි මිලට වෙළෙඳුන් අලෙවි කරන බවට නුවරඑළිය දිස්ත්‍රික් පාරිභෝගික සේවා අධිකාරි කාර්යාලයවෙත ලද පැමිණිලි කිහිපයක් මත හැටන් , බගවන්තලාව , නොර්වුඩ් , මස්කෙලිය , වටවල සහ ගිනිගත්හේන යන නගර වල උපාය දුතයන් උපයෝග කර ගනිමින් බිත්තර මිල දි ගෙන එම වෙලෙදුන් 06 දෙනා නිතියේ රැහනයට කොටු කර ගැනිමට හැකි වු බව නුවරඑලිය දිස්ත්‍රික් පාරිභෝගික සේවා අධිකාරි කාර්යාලයේ ස්ථානභාර නිලධාරි අමිල රත්නායක සදහන් . ", "URL": "https://www.itnnews.lk/2023/10/05/479001/", "Category": "දේශීය පුවත්", "Parent URL": null}