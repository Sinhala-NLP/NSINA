{"Source": "ITN news", "Timestamp": "පෙබරවාරි 5, 2023 12:44", "Headline": "මුහුදේ ගසාගෙන ගිය තරුණයින් දෙදෙනෙකු බේරා ගැනේ", "News Content": "ගල්කිස්ස මුහුදුතීරයේ දිය නාමින් සිටියදී දියේ ගසාගෙන ගිය තරුණයින් දෙදෙනෙකු බේරා ගැනීමට ගල්කිස්ස පොලිස් ජීවිතාරක්ෂක කණ්ඩායමේ නිලධාරීන් කටයුතු කළා. ගල්කිස්ස මුහුදු තීරයේ දිය නාමින් සිටි එක් තරුණයෙකු දියඹට ගසාගෙන ගොස් සිටියදී එම ස්ථානයේ රාජකාරියේ යෙදී සිටි පොලිස් නිලධාරීන් එම තරුණයා බේරා ගත්තා. මීටර් 75ක් පමණ ගැඹුරු මුහුදට මෙම තරුණයා ගසාගෙන ගොස් සිටි බවයි පොලීසිය පැවසුවේ. ගොඩනරලන්ද ප්‍ර දේශයේ පදිංචි 21 හැවිරිදි තරුණයෙකුයි මෙසේ දියේ ගසාගෙන ගොස් සිටියදී බේරා ගැණුනේ. මේ අතර හෝකන්දර ප්‍රදේශයේ පදිංචි 19 හැවිරිදි තරුණයෙකුද ගල්කිස්ස වෙරළතීරයේ දිය නාමින් සිටියදී මීටර් සියයක් පමණ ගැඹුරු මුහුදට ගසාගෙන ගොස් තිබෙනවා. එම තරුණයා ද බේරා ගැනීමට ගල්කිස්ස පොලිස් ජීවිතාරක්ෂක කණ්ඩායමේ නිලධාරීන් කටයුතු කළා.       ", "URL": "https://www.itnnews.lk/2023/10/05/459284/", "Category": "දේශීය පුවත්", "Parent URL": null}