{"Source": "ITN news", "Timestamp": "පෙබරවාරි 26, 2023 09:27", "Headline": "අනියත බියක් ඇති කර ගන්න එපා – භූ විද්‍යා සමීක්ෂණ කාර්යාංශය කියයි", "News Content": "ඉන්දියාවේ උතුරු දිග ප්‍රදේශය ආශ්‍රිතව නුදුරේ දී භූ කම්පනයක් සිදු විය හැකි බවට වන උපකල්පන බැහැර කරන බව භූ විද්‍යා සමීක්ෂණ හා පතල් කාර්යාංශය පවසනවා. ඉන්දියාවේ උතුරු දිග ප්‍රදේශයේ රිච්ටර් පරිමාණ ඒකක 8ක පමණ ප්‍රබලත්වයක් සහිත භූ කම්පනයක් ඇති වන බවට භූගර්භ විද්‍යාඥයින් ඊයේ(25) අනතුරු අඟවනු ලැබුවා. එහි බලපෑම කොළඹ සහ යාපනය දිස්ත්‍රික්කවලට ඇති වන බවටයි එහිදී ප්‍රකාශ කෙරුණේ. එහෙත් මෙවැනි භූ කම්පනයක් පිළිබද කල්තියා උපක්පනය කළ නොහැකි බවයි භූ විද්‍යා සමීක්ෂ හා පතල් කාර්යාංශය පවසන්නේ. ඒ හේතුවෙන් අනියත බියක් ඇති කර නොගන්නා ලෙස එම කාර්යාංශය ජනතාවගෙන් ඉල්ලීමක් කර තිබෙනවා. ", "URL": "https://www.itnnews.lk/2023/10/05/463392/", "Category": "දේශීය පුවත්", "Parent URL": null}