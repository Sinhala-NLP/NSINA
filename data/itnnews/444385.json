{"Source": "ITN news", "Timestamp": "නොවැම්බර් 6, 2022 11:35", "Headline": "ධනුෂ්ක ගැන ශ්‍රී ලංකා ක්‍රිකට් ආයතනයෙන් නිවේදනයක්", "News Content": "විස්සයි විස්ස ලෝක කුසලානය සදහා ශ්‍රී ලංකා ක්‍රීකට් කණ්ඩායම නියෝජනය කල ධනුෂ්ක ගුණතිලක ඕස්ට්‍රේලියා පොලිසිය අත්අඩංගුවට පත්ව ඇති බව ශ්‍රී ලංකා ක්‍රිකට් ආයතනය තහවුරු කර තිබෙනවා. ඔහු හෙට දිනයේදී ඕස්ට්‍රේලියානු අධිකරණයක් වෙත ඉදිරිපත් කිරීමට නියමිත බවයි ශ්‍රී ලංකා ක්‍රිකට් ආයතනය සදහන් කරන්නේ. අද අලුයම ධනුෂ්ක අත්අඩංගුවට ගෙන ඇත්තේ ක්‍රීඩා කණ්ඩායම නවාතැන් ගෙන සිටි සිඩ්නි හෝටලයේ දීයි. කාන්තාවක් සිදු කල පැමිණිල්ලකට අනුව විමර්ෂන සදහායි ඔහු මෙලෙස අත්අඩංගුවට ගෙන ඇත්තේ. 31ක් හැවිරිදි ධනුෂ්ක ගුණතිලක විස්සයි විස්ස ලෝක කුසලාන තරගාවලියේ පළමු වටයේ දීම අබාධයකට ලක්වුණා. 2015 වසරේ ජාත්‍යාන්තර තරග සදහා සුදුකම් ලැබු ඔහු මේ වන විට ශ්‍රී ලංකාව වෙනුවෙන් ටෙස්ට් තරග 8ක් එක්දින තරග 47ක් සහ විස්සයි විස්ස තරග 46ක් ක්‍රීඩා කර තිබෙනවා. කෙසේ වෙතත් ඊයේ පැවති එංගලන්තයට එරෙහි විස්සයි විස්ස ක්‍රිකට් තරග පරාජය වීමෙන් පසු ශ්‍රී ලංකා කණ්ඩායම මෙරටට පැමිණිම සදහා පිටත්ව තිබෙනවා.  ශ්‍රී ලංකා ක්‍රිකට් ආයතනය නිවේදනයක් නිකුත් කරමින් සදහන් කරන්නේ ධනුෂ්ක ගුණතිලකගේ මෙම ක්‍රියාව සම්බන්ධයෙන් විමර්ශනයක් ආරම්භ කරන බවත් ඔහු මෙම චෝදනාව සම්බන්ධයෙන් වැරදිකරු වුවහොත් ඔහුට එරෙහිව දැඩි ක්‍රියාමාර්ග ගන්නා බව ශ්‍රී ලංකා ක්‍රිකට් ආයතනය  සදහන් කරනවා.             ", "URL": "https://www.itnnews.lk/2023/10/05/444385/", "Category": "Breaking News,නවතම පුවත්", "Parent URL": null}