{"Source": "ITN news", "Timestamp": "டிசம்பர் 23, 2021 12:26", "Headline": "நாட்டில் நேற்றைய தினம் ஒமிக்ரோன் தொற்றுடைய 3 பேர் அடையாளம்..", "News Content": "ஒமிக்ரோன் திரிபு தொடர்பில் தொடர்ந்தும் ஆய்வுகள் முன்னெடுக்கப்பட்டு வருவதாக இலங்கை வைத்திய ஆய்வு நிறுவனம் தெரிவித்துள்ளது. ஒமிக்ரோன் வைரஸ் ஒருவரிடமிருந்து இன்னொருவருக்கு விரைவில் எவ்வாறு பரவுகின்றது என்பது தொடர்பில் ஆய்வுகள் முன்னெடுக்கப்பட்டுள்ள. இதேவேளை நாட்டில் நேற்றைய தினம் ஒமிக்ரோன் தொற்றுடைய 3 பேர் இனங்காணப்பட்டுள்ளன நிலையில் இதுவரை நாட்டில் ஒமிக்ரோன் தொற்றாளர்கள் 7 பேர் பதிவாகியுள்ளனர். குறித்த 3 பேரும் வெளிநாடுகளிலிருந்து வருகை தந்தவர்களென சுகாதார தரப்பினர் தெரிவித்துள்ளனர். தன்ஷானியாவிலிருந்து வருகை தந்த ஒருவரும், சூடானிலிருந்து வருகை தந்த இருவரும் அதில் உள்ளடங்குகின்றனர். இதனிடையே நாட்டில் நேற்றைய தினம் கொவிட் -19 வைரஸ் தொற்றாளர்களாக 673 பேர் இனங்காணப்பட்டுள்ளதாக சுகாதார அமைச்சின் தொற்று நோயியல் பிரவு தெரிவித்துள்ளது. குறித்த எண்ணிக்கையுடன் நாட்டில் இனங்காணப்பட்டுள்ள மொத்த கொவிட் தொற்றாளர்களின் எண்ணிக்கை 5 இலட்சத்து 81 ஆயிரத்து 595 ஆக உயர்வடைந்துள்ளது. மொத்த தொற்றாளர்களிலிருந்து 5 இலட்சத்து 58 ஆயிரத்து 226 பேர் தொற்றிலிருந்து குணமடைந்துள்ளனர். இந்நிலையில் கொவிட் தொற்றினால் ஏற்பட்ட மரணங்களின் எண்ணிக்கை மேலும் அதிகரித்துள்ளது. 16 பேரின் மரணங்கள் நேற்றைய தினம் சுகாதார சேவைகள் பணிப்பாளர் நாயகத்தினால் உறுதிப்படுத்தப்பட்ட நிலையில் மொத்த மரண எண்ணிக்கை 14 ஆயிரத்து 811 ஆக அதிகரித்துள்ளது. ", "URL": "https://www.itnnews.lk/2023/10/05/384536/", "Category": "Breaking News,அண்மைய செய்திகள்,தேசிய செய்திகள்", "Parent URL": null}