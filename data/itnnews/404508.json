{"Source": "ITN news", "Timestamp": "මාර්තු 29, 2022 18:27", "Headline": "එළඹෙන උත්සව සමය වෙනුවෙන් අඩු ආදායම් ලාභීන්ට රුපියල් පන්දහසක දීමනවක්", "News Content": "එළඹෙන උත්සව සමය වෙනුවෙන් අඩුආදායම් ලාභී පවුල් සඳහා රුපියල් පන්දහසක දීමනාවක් ලබාදීමට කැබිනට් අනුමැතිය හිමිවුණා. එම දීමනාව මාස දෙකක කාලයක් සදහා ලබාදීමට නියමිතයි. දීමනාව ලබාදීම සදහා ලක්ෂ 31 කට ආසන්න පිරිසක් හදුනාගෙන තිබෙනවා. රට තුළ පවතින ආර්ථික තත්ත්වය හමුවේ අඩු ආදායම් ලාභී පවුල්වලට සහන සැළසීම මෙහි අරමුණයි. මේ අතර දුම්රිය ප්‍රවේශපත්‍ර ගාස්තුව ඉහළ නැංවීමට ද කැබිනට් අනුමැතිය හිමිව තිබෙනවා. ඉන්ධන මිල ඉහළයාම දුම්රිය දෙපාර්තමේන්තුවට දරාගත නොහැකි තත්ත්වයට පැමිණ ඇති බැවින් ගාස්තු ඉහළ නැංවීම පිළිබද යෝජනාව කැබිනට් මණ්ඩලයට ඉදිරිපත් කර තිබුණා. ඒ අනුව ඊට අනුමැතිය හිමිවී ඇති අතර එය ක්‍රියාත්මක වන දිනය සම්බන්ධයෙන් ඉදිරියේ දී දැනුම්දීමට නියමිතයි.   ", "URL": "https://www.itnnews.lk/2023/10/05/404508/", "Category": "දේශීය පුවත්", "Parent URL": null}