{"Source": "ITN news", "Timestamp": "අගෝස්තු 7, 2023 12:48", "Headline": "ඉරාන ජනපති දෙන්න යන තෑග්ග", "News Content": "සම්බාධක නොතකා ඉරාන ඉස්ලාමීය ජනරජය විවිධ ක්ෂේත්‍රවල, විශේෂයෙන් විද්‍යා හා තාක්ෂණ ක්ෂේත්‍රවල කැපී පෙනෙන ප්‍රගතියක් ලබා ඇති බැවින් මෙම හැකියාවන් ශ්‍රී ලංකාව වැනි මිත්‍ර රටවල් සමග බෙදා ගැනීමට සූදානම් බව ඉරාන ජනාධිපති Ebrahim Raisi ප්‍රකාශ කර තිබෙනවා. මෙරට විදේශ අමාත්‍ය අලි සබ්රි මහතාගේ ඉරාන සංචාරය අතරතුර ඔහු විසින් ජනාධිපති Ebrahim Raisi හමු වූ අවස්ථාවේදීයි ඔහු මේ බව ප්‍රකාශ කර ඇත්තේ. එසේම දෙරට අතර පවතින ඉහළ මට්ටමේ සම්බන්ධතා සම්බන්ධයෙන් ද මෙහිදී සාකච්ඡා වී තිබෙනවා. සම්බාධක හමුවේ වුව ද, ඉරානය විද්‍යා හා තාක්ෂණ ක්ෂේත්‍ර ඇතුළුව විශාල දියුණුවක් ලබා ඇති ආකාරය මෙම සංචාරයේදී තමා දුටු බවයි ශ්‍රී ලංකා විදේශ කටයුතු අමාත්‍ය අලි සබ්රි මෙම හමුවේදී ප්‍රකාශ කර ඇත්තේ. ", "URL": "https://www.itnnews.lk/2023/10/05/506212/", "Category": "දේශීය පුවත්", "Parent URL": null}