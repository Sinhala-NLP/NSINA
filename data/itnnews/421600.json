{"Source": "ITN news", "Timestamp": "ජූලි 6, 2022 13:13", "Headline": "නිමල් සිරිපාල ද සිල්වා සම්බන්ධයෙන් ජනපතිගෙන් නියෝගයෙන් වහාම පරීක්ෂණයක්", "News Content": "ගුවන් සේවා අමාත්‍යාංශය හා පෞද්ගලික ආයතනයක් අතර ගනුදෙනුවක් සම්බන්ධයෙන් විපක්ෂ නායකවරයා නැගු චෝදනාවට වහාම පරීක්ෂණයක් පවත්වන්න – ජනපතිගෙන් නියෝගයක් ගුවන් සේවා අමාත්‍යාංශය පෞද්ගලික ආයතනයක් සමග සිදු කළ ගනුදෙනුවක් සම්බන්ධයෙන් විපක්ෂ නායකවරයා ඊයේ (05) පාර්ලිමේන්තුවේ දී නැගු චෝදනාව සම්බන්ධයෙන් වහාම විධිමත් පරීක්ෂණයක් සිදු කරන ලෙස ජනාධිපති ගෝඨාභය රාජපක්ෂ මැතිතුමා නියෝග කරයි. පරීක්ෂණ කටයුතු නිමවන තෙක් ජනාධිපතිතුමාගේ උපදෙස් මත වරාය, නාවික හා ගුවන් සේවා අමාත්‍ය ධුරයෙන් තාවකාලිකව ඉවත් වීමට නිමල් සිරිපාල ද සිල්වා මහතා කටයුතු කරනු\nඇත. ගාමිණී සෙනරත්\nජනාධිපති ලේකම් ජනාධිපති මාධ්‍ය අංශය\n2022-07-06 ", "URL": "https://www.itnnews.lk/2023/10/05/421600/", "Category": "Breaking News,නවතම පුවත්", "Parent URL": null}