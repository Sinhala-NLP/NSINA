{"Source": "ITN news", "Timestamp": "අගෝස්තු 28, 2023 09:00", "Headline": "ඇෆ්ගන් කාන්තාවන්ට උද්‍යානවලට ඇතුළු වීමේ තනමක්", "News Content": "ඇෆ්ගනිස්තාන කාන්තාවන්ට එරට ජාතික උද්‍යානවලට ඇතුළු වීම තහනම් කිරීමට තලෙයිබාන් සංවිධානය පියවර ගෙන තිබෙනවා. එහි පළමු පියවර යටතේ බාමියන් ප්‍රාන්තයේ බෑන්ඩ් ඊ අමීර් ජාතික උද්‍යානයට ඇෆ්ගනිස්තාන කාන්තාවන් ඇතුළු වීම ව‍ළක්වාලමින් නියෝගයක් නිකුත් කර තිබෙනවා. උද්‍යාන තුල දී ඇෆ්ගනිස්තාන කාන්තාවන් හිජාබය පැළඳ නොසිටීම හේතුවෙන් මෙම තීරණය ගත් බවයි තලෙයිබාන් සංවිධානයේ ප්‍රකාශකයෙකු සදහන් කර ඇත්තේ. ඒ සදහා නිත්‍ය විසදුමක් සොයා ගන්නා තුරු ජාතික උද්‍යානවලට කාන්තාවන්ට ඇතුළු වීමට අවස්ථාව ලබා නොදෙන ලෙස තලෙයිබාන් සංවිධානය ආගමික නායකයින්ට හා ආරක්ෂක අංශවලට දැනුම් දී තිබෙනවා. ඇෆ්ගනිස්තානයට පැමිණෙන සංචාරකයින් අතර ඉමහත් ප්‍රසිද්ධියක් උසුලන ස්ථානයක් ලෙස බැන්ඩ් ඊ අමීර් ජාතික උද්‍යානය හැදින්විය හැකියි.         ", "URL": "https://www.itnnews.lk/2023/10/05/511397/", "Category": "ජාත්‍යන්තර පුවත්", "Parent URL": null}