{"Source": "ITN news", "Timestamp": "ජූලි 1, 2023 16:02", "Headline": "රුපියල් මිලියන 30කට අධික කේරළ ගංජා තොගයක් නාවික හමුදා භාරයට", "News Content": "රුපියල් මිලියන 30 කට අධික වටිනාකමකින් යුත් කේරළ ගංජා තොගයක් මන්නාරමේදී නාවික හමුදා භාරයට ගෙන තිබෙනවා. මන්නාරම ඉලුප්පුකඩවායි කලපු ප්‍රදේශයේදී නාවික හමුදාව විශේෂ සෝදිසි මෙහෙයුමක් සිදු කළා. එහිදී කේරළ ගංජා කිලෝග්‍රෑම් 92 කට ආසන්න ප්‍රමාණයක් සොයාගෙන තිබෙනවා. ලදු කැලෑ ප්‍රදේශයක සූක්ෂම ලෙස මේවා උර තුනක අසුරා තිබූ බවයි නාවික හමුදාව ප්‍රකාශ කළේ. එම උර තුළ කේරළ ගංජා පාර්සල් 42 ක් තිබූ අතර එම තොගය කිලෝ 92 යි ග්‍රෑම් 250 කට අධික බවටයි ගණන් බලා තිබෙන්නේ.       ", "URL": "https://www.itnnews.lk/2023/10/05/496519/", "Category": "දේශීය පුවත්", "Parent URL": null}