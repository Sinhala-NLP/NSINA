{"Source": "ITN news", "Timestamp": "අප්‍රේල් 2, 2023 11:01", "Headline": "කරාපිටිය ශික්ෂණ රෝහලට හා මීගමුව රෝහලට වෛද්‍ය උපකරණ පරිත්‍යාගයක්", "News Content": "රුපියල් මිලියන 50කට අධික වෛද්‍ය උපකරණ තොගයක් කරාපිටිය ශික්ෂණ රෝහලට හා මීගමුව රෝහලට පරිත්‍යාග කිරීමට රෝහල් සේවා මණ්ඩලය කටයුතු කළා. ඇමෙරිකාවේ කැලිෆෝනියාහි සිටින ශ්‍රී ලාංකිකයින් පරිත්‍යාග කළ මිලියන 30ක් පමණ වටිනා රෝහල් උපකරණ තොගයක් ගාල්ල කරාපිටිය ශික්ෂණ රෝහල වෙත භාරදීම පසුගියදා සිදු කෙරුණා. රෝහල් සේවා මණ්ඩලයේ අධ්‍යක්ෂ පූජ්‍ය රජවැල්ලේ සුභූති ස්වාමීන් වහන්සේගේ සම්බන්ධීකරණයෙනුයි එම උපකරණ රෝහල් අධ්‍යක්ෂ වෛද්‍ය එස් එස් රංග මහතා වෙත භාරදුන්නේ. මේ අතර  එංගලන්තයේ සිල්වියා පදනම රුපියල් මිලියන 20ක් පමණ වටිනා වෛද්‍ය උපකරණ තොගයක් රෝහල් සේවා මණ්ඩලයේ අධ්‍යක්ෂ පූජ්‍ය රජවැල්ලේ සුභූති ස්වාමීන් වහන්සේ වෙත භාර දී තිබෙනවා. එම වෛද්‍ය උපකරණ මීගමුව රෝහලට පරිත්‍යාග කිරීම පසුගියදා සිදුවුණා. මීගමුව රෝහලේ අධ්‍යක්ෂතුමිය ඇතුළු රෝහල් කාර්ය මණ්ඩලය එම අවස්ථාවට එක්ව සිටියා.     ", "URL": "https://www.itnnews.lk/2023/10/05/472478/", "Category": "Breaking News,දේශීය පුවත්", "Parent URL": null}