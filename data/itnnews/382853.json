{"Source": "ITN news", "Timestamp": "දෙසැම්බර් 15, 2021 13:58", "Headline": "ඇමෙරිකාවේ කොරෝනා මරණ සංඛ්‍යාව ලක්ෂ 08 ඉක්මවයි", "News Content": "ඇමෙරිකාවේ කොරෝනා මරණ ලක්ෂ අටේ සීමාව ඉක්මවා ගියා. කොරෝනා මරණ 1598ක් ඊයේ දිනයේදී වාර්තා වීමත් සමඟ ඇමෙරිකාවේ සමස්ත මරණ සංඛ්‍යාව 821 355ක් දක්වා ඉහළ ගියා. එමෙන්ම එරට කොරෝනා ආසාදිතයින් සංඛ්‍යාව ද මිලියන 50 ඉක්මවා ගොස් තිබෙනවා. ඒ ඊයේ දිනයේ දී ආසාදිතයින් 108 566 දෙනෙකු හඳුනා ගැනීමත් සමඟයි. කෙසේවෙතත් කොරෝනා ආසාදිතව මියගිය වැඩිම පිරිස එන්නත්කරණය සිදු කර නොගත් සහ වයස්ගත පුද්ගලයින් වන බවයි වාර්තා වන්නේ. 2020 වසරට සාපේක්ෂව 2021 වසරේ වැඩි පිරිසක් කොරෝනා ආසාදිතව මියගොස් තිබෙනවා. ඒමෙන්ම අවසන් කොරෝනා මරණ ලක්ෂය සති 11ක් තුළ වාර්තා වු බව සදහන්. ඇමෙරිකාවේ සිදුවන කොරෝනා මරණ සංඛ්‍යාව පිළිබඳ දැඩි අවධානය යොමු කළ යුතු තත්ත්වයකයි පවතින්නේ.   ", "URL": "https://www.itnnews.lk/2023/10/05/382853/", "Category": "ජාත්‍යන්තර පුවත්", "Parent URL": null}