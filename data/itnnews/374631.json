{"Source": "ITN news", "Timestamp": "නොවැම්බර් 8, 2021 12:06", "Headline": "නැවතත් කොරෝනා රෝගය වැඩිවීමේ අවදානමක්", "News Content": "තුන්වන දිනටත් ඊයේ කොරෝනා රෝගීන් සංඛ්‍යාව 600 සීමාව ඉක්මවා ගියා. නැවතත් රෝගය වැඩිවීමේ තත්ත්වයක් ඇති බැවින් ජනතාව සැලකිලිමත් විය යුතු බවයි සෞඛ්‍ය අංශ පවසන්නේ. ඊයේ දිනයේ වාර්තා වූ කොරෝනා ආසාදිතයින් සංඛ්‍යාව 626 ක්. මේ වනවිට මෙරටින් හඳුනාගත් සමස්ත ආසාදිතයින් සංඛ්‍යාව 545256ක්. ප්‍රතිකාර ලබන සංඛ්‍යාව 16217 ක් පමණ වනවා. සුවය ලබා ඇති සංඛ්‍යාව 515183ක්. කොරෝනාවට එරෙහි එන්නත්කරණ වැඩපිළිවෙළ දිවයින පුරා තවදුරටත් ක්‍රියාත්මකයි. මේ වනවිට කුමන හෝ එන්නතක පළමු මාත්‍රාව 15799360 දෙනෙකු ලබා ගෙන තිබෙනවා. එන්නත් දෙකම ලබාගත් සංඛ්‍යාව 13581028ක්. පුද්ගලයින් 56252 නෙකු තුන්වන මාත්‍රාව ද ලබාගෙන තිබෙනවා.   ", "URL": "https://www.itnnews.lk/2023/10/05/374631/", "Category": "Breaking News,දේශීය පුවත්", "Parent URL": null}