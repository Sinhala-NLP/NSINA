{"Source": "ITN news", "Timestamp": "பிப்ரவரி 14, 2022 19:13", "Headline": "புதிய மாற்றத்திற்கு செல்லும் சுயாதீன தொலைக்காட்சி செய்திகள்..", "News Content": "இலங்கையின் முதலாவது தொலைக்காட்சி அலைவரிசையான சுயாதீன தொலைக்காட்சி சேவை ஆரம்பிக்கப்பட்டு ரசிகர்களுக்கு மாறுபட்ட அனுபவத்தை வழங்கி வந்தது. சுயாதீன தொலைக்காட்சியில் 90ம் ஆண்டு காலப்பகுதியிலிருந்து வெளிநாட்டு செய்திகள் மாத்திரம் ஒளிபரப்பப்பட்டு வந்த நிலையில் 1997ம் ஆண்டு முதன்முறையாக உள்நாட்டு செய்திகள் நேரடியாக ஒளிபரப்ப செய்யப்பட்டன. இவ்வாறான நீண்ட பயணத்தில் இன்றைய தினம் மற்றுமொரு திருப்பு முனையாக சுயாதீன தொலைக்காட்சி செய்திகளில் இன்றைய தினம் முதல் புதிய செய்தி அறிக்கைக்கான இலட்சினையோடு செய்தி ஒளிபரப்பை முன்னெடுக்க நடவடிக்கை எடுக்கப்பட்டுள்ளது. உள்நாட்டு வெளிநாட்டு செய்தி நிருபர்களுடன் இணைந்து தனியார் தொலைக்காட்சி நிறுவனங்களுடன் போட்டியிடக்கூடிய வகையில் பல்வேறு மாற்றங்கள் சுயாதீன தொலைக்காட்சியில் ஏற்படுத்தப்பட்டுள்ளன. செய்தித்துறையின் முன்னோடியாக நீண்டகாலமாக மக்களின் பேராதரவைப் பெற்றுள்ள சுயாதீன தொலைக்காட்சி தொடர்ந்தும் அதனை தக்கவைத்துக்கொண்டு முன்னோக்கி செல்ல தயாராகவுள்ளது. கொழும்பு மாநகர சபையின் குண்டுத்தாக்குதல், 2004ம் ஆண்டு சுனாமி அனர்த்தம் உள்ளிட்ட அச்சுறுத்தல்களின் போது மனிதாபிமான நடவடிக்கைகளையும் முன்னின்று சுயாதீன தொலைக்காட்சி மேற்கொண்டது. அன்று முதல் இன்று வரை சுமார் 20 ஆண்டுகளுக்கு மேலாக ஐ.டி.என் செய்தி ஒளிபரப்புக்கான தனி அடையாளத்துடன் ரசிகர்களின் பேராதரவுடன் தொடர்ந்தும் முதல் தரத்திற்கு முன்னேறும் என்பதில் எவ்வித சந்தேகமும் இல்லை. நவீன தொழில்நுட்பங்களுடன் கூடிய புதிய செய்தி கலையகத்திலிருந்து வேகமாகவும், விரைவாகவும் சரியான தகவல்களை ரசிகர்களுக்கு கொண்ட சேர்ப்பதே எதிர்பார்ப்பு. இன்றைய தினம் முதல் செய்தி ஒளிபரப்பின் புதிய பரிணாமத்தை, புதிய தொழில்நுட்பத்துடன் சுயாதீன தொலைக்காட்சி ஆரம்பித்து முன்னெடுத்துச் செல்கின்றமை குறிப்பிடத்தக்கது. ", "URL": "https://www.itnnews.lk/2023/10/05/394954/", "Category": "Breaking News,தேசிய செய்திகள்,முதன்மை செய்தி", "Parent URL": null}