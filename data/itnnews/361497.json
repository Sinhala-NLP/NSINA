{"Source": "ITN news", "Timestamp": "செப்டம்பர் 10, 2021 11:30", "Headline": "பிரதமர் இத்தாலிக்கு உத்தியோகப்பூர்வ விஜயம்", "News Content": "பிரதமர் மஹிந்த ராஜபக்ஷ இத்தாலிக்கான உத்தியோகபூர்வ விஜயத்தை மேற்கொண்டு நாட்டிலிருந்து புறப்பட்டார். பிரதமர் மஹிந்த ராஜபக்ஷ உள்ளிட்ட தூதுக்குழுவினர் இன்று அதிகாலை கட்டுநாயக்க பண்டாரநாயக்க சர்வதேச விமான நிலையத்திலிருந்து இத்தாலி நோக்கி புறப்பட்டனர். பிரதமர் இவ்விஜயத்தின் போது ஜீ 20 இடைப்பட்ட சமய மற்றும் கலாசார மாநாட்டின் ஆரம்ப நாள் நிகழ்வில் பிரதான சொற்பொழிவும் ஆற்றவுள்ளார். மேலும் பல ராஜதந்திரிகளையும் பிரதமர் சந்திக்கவுள்ளதாக பிரதமர் அலுவலகம் தெரிவிக்கிறது. அமைச்சர் பேராசிரியர் ஜீ.எல்.பீரிஸ் பிரதமரின் செயலாளர் காமினி செனரத் ஆகியோரும் இவ்விஜயத்தில் இணைந்திருந்தனர். ", "URL": "https://www.itnnews.lk/2023/10/05/361497/", "Category": "Breaking News,தேசிய செய்திகள்", "Parent URL": null}