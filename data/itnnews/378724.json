{"Source": "ITN news", "Timestamp": "நவம்பர் 26, 2021 12:53", "Headline": "பல்கலைகழகம் செல்வதற்கு அனுமதி பெற்றுள்ள மாணவர்களை பதிவு செய்யும் செயற்பாடுகள் ஆரம்பம்..", "News Content": "2020ம் ஆண்டு கல்வி பொதுத்தராதர உயர்தர பரீட்சை ஊடாக பல்கலைகழகம் செல்வதற்கு அனுமதி பெற்றுள்ள மாணவர்களை பதிவு செய்யும் செயற்பாடுகள் ஆரம்பமாகியுள்ளன. எதிர்வரும் டிசம்பர் மாதம் 5ம் திகதி வரை மாணவர்களை பதிவு செய்யும் செயற்பாடுகள் இடம்பெறவுள்ளன. உயர்தரப்பரீட்சைக்கான வெட்டுப்புள்ளிகள் வெளியிடப்பட்டுள்ள நிலையில் குறித்த வெட்டுப்புள்ளிகளின் அடிப்படையில் தெரிவான மாணவர்களை பதிவு செய்யும் நடவடிக்கைகள் பல்கலைக்கழக மானியங்கள் ஆணைக்குழுவினால் மேற்கொள்ளப்படவுள்ளதாக அதன் தலைவர் பேராசிரியர் சம்பத் அமரதுங்க தெரிவித்துள்ளார். தெரிவாகும் மாணவர்களுக்கு அவர்கள் வழங்கியுள்ள தொலைபேசி இலக்கங்களுக்கு குறுஞ்செய்தி மூலம் அது தொடர்பில் தகவல் வழங்கப்படும். இதற்கு மேலதிகமாக மாணவர்கள் வழங்கியுள்ள மின்னஞ்சல் முகவரிக்கும் தகவல் அனுப்பப்படும். இந்த தகவலை பெறும் மாணவர்கள் இன்று நண்பகல் 12 மணியின் பின்னர் பல்கலைக்கழ மானியங்கள் ஆணைக்குழுவின் இணையத்தளத்திற்குள் பிரவேசித்து தமக்கான பாடநெறிகளின் கீழ் பதிவுகளை மேற்கொள்ள முடியுமென பேராசிரியர் சம்பத் அமரதுங்க தெரிவித்துள்ளார். ", "URL": "https://www.itnnews.lk/2023/10/05/378724/", "Category": "Breaking News,அண்மைய செய்திகள்,தேசிய செய்திகள்", "Parent URL": null}