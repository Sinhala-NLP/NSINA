{"Source": "ITN news", "Timestamp": "ஜனவரி 9, 2023 12:28", "Headline": "போதைப்பொருள் வர்த்தகத்துடன் தொடர்புடைய சிரேஷ்ட பொலிஸ் அத்தியட்சகர் உள்ளிட்ட நால்வர் கைது.", "News Content": "மொனராகலை பொலிஸ் பிரிவிற்கு பொறுப்பான சிரேஷ்ட பொலிஸ் அத்தியட்சகர் சிசிர குமார கைதுசெய்யப்பட்டுள்ளார். வீட்டின் புற கூரையில் 15 கிலோ கிராம் கஞ்சா போதைப்பொருளை மறைத்து வைத்திருந்த நிலையில் அவர் கைதுசெய்யப்பட்டுள்ளதாக பொலிஸ் திணைக்களத்தின் ஊடக பிரிவு அறிவித்துள்ளது. சிரேஷ்ட பொலிஸ் அத்தியட்சகருடன் அவரது சாரதியும், மேலும் மூன்று நபர்களும் கைதுசெய்யப்பட்டுள்ளனர். பொலிஸ் விசேட அதிரடிப்படையினர் முன்னெடுத்த சுற்றிவளைப்பின் போதே சந்தேக நபர்கள் கஞ்சா போதைப்பொருளுடன் கைதுசெய்யப்பட்டிருந்தார். இதேவேளை உலோகங்களை அடையாளம் காணும் ஸ்கேனர் இயந்திரம் ஒன்றும் அதன்போது கைப்பற்றப்பட்டுள்ள நிலையில் சம்பவம் தொடர்பில் மேலதிக விசாரணைகளை முன்னெடுப்பதற்காக குற்றப்புலனாய்வு திணைக்களத்தின் விசேட அதிகாரிகள் குழு ஒன்று குறித்த பகுதிக்கு அனுப்பிவைக்கப்பட்டுள்ளது. ", "URL": "https://www.itnnews.lk/2023/10/05/454513/", "Category": "Breaking News,அண்மைய செய்திகள்", "Parent URL": null}