{"Source": "ITN news", "Timestamp": "டிசம்பர் 4, 2021 14:43", "Headline": "மாணவர்களுக்கு தடுப்பூசி வழங்கும் நடவடிக்கை வெற்றிகரமாக இடம்பெறுகின்றது..", "News Content": "மாணவர்களுக்கு தடுப்பூசி வழங்கும் பணி வெற்றிகரமாக இடம்பெறுகின்றது. விசேட தேவையுடையோரில் நாம் எதிர்பார்த்த எண்ணிக்கையை விட கூடுதலானோருக்கு தடுப்பூசி வழங்கப்பட்டுள்ளது. அவர்களுக்கான இரண்டாவது தடுப்பூசி அரச வைத்தியசாலைகளில் தற்போது வழங்கப்படுகிறது. விசேட தேவையுடைய தமது பிள்ளைகளுக்கு தடுப்பூசிகளை பெற்றுக்கொள்ளுமாறு பெற்றோரிடம் கேட்டுக்கொள்கின்றோம். அதேபோன்று பாடசாலை மாணவர்களுக்கு தடுப்பூசி வழங்கும் பணி அதாவது 16 முதல் 19 வயதுடையவர்களுக்கு பாடசாலைகளிலும் வைத்தியசாலைகளிலும் வெற்றிகரமாக முன்னெடுக்கப்படுகிறது. 1.2 மில்லியன் மாணவர்களுக்கு தடுப்பூசி வழங்கவேண்டுமென புள்ளிவிபரங்கள் தெரிவித்தன. இவ் எண்ணிக்கையை நாம் அண்மித்துள்ளோம். தடுப்பூசிகளை பெற்றுக்கொள்ளாத மாணவர்களுக்கு தடுப்பூசிகளை பெற்றுக்கொடுக்குமாறு பெற்றோரிடம் கேட்டுகொள்கின்றோம். 16 19 வயதுக்கு இடைப்பட்ட மாணவர்கள் வெகு விரைவில் தடுப்பூசிகளை பெற்றுக்கொள்ளுங்கள். ஏன் என்றால் பாடசாலை நடாத்திச் செல்வதற்கு இது செல்வாக்கு செலுத்துகின்றது. இதேவேளை கொரோனா தடுப்பூசியின் முதலாவது டோசை ஒரு கோடியே 59 இலட்சத்து 37 ஆயிரத்து 680 பேரும், அதன் இரண்டாவது டோஸ் ஒரு கோடியே 37 இலட்சத்து 59 ஆயிரத்து 832 பேருக்கு வழங்கப்பட்டுள்ளதுடன் 8 இலட்சத்து 52 ஆயிரத்து 261 பேருக்கு பூஸ்டர் டோஸ் வழங்கப்பட்டுள்ளதாக சுகாதார பிரிவு தெரிவிக்கிறது. ", "URL": "https://www.itnnews.lk/2023/10/05/380550/", "Category": "Breaking News,அண்மைய செய்திகள்", "Parent URL": null}