{"Source": "ITN news", "Timestamp": "අගෝස්තු 30, 2022 11:14", "Headline": "ජොන්ස්ටන් ඇතුළු තිදෙනෙකුට අධි චෝදනා භාර දෙයි", "News Content": "හිටපු අමාත්‍ය ජොන්ස්ටන් ප්‍රනාන්දු මහතා ඇතුළු තුන් දෙනෙකුට මහාධිකරණය හමුවේ අධි චෝදනා භාර දීම සිදු වුණා. 2012 වසරේ දී සතොස ආයතනය සේවකයින් පිරිසක් නීත්‍යානුකූල රාජකාරිවලින් ඉවත් කර දේශපාලන කටයුතුවල යෙදවීමෙන් අල්ලස් පනත යටතේ වරදක් සිදුකර ඇති බවට හිටපු අමාත්‍ය ජොන්ස්ටන් ප්‍රනාන්දු සතොස හිටපු සභාපති එරාජ් ප්‍රනාන්දු හා හිටපු ක්‍රියාකාරී අධ්‍යක්ෂවරයෙකු වූ මොහොමඩ් සාකීර් යන තිදෙනාටයි මෙම  චෝදනා එල්ල වී ඇත්තේ. ඔවුන්ට කොළඹ මහාධිකරණ විනිසුරු ආදිත්‍ය පටබැදිගේ මහතා ඉදිරියේ දී අධි චෝදනා භාර දීම සිදුවුණා. ජොන්ස්ටන් ප්‍රනාන්දු මහතා ඇතුළු සැකකරුවන් තුන් දෙනා ඇප මත මුදාහැරීමටයි මහ අධිකරණ විනිසුරුවරයා නියෝග කළේ.       ", "URL": "https://www.itnnews.lk/2023/10/05/432004/", "Category": "Breaking News,දේශීය පුවත්,නවතම පුවත්", "Parent URL": null}