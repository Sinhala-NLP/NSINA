{"Source": "ITN news", "Timestamp": "සැප්තැම්බර් 28, 2023 15:39", "Headline": "කහව දුම්රිය අනතුරකින් පුද්ගලයෙකු ජීවිතක්ෂයට", "News Content": "කහව ප්‍රදේශයේ සිදු වු දුම්රිය අනතුරකින් එක් අයෙකු මිය ගොස් තවත් අයෙකු තුවාල ලැබුවා. මුහුදු බඩ දුම්රිය මාර්ගයේ කහව ගොඩගම දුම්රිය හරස් මාර්ගයේදීයි මෙම අනතුර සිදු වුණේ. ලොරි රථයක් දුම්රිය හරස් මාර්ගයට ඇතුලු කරනවාත් සමඟම එය ගාල්ල සිට කොළඹ බලා පැමිණි දුම්රියක ගැටී තිබෙනවා. ලොරි රථ සහයකයා එම ස්ථානයේ දීම මිය ගිය අතර රියදුරු බරපතළ තුවාල ලබා රෝහල් ගත කෙරුණා. ඔහුගේ තත්ත්වය ද බරපතළ බවයි රෝහල් ආරංචි මාර්ග සඳහන් කරන්නේ. මෙම දුම්රිය හරස් මාර්ගයෙහි දුම්රිය සංඥා දිගටම ක්‍රියාත්මකව පවතින බව ප්‍රදේශවාසීන් පවසනවා.             ", "URL": "https://www.itnnews.lk/2023/10/05/519285/", "Category": "Breaking News,දේශීය පුවත්", "Parent URL": null}