{"Source": "ITN news", "Timestamp": "ජූලි 30, 2021 11:17", "Headline": "දිනයක වැඩිම එන්නත්කරණය ඊයේ – එන්නත් මාත්‍රා 515,830ක් ලබාදෙයි", "News Content": "ලක්ෂ 5 ඉක්මවූ පිරිසකට ඊයේ දිනයේ එන්නත් ලබාදුන් අතර වැඩිම පිරිසකට එන්නත් කළ දිනය ලෙස ද ඊයේ වාර්තා වුණා. එන්නත්කරණ වැඩසටහන යටතේ ඊයේ දිනයේ දී 515,830 දෙනෙකුට එන්නත් ලබාදී තිබෙනවා. ඒ අනුව මේ වනතෙක් වැඩිම එන්නත් ලබාදුන් දිනය වන්නේ ඊයේ දිනයයි. සයිනොෆාම් එන්නතේ පළමු මාත්‍රාව 418,494 දෙනෙකුට ඊයේ දිනයේ ලබාදුන්නා. දෙවන මාත්‍රාව 56,738 දෙනෙකුට ලබාදුන් බවයි සෞඛ්‍ය අංශ සදහන් කරන්නේ. ෆයිසර් එන්නතේ පළමු මාත්‍රාව 38,430 දෙනෙකුට ලබාදී ඇති අතර මොඩර්නා එන්නතේ පළමු මාත්‍රාව 2,168 දෙනෙකුට ලබාදී තිබෙනවා. ඒ අනුව කිසියම් හෝ එන්නතක පළමු මාත්‍රාව ලබාදී ඇති සංඛ්‍යාව අනූඑක්ලක්ෂ හැත්තෑ අටදහස් නවසිය නවයක්. දෙවන මාත්‍රාව විසිලක්ෂ හැට තුන්දහස් අටසිය නව දෙනෙකුට ලබාදී තිබෙනවා.  ", "URL": "https://www.itnnews.lk/2023/10/05/352824/", "Category": "දේශීය පුවත්", "Parent URL": null}