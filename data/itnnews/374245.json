{"Source": "ITN news", "Timestamp": "නොවැම්බර් 6, 2021 10:10", "Headline": "ඉමෝ හරහා හෙරොයින් ජාවාරම සිදුකළ ”ඌරගහ චූටි බේබි” අත්අඩංගුවට", "News Content": "ඩුබායි රාජ්‍යයේ සිට මෙහෙයවන මත්ද්‍රව්‍ය ජාවාරමක මෙරට කොටස් කාරිනියක වූ ඌරගහ චූටි බේබි නමැති කාන්තාව පොලිස් අත්අඩංගුවට පත්ව තිබෙනවා. ඩුබායි රාජ්‍යයේ සැගව සිට මත්ද්‍රව්‍ය ජාවාරම් සිදුකරන අපරාධකල්ලි සාමාජික මාලේවෙල ඉන්දික නොහොත් ඉන්දික මහේෂ් රණවීර නමැති පුද්ගලයාගේ මෙරට මත්ද්‍රව්‍ය ජාවාරම් මෙහෙයවා ඇත්තේ ඇල්පිටිය ඌරගහ කිරිමැටියාව ප්‍රදේශයේ පදිංචි මෙම කාන්තවයි. කළුතර අපරාධ කොට්ඨාසය ඇය අත්අඩංගුවට ගෙන තිබෙනවා. 28 හැවිරිදි මෙම කාන්තාව ඉමෝ තාක්ෂණය හරහා හෙරොයින් ජාවාරම සිදුකර ඇති බවයි හෙළිව ඇත්තේ. දිවයිනේ විවිධ ප්‍රදේශවල ලැගුම්හල් කුලියට ගෙන ඒවායේ සිට ජාවාරම සිදුකර ඇති බවද අනාවරණය වුණා. ජාවාරමට සම්බන්ධ තවත් පුද්ගලයින් සොයා කළුතර අපරාධ කොට්ඨාසය මේ වනවිට පරීක්ෂණ ආරම්භකර තිබෙනවා. සැකකාරිය අද දින කළුතර මහේස්ත්‍රාත් අධිකරණයට ඉදිරිපත් කිරීමට නියමිතයි.     ", "URL": "https://www.itnnews.lk/2023/10/05/374245/", "Category": "Breaking News,දේශීය පුවත්", "Parent URL": null}