{"Source": "ITN news", "Timestamp": "ජූලි 21, 2023 14:32", "Headline": "දුෂ්කර සමය තුල ලබාදුන් සහයෝගයට ජනපති ඉන්දියාවට කෘතඥතාව පළ කරයි", "News Content": "මෑත ඉතිහාසයේ ශ්‍රී ලංකාව මුහුණ දුන් අති දුෂ්කර කාලපරිච්ඡේදයන්හිදී ඉන්දියාව ලබාදුන් නොසැලෙන සහයෝගය වෙනුවෙන් ඉන්දීය අගමැති නරේන්ද්‍ර මෝදි මහතාට, ඉන්දීය රජයට සහ ජනතාවට සිය කෘතඥතාව පළ කරන බව ජනාධිපති රනිල් වික්‍රමසිංහ මහතා පවසයි. ඉන්දියාවේ නිල සංචාරයක නිරතවී සිටින ජනාධිපති රනිල් වික්‍රමසිංහ මහතා අද (21) නව දිල්ලි නුවර හයිද්‍රාබාද් මන්දිරයේදී අග්‍රාමාත්‍ය නරේන්ද්‍ර මෝදි මහතා හමුවූ අතර එහිදී මේ බව පවසා තිබේ.     ", "URL": "https://www.itnnews.lk/2023/10/05/501536/", "Category": "දේශීය පුවත්", "Parent URL": null}