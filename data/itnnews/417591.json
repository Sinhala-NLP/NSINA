{"Source": "ITN news", "Timestamp": "ජූනි 17, 2022 19:17", "Headline": "අග්නිපත් ක්‍රමයට එරෙහි ඉන්දියාවේ විරෝධතා උත්සන්න වෙයි", "News Content": "ඉන්දියාවේ හමුදාවට බඳවා ගැනීම සඳහා යෝජනා කර ඇති අග්නිපත් ක්‍රමයට එරෙහි විරෝධතා ව්‍යාපාර උත්සන්න වී තිබෙනවා. බිහාර්, මධ්‍ය ප්‍රදේශ්,  උත්තර් ප්‍රදේශ්, තෙලංගානා, හර්යානා,  ඇතුළු ප්‍රදේශ රැසක ජනතාව විරෝධතා ව්‍යාපාරවල නිරතවන බවයි ඉන්දීය මාධ්‍ය වාර්තා කළේ. ඇතැම් ස්ථානවල පොදු දේපළවලට හානි කිරීමේ බිහිසුනු ක්‍රියාද වාර්තා වුණා. අග්නිපත් වැඩසටහන යටතේ හමුදාවට බඳවා ගන්නා සොල්දාදුවන් වසර 4ක කාලයකින් පසු සේවයෙන් ඉවත් කිරීමට නියමිතයි. ඉන්දියාවේ කොංග්‍රස් පක්ෂ නායක රාහුල් ගාන්ධි  මේ සම්බන්ධයෙන් ට්විටර් පණිවුඩයක් නිකුත් කරමින් සදහන් කර ඇත්තේ වත්මන් රජය ජනතා අපේක්ෂා හදුනා නොගනිමින් තීරණ ගෙන ඇති බවයි. ", "URL": "https://www.itnnews.lk/2023/10/05/417591/", "Category": "ජාත්‍යන්තර පුවත්", "Parent URL": null}