{"Source": "ITN news", "Timestamp": "மார்ச் 15, 2022 13:03", "Headline": "வெல்லவாய – பத்தலகொட்டுவ மற்றும் மஹபத்தன வனப்பகுதிகளில் காட்டுத்தீ", "News Content": "வெல்லவாய – பத்தலகொட்டுவ மற்றும் மஹபத்தன வனப்பகுதிகளில் காட்டுத்தீ ஏற்பட்டுள்ளது. நேற்றைய தினம் ஏற்பட்ட குறித்த காட்டுத்தீயினால் சுமார் 100 ஏக்கர் வரையான வனப்பகுதி அழிவடைந்துள்ளதாக மொனராகலை மாவட்ட அனர்த்த முகாமைத்துவ நிலையம் தகவல் வெளியிட்டுள்ளது. குறித்த பகுதிகளில் நிலவும் வரட்சியான காலநிலை மற்றும் பலத்த காற்று காரணமாக தீ வேகமாக பரவியதாகவும் இராணுவத்தினரின் உதவியுடன் தீயணைப்பு பணிகள் முன்னெடுக்கப்பட்டுள்ளதாகவும் மாவட்ட அனர்த்த முகாமைத்துவ மத்திய நிலையம் தெரிவித்துள்ளது. தற்போது தீ முழுமையாக கட்டுப்பாட்டுக்குள் கொண்டுவரப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/401360/", "Category": "Breaking News,தேசிய செய்திகள்", "Parent URL": null}