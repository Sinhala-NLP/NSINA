{"Source": "ITN news", "Timestamp": "අගෝස්තු 2, 2023 13:54", "Headline": "පිරිසිදු කිරීමේ කටයුතුවල නිරත කාන්තාවන් 11 දෙනෙකු මුදල් එකතු කර ගත් ලොතරැයිපතට මිලියන සියයක මුදලක්", "News Content": "ඉන්දියාවේ කේරල ප්‍රාන්තයේ ලොතරැයිපතාක් මිලදී ගත් , පිරිසිදු කිරීමේ කටයුතුවල නිරත කාන්තාවන් 11 දෙනෙකුට ඉන්දීය රුපියල් මිලියන සියයක මුදලක් හිමිව තිබෙනවා. පිරිසිදු කිරීමේ කටයුතුවල නිරත එම කාන්තාවන් 11 දෙනා එක්ව මුදල් යොදා මෙම ලොතරැයි පත මිලදී ගෙන තිබෙනවා. එම ලොතරැයිපතයි මෙලෙස ජයග්‍රහනයක් හිමිකරගෙන ඇත්තේ. එම කාන්තාවන් නිවෙස්වල ඉවතලන අපද්‍රව්‍ය එකතු කිරීම හා පිරිසිදු කිරීමේ කටයුතුවල නිරත වනවා. ඔවුන්ගේ දෛනික ආදායම ඉන්දීය රුපියල් 250ක් පමණ වන බවයි වාර්තා වන්නේ. දුගීභාවය හේතුවෙන් මුදල් ණයට ගැනීම ඔවුන් නිරන්තරයෙන්ම සිදුකරන බවද සඳහන්. ඒ හේතුවෙන් නිරන්තරයෙන් ලොතරැයි පත් මිලදී ගැනීමට ඔවුන් පෙළඹී සිටිනවා. මෙම මුදල් ත්‍යාගයත් සමග තම ජීවිත යහපත් ලෙස ගොඩනගා ගැනීමට හැකියාව ලැබෙනු ඇති බවටයි ඔවුන් විශ්වාසය පලකරන්නේ. ", "URL": "https://www.itnnews.lk/2023/10/05/504803/", "Category": "ජාත්‍යන්තර පුවත්", "Parent URL": null}