{"Source": "ITN news", "Timestamp": "පෙබරවාරි 20, 2022 14:25", "Headline": "සිංගප්පූරුවේ වනාන්තරයක වසර 30ක් දිවි ගෙවන පුද්ගලයෙක්", "News Content": "සිංගප්පූරුවේ වනාන්තරයක වසර 30 ක කාලයක් දිවි ගෙවන පුද්ගලයෙක් පිළිබද අපූරු පුවතක් විදෙස් මාධ්‍ය වාර්තා කළා. ලොව වැඩිම නාගරීකරණයට ලක්ව ඇති රටක් ලෙසයි සිංගප්පූරුව සැලකෙන්නේ. කෙසේ වුවද වසර 30 ක කාලයක් වනාන්තරයක දිවි ගෙවන ඕ ගෝ සෙන්ග් නමැති 79 හැවිරිදි මෙම පුද්ගලයා යහපත් ශරීර යෝග්‍යතාවයකින් පෙළෙන බව විදෙස් මාධ්‍ය සදහන් කරනවා. මේ පිළිබද අනාවරණයවීමත් සමග සිංගප්පූරුව තුළ හා ජාත්‍යන්තරව  ඔහුට දැඩි ප්‍රසිද්ධියක් ලැබී තිබෙනවා. පසුගිය නත්තල් සමයේ දී පොලිස් නිලධාරීන් ඔහු පරීක්ෂා කිරීමේ දීයි මේ සම්බන්ධය හෙළිව ඇත්තේ. වනාන්තරය තුළම ඔහු වගාකළ එළවළු, මිරිස් අලෙවියෙන් මුදල් උපයාගෙන ඇති අතර  වයිරස ව්‍යාප්තියත් සමග ඔහුට එම රැකියාව අහිමිව තිබෙනවා.         ", "URL": "https://www.itnnews.lk/2023/10/05/396249/", "Category": "අතන මෙතන", "Parent URL": null}