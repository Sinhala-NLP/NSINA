{"Source": "ITN news", "Timestamp": "නොවැම්බර් 22, 2022 10:20", "Headline": "මිල ගණන් වෙනස් කර විදුලි උපාංග අලෙවි කරන ස්ථානයක් වටලයි", "News Content": "මිල ගණන් වෙනස් කර විදුලි උපාංග අලෙවි කරන ස්ථාන සොයා පාරිභෝගික අධිකාරිය ගම්පහ ප්‍රදේශයේ වැටලීම් ආරම්භ කර තිබෙනවා. විදුලි උපාංගවල සදහන් මිල ගණන් වෙනස් කොට වැඩි මිල ගණන් යොදා අලෙවි කිරීමේ ජාවාරමක් ක්‍රියාත්මක වන බවට තොරතුරු පාරිභෝගික අධිකාරියට ලැබී තිබුණා. ඒ අනුව එම අධිකාරියේ නිලධාරීන් මීරිගම ප්‍රදේශයේ සිදු කළ වැටලීමකදී එසේ මිල ගණන් වෙනස් කර විදුලි උපාංග අලෙවි කළ ස්ථානයක් සොයා ගැනීමට හැකි වුණා. උපාංග රැසකම සදහන් මිල වෙනස් කරමින් වෙනත් මිල ගණන් යොදා ඒවා අලෙවි කර ඇති බවයි මූලික විමර්ශනවලදී හෙලි වුණේ. එම ව්‍යාපාරික ස්ථානයට එරෙහිව නඩු පැවරීමට පාරිභෝගික අධිකාරිය පියවර ගනු ලැබුනා.   ", "URL": "https://www.itnnews.lk/2023/10/05/446980/", "Category": "දේශීය පුවත්", "Parent URL": null}