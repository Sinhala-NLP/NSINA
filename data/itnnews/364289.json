{"Source": "ITN news", "Timestamp": "செப்டம்பர் 22, 2021 12:58", "Headline": "தனிமைப்படுத்தல் சட்டவிதிகளை மீறிய 491 பேர் கைது", "News Content": "தனிமைப்படுத்தல் சட்டவிதிகளை மீறிய குற்றச்சாட்டில் 491 பேர் கைதுசெய்யப்பட்டுள்ளனர். கடந்த 24 மணித்தியாலத்தில் முன்னெடுக்கப்பட்ட சுற்றிவளைப்பிலேயே அவர்கள் கைதாகியுள்ளனர். அத்துடன் 55 வாகனங்களும் பொலிஸாரால் பொறுப்பேற்கப்பட்டுள்ளதாக பொலிஸ் திணைக்களத்தின் ஊடகப்பிரிவு தெரிவித்துள்ளது. அதற்கமைய இதுதொடர்பான சுற்றிவளைப்பு ஆரம்பிக்கப்பட்ட கடந்த ஒக்டோபர் மாதம் 30ம் திகதி முதல் இதுவரையான காலப்பகுதியில் தனிமைப்படுத்தல் சட்டத்தை மீறிய 76 ஆயிரத்து 636 பேர் கைதுசெய்யப்பட்டுள்ளனர். கொவிட் தொற்று பரவலை கட்டுப்படுத்தும் வகையில் விதிக்கப்பட்டுள்ள சட்டங்களை மீறி செயற்படும் நபர்களை கைதுசெய்யும் சுற்றிவளைப்புக்கள் தொடர்ந்தும் முன்னெடுக்கப்படுவதாக பொலிஸ் திணைக்களத்தின் ஊடகப்பிரிவு தெரிவித்துள்ளது. ", "URL": "https://www.itnnews.lk/2023/10/05/364289/", "Category": "Breaking News,அண்மைய செய்திகள்,தேசிய செய்திகள்", "Parent URL": null}