{"Source": "ITN news", "Timestamp": "සැප්තැම්බර් 9, 2021 16:01", "Headline": "ඇෆ්ගනිස්ථානයේ නව රජයට මිලියන ගණනක සැපයුම් ලබාදීමට චීනය සූදානම්", "News Content": "ඇෆ්ගනිස්ථානයේ නව අන්තර්වාර රජයට මිලියන ගණනාවක් වටිනා සැපයුම් ලබාදීමට චීනය සූදානම්ව සිටිනවා. මාර්ගගත ක්‍රමය ඔස්සේ චීනයේ බීජිං නුවර පැවැති ඇෆ්ගනිස්ථානයේ අසල්වැසි රටවල විදේශ අමාත්‍යවරුන්ගේ පළමු රැස්වීමට එක්වෙමින් චීන විදේශ අමාත්‍ය වෑන්ග් යි මේ බව ප්‍රකාශ කළා. ඇෆ්ගනිස්ථාන ජනතාව වෙනුවෙන් අමෙරිකා ඩොලර් මිලියන 30 ක් වටිනා ධාන්‍ය, සීත ඍතු සැපයුම්, එන්නත් සහ ඖෂධ ඇෆ්ගනිස්ථානයට ලබාදීමට තීරණය කර තිබෙනවා. ඇෆ්ගනිස්ථානය මුහුණ පා සිටින මානුෂිය අර්බුදය සහ කොවිඩ් 19 වෛරසය හමුවේ ඇති අභියෝගතා සැළකිල්ලට ගනිමින් මෙලෙස ඇෆ්ගනිස්ථානයට සහාය දැක්වීමට කටයුතු කළ බවයි ඔහු වැඩිදුරටත් පවසන්නේ. මිත්‍රශීලි සබදතා ඇති කර ගැනීමට ඇෆ්ගනිස්ථානයේ තලෙයිබාන් සංවිධානයට මග පෙන්විය යුතු බව ද ඔහු පවසනවා.                   ", "URL": "https://www.itnnews.lk/2023/10/05/361304/", "Category": "ජාත්‍යන්තර පුවත්", "Parent URL": null}