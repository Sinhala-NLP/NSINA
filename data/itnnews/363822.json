{"Source": "ITN news", "Timestamp": "සැප්තැම්බර් 20, 2021 13:11", "Headline": "මාර්ග සංවර්ධන කටයුතු සිදු කෙරෙන ස්ථානවලට අනතුරු සංඥා,වේග පාලන ගැටි", "News Content": "මාර්ග සංවර්ධන කටයුතු සිදු කෙරෙන ස්ථානවල මහ ජනතාවගේ ආරක්ෂාව වෙනුවෙන් අනතුරු සංඥා,වේග පාලන ගැටි ඇතුලු පූර්වාරක්ෂක ක්‍රම වහා යොදන ලෙසට අමාත්‍ය ජොන්ස්ටන් ප්‍රනාන්දු මහතා නිලධාරීන් වෙත උපදෙස් දී තිබෙනවා. මාර්ග සංවර්ධන කටයුතු කෙරෙන ස්ථානවල රථ වාහන අනතුරු රැසක් සිදු වන ආකාරය පසු ගිය කාලය තුළ දී වාර්තා වුණා. සූම් තාක්ෂණය ඔස්සේ විශේෂ සාකච්ඡාවකට එක් වෙමින් ජොන්ස්ටන් ප්‍රනාන්දු මහතා නිලධාරීන් වෙත දැනුම් දුන්නේ සතියක කාලයක් ඇතුළත දී මෙම පූර්වාරක්ෂක ක්‍රම ක්‍රියාත්මක කළ යුතු බවයි. දිවයින පුරා මාර්ග සංවර්ධන ව්‍යාපෘති ක්‍රියාත්මක කෙරෙන ආකාරය පිළිබදව තමන් නිරීක්ෂණ චාරිකාවල යෙදෙමින් සොයා බැලූ බව කියා සිටි අමාත්‍යවරයා අනතුරු පාලනය කිරීම සම්බන්ධයෙන් එම ස්ථානවල නිසි වැඩපිළිවෙළක් ක්‍රියාත්මක නොවන බවද දැනුම් දුන්නා.   ", "URL": "https://www.itnnews.lk/2023/10/05/363822/", "Category": "දේශීය පුවත්", "Parent URL": null}