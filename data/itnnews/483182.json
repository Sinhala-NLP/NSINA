{"Source": "ITN news", "Timestamp": "මැයි 14, 2023 15:32", "Headline": "කාර්ය සංවර්ධන සහායකයින් 740 දෙනෙකුට ස්ථීර පත්වීම්", "News Content": "දකුණු පළාත් සභාව සදහා බදවාගනු ලැබූ බහු කාර්ය සංවර්ධන සහායකයින් 740 දෙනෙකු සදහා ස්ථීර පත්වීම් පිරිනැමුණා. ඒ දකුණු පළාත් ආණ්ඩුකාර ආචාර් විලී ගමගේ මහතාගේ ප්‍රධානත්වයෙන්. දකුණු පළාතේ අඩු ආදායම් ලාභි පවුල් වලට ප්‍රමුඛත්වය දෙමින් සුදුසුකම් සැපිරී තරුණ තරුණියන් බහු කාර්ය සංවර්ධන සහායකයින් ලෙස පත්කරනු ලැබුවා. ඔවුන්ට වසර දෙකක පුහුණුවක් ලබාදුන් අතර ස්ථීර පත්වීම් ලබාදීම දකුණු පළාත් ප්‍රධාන ලේකම් කාර්යාලයේ දී හා ලබුදූව දක්ෂිණපායේ දී සිදුකෙරුණා. රියදුරු,  කාර්යාල කාර්ය සහායක,  සෞඛ්‍ය කාර්ය සහායක සහ මුරකරු යන තනතුරු යටතේ මෙම පිරිස ආයතන රැසකට අනියුක්ත කරනු ලැබුවා. දකුණු පළාත් ප්‍රධාන ලේකම් සුමිත් අලහකෝන් මහතා ඇතුළු පිරිසක් මෙම අවස්ථාවට එක්වුණා.     ", "URL": "https://www.itnnews.lk/2023/10/05/483182/", "Category": "දේශීය පුවත්", "Parent URL": null}