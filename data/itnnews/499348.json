{"Source": "ITN news", "Timestamp": "ජූලි 12, 2023 17:02", "Headline": "සාමාන්‍ය පෙළ සෞන්දර්ය විෂයන්හි ප්‍රායෝගික පරීක්ෂණ ලබන දෙවනදා ඇරඹෙයි", "News Content": "අපොස සාමාන්‍ය පෙළ විභාගයේ සෞන්දර්ය විෂයන්හි ප්‍රායෝගික පරීක්ෂණ ලබන දෙවනදා සිට 12 වනදා දක්වා දිවයින පුරා පරීක්ෂණ මණ්ඩපවලදී පැවැත්වෙනවා. අධ්‍යාපන අමාත්‍යාංශය නිවේදනය කරන්නේ පෙරදිග සංගීතය විෂයට අදාළ ශ්‍රවණ පරීක්ෂණය ලබන මස 6 වනදා පැවැත්වෙන බවයි. මීට පෙර වසරවලදී පැවති ප්‍රායෝගික පරීක්ෂණ සදහා යොදා ගත් ඇගයීම් ක්‍රමවේදයන්හි වෙනසක් නොකර මෙවරද එම ක්‍රමවේදයම අනුගමනය කෙරෙනවා. පාසල් සහ පෞද්ගලික අයදුම්කරුවන්ගේ විභාග ප්‍රවේශ පත්‍ර ඉදිරියේදී තැපැල් මගින් ලැබීමට සලස්වන බවයි අධ්‍යාපන අමාත්‍යාංශය සදහන් කරන්නේ. මේ පිළිබද විමසීමක් කිරිමට අවශ්‍ය වන්නේ නම් 1911 ක්ෂණික ඇමතුම් අංකය හෝ විභාග දෙපාර්තමේන්තුව අමතන ලෙස විභාග කොමසාරිස් ජෙනරාල් අමිත් ජයසුන්දර මහතා ප්‍රකාශ කරනවා.     ", "URL": "https://www.itnnews.lk/2023/10/05/499348/", "Category": "දේශීය පුවත්", "Parent URL": null}