{"Source": "ITN news", "Timestamp": "දෙසැම්බර් 17, 2022 16:34", "Headline": "සිල්වියා ලංකා පදනම මගින් මෙරටට රෝහල්වලට වෛද්‍ය උපකරණ ප්‍රදානයක්", "News Content": "එක්සත් රාජධානියේ සිල්වියා ලංකා පදනම මගින් මෙරටට රෝහල්වලට  ප්‍රදානය කළ වෛද්‍ය උපකරණ තොගයක් භාර දීම ලන්ඩන් නුවරදී සිදු වුණා. එම පදනම අවස්ථා ගණනාවකදීම මෙරටට මෙවැනි ප්‍රදානයක් සිදු කර තිබෙනවා. එම භාණ්ඩ භාරගැනීම රෝහල් සේවා මණ්ඩලයේ අධ්‍යක්ෂයේ පූජ්‍ය රජවැල්ලේ සුභූති ස්වාමීන් වහන්සේගේ මූලිකත්වයෙන් සිදු වුණා. ලන්ඩනයේ වෙසෙන ශ්‍රී ලාංකිකයින් මෙම අත්‍යවශ්‍ය වෛද්‍ය උපකරණ පරිත්‍යාග කරන අතර ඒවා රෝහල් සඳහා ලබාදීම සම්බන්ධීකරණය සිදු කෙරෙන්නේ රෝහල් සේවා මණ්ඩලය මගින්. මෙවර පරිත්‍යාග කළ වෛද්‍ය උපකරණවල වටිනාකම රුපියල් මිලියන 500 කට අධිකයි. භාණ්ඩ භාරදීමේ අවස්ථාවට එක්සත් රාජධානියේ ප්‍රධාන සංඝනායක පූජ්‍ය සීලවිමල නාහිමියන් ඇතුළු ශ්‍රී ලාංකිකයින් පිරිසක් එක්ව සිටියා.     ", "URL": "https://www.itnnews.lk/2023/10/05/450829/", "Category": "දේශීය පුවත්", "Parent URL": null}