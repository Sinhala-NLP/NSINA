{"Source": "ITN news", "Timestamp": "අගෝස්තු 6, 2021 15:51", "Headline": "මංගල සහ අවමංගල උත්සව සඳහා යළි සීමා – සියලු රාජ්‍ය උත්සව කල්දැමේ (VIDEO)", "News Content": "පවතින කොවිඩ් වසංගත තත්ත්වය පිළිබඳ සළකා බලා ආසන සංඛ්‍යාව 500කට වැඩි උත්සව ශාලා සඳහා උපරිම වශයෙන් 150 දෙනෙකු සීමාවකට යටත්ව විවාහ මංගල උත්සව සඳහා අවසර ලබාදී තිබෙන බව ආරක්ෂක මාණ්ඩලික ප්‍රධානී, යුද්ධ හමුදාධිපති සහ කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථාන ප්‍රධානී ජෙනරල් ශවේන්ද්‍ර සිල්වා මහතා විශේෂ ප්‍රකාශයක් කරමින් කියා සිටියා. ඒ අනුව ආසන සංඛ්‍යාව 500කට වඩා අඩු උත්සව ශාලා උපරිම වශයෙන් 100දෙනෙකු සීමාවකට යටත්ව විවාහ මංගල උත්සව සඳහා අවසර ලබා දී ඇති අතර අවමංගල්‍යය කටයුතු සඳහා එක්වරකට සහභාගීවීමට අවසර ලබාදී ඇත්තේ උපරිම වශයෙන් 25 දෙනෙකුට පමණයි. සියලුම රාජ්‍යය උත්සව සැප්තැම්බර් 01 දක්වා කල් දමා තිබෙන අතර රජයේ සේවකයින්ගේ පැමිණීම ආයතනයේ ප්‍රධානියා විසින් තීරණය කළ යුතු බවයි යුද්ධ හමුදාධිපතිවරයා කියා සිටියේ. ", "URL": "https://www.itnnews.lk/2023/10/05/355062/", "Category": "දේශීය පුවත්", "Parent URL": null}