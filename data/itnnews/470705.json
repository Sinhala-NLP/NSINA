{"Source": "ITN news", "Timestamp": "මාර්තු 24, 2023 16:01", "Headline": "ප්‍රංශයේ උද්ඝෝෂණවලදී විරෝධතාකරුවන් 457 දෙනෙකු අත්අඩංගුවට", "News Content": "විශ්‍රාම වැටුප් සංශෝධනවලට එරෙහිව ප්‍රංශයේ පැවැත්වෙන උද්ඝෝෂණවලදී විරෝධතාකරුවන් 457 දෙනෙකු අත්අඩංගුවට ගත් බව වාර්තාවනවා. විරෝධතාකරුවන් හා ඇතිවූ ගැටුම්වලදී ආරක්ෂක අංශ සාමාජිකයන් 441 දෙනෙකු ද තුවාල ලබා ඇති බව වාර්තා වනවා. ප්‍රංශය පුරා ස්ථාන 900ක පමණ ගිනි තැබීම් සහ  ප්‍රචණ්ඩකාරී ක්‍රියාද සිදුව තිබෙනවා. මේ අතර ප්‍රංශයේ බෝඩෝ නගරයේ නගර ශාලාවට උද්ඝෝෂණකරුවන් විසින් ඊයේ ගිනිතබා තිබෙනවා. ප්‍රංශ අභ්‍යන්තර කටයුතු අමාත්‍යාංශය පවසන්නේ පැරිස් නගරයේ පමණක් උද්ඝෝෂකයන් එක්ලක්ෂ දහනව දහසක් සිටින බවයි. විශ්‍රාම යන වයස 64 දක්වා ඉහළ දැමීමට එරෙහිවයි මෙම උද්ඝෝෂණ පැවැත්වෙන්නේ. ඒ අනුව තරුණ ප්‍රජාව උද්ඝෝෂණවල මූලිකත්වය ගෙන කටයුතු කරනවා. ප්‍රංශය පුරා මිලියනයකට අධික ජනතාවක් වීදි බැස උද්ඝෝෂණ කරන බවයි වාර්තා වන්නේ.   ", "URL": "https://www.itnnews.lk/2023/10/05/470705/", "Category": "Breaking News,ජාත්‍යන්තර පුවත්", "Parent URL": null}