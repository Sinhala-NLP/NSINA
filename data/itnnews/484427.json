{"Source": "ITN news", "Timestamp": "මැයි 18, 2023 15:15", "Headline": "මුහුදේ දී අත්අඩංගුවට ගත් හෙරොයින් තොගය කොළඹ වරායට රැගෙන එයි", "News Content": "නාවික හමුදාව ගැඹුරු මුහුදේ දී අත්අඩංගුවට ගත් හෙරොයින් කිලෝග්‍රෑම් 125කට අධික ප්‍රමාණයක් කොළඹ වරාය නාවික හමුදා කඳවුර වෙත රැගෙන ඒම සිදු වුණා. රාජ්‍ය බුද්ධි සේවය නාවික හමුදාවට ලබා දුන් තොරතුරකට අනුවයි වැටලීම සිදු කෙරුණේ. දිවයිනට උතුරු දෙසින් වන ගැඹුරු මුහුදේදී මෙහෙයුම ක්‍රියාත්මක කර තිබෙනවා. නාවික හමුදාවට අයත් විජයබා නෞකාව මගින් ක්‍රියාත්මක කළ මෙම මෙහෙයුමේදී සැකකරුවන් හය දෙනෙකු ද අත්අඩංගුවට ගැනුණා. ඔවුන් කොළඹ වරාය නාවික හමුදා කදවුර වෙත රැගෙන ඒමේ අවස්ථාව නිරීක්ෂණය කිරීම සදහා නාවික හමුදාපති වයිස් අද්මිරාල් ප්‍රියන්ත පෙරේරා මහතාද එක්ව සිටියා. සැකකරුවන් පොලිස් මත්ද්‍රව්‍ය නාශක කාර්යාංශයට භාර දී තිබෙනවා.   ", "URL": "https://www.itnnews.lk/2023/10/05/484427/", "Category": "Breaking News,දේශීය පුවත්", "Parent URL": null}