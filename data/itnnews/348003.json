{"Source": "ITN news", "Timestamp": "ජූලි 9, 2021 11:39", "Headline": "වෙඩි ප්‍රහාරයකින් බරපතල තුවාල ලබා සිටි වන අලියෙකුගේ ජීවිතය බේරා ගනී", "News Content": "වෙඩි ප්‍රහාරයකින් බරපතල තුවාල ලබා සිටින දැවැන්ත වන අලියෙකුගේ ජීවිතය බේරා ගැනීමට වනජීවි පශු වෛද්‍යවරුන් දැවැන්ත උත්සාහයක නිරතවී සිටිනවා. මනම්පිටිය ජාතික ජලගැලුම් නිම්න උද්‍යාන භූමියේ සැරිසැරූ වයස අවුරුදු 40 ක් පමණ වන අලියෙකු දඩයක්කරුවෙකුගේ වෙඩි ප්‍රහාරයකට මෙසේ ලක්ව ඇති බවයි වනජීවි නිලධාරීන් පවන්නේ. අඩි 9 ක් පමණ උසින් යුත් මෙම සත්වයාගේ පාද දෙකකට වෙඩි ප්‍රහාරවලින් බරපතල තුවාල සිදුවී තිබෙනවා. මෙම අලියා සුදු නෙළුම්ගම කසල ප්‍රතිචක්‍රීකරණ මධ්‍යස්ථාන භූමියේ වැටී සිටි අතර ගිරිතලේ වනජීවි පශු වෛද්‍ය සමීර කළිගුආරච්චි මහතා ඇතුළු කණ්ඩායමක් සත්වයාට ප්‍රතිකාර ලබා දීම ආරම්භ කර තිබෙනවා.     ", "URL": "https://www.itnnews.lk/2023/10/05/348003/", "Category": "දේශීය පුවත්", "Parent URL": null}