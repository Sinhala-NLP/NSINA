{"Source": "ITN news", "Timestamp": "செப்டம்பர் 14, 2022 15:54", "Headline": "நாமல் உள்ளிட்ட 6 பேருக்கு எதிரான வழக்கின் விசாரணைக்கு திகதி நிர்ணயிப்பு", "News Content": "பாராளுமன்ற உறுப்பினர் நாமல் ராஜபக்ஷ உள்ளிட்ட 8 சந்தேக நபர்களுக்கெதிராக தாக்கல் செய்யப்பட்டுள்ள வழக்கு விசாரணைகள் டிசம்பர் 8ம் திகதி இடம்பெறுமென கொழும்பு மேல் நீதிமன்றம் அறிவித்துள்ளது. இன்றைய தினம் கொழும்பு மேல் நீதிமன்ற நீதிபதி நவரத்ன மாரசிங்க முன்னிலையில் வழக்கு விசாரணைக்கு எடுத்துக்கொள்ளப்பட்டபோதே, அது தொடர்பில் திகதி நிர்ணயிக்கப்பட்டுள்ளது. அன்றைய தினம் சாட்சியாளர்கள் நீதிமன்றத்தில் ஆஜர்ப்படுத்தப்பட வேண்டுமெனவும் நீதிபதி உத்தரவிட்டுள்ளார். வழக்கின் மூன்றாவது பிரதிவாதியாக பெயரிடப்பட்டுள்ள சுஜானி போகொல்லாகம சார்பில் ஆஜரான சட்டத்தரணி முன்வைத்த கோரிக்கையை ஏற்றுக்கொண்ட நீதாவான், அவருக்கு டிசம்பர் மாதம் 20ம் திகதியிலிருந்து, 25ம் திகதி வரை பங்களாதேஷுக்கு விஜயம் மேற்கொள்ள அனுமதி வழங்கியுள்ளார். பிரதிவாதிகளுக்கு வெளிநாட்டு பயணத்தடை விதிக்கப்படாத நிலையில், வெளிநாட்டு பயணம் மேற்கொள்ளும் சந்தர்ப்பங்களில் அதனை நீதிமன்றத்திற்கு அறிவிக்க வேண்டுமென நீதிபதி உத்தரவிட்டுள்ளார். பாராளுமன்ற உறுப்பினராக பதவி வகிக்கும் நிலையில், சட்டவிரோதமாக 30 மில்லியன் ரூபா பணத்தை திரட்டி கவர்ஸ் கோப்பரேட்டிவ் நிறுவனத்தில் முதலீடு செய்ததனூடாக நிதிச்சலவை சட்டத்தின் கீழ் குற்றமிழைக்கப்பட்டுள்ளதாக நாமல் ராஜபக்ஷ உள்ளிட்ட பிரதிவாதிகள் மீது வழக்கு தாக்கல் செய்யப்பட்டுள்ளது. ", "URL": "https://www.itnnews.lk/2023/10/05/434956/", "Category": "Breaking News,தேசிய செய்திகள்", "Parent URL": null}