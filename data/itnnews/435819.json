{"Source": "ITN news", "Timestamp": "සැප්තැම්බර් 19, 2022 12:31", "Headline": "බිලියන ගණනක ණය අය කර නොගෙන විදුලි බිල ඉහළ නැංවීම අසාධාරණයි", "News Content": "ලංකා විදුලිබල මණ්ඩලයට අයකර ගැනීමට ඇති බිලියන ගණනක ණය ශේෂයන් අය කර නොගෙන විදුලි බිල ඉහළ නැංවීම අසාධාරණ බව විදුලිය පාවිච්චි කරන්නන්ගේ සංගමය පවසනවා. 2014 වසරේ සිට 2019 වසර දක්වා විදුලි බල මණ්ඩලය අය කර ගෙන නොමැති ණය ශේෂය රැපියල් බිලියන 36ක් බවයි ඔවුන් පෙන්වා දෙන්නේ. මේ අතර විදුලිබිල ඉහළ නැංවීමට විරෝධය පල කරමින් මහජන පෙත්සමකට අත්සන් තැබීම පිටකොටුව බෝධිය අසල දී අද සිදු කෙරුණා. ජාතික භික්ෂු පෙරමුණ එය සංවිධාන කර තිබුණේ පන්සල්, පල්ලි, කෝවිල් අදුරේ ජනතාව මත බර පටවන විදුලි බිල ජල බිල හා ඉන්ධන ගාස්තු පහළ දමන යන තේමාවෙයි.       ", "URL": "https://www.itnnews.lk/2023/10/05/435819/", "Category": "දේශීය පුවත්", "Parent URL": null}