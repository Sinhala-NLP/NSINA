{"Source": "ITN news", "Timestamp": "සැප්තැම්බර් 16, 2021 09:08", "Headline": "ආනයනය සීමා කර තිබෙන භාණ්ඩ ‌තොගයක් මෙරටට ගෙන්වූ පුද්ගලයින් සම්බන්ධයෙන් විමර්ශනයක්", "News Content": "ආනයනය සීමා කර තිබෙන භාණ්ඩ ‌තොගයක් ව්‍යාජ තොරතුරු ඉදිරිපත් කර මෙරටට ගෙන්වූ පුද්ගලයින් සම්බන්ධයෙන් රේගුව පුලුල් විමර්ශනයක් ආරම්භ කර තිබෙනවා. කොළඹ ප්‍රදේශයේ ව්‍යාපාරිකයෙකු ඉන්දියාවේ සිට මෙරටට ආනයනය කළ සැක සහිත බහාලුමක් ශ්‍රී ලංකා රේගු නිවාරණ අංශය පරීක්ෂාවට ලක්කළා. කොල්ලු කිලෝග්‍රෑම් 23150 ක් අඩංගු බව ආනයනකරු රේගුවට ලබා දුන් සටහන්වල සදහන්. සැකසහිත බහාලුම පරීක්ෂා කිරීමේදී කොල්ලු කිලෝග්‍රෑම් 18000 ක් මෙන්ම ආනයනය සීමා කර ඇති වියළි ඉගුරු, උදු සහ තල්සූකිරි තොගයක් සොයා ගත් බවයි රේගු නිලධාරීන් සදහන් කළේ. මෙම මුලු භාණ්ඩ තොගයේ වටිනාකම රුපියල් 6417467 ක් වනවා. ව්‍යාපාරිකයා හා මීට සම්බන්ධ පිරිස් සම්බන්ධයෙන් වැඩිදුර විමර්ශන ක්‍රියාත්මකයි.       ", "URL": "https://www.itnnews.lk/2023/10/05/362793/", "Category": "දේශීය පුවත්", "Parent URL": null}