{"Source": "ITN news", "Timestamp": "සැප්තැම්බර් 22, 2021 18:46", "Headline": "ජනාධිපතිතුමාගේ ප‍්‍රකාශයට ගෝලීය දෙමළ සංසදයේ ප‍්‍රතිචාර", "News Content": "සාකච්ඡාවලට එන්නැයි ජනාධිපති ගෝඨාභය රාජපක්ෂ මැතිතුමා දෙමළ ඩයස්පෝරාවට කළ ඉල්ලීම පිළිගන්නා බව ගෝලීය දෙමළ සංසදය සදහන් කරනවා. ශ්‍රී ලංකාවේ ජනතාව සමඟ ඇති තමන්ගේ සබඳතා නතර කර නැති බවයි ගෝලීය දෙමළ සංසදය සඳහන් කරන්නේ. උතුරු නැගෙනහිරට පමණක් නොව සමස්ත ශ්‍රී ලංකාවටම කොරෝනා අර්බුදයෙන් ගොඩ ඒම සදහා ඇමරිකා ඩොලර් මිලියන ගණනක වෛද්‍ය උපකරණ තම සංවිධානය පරිත්‍යාග කළ බවයි ගෝලීය දෙමළ සංසදය වෙනුවෙන් නිවේදනයක් නිකුත් කරමින් සුරේන් සුරන්දිරන් ප්‍රකාශ කරන්නේ. එමෙන්ම ශ්‍රී ලංකාවේ සියළු දෙනාගේ ගැටළුවලට විසඳුම් ලබාදීමේ අරමුණින් ඕනෑම කෙනෙකු සමඟ සාකච්ඡා කිරීමට තම සංවිධානය සූදානම් බවයි ඔහු නිකුත් කළ නිවේදනයේ වැඩිදුරටත් දැක්වෙන්නේ. මේ අතර ජනාධිපතිතුමා කළ ආරාධනය සම්බන්ධයෙන් පාර්ලිමේන්තු මන්ත්‍රී එම් ඒ සුමන්තිරන් මහතා අද පාර්ලිමේන්තුවේ දී ප්‍රකාශයක් සිදු කළා. ", "URL": "https://www.itnnews.lk/2023/10/05/364372/", "Category": "Uncategorized @si", "Parent URL": null}