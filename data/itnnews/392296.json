{"Source": "ITN news", "Timestamp": "ජනවාරි 31, 2022 10:30", "Headline": "ඉදිරියේදී ෂොපින් බෑග් තහනම් කරන බව පරිසර ඇමති කියයි", "News Content": "ඉදිරියේදී ෂොපින් බෑග් තහනම් කරන බව පරිසර අමාත්‍ය මහින්ද අමරවීර මහතා පවසනවා. ෂැෂේ පැකට් හා නොදිරන ලන්ච්ෂීට් තහනම සාර්ථක වී ඇති බවයි ඒ මහතා තවදුරටත් සදහන් කරන්නේ. මෙරට ජනතාව වසරකට රුපියල් කෝටි අනූහයක ෂැෂේ පැකට් භාවිත කළ බව පරිසර අමාත්‍යාංශය පවසනවා. පොලිතින් වලින් නිෂ්පාදිත නොදිරන ලන්ච්ෂීට් මිලියන 15 ක් එක්දිනක් තුළ පරිසරයට බැහැර කළා. එය වසරකට ලන්ච්ෂීට් මිලියන පන්දහස් හාරසිය හැත්තෑ පහක්. මේ දෙකම තහනම් කිරීමේ සාර්ථකත්වය මත ෂොපිං බෑග් තහනමත් අනිවාර්යයෙන්ම ක්‍රියාත්මක කරන බව මහින්ද අමරවිර මහතා අවධාරණය කරනවා. විකල්ප පැවතියත් නැතත් එය ක්‍රියාත්මක කරන බව පවසන ඒ මහතා වසරකට ෂොපිං බෑග් කෝටි දෙකක් පරිසරයට එක්වන බවද සදහන් කරනවා.       ", "URL": "https://www.itnnews.lk/2023/10/05/392296/", "Category": "නවතම පුවත්", "Parent URL": null}