{"Source": "ITN news", "Timestamp": "ஜூன் 2, 2021 12:35", "Headline": "தனிமைப்படுத்தல் சட்டத்தை மீறிய குற்றச்சாட்டில் கடந்த 24 மணித்தியாலத்தில் 1,038 பேர் கைது", "News Content": "தனிமைப்படுத்தல் சட்டத்தை மீறிய குற்றச்சாட்டில் கடந்த 24 மணித்தியாலத்தில் ஆயிரத்து 38 பேர் கைதுசெய்யப்பட்டுள்ளனர். மாத்தளை பகுதியிலேயே அதிகமாக 156 பேர் கைதாகியுள்ளனர். குளியாப்பிட்டிய பகுதியில் 130 பேரும் மாத்தறை பகுதியில் 79 பேரும் கைதுசெய்யப்பட்டுள்ளதாக பொலிஸ் ஊடக பேச்சாளர் பிரதி பொலிஸ் மா அதிபர் அஜித்ரோஹண தெரிவித்தார். நேற்றைய தினம் ட்ரோன் கெமராக்களை பயன்படுத்தி மேற்கொள்ளப்பட்ட கண்காணிப்புக்களில் 7 பேர் கொள்ளுப்பிட்டி மஹரகம மற்றும் முல்லேரியா பகுதிகளில் கைதுசெய்யப்பட்டுள்ளனர். நேற்றைய தினம் வாகனங்களை பரிசோதனைக்குட்படுத்தியதில் 17 வாகனங்கள் பொலிஸாரின் கட்டுப்பாட்டின் கீழ் கொண்டுவரப்பட்டது. இன்றையதினம் குறித்த வாகனங்கள் நீதிமன்றில் முன்னிலைப்படுத்தப்படவுளளன. மாகாண எல்லைகளிலும் தொடர்ந்தும் கண்காணிப்பு நடவடிக்கைகள் முன்னெடுக்கப்பட்டுள்ளன. ", "URL": "https://www.itnnews.lk/2023/10/05/340318/", "Category": "Breaking News,தேசிய செய்திகள்", "Parent URL": null}