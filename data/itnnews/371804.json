{"Source": "ITN news", "Timestamp": "அக்டோபர் 26, 2021 10:44", "Headline": "நேற்றைய தினம் கொவிட் தொற்றாளர்களாக மேலும் 555 பேர் அடையாளம்", "News Content": "நாட்டில் நேற்றைய தினம் கொவிட் – 19 வைரஸ் தொற்றாளர்களாக மேலும் 555 பேர் இனங்காணப்பட்டுள்ளனர். குறித்த எண்ணிக்கையுடன் நாட்டின் மொத்த கொவிட் தொற்றாளர்களின் எண்ணிக்கை 5 இலட்சத்து 36 ஆயிரத்து 84 ஆக உயர்வடைந்துள்ளது. அவர்களில் 5 இலட்சத்து 3 ஆயிரத்து 703 பேர் தொற்றிலிருந்து குணமடைந்துள்ளதாக சுகாதார மேம்பாட்டு பணியத்தின் புள்ளிவிபர தகவல்கள் தெரிவிக்கின்றன. இந்நிலையில் நேற்றைய தினத்தில் கொவிட் தொற்றினால் நாட்டில் 29 மரணங்கள் பதிவாகியுள்ளதாக சுகாதார சேவைகள் பணிப்பாளர் நாயகத்தினால் உறுதிப்படுத்தப்பட்டுள்ளது. நாட்டின் மொத்த கொவிட் மரணங்களின் எண்ணிக்கை 13 ஆயிரத்து 640 ஆக அதிகரித்துள்ளது. மரண எண்ணிக்கை கனிசமான அளவு குறைவடைந்திருந்த நிலையில், மீண்டும் அதிகரித்துள்ளது. மக்கள் தொடர்ந்தும் உரிய சுகாதார வழிமுறைகளை பின்பற்றி செயற்பட வேண்டுமெனவும், வலியுறுத்தப்பட்டுள்ளது. ", "URL": "https://www.itnnews.lk/2023/10/05/371804/", "Category": "Breaking News,தேசிய செய்திகள்", "Parent URL": null}