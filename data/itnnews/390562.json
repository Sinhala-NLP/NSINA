{"Source": "ITN news", "Timestamp": "ஜனவரி 22, 2022 15:19", "Headline": "கலை பட்டப்படிப்பு கற்கை நெறியை தொடரும் மாணவர்களுக்கு புதிய வேலைத்திட்டம்", "News Content": "பல்கலைக்கழகங்களில் கலை பட்டப்படிப்பு கற்கை நெறியை தொடரும் மாணவர்களுக்கு கணனி மற்றும் தொடர்பாடல் தொழில்நுட்பம் அறிவை பெற்றுக் கொடுக்க புதிய வேலைத்திட்டம் ஆரம்பிக்கப்பட்டுள்ளது. பல்கலைக்கழக கலை பீடம் மற்றும் சமூக விஞ்ஞான பீடங்களில் கணனி வள மத்திய நிலையங்கள் அமைக்கப்பட உள்ளன. சில பீடங்களில் கணனி மற்றும் தகவல் தொழில்நுட்ப அறிவை வழங்குவதற்கான தனியான ஆய்வு பிரிவை அமைக்க நடவடிக்கை எடுக்கப்பட்டுள்ளதாக பல்கலைக்கழக மானியங்கள் ஆணைக்குழு தெரிவித்துள்ளது. இதன் உத்தேச திட்டத்தை நடைமுறைப்படுத்துவதில் சப்ரகமுவ பல்கலைக்கழகம் ஈடுபட்டுள்ளது. கலை பட்டப்படிப்பை பூர்த்திசெய்த பெரும்பாலான பட்டதாரிகள் தொழில் வாய்ப்பின்றி உள்ளனர். அவர்களின் தகவல் தொழில்நுட்ப அறிவை விருத்தி செய்து, தொழில்வாய்ப்பை ஏற்படுத்திக்கொடுப்பதே வேலைத்திட்டத்தின் முக்கிய நோக்கமென பல்கலைக்கழக மானியங்கள் ஆணைக்குழு தெரிவித்துள்ளது ", "URL": "https://www.itnnews.lk/2023/10/05/390562/", "Category": "Breaking News,அண்மைய செய்திகள்,தேசிய செய்திகள்", "Parent URL": null}