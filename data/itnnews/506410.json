{"Source": "ITN news", "Timestamp": "අගෝස්තු 8, 2023 11:42", "Headline": "සබරගමුවේ ක්‍රීඩාව නංවන්න යුනිසෙෆ් එක් වෙයි", "News Content": "දිවයිනට පැමිණ සිටින ඉන්දීය හිටපු ක්‍රිකට් නායක සචින් තෙන්ඩුල්කාර්ගේ මූලිකත්වයෙන් වැඩසටහන් කිහිපයක්ම ක්‍රියාත්මක කෙරුණා. යුනිසෙෆ් ආයතනයේ දකුණු ආසියා කලාපීය තානාපතිවරයා වන්නේ ද ඉන්දීය හිටපු ක්‍රිකට් නායක සචින් තෙන්ඩුල්කාර් මහතායි. සබරගමු පළාතේ දුෂ්කර හා අඩු පහසුකම් ඇති පාසල් වල දරුවන්ගේ ක්‍රීඩා කුසලතා නැංවීමේ වැඩසටහනක් යුනිසෙෆ් ආයතනය මගින් සංවිධාන කර තිබෙනවා. මේ යටතේ දෙහිඕවිට පල්ලේකනුගල කණිෂ්ට විද්‍යලායේ දී වැඩසටහනක් පැවැත්වුනේ සචින් තෙන්ඩුල්කාර් සහ සබරගමුව පළාත් ආණ්ඩුකාර නවීන් දිසානායක යන මහත්වරුන්ගේ ප්‍රධානත්වයෙනුයි. පාසල් සිසුන් උදෙසා ක්‍රීඩා පුහුණු වැඩමුළුක් මෙන්ම ක්‍රීඩා උපකරණ බෙදා දීම ද මෙහිදි සිදු කෙරුණා. කාන්තා පාපන්දු,  කාන්තා රගර් ඇතුළු ක්‍රීඩා රැසකින් මෙම විද්‍යාලය සමස්ත ලංකා ජයග්‍රාහන දිනා ගෙන තිබෙනවා.                       ", "URL": "https://www.itnnews.lk/2023/10/05/506410/", "Category": "දේශීය පුවත්", "Parent URL": null}