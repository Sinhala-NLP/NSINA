{"Source": "ITN news", "Timestamp": "பிப்ரவரி 12, 2023 11:21", "Headline": "கைப்பற்றப்பட்ட நட்சத்திர ஆமைகள்", "News Content": "வெளிநாட்டுக்கு கொண்டு செல்ல தயாராக இருந்த 206 நட்சத்திர ஆமைகள் கட்டுநாயக்க விமான நிலையத்தில் கைப்பற்றப்பட்டுள்ளது. மலேசியாவின் கோலாலம்பூருக்கு சட்டவிரோதமாக கொண்டு செல்ல ஆமைகள் தயார் நிலையில் வைக்கப்பட்டுள்ளன. குறித்த ஆமைகளை துணி சாக்குகளில் நிரப்பி உலர் கடல் உணவுகள் என விவரித்து 6 பெட்டிகளில் அடைத்து எடுத்து செல்ல முயன்றுள்ளனர். காண்பவரை கவரும் இந்த ஆமை வகை இந்தியா, இலங்கை, பாகிஸ்தானில் காணப்படும் உயிரினமாகும்.  உலகம் முழுவதும் ஆமை வளர்ப்பாளர்களால் அதிகம் விரும்பப்படும் இந்த ஆமைகள் அழியும் நிலையில் உள்ள உயிரினங்கள் பட்டியலில் இடம்பெற்றுள்ளது. ", "URL": "https://www.itnnews.lk/2023/10/05/460398/", "Category": "Breaking News,தேசிய செய்திகள்", "Parent URL": null}