{"Source": "ITN news", "Timestamp": "அக்டோபர் 10, 2022 14:28", "Headline": "முன்னாள் ஜனாதிபதியின் மனு மீதான விசாரணை நாளை..", "News Content": "முன்னாள் ஜனாதிபதி மைத்திரபால சிறிசேனவிற்கு விடுக்கப்பட்டுள்ள அழைப்பாணையை செல்லுப்படியற்றதாக அறிவிக்குமாறு கோரி தாக்கல் செய்யப்பட்டுள்ள ரீட் மனு நாளைய தினம் மேன்முறையீட்டு நீதிமன்றத்தில் விசாரணைக்கு எடுத்துக்கொள்ளப்படவுள்ளது. உயிர்த்த ஞாயிறு தின பயங்கரவாத தாக்குதல் நடைபெறுமென தகவல்கள் கிடைக்கப்பெற்றிருந்தும், அதனை தடுப்பதற்கு தவறியமை தொடர்பில் தாக்கல் செய்யப்பட்டுள்ள வழக்கில் கொழும்பு கோட்டை நீதவான் நீதிமன்றத்தில் ஆஜராக வேண்டுமென குறிப்பிட்டு மைத்திரிபால சிறிசேனவிற்கு அழைப்பானை விடுக்கப்பட்டுள்ளது. அது தொடர்பில் மேன் முறையீடு மேற்கொள்ளப்பட்டுள்ள நிலையில் இன்றைய தினம் மனு மீதான விசாரணை இடம்பெற்ற நிலையில் சட்டமா அதிபர் சார்பில் ஆஜரான மேலதிக சொலிசிட்டர் ஜெனர்ல் ரோகந்த அபேசூரிய மற்றும் பிரதிவாதிகள் சார்பில் ஆஜரான சட்டத்தரணிகள் வழக்குக்குரிய ஆவணங்கள் வார இறுதியிலேயே தமக்கு கிடைக்கப்பெற்றதாக குறிப்பிட்டனர். அவற்றை ஆராய்ந்து கருத்து வெளியிடுவதற்கு கால அவகாசம் தேவையென சட்டத்தரணிகள் நீதிமன்றத்திடம் கோரிக்கை முன்வைத்தனர். அதன் அடிப்படையில் மனு மீதான விசாரணை நாளைய தினம் வரை ஒத்திவைக்கப்பட்டுள்ளது. ", "URL": "https://www.itnnews.lk/2023/10/05/439802/", "Category": "Breaking News,தேசிய செய்திகள்", "Parent URL": null}