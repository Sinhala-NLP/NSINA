{"Source": "ITN news", "Timestamp": "ජූනි 16, 2021 13:31", "Headline": "ඔන්ලයින් ක්‍රමයට මත්පැන් අලෙවියට මුදල් අමාත්‍යංශයේ අනුමැතිය", "News Content": "ඔන්ලයින් ක්‍රමයට මත්පැන් අලෙවි කිරීමේ සුරාබදු දෙපාර්තමේන්තුවේ යෝජනාවට මුදල් අමාත්‍යංශය අනුමැතිය හිමිව තිබෙන සුරාබදු දෙපාර්තමේන්තුවේ මාධ්‍ය ප්‍රකාශක කපිල කුමාරසිංහ මහතා පවසනවා. මත්පැන් අලෙවිසැල් වසා දැමීම හේතුවෙන් නීති විරෝධී මත්පැන් නිෂ්පාදනය හා ඉහළ මිල ගණන් යටතේ මත්පැන් අලෙවිය සීඝ්‍රයෙන් ඉහළ ගොස් තිබෙන අතර මෙම තත්වය සැළකිල්ලට ගනිමින් සුරාබදු දෙපාර්තමේන්තුව ඔන්ලයින් හරහා මත්පැන් අලෙවි කිරීමට අදාළ යෝජනාව මුදල් අමාත්‍යාංශයට ඉදිරිපත් කර තිබුණා. කෙසේවෙතත් මෙම යෝජනාව කොවිඩ් කාර්ය සාධක බලකායට යොමු කර ඇති අතර ඔවුන්ගෙන් මේ දක්වා ඊට අනුමැතිය පළවී නොමැති බවයි සුරාබදු දෙපාර්තමේන්තුවේ මාධ්‍ය ප්‍රකාශකවරයා පවසන්නේ. ", "URL": "https://www.itnnews.lk/2023/10/05/343092/", "Category": "Breaking News,දේශීය පුවත්", "Parent URL": null}