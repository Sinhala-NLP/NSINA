{"Source": "ITN news", "Timestamp": "සැප්තැම්බර් 19, 2021 12:22", "Headline": "හසලක, මිනිපේ, මැද දුම්බර සහ උඩුදුම්බර යන ප්‍රාදේශීය ලේකම් කොට්ඨාස ආවරණය වන පරිදි අලි වැටක්", "News Content": "අලි මිනිස් ගැටුමට ස්ථිර විසදුමක් ලෙස හසලක, මිනිපේ, මැද දුම්බර සහ උඩුදුම්බර යන ප්‍රාදේශීය ලේකම් කොට්ඨාස ආවරණය වන පරිදි අලි වැටක් ඉදිකරන බව මහනුවර දිස්ත්‍රික් ලේකම් චන්දන තෙන්නකෝන් මහතා පවසනවා. හසලක, දඹේපිටිය, කෝන්ගල ඇල ප්‍රදේශයේ අලි ගම්වැදී විනාශ කළ නිවාස නිරීක්ෂණය කිරීමේ අවස්ථාවට පැමිණි අවස්ථාවේදීයි දිස්ත්‍රික් ලේකම්වරයා මේ බව ප්‍රකාශ කළේ. කිලෝමීටර් හතළිස් තුනක් දිගින් යුතුව ඉදිකෙරෙන අලි වැට සදහා වැය කෙරෙන මුදල රුපියල් මිලියන 100 ක්. වන අලින් පළවා හැරීමට අලි වෙඩි ලබා ගැනීමද තමන්ට දුෂ්කර කටයුත්තක් වී ඇති බව ප්‍රදේශවාසීන් වැඩිදුරටත් පවසනවා. ගම්මාන වෙත පැමිණෙන වන අලින් විල්ගමුව අභයභූමිය වෙත පළවා හැරීමට කඩිනම් පියවර ගන්නා බව ද දිස්ත්‍රික් ලේකම්වරයා මෙහිදී ජනතාවට වැඩිදුරටත් ප්‍රකාශ කළා.   ", "URL": "https://www.itnnews.lk/2023/10/05/363597/", "Category": "දේශීය පුවත්", "Parent URL": null}