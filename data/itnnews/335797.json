{"Source": "ITN news", "Timestamp": "මැයි 8, 2021 13:48", "Headline": "ඊයේ දිනයේ මෙරටින් කොරෝනා ආසාදිතයින් 1914ක් – වැඩිම පිරිස ගම්පහ දිස්ත්‍රික්කයෙන්", "News Content": "ඊයේ දිනයේදී මෙරටින් කොරෝනා ආසාදිතයින් 1,914 ක් වාර්තා වුණා. ඊයේ (07)දිනයේ දී අලුතින් හදුනාගත් ආසාදිතයින් 1,914 දෙනා අතුරින් 25 දෙනෙකු විදේශයන්හි සිට මෙරටට පැමිණි අයයි. ඉතිරි 1,889 දෙනා මෙරටින් හදුනාගෙන තිබෙනවා. ඊයේ දිනයේ වැඩිම ආසාදිතයින් පිරිසක් හමුවී ඇත්තේ ගම්පහ දිස්ත්‍රික්කයෙන්. එම පිරිස 591 වනවා. කොළඹ දිස්ත්‍රික්කයෙන් 434 දෙනෙකු ද කළුතරින් 368 දෙනෙකු ද වාර්තා වනවා. මේ අනුව මෙරට සමස්ත කොරෝනා ආසාදිතයින් සංඛ්‍යාව 121,337 දෙනෙකු වනවා. මේ අතුරින් 101,762 නෙකු සුවය ලැබුවා. 18,811 දෙනෙකු තවදුරටත් ප්‍රතිකාර ලබනවා. අද උදෑසන 6 න් අවසන් වූ පැය 24 තුළදී පුද්ගලයින් 878 දෙනෙකු සුවය ලැබුවා. ත්‍රිවිධ හමුදාව පාලනය කරන නිරෝධායන මධ්‍යස්ථාන 74 ක මේ වනවිට පුද්ගලයින් 6,365 දෙනෙකු නිරෝධායනය වෙමින් සිටිනවා. ", "URL": "https://www.itnnews.lk/2023/10/05/335797/", "Category": "දේශීය පුවත්", "Parent URL": null}