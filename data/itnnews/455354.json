{"Source": "ITN news", "Timestamp": "ජනවාරි 13, 2023 11:25", "Headline": "වී වගාව ආශ්‍රිතව වැළදී තිබෙන රෝග ගැන සොයන්න විශේෂඥයින්ට උපදෙස්", "News Content": "වී වගාව ආශ්‍රිතව වැළදී තිබෙන රෝග පාලනය කිරීම සඳහා වැරදි උපදෙස් මත කෘමි නාශක නොයෙදිය යුතු බව කෘෂිකර්ම අමාත්‍යමහින්ද අමරවීර මහතා පවසනවා.මේ වන විට වාර්තා වී ඇති රෝග 04 ක් සම්බන්ධයෙන් සොයා බැලීමට විශේෂඥයින්ට උපදෙස් දී ඇති බවයි ඒ මහතා පවසන්නේ. පෝෂණ ඌණතා නිසා ගොයම් පත්‍ර කහ පැහැ ගැන්වීම , නෙමටෝඩා හෙවත් මූල ගැටිති වටපණු රෝගය හා පැල මැක්කා රෝගය ප්‍රධාන වශයෙන් වාර්තා වී තිබෙනවා. වී වගාව සඳහා නිසි පරිදි බණ්ඩි පොහොර නොයෙදීම පත්‍ර කහ පැහැති වීමට බලපා ඇති බවයි අමාත්‍යවරයා පෙන්වා දුන්නේ. සෑම ගොවියෙකුටම නැවත අය කරගැනීමකින් තොරව ලබා දෙන මුදල් බණ්ඩි පොහොර මිලදී ගැනීම සඳහා යොදවන ලෙස ද  අමාත්‍යවරයා  ඉල්ලා සිටියා.       ", "URL": "https://www.itnnews.lk/2023/10/05/455354/", "Category": "Breaking News,දේශීය පුවත්", "Parent URL": null}