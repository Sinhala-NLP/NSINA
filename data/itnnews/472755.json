{"Source": "ITN news", "Timestamp": "අප්‍රේල් 3, 2023 09:46", "Headline": "අලුත් අවුරුද්දට ගම්බිම් බලා යන අයට පණිවිඩයක්", "News Content": "එළඹෙන උත්සව සමය වෙනුවෙන් කිසිදු ගැටලුවකින් තොරව ප්‍රවාහන පහසුකම් ලබාදීමට සියලු කටයුතු සූදානම් කර ඇති බව දිවයිනේ ප්‍රධාන මගී ප්‍රවාහන සේවා සපයන්නන් අද ප්‍රකාශ කළා. ශ්‍රී ලංකා ගමනාගමන මණ්ඩලයේ (ශ්‍රී ලංගම) නියෝජ්‍ය සාමාන්‍යාධිකාරී පණ්ඩුක ස්වර්ණහංස මහතා පැවසුවේ, සිංහල සහ දෙමළ අලුත් අවුරුද්ද සැමරීම සඳහා මගීන්ට තම ගම්බිම් බලා පිටත්ව යාමට සියලු ප්‍රවාහන කටයුතු සූදානම් කර ඇති බව යි. අලුත් අවුරුද්දට පෙර සහ පසු ගමනාන්ත වෙත යාමට සහ ඒමට මගීන්ට ප්‍රධාන නගර ආවරණය වන පරිදි බස් රථ ලබා දෙන ලෙස සියලුම මාර්ග ප්‍රවාහන සේවා ප්‍රධානීන්ට උපදෙස් දී තිබෙනවා. කොළඹ මධ්‍යම බස් නැවතුම්පළේ සහ අධිවේගී මාර්ග පර්යන්තවල අලුත් අවුරුදු විශේෂ බස් රථ විධිවිධාන සලසා ඇත. ඒ අනුව සිංහල හා දෙමළ අලුත් අවුරුද්ද වෙනුවෙන් විශේෂ බස් රථ සේවාව අප්‍රේල් 07 වැනිදා ආරම්භ වී අප්‍රේල් 18 වැනිදා දක්වා ක්‍රියාත්මක වන අතර ආරම්භයේදී බස්රථ 150ක් පමණ ධාවනය කෙරෙන අතර සේවා සඳහා ඇති ඉල්ලුම සැලකිල්ලට ගනිමින් අප්‍රේල් 11, 12 සහ 13 යන දිනවල බස් රථ 250කට ආසන්න ප්‍රමාණයක් ධාවනය කිරීමට කටයුතු යොදා තිබෙනවා. අලුත් අවුරුද්දට පෙර සහ පසුව කොළඹ සිට කොළඹ දක්වා අධිවේගී මාර්ගවල බස් සේවා ක්‍රියාත්මක කිරීමට ද සියලු කටයුතු සූදානම් කර ඇත. මේ අතර, අලුත් අවුරුද්දට පෙර සහ පසු ප්‍රවාහන පහසුකම් සැලසීම සඳහා විශාල බස් රථ පෙළක් සූදානම් කර ඇති බව ජාතික ගමනාගමන කොමිෂන් සභාව පවසයි. ", "URL": "https://www.itnnews.lk/2023/10/05/472755/", "Category": "Breaking News,දේශීය පුවත්", "Parent URL": null}