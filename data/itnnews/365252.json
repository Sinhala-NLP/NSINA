{"Source": "ITN news", "Timestamp": "செப்டம்பர் 27, 2021 12:38", "Headline": "நேற்றைய தினம் 1,078 கொவிட் தொற்றாளர்கள் பதிவு", "News Content": "நாட்டில் நேற்றைய தினம் ஆயிரத்து 78 கொவிட் தொற்றாளர்கள் பதிவாகினர். இதன்மூலம் கொவிட் தொற்றாளர்களின் மொத்த எண்ணிக்கை ஐந்து இலட்சத்து 13 ஆயிரத்து 609ஆக அதிகரித்துள்ளது. நேற்றைய தினம் 71 கொவிட் மரணங்கள் தொடர்பான பட்டியலும் வெளியிடப்பட்டது. அதில், 32 பேர் ஆண்களாவர், 39 பேர் பெண்களென அரசாங்க தகவல் திணைக்களம் குறிப்பிட்டுள்ளது. நேற்று பட்டியிலிடப்பட்ட 71 மரணங்களில் 56 மரணங்கள் 60 வயதுக்கு மேற்பட்டவர்களுடையதென அரசாங்க தகவல் திணைக்களம் குறிப்பிட்டுள்ளது. இதேவேளை நாட்டில் இதுவரை 12 ஆயிரத்து 680 கொவிட் மரணங்கள் பதிவாகியுள்ளமை குறிப்பிடத்தக்கது. ", "URL": "https://www.itnnews.lk/2023/10/05/365252/", "Category": "Breaking News,தேசிய செய்திகள்", "Parent URL": null}