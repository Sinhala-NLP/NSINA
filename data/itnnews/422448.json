{"Source": "ITN news", "Timestamp": "ජූලි 11, 2022 10:13", "Headline": "ලිට්‍රෝ ගෑස් මිල රුපියල් 50කින් ඉහළට – අද සිට ගෑස් බෙදාහැරීම අඛණ්ඩව", "News Content": "අවශ්‍යතරම් ගෑස් තොග මෙරටට ලැබෙමින් පවතින බැවින් ලබන 31 වනදායින් පසු ගෑස් හිගය සම්පූර්ණයෙන්ම අවසන් වන බව ලිට්‍රෝ සමාගම පවසනවා. ඒ හේතුවෙන් වැඩිමිලට ගෑස් මිලදී ගනිමින් අනවශ්‍ය ලෙස ගැස් තොග රැස්කර නොගන්නා ලෙසයි එම සමාගම ජනතාවට දැනුම් දෙන්නේ. ගෑස් මෙට්‍රික් ටොන් 3,740 ක් රැගත් දෙවන නෞකාව අද පස්වරුවේ මෙරටට පැමිණීමට නියමිතයි.  ගෑස් මෙට්‍රික් ටොන් 3,200 ක් සහිත තුන්වන නෞකාව ලබන 15 වනදා මෙරටට පැමිණෙන අතර මේ මාසය සදහා ඇණවුම් කර ඇති ගෑස් මෙට්‍රික් ටොන් ප්‍රමාණය 33,000 ක්. අද සිට  ගෑස් බෙදාහැරීම සාමාන්‍ය පරිදි සිදු කෙරෙන බව ලිට්‍රෝ සමාගම පවසනවා. බෙදා හැරීම්වලට අදාළ සියලු තොරතුරු ඩබ්ලිව් ඩබ්ලිව් ඩබ්ලිව් ඩොට් ලිට්‍රෝ ගෑස් ඩොට්කොම් වෙබ් අඩවියෙන් ලබා ගත හැකියි. ගෑස් සිලින්ඩර සදහා උපරිම මිල සදහන් නිවේදනයක් ලිට්‍රෝ සමාගම අද නිකුත්කළා. ඒ අනුව කොළඹ දිස්ත්‍රික්කය සදහා 12.5 ගෑස් සිලින්ඩරයක උපරිම මිල රුපියල්  4910ක්.  කළුතර දිස්ත්‍රික්කය සදහා රුපියල් 4972ක් සහ කිලිනොච්චි දිස්ත්‍රික්කය සදහා ගෑස් සිලින්ඩරයක මිල රුපියල් 5220ක් ලෙසයි එම නිවේදනයේ සදහන් වන්නේ.  අනවශ්‍ය තොග රැස්කිරීම් වළක්වා ගැනීම සදහා ගෑස් මිලදී ගැනීමේදී මැයි මස විදුලි බිල්පත ඉදිරිපත් කළ යුතු වනවා. ප්‍රදේශ අනුව ලිට්‍රෝ ගෑස් මිල ගණන් වෙනස් වෙයි        ", "URL": "https://www.itnnews.lk/2023/10/05/422448/", "Category": "දේශීය පුවත්", "Parent URL": null}