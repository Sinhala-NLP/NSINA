{"Source": "ITN news", "Timestamp": "ජූලි 20, 2023 14:12", "Headline": "ගෝලීය තිරිඟු පිටි මිල ඉහළ යාමේ අවදානමක්", "News Content": "කළු මුහුද හරහා යුක්‍රේනයට යුද නැව් ගමන් කිරීම වැළැක්වීමට රුසියාව ගන්නා පියවර හේතුවෙන් ගෝලීය තිරිඟු පිටි මිල ඉහළ යාමේ අවදානමක් මතුව තිබෙනවා. කළු මුහුද හරහා යුක්රේනයට යුද නැව් ගමන් කිරීම වැළැක්වීමේ අරමුණින් එම ප්‍රදේශයේ ජාත්‍යන්තර මුහුදු ගමන් පිළිබඳ රුසියාව අනතුරු ඇගවීමත් සමඟ භාණ්ඩ ප්‍රවාහන නෞකා රැසක් සිය ගමන් මාර්ග වෙනස් කිරීමට කටයුතු කර තිබෙනවා. ගෝලීය තිරිඟු පිටි ප්‍රවාහන නෞකා රැසක් කළු මුහුද හරහා ගමන් ගන්නා අතර මේ හේතුවෙන් ඒවා සිය ගමන් මඟ වෙනස් කිරීමත් සමඟ ප්‍රවාහනයට දැරීමට සිදුවන වියදම් ඉහළ යනු ඇති. මේ අනුව ඊයේ දිනයේ පමණක් තිරිඟු පිටි මිල 8.2%කින් ඉහළ ගිය බවයි වාර්තා වන්නේ. බඩ ඉරිඟු ටොන් එකක මිල ද 5.4%කින් ඉහළ ගොස් තිබුණා. රුසියාව එල්ල කරන ගුවන් ප්‍රහාර වලින් ද යුක්රේනයේ තිරිඟු පිටි ටොන් 60000ක් පමණ විනාශ වී ඇති බවයි වාර්තා වන්නේ.           ", "URL": "https://www.itnnews.lk/2023/10/05/501266/", "Category": "Breaking News,ජාත්‍යන්තර පුවත්", "Parent URL": null}