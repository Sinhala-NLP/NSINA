{"Source": "ITN news", "Timestamp": "ஜனவரி 28, 2022 11:01", "Headline": "படல்கல பிரதேசத்தில் பஸ் ஒன்று பள்ளத்தில் வீழ்ந்ததில் ஒருவர் உயிரிழப்பு : 16 பேர் காயம்", "News Content": "சலங்கந்த – ஹட்டன் பிரதான வீதியின் படல்கல பிரதேசத்தில் பஸ் ஒன்று பள்ளத்தில் வீழ்ந்ததில் ஒருவர் உயிரிழந்துள்ளதுடன் 16 பேர் காயமடைந்துள்ளனர். பஸ் சுமார் 75 அடி பள்ளத்தில் கவிழ்ந்தது. சம்பவத்தில் 8 ஆண்களும் 8 பெண்களும் காயமடைந்துள்ளனர். விபத்தின் போது பேருந்தில் 17 பேர் பயணித்துள்ளனர். பலத்த காயமடைந்தவர்கள் டிக்கோயா ஆதார வைத்தியசாலையில் அனுமதிக்கப்பட்டுள்ளனர். பஸ்ஸின் சாரதியும் காயமடைந்து வைத்தியசாலையில் அனுமதிக்கப்பட்டுள்ளார். ஹட்டனில் உள்ள தனியார் நிறுவனமொன்றுக்கு ஊழியர்களை ஏற்றிச் சென்ற போது இந்த விபத்து இடம்பெற்றுள்ளது. அதிவேகமாக பஸ்ஸை செலுத்தியதன் காரணமாக சாரதிக்கு பஸ்ஸை கட்டுப்படுத்த முடியாமல் இந்த விபத்து இடம்பெற்றுள்ளதாக முதற்கட்ட விசாரணையில் தெரியவந்துள்ளது. ", "URL": "https://www.itnnews.lk/2023/10/05/391822/", "Category": "Breaking News,முதன்மை செய்தி", "Parent URL": null}