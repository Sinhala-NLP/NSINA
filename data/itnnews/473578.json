{"Source": "ITN news", "Timestamp": "අප්‍රේල් 6, 2023 11:23", "Headline": "වසර ගණනාවකට පසුව ඉතාලි සංචාරක නියෝජිත පිරිසක් දිවයිනට", "News Content": "වසර ගණනාවකට පසුව ඉතාලි සංචාරක නියෝජිත පිරිසක් මෙරට සංචාරයට එක්වුණා. බස්නාහිර පළාත් සංචාරක සංවර්ධන අධිකාරියේ මගපෙන්වීම යටතේයි මෙම පිරිස දිවයිනට පැමිණ ඇත්තේ. සංචාරක ගමනාන්තයක් ලෙස ශ්‍රී ලංකාව පිළිබඳ ඉතාලියේ නිවැරදි අවබෝධයක් ලබාදීම ඔවුන්ගේ මෙම සංචාරයේ අරමුණයි. ඉතාලි සංචාරක නියෝජිතයන් පිරිස දින පහක කාලයක් මෙරට රැඳී සිටින අතර විවිධ ක්ෂේත්‍ර වලට අදාළ වැදගත් ස්ථාන වෙත ගමන් කළා. ඒ අනුව ඔවුන් අවසන්වරට පැමිණියේ අලුත්ගම බෙන්තොට සංචාරක කලාපයටයි. එහිදී දේශිය නර්තනාංග ඇතුලත් සංස්කෘතිකාංග දැක බලා ගැනීමේ අවස්ථාව සංචාරකයන්ට උදා වුණා. මෙම අවස්ථාවට බස්නාහිර පළාත් සංචාරක ප්‍රවර්ධන අධිකාරියේ සභාපති සුගත් හේවාපතිරණ මහතා ඇතුළු පිරිසක් එක්ව සිටියා. මෙරට සංචාරයක නිරතවන ස්කොට්ලන්තය , වේල්සය හා අයර්ලන්තය යන රටවල සංචාරකයින් පිරිසක් අම්බලන්ගොඩ අකුරල ප්‍ර දේශයේ දී අලුත් අවුරුදු උත්සවයකට සහභාගී වුණා. ගම හරහා දිවීම , බැලුම් පිපිරවීම, සංගීත පුටු තරගය ,බනිස් කෑම , කොට්ට පොර ආදී ඉසව් රැසකටම ඔවුන් එක්වුණා. ශ්‍රී ලංකාව සංචාරකයන්ට සුදුසුම රටක් බව මෙම පිරිස කියා සිටියා.   ", "URL": "https://www.itnnews.lk/2023/10/05/473578/", "Category": "Breaking News,දේශීය පුවත්", "Parent URL": null}