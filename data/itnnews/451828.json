{"Source": "ITN news", "Timestamp": "දෙසැම්බර් 23, 2022 16:29", "Headline": "උ.කොරියාව බැලස්ටික් මිසයිල දෙකක් අත්හදා බැලූ බවට ද.කොරියාවෙන් චෝදනා", "News Content": "උතුරු කොරියාව බැලස්ටික් මිසයිල දෙකක් අත්හදා බැලූ බවට දකුණු කොරියාව චෝදනා කර සිටිනවා. දකුණු  කොරියා හමුදා වාර්තාවලට අනුව උතුරු කොරියාව මෙලෙස අත්හදා බලා ඇත්තේ කෙටි දුර බැලස්ටික් මිසයිල දෙකක් උතුරු කොරියා අගනුවර සිට නැගෙනහිර වෙරළට ඔබ්බෙන් වූ මුහුද දෙසට මෙමම මිසයිල දෙක එල්ල කර තිබෙනවා.පසුගි සතියේ උතුරු කොරියාව බැලස්ටික් මිසයිල සඳහා වන නව රොකට් එංජිමක් අත්හදා බැලීමේ දර්ශන නිකුක් කළා. ඉන්පසු සිදු වූ මෑත කාලීන අවි අත්හදාබැලීම්වල නවතම අවස්ථාව මෙම අන්තර් මහද්වීපික මිසයිල අත්හදා බැලීම බව විදෙස් විශ්ලේෂකයින් පවසනවා.දකුණු කොරියා හමුදාවත්,එක්සත් ජනපද හමුදාවත් දින තුනකට පෙර ඒකාබද්ධ පුහුණුවක් ගුවනේද සිදු කළා. මෙම ඒකාබද්ධ පුහුණුවට ප්‍රතිචාරයක් ලෙස උතුරු කොරියාව මිසයිල අත්හදා බැලීම සිදු කළ බවට අනුමාන කෙරෙනවා. උතුරු කොරියා නායක කිම්ජොන්උන් මේ වසරේ ප්‍රකාශ කළේ තම රට ආපසු හැරවිය නොහැකි ලෝකයේ බලවත්ම න්‍යෂ්ටික රාජ්‍යයක් බවට පත් කරන බවයි.     ", "URL": "https://www.itnnews.lk/2023/10/05/451828/", "Category": "ජාත්‍යන්තර පුවත්", "Parent URL": null}