{"Source": "ITN news", "Timestamp": "ජූනි 8, 2021 10:57", "Headline": "හැකි ඉක්මනින් දුප්පත් රටවලට එන්නත් ලබාදෙන ලෙස යුනිසෙෆ් බලවත් රටවලින් ඉල්ලයි", "News Content": "ලොව දුප්පත් රටවලට කොරෝනා වයිරසයට එරෙහිව නිපද වූ එන්නත් ලබා දෙන මෙන් යුනිසෙෆ් සංවිධානය ජී 7කණ්ඩායමේ රටවල්වලින් ඉල්ලා සිටිනවා. වයිරස ව්‍යාප්තිය මැඩලීමට මෙම අවස්ථාවේදී එන්නත්කරණය අතශ්‍යය වැදගත් බවයි එම සංවිධානය පෙන්වා දෙන්නේ. තම රටවල එන්නත්කරණය අවසන් වූ පසු  එකවර එන්නත් තොග වශයෙන් දුප්පත් රටවලට ලබාදීම හරහා එන්නත් අපතේ යාමක් සිදුවිය හැකි බවයි යුනිසෙෆ් සංවිධානය නිවේදනය කරන්නේ. තොග වශයෙන් ලබා දෙන එන්නත් ජනතාවට ලබාදීමට දුප්පත් රටවල පහසුකම් නොමැති අතර එන්නත් තොග ලැබෙන තෙක් තවත් කාලයක් බලා සිටීම තුළින් එම රටවල වයිරසය තවදුරටත් ව්‍යාප්ත වීමෙන් වැඩි ඉඩකඩක් පවතිනවා.ඒ හේතුවෙන් හැකි ඉක්මනින් දුප්පත් රටවලට එන්නත් ලබා දෙන ලෙස යුනිසෙෆ් සංවිධානය බලවත් රටවලින් ඉල්ලා සිටිනවා.         ", "URL": "https://www.itnnews.lk/2023/10/05/341310/", "Category": "ජාත්‍යන්තර පුවත්", "Parent URL": null}