{"Source": "ITN news", "Timestamp": "அக்டோபர் 3, 2022 12:49", "Headline": "கோப் மற்றும் கோப்பா குழுக்களுக்கான உறுப்பினர்கள் அறிவிப்பு", "News Content": "பாராளுமன்றம் இன்று காலை 9.30 மணிக்கு சபாநாயகர் மஹிந்h யாப்பா அபேவர்தன தலைமையில் கூடியது. இதுவரை பெயரிடப்படாத கோப் மற்றும் கோப்பா குழுக்களுக்கிடையிலான உறுப்பினர்கள் சபாநாயகரினால் இன்றைய தினம் பாராளுமன்றத்திற்கு அழைக்கப்பட்டனர். அரச கணக்காய்வு குழுவான கோப்பா குழு மற்றும் பொது வர்த்தகம் தொடர்பான செயற்குழுவான கோப் குழு ஆகியவற்றிற்கு 27 உறுப்பினர்கள் பெயரிடப்பட்டுள்ளனர். கடந்த முறை கோப் குழுவின் தலைவராக செயற்பட்ட பேராசிரியர் ச்சரித்த ஹேரத் இம்முறை கோப்பா குழுவில் உறுப்பினராக பெயரிடப்பட்டுள்ளார். கோப் மற்றும் கோப்பா குழுக்களுக்கான தலைமை பதவி எதிர்க்கட்சிக்கு ஏன் வழங்கப்படவில்லையென அதன்போது பாராளுமன்ற உறுப்பினர் லக்ஷ்மன் கிரியல்ல சபாநாயகரிடம் கேள்வி எழுப்பியுள்ளார். பாராளுமன்ற கட்டளைகள் சட்டத்தின் 119 மற்றும் 120வது பிரிவுகளுக்கமையவும், 2022ஆகஸ்ட் மாதம் 10ம் திகதி பாராளுமன்றத்தில் நிறைவேற்றப்பட்ட தீர்மானத்திற்கமைய கோப் மற்றும் கோப்பா குழுக்களுக்கான உறுப்பினர்கள் பெயரிடப்பட்டுள்ளனர். ", "URL": "https://www.itnnews.lk/2023/10/05/438525/", "Category": "Breaking News,அண்மைய செய்திகள்,தேசிய செய்திகள்", "Parent URL": null}