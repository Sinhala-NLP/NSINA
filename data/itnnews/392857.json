{"Source": "ITN news", "Timestamp": "පෙබරවාරි 2, 2022 17:15", "Headline": "බොරැල්ල පල්ලියේ බෝම්බෙට සැකපිට අල්ලපු 3 දෙනෙකුට නිදහස", "News Content": "බොරැල්ල සියලු සාන්තුවරුන්ගේ දේවස්ථානයේ තිබී අත්බෝම්බයක් සොයා ගැනීමේ සිද්ධියට අදාළව අත්අඩංගුවට ගෙන සිටි සැකකරුවන් තුන්දෙනෙකු මුදා හරින ලෙස අධිකරණය නියෝග කළා. දේවස්ථාන භූමියෙන් අත් බෝම්බයක් සොයා ගැනීමේ සිද්ධියට අදාළ නඩුව කොළඹ අතිරේක මහේස්ත්‍රාත් රජින්ද්‍රා ජයසූරිය මහත්මිය හමුවේ කැදවනු ලැබුවා. එහිදී නීතිපති දෙපාර්තමේන්තුව ඉල්ලා සිටියේ අදාළ සැකකරුවන් තුන්දෙනාට විරුද්ධව ප්‍රමාණවත් සාක්ෂි නොමැති බැවින් ඔවුන් නිදහස් කරන ලෙසයි. ඒ අනුව සැකකරුවන් තුන්දෙනා නිදහස් කිරීමට අධිකරණය නියෝග කළ අතර සිද්ධියට අදාළ පරික්ෂණවල ප්‍රගතිය ලබන නව වනදා අධිකරණයට වාර්තා කරන ලෙස ද දැනුම් දුන්නා. බොරැල්ල සියලු ශාන්තුවරයින්ගේ දේවස්ථාන පරිශ්‍රයේ තිබී අත්බෝම්බයක් සොයා ගැනුණේ පසුගිය 11 වනදායි. ඒ සම්බන්ධයෙන් අත්අඩංගුවට ගෙන සිටින විශ්‍රාමික වෛද්‍යවරයා තවදුරටත් රදවා තබාගෙන ප්‍රශ්න කෙරෙමින් පවතිනවා.     ", "URL": "https://www.itnnews.lk/2023/10/05/392857/", "Category": "දේශීය පුවත්", "Parent URL": null}