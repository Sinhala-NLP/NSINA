{"Source": "ITN news", "Timestamp": "සැප්තැම්බර් 2, 2022 10:21", "Headline": "චීනයේ චෙන්ග්ඩු නගරය වසා දැමේ", "News Content": "කොරෝනා වයිරස ව්‍යාප්තිය වැළැක්වීම සඳහා චීනයේ චෙන්ග්ඩු නගරය වසා දැමීමට සෞඛ්‍ය අංශ පියවර ගෙන තිබෙනවා. ඊයේ දිනයේ දී චෙන්ග්ඩු නගරයෙන් හමුවී ඇති වයිරස ආසාදිතයින් සංඛ්‍යාව 157 ක්. චීනය ශූන්‍ය කොවිඩ් ප්‍රතිපත්තිය අනුගමනය කිරීම හේතුවෙන් ආසාදිතයින් කිහිප දෙනෙකු වාර්තා වූ වහාම අදාළ ප්‍රදේශය වසා දැමීමට පියවර ගන්නවා. ඒ යටතේ චෙන්ග්ඩු නගරය වසා දැමීම හේතුවෙන් මිලියන 21 ට ආසන්න සංඛ්‍යාවකට නිවෙස් තුලට වී කාලය ගත කිරීමට සිදුව ඇති බවයි වාර්තා වන්නේ. එක් නිවසකින් එක්අයෙකුට අත්‍යවශ්‍ය භාණ්ඩ මිලදී ගැනීම සඳහා පිටතට පැමිණීමට අවසර හිමිවනවා. නගරය යළි සාමාන්‍ය කටයුතු සඳහා විවෘත කිරීම සම්බන්ධයෙන් මෙතෙක් කිසිඳු තීරණයක් ගෙන නොමැති අතර ශූන්‍ය කොවිඩ් ප්‍රතිපත්තිය යටතේ නගර වසා දැමීම චීන ආර්ථිකයට දැඩි බලපෑම් එල්ල කර ඇති බවයි ආර්ථික විශ්ලේෂකයින් පෙන්වා දෙන්නේ.       ", "URL": "https://www.itnnews.lk/2023/10/05/432480/", "Category": "Breaking News,ජාත්‍යන්තර පුවත්", "Parent URL": null}