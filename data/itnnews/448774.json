{"Source": "ITN news", "Timestamp": "දෙසැම්බර් 3, 2022 11:43", "Headline": "පොහොර රැගත් තවත් නෞකාවක් කොළඹ වරායට", "News Content": "මෙවර මහ කන්නයේ වී වගාවට අත්‍යවශ්‍ය එම් ඕ පී හෙවත් බණ්ඩි පොහොර මෙට්‍රික් ටොන් 41,678 රැගත් නෞකාවක් කොළඹ වරායට ළඟා වුණා. එහි ගොඩ බෑමේ කටයුතු අද පස්වරුවේ ආරම්භ කරන බව කෘෂිකර්ම අමාත්‍යංශය සඳහන් කරනවා. මීට අමතරව ලෝක බැංකු ණය වැඩසටහන යටතේ මිල දී ගන්නා පොහොර මෙට්‍රික් ටොන් 125,000න් තවත් මෙට්‍රික් ටොන් 16,000ක් සහිත පොහොර නැවක් අද කොලඹ වරායට පැමිණියා. එක්සත් ජාතීන්ගේ ආහාර හා කෘෂිකර්ම සංවිධානය විසින් මෙරට දිස්ත්‍රික්ක 08ක වෙසෙන අඩු ආදායම්ලාභී ගොවි පවුල් සඳහා ලබා දීමට නියමිත යූරියා පොහොර රැගත් නෞකාව ඊයේ පෙරවරුවේ කොළඹ වරායට පැමිණියා. එම පොහොර ගොඩබෑමේ කටයුතු මේ වන විට සිදුවනවා.     ", "URL": "https://www.itnnews.lk/2023/10/05/448774/", "Category": "දේශීය පුවත්", "Parent URL": null}