{"Source": "ITN news", "Timestamp": "අගෝස්තු 27, 2022 12:37", "Headline": "ගල්කිස්ස මහේස්ත්‍රාත් අධිකරණයේ සිදු වූ වෙඩි තැබීමට ආධාර අනුබල දුන් 4 දෙනෙකු අත්අඩංගුවට", "News Content": "පසුගිය 4 වනදා ගල්කිස්ස මහේස්ත්‍රාත් අධිකරණයේ සිදු වූ වෙඩි තැබීමට ආධාර අනුබල දුන් සැකකරුවන් දෙදෙනෙකු හා කාන්තාවන් දෙදෙනෙකු හෙරොයින් සමඟ පොලිස් විශේෂ කාර්ය බළකාය අත්අඩංගුවට ගත්තා. නැදිමාල ප්‍රදේශයේ කළ වැටලීමකදීයි මෙම සැකකරුවන් අත්අඩංගුවට ගෙන ඇත්තේ. විදේශයක සිට මත්ද්‍රව්‍ය ජාවාරම් මෙහෙයවන සංවිධානාත්මක අපරාධකරුවෙකු වන නදුන් චින්තක වික්‍රමරත්න නොහොත් හරක් කටාගේ මෙහෙයවීම මත මෙම වෙඩි තැබීම සිදුකර තිබෙනවා. හරක් කටා සමඟ සංවාද පැවැත්වූ ජංගම දුරකතන දෙකක් ද සොයා ගැනුණා. මෙහිදී කළ වැඩිදුර ප්‍රශ්න කිරීම්වලදී හෙරොයින් ග්‍රෑම් 4 යි මිලිග්‍රෑම් 520 ක ප්‍රමාණයක්ද සොයා ගැනුණා.       ", "URL": "https://www.itnnews.lk/2023/10/05/431456/", "Category": "දේශීය පුවත්", "Parent URL": null}