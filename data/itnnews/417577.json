{"Source": "ITN news", "Timestamp": "ජූනි 17, 2022 18:40", "Headline": "සම්පූර්ණ ධුර කාලයම රැදී සිටීම බලාපොරොත්තුවයි – මහබැංකු අධිපති", "News Content": "මහබැංකු අධිපති ධුරයේ වසර 6ක ධුර කාලය සම්පූර්ණයෙන්ම රැදී  සිටීමට තමන් බලාපොරොත්තු වන බව අචාර්ය නන්දලාල් වීරසිංහ මහතා පවසනවා. බීබීසී මාධ්‍ය ආයතනය සමඟ සම්මුඛ සාකච්ඡාවකට එක්වෙමිනුයි මහබැංකු අධිපතිවරයා මේ බව සඳහන් කර තිබුණේ. මෙම වසරේදී රටේ කටයුතු පවත්වාගෙන යාම සඳහා අවම වශයෙන් ඇමෙරිකා ඩොලර් බිලියන 5ක මුදලක් අවශ්‍ය වන බවද ඔහු පැවසුවා. ඒ සඳහා ජාත්‍යන්තර මූල්‍ය අරමුදල ඇතුළු විදෙස් ප්‍රජාවගේ සහයෝගය අපේක්ෂා කරන බවද  මහබැංකු අධිපතිවරයා සඳහන් කර තිබෙනවා. ජාත්‍යන්තර මූල්‍ය අරමුදලට කල්තබා යොමුවූයේනම් වත්මන් ආර්ථික අර්බුදයට ශ්‍රී ලංකාව මුහුණ නොදෙන බවයි නන්දලාල් වීරසිංහ මහතා සඳහන් කර ඇත්තේ. ලබන සදුදා ජාත්‍යන්තර මූල්‍ය අරමුදලේ නියෝජිතයන් කණ්ඩායමක් ශ්‍රී ලංකාවට පැමිණීමට නියමිතයි. ජාත්‍යන්තර මූල්‍ය අරමුදල සමඟ එකඟතා ඇතිකර ගැනීමේ දී පවතින සංකීර්ණ තත්ත්වයන් විසදා ගැනීමට චීනය ශ්‍රී ලංකාවේ සමීප මිතුරෙකු ලෙස සහයෝගය දක්වනු ඇති බව තමන් විශ්වාස කරන බව මහබැංකු අධිපතිවරයා සදහන් කළා.       ", "URL": "https://www.itnnews.lk/2023/10/05/417577/", "Category": "දේශීය පුවත්", "Parent URL": null}