{"Source": "ITN news", "Timestamp": "ජූලි 17, 2022 19:30", "Headline": "දඟ පන්දුවෙන් විනාශ කල පාකිස්ථාන ඉනිම අසාම් ගොඩ ගනී", "News Content": "ශ්‍රී ලංකාව හා පාකිස්ථානය අතර පැවැත්වෙන පළමු ටෙස් ක්‍රිකට් තරගයේ දෙවන දිනය අදයි. දිනය නිමා වන විට පන්දුවට පහර දෙමින් සිටි ශ්‍රී ලංකා කණ්ඩායම සිය දෙවන ඉනිම වෙනුවෙන් එක් කඩුල්ලක් දැවී ලකුණු 36ක් ලබා සිටිනවා. තරගයේ ප්‍රථමයෙන් පන්දුවට පහර දුන් ශ්‍රී ලංකා කණ්ඩායම සිය ප්‍රථම ඉනිම වෙනුවෙන් සියලුදෙනා දැවී ලකුණු 222ක් රැස් කළා. ශ්‍රී ලංකා පළමු ඉනිමේ  වැඩිම ලකුණු ලාභියා වූයේ ලකුණු 76ක් රැස් කළ දිනේෂ් චන්දිමාල්. සිය ප්‍රථම ඉනිම ක්‍රීඩා කිරීම සදහා පිටියට පිවිසි පකිස්ථාන කණ්ඩායමේ පළමු කඩුලු දෙක පළමු දිනයේ දීම ලබා ගැනීමට ශ්‍රී ලංකා පන්දු යවන්නන් සමත් වුණා. කෙසේ වෙතත් දෙවන දිනය වූ අද දිනයේ ආරම්භයේ දීම පාකිස්ථාන ප්‍රබල පිතිකරුවන් දවා ගැනීමට ශ්‍රී ලංකා දඟ පන්දු යවන්නන් සමත් වුණා. විශිෂ්ඨ පන්දු යැවීමක නිරත වූ ප්‍රබාත් ජයසූරිය මෙම තරගයේදීත් පළමු ඉනිමේ කඩුලු පහක් දවාලීම විශේෂත්වයක්. කෙසේ වෙතත් ශ්‍රි ලංකා දඟ පන්දු යවන්නන් හමුවේ අසරණව සිටි පාකිස්ථාන කණ්ඩායම යම් මට්ටමක රැගෙන ඒමට විශිෂ්ට පිති හරබයක නිරත වූ පාකිස්ථාන නායක බාබර් අසාම් සමත් වුණා. මෙහි දී සිය හත් වන ටෙස්ට් ශතකය වාර්තා කල බාබර් අසාම්  ලකුණු 119ක් රැස් කළා.  ඒ අනුව පාකිස්ථානය සිය ප්‍රථම ඉනිම වෙනුවෙන් සියලු දෙනා දැවී ලබා ගත්තේ ලකුණු 218ක් පමණයි.   ", "URL": "https://www.itnnews.lk/2023/10/05/423758/", "Category": "ක්‍රීඩා,දේශීය පුවත්", "Parent URL": null}