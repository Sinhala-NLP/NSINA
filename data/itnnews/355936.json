{"Source": "ITN news", "Timestamp": "අගෝස්තු 12, 2021 13:12", "Headline": "ඊයේ දිනය තුළ කොවිඩ් ආසාදිතයින් 2,987ක් – වැඩිම පිරිස කොළඹ දිස්ත්‍රික්කයෙන්", "News Content": "ඊයේ දිනයේදී කොරෝනා ආසාදිතයන් 2,987 දෙනෙකු හදුනාගෙන ඇති බවද සෞඛ්‍ය අංශ සදහන් කළා. ඉන් පුද්ගලයින් 97 දෙනෙකු විදේශගතව සිට මෙරටට පැමිණි අයයි. ඊයේ දිනයේද රෝගීන් වැඩිම සංඛ්‍යාවක් වාර්තා වුණේ ද කොළඹ දිස්ත්‍රික්කයෙන් එම සංඛ්‍යාව 310 ක්. කුරුණෑගලින් 201 දෙනෙකු ද අම්පාරෙන් 221 නෙකුද, ගාල්ලෙන් 209 දෙනෙකු ද වාර්තා වී තිබෙනවා. ඒ අනුව මෙරටින් හදුනා ගත් සමස්ත කොරෝනා ආසාදිතයින් සංඛ්‍යාව තුන්ලක්ෂ හතළිස් එක්දහස් නවසිය අසූ දෙකක්. ඒ අතුරින් අනූහත් දෙනෙකු විදේශගතව සිට මෙරටට පැමිණි පුද්ගලයින් වනවා. ඊයේ හදුනාගත් ආසාදිතයින්ද සමගින් මේ දක්වා මෙරටින් හමු වී ඇති කොරෝනා ආසාදිතයින් සංඛ්‍යාව තුන්ලක්ෂ හතළිස් දෙදහස් හැත්තෑ නවයක්. තිස්හයදහස් තුන්සිය තිස් තුන් දෙනෙක් රෝහල්ගතව ප්‍රතිකාර ලබනවා. ඊයේ සුවය ලැබූ කොරෝනා ආසාදිතයින් දෙදහස් දෙසිය හතළිස් හතර දෙනාද සමගින් මේ දක්වා සුවය ලැබූ සමස්ත කොරෝනා ආසාදිතයින් ගණන තුන්ලක්ෂ හාරසිය හය දක්වා ඉහළ ගියා. ඊයේ දිනයේ කොරෝනා මරණ 124 ක් වාර්තා කර තිබූ අතර ඒ සමගින් මෙරට සිදු වූ සමස්ත කොරෝනා මරණ සංඛ්‍යාව පන්දහස් හාරසිය හැට හතර දක්වා ඉහළ ගියා. විදෙස්ගතව සිට මෙරටට පැමිණෙන පුද්ගලයින් සදහා වූ නිරෝධායන ක්‍රමවේදයද යළි සංශෝධනය කර තිබෙනවා. සම්පූර්ණ එන්නත්කරණයට ලක් වූ ශ්‍රී ලාංකිකයින් හා ද්විත්ව පුරවැසියන් මෙරටට පැමිණීමට පෙර විදේශ කටයුතු අමාත්‍යාංශයෙන් හෝ සිවිල් ගුවන් සේවා අධිකාරියෙන් අවසර ලබා ගැනීම අවශ්‍ය නොවන අතර මෙරටට පැමිණෙන සියලු දෙනා පී සී ආර් පරීක්ෂණයකට අනිවාර්යයෙන්ම යොමු විය යුතුයි.     ", "URL": "https://www.itnnews.lk/2023/10/05/355936/", "Category": "දේශීය පුවත්", "Parent URL": null}