{"Source": "ITN news", "Timestamp": "ஏப்ரல் 21, 2023 09:55", "Headline": "04 வருடங்கள் நிறைவில் ஈஸ்டர் ஞாயிறு பயங்கரவாத தாக்குதல்", "News Content": "2019 ஆம் ஆண்டு ஈஸ்டர் ஞாயிறு 21ஆம் திகதி அன்று 03 கிறிஸ்துவ தேவாலயங்களிலும் 03 சொகுசு விடுதிகளிலும் தற்கொலைக் குண்டுத்தாக்குதல் மேற்கொள்ளப்பட்டு இன்றுடன் நான்கு வருடங்கள் நிறைவு பெற்றுள்ளன. வெளிநாட்டவர்கள் உட்பட்ட பல பொதுமக்களின் உயிர் காவுகொள்ளப்பட்டது. இந்நிலையில் உயிர்த்த ஞாயிறு தாக்குதலில் உயிரிழந்தவர்களை நினைவு கூரும் வகையில் பல்வேறு நிகழ்வுகள் ஏற்பாடு செய்யப்பட்டுள்ளதாக கர்தினால் மெல்கம் ரஞ்சித் ஆண்டகை தெரிவித்துள்ளார். அத்துடன் உயிரிழந்தவர்களுக்கு நீதிக்கோரி, கொட்டாஞ்சேனை புனித அந்தோனியார் தேவாலயத்திலிருந்து கட்டுவாப்பிட்டி புனித செபஸ்டியன் தேவாலயம் வரை மக்கள் தொடர் அஞ்சலி நிகழ்வுகளில் ஈடுபடவுள்ளதாக அவர் மேலும் தெரிவித்துள்ளார். ", "URL": "https://www.itnnews.lk/2023/10/05/476955/", "Category": "Breaking News,முதன்மை செய்தி", "Parent URL": null}