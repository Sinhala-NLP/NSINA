{"Source": "ITN news", "Timestamp": "ஜூன் 7, 2022 12:57", "Headline": "குற்றத்தை ஒப்புக்கொண்ட ரஞ்சன்… இரண்டு வருட கடூழிய சிறைதண்டனை..", "News Content": "முன்னாள் பாராளுமன்ற உறுப்பினர் ரஞ்சன் ராமநாயக்கவிற்கு நீதிமன்ற அவமதிப்பு குற்றச்சாட்டில் குற்றத்தை ஒப்புக்கொண்டமையினால் 5 ஆண்டுகள் ஒத்திவைக்கப்பட்ட இரண்டு வருட கடூழியச் சிறைத்தண்டனை விதிக்கப்பட்டது. சிறைதண்டனை விதிக்கப்பட்டிருந்த முன்னாள் பாராளுமன்ற உறுப்பினர் ரஞ்சன் ராமநாயக்க இன்றைய தினம் உச்ச நீதிமன்றத்தில் ஆஜர்ப்படுத்தப்பட்டார். 2018ம் ஆண்டு முன்னாள் ஜனாதிபதி மைத்திரபால சிறிசேன பாராளுமன்றத்தை கலைப்பதற்கு எடுத்த தீர்மானத்தை சவாலுக்கு உட்படுத்தி அடிப்படை உரிமை மனு தாக்கல் செய்யப்பட்டது. அதனை விசாரித்த ஐவரடங்கிய நீதியரசர்கள் குழாம் முன்னிலையில் விசாரணைக்கு எடுத்துக்கொள்ளப்பட்டது. அது தொடர்பில் தொலைக்காட்சி நிகழ்ச்சி ஒன்றில் ரஞ்சன் ராமநாயக்க நீதிமன்றத்தை அவமதித்து கருத்துக்கள் முன்வைத்ததாக குற்றச்சாட்டு பதியப்பட்டுள்ளது. ", "URL": "https://www.itnnews.lk/2023/10/05/415601/", "Category": "Breaking News,தேசிய செய்திகள்", "Parent URL": null}