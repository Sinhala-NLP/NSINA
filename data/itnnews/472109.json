{"Source": "ITN news", "Timestamp": "මාර්තු 31, 2023 16:07", "Headline": "ඇමෙරිකාවේ එතනෝල් ප්‍රවාහන දුම්රියක් ගිනි ගනී", "News Content": "ඇමෙරිකාවේ මිනසෝටා ප්‍රාන්තයේ එතනෝල් රැගෙන ගිය දුම්රියක් අනතුරට පත්ව තිබෙනවා. ඇමෙරිකාවේ මිනසෝටා ප්‍රාන්තයේ එතනෝල් ප්‍රවාහනයේ යෙදෙමින් සිටි දුම්රියක් පීලි පැන තිබෙනවා. මේ හේතුවෙන් එතනෝල් බවුසර් 22ක් පමණ පීලි පැන තිබෙනවා. පීලිපැනීමත් සමග එතනෝල් අඩංගු බවුසල් පිපිරී ගිනිගෙන තිබෙනවා. අනතුර සිදුව පැය 14ක් ගතව ඇති නමුත් තවමත් එම ගින්න නිවීම අපහසු වී ඇති බවයි වාර්තා වන්නේ. එතනෝල්වල ඇති අධික ගිනි ගැනිමේ හැකියාව නිසා විෂ සහිත තත්ත්වයක් අවට වායුගෝලයේ ඇතිවිය හැකි බව මේ වන විට අනතුරු අගවා තිබෙනවා. ඒ අනුව අනතුර සිදුවූ ස්ථානයේ සිට වර්ග සැතපුම් භාගයකම පමණ සිටින ජනතාව ඉවත් කිරීමට මිනසෝටා ප්‍රාන්ත රජය කටයුතු කර තිබෙනවා.       ", "URL": "https://www.itnnews.lk/2023/10/05/472109/", "Category": "ජාත්‍යන්තර පුවත්", "Parent URL": null}