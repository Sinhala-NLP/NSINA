{"Source": "ITN news", "Timestamp": "මැයි 14, 2023 11:51", "Headline": "11 දෙනෙකු රෝහලට යැවූ හාලිඇළ අනතුර", "News Content": "බදුල්ල හාලිඇල ප්‍රදේශයේ දී වෑන් රථයක් අනතුරට ලක්වීමෙන් 11 දෙනෙකු තුවාල ලැබුවා. බණ්ඩාරවෙල සිට බදුල්ල දෙසට ගමන් කරමින් තිබූ මෙම වෑන් රථය අනතුරට ලක්වූයේ බදුල්ල කොළඹ ප්‍රධාන මාර්ගයේ හාලිඇල ගණදෙවි කෝවිල ආසන්නයේදීයි. දෝව රජමහා විහාරස්ථානයේ පැවති පෙරහැරකට සහභාගි වූ නර්තන කණ්ඩායමක් මෙම වෑන් රථයේ ගමන් කරමින් සිටියා. රථය මාර්ගයේ දකුණු පස වූ ගසක වැදී අනතුර සිදුවූ අතර තුවාල ලැබූ පිරිස බදුල්ල මහ රෝහලට ඇතුළත් කිරීමටයි කටයුතු කෙරුණේ. රියදුරුට නින්දයාම අනතුරට හේතුවන්නට ඇති බවටයි පොලීසිය සැක පළකරන්නේ.           ", "URL": "https://www.itnnews.lk/2023/10/05/483107/", "Category": "දේශීය පුවත්", "Parent URL": null}