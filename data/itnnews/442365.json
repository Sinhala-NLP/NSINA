{"Source": "ITN news", "Timestamp": "ඔක්තෝබර් 25, 2022 18:41", "Headline": "ඕමල්පේ හිමි ගල් අගුරු ටෙන්ඩරයට එරෙහිව දැමූ පෙත්සම ඉල්ලා අස්කර ගනියි", "News Content": "ලක් විජය බලාගාරය සදහා ගල් අගුරු මිලදී ගැනීමේ ටෙන්ඩරය ඩුබායි සමාගමකට ලබාදීමට ගෙන ඇති තීරණය බල රහිත කරන්නැයි ඉල්ලා පූජ්‍ය ඕමල්පේ සෝභිත ස්වාමීන්වහන්සේ ගොණු කළ මූලික අයිතිවාසිකම් පෙත්සම ඉල්ලා අස්කරගෙන තිබෙනවා. ලංකා ගල්අගුරු සමාගම අමාත්‍ය මණ්ඩලය ප්‍රසම්පාදන කමිටුවේ සාමාජිකයන් හා තාක්ෂණ ඇගයුම් කමිටුවේ සාමාජිකයන් මෙන්ම ඩුබායි බ්ලැක් සෑන්ඩ් කොමොඩිස් සමාගම ඇතුළු 49 දෙනෙකු මෙම පෙත්සමෙහි වගඋත්තරකරුවන් ලෙස නම් කර තිබුණා.ලක් විජය බලාගාරයට ගල් අගුරු මෙට්‍රික් ටොන් මිලියන 4.5 ක් සැපයීම සදහා ටෙන්ඩර් කැදවා ඇති අතර එය ඩුබායි බ්ලැක් සෑන්ඩ් කොමොඩිස් සමාගම වෙත පිරි නැමීමට  ලංකා ගල් අගුරු සමාගම තීරණය කර තිබූ බව පෙත්සමේ සදහන් කර තිබුණා. ටෙන්ඩර් පටිපාටියට පටහැනිව එම ටෙන්ඩරය පිරිනැමීමට සූදානම් වන බවත් එය නීති විරෝධී යැයි තීන්දු කර ටෙන්ඩරය බලරහිත කිරීමේ නියෝගයක් නිකුත් කරන ලෙස ඉල්ලමිනුයි පෙත්සම ඉදිරිපත් කර තිබුණේ.       ", "URL": "https://www.itnnews.lk/2023/10/05/442365/", "Category": "Breaking News,නවතම පුවත්", "Parent URL": null}