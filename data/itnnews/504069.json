{"Source": "ITN news", "Timestamp": "ජූලි 31, 2023 08:38", "Headline": "පාකිස්තානයේ දේශපාලන රැළියක මරාගෙන මැරෙන පිපිරීමකින් 44 ක් මරුට", "News Content": "පාකිස්තානයේ දේශපාලන රැළියක් ඉලක්ක කර ගනිමින් එල්ල වු බෝම්බ ප්‍රහාරයකින් පුද්ගලයින් 44 දෙනෙකු ජිවිතක්ෂයට පත්වුණා. පාකිස්තානයේ ඉස්ලාමිය පක්ෂය සංවිධාන කර තිබු දේශපාලන රැළියකටයි මෙම ප්‍රහාරය එල්ල වී ඇත්තේ. ප්‍රහාරයෙන් පුද්ගලයින් සියයකට අධික සංඛ්‍යාවක් තුවාල ලබා ඇති බව විදෙස් මාධ්‍ය සදහන් කරනවා. ප්‍රහාරය මරාගෙන මැරෙන බෝම්බ ප්‍රහාරයක් බවයි වාර්තා වන්නේ. ජිවිතක්ෂයට පත් වු සංඛ්‍යාව ඉහළ යා හැකි බවට රෝහල් ආරංචි මාර්ග සදහන් කරනවා. තුවාල ලැබුවන් අතුරෙන් 15 දෙනෙකුගේ තත්ත්වය බරපතළ බවයි බලධාරීන් සදහන් කරන්නේ.         ", "URL": "https://www.itnnews.lk/2023/10/05/504069/", "Category": "ජාත්‍යන්තර පුවත්", "Parent URL": null}