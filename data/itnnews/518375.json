{"Source": "ITN news", "Timestamp": "සැප්තැම්බර් 25, 2023 13:07", "Headline": "ශ්‍රී ලංකා කාන්තා කණ්ඩායමට ලකුණු 117 ඉලක්කයක්", "News Content": "චීනයේ පැවැත්වෙන 19 වැනි ආසියානු ක්‍රීඩා උළෙලේ කාන්තා ක්‍රිකට් තරගාවලියේ ඉන්දීය හා ශ්‍රී ලංකා කාන්තා ක්‍රිකට් කණ්ඩායම් අතර අවසන් මහා තරගය මේ වන විට පැවැත්වෙනවා. තරගයේ කාසියේ වාසිය දිනා පළමුවෙන් පන්දුවට පහරදුන් ඉන්දීය කණ්ඩායම සිය පන්දුවාර 20 තුළ කඩුලු 7 ක් දැවී ලකුණු 116 ක් ලබා ගත්තා. පන්දු යැවීමේදී ශ්‍රී ලංකා කාන්තා කණ්ඩායම වෙනුවෙන් උදේශිකා ප්‍රබෝධනී, ඉනෝකා රණවීර, සුගන්දිකා කුමාරි කඩුලු 2 ක් බැඟින් බිඳ හෙළිමට සමත් වුණා. ඒ අනුව ජයග්‍රහණය සඳහා ශ්‍රී ලංකා කාන්තා කණ්ඩායමට හිමිවී ඇති ඉලක්කය ලකුණු 117 ක්. ", "URL": "https://www.itnnews.lk/2023/10/05/518375/", "Category": "ක්‍රීඩා,දේශීය පුවත්", "Parent URL": null}