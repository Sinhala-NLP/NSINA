{"Source": "ITN news", "Timestamp": "පෙබරවාරි 22, 2022 18:16", "Headline": "ITN යූත්විත් ටැලන්ට් ජනක හත්වන වතාවටත් ගිනස් පොතට (VIdeo)", "News Content": "ස්වාධීන රූපවාහිනී යුත් විත් ටැලන්ට් දෙවන අදියරේ ප්‍රථම ස්ථානය දිනාගත් ජනක කාංචන මුදන්නායක අද සිය 7 වන ගිනස් වාර්තාව පිහිටෙව්වා. ඒ ඇණ ගැසූ ලෑල්ලක් මත නිදාගනිමින්, උදරය උඩ තබා කොන්ක්‍රීට්  ගල් වැඩිම ප්‍රමාණයක් මිනිත්තුවක් තුළ මිටියෙන් ගසා කැඩූ වාර්තාවක් සමගයි. හගුරන්කෙත,  පල්ලෙබෝවල,  ජනක කාංචන මුදන්නායක මීට පෙර ගිනස් වාර්තා 6ක් පිහිටුවා තිබෙනවා. කොළඹ වරාය පරිශ්‍රයේදී නව ගිනස් වාර්තාව පිහිටුවීමේ අවස්ථාව අමාත්‍ය නාමල් රාජපක්ෂ මහතාගේ සහභාගී වී සිටියා. මීට පෙර 2012 දි ජැමෙයිකා ජාතිකයෙක් එම ගිනස් වාර්තාවට හිමිකම් කියා තිබුණා. ඒ  විනාඩියක් තුළ කොන්ක්‍රීට් ගල් 28 ක් කැඩීමෙන්. ජනක කාංචන මුදන්නායක තත්ත්පර 54 යි දශම 9යි 7කදී කොන්ක්‍රීට්  ගල් 35 ක් කඩා තිබුණා.   ", "URL": "https://www.itnnews.lk/2023/10/05/396946/", "Category": "ක්‍රීඩා,දේශීය පුවත්", "Parent URL": null}