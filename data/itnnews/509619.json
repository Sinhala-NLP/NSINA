{"Source": "ITN news", "Timestamp": "අගෝස්තු 20, 2023 14:42", "Headline": "වෙඩි තැබීමකින් ඊශ්‍රායල ජාතිකයින් දෙදෙනෙකු මරුට", "News Content": "බටහිර ඉවුරේ සිදු වු වෙඩි තැබීමකින් ඊශ්‍රායල ජාතිකයින් දෙදෙනෙකු ජිවිතක්ෂයට පත්ව තිබෙනවා. හුවාරා නගරය ආසන්නයේ සිදු වු මෙම වෙඩි තැබීම පලස්තීන සටන්කාමින් සිදුකළ බවට ඊශ්‍රායල ආරක්ෂක අංශ චෝදනා කරනවා. මෝටර් රථ සේදුම්පලක දී මෙම වෙඩිතැබීම සිදුකර ඇති අතර වෙඩි තැබීමෙන් පසු තුවක්කුකරු පලා ගොස් ඇති බවයි වාර්තා වන්නේ. ජිවිතක්ෂයට පත් වු පුද්ගලයින් දෙදෙනා අවුරුදු 30 හා 60 යන වයස් වල පසුවනවා. ඔවුන් පියා හා පුතු ලෙසයි හදුනාගෙන ඇත්තේ. සාමාන්‍ය වැසියන් ඝාතනය කරන පලස්තීන සටන්කාමී හමාස් හා ඉස්ලාමීය ජිහාඩ් සංවිධානවල ප්‍රහාරයන් මර්දනය කිරීමට කටයුතු කරන බව ඊශ්‍රායල ආරක්ෂක අංශ පවසනවා.           ", "URL": "https://www.itnnews.lk/2023/10/05/509619/", "Category": "ජාත්‍යන්තර පුවත්", "Parent URL": null}