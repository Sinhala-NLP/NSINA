{"Source": "ITN news", "Timestamp": "ஜூலை 13, 2022 12:55", "Headline": "ஜனாதிபதியின் பதவி விலகல் அறிவிப்பை எதிர்ப்பார்த்து பெரும் எண்ணிக்கையிலானோர் கொழும்பில் அணிதிரள்வு", "News Content": "ஜனாதிபதி கோட்டாப்ய ராஜபக்ஷ இன்றைய தினம் பதவி விலகவுள்ளதாக ஏற்கனவே அறிவித்துள்ள நிலையில், கொழும்பு கோட்டையிலுள்ள ஜனாதிபதி செயலகத்திற்கு முன்பாக பெருந்திரளானோர் ஒன்று திரண்டுள்ளனர். சபாநாயகர் ஜனாதிபதியின் பதவி விலகல் குறித்த அறிவிப்பை வெளியிடும் வரை அவர்கள் காத்திருப்பதாக அங்கிருக்கும் எமது செய்தியாளர் தெரிவித்தார். ஜனாதிபதியின் பதவி விலகல் குறித்த அறிவிப்பு பிற்பகல் 01.00 முன்னர் அறிவிக்கப்பட வேண்டுமெனவும், அவ்வாறு அறிவிக்கப்படா விட்டால் போராட்டம் மேலும் உக்கிரமடையுமென போராட்டக்காரர்கள் குறிப்பிட்டுள்ளனர். ஜனாதிபதி மாளிகையிலும் போராட்டக்காரர்கள் பெருமளவில் திரண்டுள்ளனர். ஜனாதிபதி மாளிகையின் மேல்தளத்திற்கு பொதுமக்களை அனுமதிக்கும் செயற்பாடு இன்றையதினம் நிறுத்தப்பட்டுள்ளது. நேற்றைய தினம் இரவு வேளையிலும் பெரும் எண்ணிக்கையிலானோர் ஜனாதிபதி மாளிகை, அலரி மாளிகை உள்ளிட்;ட இடங்களை பார்வையிடுவதற்கு வருகைத்தந்திருந்தனர். இன்றைய தினமும் அதிகளவானோர் பயணிப்பதை அவதானிக்கக்கூடியதாக இருந்தது. இன்றைய பூரணை தினத்தில் அலரி மாளிகையில் விசேட தர்ம போதனைகளும் இடம்பெற்றன. கிரிபான்ஆரெ வினீத்த தேரர் தர்ம போதனைகளை நிகழ்த்தினார். ", "URL": "https://www.itnnews.lk/2023/10/05/422956/", "Category": "Breaking News,தேசிய செய்திகள்", "Parent URL": null}