{"Source": "ITN news", "Timestamp": "මැයි 8, 2022 16:43", "Headline": "නාවින්න ඉන්ධන පිරවුම්හල අසල උද්ඝෝෂණයක්", "News Content": "මහරගම නාවින්න ඉන්ධන පිරවුම්හලේ පිහිටි ගෑස් අලෙවි සැලෙන් ගෑස් මිලදී ගැනීමට පැමිණි ජනතාව එම ප්‍රදේශයේ මාර්ගය අවහිර කරමින් උද්ඝෝෂණයක් සිදුකළා. උද්ඝෝෂකයින් සහ ප්‍රදේශවාසීන් අතර ගැටුමක් ඇතිවීම හේතුවෙන් ප්‍රදේශයේ උණුසුම් තත්ත්වයක් ඇතිවුණා. ගෑස් ලබාගැනීම සදහා මෙම අලෙවිසැල ඉදිරිපිට ජනතාව අද උදෑසන සිට රැදී සිටියා. එහෙත් ගෑස් තොග වෙළෙදසැලට නොපැමිණීම හේතුවෙන් මාර්ගය හරස් කරමින් විරෝධය පළකිරීමටයි එම ජනතාව කටයුතු ක‍ළේ. එහිදී බීමතින් පැමිණි පිරිසක් බලහත්කාරයෙන් මාර්ගයේ ගමන් කිරීමට උත්සාහ කිරීමත් සමග ගැටුමක් ඇතිවුණා. ඒ හේතුවෙන් ප්‍රදේශයේ උණුසුම් තත්ත්වයක් ඇතිවූ අතර මාර්ගය තාවකාලිකව වසා තැබීමටයි පොලීසිය පියවර ගත්තේ.       ", "URL": "https://www.itnnews.lk/2023/10/05/410309/", "Category": "දේශීය පුවත්", "Parent URL": null}