{"Source": "ITN news", "Timestamp": "ජූනි 1, 2022 18:03", "Headline": "ආර්ථික අර්බුදය සත්වෝද්‍යානවලටත් බලපායි", "News Content": "ආර්ථික අර්බුදයේ බලපෑම මෙරට සත්වෝද්‍යානවලට එල්ල වී තිබෙනවා. ඒ හේතුවෙන් කැපකරු ක්‍රමවේදයක් හරහා සතුන්ට අවශ්‍ය ආහාර ලබාදීමට යෝජනාවක් ඉදිරිපත් වී ඇති බවයි අමාත්‍ය මහින්ද අමරවීර මහතා ප්‍රකාශ කළේ. දෙහිවල සත්වෝද්‍යානය ඇතුළු සත්වෝද්‍යාන 04 ක් වනජීවී දෙපාර්තමේන්තුව යටතේ පවතිනවා. ඒවායෙහි 5000 කට ආසන්න සතුන් සිටින අතර එම සත්වයින්ට ආහාර ලබාදීම සම්බන්ධයෙන් මේ වන විට ගැටලු පැන නැගී ඇතැයි වනජීවී දෙපාර්තමේන්තු නිලධාරීන් පෙන්වා දෙන්නේ. ආහාර ලබාදීම ඇතුළු සත්වෝද්‍යාන කටයුතු සදහා දෛනිකව රුපියල් මිලියන  120 ක පමණ මුදලක් වැය වනු ඇති බවයි මේ වන විට ගණන් බලා ඇත්තේ.         ", "URL": "https://www.itnnews.lk/2023/10/05/414649/", "Category": "දේශීය පුවත්", "Parent URL": null}