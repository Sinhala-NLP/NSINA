{"Source": "ITN news", "Timestamp": "மே 2, 2023 15:10", "Headline": "மேடையில் நடனமாடிய பொலிஸ் கான்ஸ்டபிள் பணி இடைநிறுத்தம்", "News Content": "இசை நிகழ்ச்சியின் மேடையில் சீருடையில் நடனமாடியதாக கூறப்படும் பொலிஸ் கான்ஸ்டபிள் ஒருவரை பணி இடைநிறுத்தம் செய்ய நேற்று (1) பொலிஸ் தலைமையகம் நடவடிக்கை எடுத்துள்ளது. பேலியகொட பொலிஸ் நிலையத்தில் கடமையாற்றும் பொலிஸ் கான்ஸ்டபிள் ஒருவரே இவ்வாறு பணி இடைநிறுத்தப்பட்டுள்ளார். கடந்த 30ஆம் திகதி களனி – பியகமவிலுள்ள விளையாட்டரங்கொன்றில் இடம்பெற்ற இசை நிகழ்ச்சியின் போதே இந்த பொலிஸ் கான்ஸ்டபிள் மேடையில் ஏறி பாடலுக்கு நடனமாடியதாக பொலிஸார் தெரிவிக்கின்றனர். ", "URL": "https://www.itnnews.lk/2023/10/05/479984/", "Category": "Breaking News,தேசிய செய்திகள்", "Parent URL": null}