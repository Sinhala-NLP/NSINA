{"Source": "ITN news", "Timestamp": "මැයි 11, 2023 13:18", "Headline": "ලෝකයේ බලය බටහිර සිට ආසියාවට මාරුවෙලා – ජනපති", "News Content": "ආසියා පැසිෆික් නව කලාපය සහ ඒ ආශ්‍රිත නව අනුපිළිවෙලක් නිර්මාණය වීමත් සමඟ ලෝකයේ බලය බටහිර සිට ආසියාවට මාරුවී ඇති බව බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේ 50 වැනි සංවත්සරය අමතමින් ජනාධිපති රනිල් වික්‍රමසිංහ මහතා ප්‍රකාශ කළා. ආසියානු කලාපයට පීඩනයන් ඇති කරමින් මහා බල එදිරිවාදිකම එහි සංවර්ධනය කඩාකප්පල් කර ඇති බව පෙන්වාදුන් ජනාධිපතිවරයා, එනිසා ආසියානු රටවල් ඔවුන්ගේ විදේශ ප්‍රතිපත්ති නැවත සැලකිල්ලට ගනිමින්, වෙනස්වන ලෝකයේ ඔවුන්ගේ ස්ථාවරය තීරණය කිරීමේ අවශ්‍යතාවයද ඉස්මතුකර සිටියා. ", "URL": "https://www.itnnews.lk/2023/10/05/482307/", "Category": "දේශීය පුවත්", "Parent URL": null}