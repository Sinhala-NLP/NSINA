{"Source": "ITN news", "Timestamp": "සැප්තැම්බර් 17, 2022 16:49", "Headline": "විවාහ මංගල උත්සවයකදී සිදුවූ පහරදීමක් සම්බන්ධයෙන් 10 දෙනෙකු අත්අඩංගුවට", "News Content": "පානදුර ප්‍රදේශයේ තරු පන්තියේ හෝටලයක පැවති විවාහ මංගල උත්සවයකදී ආරවුලක් දුරදිග යාමෙන් සිදුවූ පහරදීම සම්බන්ධයෙන් පුද්ගලයන් 10 දෙනෙකු අත්අඩංගුවට ගැනුණා. මහනුවර සහ කඩුගන්නාව යන ප්‍රදේශවල සිට පැමිණි මනමාලයාගේ පාර්ශ්වයේ පිරිසක් මෙසේ අත්අඩංගුවට ගෙන තිබෙනවා. අත්අඩංගුවට පත්වූ පිරිස අතර දෙවන මනමාලයාද සිටින බවයි පොලිසිය පවසන්නේ. හෝටලයේ සේවකයින් 5 දෙනෙකු සහ මල් සැරසිලි සදහා පැමිණි පුද්ගලයෙකු මෙසේ පහරකෑමට ලක්ව තිබෙනවා. ඔවුන් රෝහල්ගත කර තිබෙනවා. හෝටලයේ පිහිණුම් තටාකයේ සේවාව වෙන් කරවාගෙන නොමැති අතර පිරිසක් මත්පැන් පානය කොට එහි දිය නෑම හේතුවෙන් කළමනාකාරීත්වය සමග ඇතිවූ කතාබහක් දුරදිගයාමෙන් ගුටිබැට හුවමාරුව සිදුව ඇති බවයි පොලිසිය පවසන්නේ.       ", "URL": "https://www.itnnews.lk/2023/10/05/435569/", "Category": "දේශීය පුවත්", "Parent URL": null}