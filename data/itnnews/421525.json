{"Source": "ITN news", "Timestamp": "ජූලි 6, 2022 09:30", "Headline": "මුහුදෙන් විදෙස් රටවලට පලායාමට උත්සාහ දැරූ 50කට අධික පිරිසක් අත්අඩංගුවට", "News Content": "නීති විරෝධී ලෙස මුහුදු මාර්ග ඔස්සේ විදෙස් රටවලට පලායාමට උත්සාහ දැරූ පුද්ගලයින් පනස් පස් දෙනෙකු නාවික හමුදා භාරයට ගෙන තිබෙනවා. විදෙස් රටකට පළා යාමේ අරමුණින් මුහුදු මාර්ග ඔස්සේ යාත්‍රාවකින් ගමන් ගත් පුද්ගලයින් හතළිස් හය දෙනෙකු ත්‍රිකුණාමල මුහුදු තීරයේදී නාවික හමුදා අත්අඩංගුවට ගෙන තිබෙනවා. කුච්චවේලි මුහුදු තීරයේදී පුද්ගලයින් හතළිස් හය දෙනෙකු සමග එක් යාත්‍රාවක් අත්අඩංගුවට ගනු ලැබුවේ අද අලුයම් කාලයේ සිදු කළ නිරීක්ෂණවලින් අනතුරුවයි. මේ අතර මුහුදු මාර්ග ඔස්සේ විදෙස් රටකට පළා යාමට උත්සාහ කළ තවත් පුද්ගලයින් නව දෙනෙකු තලෙයිමන්නාරම් මුහුදු තීරයේදී ද නාවික හමුදා භාරයට ගෙන තිබෙනවා. විවිධ ජාවාරම්කරුවන් සංවිධානාත්මකව පුද්ගලයින් විදෙස් රටවලට මුහුදු මාර්ග ඔස්සේ රැගෙන යාමට ක්‍රියාත්මක කර ඇති වැඩපිළි‍වෙළ පිළිබද තොරතුරු හෙළි වීමෙන් පසු මෙරට මුහුදු තීරණය ආවරණය වන පරිදි විශේෂ ආරක්ෂක වැඩපිළිවෙළක් ක්‍රියාවට නැංවීමටයි නාවික හමුදාව කටයුතු කර ඇත්තේ.   ", "URL": "https://www.itnnews.lk/2023/10/05/421525/", "Category": "Breaking News,දේශීය පුවත්", "Parent URL": null}