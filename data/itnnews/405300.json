{"Source": "ITN news", "Timestamp": "අප්‍රේල් 3, 2022 13:09", "Headline": "ICTA සභාපති ඕෂධ සේනානායක ඉල්ලා අස්වෙයි", "News Content": "සමාජ මාධ්‍යවල ක්‍රියාකාරීත්වය තාවකාලිකව අත්හිටුවා ඇති බව වාර්තා වනවා. ෆේස්බුක්, වට්අප්, ඉන්ස්ටර් ග්‍රෑම්, ට්විටර්, යූ ටියුබ් ඇතුලු සමාජ මාධ්‍ය ජාලා රැසක ක්‍රියාකාරීත්වය තාවකාලිකව අත්හිටුවා තිබෙනවා. මේ අතර ශ්‍රී ලංකා තොරතුරු හා සන්නිවේදන තාක්ෂණ නියෝජිත ආයතනයේ සභාපති ඕෂධ සේනානායක මහතා සිය ධුරයෙන් ඉල්ලා අස්වුණා. පෞද්ගලික හේතුවක් මත තමන් ධුරයෙන් ඉල්ලා අස්වන බවයි ඒ මහතා කියාසිටියේ. ඊට අදාළ ඉල්ලා අස්වීමේ ලිපිය තාක්ෂණ අමාත්‍යාංශය වෙත භාරදී තිබෙනවා.         ", "URL": "https://www.itnnews.lk/2023/10/05/405300/", "Category": "දේශීය පුවත්", "Parent URL": null}