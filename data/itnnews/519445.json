{"Source": "ITN news", "Timestamp": "செப்டம்பர் 29, 2023 13:25", "Headline": "காணிக்குள் இருந்த மாதா சொரூபம் மூன்றாவது தடவையாகவும் அடித்து உடைப்பு", "News Content": "யாழ்ப்பாணம் – வடமராட்சி கிழக்கு செம்பியன்பற்று தனிப்பனை வடக்கில் தனியார்  காணிக்குள் இருந்த மாதா சொரூபம் மூன்றாவது தடவையாகவும் அடித்து நொருக்கப்பட்டுள்ளது. நபர் ஒருவர் மதுபோதையில் அட்டகாசம் செய்வதாக, மருதங்கேணி பொலிஸில்  காணி உரிமையாளர்  முறைப்பாடு பதிவு செய்துள்ளார். முறைப்பாடு செய்ததை அறிந்த மதுபோதையில் இருந்த நபர், நேற்று இரவு காணிக்குள் அத்துமீறி நுழைந்து அங்கே நிறுவப்பட்டிருந்த மாதா சொரூபத்தை அடித்து நொருக்கியுள்ளார். குறித்த நபர் மாதா சொருபத்தை மூன்றாவது தடவையாக அடித்து நொருக்கியுள்ளார் என்று தெரிவிக்கப்படுகிறது. ", "URL": "https://www.itnnews.lk/2023/10/05/519445/", "Category": "Breaking News,தேசிய செய்திகள்", "Parent URL": null}