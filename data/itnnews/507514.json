{"Source": "ITN news", "Timestamp": "අගෝස්තු 12, 2023 06:34", "Headline": "තුර්කියේදී සිදුවූ බස් රථ අනතුරකින් ශ්‍රී ලාංකිකයන් 27කට තුවාල", "News Content": "තුර්කියේ දී සිදු වූ බස් රථ අනතුරකින් ශ්‍රී ලාංකිකයන් 27 දෙනෙකු තුවාල ලබා තිබෙනවා. ශ්‍රී ලාංකිකයින් 39 දෙනෙකුගෙන් යුත් කණ්ඩායමක් ප්‍රවාහනය කරමින් සිටි බස් රථයක් තුර්කියේ ඉස්තාන්බුල් හි Eyupsultan දිස්ත්‍රික්කයේ දී මීටර් 6 ක ප්‍රපාතයකට පෙරලීමෙන් ය. ඉස්තාන්බුල් ගුවන් තොටුපළේ සංවර්ධන ව්‍යාපෘතියක සේවය කරමින් සිටි ශ්‍රී ලාංකිකයන් පිරිස සේවා මුරය අවසන් කර ෂටල් බස් රථයෙන් ආපසු නිවෙස් බලා යමින් සිට තිබෙනවා. එහි දී රියදුරුට රථය පාලනය කර ගත නොහැකි වීම හේතුවෙන් බස් රථය මාර්ගයෙන් ඉවතට පැන ප්‍රපාතයට පෙරළී ඇති බව වාර්තා වන්නේ.   කෙසේ වෙතත්, අනතුරින් ජීවිත හානි සිදු වී නොමැති බවත් තුවාලකරුවන්ගේ තත්ත්වය බරපතල නොවන බවත් එරට බලධාරීන් සඳහන් කළේ ය. ", "URL": "https://www.itnnews.lk/2023/10/05/507514/", "Category": "ජාත්‍යන්තර පුවත්", "Parent URL": null}