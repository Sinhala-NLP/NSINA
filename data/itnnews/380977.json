{"Source": "ITN news", "Timestamp": "දෙසැම්බර් 6, 2021 12:21", "Headline": "එන්නත්කරණයට යොමුවන්න – සෞඛ්‍ය අංශ ජනතාවගෙන් ඉල්ලයි", "News Content": "කොරෝනා ආසාදිතයින්ගේ වැඩිවීමක් වාර්තා වුවද එය පාලනය කිරීමේ හැකියාව ඇත්තේ සාර්ථක එන්නත්කරණ වැඩපිළිවෙළකට පමණක් බව සෞඛ්‍ය අංශ යළි අවධාරණය කරනවා.ඒ  සඳහා එන්නත්කරණයට යොමු වන ලෙස සෞඛ්‍ය අංශ ජනතාවගෙන් යළි ඉල්ලා සිටිනවා. එන්නත්කරණ වැඩසටහන රට පුරා අඛණ්ඩව ක්‍රියාත්මක වන අතර මෙරට භාවිත කිසියම් හෝ එන්නතක පළමු මාත්‍රාව 15945546 දෙනෙකුට ලබා දී තිබෙනවා. දෙවන මාත්‍රාව ලබා දී ඇති සංඛ්‍යාව 13766610ක්.956946 දෙනෙකුට තුන්වන මාත්‍රාව මේ වන විට ලබා දි ඇති බවයි සෞඛ්‍ය අංශ සඳහන් කරන්නේ.     ", "URL": "https://www.itnnews.lk/2023/10/05/380977/", "Category": "Breaking News,දේශීය පුවත්", "Parent URL": null}