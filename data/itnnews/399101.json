{"Source": "ITN news", "Timestamp": "මාර්තු 2, 2022 15:26", "Headline": "බස්නාහිර පළාතේ ඩෙංගු අවදානම තුරන් කිරීමට විශේෂ වැඩපිළිවෙළක්", "News Content": "ඉදිරියේදී ඇති විය හැකි වර්ෂාවත් සමග බස්නාහිර පළාතේ ඩෙංගු අවදානම තුරන් කිරීම සදහා විශේෂ වැඩපිළිවෙළක් ආරම්භ කෙරුණා. මේ දිනවල ඉහළ ගොස් ඇති කොරෝනා තත්ත්වයත් සමග ඩෙංගු පිළිබද අවදානය වෙනස් වී තිබෙනවා. කෙසේ වුවද ඉදිරියේදී ඇතිවිය හැකි තත්ත්වය තේරුම් ගනිමින් මදුරුවන් බෝ වන ස්ථාන හදුනා ගැනීමේ විශේෂ වැඩපිළිවෙළක් දැන් ක්‍රියාත්මකයි. ඒ අනුව ඩ්‍රෝන යානා යොදා ගනිමින් මදුරුවන් බෝවන ස්ථාන හදුනා ගැනීම සදහා බස්නාහිර පළාත් ආණ්ඩුකාර මාර්ෂල් ඔෆ් ද එයාර්පෝස් රොෂාන් ගුණතිලක මහතාගේ උපදෙස් පරිදි මෙහෙයුම් ක්‍රියාත්මක වනවා. ගුවන් හමුදාවේ ඩ්‍රෝන යානා යොදා ගනිමින් වත්තල ප්‍රදේශයේ කළ මෙහෙයුමකදී ඩෙංගු මදුරුවන් බෝවිය හැකි ස්ථාන රැසක්ම හදුනා ගැනුණා.     ", "URL": "https://www.itnnews.lk/2023/10/05/399101/", "Category": "දේශීය පුවත්", "Parent URL": null}