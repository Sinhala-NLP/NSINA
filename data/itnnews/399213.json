{"Source": "ITN news", "Timestamp": "මාර්තු 3, 2022 14:30", "Headline": "ඉන්දියාවෙන් රැගෙනවිත් මන්නාරමේ සඟවා තිබූ මත්පෙති හැට දහසක් සොයා ගැනේ", "News Content": "ඉන්දියාවෙන් රැගෙනවිත් මන්නාරමේ සඟවා තිබූ මත්පෙති හැට දහසක් යුද හමුදාව සොයා ගත්තා. ඉන්දියාවේ සිට මුහුදු මාර්ගයෙන් රැගෙනවිත් ඇති මෙම මත්පෙති තොගය මන්නාරමේ කැළෑබද ප්‍රදේශයක සගවා තිබියදීයි සොයා ගැණුනේ. යුද හමුදා බුද්ධි අංශයට ලැබුණු තොරතුරකට අනුව කළ විශේෂ මෙහෙයුමකදී මත්පෙති තොගය සොයා ගැණුනා. ඒවා ඉතා ආරක්ෂිතව ඇසුරුම් කර තිබුණා. සැකකරුවන් පලා ගොස් තිබෙනවා. අත්අඩංගුවට ගත් මත්පෙති තොගය වැඩිදුර පරීක්ෂණ සඳහා තලෙයි මන්නාරම පොලීසියට භාර දී තිබෙනවා.             ", "URL": "https://www.itnnews.lk/2023/10/05/399213/", "Category": "දේශීය පුවත්", "Parent URL": null}