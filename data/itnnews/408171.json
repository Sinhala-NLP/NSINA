{"Source": "ITN news", "Timestamp": "අප්‍රේල් 24, 2022 18:46", "Headline": "ඖෂධ හිඟයක් රට තුළ ඇතිවීම වැළැක්වීමට සියලු පියවර – සෞඛ්‍ය අමාත්‍යංශය", "News Content": "ඖෂධ හිඟයක් රට තුළ ඇතිවීම වැළැක්වීමට සියලු ක්‍රියාමාර්ග ගෙන ඇති බව ‌සෞඛ්‍ය අමාත්‍යංශය පවසනවා. විදේශීය රටවල් කිහිපයකින්ම මෙරට සෞඛ්‍ය ක්ෂේත්‍රය සඳහා ආධාර ලැබෙන බවයි එම අමාත්‍යංශය වැඩිදුරටත් ප්‍රකාශ කර සිටියේ. ඉන්දීය ණය ආධාර යටතේ මෙන්ම ඉන්දුනීසියා රජය පරිත්‍යාග කළ රුපියල් මිලියන 340ක් වටිනා අත්‍යවශ්‍ය ඖෂධ තොගයක් මෙරටට ලැබීමට නියමිතයි. එලෙසම විදෙස්ගත ශ්‍රී ලාංකිකයින් ද හිඟවූ අත්‍යවශ්‍ය ඖෂධ ලබාගැනීම සඳහා සහය දැක්වීමට එක්ව සිටින බව සෞඛ්‍ය අමාත්‍යංශය පවසනවා. එම පිරිසට මුදල් එවීම සඳහා සෞඛ්‍ය අමාත්‍යංශයේ ඩොලර් ගිණුමක් ආරම්භ කිරීමට පියවර ගන්නා බවයි වෛද්‍ය අන්වර් හම්දානි මහතා සඳහන් කළේ. කෙසේවෙතත් සාමාන්‍ය ඖෂධවල යම් හිගයක් පැවතුනද එය කළමණකාරණය කර ගැනීමට හැකියාවක් ඇති බවයි ‌සෞඛ්‍ය අමාත්‍යංශය සඳහන් කරන්නේ.     ", "URL": "https://www.itnnews.lk/2023/10/05/408171/", "Category": "දේශීය පුවත්", "Parent URL": null}