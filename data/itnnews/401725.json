{"Source": "ITN news", "Timestamp": "මාර්තු 17, 2022 12:20", "Headline": "අපරාධ රැසකට සම්බන්ධ වරෙන්තුකරුවෙකු සමඟ සැකකරුවන් 06 දෙනෙකු අත්අඩංගුවට", "News Content": "අපරාධ රැසකට සම්බන්ධ වරෙන්තුකරුවකු සමඟ සැකකරුවන් 06 දෙනෙකු අත්අඩංගුවට ගැනීමට රාගම පොලීසිය සමත් වුණා. වයස අවුරුදු 42 ක් වන ප්‍රධාන සැකකරු සතුව තිබී ජීව අත්බෝම්බයක් සහ සොරකම් කළ රත්‍රං ග්‍රෑම් 34 ක් සොයා ගැනුනා. ඔහු මංකොල්ලකෑම් 09 කට සම්බන්ධ වී ඇති බවයි පොලීසිය පවසන්නේ. සැකකරුට එරෙහිව මහර ගම්පහ වැලිසර මීගමුව යන අධිකරණවල නඩු 15 ක් පමණ විභාග වෙමින් පවතිනවා. මීගමුව සහ වැලිසර අධිකරණ මගින් ඔහුට එරෙහිව වරෙන්තු නිකුත් කර ඇති බවද පොලීසිය කියා සිටිනවා.  ඔහු සතුව තිබී අත්අඩංගුවට ගත් ජීව අත්බෝම්බය විදේශ රටක නිෂ්පාදනය කළ  එකක් බවයි තහවුරු කර ගැනුනේ.     ", "URL": "https://www.itnnews.lk/2023/10/05/401725/", "Category": "දේශීය පුවත්", "Parent URL": null}