{"Source": "ITN news", "Timestamp": "අප්‍රේල් 16, 2022 13:19", "Headline": "උගන්ඩාවට ගුවනින් ගියේ ඇ. ඩොලර් නොව ශිලිංග්ස් – හිටපු රේගු අධ්‍යක්ෂකගෙන් ප්‍රකාශයක්", "News Content": "ගෝලීය මුදල් නෝට්ටු මුද්‍රණය කරන සමාගමකින් මෙරට සිට උගන්ඩාවට මුදල් තොගයක් පසුගිය වසරේ පෙබරවාරි මාසයේදී රැගෙන ගිය බව ශ්‍රී ලංකන් ගුවන් සමාගම සදහන් කරනවා. ටොන් 102ක් බර මුද්‍රිත ද්‍රව්‍ය තොගයක් පසුගිය වසරේ පෙබරවාරි මාසයේදී කටුනායක සිට උගන්ඩාව බලා රැගෙන ගොස් ඇති බැවින් ඒ පිළිබද ප්‍රබල සැකයක් පවතින බවට සමාජ මාධ්‍ය ඔස්සේ විවිධ වාර්තා පළවුණා. මේ සම්බන්ධයෙන් නිවේදනයක් නිකුත් කරන ශ්‍රී ලංකන් ගුවන් සමාගම සදහන් කරන්නේ  මේ හරහා වාණිජමය ක්‍රියාදාමයක් ඔස්සේ ගුවන් සමාගමට සහ රටට විදේශ ආදායමක් ගෙන ඒමට හැකිවූ බවයි. මුදල් මුද්‍රණයේ නිරත ඩී ලා රූ සමාගම සදහන් කර ඇත්තේ ශ්‍රී ලංකාව,  කෙන්යාව, මෝල්ටාව, එක්සත් රාජධානිය ඇතුළු රටවල් 30ක පමණ තම සමාගම විදෙස් මුදල් මුද්‍රණය කරන බවයි. කෙසේ වුවද සිය පාරිභෝගිකයන් සම්බන්ධයෙන් ප්‍රකාශ ලබා නොදෙන බවද ඔවුන් කියා සිටිනවා. ඒ අනුව ශ්‍රී ලංකාවේ පිහිටි කර්මාන්ත ශාලාවේ මුද්‍රණය කළ මුදල් නෝට්ටු උගන්ඩාවට, රැගෙන ගිය බව ඩී ලා රූ සමාගම ප්‍රකාශ කරනවා. මේ අතර හිටපු රේගු අධ්‍යක්ෂ පරාක්‍රම බස්නායක මහතා උපුටා දක්වමින් සිද්ධියට අදාළ සටහනක් සමාජ මාධ්‍ය ඔස්සේ පළකර තිබෙනවා.        ", "URL": "https://www.itnnews.lk/2023/10/05/406938/", "Category": "දේශීය පුවත්", "Parent URL": null}