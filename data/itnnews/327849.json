{"Source": "ITN news", "Timestamp": "මාර්තු 25, 2021 09:59", "Headline": "වාද්දුව මුහුදු තීරයට අපද්‍රව්‍ය මුදාහැරීමට කටයුතු කළ දෙදෙනෙකු අත්අඩංගුවට", "News Content": "වාද්දුව,  පොහද්දරමුල්ල මුහුදු තීරයට අපද්‍රව්‍ය මුදාහැරීමට කටයුතු කළ ගලි බවුසරයක රියදුරෙකු සහ සහායකයෙකු පොලිස් අත්අඩංගුවට ගනු ලැබුවා. පොහද්දරමුල්ල වෙරළ මාර්ගය ඔස්සේ ගලි බවුසරය රැගෙන ආ රියදුරු සහ සහායකයා එහි අපද්‍රව්‍ය මුහුදට බැහැරකරමින් සිටි බවයි පොලීසිය පවසන්නේ. මෙවැනි ක්‍රියා නිරන්තරයෙන් සිදුවන බව ප්‍රදේශවාසීන් මේ හේතුවෙන් දැඩි පාරිසරික හානියක් සිදුවන බවද පෙන්වා දෙනවා. අත්අඩංගුවට ගත් ගලි රථය රියදුරු සහ රිය සහායකයා පානදුර මහේස්ත්‍රාත් අධිකරණයට ඉදිරිපත් කිරීමටයි පොලීසිය පියවර ගනු ලැබුවේ.         ", "URL": "https://www.itnnews.lk/2023/10/05/327849/", "Category": "දේශීය පුවත්", "Parent URL": null}