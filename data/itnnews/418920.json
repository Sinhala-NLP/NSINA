{"Source": "ITN news", "Timestamp": "ஜூன் 24, 2022 12:39", "Headline": "படகு மூலம் சட்டவிரோதமாக வெளிநாடு செல்லமுற்பட்ட 35 பேர் கடற்படையினரால் கைது..", "News Content": "படகு மூலம் சட்டவிரோதமான முறையில் வெளிநாடு செல்லமுற்பட்ட 35 பேர் கடற்படையினரால் கைதுசெய்யப்பட்டுள்ளனர். பானந்துரை கடற்பகுதியில் வைத்து அவர்களை கைதுசெய்ததாக கடற்படையினர் குறிப்பிட்டுள்ளனர். மன்னார், திருகோணமலை, மட்டகளப்பு, நீர்கொழும்பு, கற்பிட்டி மற்றும் நுவரெலியா பகுதிகளை சேர்ந்தவர்களே இவ்வாறு கைதுசெய்யப்பட்டுள்ளனர். அவர்கள் பயணிக்கவிருந்த படகின் எஞ்சினில் கோளாறு இருந்தமையும், குறித்த படகு ஆழ்கடல் பயணத்திற்கு பொருத்தமற்றதெனவும் கடற்படையினரின் விசாரணையில் தெரியவந்துள்ளது. கைதுசெய்யப்பட்டவர்கள் அவுஸ்திரேலியாவுக்கு செல்லவே திட்டமிட்டிருந்தனர். கடந்த சில வாரங்களாக இவ்வாறு பலர் கைதுசெய்யப்பட்டுள்ளனர். அவுஸ்திரேலியாவுக்கு படகு மூலம் பயணிப்போர், அங்குள்ள அதிகாரிகளால் தடுக்கப்பட்டு மீண்டும் நாடு கடத்தப்படுகின்றனர். இவ்வாறான சூழலில் பொருத்தமற்ற படகுகளில் ஆபத்தான பயணத்தை மேற்கொள்ள முயற்சிக்க வேண்டாமென கடற்படையினர் பொதுமக்களை அறிவுறுத்தியுள்ளனர். ", "URL": "https://www.itnnews.lk/2023/10/05/418920/", "Category": "Breaking News,தேசிய செய்திகள்", "Parent URL": null}