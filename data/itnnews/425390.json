{"Source": "ITN news", "Timestamp": "ජූලි 27, 2022 16:32", "Headline": "ඇමෙරිකා තානාපතිනිය ජනාධිපති හමුවෙයි", "News Content": "ශ්‍රී ලංකාවේ ඇමෙරිකා තානාපතිනිය ජනාධිපති රනිල් වික්‍රමසිංහ මහතා හමුවුණා. ඇමෙරිකා තානාපතිනි ජූලි චන්ග් මහත්මිය හා ජනාධිපතිවරයා අතර මෙම හමුව පැවැත්වුණේ ජනාධිපති ලේකම් කාර්යාලයේදීයි. ජනාධිපති රනිල් වික්‍රමසිංහ මහතාට සුබ පැතුම් පිරිනැමූ ඇමෙරිකා තානාපතිනිය දෙරට අතර පවත්නා සබදතා ශක්තිමත් ප්‍රවේශයක් ඔස්සේ ඉදිරියට ගෙන යාම පිළිබදවද කරුණු සාකච්ඡා කළා. නව රජයේ ඉදිරි කටයුතු වෙනුවෙන් සහාය ලබාදෙන බවද ශ්‍රී ලංකාවේ ඇමෙරිකා තානාපතිනි ජුලි චන්ග් මහත්මිය ජනාධිපතිවරයා හමුවේ තවදුරටත් කියා සිටියා. මේ අතර ට්විටර් පණිවුඩයක් නිකුත් කරමින් ඇමෙරිකා තානාපතිනිය සදහන් කර ඇත්තේ පවත්නා අර්බුදකාරී තත්ත්වය පිළිබදව හා සැමට සෞභාග්‍යමත් අනාගතයක් උදාකරදීමට ගතයුතු ක්‍රියාමාර්ග සම්බන්ධයෙන්ද මෙම හමුවේදී අවධානය යොමු වූ බවයි.   ", "URL": "https://www.itnnews.lk/2023/10/05/425390/", "Category": "Breaking News,ප්‍රධාන පුවත", "Parent URL": null}