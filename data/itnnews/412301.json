{"Source": "ITN news", "Timestamp": "මැයි 20, 2022 17:42", "Headline": "කුමාර වෙල්ගම සුව අතට", "News Content": "ශ්‍රී ලංකා නිදහස් පක්ෂයේ හිටපු ජ්‍යෙෂ්ඨ අමාත්‍යවරයෙකු හා සමගි ජන බලවේගයේ පාර්ලිමේන්තු මන්ත්‍රී කුමාර වෙල්ගම මහතාගේ තත්වය සුව අතට හැරෙමින් පවතින බව පවුලේ ඥාතීන් පවසනවා. පසුගිය නව වනදා  රට පුරා ඇතිවූ නොසන්සුන්කාරී වාතාවරණයේ දී කිසියම් පිරිසක් පාර්ලිමේන්තු මන්ත්‍රී කුමාර වෙල්ගම මහතාට පහර දී තිබුණා. කොට්ටාව අධිවේගී මාර්ගය අසල දී වෙල්ගම මහතා සහ ඔහුගේ ආරක්ෂකයා මෙසේ පහරදීමකට ලක්වුණා. කෙසේ වෙතත් මුලික ප්‍රතාකාර සදහා හෝමාගම රෝහලට ඇතුළත් කර සිටි වෙල්ගම මහතා  පසුගිය දා කොළඹ පෞද්ගලික රෝහලකට ඇතුළත් කළා. මේ වන විට ඔහුගේ තත්වය සුව අතට හැරී ඇති බවයි පවුලේ ඥාතීන් පවසන්නේ. ඊයේ පස්වරුවේ අපරාධ පරීක්ෂණ දෙපාර්තමේන්තුවේ නිලධාරීන් වෙල්ගම මහතා ප්‍රතිකාර ලබන පෞද්ගලික රෝහලට ගොස්  ප්‍රකාශයක් ලබාගෙන තිබෙනවා. ‍ ", "URL": "https://www.itnnews.lk/2023/10/05/412301/", "Category": "දේශීය පුවත්", "Parent URL": null}