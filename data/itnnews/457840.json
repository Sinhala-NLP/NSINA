{"Source": "ITN news", "Timestamp": "ජනවාරි 27, 2023 10:20", "Headline": "හිටපු ජනපති මෛත්‍රීපාල සිරිසේන මහතා කොටුව මහේස්ත්‍රාත් අධිකරණයට පැමිණෙයි", "News Content": "හිටපු ජනාධිපති මෛත්‍රීපාල සිරිසේන මහතා කොටුව මහේස්ත්‍රාත් අධිකරණය වෙත පැමිණ තිබෙනවා. ඒ පාස්කු ප්‍රහාරයට අදාළ නඩුවකට පෙනී සිටිම සදහායි. පාස්කු ප්‍රහාර මාලාව වළක්වා ගැනීමට අපොහොසත් වීම ඇතුලු කරුණු කිහිපයක් සම්බන්ධයෙන් සිරිල් ගාමිණි පියතුමා සහ එම ප්‍රහාරයෙන් වින්දිතයෙකු වු ජේසුදාසන් නඩේසන් යන අය පෞද්ගලික පැමිණිල්ලක් ගොනු කර තිබෙනවා. ඒ සම්බන්ධයෙන් අධිකරණයට පෙනී සිටින ලෙස මෛත්‍රීපාලන සිරිසේන මහතාට නොතිසි නිකුත් කර තිබුණා. ඒ අනුව ඔහු අද දින අධිකරණයට පැමිණ සිටින බවයි වාර්තා වන්නේ.     ", "URL": "https://www.itnnews.lk/2023/10/05/457840/", "Category": "Breaking News,දේශීය පුවත්", "Parent URL": null}