{"Source": "ITN news", "Timestamp": "සැප්තැම්බර් 18, 2021 11:13", "Headline": "තලේබාන් සංවිධානය එරට කාන්තා කටයුතු අමාත්‍යාංශය වසා දමයි", "News Content": "තලේබාන් සංවිධානය එරට කාන්තා කටයුතු අමාත්‍යාංශය වසා දැමීමට කටයුතු කර තිබෙනවා. එම අමාත්‍යාංශය දැඩි ආගමික මූලධර්ම ක්‍රියාත්මක කරනු ලබන දෙපාර්තමේන්තුවක් බවට පත්කර ඇති බවයි වාර්තා වන්නේ. කාන්තා කටයුතු අමාත්‍යාංශයේ ලාංඡනය ද ඉවත්කර එම ස්ථානයේ පුණ්‍ය කටයුතු පිළිබද ලාංඡනයක් ස්ථාපිත කිරීමටයි කටයුතු කර තිබෙන්නේ. කාන්තා කටයුතු අමාත්‍යංශය පිහිටි ගොඩනැගිල්ල අසල ඇෆ්ගනිස්ථාන කාන්තාවන් රැදීසිටින අයුරු දක්නට ලැබුණා. 2001 වර්ෂයෙන් පසු ඇමෙරිකා හමුදා ඇෆ්ගනිස්ථානයේ බලය අල්ලාගෙන සිටින කාලය තුළ එරට කාන්තාවන්ට නිදහස භුක්තිවිදීමේ අයිතිය හිමිව තිබුණා. තලේබාන් සංවිධානය පිහිටුවාගත් සර්ව පුරුෂ තාවකාලික අන්තර්වාර රජය මගින් කාන්තා අයිතීන් මුළුමනින්ම අහිමිවී ඇති බවයි වාර්තා වන්නේ.           ", "URL": "https://www.itnnews.lk/2023/10/05/363366/", "Category": "ජාත්‍යන්තර පුවත්", "Parent URL": null}