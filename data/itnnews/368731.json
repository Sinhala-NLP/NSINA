{"Source": "ITN news", "Timestamp": "ඔක්තෝබර් 12, 2021 14:18", "Headline": "කොම්පාසු සුළි කුණාටුවෙන් පිලිපීනයට දැඩි බලපෑම්", "News Content": "කොම්පාසු සුළි කුණාටුවෙන් පිලිපීනයට දැඩි බලපෑම් එල්ල වී ඇති බව එරට ආපදා කළමනාකරණ මධ්‍යස්ථානය නිවේදනය කරනවා. සුළි කුණාටුව හේතුවෙන් මේ වන විට පුද්ගලයින් 9 දෙනෙකු ජීවිතක්ෂයට පත්ව ඇති බවයි වාර්තා වන්නේ. තවත් පුද්ගලයින් 11 දෙනෙකු අතුරුදන් බව ආපදා කළමනාකරණ මධ්‍යස්ථානය පවසනවා. පැයට කිලෝමීටර් 100 පමණ වේගයෙන් හමා යන සුළි කුණාටුව හේතුවෙන් ගංවතුර හා නායයෑම් ද සිදුවුණා. පුද්ගලයින් 1600ක් පමණ ආරක්ෂිත ස්ථාන කරා යොමුකිරීමටයි බලධාරීන් පියවර ගෙන ඇත්තේ. ආපදාවට පත් ජනතාවට සහන සැලසීම සදහා සහන කණ්ඩායම් රැසක් සේවයට කැදවා තිබෙනවා.       ", "URL": "https://www.itnnews.lk/2023/10/05/368731/", "Category": "ජාත්‍යන්තර පුවත්", "Parent URL": null}