{"Source": "ITN news", "Timestamp": "මැයි 27, 2022 13:08", "Headline": "පෝලිම්වල ඉන්න එපා – අදත් ලීට්‍රෝ ගෘහස්ථ ගෑස් නෑ", "News Content": "ඉන්ධන නොමැතිවීම හේතුවෙන් මෙරටට ළගාවීමට නොහැකිව ඉන්දියාව බලා පිටත්වූ ගෑස් නැව ඉදිරි දින 2 තුළ දිවයිනට ලගාවීමට නියමිත බව බලධාරීන් පවසනවා. ගෑස් පැටවූ තවත් නැවක් මාලදිවයිනේ සිට අද දිනයේදී ශ්‍රී ලංකාව බලා පැමිණීමට නියමිතයි. අඛණ්ඩව 4 වන දිනටත් අද දිනයේද ගෑස් නිකුත් කිරීමට නොහැකි බව ලිට්‍රෝ සමාගම පවසනවා. ගෑස් නැවත පැමිණෙන දිනය මාධ්‍ය ඔස්සේ දැනුම් දෙන බවයි එම සමාගම සදහන් කරන්නේ. ගෑස් පැමිණීමෙන් පසු දිනක් තුළ ගොඩබෑමේ කටයුතු ආරම්භ කර වෙළෙදපොලට නිකුත් කරන බව ලිට්‍රෝ සභාපති විජිත හේරත් මහතා පවසනවා. එතෙක් ගෑස් ලබා ගැනීමට පෝලිම්වල රැදී නොසිටින ලෙස ඔහු දැනුම් දෙනවා.   ", "URL": "https://www.itnnews.lk/2023/10/05/413576/", "Category": "දේශීය පුවත්", "Parent URL": null}