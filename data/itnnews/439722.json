{"Source": "ITN news", "Timestamp": "ඔක්තෝබර් 10, 2022 10:45", "Headline": "ලෝක මානසික සෞඛ්‍ය දිනය අද", "News Content": "ලෝක මානසික සෞඛ්‍ය දිනය අදට යෙදී තිබෙනවා. මානසික සෞඛ්‍ය සහ යහජීවන පැවැත්මට ගෝලීය ප්‍රමුඛතාවක් ලබාදීමට ක්‍රියා කිරීම යන තේමාවෙන් මෙවර මානසික සෞඛ්‍ය දිනය සැමරෙනවා. අසීරු හා දුෂ්කර අවස්ථාවන් ජය ගැනීමට යහපත් මානසික සෞඛ්‍ය අත්‍යවශ්‍ය සාධකයක් වනවා. මානසික රෝග සදහා ප්‍රතිකාර ගැනීම පමණක් හොද මානසික සෞඛ්‍යයක් සදහා ප්‍රමාණවත් වන්නේ නැහැ. ඒ සදහා සමාජයේ සියලු ස්ථරවල තිර අදිටනින් හා දීර්ඝ කාලීන සැළසුම්වලින් යුත් යහපැවතුම් ජීවිතයක් තිබිය යුතුයි.  එදිනෙදා ජීවිතයේදී ඇතිවන විවිධ සමාජ,  ආර්ථික ගැටලු හේතුවෙන් මානසික පීඩන ඇති වුවත් එම ආවේග පාලනය කර ගැනීමට අන්තර් පුද්ගල සබදතා රැකගැනීම හා ආත්ම විශ්වාසය නොවෙනස්ව තබා ගැනීම වැදගත් වනවා. මෙම ව්‍යායාමය ජාතික මෙන්ම ජාත්‍යන්තර වශයෙන් සාර්ථක කර ගැනීමට සියලු දෙනා කැපවිය යුතු බව ශ්‍රී ලංකා මනෝ විශේෂඥ මනෝ වෛද්‍යවරුන්ගේ සංගමය සදහන් කරනවා.       ", "URL": "https://www.itnnews.lk/2023/10/05/439722/", "Category": "Breaking News,නවතම පුවත්", "Parent URL": null}