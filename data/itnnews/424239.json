{"Source": "ITN news", "Timestamp": "ජූලි 21, 2022 14:25", "Headline": "කසල තේ තොගයක් විශේෂ කාර්ය බලකාය සොයා ගනී", "News Content": "මෙරට තේ සදහා ජාත්‍යන්තරයේ පවත්නා කීර්ති නාමය විනාශ කිරීමේ ව්‍යාපෘතියක තොරතුරු හෙළි කර ගැනුණා. සිලෝන් ටී නමින් ජාත්‍යන්තර වෙළදපොලේ අලෙවි කිරීමට සූදානම් කර තිබූ කසල තේ තොගයක් කොළඹ 15 ප්‍රදේශයේදී පොලිස් විශේෂ කාර්ය බලකාය අත්අඩංගුවට ගත්තා.  තේ කිලෝග්‍රෑම් 19,000 කට අධික ප්‍රමාණයක් හා තේ වර්ණ ගැන්වීම සදහා යොදාගත් දියර ලීටර් 336 ක් මෙසේ අත්අඩංගුවට ගෙන තිබෙනවා. යන්ත්‍රසූත්‍ර භාවිත කරමින් කසළ තේ පිරිසිදු තේ බවට සකස් කරමින් අපනයනය සදහා උත්සාහ දරා තිබෙනවා. මෙම කසළ තේ තොගය මැද පෙරදිග රටවලට අපනයනය කිරීමටයි උත්සාහ දරා ඇත්තේ.     ", "URL": "https://www.itnnews.lk/2023/10/05/424239/", "Category": "දේශීය පුවත්", "Parent URL": null}