{"Source": "ITN news", "Timestamp": "ජූනි 12, 2022 13:36", "Headline": "රජයේ වෛද්‍ය නිලධාරීන්ගේ සංගමයේ මධ්‍යම කාරක සභාවට අනුරුද්ධ පාදෙණිය පත්වෙයි", "News Content": "රජයේ වෛද්‍ය නිලධාරීන්ගේ සංගමයේ විධායක කමිටුව සහ මධ්‍යම කාරක සභාවට වෛද්‍ය අනුරුද්ධ පාදෙණිය ප්‍රමුඛ කණ්ඩායම නිතරගයෙන් තේරී පත්ව තිබෙනවා. රජයේ වෛද්‍ය නිලධාරීන්ගේ සංගමයේ කමිටු සඳහා එම කණ්ඩායම අඛණ්ඩව තේරී පත් වූයේ 11 වැනි වරටයි. රජයේ වෛද්‍ය නිලධාරීන්ගේ සංගමයේ 95 වැනි වාර්ෂික මහා සභා රැස්වීම ඊයේ පැවැත්වුණා. එම සංගමයේ  විධායක සභාවේ මෙවර සභාපතිවරයා ලෙස වෛද්‍ය දර්ශන සිරිසේන මහතා පත් කෙරුණා. ඒ දිගු කලක් එහි සභාපතිවරයාව සිටි වෛද්‍ය අනුරුද්ධ පාදෙණිය මහතා වෙනුවට වන අතර මෙවර පාදෙණිය මහතා තරග කර නොමැති බව සදහන්. එහෙත් එම සංගමයේ විධායක කමිටු සාමාජිකයෙකු ලෙස වෛද්‍ය අනුරුද්ධ පාදෙණිය මහතා තවදුරටත් කටයුතු කරනවා.     ", "URL": "https://www.itnnews.lk/2023/10/05/416663/", "Category": "දේශීය පුවත්", "Parent URL": null}