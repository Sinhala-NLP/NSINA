{"Source": "ITN news", "Timestamp": "අගෝස්තු 13, 2022 12:38", "Headline": "කොදෙව්වන් පරදා නවසීලන්තය ලකුණු 90කින් ජය ගනී", "News Content": "නවසීලන්තය සහ බටහිර ඉන්දීය කොදෙව් කණ්ඩායම අතර පැවති දෙවන 20-20 තරගය ලකුණු 90කින් ජය ගැනීමට නවසීලන්ත කණ්ඩායම සමත්වුණා. තරගයේ ප්‍රථමයෙන් පන්දුවට පහරදුන් නවසීලන්ත කණ්ඩායම සිය පන්දුවාර 20 අවසානයේදී කඩුළු 5ක් දැවී ලකුණු 215 ක් රැස් කළා. වේගවත් ඉනිමක් ක්‍රීඩා කළ ග්ලෙන් ෆිලිප්ස් පන්දු 41 කදී ලකුනු 76ක් රැස් කළේ 6 පහර 6ක්ද සමගින්. පිළිතුරු ඉනිම ක්‍රීඩා කළ බටහිර ඉන්දීය කොදෙව් කණ්ඩායමේ පළමු කඩුළු 4 අඩු ලකුණු සංඛ්‍යාවකට දවා ගැනීමට නවසීලන්ත පන්දු යවන්නන් සමත්වුණේ කොදෙව් කණ්ඩායමට ප්‍රබල අභියෝගයක් එල්ලකරමින්. කෙසේ වෙතත් කොදෙව් කණ්ඩායමට සිය පන්දුවාර 20 අවසානයේදී කඩුලු 09 ක් දැවී ලබා ගත හැකි වූයේ ලකුණු 125 ක් පමණයි. කොදෙව් ඉනිමේ වැඩිම ලකුණු ලාභියා රෙව්මන් පවෙල් ලකුණු 21යි. පන්දු යැවීමේදී මිචෙල් සැන්ටර් සහ මිචෙල් බ්‍රැක්වෙල් කඩුළු 3 බැගින් බිඳ හෙළුවා.   ", "URL": "https://www.itnnews.lk/2023/10/05/428653/", "Category": "ජාත්‍යන්තර පුවත්", "Parent URL": null}