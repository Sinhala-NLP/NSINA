{"Source": "ITN news", "Timestamp": "අගෝස්තු 11, 2023 12:06", "Headline": "බලශක්ති ක්ෂේත්‍රය නියාමනය කිරීමට නව ස්වාධීන නියාමන ආයතනයක්", "News Content": "මෙරට බලශක්ති ක්ෂේත්‍රය නියාමනය කිරීමට නව ස්වාධීන නියාමන ආයතනයක් ලබන වසරේදී පිහිටුවන බව අමාත්‍ය කංචන විජේසේකර මහතා පවසනවා. මෙරට ලිහිසි තෙල් ආනයනය කරන සමාගම්වල නියෝජිතයන් සමඟ පැවති සාකච්ඡාවකදී මේ බව අවධාරණය කෙරුණේ. නව රෙගුලාසි රජයේ ප්‍රතිපත්ති , තීරණ සහ අනෙකුත් කරුණු සම්බන්ධයෙන් ඔවුන් ඉදිරිපත් කළ යෝජනා මෙහිදී සාකච්ඡා කෙරුණා. ලිහිසි තෙල් ආනයනය කිරීමේ බලපත්‍ර වසර 3කට වරක් ලබාදීමට රජය තීරණය කර තිබෙනවා. එමෙන්ම සියලුම ආනයනික ලිහිසි තෙල්වර්ග වෙනුවෙන් ඛණිජ තෙල් සංස්ථාව සමග ගිවිසුම්ගතව ඇති 1200කට ආසන්න පිරවුම්හල්වල  ද  අලෙවි කිරීමට පහසුකම් සැලසීමට නියමිතයි. ඒ අනුව පාරිභෝගිකයන්ගේ කැමැත්ත මත ඒවා මිලට ගැනීමේ අවස්ථාව උදාවනවා.           ", "URL": "https://www.itnnews.lk/2023/10/05/507326/", "Category": "Breaking News,දේශීය පුවත්", "Parent URL": null}