{"Source": "ITN news", "Timestamp": "සැප්තැම්බර් 13, 2021 12:03", "Headline": "අන්තවාදී මතවාදය යුගයේ බරපතලම අභියෝගයයි -එය ජය ගන්න සැවොම එක් වෙමු", "News Content": "ආර්ථික දේශපාලන හා සමාජයීය අරමුණු සාක්ශාත් කර ගැනීමේ දී අපගේ අනාගතය රඳා පවතින්නේ එක් ජාතියක් වශයෙන් සිදුවන එකමුතුකම හා සහජීවන මත බව අග්‍රාමාත්‍ය මහින්ද රාජපක්ෂ මහතා අවධාරණය කරනවා.ජී 20 අන්තර් ආගමික සංසදයේ පළමු සැසි වාරය අමතමින් අග්‍රාමාත්‍යවරයා මේ බව ප්‍රකාශ කළා. ජී 20 රාජ්‍ය නායක සමුළුව ලබන ඔක්තෝම්බර් මස 30 සහ 31 දිනයන් හීදි ඉතාලියේ රෝම අගනුවරදී පැවැත්වීමට නියමිතයි. ඊට සමගාමීව ජී විස්ස අන්තර් ආගමික සංසදයේ පළමු සැසි වාරය ඉතාලියේ බොලොඤ්ඤා නගරයේ දී ඊයේ පැවැත්වුණා. සංසදයේ ආරම්භක දිනය වූ ඊයේ දිනයේ දී පළමු සැසි වාරය ඇමතූ අග්‍රාමාත්‍ය මහින්ද රාජපක්ෂ මහතා කියා සිටියේ විවිධ ජන කොටස් එක් කර ගනිමින් පරිණත ජාතිකත්වයක් පිළිබඳ හැගීමක් ගොඩ නැගීමේ අභියෝගයට ශ්‍රී ලංකාව සාර්ථකව ප්‍රතිචාර දක්වා ඇති බවයි. ", "URL": "https://www.itnnews.lk/2023/10/05/362076/", "Category": "Breaking News,දේශීය පුවත්", "Parent URL": null}