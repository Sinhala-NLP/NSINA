{"Source": "ITN news", "Timestamp": "ජූලි 6, 2022 13:49", "Headline": "අධි තාක්ෂණික ස්කෑනරයක් සමඟ නිධානයක් ගන්න ගිය 09 ක් අත්අඩංගුවට", "News Content": "වව්නියාව නගර්ඉලුප්පයිකුලම් ප්‍රදේශයේදී නිධානයක් ගොඩගැනීමට උත්සහ කරමින් සිටි සැකකරුවන් 09 දෙනෙකු සකෑනර් යන්ත්‍රයක් සහ වෑන්රථයක් සමඟ ඊයේ (05) දින වව්නියාව පොලීසිය අත්අඩංගුවට ගෙන තිබෙනවා. නගර් ඉලුප්පයිකුලම් ප්‍රදේශයේ කැලෑබද ප්‍රදේශයක සැකකටයුතු වෑන්රථයක් නවතා ඇති බවට යුදහමුදා බුද්ධි අංශයට ලැබුණු තොරතුරකට අනුව ඒ බව යුදහමුදා නිලධාරීන් විසින් වව්නියාව පොලීසියට දැනුම් දී තිබේ. අනතුරුව වව්නියාව පොලිස් අපරාධ අංශ නිලධාරීන් එම ස්ථානයට ගොස් සිදුකරන ලද පරික්ෂාවකදී දකුණෙ සිට පැමිණ ඇති පිරිසක් විසින් පොළව යට ඇති වස්තු සෙවීම සඳහා වූ අධි තාක්ෂණයෙන් යුත්  ස්කෑනර් යන්ත්‍රයක් භාවිතා කරමින් සිටියදී එම පිරිස සමඟ වෑන් රථයක්ද අත්අඩංගුවට ගැනීමට පොලීසිය පියවර ගත්තා. අවුරුදු 26 සිට අවුරුදු 50 ක් දක්වා වයසැති වව්නියාව ප්‍රදේශයේ පදිංචි දෙදෙනෙක්, සහ මහර ප්‍රදේශයේ පදිංචි පුද්ගලයින් 07 දෙනෙකු අත්අඩංගුවට ගෙන තිබෙනවා. අත්අඩංගුවට ගත් සැකකරුවන් වව්නියාව මහෙස්ත්‍රාත් අධිකරණයට ඉදිරිපත් කිරීමට පියවර ගෙන ඇතැයිද බී පරික්ෂණ සිදුකරන වව්නියාව පොලීසිය වැඩිදුරටත්\nපැවසුවා. ", "URL": "https://www.itnnews.lk/2023/10/05/421624/", "Category": "Breaking News,දේශීය පුවත්", "Parent URL": null}