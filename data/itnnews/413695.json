{"Source": "ITN news", "Timestamp": "මැයි 27, 2022 17:43", "Headline": "මැයි 09 සිද්ධිය: හඳුනාගැනීමේ පෙරෙට්ටුවකට ඉදිරිපත් කළ සැකකරුවන් 6 දෙනා රිමාන්ඩ්", "News Content": "ගාලුමුවදොර විරෝධතාකරුවන්ට පහරදීමේ සිද්ධිය සම්බන්ධයෙන් අත්අඩංගුවට ගෙන හඳුනාගැනීමේ පෙරෙට්ටුවකට ඉදිරිපත් කළ සැකකරුවන් 6 දෙනෙකු තවදුරටත් රක්ෂිත බන්ධනාගාර ගත කෙරුණා. ඒ ලබන 31 වනදා දක්වායි. පෙරෙට්ටු කටයුතු අද දිනය තුළ අවසන් කිරීමට නොහැකි වීම හේතුවෙනුයි ඔවුන්  රක්ෂිත බන්ධනාගාර ගත කිරීමට කොටුව මහේස්ත්‍රාත් තිළිණ ගමගේ මහතා නියෝග කළේ. මේ අතර වීරකැටිය සහ මැදමුලන ප්‍රදේශයේ සිදුකළ දේපල හානිකිරීම් හා ප්‍රචණ්ඩ ක්‍රියා සම්බන්ධයෙන් අත්අඩංගුවට ගත් වීරකැටිය කුඩාබිබුල විහාරස්ථානාධිපති වෑකදවිල රාහුල හිමියන් ඇතුළු සැකකරුවන් 15 දෙනෙකු ලබන 31 වනදා තෙක් රක්ෂිත බන්ධනාගාර ගත කෙරුණා. ඒ වලස්මුල්ල මහේස්ත්‍රාත් අධිකරණය මගින්. මෙම සැකකරුවන්ට සහාය පළකරමින් පිරිසක් අධිකරණය ඉදිරිපිට නිහඩ විරෝධතාවක ද නිරත වුණා.       ", "URL": "https://www.itnnews.lk/2023/10/05/413695/", "Category": "දේශීය පුවත්", "Parent URL": null}