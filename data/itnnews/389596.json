{"Source": "ITN news", "Timestamp": "ජනවාරි 19, 2022 11:02", "Headline": "මොරගොල්ල සහ බ්‍රෝඩ්ලන්ඩ් විදුලි ව්‍යාපෘති කඩිනම් කරන ලෙස නිලධාරින්ට උපදෙස්", "News Content": "මොරගොල්ල සහ බ්‍රෝඩ්ලන්ඩ් විදුලි ව්‍යාපෘති කඩිනම් කරන ලෙස රාජ්‍ය අමාත්‍ය දුමින්ද දිසානායක මහතා අමාත්‍යාංශ නිලධාරින්ට උපදෙස් ලබා දුන්නා. ඒ සදහා වන ගිවිසුමට කඩිනමින් අත්සන් තැබීමට අවශ්‍ය කටයුතු සලසන ලෙසයි අමාත්‍යවරයා තවදුරටත් අවධාරණය කළේ. මොරගොල්ල සහ බ්‍රෝඩ්ලන්ඩ් ජල විදුලි ව්‍යාපෘතිවල ප්‍රගතිය හා  ගැටලු පිළිබද සාකච්ඡාවක් රාජ්‍ය අමාත්‍ය දුමින්ද දිසානායක මහතාගේ ප්‍රධානත්වයෙන් පැවැත්වුණා. ඒ සූර්යබල සුළං හා ජලවිදුලිජනන ව්‍යාපෘති සංවර්ධන රාජ්‍ය අමාත්‍යාංශයේදී. සෞභාග්‍යයේ දැක්මට අනුව වසර 2030 වන විට මෙරට විදුලි අවශ්‍යතාවෙන් සියයට හැත්තෑවක් පුනර්ජනනීය බලශක්ති මගින් ලබා ගත යුතුයි. ඒ අනුව ජල විදුලි ව්‍යාපෘති කඩිනම් කිරීම පිණිස ශ්‍රී ලංකා මහවැලි අධිකාරිය හා වාරිමාර්ග දෙපාර්තමේන්තුව සමග අවබෝධතා ගිවිසුමකට අත්සන් කිරීමට කඩිනම් පියවර ගන්නා ලෙස රාජ්‍ය අමාත්‍යවරයා මෙහිදී උපදෙස් ලබා දුන්නා.     ", "URL": "https://www.itnnews.lk/2023/10/05/389596/", "Category": "දේශීය පුවත්", "Parent URL": null}