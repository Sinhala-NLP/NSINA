{"Source": "ITN news", "Timestamp": "මැයි 17, 2023 10:12", "Headline": "පාර්ලිමේන්තු සාර සංහිතා විමර්ශිත ශාස්ත්‍රීය සංග්‍රහයේ  සිව්වැනි වෙළුම සඳහා ලිපි කැඳවීම ඇරඹෙයි", "News Content": "පාර්ලිමේන්තු සාර සංහිතා විමර්ශිත ශාස්ත්‍රීය සංග්‍රහයේ  සිව්වැනි වෙළුම සඳහා ලිපි කැඳවීම දැන් ආරම්භ කර තිබෙනවා. මෙහි තෙවැනි වෙළුම එළි දැක්වීම කථානායක මහින්ද යාපා අබේවර්ධන මැතිතුමාගේ ප්‍රධානත්වයෙන් පසුගිය (11) වැනිදා පාර්ලිමේන්තු සංකීර්ණයේදී සිදු කෙරුණා. මෙම උත්සවයේදී “පාර්ලිමේන්තු සාර සංහිතා” විමර්ශිත ශාස්ත්‍රීය සංග්‍රහයේ සිව්වැනි වෙළුම සඳහාද ශාස්ත්‍රීය ලිපි කැඳවීම නිල වශයෙන් ආරම්භ කරන බව ව්‍යවස්ථාදායක සේවා අධ්‍යක්ෂ සහ සන්නිවේදන අධ්‍යක්ෂ (වැඩ බලන) එච්.ඊ. ජනකාන්ත සිල්වා මහතා විසින් ප්‍රකාශයට පත්කළා. මේ අනුව පසුගිය 11 වැනිදා සිට සිව්වැනි වෙළුම සඳහාද ශාස්ත්‍රීය ලිපි කැඳවීම සිදු වෙනවා. ව්‍යවස්ථාදායක ක්‍රියාවලිය පිළිබඳ වර්තමාන මෙන්ම අනාගත සමාජයටද අවශ්‍ය දැනුම සමාජගත කිරීම “පාර්ලිමේන්තු සාර සංහිතා ” විමර්ශිත ශාස්ත්‍රීය ග්‍රන්ථය සැකසීමේ අරමුණයි. ශ්‍රී ලංකා පාර්ලිමේන්තුවේ සන්නිවේදන දෙපාර්තමේන්තුවේ ප්‍රකාශනයක් ලෙස මෙම විමර්ශිත ශාස්ත්‍රීය ග්‍රන්ථය සකස් කරන අතර මේ වන විට එහි වෙළුම් තුනක් නිකුත් වී තිබෙනවා. මේ අනුව කාලීන තේමාවන් පිළිබඳ අවධානය යොමුකරමින් පාර්ලිමේන්තු සාර සංහිතා ශාස්ත්‍රීය සංග්‍රහයේ  තෙවැනි වෙළුම සඳහා ලිපි කැඳවීම දැන් සිදු කරයි. ශාස්ත්‍රීය ග්‍රන්ථ සඳහා ලිපි සැපයීමට උනන්දුවක් දක්වන සියලු දෙනාට මෙම ග්‍රන්ථයට ලිපි ලබාදීමට හැකියි. එහිදී පහත තේමාවන් යටතේ පෙන්වාදී ඇති ආකෘතිය සහ මාර්ගෝපදේශ අනුගමනය කරමින් ඕනෑම අයෙක්ට ශාස්ත්‍රීය ලිපි ලබාදීමට හැකියි. “පශ්චාත් ගෝලීය තත්ත්වය හමුවේ පාර්ලිමේන්තු ප්‍රජාතන්ත්‍රවාදයේ වර්තමානය හා අනාගතය” යන ප්‍රධාන තේමාව මත පහත සඳහන් අනුතේමා යටතේ ලිපි සම්පාදනය කළ හැකියි. ශාස්ත්‍රීය ලිපි සකස් විය යුතු ආකෘතිය සංක්ෂේපය : වචන 250 – 300 අතර විය යුතු ය මුඛ්‍ය පද  :  අවම මුඛ්‍ය පද 3කට හා උපරිම 5කට සීමා විය යුතු ය  මාර්ගෝපදේශ දෙමළ ලිපි සඳහා Bamini අක්ෂර රූපාකාර භාවිත කළ යුතු ය. – ඉංග්‍රීසි පොයින්ට් 11   මේ පිළිබඳ වැඩි දුර තොරතුරු 0778886676 සහ 0112 777328 යන දූරකථන අංක ඔස්සේ ශ්‍රී ලංකා පාර්ලිමේන්තුවේ මාධ්‍ය නිලධාරී ආසිරි හපුගොඩ මහතා ඇමතීමෙන් ලබාගත හැකියි. එසේම ඔබ විසින් සකස් කරන ලද  ලිපි 2023.08.13 දිනට පෙර [email protected] යන ඊමේල් ලිපිනයට ලැබීමට සැලැස්විය යුතු වෙනවා.         ", "URL": "https://www.itnnews.lk/2023/10/05/483906/", "Category": "දේශීය පුවත්", "Parent URL": null}