{"Source": "ITN news", "Timestamp": "සැප්තැම්බර් 8, 2022 15:09", "Headline": "උෂ්ණාධික කාලගුණයත් සමඟ චීනය තුළ බලශක්ති අර්බුදයක්", "News Content": "චීනයට බලපා ඇති උෂ්ණාධික කාලගුණයත් සමග බලශක්ති අර්බුදයක් ගොඩනැගෙමින් පවතින බව වාර්තා වනවා. දේශගුණික විපර්යාස හමුවේ චීනයේ උණුසුම් කාලගුණය ඉදිරි වසරවලදී දැවැන්ත ලෙස බලශක්ති පරිභෝජනය ඉහළයාම  ගැටලුවක්වන බවට විශ්ලේශකයින් අනතුරු අඟවනවා. ලෝකයේ දෙවන විශාලතම ආර්ථිකයට හිමිකම් කියන චීනය වාර්තාගත ලෙස ඉහළ යන තාප තරංග, නියං හා දේශගුණික විපර්යාස හමුවේ මේ වන විටත් බලශක්ති අර්බුදයකට මුහුණ දෙමින් සිටිනවා. ඉදිරි කාලය තුළදී පොසිල ඉන්ධනවලින් බැහැරව හරිත බලශක්තිය දෙසට යොමුවීම අත්‍යවශ්‍ය කාරණයක් වනු ඇති බවටයි විශ්ලේෂකයින් පෙන්වා දෙන්නේ. පුනර්ජනනීය බලශක්තිය ඊට හොදම විසදුම ලෙස යෝජනා වී තිබුණ ද චීනය තුළ ඊට සීමාවන් පවතින බවට වාර්තා වනවා. නියං තත්ත්වය හමුවේ ගංගාවන්හි ජලමට්ටම පහළ බැසීමත් සමග ජල විදුලි බලාගාරයන්හි සේවාවන් ඇණහිට ඇති  බව ද සදහන්.       ", "URL": "https://www.itnnews.lk/2023/10/05/433720/", "Category": "ජාත්‍යන්තර පුවත්", "Parent URL": null}