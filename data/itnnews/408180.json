{"Source": "ITN news", "Timestamp": "අප්‍රේල් 24, 2022 18:58", "Headline": "ගාලු මුවදොර බණ්ඩාරනායක පිළිරුව විනාශ කළයුතු බව ටැමිල් ගාඩියන් වෙබ් අඩවිය වාර්තා කරයි", "News Content": "ගාලු මුවදොර ස්ථාපනය කර ඇති හිටපු අග්‍රාමාත්‍ය එස් ඩබ්ලිව් ආර් ඩී බණ්ඩාරනායක මහතාගේ පිළිරුව විනාශ කළයුතු බව ටැමිල් ගාඩියන් වෙඩ්අඩවිය වාර්තා කර තිබෙනවා. 1956 වසරේ සිංහල පමණයි පනත ගෙන ඒමෙන් රටට හිටපු අග්‍රාමාත්‍යවරයා හානියක් සිදුකළ බවයි එම වෙඩ් අඩවියේ දක්වා ඇත්තේ. දෙමළ ජාතික දේශපාලන නායකයන් පිරිසක් පිළිරුව ඉදිරිපිට සාමකාමී සත්‍යග්‍රහ ව්‍යාපාරයක් පැවැත්වීමට යාමේදී ඔවුන්ට එරෙහිව කිසියම් පිරිසක් බාධා එල්ල කර ඇති බව ද එම වෙබ්අඩවිය පවසනවා. බණ්ඩාරනායක මහතා සිංහල ජාතිවාදය වර්ධනය කිරීම සදහා කටයුතු කළ අයෙකු බව ද එම වෙබ්අඩවිය සදහන් කර තිබෙනවා. ජාතීන් අතර සමගියට මෙවැනි ප්‍රතිමා බාධාවක් බව පෙන්වාදෙන ටැමිල් ගාඩියන් වෙබ්අඩවිය එය ඉවත් කිරීම සිදුකළ යුතු බවයි සදහන් කර ඇත්තේ.         ", "URL": "https://www.itnnews.lk/2023/10/05/408180/", "Category": "දේශීය පුවත්", "Parent URL": null}