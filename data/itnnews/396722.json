{"Source": "ITN news", "Timestamp": "பிப்ரவரி 22, 2022 10:49", "Headline": "உக்ரேனில் உள்ள இலங்கையர்கள் தொடர்பில் வெளிவிவகார அமைச்சு கவனம்..", "News Content": "உக்ரேனில் உள்ள இலங்கை சிறுவர்களுடன் நெருங்கிய தொடர்புகளைப் பேணி அடுத்தகட்ட நடவடிக்கைகள் தொடர்பில் கண்டறியுமாறு வெளிவிவகார அமைச்சு அறிவித்துள்ளது. \nஉக்ரேன் மற்றும் ரஷ்யாவுக்கு இடையில் ஏற்பட்டுள்ள மோதல் நிலை மற்றும் ரஷ்யா உக்ரேனை ஆக்கிரமிப்பதற்கு காணப்படும் சந்தர்ப்பங்கள் தொடர்பில் தகவல்களைப் பெற்று அங்குள்ள இலங்கையர்கள் தொடர்பில் மிகுந்த அவதானத்துடன் செயற்படுமாறு வெளிவிவகார அமைச்சு அறிவித்துள்ளது. அங்காரா தூதரக அலுவலகத்துடன் தொடர்பை ஏற்படுத்தி உக்ரேனில் உள்ள 14 மாணவர்கள் உட்பட 40 க்கும் அதிகமான இலங்கையர்களின் பாதுகாப்பு மற்றும் நலன்புரி விடயங்கள் உறுதிப்படுத்தப்பட்டுள்ளதாகவும் வெளிவிவகார அமைச்சு தெரிவித்துள்ளது. தொடர்ச்சியாக அங்காராவில் உள்ள இலங்கை தூதரக காரியாலயத்துடன் தொடர்பில் இருக்குமாறு உக்ரேனில் உள்ள இலங்கையர்களிடம் வெளிவிவகார அமைச்சு கோரிக்கை விடுத்துள்ளது. யுக்ரேனில் அத்தியாவசிமற்ற சுற்றுப்பயணங்களை தவிர்த்துக் கொள்ளுமாறு இலங்கை வெளிவிவகார அமைச்சு உக்ரேனிலுள்ள இலங்கையர்களுக்கு ஆலோசனை வழங்கியுள்ளது. ", "URL": "https://www.itnnews.lk/2023/10/05/396722/", "Category": "Breaking News,தேசிய செய்திகள்", "Parent URL": null}