{"Source": "ITN news", "Timestamp": "අගෝස්තු 29, 2021 12:12", "Headline": "රුපියල් 2000 දීමනාව ලබාදීම අදත් ක්‍රියාත්මකයි", "News Content": "කොරෝනා වසංගතය පාලනය කිරීම සඳහා ඇදිරිනීතිය පැනවීමත් එක්ක ජීවනෝපාය අහිමි වෙච්ච අඩු ආදායම්ලාභී පවුල් වෙනුවෙන් රුපියල් 2000 ක දීමනාවක් ලබාදීම අද දිනයේත් දිවයිනේ බොහෝ ස්ථානවලදී සිදු කෙරුණා. මහවැව ප්‍රා දේශීය ලේකම් කොට්ඨාශයේ හාල් පන්විල ග්‍රාම සේවා වසමේ පවුල් 420 ක් සඳහා රුපියල් 2000 දීමනාව ලබාදීම සිදු වූ බවයි අප වාර්තාකරුවන් සඳහන් කළේ. පුත්තලම දිස්ත්‍රික්කය තුළ මේ වනවිට පවුල් 78923 කට 2000 දීමනාව ලබාදීමට කටයුතු කර ඇති බව දිස්ත්‍රික් ලේකම් කේ ජී විජේසිරි මහතා සඳහන් කළා. ජීවනෝපාය මාර්ග අහිමි වූ අඩු ආදායම්ලාභී පවුල් 6000 කට වැඩි සංඛයාවක් සඳහා රුපියල් 2000 දීමනාව ගෙයින් ගෙට ගොස් ලබාදීමට කටයුතු කර න බවයි රත්නපුර ප්‍රාදේශීය ලේකම් කාර්යාලය සඳහන් කළේ. ග්‍රාම නිලධාරි වසම් මට්ටමින් මෙම වැඩපිළිවෙළ ක්‍රියාත්මක කෙරුණා. රුපියල් 2000 ක දීමනාව ලබාදීම සඳහා රුපියල් එක් කෝටි විසි ලක්ෂයකට අධික මුදලක් වැය කරන බවද රත්නපුර ප්‍රාදේශීය ලේකම් කාර්යාලයද සඳහන් කළා. මේ අතර නෝවුඩ් ප්‍රදේශයේ ආදායම් මාර්ග අහිමි වූ පවුල් 150 කට රුපියල් 2000 දීමනාව ලබාදීම සිදු වුණා. අඹගමුව ප්‍රා දේශීය ලේකම් කාර්යාලයේ පරිපාලන ග්‍රාම සේවා නිලධාරී ඩී ජී නවරත්න මහතාගේ ප්‍රධානත්වයෙන් නෝවුඩ් නිව්වැලිගම ග්‍රාම සේවා කාර්යාලයේ දී මෙම දීමනාව ලබාදීම සිදු කෙරුණා. අඹගමුව ප්‍රා දේශීය ලේකම් කොට්ඨාශයේ ග්‍රාම සේවා වසම් 67 ක අඩු ආදායම්ලාබීන් වෙත මෙම දීමනාව හිමි වන බවයි ඒ මහතා කියා සිටියේ. කොරෝනා වසංගත තත්ත්වය නිසා ජීවනෝපාය අහිමි වූ පුද්ගලයන්ට රුපියල් 2000 ක දීමනාව ලබා දීමේ වැඩසටහන යටතේ කොලොන්නාව ප්‍රදේශයේ ජනතාවට ගෙයින් ගෙට ගොස් මුදල් ලබාදීම අද සිදු කෙරුණා. ආබාධිතව සිටින පුද්ගලයන් පිරිසකට ද මෙහිදී සහන හිමි වූ බවයි අප වාර්තාකරුවන් පැවසුවේ.     ", "URL": "https://www.itnnews.lk/2023/10/05/358989/", "Category": "Breaking News,දේශීය පුවත්", "Parent URL": null}