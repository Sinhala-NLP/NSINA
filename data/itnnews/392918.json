{"Source": "ITN news", "Timestamp": "පෙබරවාරි 2, 2022 19:42", "Headline": "විදුලි කප්පාදුවක් සිදු නොකිරීමට නම් විදුලිය අරපිරිමැස්මෙන් භාවිත කරන්න", "News Content": "විදුලි කප්පාදුවක් සිදු නොකිරීමට නම් ජනතාව විදුලිය අරපිරිමැස්මෙන් භාවිත කිරිම අත්‍යාවශ්‍ය බව  මහජන උපයෝගිතා කොමිසම පවසනවා. මේ අතර විදුලි බලාගාර ක්‍රියාත්මක කිරීම සදහා සතියකට අවශ්‍ය ඉන්ධන ලබාදීමට බලශක්ති අමාත්‍ය උදය ගම්මන්පිල කටයුතු කර තිබෙනවා. නොරොච්චොලේ බලාගාරයේ අක්‍රිය වු ජනන යන්ත්‍රය යළි ක්‍රියාත්මක කිරීමත් විදුලි නිෂ්පාදනයට ප්‍රමාණවත් ඉන්ධන ලැබීමත් හේතුවෙන් අද දිනයේ විදුලි කප්පාදුවක් සිදු කිරිමට අවශ්‍ය නොවන බව අමාත්‍ය ගාමිණි ලොකුගේ මහතා ප්‍රකාශ කළා.  ඒ බව විදුලි ඉංජිනේරුවන්  අමාත්‍යවරයා දැනුම් දී තිබෙනවා. අක්‍රිය වු නොරොච්චෝලේ ගල් අගුරු බලාගාරයේ තුන්වන ජනන යන්ත්‍රයේ සිදු කළ අලුත්වැඩියාවෙන් පසු යළි ක්‍රියාත්මක කෙරුණා. මේ වනවිට ඉන් මෙගාවොට් 300ක් පමණ සමස්ථ ධාරිතාවක් විදුලි බල පද්ධතියට එක් කර තිබෙනවා.  නඩත්තු කටයුත්තක් හේතුවෙන් දැනට නවතා දමා ඇති කැලණිතිස්ස පෞද්ගලික බලාගාරයේ ජනන කටයුතු හෙට දිනයේ යළි ආරම්භ කිරීමට නියමිතයි. ඉන් සැපයෙන විදුලි ධාරිතාව මොගාවෙට් 165ක්. මේ අතර මෝසම සක්‍රිය වන තුරු ජාතික විදුලි පද්ධතියට අවශ්‍ය ජල විදුලිය ලබා දිය හැකි බව වාරිමාර්ග අධ්‍යක්ෂවරයා පවසනවා. කෙසේ වෙතත් ඉදිරි සැපයුම පිළිබදව අද පස්වරුවේ මාධ්‍ය හමුවක් මහජන උපයෝගිතා කොමිසන් සභාවේ සභාපතිවරයා  පැහැදිලි කළා. ", "URL": "https://www.itnnews.lk/2023/10/05/392918/", "Category": "Breaking News,දේශීය පුවත්", "Parent URL": null}