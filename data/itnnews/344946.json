{"Source": "ITN news", "Timestamp": "ජූනි 25, 2021 11:13", "Headline": "දෙවන T20 තරඟයේ ජයත් එංගලන්තයට", "News Content": "සංචාරක ශ්‍රී ලංකා කණ්ඩායම හා එංගලන්ත කණ්ඩායම අතර පැවැත්වෙන විස්සයි විස්ස තරගාවලියේ දෙවන තරගයෙනුත් පහසු ජයක් හිමිකර ගැනීමට එංගලන්ත කණ්ඩායම සමත් වුණා. තරගයේ කාසියේ වාසිය දිනා ප්‍රථමයෙන් පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 20 අවසානයේ කඩුලු 7 ක් දැවී රැස්කළේ ලකුණු 111 ක් පමණයි. ලකුණු 39 ක් රැස්කල කුසල් මෙන්ඩිස් ශ්‍රී ලංකා ඉණිමේ වැඩිම ලකුණු ලාභියා වුණා. පන්දු යැවීමේ දී මාක් වුඩ් හා අඩිල් රෂීඩ් කඩුලු 2 බැගින් බිදහෙළුවා. තරගය අතරතුර වර්ෂාව අදහැලීම හේතුවෙන් පන්දුවාර 18 කදී ලකුණු 103 ක ඉලක්කයක් එංගලන්තයට හිමිවුණා. පිළිතුරු ඉණිම ක්‍රීඩා කළ එංගලන්ත කණ්ඩායමේ පළමු කඩුලු 4 ලකුණු 30 ක් තුළදී දවා ගැනීමට ශ්‍රී ලංකා පන්දු යවන්නන් සමත්වුණ ද එංගලන්ත මැදපෙල පිතිකරුවන් පන්දුවාර 16 පන්දු 1 කදී ජයග්‍රාහී ඉලක්කය පසු කිරීමට සමත්වුණා. තරගාවලියේ තුන්වන තරගය හෙට පැවැත්වෙනවා.       ", "URL": "https://www.itnnews.lk/2023/10/05/344946/", "Category": "ක්‍රීඩා", "Parent URL": null}