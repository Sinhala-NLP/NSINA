{"Source": "ITN news", "Timestamp": "டிசம்பர் 6, 2021 11:42", "Headline": "புறக்கோட்டை பழைய சோனக வீதியில் நபர் ஒருவர் கொலை செய்யப்பட்டமை தொடர்பில் நால்வர் கைது", "News Content": "புறக்கோட்டை பழைய சோனக வீதியில் நபர் ஒருவர் கொலை செய்யப்பட்ட சம்பவம் தொடர்பில் சந்தேக நபர்கள் நால்வர் கைதுசெய்யப்பட்டுள்ளனர். கொலைசெய்யப்பட்டவர் பல்வேறு குற்றச்சாட்டுக்களுடன் தொடர்புடைய குற்றகுழுவொன்றின் உறுப்பினரான, வாழைத்தோட்டம் பவாஸ் என அடையாளம் காணப்பட்டுள்ளதாக பொலிஸார் தெரிவித்துள்ளனர். கடந்த 4ம் திகதி இரவு வாழைத்தோட்டம் பொலிஸ் பிரிவில் கூரிய ஆயுதங்களால் தாக்கப்பட்டு மனித படுகொலை சம்பவம் நடத்தப்பட்டது. சம்பவத்துடன் தொடர்புடைய நால்வர் நேற்று இரவு கொழும்பு குற்றப்பிரிவினரால் கைதுசெய்யப்பட்டுள்ளனர். குறித்த சந்தர்ப்பத்தில் மனித படுகொலைக்கென பயன்படுத்தப்பட்ட நான்கு கூறிய வாள்கள் பொலிஸாரினால் கைப்பற்றப்பட்டுள்ளன. அத்துடன் சந்தேக நபர்கள் வருகை தந்த காரும் தற்போது அடைளாளம் காணப்பட்டுள்ளது. அதனை பொலிஸாரின் கட்டுப்பாட்டிற்குள் கொண்டுவருவதற்கான விசாரணகைள் தற்போது முன்னெடுக்கப்பட்டுள்ளன. இதேவேளை சந்தேகநபர்கள் வாழைத்தோட்டம் பகுதியை சேர்ந்தவர்ளெனவும், அவர்கள் 23 முதல் 31 வயதுக்கு இடைப்பட்டவர்களெனவும் தெரியவந்துள்ளது. மேலதிக விசாரணைகளை வாழைத்தோட்டம் பொலிஸார், கொழும்பு குற்றத்தடுப்பு பிரிவினருடன் இணைந்து முன்னெடுத்துள்ளனர். ", "URL": "https://www.itnnews.lk/2023/10/05/381038/", "Category": "Breaking News,தேசிய செய்திகள்", "Parent URL": null}