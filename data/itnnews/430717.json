{"Source": "ITN news", "Timestamp": "අගෝස්තු 23, 2022 16:48", "Headline": "බේරේ වැවට පුද්ගලයින් තල්ලු කිරීමේ චෝදනාවට කාන්තාවක් රිමාන්ඩ්", "News Content": "පසුගිය මැයි 09 වනදා බේරේවැවට පුද්ගලයන් තල්ලු කළ බව කියන සිද්ධියේ සැකකාරියක ලබන 26 වනදා තෙක් රක්ෂිත බන්ධනාගාර ගත කෙරුණා. කොළඹ අපරාධ කොට්ඨාසය අධිකරණයට ඉදිරිපත් කළ මෙම සැකකාරිය රක්ෂිත බන්ධනාගාර ගත කිරීමට නියෝග කළේ කොටුව මහේස්ත්‍රාත් තිළිණ ගමගේ මහතායි. සිද්ධිය වූ දින අරලියගහ මන්දිරයේ රැස්වීමකට පැමිණි පිරිසක් යමින් සිටියදී  සැකකාර කාන්තාව ඇතුළු පිරිසක්  විසින් ඔවුන් බේරේවැවට තල්ලු කර ඇති බවයි පොලීසිය ප්‍රකාශ කළේ. මේ සම්බන්ධයෙන් පැමිණි 10 කට වැඩි සංඛ්‍යාවක් ලැබී ඇති බව ද පොලීසිය සදහන් කළා. අදාළ සැකකාරිය ඉදිරි දින හදුනාගැනීමේ පෙරට්ටුවකට ඉදිරිපත් කරන ලෙස ද නියෝග කෙරුණා.       ", "URL": "https://www.itnnews.lk/2023/10/05/430717/", "Category": "දේශීය පුවත්", "Parent URL": null}