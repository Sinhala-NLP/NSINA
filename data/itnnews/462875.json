{"Source": "ITN news", "Timestamp": "පෙබරවාරි 23, 2023 16:57", "Headline": "ශ්‍රී ලංකාව ස්ටීව් හෑන්ක් ගෝලීය උද්දමන දර්ශකයේ පහළට වැටෙයි", "News Content": "ස්ටීව් හෑන්ක් ගෝලීය උද්දමන දර්ශකයේ 13 වන ස්ථානය දක්වා පහතට පැමිණීමට ශ්‍රී ලංකාව සමත් වී තිබෙනවා. ඉකුත් ජුනි මාසයේදී ලොව වැඩිම උද්දමනයක් ඇති රටවල් අතර දෙවැනි ස්ථානයේ ශ්‍රී ලංකාව පැවතියා. මාස 7 කට පසු එය 13 වන ස්ථානය දක්වා පහත වැටීම ශ්‍රී ලංකාව ලැබූ ජයග්‍රහණයක් බවයි ආර්ථික විශ්ලේෂකයන් පෙන්වා දෙන්නේ. ජෝන් හොප්කින්ස් විශ්වවිද්‍යාලයේ ආර්ථික විද්‍යාව පිළිබද මහාචාර්ය ස්ටීවන් හැන්ක් මෙම දර්ශකය නිර්මාණය කර තිබෙනවා. පසුගිය දෙසැම්බර් මාසයේදී මෙරට උද්දමනය සියයට 61 ක් ලෙස වාර්තා වු බවයි එම දර්ශකය පෙන්වා දෙන්නේ. ලොව වැඩිම උද්දමනයක් පෙන්නුම් කරන සිම්බාබ්වේහි උද්දමනය සියයට 480 ක් වන අතර දෙවන ස්ථානයේ සිටින්නේ වෙනිසියුලාවයි. ලෙබනනය, සිරියාව, ඊජිප්තුව, ඝානාව, ඉරානය, ආජන්ටිනාව, දකුණු සූඩානය, සියරාලියෝන්, කියුබාව සහ මලාවි යන රාජ්‍යයන්හි උද්දමනය ශ්‍රී ලංකාවට වඩා වැඩි අගයක් පෙන්නුම් කරනවා.   ", "URL": "https://www.itnnews.lk/2023/10/05/462875/", "Category": "Breaking News,දේශීය පුවත්", "Parent URL": null}