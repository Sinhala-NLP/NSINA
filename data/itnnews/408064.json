{"Source": "ITN news", "Timestamp": "අප්‍රේල් 24, 2022 10:58", "Headline": "ලෙබනනයේ බෝට්ටු අනතුරකින් කුඩා දරුවෙකු ජීවිතක්ෂයට", "News Content": "ලෙබනනයේ ට්‍රිපෝලි අගනුවරට නැගෙනහිර වෙරළ නගරයක් ආසන්නයේ බෝට්ටුවක් අනතුරට ලක්වීමෙන් එක් අයෙකු මියගියා. 40 දෙනෙකු බේරාගෙන තිබෙනවා. අනතුරෙන් මියගොස් ඇත්තේ කුඩා දරුවෙකු බවයි ලෙබනන් ආරක්ෂක අංශ සඳහන් කරන්නේ. අනතුර සිදුවන අවස්ථාවේදී එහි පුද්ගලයින් 60 දෙනෙකු ගමන් කරමින් සිට තිබෙනවා. ඔවුන් ලෙබනන් සහ සිරියානු ජාතිකයින් බවයි ආරක්ෂක අංශ සඳහන් කරන්නේ. නීතිවිරෝධී ආකාරයෙන් යුරෝපයට පළායාමට තැත් කිරීමේ දී මෙලෙස අනතුරට ලක්ව ඇති බවයි වාර්තා වන්නේ.         ", "URL": "https://www.itnnews.lk/2023/10/05/408064/", "Category": "ජාත්‍යන්තර පුවත්", "Parent URL": null}