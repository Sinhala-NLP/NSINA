{"Source": "ITN news", "Timestamp": "ඔක්තෝබර් 3, 2021 12:10", "Headline": "ඉන්දීය විදේශ ලේකම් දළදා සමිඳු වැද පුදා ගනී", "News Content": "මෙරට සිව්දින නිල සංචාරයක් සඳහා පැමිණ සිටින ඉන්දීය විදේශ ලේකම් ශ්‍රී හර්ෂ් වර්ධන් ශ්‍රින්ග්ලා මහතා දළදා සමිදුන් වැදපුදා ගත්තා. ඉන්දීය විදේශ ලේකම් ශ්‍රී හර්ෂ් වර්ධන් ශ්‍රින්ග්ලා මහතා මෙරට නිල සංචාරයක් සඳහා පැමිණියේ ඊයේ දිනයේයි. ඒ විදේශ ලේකම් අද්මිරාල් මහාචාර්ය ජයනාත් කොළඹගේ මහතාගේ ආරාධනයකට අනුවයි. ඉන්දීය විදේශ ලේකම්වරයා ලබන 5 වනදා දක්වා මෙරට රැඳී සිටින අතර ජනාධිපතිතුමා ,අග්‍රාමාත්‍යවරයා , මුදල් අමාත්‍යවරයා මෙන්ම විදේශ අමාත්‍යවරයා ද හමුවීමට නියමිතයි. මේ අතර අද උදෑසන මහනුවර ඓතිහාසික ශ්‍රී දළදා මාලිගාව වෙත පැමිණි ඉන්දීය විදේශ කටයුතු ලේකම්වරයා දළදා සමිදුන් වැද පුදාගෙන ආශිර්වාද ලබා ගත්තා. දියවඩන නිලමේ නිලංග දෑල මහතායි ලේකම්වරයා පිළිගත්තේ. ඉන්පසුව සමරුඵලක හුවමාරුවක් ද සිදු කෙරුණා.         ", "URL": "https://www.itnnews.lk/2023/10/05/366502/", "Category": "දේශීය පුවත්", "Parent URL": null}