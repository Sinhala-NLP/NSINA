{"Source": "ITN news", "Timestamp": "මාර්තු 8, 2023 13:24", "Headline": "දරුවන් තිදෙනාට වස දී පියාත් වස බීලා", "News Content": "ගම්පොල දැල්පිටිය සෙවනක් ජනපදයේ පදිංචි පියෙකු සිය දරුවන් තිදෙනාට වස පොවා ඔහුද වස පානය කිරීමේ පුවතක් වාර්තා වනවා. ඔවුන් සිව්දෙනාම ගම්පොළ ශික්ෂණ රෝහලට ඇතුළත් කර ඇති බවයි ගම්පල පොලිසිය පැවසුවේ. මෙසේ රෝහල් ගත කර ඇත්තේ වයස අවුරුදු හතරක් වූ පිරිමි දරුවකු ,අවුරුදු දහතුනක් හා අවුරුදු හතක් වන ගැහැණු ළමුන් දෙදෙනෙකු සමග හතළිස් හැවිරිදි ඔවුන්ගේ පියායි. අඹුසැමියන් අතරේ දීර්ඝ කාලයක සිට පවුල් ආරවුලක් තිබී ඇති බවත් , බිරිඳ නිවසින් පිටව ගොස් ඇති අතර පියා සමග මෙම දරුවන් තිදෙනා නිවසේ සිට ඇති බවත් පොලිස් විමර්ෂණවලදී අනාවරණ වී තිබෙනවා. ඊයේ රාත්‍රී 10 ට පමණ නිවසට පැමිණ ඇති පියා දරුවන්ට නොදැනෙන සේ පැණිබීම බෝතලයකට වස දමා දරුවන් තිදෙනාට බීමට සලස්වා ඇති අතර ඔහුද ඔහුගේ කාමරයට ගොස් මත්පැන් සමග වස පානය කර ඇති බවයි සඳහන් වන්නේ. රාත්‍රී 11 යි 30 ට පමණ දරුවන් දෙදෙනෙකු වමනය කිරීම හා පියාද වමනය කිරීම සමග දහතුන් හැවිරිදි වැඩිමහල් දියණිය මේ බව අසල නිවෙසේ සිටින පියාගේ වැඩිමහල් සොයුරාට දැනුම් දී තිබෙනවා. පසුව ඔවුන් සියලු දෙනා ගම්පොල රෝහලට ඇතුළත් කර තිබෙනවා. ", "URL": "https://www.itnnews.lk/2023/10/05/466315/", "Category": "දේශීය පුවත්", "Parent URL": null}