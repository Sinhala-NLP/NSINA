{"Source": "ITN news", "Timestamp": "ඔක්තෝබර් 25, 2021 12:42", "Headline": "කෑගල්ල දිස්ත්‍රික්කයේ සියලු පාසල් වලට ස්වයංක්‍රීය විෂබීජහරණ යන්ත්‍ර හා ඌෂ්ණත්වමාන", "News Content": "අසික්ෂිත දේශපාලනය ක්‍රියාත්මක වනතුරු මේ රටේ දරුවන් සහ අධ්‍යාපන පද්ධතිය ගොඩනගන්න බැහැයි කියලා රාජ්‍ය අමාත්‍ය පියල් නිශාන්ත මහත්මයා සදහන් කරනවා. කෑගල්ල දිස්ත්‍රික්කයේ දී කාන්තා හා ළමා සංවර්ධණ ප්‍රාථමික අධ්‍යාපන පාසල් යටිතල පහසුකම් හා අධ්‍යාපන සේවා රාජ්‍ය අමාත්‍යාංශය සංවිධාන කළ වැඩසටහනකට සහභාගී වෙමිනුයි අමාත්‍යවරයා මේ බව ප්‍රකාශ කළේ. මේ යටතේ එක් පූර්ව ළමාවිය මධ්‍යස්ථානයකට රුපියල් ලක්ෂ හයක මුදලක් බැගින් මධ්‍යස්ථාන 87 කට පිරිනැමෙනවා. එමෙන්ම කෑගල්ල දිස්ත්‍රික්කයේ සියලු පාසල් සදහා ස්වයංක්‍රීය විෂබීජහරණ යන්ත්‍ර හා ඌෂ්ණත්වමාන ලබාදීමද සිදු කෙරුනා. ඒ සදහා වැය කර ඇති මුදල රුපියල් ලක්ෂ පන්සිය අසූ දෙකක්.  මෙම අවස්ථාවට රාජ්‍ය අමාත්‍යවරුන් වන කනක හේරත් හා තාරක බාලසූරිය යන මහත්වරුන්ද එක්ව සිටියා. ", "URL": "https://www.itnnews.lk/2023/10/05/371625/", "Category": "දේශීය පුවත්", "Parent URL": null}