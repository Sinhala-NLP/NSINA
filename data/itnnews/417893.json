{"Source": "ITN news", "Timestamp": "ජූනි 19, 2022 15:50", "Headline": "23 සහ 24 පෙට්‍රල් සහ ඩීසල් රැගත් නෞකා දෙකක් මෙරටට", "News Content": "ලබන 23 වනදා හා 24 වනදා පෙට්‍රල් හා ඩීසල් නෞකා දෙකක් මෙරටට ගෙන්වා ගැනීමට අවශ්‍ය කටයුතු යොදා ඇති බව අමාත්‍ය කංචන විජේසේකර මහතා ප්‍රකාශ කළා. ඩීසල් ගැටලුව ඉදිරි දින දෙක තුළ යථාතත්ත්වයට පත්වන බවත් 23 හා 24 යන දිනවල පෙට්‍රල් සහ ඩීසල් නැව් දෙකක් ලබාගැනීමට ණයවර ලිපි විවෘත කළ බවත් අමාත්‍ය කංචන විජේසේකර මහතා අද පැවති මාධ්‍ය හමුවේදී කියාසිටියා. අවශ්‍ය ඇණවුම් ලබාදීමට ඇමෙරිකා ඩොලනර් මිලියන 90 ක් වෙන්කර ඇති බවයි එහිදී තවදුරටත් අවධාරණය කෙරුණේ. මේ අතර ලැබෙන ඉන්ධන තොග සාධාරණ අයුරින් බෙදාහැරීමේ කටයුතුවලට තමන් පූර්ණ දායකත්වය ලබාදෙන බව ලංකා ඛණිජ තෙල් බෙදුම්කරුවන්ගේ සංගමයේ උප සභාපති කුසුම් සන්දනායක මහතා අද මාධ්‍ය හමුවකට එක්වෙමින් කියාසිටියා. ", "URL": "https://www.itnnews.lk/2023/10/05/417893/", "Category": "දේශීය පුවත්", "Parent URL": null}