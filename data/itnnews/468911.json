{"Source": "ITN news", "Timestamp": "මාර්තු 17, 2023 12:26", "Headline": "සාකච්ඡාවකට සරසවි ඇඳුරන් ජනාධිපති ලේකම් කාර්යාලයට", "News Content": "විශ්වවිද්‍යාල ආචාර්යවරුන් සාකච්ඡාවක් සඳහා ජනාධිපති ලේකම් කාර්යාලයට යාමට නියමිතව තිබෙනවා. නව බදු ප්‍රතිපත්තිය ඇතුළු කරුණු කිහිපයක් මුල්කරගනිමින් ඔවුන් තවමත් නිරත වන වැඩ වර්ජනයට විසඳුම් ලබා ගැනීම මෙහි අරමුණයි. වෛද්‍යවරුන් ඇතුළු වෘත්තිකයන් ආරම්භ කළ වෘත්තීය ක්‍රියාමාර්ගය ඊයේ අවසන් කෙරුණා. එහෙත් සරසවි ඇඳුරන්ගේ වෘත්තීය ක්‍රියාමාර්ගය තවමත් ක්‍රියාත්මකයි. මේ හේතුවෙන් උස් පෙළ උත්තරපත්‍ර ඇගයීමේ කටයුතු ප්‍රමාද වී තිබෙනවා. එම ප්‍රමාදයත් සමඟ සාමාන්‍ය පෙළ විභාගය තවදුරටත් කල් යාමේ අවදානමකුයි පවතින්නේ. අධ්‍යාපන ක්ෂේත්‍රයේ වර්ජන තුළින් සිදුවන්නේ දරුවන්ගෙන් පළිගැනීම පමණක් බවට දෙමව්පියන් චෝදනා කරනවා.     ", "URL": "https://www.itnnews.lk/2023/10/05/468911/", "Category": "Breaking News,දේශීය පුවත්", "Parent URL": null}