{"Source": "ITN news", "Timestamp": "සැප්තැම්බර් 10, 2022 14:53", "Headline": "ලක්විජය බලාගාරයට අවශ්‍ය ගල්අඟුරු කඩිනමින් ලබා ගැනීමට සාකච්ඡාවක්", "News Content": "විවිධ දේශපාලන සහ ව්‍යාපාරික අරමුණු වෙනුවෙන් ගල් අඟුරු ප්‍රසම්පාදනය පිළිබඳව සමාජයේ නිර්මාණය කර ඇති අර්බුදකාරි වාතාවරණය නිසා අහිමි වී ඇති සැපයුම් යථා තත්වයට පත් කරමින් ලක්විජය බලාගාරයට අවශ්‍ය ගල්අඟුරු කඩිනමින් ලබා ගැනීමට සහ නිත්‍යානුකුලව එම පිරිස්වලට සහ එම සමාගම්වලට එරෙහිව කටයුතු කිරීම පිළිබඳව සාකච්ඡාවක් ඊයේ සවස ලංකා ගල් අඟුරු සමාගමේ නිළධාරීන් සහ එම සැපයුම්කරුවන් සමග පවත්වා තිබෙනවා. රජයේ ප්‍රසම්පාදන කටයුතු අනුගමනය කරමින් ටෙන්ඩර් ක්‍රමය මගින් ගල් අඟුරු ලබා ගැනීමට තෝරා ගන්නා ලද අවම ලංසුව ලබා දුන් සැපයුම්කරු, ඔවුන්ට එල්ල කර ඇති චෝදනා නිත්‍යානුකුලව නිරාකරණය කරන තුරු සැපයුම් සිදු කිරීමට නොහැකි බව එහිදී දන්වා තිබෙනවා. ඒ අනුව එම කටයුතු නිත්‍යානුකූලව නිරාකරණය කිරීමටත් ඒ අතර තුර ගල් අඟුරු ප්‍රසම්පාදනය කිරීමේ විකල්ප යෝජනා පිළිබඳවද සාකච්ඡා කළා. ", "URL": "https://www.itnnews.lk/2023/10/05/434093/", "Category": "දේශීය පුවත්", "Parent URL": null}