{"Source": "ITN news", "Timestamp": "නොවැම්බර් 28, 2022 11:44", "Headline": "විමල්ට එරෙහි නඩුව සම්බන්ධයෙන් අධිකරණ නියෝගයක්", "News Content": "හිටපු ඇමති විමල් වීරවංශ මහතාට එරෙහි නඩුවක මූලික විරෝධතාවකට අදාළ ලිඛිත දේශන තිබේනම් ජනවාරි 16 වනදාට පෙර ගොනු කරන ලෙස කොළඹ මහාධිකරණය නියම කළා. 2010 වසරේ සිට 2014 වසර දක්වා අමාත්‍යවරයෙකු ලෙස කටයුතු කරමින් රුපියල් මිලියන 75කට අධික වත්කම් සහ මුදල් අයථා ලෙස උපයාගත් බවට චෝදනා කරමිනුයි විමල් වීරවංශ මහතාට එරෙහිව මෙම නඩුව ගොනු කර ඇත්තේ. අල්ලස් කොමිසම ගොනුකළ මෙම නඩුව අද යළි කැඳවූවා. අල්ලස් පනත යටතේ මන්ත්‍රිවරුන් රජයේ සේවකයන් ලෙස අර්ථකථනය කර නැති බැවින් එම පනත යටතේ නඩු පැවරිය නොහැකි බවට විත්තිය මිට පෙර මූලික විරෝධතා මතුකර තිබුණා. එම විරෝධතාවලට අදාළ ලිඛිත දේශනයි ජනවාරි 16 වනදාට පෙර ඉදිරිපත් කරන ලෙස නියෝග කෙරුණේ.       ", "URL": "https://www.itnnews.lk/2023/10/05/447901/", "Category": "Breaking News,දේශීය පුවත්", "Parent URL": null}