{"Source": "ITN news", "Timestamp": "සැප්තැම්බර් 7, 2022 09:35", "Headline": "අරලියගහ මන්දිරයට ඇතුළු වූ තවත් තිදෙනෙකු අත්අඩංගුවට", "News Content": "පසුගිය ජුලි 9 වනදා අරලියගහ මන්දිරයට අයුතු ලෙස ඇතුළු වී දේපළවලට හානි සිදු කිරීම සම්බන්ධයෙන් තවත් සැකකරුවන් තුන්දෙනෙකු අත්අඩංගුවට ගෙන තිබෙනවා. අරලියගහ මන්දිර පරිශ්‍රයට ඇතුළු වී කලහකාරී ලෙස හැසිරෙමින් එහි දේපළවලට හානි සිදු කිරීමේ චෝදනාව මත මෙම සැකකරුවන් අත්අඩංගුවට ගෙන ඇත්තේ කොළඹ දකුණ කොට්ඨාස අපරාධ විමර්ශන කාර්යාංශයයි. ඔවුන් අවුරුදු 38/ 35/ 44 වයස් කාණ්ඩවල පසුවන්නන්. සැකකරුවන් පාදුක්ක හා වටරැක පදිංචිකරුවන් වන අතර ඔවුන් සම්බන්ධයෙන් වැඩිදුර විමර්ශන ක්‍රියාත්මක බවයි පොලිස් මාධ්‍ය කොට්ඨාසය සදහන් කළේ. ", "URL": "https://www.itnnews.lk/2023/10/05/433473/", "Category": "Breaking News,දේශීය පුවත්", "Parent URL": null}