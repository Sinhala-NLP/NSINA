{"Source": "ITN news", "Timestamp": "පෙබරවාරි 18, 2022 17:11", "Headline": "රන්ජන්ගෙන් පැය 5ක් විමර්ශන සටහන් කර ගනී", "News Content": "හිටපු පාර්ලිමේන්තු මන්ත්‍රී රන්ජන් රාමනායකගෙන් දේශපාලන පළිගැනීම පිලිබද විමර්ශනය කරන ජනාධිපති කොමිෂන් සභාවේ විශේෂ විමර්ශන ඒකකය අදත් පැය 5 කට ආසන්න කාලයක් සටහන් ලබාගත්තා. බන්ධනාගාරගතව සිටින හිටපු පාර්ලිමේන්තු මන්ත්‍රී රන්ජන් රාමනායක විශේෂ ජනාධිපති පරීක්ෂණ කොමිෂන් සභාවේ පොලිස් විමර්ශන ඒකකය හමුවට කැදවනු ලැබුවේ යහපාලන සමයේ සිදුවූ දේශපාලන පළිගැනීම් සම්බන්ධයෙන් සිදුකෙරෙන විමර්ශනවලට අදාළව සාක්ෂි ලබා ගැනීමටයි. 2005 වසරේ සිට 2019 වසර දක්වා කාලය තුළදී රාජ්‍ය අමාත්‍යධුරයක් දැරූ රන්ජන් රාමනායකගෙන් විමර්ශනවලට අදාළ කරුණු සටහන් කර ගැණුනා. මෙහිදි දේශපාලන පළිගැනීම්වලට ලක්වූ අය ලෙස හිටපු නාවික හමුදාපති වසන්ත කරන්නාගොඩ ඇතුලු 6 දෙනෙකු සදහන් කර තිබෙනවා. හිටපු පාර්ලිමේන්තු මන්ත්‍රී රන්ජන් රාමනායක හෙට දිනයේත් පොලිස් විමර්ශන ඒකකය වෙත කැදවා ගෙන ඒමට නියමිතයි.                   ", "URL": "https://www.itnnews.lk/2023/10/05/395916/", "Category": "දේශීය පුවත්", "Parent URL": null}