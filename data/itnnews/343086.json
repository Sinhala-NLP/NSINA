{"Source": "ITN news", "Timestamp": "ජූනි 16, 2021 14:39", "Headline": "කොරෝනා එන්නතෙහි පළමු මාත්‍රාව දකුණු කොරියාවේ ජනතාවගෙන් 25%කට ලබා දී අවසන්", "News Content": "කොරෝනා වයිරසයට එරෙහිව ලබාදෙන එන්නතෙහි පළමු මාත්‍රාව දකුණු කොරියා ජනතාවගෙන් 25%කට මේ වන විට ලබා දී ඇති බව එරට සෞඛ්‍ය අංශ නිවේදනය කරනවා. මෙම වසර අගභාගය වන විට එන්නතේ පළමු මාත්‍රාව ලබාගත් ප්‍රමාණය 70%  සීමාව වෙත ගෙන යාම ඉලක්කය බවයි දකුණු කොරියා සෞඛ්‍ය අංශ තවදුරටත් සඳහන් කරන්නේ. ඊයේ දිනය තුළ පමණක් එරට එන්නත් අටලක්ෂ පනස් දහසක ප්‍රමාණයක් ලබා දීමත් සමඟම එන්නත ලබා ගත් සමස්ත සංඛ්‍යාව එරට ජනගහනයෙන් 25% ඉක්මවා ගියා. කෙසේවුවද පසුගිය කාලයේදී එන්නත් එරටට ලැබීම ප්‍රමාද වීම හේතුවෙන් එන්නත්කරණය අඩාල වී තිබූ බවයි විදෙස් මාධ්‍ය වාර්තා කරන්නේ. මේ වන විට එරටින් කොරෝනා ආසාදිතයින් එක්ලක්ෂ පනස් දහසකට ආසන්න සංඛ්‍යාවක් හමුවි ඇති අතර සිදුව ඇති මරණ සංඛ්‍යාව 1993ක්.           ", "URL": "https://www.itnnews.lk/2023/10/05/343086/", "Category": "ජාත්‍යන්තර පුවත්", "Parent URL": null}