{"Source": "ITN news", "Timestamp": "සැප්තැම්බර් 24, 2022 10:26", "Headline": "ඉරානය පනවා ඇති අන්තර්ජාල තහනම ඉවත් කිරීමට ඇමෙරිකාව මැදිහත් වෙයි", "News Content": "ඉරාන රජය පනවා ඇති අන්තර්ජාල තහනම ඉවත් කිරීමට තමන් මැදිහත්වන බව ඇමෙරිකාව සදහන් කරනවා. වයස අවුරුදු 22ක තරුණියක් ඉරාන පොලිස් අත්අඩංගුවේ සිටියදී මිය යාමේ සිද්ධිය මුල්කරගනිමින් මේ වන විට රට පුරා විරෝධතා පැවැත්වෙනවා.මෙම විරෝධතාවලට සම්බන්ධ වූ 35 දෙනෙකු මේ වනවිට ජීවිතක්ෂයට පත්ව තිබෙනවා. විරෝධතාකරුවන් පාලනය කිරීමට ඉරාන ආරක්ෂ අංශ දැඩි පියවර ගෙන ඇති බවයි විදෙස් මාධ්‍ය වාර්තා කරන්නේ. උද්ගතවූ තත්ත්වය හමුවේ එරට සමාජ මාධ්‍ය හා අන්තර්ජාල පහසුකම් අඩපණ කිරීමට රජය ක්‍රියා කළා. මෙම තත්ත්වය ජනතාවගේ අයිතීන් උල්ලංඝනය කිරීමක් බැවින් ඉරානයේ අන්තර්ජාල පහසුකම් සැලසීමට තමන් මැදිහත්වන බව ඇමෙරිකාව ප්‍රකාශ කරනවා.       ", "URL": "https://www.itnnews.lk/2023/10/05/436839/", "Category": "ජාත්‍යන්තර පුවත්", "Parent URL": null}