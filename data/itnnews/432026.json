{"Source": "ITN news", "Timestamp": "අගෝස්තු 30, 2022 14:55", "Headline": "බස් රථයක් පෙරළීයාමෙන් 18 දෙනෙකුට තුවාල", "News Content": "උඩුපුස්සැල්ලාව වලපනේ ප්‍රධාන මාර්ගයේ දී බස් රථයක් පෙරළීයාමෙන් 18 දෙනෙකු තුවාල ලබා තිබෙනවා. උඩුපුස්සැල්ලාව ප්‍රදේශයේ පැවැති විවාහ මංගල්‍යයකට සහභාගී වී මඩකලපුව බලා ගමන් කරමින් සිටි පිරිසක් රැගත් බස් රථයකුයි මෙසේ අනතුරට ලක් වුණේ. බෑවුම් සහිත ප්‍ර දේශයේ දී රථය මාර්ගය හරහා පෙරළී ගොස් ඇති අතර ඒ වන විට රථය තුළ පුද්ගලයින් 28 දෙනෙකු ගමන් කරමින් සිටියා. තුවාල ලැබූවන් 18 දෙනා වලපනේ හා රිකිල්ලගස්කඩ රෝහල් වෙත ඇතුළත් කර තිබෙනවා.     ", "URL": "https://www.itnnews.lk/2023/10/05/432026/", "Category": "දේශීය පුවත්", "Parent URL": null}