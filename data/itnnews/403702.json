{"Source": "ITN news", "Timestamp": "மார்ச் 24, 2022 12:36", "Headline": "புட்டினின் சர்வதேச விவகாரங்களுக்கான சிறப்பு தூதுவர் பதவி விலகல்..", "News Content": "ரஷ்ய ஜனாதிபதி விளாடிமிர் புடினின் சர்வதேச விவகாரங்களுக்கான சிறப்பு தூதுவராக கடமையாற்றிய எனட்டோலி சுபைஸ் தனது பதவியில் இருந்து விலகுவதாக அறிவித்துள்ளார். யுக்ரேன் மீதான ரஷ்ய படையெடுப்பு ஆரம்பிக்கப்பட்டதன் பின்னர், தனது பதவியை இராஜினாமா செய்யும் சிரேஷ்;ட அதிகாரியாக அவர் அடையாளப்படுத்தப்பட்டுள்ளார். குறிப்பாக தன்னுடைய மனைவி துருக்கியில் உள்ளதாகவும், அதன் காரணமாக தனது பதவியை இராஜினாமா செய்வதாக எனட்டோலி சுபைஸ் தெரிவித்துள்ளார். குறிப்பாக ரஷ்யாவின் சர்வதேச திட்டமிட்ட இலக்குகளை அடைவதற்கு சுபைஸ் முக்கிய பங்குகளை வழங்கியுள்ளார். தனது பதவி விலகல் குறித்து எவ்வித கருத்துக்களையும் அவர் வெளியிடவில்லை எனவும் அந்நாட்டு ஊடகங்கள் செய்தி வெளியிட்டுள்ளன. தனது சொந்த விருப்பின் பெயரிலேயே எனட்டோலி சுபைஸ் பதவி விலகியுள்ளதாகவும் ரஷ்யாவில் தங்கியிருப்பது அல்லது அங்கிருந்து வெளியேறுவது அவரது தனிப்பட்ட விருப்பு என க்ரெம்லின் மாளிகையின் தொடர்பாளர் டிமிட்ரி பெஸ்கோ தெரிவித்துள்ளார். ", "URL": "https://www.itnnews.lk/2023/10/05/403702/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}