{"Source": "ITN news", "Timestamp": "ජූලි 20, 2023 11:43", "Headline": "ශ්‍රී ලංකාවේ මූල්‍ය කළමනාකරණය ශක්තිමත් කිරීමට යුරෝ මිලියන 9.88ක ප්‍රදානයක්", "News Content": "ශ්‍රී ලංකාවේ රාජ්‍ය මූල්‍ය කළමනාකරණය ශක්තිමත් කිරීම සඳහා යුරෝ මිලියන 9.88 ක මුදලක් ප්‍රදානය කෙරෙනවා. ලෝක බැංකුව යුරෝපා සංගමය සහ ප්‍රංශයේ නිල සංවර්ධන සහාය සමඟ ඊට අදාළ ගිවිසුමට දැනටමත් අත්සන් කර ඇති බවයි මුදල් රාජ්‍ය අමාත්‍ය ෂෙහාන් සේමසිංහ මහතා පවසන්නේ. සිය ට්විටර් නිල ගිණුම හරහා පණිවුඩයක් නිකුත් කරමිනුයි රාජ්‍ය අමාත්‍ය ෂෙහාන් සේමසිංහ මහතා මේ බව පවසන්නේ. රාජ්‍ය මූල්‍ය කළමනාකරණය සඳහා මෙම යුරෝමිලියන 9.88 ක මුදල ප්‍රදානය කිරීමේ අරමුණ වන්නේ රාජ්‍ය මුදල්  වැය කරන ආකාරය පිළිබඳව ආර්ථික පාලනය,විනිවිදභාවය හා වගවීම වැඩිදියුණු කිරීමට සහාය වීමයි. මෙමගින් ආර්ථිකයේ ක්‍රියාකාරීත්වය වැඩිදුයුණු කෙරෙන අතර ශ්‍රී ලංකාව යථා තත්ත්වයට පත් වීමට සහාය වනු ඇති බව ශ්‍රී ලංකාවේ සහ මාලදිවයිනේ යුරෝපා සංගම් සභාපති ඩෙනිස් චායිබ් මහතා පවසනවා.       ", "URL": "https://www.itnnews.lk/2023/10/05/501163/", "Category": "Breaking News,දේශීය පුවත්", "Parent URL": null}