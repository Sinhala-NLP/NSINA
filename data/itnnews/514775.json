{"Source": "ITN news", "Timestamp": "සැප්තැම්බර් 9, 2023 14:02", "Headline": "G20 සමුළුව ආරම්භ කරමින් මෝදි ඉන්දියාව ‘භාරත්’ යනුවෙන් හඳුන්වා දෙයි", "News Content": "අප්‍රිකානු සංගමයට ජී 20 සමඟ එක්වන ලෙසට නිල වශයෙන් ආරාධනා කර ඇති බව ඉන්දීය අග්‍රාමාත්‍ය නරේන්ද්‍ර මෝදි ප්‍රකාශ කළා. ඉන්දීය අග්‍රාමාත්‍යවරයා අප්‍රිකානු සංගමයේ සභාපතිවරයාට ජී විස්ස සමුළුවට ආරාධනා කර ඇති බැවින් එම සමුළුවේ වෙනමම ආසනයක් වෙන් කර තිබීම විශේෂත්වයක්. මෙම සමුළුවට එක්වීම සඳහා ලොව ධනවත්ම රටවල නායකයන් ඉන්දියාවේ නවදිල්ලි අගනුවරට රැස්ව සිටිනවා. සමුළුව ආරම්භ කරමින් නරේන්ද්‍ර මෝදි භාරත් යනුවෙන් ඉන්දියාව හදුන්වාදීම කැපී පෙනුණා. එය ඉන්දියාව හඳුන්වන පැරණි සංස්කෘත වචනයක් වනවා. සමුළුවේ රාත්‍රි භෝජන සංග්‍රහයට එක්වන ලෙසට යොමු කළ ආරාධනා පත්‍රවලද සඳහන් කර ඇත්තේ භාරත් ජනාධිපතිවරයාගේ ඇරයුම යනුවෙනුයි. ජී විස්ස නියෝජිතයින් රුසියා යුක්‍රේන ගැටුම් සම්බන්ධයෙන් සම්මුතියකට එළඹීමටද නියමිතයි.   ", "URL": "https://www.itnnews.lk/2023/10/05/514775/", "Category": "Breaking News,ජාත්‍යන්තර පුවත්", "Parent URL": null}