{"Source": "ITN news", "Timestamp": "ජනවාරි 31, 2023 11:14", "Headline": "ත්‍රිවිධ හමුදා සාමාජිකයන් සදහා සහන මිලකට සිමෙන්ති", "News Content": "ත්‍රිවිධ හමුදා සාමාජිකයන් සදහා සහන මිලකට සිමෙන්ති ලබා දීමේ වැඩසටහනක් ක්‍රියාත්මක කෙරෙනවා. හමුදා සාමාජිකයන් සදහා සහන මිලට සිමෙන්ති ලබාදීමට ඉදිරිපත්ව සිටින්නේ ඉන්සී සිමෙන්ති සමාගමයි. ඒ සදහා වන අවබෝධතා ගිවිසුමකට අත්සන් තැබීම  ආරක්ෂක අමාත්‍යාංශයේදී සිදු කෙරුණා. ඉන්සී සමාගමේ සභාපති නන්දන ඒකනායක මහතා ත්‍රිවිධ හමුදා සුබ සාධන අධ්‍යක්ෂවරුන් වෙත සංකේතාත්මකව ඊට අදාළ වව්චර්පත් ප්‍රදානය මෙහිදී සිදු කළා. ආරක්ෂක ලේකම් විශ්‍රාමික ජෙනරාල් කමල් ගුණරත්න මහතා මේ සම්බන්ධයෙන් අදාළ සිමෙන්ති සමාගමට සිය කෘතඥතාව පළකළා.       ", "URL": "https://www.itnnews.lk/2023/10/05/458477/", "Category": "දේශීය පුවත්", "Parent URL": null}