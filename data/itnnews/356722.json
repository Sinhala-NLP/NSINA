{"Source": "ITN news", "Timestamp": "අගෝස්තු 17, 2021 18:50", "Headline": "ගුරු විෂමතා විසඳන්න ඇමැති අනු කමිටුව වෘත්තිය සමිති සමඟ සාකච්ඡා කරයි", "News Content": "ගුරු වැටුප් විෂමතාව පිළිබද ගැටලුව විසදන්න පත් කරපු ඇමති අනු කමිටුව අද වෘත්තිය සමිති සමග සාකච්ඡා කළා. සාකච්ඡා මාර්ගයෙන් ගැටලුව විසදාගෙන ගුරුවරුන්ටත්,  මාසයකට අධික කාලයක් අධ්‍යාපනය නොලැබෙන දරුවන්ටත් සාධාරණය ඉටු කරන්නයි ආණ්ඩුවේ උත්සාහය. ගුරු වැටුප් විෂමතාව පිළිබද ගැටලුව විසදීම සදහා අදාළ යෝජනා ඉදිරිපත් කිරීමට ජනාධිපති ගෝඨාභය රාජපක්ෂ මැතිතුමා පසුගියදා කැබිනට් අනු කමිටුවක් පත්කළා. විමල් වීරවංශ,  ප්‍රසන්න රණතුංග,  ඩලස් අලහප්පෙරුම,  මහින්ද අමරවීර යන අමාත්‍යවරුන්ගෙන් මෙම කමිටුව සමන්විතයි. අමාත්‍ය විමල් වීරවංශ මහතාගේ කොළඹ හත මලලසේකර මාවතේ පිහිටි නිල නිවසේ දී කැබිනට් අනු කමිටුව රැස් වුණා. එහිදී ගුරු විදුහල්පති වෘත්තිය සමිති සමග වෙන වෙනම සාකච්ඡා කළා.       ", "URL": "https://www.itnnews.lk/2023/10/05/356722/", "Category": "දේශීය පුවත්", "Parent URL": null}