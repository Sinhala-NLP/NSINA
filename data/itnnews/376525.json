{"Source": "ITN news", "Timestamp": "නොවැම්බර් 16, 2021 16:15", "Headline": "මියන්මාර හමුදා භාරයේ සිටි ඇමෙරිකන් ජාතික මාධ්‍යවේදියා නිදහස් කෙරේ", "News Content": "මියන්මාර හමුදා භාරයේ රදවා සිටි ඇමෙරිකා ජාතික මාධ්‍යවේදියා නිදහස් කර තිබෙනවා. ඇමෙරිකා ජාතික ඩැනී පෙන්ස්ටර් පසුගියදා වසර 11 ක කාලයක් සදහා සිරගත කෙරුණා. ඒ ආගමන නීති කඩකිරීම හා අනවසර ඒකරාශීවීම් සිදු කිරීම් යන කරුණු යටතේයි. කෙසේ වුවද ඇමෙරිකා රජයේ ඉහළ පෙළේ නිලධාරීන් මියන්මාර හමුදා පාලනයත් සමග පැවති සාකච්ඡාවකින් අනතුරුව මාධ්‍යවේදියා නිදහස් කෙරුණා. ඔහු යහපත් සෞඛ්‍ය තත්ත්වයෙන් පසුවන බවයි විදෙස් මාධ්‍ය සදහන් කරන්නේ. අත්අඩංගුවට ගැනීමෙන් පසු මාධ්‍යවේදියාට කිසිදු පහරදීමක් සිදු කර නොමැති බව ඇමෙරිකාව සදහන් කරනවා.                 ", "URL": "https://www.itnnews.lk/2023/10/05/376525/", "Category": "ජාත්‍යන්තර පුවත්", "Parent URL": null}