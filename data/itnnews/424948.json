{"Source": "ITN news", "Timestamp": "ජූලි 25, 2022 10:12", "Headline": "රුසියාවෙන් යුක්රේනයට එරෙහිව යුද අපරාධ චෝදනා – අනූ දෙදෙනෙකුට එරෙහිව නඩු", "News Content": "යුද අපරාධ චෝදනා යටතේ යුක්රේන සෙබලුන් අනූ දෙදෙනෙකුට එරෙහිව රුසියාව නඩු පවරා ඇති බව වාර්තා වනවා. යුක්රේනය සිදුකළ යුද අපරාධ සම්බන්ධයෙන් රුසියාව පුළුල් විමර්ශනයක් ආරම්භ කර තිබෙනවා. අදාළ විමර්ශන කණ්ඩායමේ ප්‍රධානියා සදහන් කරන්නේ යුද අපරාධ සිද්ධීන් 1,300 කට අධික සංඛ්‍යාවක් සම්බන්ධයෙන් පරීක්ෂණ ආරම්භ කර ඇති බවයි. එම පරීක්ෂණ කටයුතුවලදී අනාවරණය වූ පරිදි හමුදා භටයින් 96 දෙනෙකු අත්අඩංගුවට ගැනීමට අවශ්‍යව ඇති අතර ඊට නිලධාරීන් 51 දෙනෙකු ඇතුළත්. යුක්රේනය සාමය හා ආරක්ෂාව කඩකරමින් යුද අපරාධයන්හි නිරතව සිටින බවයි රුසියාව චෝදනා කරන්නේ. මේ අතර යුක්රේනය ද යුද අපරාධයන්ට එරෙහිව විමර්ශනයක් ආරම්භ කර ඇති අතර සිදධීන් විසිඑක් දහසක් පමණ මූලික කර ගනිමින් පරීක්ෂණ කටයුතු සිදුකෙරෙනවා.           ", "URL": "https://www.itnnews.lk/2023/10/05/424948/", "Category": "ජාත්‍යන්තර පුවත්", "Parent URL": null}