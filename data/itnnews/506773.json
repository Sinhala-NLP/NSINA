{"Source": "ITN news", "Timestamp": "අගෝස්තු 9, 2023 15:22", "Headline": "ජීවිතය අහිමි වීමට පෙර තම සිහිනය සැබෑ කරගත් 10 හැවිරිදි දැරිය", "News Content": "ලියුකේමියා රෝගයෙන් පීඩා විදි දස හැවිරිදි දැරියක් තම ජීවිතය අහිමි වීමට පෙර සිහිනයක් සැබෑ කර ගත් පුවතක් ඇමෙරිකාවෙන් වාර්තා වනවා. ලියුකේමියා රෝගයෙන් පීඩා විදි එමා එඩ්වඩ් නමැති මෙම දැරිය තම ජීවිතය අහිමිවීමට පෙර විවාහ දිවියට ඇතුළත් විය යුතු බව මව්පියන්ට දන්වා තිබෙනවා. ඒ සදහා ඇය තෝරා ගෙන ඇත්තේ කුඩා කළ සිටම තමන්ගේ හොදම මිතුරා ලෙස සිටි ඩැනියෙන් මාර්ෂල් නමැති පිරිමි දරුවායි. දෙපාර්ශ්වයේම ආශිර්වාද මැද ආරාධිතයින් සියයක් පමණ සහභාගී කරවාගෙන ඇයගේ විවාහ උත්සවය පසුගිය ජුනි මාසයේදී පැවැත්වුණා. 2022 වසරේ අප්‍රේල් මාසයේදී ඇය පාදයේ අස්ථිවල හටගත් ලියුකේමියා රෝගයට ගොදුරු වී ඇති බව අනාවරණය වුවද රෝගය සුව කර ගත හැකි බවටයි ඇයගේ දෙමව්පියන් විශ්වාස කර ඇත්තේ. කෙසේ වුවද දිනෙන් දින ඇයගේ සෞඛ්‍ය තත්ත්වය පිරිහීමට  ලක්ව තිබෙනවා. අනතුරුව ඇයගේ අවසන් ඉල්ලීම ඉටු කිරීමට දෙමව්පියන් කටයුතු කළා. විවාහ උත්සවය පවත්වා දින 12 කින් පසු කුඩා එමා එඩ්වඩ් දියණිය තම දෙමව්පියන් සහ ජීවන සහකරු සදහටම අතහැර දමා මෙලොවින් සමු ගත්තා.         ", "URL": "https://www.itnnews.lk/2023/10/05/506773/", "Category": "ජාත්‍යන්තර පුවත්", "Parent URL": null}