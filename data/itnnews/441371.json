{"Source": "ITN news", "Timestamp": "ඔක්තෝබර් 19, 2022 11:10", "Headline": "ඛණිජ තෙල් සේවක වෘත්තීය සමිති  ක්‍රියාමාර්ගය අවසන්", "News Content": "ලෙඩ නිවාඩු දමා ආරම්භ කළ වෘත්තීය ක්‍රියාමාර්ගය මේ වන විට අවසන් කර ඇති බව ඛණිජ තෙල් වෘත්තීය සමිති පවසනවා. සේවා කටයුතු සාමාන්‍ය පරිදි ආරම්භ කිරීමට කටයුතු කළ බවයි ඛණිජතෙල් පොදු සේවක සංගමයේ සභාපති අශෝක රන්වල මහතා පවසන්නේ. කොලොන්නාව මුතුරාජවෙල පර්යන්තවලින් මෙන්ම සපුගස්කන්ද තෙලි පිරිපහදුවෙන්ද ඉන්ධන නිකුත් කිරීමේ කටයුතු සාමාන්‍ය පරිදි සිදු වනවා. පූජ්‍ය ඕමල්පේ සෝභිත ස්වාමීන්වහන්සේ ප්‍රමුඛ මහජන සභාවේ නියෝජිතයන් පිරිසක් මහජන උපයෝගීතා කොමිසමට අද පැමිණියා. ඒ  විදුලිබිල සම්බන්ධයෙන් එම කොමිසමේ සභාපතිවරයා සමග සාකච්ඡාවකට එක්වීමේ අරමුණින්. මේ අතර බස් රථ සංගම් එකමුතුව මාධ්‍ය හමුවක් කැඳවා තිබුණා. පසුගිය වකවානුවේ ආර්ථික අර්බුදබ හේතුවෙන් ලීසිං වාරික ගෙවා ගැනීමට නොහැකි වීමෙන් ලීසිං සමාගම් අත්පත් කරගෙන ඇති බස් රථ නැවත ලබා නොදෙන්නේ නම් ලබන 25 වනදා මධ්‍යම රාත්‍රිෙයන් පසු ධාවනයෙන් ඉවත්වීමට තීරණය කර ඇති බව බස් සංගම් නියෝජිතයන් එහිදී සදහන් කළා. ", "URL": "https://www.itnnews.lk/2023/10/05/441371/", "Category": "Breaking News,දේශීය පුවත්", "Parent URL": null}