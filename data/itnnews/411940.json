{"Source": "ITN news", "Timestamp": "මැයි 18, 2022 11:26", "Headline": "රාජ්‍ය සේවයේ කාර්ය මණ්ඩල කැඳවීම සීමා කිරීමට රජයේ අවධානය", "News Content": "පවත්නා තත්ත්වය මත රාජ්‍ය වියදම් අඩුකර ගැනීමේ පියවරක් ලෙස රාජ්‍ය සේවයේ කාර්ය මණ්ඩල කැඳවීම සීමා කිරීමට රජයේ අවධානය යොමුවී තිබෙනවා. රට තුළ අත්‍යවශ්‍ය සේවා පවත්වාගෙන යාම සම්බන්ධයෙන් අත්‍යවශ්‍ය සේවා කොමසාරිස් ජනරාල් කේ ඩී එස් රුවන් චන්ද්‍ර මහතා හා සියලු දිස්ත්‍රික් හා ප්‍රා දේශීය ලේකම්වරුන් අතර සාකච්ඡාවක් පසුගියදා පැවැත්වුණා. ඉන්ධන , විදුලිය හා ගෑස් සැපයීම සීමාවීම හා දැනට රටතුළ පවත්නා ආර්ථික අර්බුදය හේතුවෙන් රජයේ වියදම් අවමකර ගැනීමේ අවශ්‍යතාව මෙහිදී සාකච්ඡාවට ලක්කළා. ඒ අනුව රාජ්‍ය නිලධාරීන් රාජකාරි සඳහා කැඳවීම සීමාකර අත්‍යවශ්‍ය සේවා සඳහා පමණක් සේවයට කැඳවීමේ අවශ්‍යතාව මෙන්ම දෛනික රාජකාරි නිවසේ සිට කරගෙන යාමට හැකි සෑම අවස්ථාවකදීම ඒ සඳහා ඉඩකඩ සැලසෙන පරිදි රාජ්‍ය සේවකයින්ට අවස්ථාව සළසා දිය යුතු බව එම සාකච්ඡාවේදී අවධාරණය කෙරුණා. ඒ අනුව කාර්යාල කටයුතුවලට බාධා නොවන පරිදි අත්‍යවශ්‍ය කාර්ය මණ්ඩල පමණක් සේවයට කැඳවීමට පියවර ගන්නා ලෙසයි අත්‍යවශ්‍ය සේවා කොමසාරිස් ජනරාල්වරයා රාජ්‍ය පරිපාලන ස්වදේශ කටයුතු පළාත් සභා හා පළාත්පාලන අමාත්‍යංශ ලේකම්වරයා වෙත ලිපියක් යොමුකරමින් ඉල්ලීම් කර ඇත්තේ.       ", "URL": "https://www.itnnews.lk/2023/10/05/411940/", "Category": "Breaking News,දේශීය පුවත්", "Parent URL": null}