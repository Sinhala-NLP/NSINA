{"Source": "ITN news", "Timestamp": "ඔක්තෝබර් 22, 2022 11:31", "Headline": "පාර්ලිමේන්තු විවාද නැරඹීම සඳහා පාසල් සිසුන්ට යළිත් අවස්ථාව", "News Content": "පාර්ලිමේන්තුවේ පැවැත්වෙන විවාද නැරඹීම සඳහා පාසල් සිසුන්ට යළි අවස්ථාව උදාකර දී තිබෙනවා. පාර්ලිමේන්තු රැස්වීම් පැවැත්වෙන දිනවලදී එම විවාද නැරඹීමට පාසල් සිසුන්ට අවස්ථාව ලබා දීම පිළිබඳ වේත්‍රධාරී නරේන්ද්‍ර ප්‍රනාන්දු මහතා ඉදිරිපත් කළ යෝජනාවට පාර්ලිමේන්තු කටයුතු පිළිබඳ කාරක සභාවේ අනුමැතිය හිමිවුණා. ඒ අනුවයි පාර්ලිමේන්තු සභා ගර්භයේ ඇති මහජන ගැලරියේ සිට පාර්ලිමේන්තු විවාද සජීව ලෙස නැරඹීමට පාසල් දරුවන්ට අවස්ථාව හිමිවුණේ. කොරෝනා තත්ත්වය  හා ආරක්ෂක හේතූන් මත විවාද නැරඹීමට අවස්ථාව හිමිවුයේ නැහැ. ඒවා නැරඹීමට අවශ්‍යකරන අය ලිපි හෝ ෆැක්ස් මාර්ගයෙන් එමෙන්ම පාර්ලිමේන්තු වෙබ් අඩවිය හරහා යොමු කරන ලෙසයි වේත්‍රධාරී නරේන්ද්‍ර ප්‍රනාන්දු මහතා කියා සිටින්නේ.       ", "URL": "https://www.itnnews.lk/2023/10/05/441789/", "Category": "දේශීය පුවත්", "Parent URL": null}