{"Source": "ITN news", "Timestamp": "ජූනි 19, 2021 17:38", "Headline": "හෙරොයින් සමඟ අත්අඩංගුවට ගත් උප පොලිස් පරීක්ෂකගේ වැඩ තහනම්", "News Content": "රුපියල් කෝටි 53කට වැඩි වටිනාකමක් ඇති හෙරොයින් කිලෝග්‍රෑම් 52ක් සමඟ අත්අඩංගුවට ගත් උප පොලිස් පරීක්ෂකවරයාගේ සේවය අත්හිටුවීමට පොලිස් දෙපාර්තමේන්තුව පියවර ගෙන තිබෙනවා. ඒ පොලිස් නිලධාරියාත් සමඟ සැකකරුවන් තුන්දෙනෙකුත් අත්අඩංගුවට ගත් බවයි මාධ්‍ය ප්‍රකාශකතුමා පැවසුවේ. දක්ෂිණ අධිවේගී මාර්ගයේදී හෙරොයින් එක්ක අත්අඩංගුවට ගත් මෙම උප පොලිස්පරික්ෂකවරයාට ඒ මත්කුඩු එවලා තියෙන්නේ ඩුබායි රාජ්‍යයට පැනලා ගිහිල්ලා ඉන්න සලිදු කියන මත්ද්‍රව්‍ය ජාවාරම්කරුවා කියලයි පොලිස් පරික්ෂණවලදී හෙළි වී තිබෙන්නේ. පොලිස් මූලස්ථානයේ අපරාධ නිවාරණ කොට්ඨාසයට ලැබුණු තොරතුරක් අනුව හබරාදූව,  වැලිගම, හික්කඩුව,  බද්දේගම සහ අතුරුගිරිය යන ප්‍රදේශවල දින 6 ක සිට සිදු කළ සාර්ථක මෙහෙයුමකින් අනතුරුවයි මෙම අත්අඩංගුවට ගැනීම සිදුකළ බව පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ මහතා ප්‍රකාශ කළා. ඩුබායි රාජ්‍යෙය් රැදී සිටිමින් මෙම ජාවාරම මෙහෙයවූ බව කියන 25 හැවිරිදි සලිදු මල්ෂිත නමැත්තා පිළිබදවද පරික්ෂණ ක්‍රියාත්මක බවයි මාධ්‍ය ප්‍රකාශකවරයා වැඩිදුරටත් සදහන් කළේ.         ", "URL": "https://www.itnnews.lk/2023/10/05/343773/", "Category": "Breaking News,දේශීය පුවත්", "Parent URL": null}