{"Source": "ITN news", "Timestamp": "මාර්තු 23, 2023 10:34", "Headline": "ඇමෙරිකා මහ බැංකුව බැංකු පොලී අනුපාත තවදුරටත් ඉහළ දමයි", "News Content": "බැංකු පොලී අනුපාත තවදුරටත් ඉහළ දැමීමට ඇමෙරිකා මහ බැංකුව පියවර ගෙන තිබෙනවා. ඇමෙරිකාවේ බැංකු අර්බුධකාරී තත්ත්වයකට මුහුණදී සිටියද සියයට 0.25කින් පොලී අනුපාත ඉහළ දැමීමටයි එරට මහ බැංකුව පියවර ගෙන ඇත්තේ. එ ය ඇමෙරිකාවේ බැංකු පද්ධතියේ ස්ථාවරත්වයට සෘජුව බලපානු ඇති බවටයි ආර්ථික විශ්ලේෂකයින් පෙන්වා දෙන්නේ. කෙසේ වුවද ඇමෙරිකාවේ සිලිකන් වැලි හා සිග්නේචර් බැංකු කඩාවැටීම එරට ආර්ථික වර්ධනයට දැඩි බලපෑමක් එල්ල කරනු ඇති බවට මත පලවනවා. ආර්ථික ස්ථාවරත්වය තබා ගැනීමට ලොව රටවල් රැසක මහ බැංකු පොලී අනුපාත ඉහළ දැමීමටයි පසුගිය කාලයේ දී කටයුතු කළේ. මේ අතර යුරෝපා මහ බැංකුව ද සියයට 0.5 කින් තම පොලී අනුපාත ඉහළ දමා තිබෙනවා.         ", "URL": "https://www.itnnews.lk/2023/10/05/470410/", "Category": "ජාත්‍යන්තර පුවත්", "Parent URL": null}