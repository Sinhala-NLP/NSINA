{"Source": "ITN news", "Timestamp": "ජූනි 20, 2023 16:08", "Headline": "ඊජිප්තුව, ශ්‍රී ලංකාව , එක්සත් අරාබි එමීර් රාජ්‍ය සන්ධාන ගතවෙයි", "News Content": "එක්සත් ජාතීන්ගේ දේශගුණික විපර්යාස පිළිබඳ රාමුගත සම්මුතියේ 28 වැනි සැසිවාරයට සූ දානම් වීම සඳහා ශ්‍රී ලංකාව ත්‍රී පාර්ශ්වික සන්ධානයකට එක්වුණා. ඒ ඊජිප්තුව හා එක්සත් අරාබි එමීර් රාජ්‍යය සමඟයි. ඒ අනුව ඊජිප්තුව / ශ්‍රී ලංකාව / එක්සත් අරාබි එමීර් රාජ්‍ය අදාළ සැසිවාරයට සහභාගී වීමට සහයෝගයෙන් එක්ව කටයුතු කරනු ඇති. එක්සත් ජාතීන්ගේ දේශගුණික විපර්යාස රාමුගත සම්මුතියේ 28වන සැසිවාරය හෙවත් කෝප් 28 සමුළුව ඩුබායි නගරයේ දී පැවැත්වෙනවා. ඒ ලබන නොවැම්බර් 30 වනදා සිට දෙසැම්බර් 12 වනදා දක්වායි. කෝප් 28 සඳහා ශ්‍රී ලංකාව / ඊජිප්තුව හා එක්සත් අරාබි එමීර් රාජ්‍ය එක්ව ත්‍රී පාර්ශ්වික සන්ධානයක් පිහිටුවා ගැනීම අද සිදු කෙරුණා. ඒ පරිසර අමාත්‍යාංශයේදීයි. පරිසර අමාත්‍ය නසීර් අහමඩ් හා ශ්‍රී ලංකාවේ ඊජිප්තු හා එක්සත් අරාබි එමීර් රාජ්‍යයේ තානාපතිවරුන් ඊට එක්වුණා. එහිදී මේ පිළිබඳව ගිවිසුමකට ද අත්සන් තැබුණා. කෝප් 28 සමුළුවට ශ්‍රී ලංකාව කල් ඇතිව සුදානම් වීම සඳහා අවශ්‍ය සහාය ලබා ගැනීම අරමුණ බවයි අමාත්‍යවරයා ප්‍රකාශ කළේ.         ", "URL": "https://www.itnnews.lk/2023/10/05/493470/", "Category": "දේශීය පුවත්", "Parent URL": null}