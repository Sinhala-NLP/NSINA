{"Source": "ITN news", "Timestamp": "මාර්තු 15, 2023 09:34", "Headline": "ඉම්රාන් ඛාන් අත්අඩංගුවට ගැනීමට යාමේ දී ඔහුගේ පාක්ෂිකයින් හා පොලීසිය අතර දරුණු ගැටුම්", "News Content": "පාකිස්තානයේ විපක්ෂ නායක ඉම්රාන් ඛාන් අත්අඩංගුවට ගැනීමට යාමේ දී ඔහුගේ පාක්ෂිකයින් හා පොලීසිය අතර දරුණු ගැටුම් හටගෙන තිබෙනවා. පාකිස්තාන විපක්ෂ නායක ඉම්රාන් ඛාන් ලාහෝර් නුවර පිහිටි ඔහුගේ නිවසේ දී අත්අඩංගුවට ගැනීමට උත්සාහ කිරීමේ දීයි පොලීසිය හා ඉම්රාන් ඛාන්ගේ පාක්ෂිකයින් අතර ගැටුම් හටගෙන ඇත්තේ. තත්ත්වය පාලනය කිරීමට කදුලු ගෑස් හා ජල ප්‍රහාර එල්ල කර තිබෙනවා. විරෝධතාකරුවන් ආරක්ෂක අංශයන්ට පහරදුන් බවයි පොලීසිය සඳහන් කරන්නේ. ඔහුගේ පාලන කාලය තුළදී රජයට අයත් දේපල විකුණා ඇති බවටයි චෝදනා එල්ලවන්නේ. කෙසේ වුවද එම සියලු චෝදනා දේශපාලනික උවමනාවන් මත ගොඩනැගූ ඒවා බව ඉම්රාන් ඛාන් සඳහන් කරනවා. එමෙන්ම තමා සිරගතවීම සඳහා සූදානම් බවත් එය කෙතරම් කාලයක් සඳහා ද යන්න පමණක් නොදන්නා බවත් බීබීසී පුවත්සේවය සමඟ ඉම්රාන් ඛාන් පවසා තිබෙනවා. තවද තමා සිරගත කිරීම හෝ ඝාතනය කිරීම රජයේ එකම අරමුණ බවයි ඔහු චෝදනා කරන්නේ.       ", "URL": "https://www.itnnews.lk/2023/10/05/468192/", "Category": "Breaking News,ජාත්‍යන්තර පුවත්", "Parent URL": null}