{"Source": "ITN news", "Timestamp": "ஜூன் 17, 2022 12:42", "Headline": "கொழும்பின் சில பகுதிகளுக்கு 16 மணித்தியால நீர்வெட்டு..", "News Content": "கொழும்பின் சில பகுதிகளுக்கு 16 மணித்தியால நீர்வெட்டு அமுல்செய்யப்படவுள்ளது. நாளை இரவு 11 மணிமுதல் நாளை மறுநாள் ஞாயிற்றுக்கிழமை பிற்பகல் 3 மணிவரை நீர் விநியோகம் துண்டிக்கப்படும். கொழும்பு 5 மற்றும் கொழும்பு 6 பகுதிகளுக்கு நீர் துண்டிப்பு அமுல்செய்யப்படும். கொழும்பு 4 பகுதிக்கு குறைந்த அழுத்தத்திலான நீர் விநியோகம் இடம்பெறுமென நீர்வழங்கல் வடிகாலமைப்பு சபை தெரிவித்துள்ளது. கொழும்பிலுள்ள நீர் மற்றும் கழிவுநீர் முகாமைத்துவ கட்டமைப்பில் திருத்தப்பணிகள் காரணமாக நீர் விநியோகம் துண்டிக்கப்படுவதாக நீர்வழங்கல் வடிகாலமைப்பு சபை தெரிவித்துள்ளது. ", "URL": "https://www.itnnews.lk/2023/10/05/417418/", "Category": "Breaking News,தேசிய செய்திகள்", "Parent URL": null}