{"Source": "ITN news", "Timestamp": "නොවැම්බර් 19, 2022 12:55", "Headline": "පෞද්ගලික බස් හිමියන්ගේ සංගමය හා මහ බැංකු අධිපති අතර සාකච්ඡාවක්", "News Content": "ලංකා පෞද්ගලික බස් හිමියන්ගේ සංගමය හා මහ බැංකු අධිපති නන්දලාල් වීරසිංහ මහතා අතර සාකච්ඡාවක් මහ බැංකු මූලස්ථානයේදී පැවැත්වුණා. පෞද්ගලික බස් හිමියන් මුහුණ දෙන ගැටලු පිළිබඳ මෙහිදී සාකච්ඡා කෙරුණා. බස් රථවල අමතර කොටස් 300%කින් පමණ ඉහළ ගොස් ඇති බවයි බස් හිමියන්ගේ සංගමයේ නියෝජිතයන් ප්‍රකාශ කළේ. කොන්දොස්තරවරයා නොමැතිව බස් රථවල මගීන් ගෙන යාමේ ක්‍රියාවලිය ආරම්භ කරන ලෙසට ඉල්ලීමක් කළ බවයි ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා කියා සිටියේ. අරගලකරුවන් ගිනි තැබූ බස් රථවල හිමිකරුවන්ද සාකච්ඡාවට එක්ව තිබෙනවා.     ", "URL": "https://www.itnnews.lk/2023/10/05/446558/", "Category": "දේශීය පුවත්", "Parent URL": null}