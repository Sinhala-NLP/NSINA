{"Source": "ITN news", "Timestamp": "ජූනි 13, 2021 16:16", "Headline": "උතුරු සිරියාවේ ගැටුම්වලින් 13 දෙනෙකුට වැඩි පිරිසක් ජීවිතක්‍ෂයට", "News Content": "උතුරු සිරියාවේ ප්‍රදේශ කිහිපයක ඇති වූ ගැටුම්වලින් පුද්ගලයන් 13 දෙනෙකුට වැඩි පිරිසක් ජීවිතක්‍ෂයට පත්ව තිබෙනවා. උතුරු සිරියාවේ ඇෆ්රින් නගරයට එල්ල වූ කාලතුවක්කු ප්‍රහාරයකින් මෙම ජීවිත හානි සිදුව ඇති අතර විශාල සංඛ්‍යාවක් තුවාල ලැබූ බවයි විදෙස් මාධ්‍ය සදහන් කළේ. ජනතාව ගැවසෙන නගරයකට මුල්ම ප්‍රහාරය එල්ල වුණා. දෙවන ප්‍රහාරය රෝහලකට එල්ල වී ඇති බවයි වාර්තා වන්නේ. සිදු වූ ජීවිත හානි සංඛ්‍යාව තවත් ඉහළ යා හැකි බව ද ජාත්‍යන්තර මාධ්‍ය සදහන් කළා. සටන්කාමී සංවිධානයක් මෙම ප්‍රහාරය එල්ල කරන්නට ඇති බවටයි සැක කෙරෙන්නේ.     ", "URL": "https://www.itnnews.lk/2023/10/05/342485/", "Category": "ජාත්‍යන්තර පුවත්", "Parent URL": null}