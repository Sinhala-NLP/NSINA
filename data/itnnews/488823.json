{"Source": "ITN news", "Timestamp": "ජූනි 4, 2023 06:31", "Headline": "පොහොය ආරම්භයේදීම සිදු වූ අහස පොළොව නුහුලන අපරාධය", "News Content": "ඊයේ (03) වන දින දහවල් මතුරට පොලිස් වසමේ කෝපිවත්ත, ගලබඩ ප්‍රදේශයේ පදිංචි පුද්ගලයෙකු නිවස තුල ඝාතනය කර තිබෙනවා. මරණකරු වයස අවුරුදු 73 ක් වූ කෝපිවත්ත, ගලබඩ ප්‍රදේශයේ පදිංචිකරුවෙකි. මියගිය පුද්ගලයාගේ බිරිද සිල් සමාදන් වීමට අසල පිහිටි විහාරස්ථානයකට ගොස් සිට ඇති අතර මරණකරු පමණක් නිවසේ තනිවම සිට තිබෙනවා. නිවසේ දොර ජනෙල් විවෘතව තැබීම සම්බන්ධයෙන් අසල්වැසියෙකුට ඇති වූ සැකයක් මත ඒ බව මරණකරුගේ බිරිඳට දන්වා තිබෙනවා. පසුව ඔවුන් ගොස් පරික්ෂා කිරීමේදී මරණකරු නිවස තුළ මියගොස් සිට ඇති අතර ඔහුගේ මුහුණ සහ අත්පා ගැටගසා තිබෙනවා. නිවසේ ඇති සියලුම දේවල් ඇද දමා තිබී ඇති අතර දේපල කොල්ලකෑමේ අරමුණෙන් මෙම ඝාතනය සිදු කර ඇති බවටයි පොලීසිය සක පළ කරන්නේ. සැකකරුවන් අත්අඩංගුවට ගැනීම සඳහා මාතරට පොලීසිය වැඩිදුර විමර්ශන සිදු කරනු ලබනවා. ", "URL": "https://www.itnnews.lk/2023/10/05/488823/", "Category": "දේශීය පුවත්", "Parent URL": null}