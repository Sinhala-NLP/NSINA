{"Source": "ITN news", "Timestamp": "மே 27, 2021 12:20", "Headline": "கொவிட் 19 தடுப்பூசி : வெளி மாகாணங்களிலும் தடுப்பூசி ஏற்றும் பணிகள் ஆரம்பம்", "News Content": "கொவிட் 19 தடுப்பூசி ஏற்றும் வேலைத்திட்டத்தின் கீழ் வெளி மாகாணங்களிலும் தடுப்பூசி ஏற்றும் பணிகள் ஆரம்பிக்கப்பட்டுள்ளன. மேல் மாகாணத்தில் தடுப்பூசி ஏற்றும் நடவடிக்கைகள் வெற்றிகரகமாக முன்னெடுக்கப்பட்டுவருகின்றன. தடுப்பூசி ஏற்றும் திட்டத்தின் கீழ் எஸ்ட்ரா செனேக்கா கொவி சீல்ட் தடுப்பூசி முதலாவது டொஸ் 9 இலட்சத்து 25 ஆயிரத்து 242 பேருக்கு வழங்கப்பட்டுள்ளது. அதன் இரண்டாவது டோஸ் 3 இலட்சத்து 41 ஆயிரத்து 541 பேருக்கு ஏற்றப்பட்டுள்ளது. சைனோபார்ம் தடுப்பூசியின் முதலாவது டோஸ் 5 இலட்சத்து 21 ஆயிரத்து 420 பேருக்கு ஏற்றப்பட்டுள்ளதுடன் இரண்டாவது டோஸ் 2 ஆயிரத்து 435 பேருக்கு ஏற்றப்பட்டுள்ளது. ஸ்புட்னிக் தடுப்பூசியின் முதலாவது டோஸ் 14 ஆயிரத்து 984 பேருக்கு ஏற்றப்பட்டுள்ளதாக சுகாதார தரப்பு உறுதிப்படுத்தப்பட்டுள்ளது. இதேநேரம் சீன அரசாங்கத்தின் அன்பளிப்பாக சைனோபார்ம் தடுப்பூசியின் 5 இலட்சம் இரண்டாவது டோஸ் தடுப்பூசிகள் வழங்கப்பட்டுள்ளன. அவை நேற்று முன்தினம் இரவு இலங்கைக்கு எடுத்து வரப்பட்டது. மேல் மாகாணத்தில் முன்னெடுக்கப்படும் தடுப்பூசி ஏற்றும் நடவடிக்கைகள் வெளி மாவட்டங்களிலும் முன்னெடுக்குமாறு ஜனாதிபதி பணிப்புரை வழங்கியுள்ளார். இதன் அடிப்படையில் காலி, மாத்த்றை, குருநாகல் ஆகிய மாவட்டங்களில் உள்ள மக்களுக்கும் தடுப்பூசி ஏற்றப்படுகிறது. இதற்கென ஒரு இலட்சத்து 25 ஆயிரம் தடுப்பூசிகள் வழங்கப்பட்டுள்ளதாக தொற்று நோய் மருத்துவ பிரிவின் தலைவர் மருத்துவ நிபுணர் சுதத் சமரவீர தெரிவித்துள்ளார். குருநாகல் மாவட்டத்தில் மஹா சங்கத்தினர் மற்றும் பிற மத தலைவர்களுக்கு தடுப்பூசி ஏற்றும் நடவடிக்கைகள் குருநாகல் பௌத்தா லோக்கா பிரிவெனாவில் இடம்பெற்றது. காலி மாவட்டத்தில் , காலி மடபாத்த விகாரையில் இடம்பெற்ற தடுப்பூசி ஏற்றும் நிகழ்வில் பெரும் எண்ணிக்கையிலானோர் கலந்துகொண்டதை அவதானிக்க முடிந்தது. தம்புள்ள பொருளாதார வர்த்தக நிலையத்தின் வர்த்தகர்கள் மற்றும் ஊழியர்கள் உள்ளிட்ட ஆயிரத்திற்கும் மேற்பட்டோருக்கு இன்று தடுப்பூசி வழங்கப்பட்டன. ", "URL": "https://www.itnnews.lk/2023/10/05/339339/", "Category": "Breaking News,தேசிய செய்திகள்,முதன்மை செய்தி", "Parent URL": null}