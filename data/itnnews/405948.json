{"Source": "ITN news", "Timestamp": "අප්‍රේල් 7, 2022 10:22", "Headline": "ජනපති පාර්ලිමේන්තුවට", "News Content": "ජනාධිපති ගෝඨාභය රාජපක්ෂ මැතිතුමා අද (07) පෙරවරුවේ පාර්ලිමේන්තු සැසිවාරයට සහභාගි විය. පාර්ලිමේන්තු සංකීර්ණය වෙත පැමිණි ජනාධිපතිතුමා ආණ්ඩු පක්ෂය නියෝජනය කරන පාර්ලිමේන්තු මන්ත්‍රීවරුන් විසින් පිළිගනු ලැබිණ. “අධිභාර බද්ද පනත් කෙටුම්පත” දෙවැනි වර කියවීමේ අවස්ථාවේ පාර්ලිමේන්තු සභා ගර්භය වෙත පිවිසි ජනාධිපතිතුමා වෙත මන්ත්‍රීවරු අත්පොළසන් දෙමින්,ප්‍රීති ඝෝෂා නගමින් ඉහළ පිළිගැනීමක් ලබාදුන්හ. කෙටි වේලාවක් පාර්ලිමේන්තු සභා ගර්භයේ සිටි ජනාධිපතිතුමා මහජන නියෝජිතයන්ගේ ඉදිරිපත් කිරීම් කෙරෙහි සිය අවධානය යොමු කළේය. ", "URL": "https://www.itnnews.lk/2023/10/05/405948/", "Category": "Breaking News,දේශීය පුවත්", "Parent URL": null}