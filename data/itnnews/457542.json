{"Source": "ITN news", "Timestamp": "ஜனவரி 25, 2023 12:48", "Headline": "பணிப்பெண்களுக்கான பயிற்சி பாடநெறி தொடர்பில் விடுக்கப்பட்டுள்ள அறிவிப்பு", "News Content": "வீட்டு நிர்வாக உதவியாளர் பணிக்காக வெளிநாடு செல்லும் பணிப்பெண்களுக்கான பயிற்சி பாடநெறி காலத்தை நீடிக்க நடவடிக்கை எடுக்கப்பட்டுள்ளதாக வெளிநாட்டு வேலைவாய்ப்பு பணியகம் தெரிவித்துள்ளது. 15 நாட்கள் வழங்கப்படும் பயிற்சி பாடநெறி எதிர்வரும்பெப்ரவரி மாதம் முதலாம் திகதியிலிருந்து NVQ 3ம் நிலை சான்றிதழுடன் 28 நாட்களாக நீடிக்கப்பட்டுள்ளது. அதனடிப்படையில் 25 நாட்களுக்கு பாடநெறி தொடர்பான விளக்கங்கள் வழங்கப்படவுள்ளதோடு, 3 நாட்களுக்கு பிரயோக ரீதியான பயிற்சி வழங்கப்பட்டு, 3 நாட்களுக்கு தேசிய தொழில்முறை தகுதிகளை மதிப்பிடுவதற்கு நடவடிக்கை எடுக்கப்படுமென பணியகம் தெரிவித்துள்ளது. அதற்கு மேலதிகமாக எதிர்வரும் ஏப்ரல் முதலாம் திகதியிலிருந்து வீட்டு நிர்வாக உதவியாளர் பணிக்காக வெளிநாடு செல்லும் பெண்களுக்கு பணியக பயிற்சியுடன், தொழிற்துறை ரீதியில் அதிக பெறுமதியுடைய சான்றிதழ் வெளிநாட்டு தொழிலுக்காக பதிவுசெய்யப்பட வேண்டுமென சுட்டிக்காட்டப்பட்டுள்ளது. தற்போது பணியக பயிற்சிகளை பெற்றுக்கொண்டுள்ள பெண்களுக்காகவும், 2023 ஜனவரி 31ம் திகதி அல்லது அதற்கு முன்னர் பயிற்சியை பூர்த்தி செய்தவர்களுக்கு குறித்த நிபந்தனைகள் இல்லையெனவும் வெளிநாட்டு வேலைவாய்ப்பு பணியகம் குறிப்பிட்டுள்ளது. சர்வதேச தரத்தில் சிறந்த பயிற்சியுடைய பணியாளர்களை வெளிநாடுகளுக்கு அனுப்புவதற்காக பயிற்சி பாடநெறியின் தரத்தை அதிகரிக்கும் நோக்கிலேயே வெளிநாட்டு வேலைவாய்ப்பு பணியகத்தினால் குறித்த தீர்மானம் மேற்கொள்ளப்பட்டுள்ளது. ", "URL": "https://www.itnnews.lk/2023/10/05/457542/", "Category": "Breaking News,தேசிய செய்திகள்", "Parent URL": null}