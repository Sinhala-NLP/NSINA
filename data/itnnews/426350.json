{"Source": "ITN news", "Timestamp": "අගෝස්තු 2, 2022 09:04", "Headline": "කැටඹුලාව ඔයෙන් එගොඩ වීමට ගිය 03 දෙනෙකු දියේ ගිලී අතුරුදන්", "News Content": "මධ්‍යම කදුකරයට ඇද හැලෙන අධික වර්ෂාවත් සමඟ නාවලපිටිය කැටඹුලාව ඔයෙන් එතෙරවීමට ගිය පුද්ගලයින් දෙදෙනෙකු සහ කාන්තාවක අතුරුදන්ව ඇති බව නාවලපිටිය පොලීසිය පවසනවා. නුවරඑළියට ඇදහැලෙන අධික වර්ෂාවත් සමග නායයාම් සිද්ධීන් රැසක්ද වාර්තා වුණා. මාර්ග කිහිපයක ගමනාගමනයට දැඩි බාධා එල්ල වී ඇති අතර නුවරඑළිය දක්වා ධාවනය කෙරෙන දුම්රිය ද තාවකාලිකව නතර කර තිබුණා. නාවලපිටිය අක්කරවත්ත කැටඹුලාව ඔයෙන් එතෙරවීමට ගිය පුද්ගලයින්  දෙදෙනෙකු සහ කාන්තාවක දියේ ගිලී අතුරුදන් වී තිබෙනවා. එලෙස අතුරුදන්ව ඇත්තේ අවුරුදු 36, 46 සහ 47 යන වයස් කාණ්ඩවල පසු වූවන්. මේ අතර නෝටන් බ්‍රිඩ්ජ් ටැප්ලෝ ප්‍රදේශයේ  පස් කන්දක් නාය යාම හේතුවෙන් නිවාස දෙකක් සම්පූර්ණයෙන්ම විනාශයටපත් වුණා. එක් නිවසක සිටි පුද්ගලයෙකු පස් කන්දට යට වී ඇති බවයි නෝර්ටන් බ්‍රිඩ්ජ් පොලීසිය ප්‍රකාශ කළේ.  එම පුද්ගලයා සොයා පොලීසිය සහ යුද හමුදාව මෙහෙයුම් සිදු කළ අතර මේ වන විට එම පුද්ගලයාගේ සිරුර සොයාගෙන තිබෙනවා.     ", "URL": "https://www.itnnews.lk/2023/10/05/426350/", "Category": "දේශීය පුවත්", "Parent URL": null}