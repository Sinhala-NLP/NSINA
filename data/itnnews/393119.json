{"Source": "ITN news", "Timestamp": "පෙබරවාරි 3, 2022 18:51", "Headline": "74 වන ජාතික නිදහස් උළෙල අභිමානවත්ව සැමරීමට සියල්ල සූදානම්", "News Content": "වසර 74 ක නිදහසේ අභිමානය, ජාතික නිදහස් දින උළෙල අභිමානවත්ව සැමරීමට සියල්ල සූදානම්. 74 වන ජාතික නිදහස් දින උත්සවය හෙට පැවැත්වෙන්නේ නිදහස් චතුරශ්‍රයේදීයි. හෙට පැවැත්වෙන නිදහස් දින උත්සවය වෙනුවෙන් පෙරහුරුවක් නිදහස් චතුරශ්‍රයේදී අද පැවැත්වුණා. ඒ ත්‍රිවිධ හමුදා නිලධාරීන්ගේ ප්‍රධානත්වයෙන්. මෙම උත්සවය නිරීක්ෂණය සදහා අමාත්‍ය චමල් රාජපක්ෂ, ආරක්ෂක ලේකම් විශ්‍රාමික ජෙනරාල් කමල් ගුණරත්න, යන මහත්වරුන් සහ ත්‍රිවිධ හමුදාපතිවරුන් මෙන්ම පොලිස්පතිවරයාද පැමිණ සිටියා. නිදහස් උත්සවය පැවැත්වෙන කාලය අතරතුර නිදහස් චතුරශ්‍රය අවට මාර්ග කිහිපයක විශේෂ රථවාහන සැලැස්මක් ක්‍රියාත්මකයි. ", "URL": "https://www.itnnews.lk/2023/10/05/393119/", "Category": "දේශීය පුවත්", "Parent URL": null}