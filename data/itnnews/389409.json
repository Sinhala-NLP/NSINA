{"Source": "ITN news", "Timestamp": "ජනවාරි 18, 2022 11:22", "Headline": "අද මධ්‍යම රාත්‍රියෙන් පසු ශිෂ්‍යත්ව උපකාරක පන්ති තහනම්", "News Content": "අද මධ්‍යම රාත්‍රියෙන් පසු ශිෂ්‍යත්ව විභාගය සදහා වන උපකාරක පන්ති පැවැත්වීම සම්පූර්ණයෙන්ම තහනම් වනවා. ශිෂ්‍යත්ව විභාගය සදහා අවශ්‍ය සියලු කටයුතු සූදානම් කර ඇති අතර විභාගයට පෙනී සිටින කොරෝනා ආසාදිත දරුවන් වෙනුවෙන් වෙනම මධ්‍යස්ථාන ද ස්ථාපිත කෙරෙනවා. පහ ශ්‍රේණියේ ශිෂ්‍යත්ව විභාගය ලබන 22 වනදා මධ්‍යස්ථාන 2,943 ක දී පැවැත්වෙනවා. සිංහල මාධ්‍යයෙන් අයදුම්කරුවන් දෙලක්ෂ පනස් පන්දහස් හැට දෙදෙනෙකු විභාගයට සුදුසුකම් ලබාසිටින අතර දෙමළ මාධ්‍යයෙන් පෙනීසිටින සංඛ්‍යාව අසූ පන්දහස් හාරසිය හතළිස් හයක්. මේ අතර ශිෂ්‍යත්ව විභාගයට අදාළ උපකාරක පන්ති,දේශන, සම්මන්ත්‍රණ ආදී සියලු කටයුතු අද මධ්‍යම රාත්‍රියෙන් පසු තහනම් වනවා.  මාර්ගගත ක්‍රමය ඔස්සේ හෝ කිසිදු දැනුවත් කිරීමක් සිදුකළ නොහැකි අතර එම උපදෙස් කඩ කරන්නන්ට එරෙහිව දැඩිව නීතිය ක්‍රියාත්මක කරන බවයි විභාග කොමසාරිස් ජනරාල් එල් එම් ඩී ධර්මසේන මහතා ප්‍රකාශ කළේ.     ", "URL": "https://www.itnnews.lk/2023/10/05/389409/", "Category": "දේශීය පුවත්", "Parent URL": null}