{"Source": "ITN news", "Timestamp": "ජනවාරි 30, 2023 10:32", "Headline": "නවසීලන්තයේ ඕක්ලන්ඩ්හි ඇතිවූ ගංවතුර තත්ත්වයෙන් මියගිය සංඛ්‍යාව 4 දක්වා ඉහළට", "News Content": "නවසීලන්තයේ ඕක්ලන්ඩ්හි ඇතිවූ ගංවතුර තත්ත්වයෙන් මියගිය සංඛ්‍යාව 4 දක්වා ඉහළ ගොස් තිබෙනවා. දින 3 ක් පුරා ඇදහැලෙන අධික වර්ෂාපතනයත් සමග ඕක්ලන්ඩ් නගරයේ නිවාස දහස් ගණනක් ජලයෙන් යටව පවතිනවා. මාර්ග රැසක් ද අවහිර වී ඇති බවයි වාර්තා වන්නේ. මේ වනවිට පුද්ගලයින් 350කට අධික පිරිසක් අවතැන් කඳවුරුවල රදවා සිටිනවා. කෙසේ වෙතත් ඉදිරි දින කිහිපයේදී වර්ෂාව තවදුරටත් වැඩිවනු ඇති බවට එරට කාලගුණ අංශ නිවේදනය කරනවා. මිලියන 1.6 ක ජනගහනයක් වාසය කරන ඕක්ලන්ඩ් නගරය මුහුදු තීරයට මායිම්ව පිහිටා තිබෙනවා.         ", "URL": "https://www.itnnews.lk/2023/10/05/458285/", "Category": "ජාත්‍යන්තර පුවත්", "Parent URL": null}