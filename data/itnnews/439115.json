{"Source": "ITN news", "Timestamp": "ඔක්තෝබර් 6, 2022 15:37", "Headline": "දිවා සුරැකුම් මධ්‍යස්ථානයකට සිදුකළ වෙඩි තැබීමකින් 31 දෙනෙකු මිය යයි", "News Content": "තායිලන්තයේ හිටපු පොලිස් නිලධාරියෙකු ළදරුවන් සිටින දිවා සුරැකුම් මධ්‍යස්ථානයකට සිදුකළ වෙඩි තැබීමකින් 31 දෙනෙකු මිය ගොස් තිබෙනවා. තායිලන්තයේ නොන්බුආ ලම්ෆු නැමැති ප්‍රාන්තයේයි මෙම සිද්ධිය සිදුව ඇත්තේ. මිය ගිය පිරිස අතර කුඩාදරුවන් මෙන්ම වැඩිහිටියන් ද සිටින බව තායිලන්ත පොලීසිය සදහන් කළා. ප්‍රහාරයට හේතුව මෙතෙක් අනාවරණය වී නොමැති බවයි විදෙස් මාධ්‍ය සදහන් කළේ. මෙම පුද්ගලයා වෙඩි තැබීමට අමතරව පිහියෙන් ඇනීම ද සිදු කර ඇති බව ඇසින් දුටු සාක්ෂිකරුවන් පවසනවා. සැකකරු අත්අඩංගුවට ගැනීම සදහා මේ වන විට දැවැන්ත මෙහෙයුමක් ක්‍රියාත්මකයි.ට්‍රක් රථයකින් පැමිණ  ප්‍රහාරය එල්ල කර ඇති බව මූලික විමර්ශනවලදී හෙළි වුණා.       ", "URL": "https://www.itnnews.lk/2023/10/05/439115/", "Category": "ජාත්‍යන්තර පුවත්", "Parent URL": null}