{"Source": "ITN news", "Timestamp": "செப்டம்பர் 28, 2021 10:21", "Headline": "கட்டுகஸ்தோட்டை பகுதியில் மரக்குற்றி விழுந்ததில் மர ஆலை ஊழியர் உயிரிழப்பு", "News Content": "கட்டுகஸ்தோட்டை பகுதியில் மரக்குற்றி விழுந்ததில் மர ஆலை ஒன்றின் ஊழியர் ஒருவர் உயிரிழந்துள்ளார். கிரேனின் உதவியுடன் மரக்குற்றிகளை இறக்கிவைக்கும் சந்தர்ப்பத்தில் அதன் கேபிள்கள் அறுந்து மரக்குற்றிகள் கீழே விழுந்ததுள்ளன. இதன்போது கீழே இருந்த ஊழியர் மீது மரக்குற்றிகள் விழுந்துள்ளன. இதில் சிக்கி குறித்த நபர் உயிரிழந்துள்ளார். அவர் அக்குரணை பிரதேசத்தை சேர்ந்த 54 வயதுடையவரென தெரியவந்துள்ளது. விபத்துடன் தொடர்புடைய கிரேனின் சாரதி கைது செய்யப்பட்டுள்ளார். சம்பவம் தொடர்பான மேலதிக விசாரணைகளை பொலிஸார் முன்னெடுத்துள்ளனர். ", "URL": "https://www.itnnews.lk/2023/10/05/365563/", "Category": "Breaking News,தேசிய செய்திகள்", "Parent URL": null}