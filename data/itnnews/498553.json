{"Source": "ITN news", "Timestamp": "ජූලි 9, 2023 18:45", "Headline": "ශ්‍රී ලංකාවට විශිෂ්ට ජයක්", "News Content": "ලෝක කුසලාන එක්දින තරගාවලියට සුදුසුකම් ලබා ගැනීමේ තරග වටයේ නෙදර්ලන්තය සහ ශ්‍රී ලංකාව අතර තරගය විශිෂ්ට ලෙස ජයග්‍රහණය කිරීමට ශ්‍රී ලංකාව සමත්වුණා. තරගාවලියේ ශ්‍රී ලංකාව මුහුණ දුන් සියලු තරග ජයගැනීමට ඒ අනුව ශ්‍රී ලංකා කණ්ඩායම සමත්වුණා. සිම්බාබ්වේ හරාරේ හිදී ආරම්භ වු මෙම තරගයේ කාසිය වාසිය දිනු නෙදර්ලන්තය පළමුව පන්දුවට පහරදීමට ශ්‍රී ලංකාවට ආරාධනා කළා.  ඒ අනුව පිටියට පිවිසි ශ්‍රී ලංකා කණ්ඩායම පන්දුවාර 47යි පන්දු 5කදී සියලු දෙනා දැවී රැස්කර ගත හැකි වුයේ ලකුණු 233ක් පමණයි. සහන් ආරච්චිගේ ලකුණු 57ක්,  කුසල් මෙන්ඩිස් ලකුණු 43ක් සහ චරිත් අසලංක ලකුණු 36ක් රැස්කළ අතර මැදපෙළ පිතිකරුවන් අසාර්ථක වීමෙන් ශ්‍රී ලංකා ඉණිම කඩා වැටුණා. ලකුණු 234ක ඉලක්ක හඹා යාමට පිටියට පිවිසි නෙදර්ලන්ත කණ්ඩායම සියලුදෙනාම දැවී ලබා ගත්තේ ලකුණු 105 පමණයි. ශ්‍රී ලංකා පන්දුයවන්නන් නෙදර්ලන්ත ඉණිම සුනුවිසුනු කරමින් දක්ෂ පන්දුයැවීමට නිරතවීම ක්‍රිකට් විචාරකයන්ගේ කතාබහට ලක්වුණා.   ", "URL": "https://www.itnnews.lk/2023/10/05/498553/", "Category": "Breaking News,ක්‍රීඩා,දේශීය පුවත්", "Parent URL": null}