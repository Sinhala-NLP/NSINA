{"Source": "ITN news", "Timestamp": "මාර්තු 8, 2023 09:45", "Headline": "මෙක්සිකෝවේ දී පැහැර ගත් ඇමෙරිකානුවන් දෙදෙනෙකු මියයයි", "News Content": "පසුගිය සතියේ මෙක්සිකෝවේ දී පැහැර ගත් ඇමෙරිකානුවන් 4 දෙනාගෙන් දෙදෙනෙකු මිය ගොස් ඇති බවට වාර්තා වනවා. පැහැරගත් අනෙක් දෙදෙනා මේ වන විට ඇමෙරිකාවට පැමිණ ඇති බවට වාර්තා වනවා. ඇමෙරිකාවේ ටෙක්සාස් සිට දේශසීමාව හරහා මෙක්සිකෝවේ ඊසාන දිග ටැමෝලීපාස් ප්‍රාන්තයේ මැටමොරොස් නගරයට රිය පදවමින් සිටියදීයි ඔවුන් මෙක්සිකෝ සන්නද්ධ කණ්ඩායමක් පැහැර ගත්තේ. ඒ පසුගිය 3න් වනදායි. ඔවුන් රූපලාවණ්‍ය සැත්කම් සඳහා එහි ගොස් ඇති බව ඔවුන්ගේ ඥාතීන් ප්‍රකාශ කර තිබෙනවා. කෙසේ වෙතත් දිවි බේරා ගත් දෙදෙනා ද තුවාල සහිතව පැමිණ ඇති අතර එක් අයෙකුගේ තත්ත්වය බරපතල බවයි වාර්තා වන්නේ. ", "URL": "https://www.itnnews.lk/2023/10/05/466185/", "Category": "ජාත්‍යන්තර පුවත්", "Parent URL": null}