{"Source": "ITN news", "Timestamp": "ජනවාරි 5, 2022 10:46", "Headline": "ඊයේ දිනය තුළ කොවිඩ් ආසාදිතයින් 629ක්", "News Content": "ඊයේ දිනයේදී මෙරටින් වාර්තා වූ කොරෝනා ආසාදිතයින් සංඛ්‍යාව 629 ක්. ඒ අනුව මෙරටින් වාර්තා වූ සමස්ත ආසාදිතයින් සංඛ්‍යාව පන්ලක්ෂ අසූඅටදහස් නවසිය විසිනවය දක්වා ඉහළ ගියා. රෝහල්ගතව සහ නිවාසවල ප්‍රතිකාර ලබන සංඛ්‍යාව දොළොස්දහස් හයසිය තුනක්. පන්ලක්ෂ හැටඑක්දහස් දෙසිය හැත්තෑ එක් දෙනෙකු සුවය ලබා තිබෙනවා. කොරෝනාවට එරෙහි එන්නත්කරණයද අඛණ්ඩවම ක්‍රියාත්මකයි. ඔමික්‍රෝන් වයිරසයෙන් බේරීම සදහා බූස්ටර් එන්නත ලබාගන්නා ලෙසයි සෞඛ්‍ය අංශ අවධාරණය කරන්නේ. ඊයේ දිනය වන විට කුමන හෝ එන්නතක පළමු මාත්‍රාව ලබා ගත් සංඛ්‍යාව එක්කෝටි පනස් නව ලක්ෂ අනූහතර දහස් අටසිය නවයක්. එක්කෝටි තිස්අට ලක්ෂ හතළිස් නවදහස් තුන්සිය දාහතර දෙනෙකු දෙවන මාත්‍රාව ලබාගෙන තිබෙනවා. බූස්ටර් එන්නත ලබා ගත් සංඛ්‍යාව හතළිස් එක් ලක්ෂ දාහතර දහස් එකසිය අසූ දෙකක්.   ", "URL": "https://www.itnnews.lk/2023/10/05/386838/", "Category": "දේශීය පුවත්", "Parent URL": null}