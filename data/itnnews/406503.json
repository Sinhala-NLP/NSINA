{"Source": "ITN news", "Timestamp": "අප්‍රේල් 11, 2022 17:21", "Headline": "ශ්‍රී ලංකාවේ තත්වය ගැන විදේශ ඇමති තානාපතිවරුන් දැනුවත් කරයි", "News Content": "ශ්‍රී ලංකාවේ වත්මන් තත්ත්වය සහ රජයේ ප්‍රතිචාර සම්බන්ධයෙන් විදේශ කටයුතු අමාත්‍ය මහාචාර්ය ජීඑල්පීරිස්, තානාපතිවරුන් දැනුවත් කර තිබෙනවා. නොබැදි ජාතීන්ගේ සංවිධානයේ රටවල මහකොමසාරිස්වරුන් හා තානාපතිවරුන් හමුවේයි මෙම දැනුවත් කිරීම සිදු කර ඇත්තේ. විදේශ කටයුතු අමාත්‍යාංශයේ පැවති මෙම සාකච්ඡාවේදී වත්මන් දේශපලාන හා ආර්ථික තත්ත්වය පිලිබදව  දීර්ඝ වශයෙන් සාකච්ඡා කර තිබුණා. ත්‍රස්තවාදය වැලැක්වීමේ නීති සම්පාදනය, ප්‍රතිසංස්කරණය කිරීම ආණ්ඩුක්‍රම ව්‍යවස්ථා ප්‍රතිසංස්කරණය හා ජාත්‍යන්තර මූල්‍ය අරමුදල සමග සිදු කෙරෙන සාකච්ඡා පිළිබදව ද මෙම සාකච්ඡාවට ඇතුළත්  වී තිබුණු බවයි විදේශ කටයුතු අමාත්‍යාංශය පවසන්නේ. ඊජිප්තුවේ තානාපති මැගඩ් මොස්ලේ සියලු තානාපතිවරුන් වෙනුවෙන් අදහස් දක්වමින් කියා සිටියේ අවංක සාකච්ඡාවක් සදහා ලබා  දුන් අවස්ථාව අගය කරන බවයි.     ", "URL": "https://www.itnnews.lk/2023/10/05/406503/", "Category": "දේශීය පුවත්", "Parent URL": null}