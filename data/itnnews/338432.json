{"Source": "ITN news", "Timestamp": "மே 21, 2021 13:03", "Headline": "80 ஆயிரம் குடும்பங்களுக்கு குடிநீர் வழங்கும் செயற்திட்டங்கள் பிரதமர் தலைமையில் இன்று அங்குரார்ப்பணம்..", "News Content": "80 ஆயிரம் குடும்பங்களுக்கு குடிநீர் வசதியை வழங்கும் 3 குடிநீர் செயற்திட்டங்கள் இன்று ஆரம்பித்து வைக்கப்படவுள்ளன. பிரதமர் மஹிந்த ராஜபக்ஷ தலைமையில் நிகழ்வு இடம்பெறவுள்ளது. அலரி மாளிகையில் இருந்து வீடியோ தொழிநுட்பத்தினூடாக குடிநீர் செயற்தி;ட்டங்களை பிரதமர் மஹிந்த ராஜபக்ஷ மக்கள் உரிமைக்கு வழங்கி வைப்பார். அரசாங்கம் பொதுமக்களின் குடிநீர் தேவையை பூர்த்தி செய்வதற்காக விசேட கவனம் செலுத்தியுள்ளது. மக்களுக்கு நீரை பெற்றுக்கொடுப்பதற்கான பல திட்டங்கள் முன்னெடுக்கப்பட்டுள்ளன. அதன் ஒரு கட்டமாகவே இன்றைய தினம் 3 செயற்திட்டங்கள் மக்கள் உரிமைக்கு வழங்கப்படவுள்ளதாக நீர் வழங்கல் அமைச்சின் செயலாளர் கலாநிதி ப்ரியத் பந்து விக்ரம தெரிவித்துள்ளார். ", "URL": "https://www.itnnews.lk/2023/10/05/338432/", "Category": "Breaking News,அண்மைய செய்திகள்,தேசிய செய்திகள்", "Parent URL": null}