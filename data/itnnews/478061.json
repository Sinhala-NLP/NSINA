{"Source": "ITN news", "Timestamp": "අප්‍රේල් 25, 2023 14:58", "Headline": "සුඩානයේ සිටින ලාංකිකයන් ගෙන්වා ගැනීමට අවදානය", "News Content": "යුද ගැටුම් උත්සන්න වීමත් සමග සුඩානයේ වෙසෙන ශ්‍රී ලාංකිකයන් දිවයිනට ගෙන්වා ගැනීම පිළිබඳව විදේශ කටයුතු අමාත්‍යංශයේ අවධානය යොමුව තිබෙනවා. හමුදා පාලනයක් සහිත සුඩානයේ පාලක හමුදාව සහ තවත් කණ්ඩායමක් අතර ගැටුම් හටගෙන ඇති අතර දින 10ක් පුරාවට එය උග්‍ර තත්ත්වයකට පත්ව ඇති බවයි වාර්තා වන්නේ. ශ්‍රී ලාංකිකයන් 41 දෙනෙකු ද මේ වනවිටත් සුඩානයේ සිටින අතර මේ වනවිටත් ලොව රටවල් රැසක් සිය ජනතාව සුඩානයෙන් ඉවත් කර ගැනීමට කටයුතු කරමින් සිටිනවා. ", "URL": "https://www.itnnews.lk/2023/10/05/478061/", "Category": "දේශීය පුවත්", "Parent URL": null}