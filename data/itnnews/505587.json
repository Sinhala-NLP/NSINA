{"Source": "ITN news", "Timestamp": "අගෝස්තු 5, 2023 11:23", "Headline": "ශ්‍රී ලංකා අනන්‍ය ඩිජිටල් ජාතික හැඳුනුම්පත් ව්‍යාපෘතිය කඩිනම් කෙරේ", "News Content": "ශ්‍රී ලංකා අනන්‍ය ඩිජිටල් ජාතික හැඳුනුම්පත් ව්‍යාපෘතිය කඩිනම් කර තිබෙනවා. මෙරට ඩිජිටල්කරණයේ මූලික අඩිතාලම ලෙස ක්‍රියාත්මක ඩිජිටල් ජාතික හැඳුනුම්පත් ව්‍යාපෘතිය කඩිනමින් ක්‍රියාත්මක කිරීම සඳහා පත් කර ඇති ඉන්දු ශ්‍රී ලංකා ව්‍යාපෘති අධික්ෂණ කමිටුව එය කඩිනම් කිරීමට තීරණය කළා. මෙම අධීක්ෂණ කමිටුවේ විශේෂ සාකච්ඡාවක් ජනාධිපති කාර්යාලයේදී පැවැත්වුණා. රාජ්‍ය අමාත්‍ය කනක හේරත් ,ජනාධිපති කාර්ය මණ්ඩල ප්‍රධානී සාගල රත්නායක, ශ්‍රී ලංකාවේ ඉන්දීය මහකොමසාරිස් ගෝපාල් බග්ලේ යන මහත්වරුන් ඇතුලු පිරිසක් ඊට එක් වුණා. මෙම ව්‍යාපෘතිය ක්‍රියාත්මක  කිරීමට අදාළ ටෙන්ඩර් මේ වන විටත් ලැබී තිබෙනවා. ව්‍යපෘතිය ක්‍රියාත්මක කිරීම සදහා අත්තිකාරකම් මුදලක් ලෙස ඉන්දීය රුපියල් මිලියන 450 ක් ගෝපාල් බග්ලේ මහතා රාජ්‍ය අමාත්‍ය කනක හේරත් මහතාට භාර දුන්නා. නිසි කාල රාමුවක් අනුව ව්‍යාපෘතිය ක්‍රියාත්මක කරන ලෙසට සාගල රත්නායක මහතා මෙහිදී නිලධාරීන්ට උපදෙස් ලබා දුන්නා.       ", "URL": "https://www.itnnews.lk/2023/10/05/505587/", "Category": "Breaking News,දේශීය පුවත්,නවතම පුවත්", "Parent URL": null}