{"Source": "ITN news", "Timestamp": "මාර්තු 12, 2023 06:14", "Headline": "අනියම් පෙම නිසා සිදු වූ මරණය", "News Content": "පේරාදෙණිය , ඉල්ලගොල්ල ප්‍රදේශයේ නිවසක් තුළ ඝාතනය කරන ලද බවට සැක කරන පුද්ගලයෙකුගේ මළ සිරුරක් සොයා ගත් බව පේරාදෙණිය පොලිසිය පවසනවා. 119 තොරතුරු මධ්‍යස්ථානයෙන් ලද තොරතුරකට අනුව මෙම පුද්ගලයාගේ මළ සිරුර සොයා ගත් බවයි පොලිසිය පැවසුවේ ඝාතනයට ලක්ව ඇත්තේ , 47 හැවිරිදි දෙදරු පියෙක්. මොහුගේ බිරිඳ වෙනත් පුරුෂයකු සමඟ අනියම් සම්බන්ධතාවක් පවත්වා ගෙන ගොස් ඇති අතර එම අනියම් සැමියා සමග ජිවත් වන බවටයි තොරතුරු වාර්තා වී ඇත්තේ. මිය ගිය පුද්ගලයා නිවසේ තනිව වාසය කර ඇති බවටද විමර්ශනවලදී අනාවරණ වී තිබෙනවා. බිරිඳගෙ අනියම් සැමියා තවත් පුද්ගලයෙකු සමග පැමිණ මෙම පුද්ගලයාට පහර දී ඇති බවත් , පහර දුන් පුද්ගලයින් දෙදෙනා මේ වන විට අත්අඩංගුවට ගෙන ඇති බවත් පොලිසිය ප්‍රකාශ කළා. ", "URL": "https://www.itnnews.lk/2023/10/05/467265/", "Category": "දේශීය පුවත්", "Parent URL": null}