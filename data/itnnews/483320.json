{"Source": "ITN news", "Timestamp": "මැයි 15, 2023 09:43", "Headline": "කාලගුණයෙන් පීඩාවට පත්වූවන්ට උදව් අවශ්‍ය නම් 114 අමතන්න", "News Content": "පවතින කාලගුණ තත්ත්වයත් සමග දිවයිනේ දිස්ත්‍රික්ක හතක ප්‍රාදේශීය ලේකම් කොට්ටාශ 19 ක ජනතාව පීඩාවට පත්ව සිටිනවා. ආසන්නතම දින පහ තුළ ආපදාවට ලක්වූ පවුල් සංඛ්‍යාව 428ක්. බලපෑමට ලක්‌ වූ පුද්ගලයින් සංඛයාව 1872ක්. සුළු තුවාල 07 ක්‌ සහ එක් පුද්ගලයෙකු අතුරුදන් වී ඇති බවයි ආපදා කළමනාකරණ මධ්‍යස්ථානයේ අධ්‍යක්ෂ ජනරාල්\nමේජර් ජනරාල් සුදන්ත රණසිංහ මහතා පැවසුවේ. ගාල්ල ඇල්පිටිය නෙළුව මාතර අකුරණ මුලටියන සාමාන්‍ය අවදානම් මට්ටම හා පිට බැද්දර අවදානම් කලාප ලෙස තවමත් පවතින බව ඒ මහතා ප්‍රකාශ කළා නිවාස වලට සිදු වු අර්ධ හානි පුර්ණ හානි සම්බන්දයෙන් වන්දි ලබා දීමට අවශ්‍ය කටයුතු සූදානම් කර ඇති බවද සඳහන්. විදුලි රැහැන් ඇල්ලීමෙන් වළකින ලෙසත්, ගස් කඩා වැටීම් නිසා සිදු වූ අනතුරු වලින් ප්‍රවේසම් වන ලෙසත් එවැනි තත්ත්වයකදී 114 ක්ෂණික දුරකථන අංකය වෙත දැනුම් දෙන්න ඔබදෙන ලෙසත් ආපදා කළමනාකරණ මධ්‍යස්ථානය පවසනවා.   ", "URL": "https://www.itnnews.lk/2023/10/05/483320/", "Category": "දේශීය පුවත්", "Parent URL": null}