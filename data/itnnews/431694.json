{"Source": "ITN news", "Timestamp": "අගෝස්තු 28, 2022 18:45", "Headline": "ජනපති හෙට පොහොට්ටු නායකයින් කොළඹට කැඳවයි", "News Content": "ආණ්ඩු පක්ෂයේ පාර්ලිමේන්තු කණ්ඩායම් රැස්වීම ජනාධිපති රනිල් වික්‍රමසිංහ මහතාගේ ප්‍රධානත්වයෙන් හෙට පැවැත්වීමට නියමිතයි. හෙට පස්වරු 5.00 ට ජනාධිපති ලේකම් කාර්යාලයේ දී මෙම රැස්වීම පැවැත්වෙන බව දේශපාලන ආරංචිමාර්ග සදහන් කරනවා. රටේ පවතින වත්මන් තත්වය සහ ඉදිරි ක්‍රියාමාර්ග  සම්බන්ධයෙන් මෙහි දී සාකච්ඡා කිරීමට නියමිත බවයි සදහන් වන්නේ. මේ අතර හෙට දිනයේ දි ශ්‍රී ලංකා පොදු ජන පෙරමුණේ දිස්ත්‍රික් නායකයින් කොළඹට ගෙන්වීමට කටයුතු යොදා ඇති බව ශ්‍රී ලංකා පොදු ජන පෙරමුණේ මාධ්‍ය ප්‍රකාශක පාර්ලිමේන්තු මන්ත්‍රී සංජීව එදිරිමාන්න මහතා පවසනවා. ඉදිරි දේශපාලන කටයුතු සම්බන්ධයෙන් මෙහි දි සාකච්ඡා කිරීමට නියමිත බවයි ඒ මහතා වැඩිදුරටත් සදහන් කළේ.     ", "URL": "https://www.itnnews.lk/2023/10/05/431694/", "Category": "ප්‍රධාන පුවත", "Parent URL": null}