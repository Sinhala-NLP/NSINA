{"Source": "ITN news", "Timestamp": "ජූනි 8, 2021 15:45", "Headline": "අක්‍ෂි රෝහලේ සායනික ප්‍රතිකාර ලබා ගන්නා රෝගීන්ගේ ඖෂධ තැපෑලෙන් නිවසට", "News Content": "ජාතික අක්‍ෂි රෝහලේ සායනික ප්‍රතිකාර ලබා ගන්නා රෝගීන්ගේ ඖෂධ තැපැල් මාර්ගයෙන් නිවසට එවීමට පියවර ගෙන තිබෙනවා. සංචරණ සීමා ක්‍රියාත්මක වන බැවින් ඖෂධ නිවෙස් වෙත එවීමට පියවර ගන්නා බව අක්‍ෂි රෝහලේ අධ්‍යක්‍ෂ වෛද්‍ය අජිත් දන්තනාරායන මහතා පවසනවා. ඖෂධ තැපැල් මගින් ගෙන්වා ගැනීමට අපේක්‍ෂා කරන රෝගීන් තමාට අයත් අක්‍ෂි විශේෂඥ වෛද්‍යවරයාට වෙන්කර ඇති දුරකථන අංකයට ඇමතුමක් ලබාදිය යුතුයි. සායනික ගොනු අංකය, නිවැරදි ලිපිනය හා දුරකථන අංකය වෛද්‍යවරයාට ලබා දීම තුළින් ඖෂධ නිවසට ගෙන්වා ගත හැකි බවයි දන්තනාරායන මහතා සදහන් කරන්නේ.     ", "URL": "https://www.itnnews.lk/2023/10/05/341454/", "Category": "දේශීය පුවත්", "Parent URL": null}