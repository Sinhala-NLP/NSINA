{"Source": "ITN news", "Timestamp": "අගෝස්තු 20, 2023 13:00", "Headline": "යාල බලන්න ටිකට් ගන්න අලුත් විදිහක් ?", "News Content": "ජනාධිපති රනිල් වික්‍රමසිංහ මහතා ඊයේ (19) උදෑසන යාල ජාතික වනෝද්‍යානයේ නිරීක්ෂණ චාරිකාවකට එක් වී තිබෙනවා. යාල ජාතික වනෝද්‍යානය නැරඹීම සඳහා පැමිණෙන දෙස් විදෙස් සංචාරකයන්ට මාර්ගගත ක්‍රමය ඔස්සේ ප්‍රවේශ පත්‍ර ලබා ගැනීමේ ක්‍රමවේදයක් කෙරෙහි මෙහිදී ජනාධිපතිවරයා නිලධාරීන්ගේ අවධානය යොමු කළ බවයි ජනාධිපති මාධ්‍ය අංශය නිවේදනය කළේ. පවතින වියළි කාළගුණය හේතුවෙන් වනෝද්‍යානයේ පිහිටි සිඳී ගොස් ඇති ජල පොකුණු වෙත ජලය මුදාහැරීමේ වැඩසටහන්ද ක්‍රියාත්මක අතර එම කටයුතු ද ජනාධිපතිවරයාගේ නිරීක්ෂණයට ලක් වුණා. අමාත්‍ය හරීන් ප්‍රනාන්දු මහතා සහ ශ්‍රී ලංකාවේ ඇමරිකානු තානාපතිනි ජූලි චන්ග් මහත්මිය ද ඊට එක්ව සිටියා ", "URL": "https://www.itnnews.lk/2023/10/05/509561/", "Category": "දේශීය පුවත්", "Parent URL": null}