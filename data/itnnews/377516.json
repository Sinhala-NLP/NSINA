{"Source": "ITN news", "Timestamp": "නොවැම්බර් 21, 2021 10:29", "Headline": "ජනවාරි මාසයේ සිට ත්‍රිරෝද රථවල මීටර් සවි කර තිබීම අනිවාර්‍යයි", "News Content": "ජනවාරි මාසයේ සිට මීටර් සවි නොකර ත්‍රිරෝද රථ ධාවනය කිරීම තහනම් වන බව රාජ්‍ය අමාත්‍ය දිලුම් අමුණුගම මහතා පවසනවා. පාර්ක් ඇන්ඩ් රයිඩ් සිටි බස් සේවාවේ දෙවන අදියර හා මහනුවර ගැටඹේ ද්විත්ව දුම්රිය මාර්ගය ඉදිකිරීම ආරම්භ කිරීමේ අවස්ථාවට එක්වෙමිනුයි ඒ මහතා මේ බව කියාසිටියේ. මහනුවර දුම්රිය ස්ථානය අසලින් සිටි බස් සේවාව ආරම්භ වූ අතර මහනුවර නගර ආශ්‍රිත සියලු ගමනාන්ත වෙත සුඛෝපභෝගී බස් සේවාවක් ලබාගැනීමට ජනතාවට ඉන් හැකිවනවා. මහනුවර සහ ගැටඹේ සරසවි උයන අතර ද්විත්ව දුම්රිය මාර්ගයේ වැඩ ආරම්භ කිරීම ද සිදුවුණා. ඒ සඳහා වැය කෙරෙන මුදල රුපියල් මිලියන 590 ක්. වසර දෙකක කාලයක් තුළ ව්‍යාපෘතිය නිම කිරීමට නියමිතයි. අධික රථවාහන තදබදයට විකල්පයක් වශයෙනුයි මෙම දුම්රිය මාර්ගය ඉදිකෙරෙන්නේ. ඉදිරි ජනවාරි මාසයේ සිට ත්‍රි රෝද රථ සඳහා මීටර් සවිකිරීම අනිවාර්ය වන බව මෙහිදී අදහස් පළකළ රාජ්‍ය අමාත්‍ය දිලුම් අමුණුගම මහතා කියාසිටියා. අමාත්‍ය පවිත්‍රා වන්නි ආරච්චි මහත්මිය ද මෙම අවස්ථාවට එක්වුණා.     ", "URL": "https://www.itnnews.lk/2023/10/05/377516/", "Category": "Breaking News,දේශීය පුවත්", "Parent URL": null}