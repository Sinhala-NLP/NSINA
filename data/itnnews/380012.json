{"Source": "ITN news", "Timestamp": "දෙසැම්බර් 2, 2021 09:51", "Headline": "හාලිඇල විදුහලක අනවසර වැඩමුළුවක් පැවැත්වූ හතර දෙනෙකු අත්අඩංගුවට", "News Content": "හාලිඇල විදුහලක අනවසර වැඩමුළුවක් පැවැත්වූ හතර දෙනෙකු අත්අඩංගුවට ගෙන තිබෙනවා. ඒ ගමන්කතන 3 ක්,  වායු රයිෆලයක් සහ ඒ සදහා භාවිත කරන පතොරොම් 129 ක් ද සමගයි. හාලි ඇල පොලිස් වසමේ විදුහලක දැරු දැරියන්ට මනෝ විද්‍යාත්මක වැඩසටහනක් පවත්වන බවත් ඒ සදහා පැමිණි උපදේශකවරයා කළු පැහැති ඇදුමින් සැරසුනු පුද්ගලික ආරක්ෂකයන් පිරිසක් සමග ගිනි අවියක්ද රැගෙන පැමිණ ඇති බවටත් හාලි ඇල පොලීසියට තොරතුරු ලැබී තිබුණා. ඒ අනුව පොලිස් නිලධාරීන් එම විදුහලට ගොස් විමර්ශනයක් ආරම්භ කළා. මෙම වැඩසටහන සදහා පළාත් අධ්‍යාපන අධ්‍යක්ෂවරයාගේ හෝ කලාප අධ්‍යාපන අධ්‍යක්ෂවරයාගේ අනුමැතිය ලබාගෙන නැහැ. වැඩසටහන මෙහෙය වූ උපදේශකයා කිසිදු ලියාපදිංචි ආයතනයක හෝ එලෙස වැඩසටහන් පැවැත්වීම සදහා සුදුසුකම් ලද්දෙකු නොවන බවයි විමර්ශනවලදී හෙළිව ඇත්තේ. ඔහු සමග පැමිණි ආරක්ෂකයන් තුන්දෙනා සතුව තිබියදීයි වායු රයිෆලය සහ පතොරම් 129 සොයා ගැනුණේ. සැකකරුවන් හලාවත, රත්මලාන සහ මීගමුව ප්‍රදේශවල පදිංචිකරුවන්. පාසල් සිසුන් පිළිබද කටයුතු කිරීමේදී මෙවැනි නොදන්නා අය මෙන්ම පාසලට නොගැළපෙන ආකාරයේ පුද්ගලයින් පාසල් තුළට කැදවා ගැනීමෙන් වළකින ලෙස අදාළ නිලධාරීන්ගෙන් පොලීසිය ඉල්ලා සිටිනවා.     ", "URL": "https://www.itnnews.lk/2023/10/05/380012/", "Category": "දේශීය පුවත්", "Parent URL": null}