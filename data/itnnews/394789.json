{"Source": "ITN news", "Timestamp": "පෙබරවාරි 13, 2022 12:05", "Headline": "පොදුජන පෙරමුණේ කාන්තා බලමණ්ඩල පිහිටුවීම ප්‍රදේශ රැසකදී", "News Content": "ශ්‍රී ලංකා පොදුජන පෙරමුණේ කාන්තා බලමණ්ඩල පිහිටුවීම ප්‍රදේශ රැසකදී සිදුකෙරුණා. පොදුජන පෙරමුණේ මුල්කිරිගල කාන්තා බලමණ්ඩල රැස්වීම අමාත්‍ය නාමල් රාජපක්ෂ මහතාගේ ප්‍රධානත්වයෙන් පැවැත්වුණා. ඒ වීරකැටිය ප්‍රාදේශීය ශ්‍රවනාගාරයේදී. වත්මන් රජය වෘත්තිකයින්ගේ අයිතිවාසිකම් වෙනුවෙන් විශාල සේවයක් ඉටුකරමින් සිටින බවයි අමාත්‍යවරයා මෙහිදි ප්‍රකාශ කළේ. හපුතලේ ආසනයේ කාන්තා බලමණ්ඩල රැස්වීම දියතලාව සංස්කෘතික මධ්‍යස්ථානයේදී පැවැත්වුණා. රාජ්‍ය අමාත්‍ය ඉන්දික අනුරුද්ධ සහ පාර්ලිමේන්තු මන්ත්‍රී තිස්ස කුට්ටිආරච්චි යන මහත්වරුන්ගේ ප්‍රධානත්වයෙනුයි එය පැවැත්වුණේ. පොදුජන පෙරමුණේ ක්‍රියාකාරීන් රැසක් එම අවස්ථාවට එක්වුණා. තෙල්දෙණිය කාන්තා බලමණ්ඩ රැස්වීම මහාචාර්ය රංජිත් බණ්ඩාර, ඩයනා ගමගේ සහ ජයන්ත කැටගොඩ යන පාර්ලිමේන්තු මන්ත්‍රීවරුන්ගේ සහභාගීත්වයෙන් පැවැත්වුණා. රටේ සංවර්ධනය සඳහා දැවැන්ත වැඩ කොටසක් රජය මේ අවස්ථාවේ ඉටුකරමින් සිටින බවයි ජයන්ත කැටගොඩ මහතා මෙහිදී ප්‍රකාශ කළේ. ශ්‍රී ලංකා පොදුජන පෙරමුණේ යටියන්තොට කාන්තා බලමණ්ඩ රැස්වීම විශාල පිරිසකගේ සහභාගීත්වෙයන් පැවැත්වුණා. රාජ්‍ය අමාත්‍ය ප්‍රසන්න රණවීර, පාර්ලිමේන්තු මන්ත්‍රී රාජිකා වික්‍රමසිංහ යන මහත්ම මහත්මීන් ඊට එක්ව සිටි අතර එය සංවිධාන කළේ ශ්‍රී ලංකා පොදුජන පෙරමුණේ යටියන්තොට ප්‍රධාන සංවිධායක ශ්‍රී ලාල් වික්‍රමසිංහ මහතායි. ", "URL": "https://www.itnnews.lk/2023/10/05/394789/", "Category": "Breaking News,දේශීය පුවත්", "Parent URL": null}