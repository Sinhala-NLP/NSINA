{"Source": "ITN news", "Timestamp": "ජූනි 18, 2021 11:42", "Headline": "මන්ත්‍රී ධුරයට රනිල්ගේ නම ගැසට් කරන්න මැතිවරණ කොමිසම අද රැස්වෙයි", "News Content": "එක්සත් ජාතික පක්ෂයට මහ මැතිවරණයේ දී හිමිවුණ ජාතික ලැයිස්තු මන්ත්‍රී ධුරයට රනිල් වික්‍රමසිංහ මහත්මයගෙ නම ගැසට් කිරීමට අවශ්‍ය තීරණය ගන්න මැතිවරණ කොමිසම අද රැස්වෙනවා. ඒ තීරණයෙන් පස්සෙ වික්‍රමසිංහ මහතාගේ නම ගැසට් කිරීමට රජයේ මුද්‍රණාලයට යොමු කරන්න කටයුතු කරන බවයි මැතිවරණ කොමිසම සදහන් කරන්නේ. එක්සත් ජාතික පක්ෂයට පසුගිය මහ මැතිවරණයේ දී හිමිවූයේ එක් ජාතික ලැයිස්තු මන්ත්‍රී ධුරයක් පමණයි. ඒ සදහා පක්ෂ නායක රනිල් වික්‍රමසිංහ මහතා නම් කිරීමට එම පක්ෂය තීරණය කළ අතර එම තීරණය පක්ෂ මහ ලේකම්වරයා විසින් මැතිවරණ කොමිසමට දැනුම් දුන්නා. ඒ අනුව රනිල් වික්‍රමසිංහ මහතාගේ නම ගැසට් කිරීම සම්බන්ධයෙන් තීරණය ගැනීම සදහායි මැතිවරණ කොමිසම මෙසේ රැස්වන්නේ.             ", "URL": "https://www.itnnews.lk/2023/10/05/343463/", "Category": "දේශීය පුවත්", "Parent URL": null}