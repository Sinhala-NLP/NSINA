{"Source": "ITN news", "Timestamp": "දෙසැම්බර් 14, 2021 12:10", "Headline": "බංග්ලාදේශයේ 5G සේවා ආරම්භ කිරීමට චීන හූආවේ සමාගම සහය දෙයි", "News Content": "චීන හූආවේ සමාගම සමඟ සහයෝගිතා පවත්වමින් බංග්ලාදේශයේ Teletalk  සංනිවේදන සමාගම පසුගිය දා එරට ඩකා නුවර  5G සේවා නිල වශයෙන් ආරම්භ කළේ ය. පසුගිය දා පැවැත්වූ  “5G නව යුගය” නමැති උත්සවයේදී 5G ජංගම දුරකථන සේවා නිල වශයෙන් ආරම්භ කරන බව බංග්ලාදේශයේ අගමැතිනියගේ සංනිවේදන තාක්ෂණ කටයුතු පිළිබඳ උපදේශක Sajeeb Wazed Joy මහතා වීඩියෝ ආකාරයෙන් ප්‍රකාශ කළේය. එම උත්සවයේදී Sajeeb Wazed Joy මහතා පැවසුයේ ඩිජිටල් යුගයේ අන්‍යෝන්‍ය ලෙස සම්බන්ධ වීම හා හුවමාරු පැවැත්වීම ඉතා වැදගත් බවයි.බංග්ලාදේශයේ අදාළ අංශ වල‍ට හා හූආවේ සමාගමට 5G පහසුකම් ස්ථාපිත කිරීම වෙනුවෙන් ලබා දුන් දායකත්වයට හෙතෙම ස්තුතිය පළ කළේය. බංග්ලාදේශ අගමැතිනි Sheikh Hasina මහත්මිය වීඩියෝ ආකාරයෙන් ඊට සුබ පැතුම් පිරිනැමුවාය. හූආවේ සමාගමේ ආසියා ශන්තිකර කලාපයේ අධ්‍යක්ෂ Li Baifeng මහතා ප්‍රකාශ කළේ ලෝකයේ විවිධ රටවල් සඳහා මූලික පහසුකම් ලබා දෙමින් හූආවේ සමාගම 5G තාක්ෂණය ප්‍රවර්ධනය කරමින් සිටින බවයි. බංග්ලාදේශයේ සංනිවේදන කර්මාන්තයේ සංවර්ධනය කඩිනම් කිරීම සඳහා හූආවේ සමාගම නව තාක්ෂණ භාවිත කරමින් ඊට අනුබල දෙනු ඇතැයිද හෙතෙම සඳහන් කළේය.   ", "URL": "https://www.itnnews.lk/2023/10/05/382631/", "Category": "ජාත්‍යන්තර පුවත්", "Parent URL": null}