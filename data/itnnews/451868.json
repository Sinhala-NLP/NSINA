{"Source": "ITN news", "Timestamp": "දෙසැම්බර් 24, 2022 09:59", "Headline": "ප්‍රංශයේ පැරිස් නුවර වෙඩි තැබීමකින් පුද්ගලයින් තිදෙනෙකු ජීවිතක්ෂයට", "News Content": "ප්‍රංශයේ පැරිස් නුවර මධ්‍යම ප්‍රදේශයේ සිදු වූ වෙඩි තැබීමකින් පුද්ගලයන් තුන්දෙනෙකුට දිවි අහිමි වුණා. සිද්ධියෙන් තවත් පුද්ගලයන් තුන්දෙනෙකුට තුවාල සිදුව ඇති බවයි විදෙස් මාධ්‍ය වාර්තා කළේ. කුර්දි සංස්කෘතික මධ්‍යස්ථානයක් ඉලක්ක කරගනිමින් මෙම ප්‍රහාරය එල්ල වි තිබෙනවා. වයස අවුරුදු 69 ක පුද්ගලයෙක් ප්‍රහාරයට සම්බන්ධ බවයි විදෙස් මාධ්‍ය වාර්තා කළේ. ඔහු මෙම ස්ථානයේදීම අත්අඩංගුවට ගැනීමට ප්‍රංශ පොලිසියට හැකි වුණා. ඔහු මෑතකදී සිරභාරයෙන් නිදහස් වූ අයෙකු බවයි වාර්තා වන්නේ. මෙම සිද්ධිය පිටුපස සංවිධානාත්මක වර්ගවාදී කණ්ඩායමක් සිටින්නේද යන්න පිළිබඳ විමර්ශන ක්‍රියාත්මකයි.     ", "URL": "https://www.itnnews.lk/2023/10/05/451868/", "Category": "ජාත්‍යන්තර පුවත්", "Parent URL": null}