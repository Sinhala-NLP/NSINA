{"Source": "ITN news", "Timestamp": "නොවැම්බර් 10, 2021 09:55", "Headline": "නයිජර් රාජ්‍යයේ ප්‍රාථමික පාසලක ගින්නකින් දරුවන් 25 දෙනෙකු ජීවිතක්ෂයට", "News Content": "නයිජර් රාජ්‍යයේ ප්‍රාථමික පාසලක ඇතිවූ ගින්නකින් දරුවන් විසි පස් දෙනෙකු ජීවිතක්ෂයට පත්ව තිබෙනවා. දකුණු දිග නයිජර් රාජ්‍යයේ ග්‍රාමීය පාසලක ඇති වූ ගින්නකිනුයි මෙම දරුවන් පිරිස ජීවිතක්ෂයට පත්ව ඇත්තේ. ගින්නෙන් තවත් දරුවන් 14 දෙනෙකු තුවාල ලබා තිබෙනවා. ඉන් පස් දෙනෙකුගේ තත්ත්වය බරපතළ බවයි රෝහල් ආරංචි මාර්ග සඳහන් කරන්නේ. ගින්න ඇති වූ පාසල තාවකාලිකව වසා දමා ඇති අතර එම ප්‍රදේශයේ ශෝක දිනයක් ද ප්‍රකාශයට පත් කිරීමටයි පියවර ගෙන ඇත්තේ. මේ ආකාරයටම පසුගිය අප්‍රේල් මාසයේ දී එරට පෙර පාසලක ඇති වූ ගින්නකින් දරුවන් 20 දෙනෙකු ජීවිතක්ෂයට පත් වුණා.     ", "URL": "https://www.itnnews.lk/2023/10/05/375083/", "Category": "ජාත්‍යන්තර පුවත්", "Parent URL": null}