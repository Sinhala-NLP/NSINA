{"Source": "ITN news", "Timestamp": "ஆகஸ்ட் 5, 2022 09:49", "Headline": "இன்றைய தினம் 100 மில்லிமீற்றர் மழைவீழ்ச்சி பதிவாகலாம்..", "News Content": "நாட்டின் சில பகுதிகளில் இன்றைய தினம் 100 மில்லிமீற்றர் மழைவீழ்ச்சி பதிவாகலாமென வளிமண்டலவியல் திணைக்களம் எதிர்வுகூறியுள்ளது. சப்ரகமுவ மாகாணத்திலும், கண்டி, நுவரெலியா, காலி மற்றும் மாத்தறை ஆகிய மாவட்டங்களிலும் மழைவீழ்ச்சி பதிவாகும். வடக்கு மற்றும் வடமத்திய மாகாணங்களில் அடிக்கடி மழை பெய்யக்கூடும். மத்திய மலைநாட்டின் மேற்கு சரிவுப்பகுதிகளில் மணிக்கு 60 கிலோ மீற்றர் வேகத்தில் காற்று வீசக்கூடும். கடற்பகுதியிலும் , தென்மேற்கு திசையில் 40 கிலோ மீற்றர் வேகத்தில் காற்று வீசக்கூடும். புத்தளம், கொழும்பு, காலி, ஹம்பாந்தோட்டை ஊடாக பொத்துவில் வரையான கடற்பகுதியில் மணிக்கு 70 கிலோ மீற்றர் வேகத்தில் காற்று வீசக்கூடும். இதனால் கடல் அலைகள் மூன்றரை மீட்டர் உயரத்திற்கு மேலெழும்பலாமென வளிமண்டலவியல் திணைக்களம் தெரிவித்துள்ளது. ", "URL": "https://www.itnnews.lk/2023/10/05/427580/", "Category": "Breaking News,தேசிய செய்திகள்", "Parent URL": null}