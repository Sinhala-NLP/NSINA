{"Source": "ITN news", "Timestamp": "ජූනි 14, 2022 16:28", "Headline": "සුළං බලාගාර ව්‍යාපෘතිය සම්බන්ධයෙන් එල්ල වන චෝදනා පිළිබඳ අදානි කලකිරීමෙන්", "News Content": "මන්නාරම සුළං බලාගාර ව්‍යාපෘතිය සම්බන්ධයෙන් එල්ල වන චෝදනා පිළිබද දැඩි කලකිරීමෙන් පසුවන බව ඉන්දීය අදානි සමාගම පවසනවා. අදානි සමාගමේ ප්‍රකාශකයකු එන්.ඩී.ටී.වී පුවත් සේවය සමග සාකච්ඡාවක් පවත්වමින්  මේ බව ප්‍රකාශ කළා. අසල්වාසියෙකු ලෙස ශ්‍රී ලංකාවේ ආයෝජනය කිරීඹ තම සමාගමේ අපේක්ෂාව වී තිබූ බවයි ඔහු වැඩිදුරටත් ප්‍රකාශ කර තිබෙන්නේ. මන්නාරම සුළං බලාගාරය සම්බන්ධයෙන් විදුලිබල මණ්ඩලයේ හිටපු සභාපති එම්.එම්.සී ෆර්ඩිනැන්ඩු මහතා කෝප් දකමිටුව හමුවේ සිදු කළ ප්‍රකාශය දැඩි ආන්දෝලනයකට ලක් වුණා. සුළං බලාගාර ව්‍යාපෘතිය අදාළ සමගාමට ලබා දෙන ලෙස ජනාධිපතිතුමා ප්‍රකාශ කළ බවට විදුලිබල හිටපු සභාපතිවරයා සිදු කළ ප්‍රකාශය ජනාධිපති ගෝඨාභය රාජපක්ෂ මැතිතුමා දැඩි ලෙස ප්‍රතික්ෂේප කළා. එමෙන්ම එය ඉල්ලා අස්කර ගැනීමට මෙන්ම කොන්දේසි විරහිරව එම ප්‍රකාශය පිළිබද සමාව ගන්නා බවටයි ෆර්ඩිනැන්ඩු මහතා පසුව සදහන් කළේ. එම පසුබිම හමුවේ ඔහු සිර ධුරයෙන් ද ඉල්ලා අස්වුණා.මෙම සිද්ධිය සම්බන්ධයෙන් එන්ඩීටීවී පුවත් සේවය අදානි සමාගමේ නියෝජිතයෙකු සමග සාකච්ඡාවක් පවත්වා තිබෙනවා. මෙම සිද්ධිය සම්බන්ධයෙන් අදානි සමාගම දැඩි කලකිරීමෙන් සිටින බවටයි එම නියෝජිතයා ප්‍රකාශ කර සිටින්නේ. වගකිව යුතු ආයතනයක් ලෙස ශ්‍රී ලංකාව සහ ඉන්දියාව සැම විටම සහයෝගයෙන් කටයුතු කිරීමේ අවශ්‍යතාව පවතින බව ඔහු මෙහිදී පෙන්වාදී තිබෙනවා. එම තත්ත්වය හමුවේ මන්නාරම සුළං බලාගාරය සම්බන්දයෙන් ඇති වූ ප්‍රකාශය පිළිබද ශ්‍රී ලංකා රජය අවධානයට ලක්  කිරීම පිළිබදව ද අදානි සමාගම ස්තුතිය පල කරනවා. බලශක්ති මිලදී ගැනීමේ ගිවිසුම සහ ඊට අදාළ අනෙකුත් ගිවිසුම් අත්සන් කිරීම ශ්‍රී ලංකා ආයෝජන යෝජනාවක් ලෙස ඉදිරියට ගෙන යා යුතු බවද අදානි සමාගම සදහන් කරනවා.     ", "URL": "https://www.itnnews.lk/2023/10/05/416995/", "Category": "දේශීය පුවත්", "Parent URL": null}