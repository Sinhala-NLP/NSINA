{"Source": "ITN news", "Timestamp": "පෙබරවාරි 19, 2023 12:55", "Headline": "ඖෂධ වර්ග කිහිපයක් සඳහා පාලන මිලක් හඳුන්වාදීමට යයි", "News Content": "දියවැඩියාව, හෘද රෝග ඇතුළු අත්‍යවශ්‍ය ඖෂධ වර්ග කිහිපයක් සඳහා විශේෂිත පාලන මිලක් හඳුන්වා දීමට සැලසුම් කර ඇති බව සෞඛ්‍ය අමාත්‍ය ‍කෙහෙළිය රඹුක්වැල්ල මහතා ප්‍රකාශ කළා අමාත්‍යවරයා සඳහන් කළේ, ඒ සඳහා විශේෂඥ වෛද්‍යවරුන්ගෙන් සමන්විත කමිටුවක් පත් කර ඇති බවයි. සති දෙකක් ඇතුළත අදාළ වාර්තාව තමන් වෙත භාරදෙන ලෙස ද කෙහෙළිය රඹුක්වැල්ල මහතා එම කමිටුවට උපදෙස් ලබා දී තිබෙනවා. දිගින් දිගටම වෙළෙඳ පොලේ පවතින ඖෂධ මිල ගණන් ඉහළ යාම සැළකිල්ලට ගෙන එම තීරණයගත් බවද අමාත්‍යවරයා ප්‍රකාශ කළා ", "URL": "https://www.itnnews.lk/2023/10/05/461666/", "Category": "නවතම පුවත්", "Parent URL": null}