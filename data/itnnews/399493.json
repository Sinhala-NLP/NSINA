{"Source": "ITN news", "Timestamp": "මාර්තු 4, 2022 16:56", "Headline": "කුළුබඩු හා ඒ ආශ්‍රිත නිෂ්පාදන අලෙවි මණ්ඩලයේ 17වන ශාඛාව විවෘත කෙරේ", "News Content": "දිවයින පුරා කහ අස්වනු මිලට ගැනීමට කටයුතු යොදා ඇති බව කුළුබඩු හා ඒ ආශ්‍රිත නිෂ්පාදන අලෙවි මණ්ඩලය පවසනවා. ගොවීන්ගෙන් අමුකහ හාරලක්ෂ තිස්අට දහසක් මිලට ගැනීම අපේක්ෂාවයි. රජය දේශීය කුළුබඩු අලෙවිය මේ වන විටත් ආරම්භ කර තිබෙනවා. ඒ අනුව කුළු බඩු සංස්ථාවේ අලෙවි සැල් මගින්, කහ කුඩු ග්‍රෑම් 100ක් රුපියල් 230කට මිලදී ගැනීමට පාරිභෝගිකයන්ට අවස්ථාව සලසා තිබෙනවා. කිලෝග්‍රෑම් 5කට වඩා ගන්නා පාරිභෝගිකයන් සදහා කිලෝග්‍රෑමයක් රුපියල් 2250කට මිලදී ගත හැකි බවයි රාජ්‍ය අමාත්‍ය ජානක වක්කුඹුර මහතා පවසන්නේ. කුළුබඩු හා ඒ ආශ්‍රිත නිෂ්පාදන අලෙවි මණ්ඩලයේ 17වන ශාඛාව රත්නපුර කුරුවිට නගරයේදී විවෘත කරමිනුයි ඒ මහතා මේ බව ප්‍රකාශ කළේ.     ", "URL": "https://www.itnnews.lk/2023/10/05/399493/", "Category": "දේශීය පුවත්", "Parent URL": null}