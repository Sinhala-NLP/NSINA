{"Source": "ITN news", "Timestamp": "දෙසැම්බර් 26, 2021 09:11", "Headline": "ෂින්ජියං උයිගුර් ස්වායත්තයේ ඊනියා”බලහත්කාරී ශ්‍රමයෙන් බේරාගැනීමේ” ගැටලුවක් නොමැත", "News Content": "ඇමරිකාව ”උයිගුර් ජාතිකයන් බලහත්කාරී ශ්‍රමයෙන් බේරාගැනීමේ පනත” බලාත්මක කිරීම සම්බන්ධයෙන් චීනයේ ෂින්ජියං උයිගුර්\nස්වායත්ත රජය හා එහි ජනතාව දැඩි විරෝධතා පළ කරයි. ඒ සම්බන්ධයෙන් ෂින්ජියං උයිගුර් ස්වායත්ත රජය 24වැනිදා නිවේදනයක් නිකුත් කර ඇත. මෑත කාලයේ දී ෂින්ජියං ප්‍රාදේශීය රජය රැකියා නියුක්තිය ප්‍රවර්ධනය විශාලතම ජන ජීවිත ව්‍යාපෘතිය ලෙස සලකා ක්‍රියා කරමින් සිටී. දැනට ෂින්ජියං ප්‍රදේශයේ ශ්‍රමික හැකියාව ඇති පුරවැසියන්ගේ රැකියා නියුක්ති ප්‍රශ්නය මූලික වශයෙන් විසඳා ඇත. වසර 2014ත් 2020ත් අතර කාලයේ එහි රැකියා නියුක්තිකයින්ගේ සංඛ්‍යාව එක්කෝටි දසතුන් ලක්ෂ පනස් දෙදහසක සිට එක්කෝටි තිස්පන් ලක්ෂ හැට දහසක් දක්වා වැඩි විය. වර්ධන අනුපාතය සියයට 19.4කි. රැකියා නියුක්තිය ප්‍රවර්ධනය කිරීමේදී ශ්‍රමිකයින්ගේ රැකියා සඳහා කැමැත්ත පූර්ණ ගරුත්වයට ලක් විය. ඔවුන්ගේ සමානත්ව රැකියා අවස්ථා හා වැටුප ලබා ගැනීමේ අයිතිය, සමාජ රක්ෂණ අයිතිය, විවේක හා නිවාඩු අයිතිය, රැකියා සුරක්ෂිත අයිතිය, නිත්‍යනුකූලව පූර්ණ ලෙස සහතික කර ඇත. බලහත්කාරී ශ්‍රමය කිසිසේත්ම සිදු වී නොමැති බව එම නිවේදනය සඳහන් කරයි. ඇමරිකාව ව්‍යාජ තොරතුරු මත ගොනු කළ චෝදනාව මත ෂින්ජියංහි ස්ථාවර සංවර්ධනය විනාශ කිරීමට ගත් උත්සාහ තුළින් සිදු වන්නේ, ෂින්ජියංහි ජනතාව ඇතුළු සමස්ත චීන ජනතාවට ඇමරිකාවේ දාමරික ස්වභාවය වඩාත් පැහැදිලි වීම පමණි. ඇමරිකාවේ ක්‍රියා, ජගත් ප්‍රජාවේ බහුතර සාමාජික රටවල හෙලා දැකීමට ලක් වනු ඒකාන්ත බව ද එම නිවේදනයේ දැක්වේ. ", "URL": "https://www.itnnews.lk/2023/10/05/384943/", "Category": "ජාත්‍යන්තර පුවත්", "Parent URL": null}