{"Source": "ITN news", "Timestamp": "ජූලි 3, 2022 15:32", "Headline": "රුසියාවේ බෙල්ග්‍රෝඩ් නගරයට යුක්‍රේනයෙන් ප්‍රහාර", "News Content": "රුසියානු නගරයක් වන බෙල්ග්‍රෝඩ් වෙත යුක්‍රේන ප්‍රහාර රැසක් එල්ල වී තිබෙනවා. මෙම නගරයේ සිදුවූ පිපිරීම් වලින් අවම වශයෙන් පුද්ගලයන් තිදෙනෙකු මිය ගොස් ඇති බවට වාර්තා වෙනවා. පිපිරීම්වලින් මහල් ගොඩනැගිලි 11ක් සහ පුද්ගලික නිවාස සහිත ගොඩනැගිලි 39ක් පමණ අර්ධ වශයෙන් විනාශ වී ඇති බව සඳහන් වනවා.ප්‍රහාර එල්ල වීමත් සමඟ එම නගරයේ ගුවන් ආරක්ෂණ පද්ධති සක්‍රීය වූ බවත් ඒ හේතුවෙන් හානි අවම කර ගැනීමට හැකි වූ බවත් නාගරික බලධාරීන් පවසනවා. කෙසේ වෙතත් මෙම ප්‍රහාරය සම්බන්ධයෙන් යුක්‍රේනය ප්‍රකාශයක් නිකුත් කර නැහැ.     ", "URL": "https://www.itnnews.lk/2023/10/05/420909/", "Category": "ජාත්‍යන්තර පුවත්", "Parent URL": null}