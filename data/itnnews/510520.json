{"Source": "ITN news", "Timestamp": "අගෝස්තු 24, 2023 11:28", "Headline": "උතුරේ සංවර්ධනයට උපරිම සහාය දෙන බව ශ්‍රී ලංකාවේ ඇමෙරිකා තානාපතිනිය කියයි", "News Content": "උතුරේ සංවර්ධනය වෙනුවෙන් උපරිම සහාය ලබා දෙන බව ශ්‍රී ලංකාවේ ඇමෙරිකා තානාපති ජූලි චන්ක් මහත්මිය පවසනවා. උතුරු පළාත් ආණ්ඩුකාර පී.එස්.එම් චාල්ස් මහත්මිය හමු වූ අවස්ථාවේදීයී ඇය මේ බව කියා සිටියේ. යාපනයේ පිහිටි මෙම ආණ්ඩුකාර  කාර්යාලයේදී සාකච්ඡාව පැවැත්වුණා. උතුරු පළාතේ වත්මන් තත්ත්වය පිළිබඳ ආණ්ඩුකාරවරිය මෙහිදී කරුණු පැහැදිලි කළා. යුද්ධය නිමාවීමෙන් පසු ජනතාවගේ ජීවිත ගොඩනැගීම සඳහා ගෙන ඇති ක්‍රියාමාර්ග පිළිබඳ මෙහිදී සාකච්ඡා ‍කෙරුණා. මේ අනුව එම ජනතාවගේ දෛනික කටයුතු මෙන්ම සංවර්ධනය පිළිබඳ තමන් සෑහීමකට පත් වන බව ආණ්ඩුකාරවරිය ප්‍රකාශ කළා. උතුරේ සංවර්ධනය වෙනුවෙන් උපරිම සහාය ලබා දෙන බවයි ඇමෙරිකා තානාපතිවරිය කියා සිටියේ.     ", "URL": "https://www.itnnews.lk/2023/10/05/510520/", "Category": "Breaking News,දේශීය පුවත්", "Parent URL": null}