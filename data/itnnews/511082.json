{"Source": "ITN news", "Timestamp": "අගෝස්තු 26, 2023 14:48", "Headline": "වැග්නර් ප්‍රධානීන්ට අනතුරු අඟවා තිබූ බව බෙලරුසියානු නායකයා හෙළිකරයි", "News Content": "තමා වැග්නර් ප්‍රධානීන්ට අනතුරු අඟවා තිබූ බව බෙලරුසියානු නායකයා හෙළිකරනවා. බෙලරුසියා ජනාධිපති ඇලෙක්සැන්ඩර් ලුකෂෙන්කෝ පවසන්නේ තමන් වැන්ගර් නායක යෙව්ගිනි ප්‍රිගොෂින්ට මෙන්ම දිමිත්‍රි උට්කින්ට පවතින ජීවිත තර්ජන පිළිබද අනතුරු අඟවා තිබූ බවයි. ගුවන් අනතුරකින් මෙම නායකයින් මියගිය පසු වැග්නර් සටන්කරුවන් බෙලරූස්හි සිටින බවද  එරට ජනාධිපතිවරයා පවසනවා. වැග්නර් සටන්කාමීන් රුසියාව ආක්‍රමණය කර බෙලරුස් වෙත පසුබැසීමේ ව්‍යාපෘතියේ විශාල කාර්යභාරයක් ලුකෂෙන්කෝයි ඉටු කළා. එහිදී වැග්නර් හමුදාව විනාශ නොකිරීමට රුසියා ජනාධිපති ව්ලැඩිමීර් පුටින් පොරොන්දු වූ බවද ඔහු කියා සිටිනවා.           ", "URL": "https://www.itnnews.lk/2023/10/05/511082/", "Category": "ජාත්‍යන්තර පුවත්", "Parent URL": null}