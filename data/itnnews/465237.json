{"Source": "ITN news", "Timestamp": "මාර්තු 4, 2023 15:51", "Headline": "කේරළ ගංජා කිලෝ 10 කට අධික තොගයක් සමඟ සැකකරුවෙක් අත්අඩංගුවට", "News Content": "කේරළ ගංජා කිලෝග්‍රෑම් 10කට අධික තොගයක් සමඟ සැකකරුවෙක් මන්නාරම දී අත්අඩංගුවට ගෙන තිබෙනවා. නාවික හමුදාව සිදුකළ මුර සංචාරයකදී මෙම පුද්ගලයා අත්අඩංගුවට ගෙන ඇත්තේ. 42 හැවිරිදි මෙම සැකකරු වැඩිදුර විමර්ශන සදහා මන්නාරම පොලිසියට භාර දී තිබෙනවා. මුහුදු මාර්ග ඔස්සේ සිදුකෙරෙන ජාවාරම් සහ නීතිවිරෝධී කටයුතු මැඩලීම සදහා නාවික හමුදාව දිවයින වටා වූ මුහුදේ සිදු කෙරෙන සංචාරවල ප්‍රතිඵලයක් ලෙස පසුගිය කාලය තුලදී මෙවැනි අත්අඩංගුවට ගැනීම් ගණනාවක් සිදු කෙරුණා.       ", "URL": "https://www.itnnews.lk/2023/10/05/465237/", "Category": "දේශීය පුවත්", "Parent URL": null}