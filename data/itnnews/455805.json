{"Source": "ITN news", "Timestamp": "ජනවාරි 16, 2023 08:56", "Headline": "තලවකැලේ වතු නිවාස පේළියක ගින්නක් – නිවාස 10ක් විනාශයි", "News Content": "තලවකැලේ වතු යායේ වතු නිවාස පේළියක ඇති වු ගින්නකින් නිවාස 10ක් සම්පුර්ණයෙන්ම විනාශයට පත්වුණා. තලවකැලේ වතු යායේ මිඩ්ලන් කොටසේ නිවාස පේළියකයි ගින්න හට ගත්තේ. වතු යායේ පදිංචිකරුවන් තෛයිපොංගල් දින සැමරුම් උත්සවයකට සහභාගී වී සිටියදි නිවාස පේළියේ මෙම ගින්න හට ගෙන ඇති බවයි පැවසෙන්නේ. එක් නිවසක හටගත් ගින්න පසුව සෙසු නිවෙස් වෙත පැතිර ගොස් තිබෙනවා. වතු කම්කරුවන් හා පොලිසිය මහත් පරීශ්‍රමයක් දරා ගින්න පැතීර යාම වළක්වනු ලැබුවා. මෙම සිද්ධියෙන් පවුල් 12කට අයත් පුද්ගලයින් 47 දෙනෙකු අවතැන්ව සිටිනවා. ඔවුන් තම ඥාතීන්ගේ නිවෙසන් වල තාවකාලිකව රදවා ඇති අතර එම පිරිසට අවශ්‍ය පහසුකම් සැපයීමට වතු පාලන අධිකාරිය මෙන්ම ප්‍ර දේශවාසීන් පියවර ගෙන ඇති බවයි වාර්තා වන්නේ.     ", "URL": "https://www.itnnews.lk/2023/10/05/455805/", "Category": "Breaking News,නවතම පුවත්", "Parent URL": null}