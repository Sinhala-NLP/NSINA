{"Source": "ITN news", "Timestamp": "பிப்ரவரி 2, 2022 18:22", "Headline": "வருடத்தின் முதல் மாதத்தில் 82,327 சுற்றுலாப் பயணிகள் இலங்கைக்கு வருகை..", "News Content": "இந்த வருடத்தின் முதல் மாதத்தில் 82,327 சுற்றுலாப் பயணிகள் இலங்கைக்கு வருகை தந்துள்ளதாக சுற்றுலாத்துறை அமைச்சர் பிரசன்ன ரணதுங்க தெரிவித்துள்ளார். ஜனவரி முதலாம் ஆம் திகதி முதல் 31 ஆம் திகதி வரையிலான காலப்பகுதியில் 2000 முதல் 3000 சுற்றுலாப் பயணிகள் நாட்டிற்கு வருகை தந்துள்ளனர்.   இதில் ஜனவரி மாதம் 5 ஆம் திகதியே அதிக எண்ணிக்கையிலானவர்கள் (3371) வருகை தந்திருப்பதாக பதிவாகியுள்ளது. ஜனவரி மாதத்தில் ரஷ்யாவிலிருந்து வந்த சுற்றுலாப் பயணிகளின் எண்ணிக்கை 13,478 ஆகும். இந்தியாவில் இருந்து 11,751 பேரும், உக்ரைனில் இருந்து 7,774 பேரும், ஐக்கிய இராச்சியத்திலிருந்து 7,442 பேரும் வருகை தந்துள்ளனர். 2020 மற்றும் 2021 ஆம் ஆண்டுகளில் சுற்றுலாப் பயணிகளின் வருகை அறிக்கைகளின்படி, அந்த இரண்டு ஆண்டுகளில் இலங்கைக்கு வருகை தந்த பெரும்பாலான சுற்றுலாப் பயணிகள் இந்தியாவிலிருந்து வந்துள்ளனர். 2020 ஆம் ஆண்டில் 89,357 இந்திய சுற்றுலாப் பயணிகளும், 2021 ஆம் ஆண்டில் 56,68 இந்திய சுற்றுலாப் பயணிகளும் நாட்டிற்கு வருகை தந்துள்ளனர். 2020 ஆம் ஆண்டளவில் ரஷ்யாவிலிருந்து 49,397 சுற்றுலாப் பயணிகள் இலங்கைக்கு வருகை தந்துள்ளனர். 2021 ஆம் ஆண்டில், ரஷ்யாவிலிருந்து 16,894 சுற்றுலாப் பயணிகள் மட்டுமே நாட்டிற்கு வந்துள்ளனர். ", "URL": "https://www.itnnews.lk/2023/10/05/392811/", "Category": "Breaking News,தேசிய செய்திகள்", "Parent URL": null}