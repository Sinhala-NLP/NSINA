{"Source": "ITN news", "Timestamp": "අගෝස්තු 1, 2022 18:39", "Headline": "සැඩ පහරට හසුව මිත්තණිය මරුට – මිණිබිරිය අතුරුදන්", "News Content": "අයහපත් කාලගුණය හේතුවෙන් ජීවිත දෙකක් අහිමි වී තිබෙනවා. පොල්පිටිය,  හිටිගේ ගම,  බොකරවැවිල ප්‍රදේශය හරහා කැලණි ගඟට ජලය ගලාබසින ඇළ මාර්ගයකින් එගොඩවීමට උත්සාහ දැරීමේ දී වයස අවුරුදු 60 ක මිත්තණිය සහ වයස අවුරුදු 5 ක දියණිය සැඩපහරට හසුව තිබෙනවා. පෙර පාසලේ සිට දියණිය නිවසට කැඳවාගෙන එමින් සිටියදීයි මෙම අනතුර සිදුව තිබෙන්නේ. මිත්තනියගේ සිරුර ඇළ මාර්ගයේ තිබී හමුවී ඇති අතර දියණියගේ සිරුර සොයා විශේෂ පොලිස් කණ්ඩායමක් මෙහෙයුම් ආරම්භ කර තිබෙනවා. මේ අතර වැලිගම කුඹල්ගම ප්‍රදේශයේ පිහිටි බෝ ගසක අත්තක් අසල පිහිටි නිවසක් මතට කඩා වැටීම හේතුවෙන් නිවසට දැඩි හානි සිදුවුණා. නිවස තුළ සිටි පිරිස් ක්ෂණිකව ඉවත්වීම හේතුවෙන් දිවි බේරාගැනීමට හැකි වුණා.         ", "URL": "https://www.itnnews.lk/2023/10/05/426269/", "Category": "දේශීය පුවත්", "Parent URL": null}