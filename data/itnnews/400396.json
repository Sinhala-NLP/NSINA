{"Source": "ITN news", "Timestamp": "මාර්තු 10, 2022 09:39", "Headline": "යුක්රේනයේ ළමා සහ මාතෘ රෝහලක් වෙත රුසියාවෙන් රොකට් ප්‍රහාරයක්", "News Content": "යුක්රේනයේ මරියුපෝල් නගරයේ පිහිටි ළමා සහ මාතෘ රෝහලක් වෙත රුසියාව රොකට් ප්‍රහාරයක් එල්ල කර තිබෙනවා. රොකට් ප්‍රහාරයෙන් රෝහලට බරපතල හානි සිදුව ඇති අතර මව්වරුන් , රෝහල් සේවකයන් ඇතුලු 17 දෙනෙකු තුවාල ලබා ඇති බවයි වාර්තා වන්නේ. තුවාල ලැබූ සංඛ්‍යාව ඉහළ යා හැකි බව සඳහන් වනවා. මේ අතර යුක්රේන ජනාධිපති විලොදිමීර් සෙලෙන්ස්කි නිවේදනයක් නිකුත් කරමින් රුසියාව රෝහලක් ඉලක්ක කරමින් එල්ල කළ ප්‍රහාරය හෙළා දැක තිබෙනවා. බෝම්බ ප්‍රහාරයෙන් විනාශ වූ ගොඩනැගිලි සුන්බුන්වලට ළමුන් යටවී සිටිය හැකි බවයි ඔහු වැඩිදුරටත් සඳහන් කරන්නේ. මෙය බරපතල යුද අපරාධයක් බව ඔහු වැඩිදුරටත් සඳහන් කරනවා. මෙම ප්‍රහාරය  සම්බන්ධයෙන් බ්‍රිතාන්‍ය ඇතුලු බටහිර රටවල් බරපතල ලෙස විවේචන එල්ල කරනවා.         ", "URL": "https://www.itnnews.lk/2023/10/05/400396/", "Category": "Breaking News,ජාත්‍යන්තර පුවත්", "Parent URL": null}