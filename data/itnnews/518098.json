{"Source": "ITN news", "Timestamp": "සැප්තැම්බර් 24, 2023 06:22", "Headline": "විවාහක යුවලක් සජීවී ලිංගික දර්ශන අන්තර්ජාලය ඔස්සේ බෙදා හැරලා", "News Content": "සජීවී ලිංගික දර්ශන අන්තර්ජාලය ඔස්සේ බෙදාහැරි විවාහක යුවලක් හොරණ කුඹුක ප්‍රදේශයේදී අත්අඩංගුවට ගෙන තිබේ. අපරාධ පරීක්ෂණ දෙපාර්තමේන්තුවේ පරිගණක අපරාධ විමර්ශන කොට්ඨාසයේ සමාජ මාධ්‍ය අපරාධ විමර්ශන අංශය විසින් එම අත්අඩංගුවට ගැනීම සිදු කර තිබෙනවා. පොලීසිය පැවසුවේ මෙම සැකකාර යුවළ විසින් වයස අවුරුදු 16ත් 22ත් අතර තරුණ කොටස් ඉලක්ක කරමින් මෙම සජීවී ලිංගික දර්ශන අන්තර්ජාලය ඔස්සේ බෙදාහැර ඇති බවයි. අත්අඩංගුවට ගත් 23 හැවිරිදි සැකකාරිය හා 25 හැවිරිදි සැකකරු කොළඹ මහෙස්ත්‍රාත් අධිකරණයට ඉදිරිපත් කිරීමෙන් පසුව ඇප මත මුදාහැර තිබෙනවා. ", "URL": "https://www.itnnews.lk/2023/10/05/518098/", "Category": "දේශීය පුවත්", "Parent URL": null}