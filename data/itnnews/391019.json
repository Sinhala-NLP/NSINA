{"Source": "ITN news", "Timestamp": "ජනවාරි 24, 2022 18:11", "Headline": "පාඨලීට එරෙහි නඩුව අත්හිටුවන්නැයි ඉල්ලා ගොණු කළ පෙත්සම සලකා බැලීම කල් යයි", "News Content": "හිටපු අමාත්‍ය පාඨලී චම්පික මහතාට එරෙහි නඩු විභාගය අත්හිටුවන ලෙස  ඉල්ලා ගොණු කර ඇති ප්‍රතිශෝධන පෙත්සමේ වැඩිදුර කරුණු තහවුරු කිරීම  පෙබරවාරි 21 වනදා සිදු කිරීමට අභියාචනාධිකරණය දින නියම කළා. 2016 වසරේදී අපරික්ෂාකාරී ලෙස රිය පදවා තරුණයකු බරපතල අනතුරකට ලක් කිරීමේ සිද්ධියට අදාළ සාක්ෂි වසන්කිරීම හා සාක්ෂි ගෙතූ බවට චෝදනා කරමින් තමන්ට එරෙහිව ගොනුකර ඇති නඩු විභාගය අත්හිටුවන්නැයි ඉල්ලා හිටපු අමාත්‍ය පාඨලී චම්පික රණවක මහතා ඉදිරිපත් කළ ප්‍රතිශෝධන පෙත්සම වැඩිදුර විභාගය සදහා  පෙබරවාරි 21 වනදා කැඳවන ලෙස අභියාචනාධිකරණය නියෝග කළා. මේනකා විජේසුන්දර හා එස්.කුමාරන් රත්නම් යන අභියාචනාධිකරණ විනිසුරු මඩුල්ල ඉදිරියේයි පෙත්සම කැදවනු ලැබුවේ. පෙත්සම්කාර පාර්ශ්වය වෙනුවෙන් පෙනී සිටි ජනාධිපති  නීතිඥවරයා අසනීප තත්ත්වයෙන් පසු වන බැවින් නඩුව වෙනත් දිනයක කැදවන ලෙස ඔහුගේ කණිෂ්ඨ මහාධිකරණයෙන් ඉල්ලා සිටියා. ඒ අනුවයි වැඩිදුර කරුණු සළකා බැලීම පෙබරවාර ි21 සහ 22 දිනවල සිදු කිරීමට අධිකරණය නියම කළේ. ", "URL": "https://www.itnnews.lk/2023/10/05/391019/", "Category": "දේශීය පුවත්", "Parent URL": null}