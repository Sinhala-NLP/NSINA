{"Source": "ITN news", "Timestamp": "අප්‍රේල් 2, 2021 20:23", "Headline": "ඇස්ට්‍රා සෙනෙකා පළමු මාත්‍රාව ගැන ගත් තීරණය වෙනස් වෙයි", "News Content": "ඇස්ට්‍රා සෙනෙකා කොරෝනා පළමු මාත්‍රාව ලබාදීමේ වැඩපිළිවෙල මෙරට තුළ ඉදිරියටත් සිදු කිරීමට තීරණය කර තිබෙන බව වසංගත රෝග විද්‍යා ඒකකයේ ප්‍රධානී ප්‍රධාන වසංගත රෝග විද්‍යාඥ, විශේෂඥ වෛද්‍ය සුදත් සමරවීර මහතා පවසනවා. ඇස්ට්‍රා සෙනෙකා එන්නතේ දෙවන මාත්‍රාව ලබාදීම ආරම්භ කිරීමට අවශ්‍ය බැවින් පළමු මාත්‍රාව ලබාදීම තාවකාලිකව නවතා දමන බව වෛද්‍ය සුදත් සමරවීර මහතා මීට පෙර දැනුම් දුන්නා. මේ අතර හුදු දේශපාලන අරමුණු මුල් කර ගනිමින් ඇතැමුන් ක්‍රියා කිරීම හේතුවෙන් චීනයේ සයිනොෆාම් එන්නත මෙරටට ලබාදීමේ කටයුතු ප්‍රමාද වී ඇති බවයි රාජ්‍ය අමාත්‍ය මහාචාර්ය චන්න ජයසුමන මහතා පවසන්නේ.   ", "URL": "https://www.itnnews.lk/2023/10/05/329409/", "Category": "Breaking News,දේශීය පුවත්", "Parent URL": null}