{"Source": "ITN news", "Timestamp": "දෙසැම්බර් 3, 2021 19:06", "Headline": "ගෑස් සංයුතිය වෙනස්කර ඇත්නම් සමාගම්වලට එරෙහිව අධිකරණ ක‍්‍රියාමාර්ග", "News Content": "දිවයිනේ විවිධ ප්‍රදේශවලින් තවදුරටත් ගෑස් උදුන් පුපුරා යාම් වාර්තා වනවා. මේ සියල්ල සදහා වගකිව යුත්තේ ප්‍රධාන ගෑස් සමාගම් දෙක බවයි රාජ්‍ය අමාත්‍ය ලසන්ත අලගියවන්න මහතා ප්‍රකාශ කළේ. හිතාමතා ගෑස් සංයුතිය වෙනස්කර හෝ වෙනත් දෙයක් සිදුකර ඇත්නම් නීතිය දැඩිව ක්‍රියාත්මක කිරීමට පසුබට වන්නේ නැති බව රාජ්‍ය අමාත්‍ය ලසන්ත අලගියවන්න මහතා කියාසිටියා. මේ අතර කෙරවලපිටිය ලිට්‍රෝ ගෑස් පිරවුම් මධ්‍යස්ථානයේ කටයුතු තාවකාලිකව නතර කර තිබෙනවා. ගෑස් සිලින්ඩර ආශ්‍රිත ගිනි ගැනීම් හෝ පුපුරා යාම් පිළිබද විමර්ශනයට හා විසදුම් සෙවීමට ජනාධිපතිතුමා පත් කළ කමිටුව අද කෙරවලපිටිය ලිට්‍රෝ ගෑස් පර්යන්තයේ නිරීක්ෂණ චාරිකාවකට ද එක්වුණා. ගෑස් සිලින්ඩර ආශ්‍රිත ගිනි ගැනීම් හෝ පුපුරා යාම් පිළිබද විමර්ශනයට හා විසදුම් සෙවීමට ජනාධිපතිතුමා පත් කළ කමිටුවේ අවසන් වාර්තාව ලබන සතිය අවසන් වනවිට ලබාදීමට හැකි බව එම කමිටුවේ සාමාජික විශ්‍රාමික මහාචාර්ය ඩබ්ලිව් ඩී ඩබ්ලිව් ජයතිලක මහතා පැවසුවා. මේ අතර ගෑස් ඇතුළු බොහෝ දේ සදහා ඇති ප්‍රමිතිය පිළිබද සොයා බලා නියාමනයට ලක්කිරීමට අවශ්‍ය නීතිමය බලය තමන්ට පවරන ලෙස මහජන උපයෝගීතා කොමිසම ඉල්ලා සිටිනවා.                   ", "URL": "https://www.itnnews.lk/2023/10/05/380419/", "Category": "දේශීය පුවත්", "Parent URL": null}