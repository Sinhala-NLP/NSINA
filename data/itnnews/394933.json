{"Source": "ITN news", "Timestamp": "පෙබරවාරි 14, 2022 14:07", "Headline": "සෞඛ්‍ය උද්ඝෝෂණ පාගමනේ පැමිණි පිරිස් ජනාධිපති ලේකම් කාර්යාලය ඉදිරිපිටට", "News Content": "සෞඛ්‍ය වෘත්තීය සමිති සංවිධාන කළ පාගමනක් නිසා කොටුව ගාලු පාර අවට දැඩි රථවාහන තදබදයක් ඇතිව තිබෙනවා. සෞඛ්‍ය වෘත්තීය සමිති කිහිපයක් මේ වන විට වැඩ වර්ජනයක නිරතව සිටිනව. එම වෘත්තීය සමිති නියෝජිතයන් කොටුව දුම්රියපොළ ඉදිරිපිට සිට ජනාධිපති ලේකම් කාර්යාලය බලා පාගමනින් පැමිණීම හේතුවෙනුයි දැඩි රථවාහන තදබදයක් ඇති වුණේ. වෘත්තීය සමිති නියෝජිතයන් කිහිප දෙනෙකු සාකච්ඡාවක් සදහා ජනාධිපති ලේකම් කාර්යාලය තුළට කැදවා තිබෙනවා. කෙසේ වෙතත් උද්ඝෝෂණ පාගමනේ පැමිණි පිරිස් ජනාධිපති ලේකම් කාර්යාලය ඉදිරිපිට රැදී සිටීම හේතුවෙනුයි අවට මාර්ග රැසක තදබදය ඇති වුණේ.       ", "URL": "https://www.itnnews.lk/2023/10/05/394933/", "Category": "දේශීය පුවත්", "Parent URL": null}