{"Source": "ITN news", "Timestamp": "අගෝස්තු 18, 2021 17:31", "Headline": "එක්ස්ප්‍රස් පර්ල් ගිනි ගැනීමේ සිද්ධියට අදාළ පරීක්ෂණ නිම කර සැකකරුවන්ට අධි චෝදනා ගොනු කරන බව නීතිපති කියයි", "News Content": "එක්ස්ප්‍රස් පර්ල් නෞකාව ගිනි ගැනීමේ සිද්ධියට අදාළ පරීක්ෂණ කටයුතු කඩිනමින් නිම කර සැකකරුවන්ට එරෙහිව මහාධිකරණය හමුවේ අධි චෝදනා ගොනු කිරීමට අපේක්ෂා කරන බව නීතිපතිවරයා කොළඹ මහේස්ත්‍රාත් අධිකරණය හමුවේ ප්‍රකාශ කළා. සිද්ධියට අදාළ පැමිණිල්ල කොළඹ අතිරේක මහේස්ත්‍රාත් ලෝචනී අබේවික්‍රම මහත්මිය ඉදිරියේ විභාගයට ගත් අවස්ථාවේ දී මේ බව ප්‍රකාශ කෙරුණා. කොළඹ වරායේ පාලක මැදිරියේ පවතින ගුවන් විදුලි පණිවුඩ පටිගත කිරීමේ යන්ත්‍රය තුළ  අදාළ නෞකාව අනතුරට පත් වූ කාල සීමාවේදී දත්ත පටිගත වී නොතිබීම සම්බන්ධයෙන් අදාළ යන්ත්‍රය නිෂ්පාදනය කළ සමාගමේ දේශීය නියෝජිත ආයතනයේ ඉංජිනේරුවරයාගෙන් ප්‍රකාශ සටහන් කරගත් බව රජයේ නීතිඥවරිය මෙහිදී ප්‍රකාශ කළා.   ", "URL": "https://www.itnnews.lk/2023/10/05/356901/", "Category": "දේශීය පුවත්", "Parent URL": null}