{"Source": "ITN news", "Timestamp": "ජනවාරි 13, 2023 17:09", "Headline": "මාවනැල්ල ප්‍රාදේශීය සභා සභාපති අත්අඩංගුවට", "News Content": "අල්ලස්  ලබා ගැනීමේ සිද්ධියක් හේතුවෙන් මාවනැල්ල ප්‍රාදේශීය සභාවේ සභාපතිවරයා හා එහි රියදුරෙකු අත්අඩංගුවට ගෙන තිබෙනවා. අල්ලස් හෝ දූෂණ චෝදනා විමර්ශන කොමිසන් සභාවට ලැබුණු පැමිණිල්ලකට අනුව රුපියල් ලක්ෂ 20 ක මුදලක් අල්ලස් ලෙස ඉල්ලා ලබා ගැනීමේ චෝදනාව මත මෙම අත්අඩංගුවට ගැනීම සිදුකර තිබෙනවා. මාවනැල්ල නගර සීමාව තුළ පිහිටි පැමිණිලිකරුට අයත් ඉඩම් කොටසක ඉදිකිරීමට අදහස් කර ඇති  ගොඩනැගිල්ල සදහා ගොඩනැගිලි සැලැස්ම හා එම ඉඩමේ සැලැස්ම ප්‍රාදේශීය සභාව මගින් අනුමත කර ගැනීමට සභාපතිවරයා මෙසේ අල්ලස් ඉල්ලා තිබෙනවා. ප්‍රාදේශීය සභාවේ රියදුරෙකු මාර්ගයෙන් අදාළ මුදල හෝටල් පරිශ්‍රයෙන් පිටතට රැගෙන යාමට සැලැස්වීමේදීයි මෙම සැකකරුවන් අත්අඩංගුවට ගෙන ඇත්තේ.         ", "URL": "https://www.itnnews.lk/2023/10/05/455484/", "Category": "දේශීය පුවත්", "Parent URL": null}