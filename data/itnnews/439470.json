{"Source": "ITN news", "Timestamp": "ඔක්තෝබර් 8, 2022 11:14", "Headline": "ඉන්දියාවේ බස් රථයක් ගිනි ගැනීමෙන් 11 දෙනෙකු ජීවිතක්ෂයට", "News Content": "ඉන්දියාවේ බස් රථයක් ගිනි ගැනීමෙන් පුද්ගලයන් 11 දෙනෙකු ජීවිතක්ෂයට පත්ව තිබෙනවා. මේ අතර හයිටි රාජ්‍යයේ ඇති වී තිබෙන දැඩි බිහිසුනු ක්‍රියා පාලනය කිරීමට විදේශ හමුදාවේ සහාය ලබා දෙන්නැයි එරට රජය ජාත්‍යන්තර ප්‍රජාවගෙන් ඉල්ලීමක් කර තිබෙනවා. ඉන්දියාවේ මහාරාෂ්ට්‍ර ප්‍රාන්තයේ සිදු වූ බස් රථ අනතුරකින් පුද්ගලන් 11දෙනෙකු ජීවිතක්ෂයට පත් වුණා. ගිනි ගැනීමට ලක් වූ බස් රථයේ සිටි පුද්ගලයන් 11 දෙනෙකු මියගොස් ඇති බව මේ වන විට තහවුරු වි තිබෙනවා.තවත් 20 දෙනෙකුට පමණ තුවාල සිදු වී ඇති බවයි වාර්තා වන්නේ. බස් රථය ලොරි රථයක ගැටීමෙන් පසු මෙම ගින්න ඇති වුණා. මියගිය සංඛ්‍යාව තවත් ඉහළ යා හැකි බව ඉන්දීය මාධ්‍ය වාර්තා කරනවා.       ", "URL": "https://www.itnnews.lk/2023/10/05/439470/", "Category": "ජාත්‍යන්තර පුවත්", "Parent URL": null}