{"Source": "ITN news", "Timestamp": "ඔක්තෝබර් 1, 2021 12:19", "Headline": "රිෂාඩ් බදියුදීන් යළි රිමාන්ඩ්", "News Content": "දහසය හැවිරිදි ඉෂාලිනී ජූඩ් දැරිය පිළිස්සී මියයාමේ සිද්ධියේ සැකකරුවෙකු ලෙස නම්කර සිටින පාර්ලිමේන්තු මන්ත්‍රී රිෂාඩ් බදියුදීන් මහතා ලබන 14 වනදා දක්වා තවදුරටත් රක්ෂිත බන්ධනාගාර ගත කෙරුණා. රිෂාඩ් බදියුදීන් මහතාගේ නිවසේ සේවය කළ 16 හැවිරිදි දැරිය පිළිස්සී මියයාමේ සිද්ධියේ පස්වන සැකකරු ලෙසයි රිෂාඩ් බදියුදීන් මහතා නම්කර ඇත්තේ. ඔහු ඉදිරිපත් කර තිබූ ඇප ඉල්ලීම ප්‍රතික්ෂේප කරමින් කොළඹ අතිරේක මහේස්ත්‍රාත් රජින්ද්‍රා ජයසූරිය මහත්මිය සැකකරු තවදුරටත් රක්ෂිත බන්ධනාගාර ගත කිරීමට නියෝග කළා. එදිනට සැකකරු යළි අධිකරණයට ඉදිරිපත් කරන ලෙසයි මහේස්ත්‍රාත්වරිය වැඩිදුරටත් නියෝග කළේ.         ", "URL": "https://www.itnnews.lk/2023/10/05/366231/", "Category": "Breaking News,දේශීය පුවත්", "Parent URL": null}