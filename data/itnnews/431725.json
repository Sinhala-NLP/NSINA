{"Source": "ITN news", "Timestamp": "අගෝස්තු 29, 2022 09:01", "Headline": "අයිස් මත්ද්‍රව්‍ය සමඟ සැකකරුවන් දෙදෙනෙකු අත්අඩංගුවට", "News Content": "අයිස් මත්ද්‍රව්‍ය ග්රෑම් පනස් එකයි මිලි ග්රැම් පනහක් සමඟ සැකකරුවන් දෙදෙනෙකු මන්නාරම ප්‍රදේශයේ දී අත්අඩංගුවට ගෙන තිබෙනවා. මන්නාරම පේසාලේ ප්‍රදේශයේ නිවසක මත්ද්‍රව්‍ය ජාවාරම් සිදුකරන බවට පේසාලේ පොලීසියට තොරතුරක් ලැබී තිබුණා. ඒ අනුව කළ පරීක්ෂාවේදීයි අයිස් මත්ද්‍රව්‍ය ග්රෑම් පනස් එකයි මිලි ග්රෑම් පනහක් සොයාගැනීමට හැකි වූයේ. ඒ සමඟ සැකකරුවන් දෙදෙනෙකු අත්අඩංගුවට ගැනුනා. ඔවුන් අද දින මන්නාරම් මහෙස්ත්‍රාත් අධිකරණයට ඉදිරිපත් කිරීමට නියමිතයි. මේ අතර නිට්ටඹුව කැටකලාපිටිය ප්‍රදේශයේ දී සහ බොරැල්ල මැගසින් පාර ප්‍රදේශයේදී ද හෙරොයින් මත්ද්‍රව්‍ය සමග සැකකරුවන් දෙදෙනෙකු අත්අඩංගුවට ගෙන තිබෙනවා.       ", "URL": "https://www.itnnews.lk/2023/10/05/431725/", "Category": "දේශීය පුවත්", "Parent URL": null}