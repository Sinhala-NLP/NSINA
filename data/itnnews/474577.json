{"Source": "ITN news", "Timestamp": "අප්‍රේල් 10, 2023 05:41", "Headline": "මහවැලි ගඟේ දිය නෑමට ගිය පාසල් සිසුවෙකු දියේ ගිලී මියයයි", "News Content": "මහනුවර පොල්ගොල්ල වේල්ල අසලින් දිය නෑමට ගිය පාසල් සිසුවෙකු ඊයේ (09) සවස දියේ ගිලී මියගොස් තිබෙනවා. මෙම සිසුවා තවත් සිසුවෙකු සමග දියනෑමට ගොස් ඇති අතර එහිදී දෙදනාම දියේ ගිලි ඇති බවයි පැවසෙන්නේ. මියගිය සිසුවා සමග ගිය අනෙක් සිසුවා මේ වනවිට කටුගස්තොට රෝහලේ ප්‍රතිකාර ලබනවා. දියේ ගිලී ජීවිතක්ෂයට පත් ව ඇත්තේ 17 හැවිරිදි මහනුවර – නිත්තවල ප්‍රදේශයේ ජීවත්වන කටුගස්තොට සහිරා විද්‍යාලයේ 11 වැනි ශ්‍රේණියේ ඉගෙනුම ලැබූ සිසුවෙක්.  ", "URL": "https://www.itnnews.lk/2023/10/05/474577/", "Category": "දේශීය පුවත්", "Parent URL": null}