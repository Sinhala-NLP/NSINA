{"Source": "ITN news", "Timestamp": "දෙසැම්බර් 28, 2021 11:16", "Headline": "මල්වතු ඔය ද්‍රෝණිය ආශ්‍රිතව පරිසර පද්ධති සංරක්ෂණ ව්‍යාපෘතියක්", "News Content": "අනුරාධපුර මල්වතු ඔය ද්‍රෝණිය ආශ්‍රිතව පරිසර පද්ධති සංරක්ෂණ ව්‍යාපෘතියක් ආරම්භ කිරීමට පරිසර අමාත්‍යංශය තීරණය කර තිබෙනවා. මෙරට දෙවන දීර්ඝතම ගංගාව වන මල්වතු ඔයෙහි දිග කිලෝමීටර් 164 ක්. මල්වතු ඔය ද්‍රෝණිය අවට ප්‍ර දේශ වන අනුරාධපුරය, මන්නාරම, වව්නියාව සහ පුත්තලම දිස්ත්‍රික්කවල නියමු ව්‍යාපෘතියක් වශයෙනුයි පරිසර සංරක්ෂණ ව්‍යාපෘතිය ක්‍රියාත්මක වන්නේ. ඒ එක්සත් ජාතීන්ගේ සංවර්ධන වැඩසටහන යටතේ ක්‍රියාත්මක ප්‍රජා පාදක පරිසර පද්ධති ව්‍යාපෘතිය යටතේයි. ඒ සදහා ඇමරිකා ඩොලර් මිලියන හතරක මුදලක් ලැබී තිබෙනවා. ගෝලීය වශයෙන් වැදගත් එහෙත් තර්ජනයට ලක්ව ඇති ජීවින් රැසක් මල්වතුඔය ද්‍රෝණිය අවට වාසය කරනවා. එම ජීවින් හා වාසස්ථාන ආරක්ෂා කර ගනිමින් ව්‍යාපෘතිය ක්‍රියාත්මක කරන ලෙසයි අමාත්‍ය මහින්ද අමරවීර මහතා නිලධාරීන්ට උපදෙස් ලබා දී ඇත්තේ. අවට ප්‍ර දේශවල ජනතාවගේ ජීවනෝපාය සංවර්ධනය ද ව්‍යාපෘතියේ අරමුණයි.     ", "URL": "https://www.itnnews.lk/2023/10/05/385288/", "Category": "දේශීය පුවත්", "Parent URL": null}