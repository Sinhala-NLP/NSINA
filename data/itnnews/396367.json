{"Source": "ITN news", "Timestamp": "පෙබරවාරි 21, 2022 09:12", "Headline": "අද දිවයින පුරා විදුලි කප්පාදුවක්", "News Content": "අද දිනයේදී දිවයින පුරා විදුලි කප්පාදුවක් සිදුවන බව මහජන උපයෝගීතා කොමිසම පවසනවා. එම කොමිසමේ සභාපතිවරයා පැවසුවේ විදුලිබල මණ්ඩලය කළ ඉල්ලීමකට අනුව අද දිනයේදී පස්වරු 4.30 සිට රාත්‍රී 10.30 දක්වා කාලය තුළ පැය දෙකක විදුලි කප්පාදුවක් සිදු කරන බවයි. මෙරට තාප විදුලි බලාගාරවල ඉන්ධන හිඟවීම සහ ජල විදුලි බලාගාරවල ජල මට්ටම සීඝ්‍රෙයන් පහළ බැසිම හේතුවෙන් අඛණ්ඩ විදුලි සැපයුමට බාධා එල්ල වී තිබෙනවා. මෙවන් පසුබිමක් යටතේ අද දිවා කාලයේ විදුලි ඉල්ලුම මෙගාවොට් 2,200ක් දක්වා ඉහළ යනු ඇති බවටයි ගණන් බලා තිබුණේ. එමෙන් එම ඉල්ලුම රාත්‍රී කාලයේදී මෙගාවොට් 2,700ක් දක්වා ඉහළ යනු ඇතැයි ලංකා විදුලි බල මණ්ඩලය විශ්වාසය පළ කළා. මෙම තත්ත්වය හමුවේ අපොස උසස් පෙළ විභාගයට මුහුණ දෙන දරුවන් පිලිබඳ සැලකිලිමත් වෙමින් අද දහවල් කාලයේ විදුලි කප්පාදුව සිදු නොකරන බවයි මහජන උපයෝගීතා කොමිසම පැවසුවේ. ඒ අනුවයි අද දිනයේදි ඛාණ්ඩ 3ක් යටතේ පස්වරු 4.30 සිට රාත්‍රී 10.30 දක්වා පැයක කාලයක් දිවයින පුරා විදුලි කප්පාදුවක් සිදු වන්නේ. එමෙන්ම දකුණු පළාතේ පමණක් පැය 3ක් විදුලිය කප්පාදුව සිදුවනවා.                  ඊයේ දිනයේදී අක්‍රීයව පැවති පසුගස්කන්ද ඒ හා බී බලාගාර වෙත අවශ්‍ය ඉන්ධන තොග මේ වනවිට ලැබී තිබෙනවා. එමෙන්ම කෙලවරපිටිය යුගදනවි බලාගාරය සදහාද ඊයේ පස්වරුවේ සිට මෙට්‍රික් ටොන්1000ක් ඉන්ධන ප්‍රමාණයක් ලබා දීමට පියවර ගෙන තිබෙනවා. මේ අතර රාජ්‍ය ආයතනවල විදුලිය හා ඉන්ධන අරපිරිමැස්මෙන් භාවිත කිරීමට අදාළ උපදෙස් ඇතුළත් විශේෂ චක්‍රෙල්ඛයක් අද නිකුත් කෙරුණා. එමෙන්ම පෞද්ගලික අංශයේ සේවක සේවිකාවන්ගේ කාර්යාලීය වේලාවන් සංශෝධනය කිරීම සම්බන්ධයෙන් අද ජාතික කම්කරු උපදේශක සභාවේදී සාකඡාවක් පැවැත්වුණා.       ", "URL": "https://www.itnnews.lk/2023/10/05/396367/", "Category": "Breaking News,දේශීය පුවත්", "Parent URL": null}