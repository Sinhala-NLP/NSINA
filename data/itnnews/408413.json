{"Source": "ITN news", "Timestamp": "අප්‍රේල් 26, 2022 15:11", "Headline": "ලෝක වෙළෙඳපොළේ ෆාම් තෙල් මිල ශීඝ්‍රයෙන් ඉහළට", "News Content": "ලෝක වෙළෙඳපොළේ ෆාම් තෙල් මිල ශීඝ්‍රයෙන් ඉහළ ගොස් තිබෙනවා. ඉන්දුනීසියාවේ ෆාම් තෙල් අපනයනය කිරීම තහනම් කිරීමත් සමඟයි ලෝක වෙළෙඳපොලේ ෆාම් තෙල් මිල මෙලෙස ඉහළ ගොස් ඇත්තේ. එමෙන්ම එළවළු තෙල් මිල ද සැළකිය යුතු අගයකින් ඉහළ ගොස් ඇති බව වාර්තා වනවා. රුසියා යුක්රේන අර්බුදය ද මිල ඉහළයාමට තවත් එක් හේතුවක් ලෙසයි සැළකෙන්නේ. මැලේසියාවේ ෆාම් තෙල් මිල 6%කින් පමණ ඉහළ ගොස් ඇති අතර ඇමෙරිකාවේ ෆාම් තෙල් මිල 2008 වසරෙන් පසු ඉහළම අගයට පැමිණ තිබෙනවා. ඉන්දුනීසියාව ෆාම් තෙල් අපනයනය තහනම් කිරීමත් සමඟ ගෝලීය ආහාර අර්බුදය තවත් උග්‍රවනු ඇති බවටයි විශ්ලේෂකයින් අනතුරු අඟවන්නේ.       ", "URL": "https://www.itnnews.lk/2023/10/05/408413/", "Category": "ජාත්‍යන්තර පුවත්", "Parent URL": null}