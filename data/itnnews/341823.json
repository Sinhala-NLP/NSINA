{"Source": "ITN news", "Timestamp": "ஜூன் 10, 2021 12:32", "Headline": "தடுப்பூசி ஏற்றும் வேலைத்திட்டம் வெற்றிகரமாக முன்னெடுப்பு..", "News Content": "நாடு முழுவதும் கொவிட் 19 தடுப்பூசி ஏற்றும் வேலைத்திட்டம் வெற்றிகரமாக முன்னெடுக்கப்பட்டுள்ளது. இதுவரை 20 இலட்சத்து 89 ஆயிரத்து 320 பேருக்கு தடுப்பூசி ஏற்றப்பட்டுள்ளது. கர்ப்பிணி தாய்மார்களுக்கும் நேற்று முதல் தடுப்பூசி வழங்கப்பட்டுவருகிறது. வடக்கு, கிழக்கு உள்ளிட்ட அனைத்து மாகாணங்களிலும் தடுப்பூசி ஏற்றும் பணிகள் முன்னெடுக்கப்பட்டுள்ளதாக விசேட வைத்தியர் ஹேமந்த ஹேரத் தெரிவித்தார். குளியாப்பிட்டிய சுகாதார வைத்திய அதிகாரி பிரிவில் இன்று காலை தடுப்பூசி ஏற்றும் பணிகள் ஆரம்பிக்கப்பட்டுள்ளன. சிலிம் டெக்ஸ் நிறுவன சேவையாளார்கள் ஆயிரத்து 915 பேருக்கு தடுப்பூசி ஏற்றப்பட்டது. அமைச்சர்களான ஜோன்ஸ்டன் பெர்ணாண்டோ மற்றும் நாமல் ராஜபக்ஷ ஆகியோர் குறித்த இடத்திற்கு கண்காணிப்பு விஜயம் மேற்கொண்டனர். கினிகத்தேனை பிரதேச செயலாளர் பிரிவில் 67 கிராம சேவையாளர் பிரிவுகளை உள்ளடக்கி அரச சேவையாளர்களுக்கு தடுப்பூசி ஏற்றும் பணிகள் கினிகத்தேனை தேசிய பாடசாலையில் ஆரம்பமானது. மருதாரனை பிரதேச மக்களுக்கு சைனோபார்ம் தடுப்பூசியின் இரண்டாவது டோஸை வழங்கும் நடவடிக்கை ஆரம்பிக்கப்பட்டுள்ளன. உரியவர்களுக்கு குறுந்தகவல் மூலம் தகவல் வழங்கப்பட்டு பணிகள் முன்னெடுக்கப்பட்டன. ", "URL": "https://www.itnnews.lk/2023/10/05/341823/", "Category": "Breaking News,தேசிய செய்திகள்", "Parent URL": null}