{"Source": "ITN news", "Timestamp": "මාර්තු 25, 2022 10:29", "Headline": "වවුනියාව දිස්ත්‍රික්කයෙන් වී කිලෝග්‍රෑම් ලක්ෂ 60ක් මිලදී ගෙන අවසන්", "News Content": "ගොවි ජනතාවට සහන සළසමින් මාස් කන්නයේ වවුනියාවේ වැඩිම වී මිලදී ගැනීම මේ දිනවල සිදු වනවා. ගොවීන්ට උපරිම මිලක් ලබා දෙමින් මෙවර මහකන්නයේ වී මිලදී ගැනීම දිවයිනේ සෑම දිස්ත්‍රික්කයකම ආරම්භ කෙරුණේ වී අලෙවි මණ්ඩලයේ මෙහෙවීමෙන්. ඒ අනුව වවුනියාව දිස්ත්‍රික්කයේ වී කිලෝග්‍රෑම් ලක්ෂ 60 ක් මේ වන විටත් මිලදී ගෙන අවසන්. නාඩු වී කිලෝග්‍රෑම් එකක් රුපියල් 90 කටත් සම්බා වී කිලෝග්‍රෑම් එකක් රුපියල් 92 කට හා කීරි සම්බා වී කිලෝග්‍රෑම් එකක් රුපියල් 95 බැගින් මිලදී ගැනීම සිදු වනවා. එමෙන්ම ගමන්වියදම් සදහා වී  කිලෝග්‍රෑම් එකක්ට රුපියල් දෙකක් ද වී ඇසුරුම් බෑගයක් සදහා රුපියල් 40 බැගින් ද ගොවීන්ට ගෙවීම සිදු වන බව වී අලෙවි මණ්ඩලය සදහන් කරනවා.       ", "URL": "https://www.itnnews.lk/2023/10/05/403821/", "Category": "දේශීය පුවත්", "Parent URL": null}