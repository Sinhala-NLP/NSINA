{"Source": "ITN news", "Timestamp": "සැප්තැම්බර් 9, 2021 15:41", "Headline": "සිඩ්නි නගරය ලබන මස විවෘත කිරීමට සූදානම්", "News Content": "මාස ගණනක නිරෝධායන නීති ලිහිල් කරමින් ඔස්ට්‍රේලියාවේ සිඩ්නි නගරය ලබන මස විවෘත කිරීමට සූදානම් බව ප්‍රාන්ත බලධාරීන් දැනුම් දී තිබෙනවා. ඒ අනුව ඔක්තෝම්බර් මස මැද භාගයේ සිට සිඩ්නි නගරයේ අවන්හල්, භෝජනාගාර, කාය වර්ධන මධ්‍යස්ථාන විවෘත කිරීමට නියමිත බවයි පැවසෙන්නේ. සිඩ්නි නගරයෙන් පිට පළාත්වල පාසල් ලබන සතියේ සිට විවෘත කිරීමට ද සැළසුම් කර තිබෙනවා. නිව් සවුත්වෙල්ස් ප්‍රාන්තයේ වෙසෙන මිලියන 5 ක පමණ ජනතාවගෙන් 70% ක ප්‍රතිශතයක් එන්නත්කරණය අවසන් කර ඇති බව ද සඳහන්. පූර්ණ එන්නත්කරණයට ලක්වූ පිරිස් හට නිවෙසින් බැහැර යාමට අවසර ලබා දීමට ද තීරණය කර තිබෙනවා.               ", "URL": "https://www.itnnews.lk/2023/10/05/361323/", "Category": "ජාත්‍යන්තර පුවත්", "Parent URL": null}