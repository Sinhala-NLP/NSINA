{"Source": "ITN news", "Timestamp": "ජූලි 28, 2023 15:30", "Headline": "ගංජා හේනක් වටලා සැකකරුවන් 5 දෙනෙකු අත්අඩංගුවට ගැනේ", "News Content": "තණමල්විල හම්බේගමුව ප්‍රදේශයේ හේනක වගා කර තිබු ගංජා වගාවක් වටලා සැකකරුවන් පස්දෙනෙකු අත්අඩංගුවට ගෙන තිබෙනවා. අක්කර 03 ක පමණ භුමියක ගංජා පැළ 7500 ක් පමණ වගා කර තිබු බවත්, එහි වටිනාකම රු ලක්ෂ 20 පමණ වන බවයි වැටලිම සිදු කල සුරාබදු ඒකකයේ නිලධාරීන් ප්‍රකාශ කළා. තණමල්විල හම්බේගමුව ප්‍රදේශයේ මහා පරිමාණයෙන් හේන් වල ගංජා වගා කරන බවට මධ්‍යම පළාත් විශේෂ සුරාබදු ඒකකයේ නිලධාරීන්ට ලද බුද්ධි තොරතුරක් මත වැටලිමක් සිදු කර සැකකරුවන් පස්දෙනා අත්අඩංගුවට ගැනිමට හැකි වු බවත්, වගා කර තිබු ගංජා පැළ සම්පුර්ණයෙන්ම ගිනි තබා විනාශ කල බවයි එම නිලධාරීන් කියා සිටියේ. මධ්‍යම පළාත් සුරාබදු කොමසාරිස් තිස්ස කුමාර රාජපක්ෂ මහතාගේ උපදෙස් මත මහනුවර සුරාබදු අධිකාරි නාලක මලවිපතිරණ මහතාගේ අධික්ෂණයෙන් මහනුවර සුරාබදු මෙහෙයුම් ඒකකයේ ස්ථානාධිපති ප්‍රධාන සුරාබදු පරීක්ෂක එස්.එම්.ජයන්ත ආරියකුමාර මහතාගේ මෙහෙයුමෙනුයි වැටලීම සිදු කර සැකකරුවන් අත්අඩංගුවට ගෙන තිබෙන්නේ.     ", "URL": "https://www.itnnews.lk/2023/10/05/503454/", "Category": "දේශීය පුවත්", "Parent URL": null}