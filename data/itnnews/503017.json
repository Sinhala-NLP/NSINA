{"Source": "ITN news", "Timestamp": "ජූලි 27, 2023 10:29", "Headline": "රුසියා ආරක්ෂක අමාත්‍යවරයා සහ කිම් ජොන් උන් අතර හමුවක්", "News Content": "රුසියා ආරක්ෂක අමාත්‍යවරයා උතුරු කොරියාවේ දී එරට නායක කිම් ජොන් උන් මුණ ගැසුණා. රුසියා ආරක්ෂක අමාත්‍ය සර්ගේ ෂොයිගු උතුරු කොරියාවට පැමිණියේ ඊයේ දිනයේදී යි. 1950, 1953 කොරියා යුද්ධයේ 70 වන සැමරුමට සමගාමීවයි රුසියා ආරක්ෂක අමාත්‍යවරයාගේ සංචාරය සිදු වන්නේ. යුද ස්මාරකයට පුෂ්පෝපහාර දැක්වීමට ද ඔහු එක් වුණා. එමෙන්ම රුසියා ජනාධිපති ව්ලැඩ්මිර් පුටින් ලබා දුන් ලිපියක්ද කිම් ජොන් උන්ට භාරදීමට ආරක්ෂක අමාත්‍යවරයා කටයුතු කර තිබුණා. වසර 3 කට පසුව උතුරු කොරියාවට පැමිණි ඉහළ පෙළේ රාජ්‍ය තාන්ත්‍රික නිලධාරියා වන්නේ ද රුසියා ආරක්ෂක අමාත්‍යවරයායි. යුක්‍රේනයට එරෙහි රුසියා යුද්ධයේ දී තම සහාය රුසියාවට අඛන්ඩව ලබා දෙන බවට කිම් ජොන් උන් එහිදී සහතික වී තිබෙනවා.   ", "URL": "https://www.itnnews.lk/2023/10/05/503017/", "Category": "Breaking News,ජාත්‍යන්තර පුවත්", "Parent URL": null}