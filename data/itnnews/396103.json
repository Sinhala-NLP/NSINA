{"Source": "ITN news", "Timestamp": "පෙබරවාරි 19, 2022 14:35", "Headline": "අහමදාබාද් නුවර බෝම්බ ප්‍රහාරයේ චූදිතයන් 38 දෙනෙකුට මරණ දඬුවම", "News Content": "2008 වසරේ ඉන්දියාවේ ගුජරාට් ප්‍රාන්තයේ අහමදාබාද් නුවර සිදුවූ බෝම්බ ප්‍රහාරයේ චූදිතයන් 38 දෙනෙකුට එරට අධිකරණයක් මගින් මරණ දඩුවම නියම කර තිබෙනවා. වසර 13 ක් පුරා විභාග කෙරුණු මෙම නඩුව පසුගිය සැප්තැම්බර් මාසයේ අවසන් කෙරුණා. එහිදි පුද්ගලයන් 49 දෙනෙකු වරදකරුවන් කළ අතර 28 දෙනෙකු නිදහස් කිරීමට පියවර ගැණූනා. 2008 වසරේ ජුනි මස 26 වනදා අහමදාබාද් නගරය කේන්ද්‍ර කොට ගෙන විනාඩි 70 ක කාලයක් තුළ බෝම්බ පිපිරීම් 21 ක් සිදුවුණා. එහිදි 57 දෙනෙකුට ජීවිත අහිමි වූ අතර 200 කට අධික පිරිසක් තුවාල ලැබුවා. ඉන්දියාවේ තහනම් කෙරුණු ඉන්දීය මුජහිඩීන් සංවිධානයටයි ඒ සම්බන්ධයෙන් ඉන්දීය පොලීසිය චෝදනා එල්ල කළේ.                             ", "URL": "https://www.itnnews.lk/2023/10/05/396103/", "Category": "ජාත්‍යන්තර පුවත්", "Parent URL": null}