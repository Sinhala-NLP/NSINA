{"Source": "ITN news", "Timestamp": "ஜனவரி 17, 2022 12:31", "Headline": "திருமண நிகழ்வில் ஏற்பட்ட மோதலில் ஒருவர் கொலை..", "News Content": "திருமண நிகழ்வு ஒன்றில் ஏற்பட்ட மோதலில் நபர் ஒருவர் கொலை செய்யப்பட்டுள்ளார். திஸ்ஸமகாராம விரஹெல பகுதியில் சம்பவம் இடம்பெற்றுள்ளது. திருமண நிகழ்வின் போது குடும்ப உறுப்பினர்களுக்கிடையில் முரண்பாடு ஏற்பட்டுள்ளது. உயிரிழந்தவரின் மூத்த மகளின் கணவரே அவரை தாக்கியுள்ளதாக விசாரணைகளில் தெரியவந்துள்ளது. சம்பவத்தில் உயிரிழந்தவர் லுனுகம்வெகர படவிகம பகுதியை சேர்ந்த 54 வயதுடைய நபரென தெரியவந்துள்ளது. சந்தேக நபர் குறித்த பிரதேசத்தை விட்டு தப்பிச்சென்றுள்ளார். அவரை கைதுசெய்வதற்கான விசாரணைகளை திஸ்ஸமகாராம பொலிஸார் முன்னெடுத்துள்ளனர். ", "URL": "https://www.itnnews.lk/2023/10/05/389185/", "Category": "Breaking News,தேசிய செய்திகள்", "Parent URL": null}