{"Source": "ITN news", "Timestamp": "ஜனவரி 27, 2023 12:20", "Headline": "கௌதம் அதானி மீது மோசடி குற்றச்சாட்டு..", "News Content": "உலகின் முன்னணி கோடீஸ்வரரான இந்தியாவின் கௌதம் அதானி மீது நிதி மோசடி குற்றச்சாட்டு சுமத்தப்பட்டுள்ளது. அமெரிக்க முதலீட்டு நிறுவனமொன்று நேற்று முன்தினம் குற்றச்சாட்டுக்களை பதிவுசெய்துள்ளதாக சர்வதேச ஊடகங்கள் செய்தி வெளியிட்டுள்ளன. கௌதம் அதானி , பங்குச்சந்தை மற்றும் கணக்கு மோசடியில் ஈடுபட்டதாக அமெரிக்க நிறுவனம் குறிப்பிட்டுள்ளது. குறித்த குற்றச்சாட்டையடுத்து அதானி குழுமத்தின் பங்குகள் சரிவடைந்துள்ளன. இதனால் 11 பில்லியன் அமெரிக்க டொலர் வருமானம் இழக்கப்பட்டுள்ளதாக தகவல்கள் தெரிவிக்கின்றன. இதேவேளை கௌதம் அதானி மீது முன்வைக்கப்பட்டுள்ள குற்றச்சாட்டுக்கள் அடிப்படையற்றவையென அதானி குழுமம் தெரிவித்துள்ளது. போலி குற்றச்சாட்டை முன்வைத்த நிறுவனத்திற்கு எதிராக சட்ட நடவடிக்கை எடுக்கப்படவுள்ளதாகவும் அதானி குழுமம் தெரிவித்துள்ளது. ", "URL": "https://www.itnnews.lk/2023/10/05/457905/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}