{"Source": "ITN news", "Timestamp": "මාර්තු 16, 2023 08:35", "Headline": "අනවසරයෙන් මැණික් ගරමින් සිටි දෙදෙනෙකු අත්අඩංගුවට", "News Content": "විශේෂ කාර්ය බලකාය පුගොඩ කඳවුරේ නිලධාරීන්ට ලද තොරතුරකට අනුව විශේෂ කාර්ය බලකාය අණදෙන නිලධාරී නියෝජ්‍ය පොලිස්පති නීතීඥ වරුණ ජයසුන්දර මහතාගේ නියෝග හා උපදෙස් පරිදි බස්නාහිර උතුර බාර ජේෂ්ඨ පොලිස් අධිකාරී ජේ.ආර්. සේනාධීර මහතාගේ මෙහෙයවීම මත සහකාර පොලිස් අධිකාරි එච්.එම්. කීර්ති විජේසිංහ මහතාගේ අධීක්ෂණය යටතේ විශේෂ කාර්ය බලකාය පුගොඩ කඳවුරේ කඳවුර අණදෙන නිලධාරී ප්‍රධාන පොලිස් පරීක්ෂක කේ.ඒ.සී.කේ. මාරපන ඇතුළු නිලධාරීන් කණ්ඩායමක් විසින් 2023.03.15 වන දින කොස්ගම පොලිස් වසමේ හද්දුවවත්ත ප්‍රදේශයේ දී වැටලීමක් සිදුකර ඇත. එහි දී කැළණි ගඟේ ඉවුර කපා ඉවුරට හානි වන ආකාරයට අනවසරයෙන් මැණික් ගරමින් සිටි කොළඹගේආර සහ කෝටන්හන්දිය ප්‍රදේශවල පදිංචි වයස අවුරුදු 38 සහ 48 වයසේ පසුවන පුද්ගලයන් දෙදෙනෙකු මැණික් ගැරීම ට යොදාගන්නා උපකරණද සමඟ අත්අඩංගුවට ගෙන වැඩිදුර විමර්ශන කටයුතු සඳහා ක්‍රියාත්මක හා ප්‍රාදේශීය සංවර්ධන නිලධාරි, ජාතික මැණික් හා ස්වර්ණාභරණ අධිකාරිය, ඇහැලියගොඩ ප්‍රාදේශීය කාර්යාලයේ ඒ.එම්.ජේ.සී. අතපත්තු මහතා වෙත භාර දී ඇත. අත්අඩංගුවට ගත් භාණ්ඩ :-\n1) බෝට්ටු දෙකක් 02 ක් සහිත පාරු 01 යි.\n2) මවුත් කොටස සවි කල බට 01 යි.\n3) කම්පේෂර් 01 යි.\n4) ගෝගල්ස් 01 යි.\n5) යකඩ බාල්දී 02 යි.\n6) ගැරුම් වට්ටි 02 යි.\n7) ටියුබ් 01 යි.\n8) ස්පැනර් 01 යි. ", "URL": "https://www.itnnews.lk/2023/10/05/468514/", "Category": "දේශීය පුවත්", "Parent URL": null}