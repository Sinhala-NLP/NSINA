{"Source": "ITN news", "Timestamp": "ජූලි 31, 2021 11:23", "Headline": "දෙවන දිනටත් ලක්ෂ 05 ඉක්මවූ පිරිසකට එන්නත්කරණය සිදුවෙයි", "News Content": "අඛණ්ඩව දෙවන දිනටත් ඊයේ දිනයේ දී කොරෝනා ප්‍රතිශක්තිකරණ එන්නත් ලක්ෂ පහකට වැඩි සංඛ්‍යාවක් ලබාදීමට හැකිවී තිබෙනවා. ඊයේ දිනය තුළදී කොරෝනා එන්නත් මාත්‍රා 513,741 ක් ලබාදීමට හැකිවුණා. පෙරේදා දිනයේදී ද එන්නත් මාත්‍රා 515,830 ක් ලබාදීමට හැකිවූ බවයි කොවිඩ් නයින්ටීන් පැතිරීම වැළැක්වීමේ ජාතික ක්‍රියාන්විත මධ්‍යස්ථානය සදහන් කළේ. සමස්ත එන්නත්කරණ වැඩසටහන යටතේ සයිනොෆාම් එන්නත් හැත්තෑහය ලක්ෂ තිස්නවදහස් හාරසිය අසූඅටක් පළමු මාත්‍රාව ලෙසත් දාහත්ලක්ෂ තිස්තුන්දහස් හත්සිය දහඅටක් දෙවන මාත්‍රාව ලෙසත් ලබාදී තිබෙනවා. කොවිෂීල්ඩ් එන්නත් 925,242 ක් පළමු මාත්‍රාව ලෙස ලබාදී ඇති අතර 385,885 ක් දෙවන මාත්‍රාව ලෙස ලබාදී ඇති බවයි සෞඛ්‍ය අමාත්‍යාංශය පැවසුවේ. ස්පුට්නික් එන්නතේ ද පළමු මාත්‍රාව 159,081 දෙනෙකුට ලබාදී ඇති අතර දෙවන මාත්‍රාව 14,503 දෙනෙකුට ලබාදී තිබෙනවා. ෆයිසර් එන්නතේ පළමු මාත්‍රාව ද 199,100 දෙනෙකුට ලබාදී ඇති අතර මොඩර්නා එන්නතේ පළමු මාත්‍රාව 711,793 දෙනෙකුට ලබාදී තිබෙනවා.                    ", "URL": "https://www.itnnews.lk/2023/10/05/353089/", "Category": "දේශීය පුවත්", "Parent URL": null}