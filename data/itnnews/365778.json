{"Source": "ITN news", "Timestamp": "செப்டம்பர் 29, 2021 12:54", "Headline": "12 ஆயிரம் வெளிநாட்டு சிகரெட்டுக்களுடன் சந்தேக நபரொருவர் கைது", "News Content": "கொழும்பு – 12 பழைய சோனகத்தெரு பகுதியில் 12 ஆயிரம் வெளிநாட்டு சிகரெட்டுக்களுடன் சந்தேக நபரொருவர் கைதுசெய்யப்பட்டுள்ளார். வீடொன்றில் குறித்த சிகரெட்டுக்கள் களஞ்சியப்படுத்தப்பட்டுள்ளமை தொடர்பில் விசேடஅதிரடிப்படையினருக்கு கிடைக்கப்பெற்ற தகவலுக்கமைய முன்னெடுக்கப்பட்ட சுற்றிவளைப்பின்போது அவை கைப்பற்றப்பட்டுள்ளன. கைதுசெய்யப்பட்ட சந்தேக நபர் மேலதிக விசாரணைகளுக்கான வாழைத்தோட்டம் பொலிஸாரிடம் ஒப்படைக்கப்பட்டுள்ளார். கைப்பற்றப்பட்ட சிகரெட்டுக்களின் பெறுமதி சுமார் 7 இலட்சத்து 80 ஆயிரம் ரூபாவென மதிப்பிடப்பட்டுள்ளது. ", "URL": "https://www.itnnews.lk/2023/10/05/365778/", "Category": "Breaking News,தேசிய செய்திகள்", "Parent URL": null}