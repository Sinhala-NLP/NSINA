{"Source": "ITN news", "Timestamp": "මැයි 6, 2022 11:41", "Headline": "මුහුණු පොතේ ප්‍රචාරය වන දැන්වීම සම්පූර්ණ අසත්‍යයක් – ජනාධිපති මාධ්‍ය අංශය", "News Content": "හර්තාල් ව්‍යාපාරයට සහභාගීවන රාජ්‍ය සේවකයින්ගේ මැයි මස වැටුප කපා හැරෙන බවට ජනාධිපති මාධ්‍ය අංශයේ ලිපි ශීර්ෂය යොදා ගනිමින් මුහුණු පොත ඔස්සේ සිදු කෙරෙන ප්‍රචාරය සම්පූර්ණයෙන්ම අසත්‍ය එකක් බව එම මාධ්‍ය අංශය අවධාරණය කරනවා. 2022 – 05 -03 දාතමින් ජනාධිපති මාධ්‍ය අංශ ලිපි ශීර්ෂය යොදා ගනිමින් මෙම අසත්‍ය ප්‍රචාරය සිදු කෙරෙන බවයි ජනාධිපති මාධ්‍ය අංශය පවසන්නේ. ජනාධිපති කාර්යාලය රාජ්‍ය පරිපාලන අමාත්‍යාංශයට හෝ මෙවැනි දැනුම් දීමක් සිදුකර නොමැති අතර මෙම අසත්‍ය ප්‍රචාරය සම්බන්ධයෙන් මේ වන විටත් අදාළ අංශ පරික්ෂණ කටයුතු ආරම්භ කර ඇති බවද ජනාධිපති මාධ්‍ය අංශය පවසනවා. ", "URL": "https://www.itnnews.lk/2023/10/05/409977/", "Category": "Breaking News,දේශීය පුවත්", "Parent URL": null}