{"Source": "ITN news", "Timestamp": "මැයි 16, 2022 15:28", "Headline": "උතුරු ඉන්දියාවේ උෂ්ණත්වය ඉහළ යයි", "News Content": "උතුරු ඉන්දියාවට බලපා ඇති තාප තරංග හේතුවෙන් උෂ්ණත්වය සෙල්සියස් අංශක පනහට ආසන්න වී ඇති බව වාර්තා වනවා. ඉන්දියාවේ දිල්ලි නගරයේ උෂ්ණත්වය වාර්තාගත ලෙස ඉහළ ගොස් ඇති අතර එය සෙල්සියස් අංශක හතලිස් නවයයි දශම දෙකක් ලෙස දැක්වෙනවා. දිල්ලි නගරයට මෙම වසරේ ගිම්හාන සෘතුව තුළදී තාප තරංග බලපෑ පස්වන අවස්ථාව මෙයයි. උෂ්ණාධික කාලගුණයෙන් ඇතිවිය හැකි බලපෑමෙන් මිදීම සදහා අවශ්‍ය ආරක්ෂිත ක්‍රමෝපායන් භාවිත කරන ලෙස බලධාරීන් ජනතාවගෙන් ඉල්ලා සිටිනවා. වැඩිහිටි, ළදරු හා නිධන්ගත රෝග සහිත පුද්ගලයින් වෙත වැඩි අවධානයක් යොමු කරන ලෙසයි සෞඛ්‍ය අංශ ඉල්ලා සිටින්නේ. හිමාචල් ප්‍රදේශ්, හර්යානා, උත්තරාකන්ද්, පන්ජාබ් හා බිහාර් පසුගිය දින කිහිපය තුළදී වැඩිම උෂ්ණත්වයක් වාර්තා වූ ප්‍රාන්ත ලෙස දැක්වෙනවා.         ", "URL": "https://www.itnnews.lk/2023/10/05/411664/", "Category": "ජාත්‍යන්තර පුවත්", "Parent URL": null}