{"Source": "ITN news", "Timestamp": "டிசம்பர் 23, 2021 12:21", "Headline": "மூச்சுத்திணறல் காரணமாக மூன்றரை மாத குழந்தை உயிரிழப்பு", "News Content": "மூச்சுத்திணறல் காரணமாக மூன்றரை மாத குழந்தை ஒன்று இறந்த சம்பவம் யாழில் பதிவாகியுள்ளது. நேற்று அதிகாலை தாய்ப்பால் குடித்துக்கொண்டிருந்த குழந்தை திடீரென மூச்சடங்கி காணப்பட்டுள்ளது. இதனையடுத்து குழந்தை உடனடியாக யாழ் போதனா வைத்தியசாலைக்கு கொண்டுச்செல்லப்பட்ட நிலையில், குழந்தை ஏற்கனவே உயிரிழந்துள்ளதாக வைத்தியர்கள் தெரிவித்துள்ளனர். யாழ் இணுவில் பகுதியை சேர்ந்த குழந்தை ஒன்றே இவ்வாறு உயிரிழந்துள்ளது. சம்பவம் தொடர்பில் பொலிஸார் மேலதிக விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/384497/", "Category": "Breaking News,தேசிய செய்திகள்", "Parent URL": null}