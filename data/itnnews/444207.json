{"Source": "ITN news", "Timestamp": "නොවැම්බර් 4, 2022 19:18", "Headline": "ශ්‍රී ලංකාවේ ලෝක කුසලාන සිහිනය බිඳ වැටෙයි", "News Content": "ඕස්ට්‍රේලියාව හා නවසීලන්තය ශ්‍රී ලංකාවේ ලෝක කුසලාන සිහිනය අද බිද දැමුවා. නවසීලන්තය,  අයර්ලනත්ය පරාජය කිරීමත්, ඕස්ට්‍රේලියාව, ඇෆ්ගනිස්ථානය පරාජය කිරීමත් සමගයි ශ්‍රී ලංකාවට අවසන් පූර්ව වටයට පිවිසීමේ සිහිනය බොදවී ගියේ. නවසීලන්තය හා අයර්ලන්තය අතර තරගයෙන් නවසීලන්තය ජයගත්තේ ලකුණු 35 කින්. ප්‍රථමයෙන් පන්දුවට පහරදුන් නවසීලන්තය ලකුණු 185 ක් රැස් කළා. කේන් විලියම්සන් ලකුණු 61 යි. පන්දුයැවීමේදී ජෝස් ලිට්ල් කඩුළු ත්‍රිත්වයක් ලබාගැනීමට සමත් වුණා. පිලිතුරු ඉනිම ක්‍රීඩා කළ අයර්ලන්තය රැස් කළේ කඩුළු 09 ක් දැවී ලකුණු 150 ක් පමණයි. දිනයේ දෙවන තරගය ලෙස ක්‍රියාත්මක වූ ඕස්ට්‍රේලියාව හා ඇෆ්ගනිස්ථානය අතර තරගයෙන් ලකුණු 4 ක තියුණු ජයක් හිමිකරගැනීමට ඕස්ට්‍රේලියිව සමත් වුණා.ප්‍රථමයෙන් පන්දුවට පහර දුන් ඕස්ට්‍රේලියාව ලකුණු 168 ක් රැස් කළේ කඩුළු 8 ක් පමණක් දැවීයී. ග්ලේන් මැක්ස්වෙල් නොදැවී ලකුනු 54 යි. පිළිතුරු ඉනිම ක්‍රීඩා කළ ඇගෙනිස්ථානය නියමිත පන්දුවාර විස්ස අවසානයේ කඩුළු 7 ක් දැවී රැස් කළේ ලකුණු 164 ක් පමණයි.  ඕස්ට්‍රේලියාව හා නවසීලන්තය ලැබූ ජයග්‍රහණත් සමග ශ්‍රී ලංකාවට තරගාවලියේ අවසන් පූර්ව තරග සදහා එක්වීමට තිබූ අවස්ථාව  ඇහිරී ගියා. ඒ ශ්‍රී ලංකාව මේ වන විට තරග දෙකක් පමණක් ජයගෙන ප්‍රසාද ලකුණු 4 ක් පමණක් හිමිකරගෙන සිටීම හේතුවෙන්.  මේ අතර ශ්‍රී ලංකාව හා එංගලන්තය අතර තරගය හෙට පැවැත්වෙනවා. ඒ සිඩ්නි ක්‍රීඩාංගනයේදීයී. මෙම තරගය ජයග්‍රහණය කළ ද ශ්‍රී ලංකා කණ්ඩායමට අවසන් පූර්ව වටයට එක්වීමට අවස්ථාවක් හිමි වන්නේ නැහැ. ඒ ඕස්ට්‍රේලියාව හා නවසීලන්තය ප්‍රසාද ලකුණු 7 බැගින් ලබා සිටීම හේතුවෙනුයි. කෙසේ වුවත් එංගලන්තය මෙම තරගය ජයග්‍රහණය කළොත් පළමු කාණ්ඩයෙන් ඔවුන් අවසන් පූර්ව වට සදහා සුදුසුකම් ලබා ගන්නවා. පළමු කාණ්ඩයෙන් අවසන් පූර්ව වටය සදහා නවසීලන්තය මේ වන විටත් සුදුසුකම් ලබා සිටිනවා.     ", "URL": "https://www.itnnews.lk/2023/10/05/444207/", "Category": "ක්‍රිකට්,ක්‍රීඩා", "Parent URL": null}