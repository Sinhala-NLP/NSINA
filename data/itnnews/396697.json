{"Source": "ITN news", "Timestamp": "பிப்ரவரி 22, 2022 09:15", "Headline": "பாராளுமன்றம் இன்று கூடவுள்ளது..", "News Content": "பாராளுமன்றம் இன்று கூடவுள்ளது. எதிர்வரும் 25 ம் திகதி வரை பாராளுமன்ற அமர்வுகள் இடம்பெறும். இன்று முற்பகல் 10 மணிக்கு பாராளுமன்றம் கூடவுள்ளது. முற்பகல் 11 மணி முதல் மாலை 4.30 மணி வரை உற்பத்தி பொருள் தரகர்களுக்கு அனுமதிப் பத்திரம் வழங்கும் சட்டமூலத்தின் கீழான உத்தரவு மற்றும் இறப்பரை மீண்டும் பயிரிடுவதற்கான மானிய சட்ட மூலத்தின் கீழான உத்தரவு தொடர்பில் விவாதம் இடம்பெறும். நாளை மறுதினம் எதிர்க்கட்சி முன்வைக்கும் ஒத்திவைப்புவேளை விவாதம் இடம்பெறும். விலங்கு மற்றும் தாவரங்களின் பாதுகாப்பு மறுசீரமைப்பு சட்டமூலத்தின் இரண்டாம் வாசிப்பு 24 ம் திகதி இடம்பெறும். இந்நிலையில் மறைந்த முன்னாள் பாராளுமன்ற உறுப்பினர்கள் தொடர்பான அனுதாப பிரேரணை எதிர்வரும் 25 ம் திகதி பாராளுமன்றத்தில் முன்வைக்கப்படவுள்ளமை குறிப்பிடத்தக்கது. ", "URL": "https://www.itnnews.lk/2023/10/05/396697/", "Category": "Breaking News,தேசிய செய்திகள்,முதன்மை செய்தி", "Parent URL": null}