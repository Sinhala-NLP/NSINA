{"Source": "ITN news", "Timestamp": "නොවැම්බර් 11, 2022 16:17", "Headline": "චීනය කෝවිඩ් නිරෝධායන කාලය අඩු කරයි", "News Content": "කෝවිඩ් 19 සදහා ඇති නිරෝධායන කාලය අඩු කිරීම චීනය පියවර ගෙන තිබෙනවා. කෝවිඩ් 19 පාලනය කිරීම සදහා චීනය දැඩි පියවර මාලාවක් පසුගිය කාලය තුළ දී ගත්තා. මේ වන විට එම නීති එකිනෙක ලිහිල් කරමින් සිටින බවයි විදෙස් මාධ්‍ය වාර්තා කළේ. කෝවිඩ් සම්බන්ධයෙන් ඇති නිරෝධායන කාලය දින දෙකකින් අඩු කිරීමට අද චීන බලධාරීන් පියවර ගෙන තිබෙනවා. කෝවිඩ් සම්බන්ධයෙන් දැඩි පාලන නීති හදුන්වා දීම නිසා චීන ආර්ථිකයට අයහපත් බලපෑම් ඇති වුණා. කෝවිඩ් ආසාදිත පුද්ගලයන් රැගෙන එන ගුවන්යානා සදහා දඩ පැනවීමේ නීතිය ලිහිල් කිරීමට ද චීන බලධාරීන් කටයුතු කර තිබෙනවා.   ", "URL": "https://www.itnnews.lk/2023/10/05/445237/", "Category": "ජාත්‍යන්තර පුවත්", "Parent URL": null}