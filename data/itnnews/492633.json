{"Source": "ITN news", "Timestamp": "ජූනි 18, 2023 06:02", "Headline": "ලෙඩ හොඳ කරන්න ශාන්තිකර්මයක් කරලා – ඒ අතර තැඹිලි ගෙඩි 21ක් පොවලා – ලෙඩ උත්සන්න වූ විට කහ වතුර පොවලා – කත මැරිලා", "News Content": "ලග්ගල , දාස්ගිරිය , හත්තොට අමුණ ප්‍රදේශයේ සිදු කළ ශාන්තිකර්මයක් අතරතුර අසනීප වූ කාන්තාවක් රෝහල්ගත අනතුරුව ජීවිතක්ෂයට පත්ව තිබෙනවා. පැවති අසනීප තත්ත්වයන් සුව කර ගැනීම සඳහා කාන්තාවන් දෙදෙනෙකුට සහ පිරිමි පුද්ගලයෙකු සඳහා මෙම ශාන්ති කර්මය සිදු කළ බවයි පොලිසිය නිවේදනය කළේ ශාන්ති කර්මය අතරතුරදී තැඹිලි ගෙඩි 21ක් පොවා ඇති බවත් ඒ අවස්ථවේදී එක් කාන්තාවක් අසනීප වූ බවත් පොලිසිය කියා සිටියා එම කාන්තාව අසනීප වූ විට කහ වතුර පානය කිරීමට ලබා දී ඇති බවයි පොලිසිය පැවසුවේ. ඉන්පසු රෝගී තත්ත්වය උත්සන්න වී දාස්ගිරිය රෝහලට ඇතුලත් කර වැඩිදුර ප්‍රතිකාර සඳහා දඹුල්ල රෝහලට ඇතුලත් කිරීමෙන් අනතුරුව මිය ගොස් තිබෙනවා. ", "URL": "https://www.itnnews.lk/2023/10/05/492633/", "Category": "අතන මෙතන,දේශීය පුවත්", "Parent URL": null}