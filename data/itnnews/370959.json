{"Source": "ITN news", "Timestamp": "ඔක්තෝබර් 22, 2021 13:01", "Headline": "වව්නියාවේදී ගුරුවරුන්ට බාධා කරන්න ආ ස්ටාලින්ගේ ගෝලයන්ට වැඩ වරදියි", "News Content": "සිසුන් 200 ට අඩු පාසල් අද දිනයේත් විවෘතව පවතිනවා. ඊයෙට සාපේක්ෂව අද දිනයේ දී ගුරුවරුන්ගේ මෙන්ම සිසුන්ගේ පැමිණීමත් ඉහළ මට්ටමක පවතින බවයි අපට වාර්තා වන්නේ. මේ අතර අද දින සේවයට වාර්තා කළ ගුරුවරුන්ගේ තොරතුරු සෙවීමට පැමිණි ලංකා ගුරු සංගමයේ නියෝජිතයින්ට දෙමව්පියන් බැන පළවාහැරීමේ සිද්ධියකුත් අපට වාර්තා වනවා. වව්නියාව,  මුන්ඩිමුරුප්පුව ශ්‍රී ගුණානන්ද ප්‍රාථමික විදුහල ඊයේ දිනයේ ද ඉතා සාර්ථකව පැවැත්වුණා. අද දිනයේ ද ගුරුවරුන් විදුහලට පැමිණි අවස්ථාවේ ඔවුන්ගේ තොරතුරු සෙවීමට ලංකා ගුරු සංගමයේ නියෝජිතයින් පැමිණ තිබෙනවා. ඒ වනවිට අවට සිටි දෙමව්පියන් එම ගුරු සංගම් නියෝජිතයින්ට බැන පළවා හැරීමටයි කටයුතු කළේ. සේවයට වාර්තා නොකරන ලෙස මෙම ගුරු සංගම් නියෝජිතයින් විදුහල්පතිවරුන්ට හා ගුරුවරුන්ට තර්ජනය කර තිබුණා. ඒ හේතුවෙනුයි දෙමව්පියන් විදුහල් භූමියෙහි රැදී සිටියේ. එහිදී ගුරු සංගම් නියෝජිතයින් සහ දෙමව්පියන් අතර බහින්බස්වීමක් ද සිදුවී තිබෙනවා. ඔවුන් දෙදෙනා පළවාහරින ආකාරය ජංගම දුරකතනයකින් පටිගතකර තිබුණේ මෙසේයි.           ", "URL": "https://www.itnnews.lk/2023/10/05/370959/", "Category": "දේශීය පුවත්", "Parent URL": null}