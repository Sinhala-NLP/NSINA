{"Source": "ITN news", "Timestamp": "අගෝස්තු 26, 2022 18:27", "Headline": "පාකිස්ථානය ජාත්‍යන්තර ප්‍රජාවගේ සහාය ඉල්ලයි", "News Content": "පාකිස්ථානයේ ජලගැලීම්වලින් විපතට පත් වූ ජනතාව වෙනුවෙන් ආධාර සපයන ලෙස එරට රජය ජාත්‍යන්තර ප්‍රජාවගෙන් ඉල්ලීමක් කර තිබෙනවා. පසුගිය දින කිහිපය තුළ ඇද වැටුණු අධික මෝසම් වැසි නිසා මේ වන විට පුද්ගලයන් මිලියන 30 කට වැඩි පිරිසක් විපතට පත්ව තිබෙනවා. අයහපත් කාලගුණය නිසා එරට මිය ගොස් ඇති පුද්ගලයින් සංඛ්‍යාව 900 ක්. රජයට පමණක් ජනතාවට සහන සැලසීමේ හැකියාව ගිලිහීයමින් තිබෙන  බවයි එරට දේශගුණික විපර්යාස පිළිබඳ අමාත්‍යවරයා සඳහන් කළේ. එක්සත් ජාතීන්ගේ සංවීධානය සහන කටයුතු සඳහා එක්ව සිටින අතර ජාත්‍යන්තර සංවිධාන රැසක් ආධාර ලබාදීම් සිදු කරමින් සිටිනවා.   ", "URL": "https://www.itnnews.lk/2023/10/05/431284/", "Category": "Breaking News,ජාත්‍යන්තර පුවත්", "Parent URL": null}