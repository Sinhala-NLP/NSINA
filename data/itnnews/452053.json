{"Source": "ITN news", "Timestamp": "දෙසැම්බර් 25, 2022 12:31", "Headline": "වනජීවි හා වනසම්පත් සංරක්ෂණ අමාත්‍යාංශය යටතේ ඇති ආයතන 4 ක් වාර්තාගත ආදායමක් උපයයි", "News Content": "වනජීවී හා වන සම්පත් සංරක්ෂණ ආමරත්‍යංශය යටතේ ඇති ආයතන 4 මේ වසරේ වාර්තාගත ආදායමක් උපයා ඇති බව කෘෂිකර්ම අමාත්‍යංශය පවසනවා. අමාත්‍ය මහින්ද අමරවීර මහතාගේ ප්‍රධානත්වයෙන් පැවති ප්‍රගති සමාලෝචන රැස්වීමේ දී මේ බව අනාවරණ වුණා. ඒ අනුව මේ වසරේ ඔක්තෝබර් මාසය වනවිට වනජීවී සංරක්ෂණ දෙපාර්තමේන්තුව රුපියල් මිලියන 1,291.8 ක් ජාතික සත්වෝද්‍යාන දෙපාර්තමේන්තුව රුපියල් මිලියන 414.2 ක් වන සංරක්ෂණ දෙපාර්තමේන්තුව රුපියල් මිලියන 672 ක් සහ රාජ්‍ය දැව සංස්ථාව රුපියල් මිලියන 4,316 ක ආදායමක් උපයා තිබෙනවා. පසුගිය වසර දෙක තුළ මෙම ආයතන උපයන ආදායමේ යම් අඩුවක් පෙන්නුම් කළේ පාස්කු ප්‍රහාරය සහ කොවිඩ් වසංගතය හේතුවෙන්. මේ වනවිට රට යථාතත්ත්වයට පත්වී සංචාරක ආකර්ෂණය ඉහළ ගොස් තිබීම හේතුවෙන් මෙම ආදායම් උපයා ඇති බවයි කෘෂිකර්ම අමාත්‍යංශය සදහන් කරන්නේ.           ", "URL": "https://www.itnnews.lk/2023/10/05/452053/", "Category": "දේශීය පුවත්", "Parent URL": null}