{"Source": "ITN news", "Timestamp": "நவம்பர் 26, 2022 14:22", "Headline": "பாவனைக்கு உதவாத மிளகாய்த்துண்டுகள் சுற்றிவளைப்பு", "News Content": "அம்பலாங்கொடை பகுதியில் மிளகாய்த் துண்டுகள் மற்றும் மிளகாய்த் தூளை விநியோகிப்பதற்கு பயன்படுத்தப்பட்ட லொறி ஒன்றை சுற்றிவளைத்த அம்பலாங்கொடை பொது சுகாதார பரிசோதகர்கள் அதன் மாதிரிகளை இரசாயன பரிசோதகருக்கு அனுப்பி கிடைக்கப்பெற்ற அறிக்கையில் அதிலுள்ள மிளகாய் துண்டுகள் மற்றும் மிளகாய்த்தூளில் 50 சதவீதம் கோதுமை மா ,உப்பு, மற்றும் நிற சேர்க்கைகள் சேர்க்கபட்டுள்ளது தெரியவந்துள்ளது . இதன்படி, மனித பாவனைக்குத் தகுதியற்ற 368 கிலோ மிளகாய்த் தூளை அழிக்குமாறு பலப்பிட்டிய நீதவான் உத்தரவிட்டுள்ளார். சந்தேகநபருக்கு 30,000 ரூபா அபராதமும் விதிக்கப்பட்டுள்ளது. ", "URL": "https://www.itnnews.lk/2023/10/05/447681/", "Category": "Breaking News,தேசிய செய்திகள்", "Parent URL": null}