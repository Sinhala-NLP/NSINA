{"Source": "ITN news", "Timestamp": "මාර්තු 31, 2022 19:28", "Headline": "අලුත් අවුරුද්දේ නැකතට පැලයක් සිටුවා පරිසරය රැකගන්න එක්වන්න", "News Content": "අලුත් අවුරුද්දේ නැකතට පැලයක් සිටුවා පරිසරය රැකගන්න එක්වන්නැයි අමාත්‍ය මහින්ද අමරවීර ඉල්ලා සිටිනවා. සිංහල දෙමල අලුත් අවුරුද්දේ නැකතට පැලයක් සිටුවීමේ වැඩසටහන සමගාමීව හුස්ම දෙනතුරු ව්‍යාපෘතිය යටතේ ස්වාධීන රූපවාහිනී මාධ්‍ය ජාලයේ සේවක සේවිකාවන් සදහා පළතුරු පැල ලබාදීමේ වැඩසටහන එක්වෙමින් අමාත්‍යවරයා මේ බව කියා සිටියා. දෙලුම්, අඹ, දොඩම් මෙන්ම කොස් පැල ලබාදීම ද මෙහිදී සිදු කෙරුණා. ස්වාධීන රූපවාහිනී මාධ්‍ය ජාලයේ ප්‍රධාන විධායක නිලධාරී නලින් නිශ්ශංක  මහතා ඇතුළු ඉහළ කළමණාකාරීත්වය මෙන්ම සේවක සේවිකාවන්ද මෙම අවස්ථාවට එක්වුණා. ලබන 18 වනදා පෙරවරු 11.16ට යෙදෙන නැකතේදී පැලයක් සිටුවන ලෙස මෙහිදී දැනුවත් කෙරුණා.       ", "URL": "https://www.itnnews.lk/2023/10/05/404952/", "Category": "දේශීය පුවත්", "Parent URL": null}