{"Source": "ITN news", "Timestamp": "ඔක්තෝබර් 13, 2021 19:02", "Headline": "මහ කන්නයට කාබනික පොහොරත් අරගෙන විගෝරස් කොළඹ එයි", "News Content": "වී ගොවීන් සදහා මහ කන්නයට අවශ්‍ය කාබනික පොහොර රැගත් නැව දිවයිනට පැමිණියා. සෞභාග්‍යයේ දැක්ම ප්‍රතිපත්ති ප්‍රකාශයේ සදහන් හරිත කෘෂිකර්මාන්ත වැඩපිළිවෙළ යතාර්ථයක් කිරීම සදහා රසායනික පොහොර ආනයනය නවතා දැමීමට රජය තීරණය කළා. ඒ අනුවයි මෙවර මහ කන්නයේ වී ගොවිතැන සදහා අවශ්‍ය කාබනික පොහොර බෙදා දීමට රජය තීරණය කළේ. මේ අනුව පොහොර මෙට්‍රික් ටොන් 30000 ක් රැගත් විගෝරස් නැමති නැව කොළඹ වරායට අද පැමිණියා. කාබනික පොටෑසියම් ෆ්ලෝරයිඩ් අඩංගු මෙම පොහොර අම්පාර, අනුරාධපුරය, පොලොන්නරුව, මඩකලපුව, මොණරාගල, හම්බන්තොට, ත්‍රිකුණාමලය, කුරුණැගල ඇතුලු දිස්ත්‍රික්ක නවයක් සදහා බෙදාදීමට නියමිතයි. ලංකා පොහොර සමාගම සහ ලංකා කොමර්ෂල් පොහොර සමාගමයි මෙම පොහොර ආනයනය කළේ.         ", "URL": "https://www.itnnews.lk/2023/10/05/369069/", "Category": "දේශීය පුවත්", "Parent URL": null}