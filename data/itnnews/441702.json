{"Source": "ITN news", "Timestamp": "ඔක්තෝබර් 21, 2022 14:04", "Headline": "ඉන්දීය සෞඛ්‍යය අංශ විසින් කොවිඩ් එන්නත් මිලියන 100ක් විනාශ කරයි", "News Content": "ඉන්දීය සෞඛ්‍යය අංශ විසින් කල් ඉකුත් වීම හේතුවෙන් කොවිඩ් එන්නත් මිලියන 100ක් පමණ විනාශ කර තිබෙනවා. ඉන්දියාවේ එස් අයි අයි නම් ආයතනය විසින් නිෂ්පාදනය කළ එන්නත් තොගයකුයි මෙලෙස විනාශ කර ඇත්තේ. මෙම ආයතනය පසුගිය වසරේ දෙසැම්බර් මාසයේ දී කොවිඩ් එන්නත් නිෂ්පාදනය නවතා දැමුවා. විනාශ කර දැමූ එන්නත්වල ආයු කාලය මාස 09ක් වූ අතර පසුගිය සැප්තැම්බර් මාසයේ දී ඒවා කල් ඉකුත් වුණා. ඉන්දියාව මේ වන විට සිය ජනගහනයෙන්  70%කට වැඩි පිරිසකට කොවිඩ් එන්නත් දෙක ම ලබා දී තිබෙනවා. ඒ අනුව එරට සමස්තයක් වශයෙන් එන්නත් බිලියන දෙකක් ලබා දී ඇති බවයි විදෙස් මාධ්‍ය සඳහන් කළේ.     ", "URL": "https://www.itnnews.lk/2023/10/05/441702/", "Category": "Breaking News,ජාත්‍යන්තර පුවත්", "Parent URL": null}