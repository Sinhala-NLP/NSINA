{"Source": "ITN news", "Timestamp": "නොවැම්බර් 15, 2022 10:24", "Headline": "හිරුණිකා ප්‍රේමචන්ද්‍ර අධිකරණයට රැගෙන එයි", "News Content": "අත්අඩංගුවට ගත් හිටපු පාර්ලිමේන්තු මන්ත්‍රී හිරුනිකා ප්‍රේමචන්ද්‍ර මහත්මිය ඇතුලු පිරිස අලුත්කඩේ මහේස්ත්‍රාත් අධිකරණයට අද ඉදිරිපත් කෙරුණා. හිටපු පාර්ලිමේන්තු මන්ත්‍රීනී හිරුනිකා ප්‍රේමචන්ද්‍ර මහත්මිය ඇතුලු 15 දෙනෙකු කුරුදුවත්ත පොලිසිය මගින් ඊයේ අත්අඩංගුවට ගැණුනේ පොලිස් රාජකාරියට බාධා කිරිම ඇතුලු චෝදනා කිහිපයක් යටතේයි. එක්සත් ජාතීන්ගේ කාර්යාලය ඉදිරිපිට දී පැවති සමගි ජන බලවේගයේ කානන්තා සංවිධානයේ විරෝධතාවක් අතරතුර කාන්තාවන් දෙදෙනෙකු අත්අඩංගුවට ගෙන ඇති අතර ඔවුන් නිදහස් කරන ලෙස ඉල්ලමින් හිටපු පාර්ලිමේන්තු මන්ත්‍රී හිරුනිකා ප්‍රේමචන්ද්‍ර මහත්මිය කුරුදුවත්ත පොලිසිය ඉදිරිපිට විරෝධතාවක් සිදු කලා. එම අවස්ථාවේයි  ඇය අත්අඩංගුවට ගත්තේ. අත්අඩංගුවට ගත් පිරිස අද උදෑසන අධිකරණ වෛද්‍ය නිලධාරිවරයා වෙත ඉදිරිපත් කෙරුණා. ඒ කුරුදුවත්ත පොලිසියේ ආරක්ෂාව යටතේයි. මේ වන විට අලුත්කඩේ මහෛස්ත්‍රාත් අධිකරණයේ දි ඔවුන් පිළිබද නඩු විභාගය පැවැත්වෙනවා.           ", "URL": "https://www.itnnews.lk/2023/10/05/445730/", "Category": "දේශීය පුවත්", "Parent URL": null}