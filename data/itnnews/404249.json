{"Source": "ITN news", "Timestamp": "மார்ச் 28, 2022 11:33", "Headline": "ஜனாதிபதி தலைமையில் பிம்ஸ்டெக் மாநாடு இன்று ஆரம்பம்..", "News Content": "பிம்ஸ்டெக் மாநாடு இன்று கொழும்பில் ஆரம்பமாகியுள்ளது. எதிர்வரும் புதன்கிழமை வரை மாநாடு நடைபெறவுள்ளதாக வெளிவிவகார அமைச்சு தெரிவித்துள்ளது. ஜனாதிபதி கோட்டாபய ராஜபக்ஷ பிம்ஸ்டெக் மாநாட்டுக்கு தலைமைதாங்குகிறார். பங்களாதேஷ், பூட்டான், இந்தியா, நேபாளம் மற்றும் தாய்லாந்து ஆகிய நாடுகளின் வெளிநாட்டு அமைச்சர்களும், சிரேஷ்ட அதிகாரிகளும் மாநாட்டில் பங்கேற்கவுள்ளனர். மியன்மார் வெளிவிவகார அமைச்சர் வீடியோ தொழில்நுட்பத்தினூடாக மாநாட்டில் பங்கேற்கவுள்ளார். பிம்ஸ்டெக் நாடுகளின் அரச தலைவர்கள் மெய்நிகர் கலந்துரையாடலில் பங்கேற்கவுள்ளனர். பிம்ஸ்டெக் நாடுகள் அடைந்துள்ள முன்னேற்றங்கள் தொடர்பில் இம்முறை கலந்துரையாடப்படும். உச்சி மாநாட்டின் போது பிம்ஸ்டெக் சாசனம் ஏற்றுக்கொள்ளப்பட்டு, பல சட்ட ஒப்பந்தங்கள் கைச்சாத்திடப்படுமென வெளிவிவகார அமைச்சு அறிவித்துள்ளது. ", "URL": "https://www.itnnews.lk/2023/10/05/404249/", "Category": "Breaking News,தேசிய செய்திகள்,முதன்மை செய்தி", "Parent URL": null}