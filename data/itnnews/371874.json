{"Source": "ITN news", "Timestamp": "அக்டோபர் 26, 2021 13:07", "Headline": "மில்லியன் யூரோ பெறுமதியுடையதாக கூறப்படுகின்ற போலி நாணயத்தாளுடன் இருவர் கைது", "News Content": "மில்லியன் யூரோ பெறுமதியுடையதாக கூறப்படுகின்ற போலி நாணயத்தாளுடன் பெண் ஒருவரும் ஆண் ஒருவரும் தெமட்டகொட பகுதியில் கைது செய்யப்பட்டனர். விசேட அதிரடிபடை புலனாய்வு பிரிவு அதிகாரிகளுக்கு இலங்கை வான்படை புலனாய்வு துறையினரால் வழங்கப்பட்ட தகவல்களுக்கு அமையவே சுற்றி வளைப்பு மேற்கொள்ளப்பட்டது. இதற்கமைய தெமட்டகொட மேம்பாலத்திற்கு அருகாமையில் மகாவெல ஒழுங்கைக்கு திரும்பும் சந்தியில் இச்சுற்றிவளைப்பு மேற்கொள்ளப்பட்டது. ஒரு மில்லியன்யூரோ பெறுமதியுடையதாக தெரிவிக்கப்பட்டு போலியாக தயாரிக்கப்பட்ட நாணயத்தாளை தன்வசம் வைத்திருத்தல் அதனை மோசடியாக இலங்கை ரூபாவுக்கு மாற்றுவதற்கு முயற்சி செய்தல், போன்றன சந்தேக நபர்களுக்கு எதிரான குற்றச்சாட்டுக்களாகும். கைது செய்யப்பட்ட சந்தேக நபர் கொட்டுகொட யாககொடமுல்ல பகுதியை வசிப்பிடமாக கொண்டதுடன் பெண் சந்தேக நபர் வெல்லம்பிட்டி பகுதியை வசிப்பிடமாக கொண்டவர். சந்தேக நபர்களும் போலிய நாயணத்தாளும் மேலதிக விசாரணைகளுக்கென ஒப்படைக்கப்பட்டது. ", "URL": "https://www.itnnews.lk/2023/10/05/371874/", "Category": "Breaking News,தேசிய செய்திகள்", "Parent URL": null}