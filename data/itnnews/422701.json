{"Source": "ITN news", "Timestamp": "ஜூலை 12, 2022 12:57", "Headline": "இன்று முதல் நாளாந்தம் 4 ஆயிரம் மெட்ரிக் தொன் டீசலை சந்தைக்கு விநியோகிக்க நடவடிக்கை..", "News Content": "இன்று முதல் நாளாந்தம் 4 ஆயிரம் மெட்ரிக் தொன் டீசலை சந்தைக்கு விநியோகிக்க நடவடிக்கை எடுக்கப்பட்டுள்ளது. எதிர்வரும் 15ம் மற்றும் 17ம் திகதிகளில் நாட்டுக்கு வருகைத்தரவுள்ள டீசல் கப்பல்களுக்கும் 22ம் மற்றும் 24ம் திகதிகளில் நாட்டை வந்தடையவுள்ள பெற்றோலை ஏற்றிய கப்பல்களுக்குமான சகல கட்டணங்களும் செலுத்தப்பட்டுள்ளதாக அமைச்சர் கஞ்சன விஜயசேகர தெரிவித்துள்ளார். அவர் டுவிட்டர் பதிவொன்றின் ஊடாகவே இது தொடர்பில் தகவல் வெளியிட்டுள்ளார். 15ம் மற்றும் 17ம் திகதிகளில் வருகைத்தரவுள்ள டீசல் கப்பல்களுக்கும் 17ம் மற்றும் 19ம் திகதிகளில் வருகைத்தரவுள்ள பெற்றோலை ஏற்றிய கப்பல்களுக்குமான எஞ்சிய கட்டணம் நாளைய தினம் செலுத்தப்படவுள்ளதாக அமைச்சர் குறிப்பிட்டுள்ளார். அதேபோல் 12 முதல் 15ம் திகதிக்கு இடைப்பட்ட காலப்பகுதியில் டீசலும், 14 முதல் 16ம் திகதிக்கு இடைப்பட்ட காலப்பகுதியில் உராய்வு எண்ணெயும் மற்றும் 17ம் திகதிக்கு இடைப்பட்ட காலப்பகுதியில் கச்சா எண்ணெயையும் எடுத்துவரும் கப்பல்கள் நாட்டை வந்தடையவுள்ளன. அவற்றுக்கான கட்டணம் செலுத்தும் நடவடிக்கை கப்பல்கள் நாட்டை வந்தடைந்தவுடன் முன்னெடுக்கப்படவுள்ளதாக அமைச்சர் குறிப்பிட்டார் ", "URL": "https://www.itnnews.lk/2023/10/05/422701/", "Category": "Breaking News,தேசிய செய்திகள்", "Parent URL": null}