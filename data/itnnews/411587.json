{"Source": "ITN news", "Timestamp": "මැයි 16, 2022 10:23", "Headline": "යුරෝ 50,000ක් සමඟ පුද්ගලයෙකු අත්අඩංගුවට", "News Content": "යුරෝ 50,000ක මුදලක් නීතිවිරෝධී ලෙස ළඟ තබාගත් පුද්ගලයෙකු බොරලැස්ගමුව පැපිලියාන ප්‍රදේශයේදී අත්අඩංගුවට ගෙන තිබෙනවා. උණ්ඩියල් ක්‍රමයට ජාවාරම් කිරීම සඳහා මෙම මුදල් ලග තබා ගෙන ඇති බවටයි හෙළි වී තිබෙන්නේ. විශේෂ කාර්ය  බලකායේ නිලධාරීන්ට ලැබුණු තොරතුරකට අනුව කළ වැටලීමේදී සැකකරු අත්අඩංගුවට ගැනුනේ. මෙම මුදල් තොගයේ වටිනාකම ශ්‍රී ලංකා මුදලින් රුපියල් මිලියන 18.69ක් වනවා. මෙම මුදල් ප්‍රකට ආදායමෙන් කොටසක් නොවන බවට සැකකළ හැකි මුදල් විශුද්ධීකරණය කිරීමේ වරදට ගැනෙන අතර අත්අඩංගුවට ගත් සැකකරු පුංචි බොරැල්ල ප්‍රදේශයේ පදිංචි 53 හැවිරිදි පුද්ගලයෙක්. වැඩිදුර විමර්ශන සඳහා සැකකරු කිරුලපල නීති විරෝධී වත්කම් විමර්ශන කොට්ඨාසය වෙත භාරදී තිබෙනවා.     ", "URL": "https://www.itnnews.lk/2023/10/05/411587/", "Category": "Breaking News,ජාත්‍යන්තර පුවත්", "Parent URL": null}