{"Source": "ITN news", "Timestamp": "ජූනි 22, 2023 11:12", "Headline": "බහුකාර්ය සංවර්ධන සහායක සේවයේ නියුතු 253 දෙනෙකුට පත්වීම් ලිපි", "News Content": "රෝගීන්ට ඇති වූ සංකූලතා හේතුවෙන් භාවිතයෙන් ඉවත් කළ නිර්වින්දන එන්නත කිසිදු අවස්ථාවක ළමයින්ට ලබා දෙන එකක් නොවන බව අමාත්‍ය කෙහෙලිය රඹුක්වැල්ල මහතා පවසනවා. මේ අනුව එන්නත හේතුවෙන් වයස අවුරුදු දෙකක දරුවකු ජීවිතක්ෂයට පත් වූ බවට කරන චෝදනා අසත්‍ය බවයි අමාත්‍යවරයා අවධාරණය කරන්නේ. බහුකාර්ය සංවර්ධන සහායක සේවයේ නියුතු 253 දෙනෙකු මධ්‍යම, සබරගමුව සහ වයඹ පළාත්වල රෝහල්වලට සෞඛ්‍ය කාර්ය සහායකයින් ලෙස යොමු කිරීමට අදාළ පත්වීම් ලිපි ප්‍රදානය කරමින් අමාත්‍යවරයා මේ බව කියා සිටියා. ගැටලුවට තුඩු දුන් නිර්වින්දන ඖෂධය ලබාදීමේදී තරමක වේදනාකාරී තත්ත්වයක් ඇති වන බැවින් එය දරුවන්ට ලබා දෙන්නේ නැති බවයි අමාත්‍යවරයා මෙහිදී ප්‍රකාශ කළේ. මධ්‍යම පළාත් ආණ්ඩුකාර ලලිත් යූ ගමගේ මහතා ඇතුළු පිරිසක් මෙම අවස්ථාවට සහභාගී වුණා.     ", "URL": "https://www.itnnews.lk/2023/10/05/493951/", "Category": "Breaking News,දේශීය පුවත්", "Parent URL": null}