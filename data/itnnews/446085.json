{"Source": "ITN news", "Timestamp": "නොවැම්බර් 17, 2022 09:20", "Headline": "ඉරානයේ රාජ්‍ය විරෝධී උද්ඝෝෂණවල නිරත වූ 4 දෙනෙකුට මරණ දණ්ඩනය", "News Content": "ඉරානයේ රාජ්‍ය විරෝධී උද්ඝෝෂණ ව්‍යාපාරවල නිරත වූ පුද්ගලයන් හතර දෙනෙකුට එරෙහි ව මරණ දණ්ඩනය ලබා දී තිබෙනවා. ටෙහෙරානයේ විප්ලවීය අධිකරණයයි මෙම දඩුවම ලබා දී ඇත්තේ.  පොලිස් නිලධාරියෙකු ඝාතනය කිරීම, ගිනි අවි භාවිතය, මහජන ආරක්ෂාවට බාධා එල්ල කිරීම ආදී චෝදනා යටතේ මෙම පුද්ගලයන්ට නඩු පැවරීම සිදු වුණා. මෙම චෝදනා සම්බන්ධයෙන් වරදකරුවන් බවට තීන්දු කිරීමෙන් පසු මරණ දණ්ඩනය ලබා දීමට අධිකරණය කටයුතු කළා. කෙසේවෙතත්, මෙම අධිකරණ තීරණය සම්බන්ධයෙන් මානව හිමිකම් ක්‍රියාකාරීන්ගේ දැඩි විවේචනය එල්ල වී තිබෙනවා.     ", "URL": "https://www.itnnews.lk/2023/10/05/446085/", "Category": "ජාත්‍යන්තර පුවත්", "Parent URL": null}