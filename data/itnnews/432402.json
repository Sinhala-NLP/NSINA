{"Source": "ITN news", "Timestamp": "සැප්තැම්බර් 1, 2022 17:18", "Headline": "ඉන්දියාව පළමු වරට ගුවන්යානා රැගෙන යා හැකි නෞකාවක් නිපදවයි", "News Content": "ඉන්දියාව පළමු වරට ගුවන්යානා රැගෙන යා හැකි නෞකාවක් නිෂ්පාදනය කර තිබෙනවා. මෙම නෞකාව නිෂ්පාදනය කිරීම සදහා වසර 13 ක කාලයක් ගත වූ බවයි නිෂ්පාදකයන් සදහන් කළේ. මෙට්‍රික් ටොන් හතළිස් පන්දහසක බරින් යුතු නෞකාව වික්‍රාන්ත් ලෙස නම් කර තිබෙනවා. ඉන්දීය නාවික හමුදා නෞකා යන නාමයද ඊට එක් කර අයි එන් එස් වික්‍රාන්ත් ලෙස නිල වශයෙන් නාවික හමුදාවට මෙම නෞකාව භාරදීම සිදු වුණා. එම අවස්ථාවට අග්‍රාමාත්‍ය නරේන්ද්‍ර මෝදි ඇතුළු රජයේ ඉහළ නිලධාරීන් එක්ව සිටියා. ප්‍රහාරක යානා 30 ක් පමණ මෙම නෞකාවේ රැගෙන යා හැකියි.     ", "URL": "https://www.itnnews.lk/2023/10/05/432402/", "Category": "ජාත්‍යන්තර පුවත්", "Parent URL": null}