{"Source": "ITN news", "Timestamp": "ஜூலை 21, 2021 10:49", "Headline": "எதிர்கட்சி தலைவர் சஜித் பிரேமதாச வெளியிட்டுள்ள ஹஜ் பெருநாள் வாழ்த்துச்செய்தி..", "News Content": "எதிர்கட்சி தலைவர் சஜித் பிரேமதாச வெளியிட்டுள்ள ஹஜ் பெருநாள் வாழ்த்துச்செய்தியில் சமூகங்களுக்கிடையில் நல்லிணக்கத்தையும் சக வாழ்வையும் உலகிற்கு எடுத்துக்காட்டுவதோடு, இறைவனுக்கும் அடியாருக்கும் இடையிலான ஒரு தெய்வீக பிணைப்பை ஏற்படுத்தும் மகிமைமிக்க ஒரு நன்நாள் ஆக ஹஜ் திருநாள் அமையட்டும் என குறிப்பிட்டுள்ளார். இஸ்லாத்தின் கட்டாய கடமைகளில் இறுதி கடமையாக இருக்கும் இந்த கடமையை நிறைவேற்றுவதற்காக புண்ணிய பூமிக்கு செல்வதையே ஹஜ் கடமை என குறிப்பிடலாம். பேரழிவான ஒரு காலத்தில் சமத்துவம் என்பது முன் எப்போதையும் விட தெளிவாக உணரமுடிகிறது. தற்போதைய கொரோனா நிலைமை காரணமாக உங்கள் உள்ளங்களை வழிபாட்டுத்தளங்களாக மாற்றிக்கொண்டு சுகாதார வழிமுறைகளுக்கமைய ஹஜ்ஜூ பெருநாளை கொண்டாடுமாறு கேட்டுக்கொள்வதாக எதிர்கட்சி தலைவர் சஜித் பிரேமதாச தனது ஹஜ்ஜூ பெருநாள் வாழ்த்துச்செய்தியில் குறிப்பிட்டுள்ளார். ", "URL": "https://www.itnnews.lk/2023/10/05/350919/", "Category": "அண்மைய செய்திகள்,தேசிய செய்திகள்", "Parent URL": null}