{"Source": "ITN news", "Timestamp": "අගෝස්තු 29, 2021 11:14", "Headline": "සුළඟකින් නිට්ටඹුව රන් පොකුණුගම ප්‍රදේශයේ නිවාස 15කට දැඩි හානි", "News Content": "නිට්ටඹුව රන් පොකුණුගම ප්‍රදේශයට ඊයේ රාත්‍රියේ ඇති වූ දැඩි සුළං තත්ත්වයක් නිසා නිවාස 15 කට පමණ දැඩි හානි සිදු වුණා.අතුරු මාර්ග කිහිපයකට ගස් ඇඳ වැටීම නිසා ගමනාගමනයද ඇනහිට තිබූ බවයි අප වාර්තාකරුවන් සඳහන් කළේ. අත්තනගල්ල ප්‍රාදේශීය සභාව මගින් හානි සිදුවූ ස්ථාන යථා තත්ත්වයට පත් කිරීමට පියවර ගෙන තිබෙනවා. රන් පොකුණුගම නිවාස සංකීර්ණයේ නිවාස කිහිපයක්ම සුළඟින් හානියට පත් වුණා. මේ අතර රාගම බටුවත්ත හා ගලහිටියාව ගම්මාන හරහා හමා ගිය සුළි සුළඟකින් ප්‍රදේශ කිහිපයක නිවාස හා ව්‍යාපාරික ස්ථානවලට හානි සිදුවී තිබෙනවා.   ", "URL": "https://www.itnnews.lk/2023/10/05/358959/", "Category": "දේශීය පුවත්", "Parent URL": null}