{"Source": "ITN news", "Timestamp": "அக்டோபர் 4, 2021 12:27", "Headline": "வீடொன்றினுள் சூட்சசமான முறையில் ஹெரோயின் வியாபாரத்தை மேற்கொண்ட இருவர் கைது", "News Content": "வீடொன்றினுள் சூட்சசமான முறையில் ஹெரோயின் வியாபாரத்தை மேற்கொண்டு வந்த இருவர் பொலிஸ் விசேட அதிரடிப் படை அதிகாரிகளால் கைது செய்யப்பட்டுள்ளனர். பொலிஸ் விசேட அதிரடிப் படையின் அளுத்கம முகாம் அதிகாரிகளுக்கு கிடைத்த தகவலுக்கமைய நேற்றைய தினம் ஊருகஸ்மங்ஹந்திய, துடுவ பிரதேசத்தில் அமைந்துள்ள வீடொன்று சுற்றி வளைக்கப்பட்டது. இதன்போது, 3 கிராம் 460 மில்லிகிராம் ஹெரோயின் போதைபொருள் உட்பட ஒரு இலட்சத்து 18 ஆயிரத்து 990 ரூபா பணமும் கைப்பற்றப்பட்டதாக பொலிசார் குறிப்பிட்டுள்ளனர். சம்பவம் தொடர்பில் இருவர் கைது செய்யப்பட்டுள்ள நிலையில், மேலதிக விசாரணைகளுக்காக சந்தேகநபர்கள் ஊரகஸ்மங்ஹந்திய பொலிஸ் நிலையத்தில் ஒப்படைக்கப்பட்டுள்ளனர். ", "URL": "https://www.itnnews.lk/2023/10/05/366751/", "Category": "Breaking News,தேசிய செய்திகள்", "Parent URL": null}