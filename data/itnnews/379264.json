{"Source": "ITN news", "Timestamp": "නොවැම්බර් 29, 2021 09:45", "Headline": "ඉන්දියාවේ දෛනික කොරෝනා ආසාදිතයින් හා මරණ සංඛ්‍යාව පහළට", "News Content": "ඉන්දියාවේ දෛනිකව වාර්තා වන කොරෝනා ආසාදිතයින් හා මරණ සංඛ්‍යාව වාර්තාගත ලෙස පහළ ගොස් තිබෙනවා. ගතවූ පැය 24ට ඉන්දියාවෙන් හමුවී ඇත්තේ වයිරස ආසාදිතයින් 6226 දෙනෙකු පමණයි. සිදුව ඇති මරණ සංඛ්‍යාව 20 ක්. කෙසේ වුවද මාසයක පමණ කාලයක සිට දෛනිකව වැඩිම කොරෝනා මරණ සංඛ්‍යාවක් අඛණ්ඩව වාර්තා වන්නේ රුසියාවෙන්. ඊයේ දිනයේ දී එරටින් වාර්තා වී ඇති කොරෝනා මරණ සංඛ්‍යාව 1224 ක්. එමෙන්ම ගතවූ පැය 24 ට වැඩිම වයිරස ආසාදිතයින් සංඛ්‍යාවක් හමුවී ඇත්තේ ජර්මනියෙන්. එම සංඛ්‍යාව 39000 කට ආසන්නයි. මේ වනවිට ලොව පුරා රටවල් 222 කින් හමුවී ඇති සමස්ත වයිරස ආසාදිතයින් සංඛ්‍යාව විසි හය කෝටි දා හත් ලක්ෂය ඉක්මවා තිබෙනවා. සිදුව ඇති මරණ සංඛ්‍යාව 5,217,302ක්.     ", "URL": "https://www.itnnews.lk/2023/10/05/379264/", "Category": "Breaking News,ජාත්‍යන්තර පුවත්", "Parent URL": null}