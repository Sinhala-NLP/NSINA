{"Source": "ITN news", "Timestamp": "ජූනි 3, 2022 11:40", "Headline": "ගෑස් නැව එන්නේ අනිද්දා; පෝලිම්වලට එන්න එපා – ලිට්‍රෝ සමාගමෙන් ඉල්ලීමක්", "News Content": "ගෑස් නැවක් යළි පැමිනෙන්නේ අනිද්දා (05) බැවින් එතෙක් පෝලිම් වල රැදි නොසිටින ලෙස ලිට්‍රෝ සමාගම පාරිභෝගිකයින්ගෙන් ඉල්ලා සිටිනවා. අද දිනයේ දී සිලින්ඩර දහසය දහසක් නිකුත් කළ බව එම සමාගම ප්‍රකාශ කලා. වැඩි මිලට ගෑස් අලෙවි කරන වෙළෙදුන්ට හසු නොවන ලෙස ලිට්‍රෝ සමාගම ජනතාවගේන් ඉල්ලා සිටිනවා.  අද දිනයේ සිලින්ඩර දහසය දහස නිකුත් කරන ස්ථාන පිළිබද තොරතුරු තම සමාගමේ වෙබ් අඩවියෙන් ලබාගත හැකි බවද ලිට්‍රෝ සමාගම පවසනවා. මේ අතර ලාෆ් ගෑස් නැවක් හෙට දිනයේදි දිවයිනට ලගාවිමට නියමිතව තිබෙනවා. අද දිනයේ ගෑස් නිකුත් කරන ස්ථාන රැසක ඉතා දිගු පෝලිම් දක්නට ලැබුනා. මේ අතර දින ගනනාවකට පසු මාතර නගරයට ඊයේ ලිට්‍රෝ ගෑස් පැමිණියද කිසිදු පෝලිමක් නෙමැතිව ගෑස් ලබා ගැනීමට හැකි වුණා. ඒ මාතර ප්‍රා‍දේශිය ලේකම් කාර්යාලය සකස් කල නව ක්‍රමවේදයක් හේතුවෙනුයි. ග්‍රාම නිළධාරි සහතිකය ඇතිව ප්‍රාදේශීය ලේකම් කාර්යාලයේ ලියාපදිංචි වීමෙන් අනතුරුව ගෑස් ලබාගැනීමට පැමිණෙන ලෙස ජංගම දුරකතනවලට කෙටි පණිවුඩ ලබාදීමේ මෙම ක්‍රමය ඉතා සාර්ථක වී තිබුණා. ප්‍රාදේශීය ලේකම් වයි වික්‍රමසිරි මහතාගේ අධීක්ෂණයෙන් ක්‍රියාත්මක වු මෙම වැඩපිළිවෙළ හේතුවෙන් සියලු දෙනාට අපහසුතාවකින් තොරව ගෑස් සිලින්ඩර් ලබාගැනීමේ හැකියාව ලැබුණා.         ", "URL": "https://www.itnnews.lk/2023/10/05/414913/", "Category": "දේශීය පුවත්", "Parent URL": null}