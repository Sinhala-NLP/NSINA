{"Source": "ITN news", "Timestamp": "ජූලි 14, 2021 18:34", "Headline": "ප්‍රවීණ ගීත රචක විමලදාස පෙරේරා මහතා අභාවප්‍රාප්ත වෙයි", "News Content": "ප්‍රවීණ ගීත රචක විමලදාස පෙරේරා මහතා අභාවප්‍රාප්ත වුණා. ජනප්‍රිය ගීත රැසක් රචනා කළ  ඒ මහතා මිය යන විට අසූ හතර වන වියේ පසුවුණා. මදුරප්පෙරුම ආරච්චිගේ විමලදාස පෙරේරා නොහොත් කලාලොවේ විමලදාස පෙරේරා නමින් ප්‍රචලිත වූ මෙම ප්‍රවීණ ගීත රචකයා ඉපදුනේ 1936 වසරේ අගෝස්තු මස 23 වන දිනයි. ඔහු චිත්‍රපට තිරපිටපත් රචකයෙකු, දෙබස් රචකයෙකු, ගීත රචකයෙකු, සහය අධ්‍යක්ෂවරයෙකු,  අධ්‍යක්ෂවරයෙකු මෙන්ම චිත්‍රපට අධ්‍යක්ෂවරයෙකු ලෙස ද කටයුතු කර තිබනෙවා. විමලදාස පෙරේරා මහතා ගුවන් විදුලි වැඩසටහන් නිෂ්පාදකවරයෙකු ලෙසද කලක් සේවය කළා. ඔහු ලියු ගී අතර පුන්සද හිනැහෙන්නේ, මල්බර හිමිදිරියේ, මැණිකේ ඔබේ සිනාවේ, මා ඉන්නේ අන්ධකාරේ දැන් ආදී ගීත වනවා. සංස්කෘතික කටයුතු දෙපාර්තමේන්තුව මගින් කලාභූෂණ රාජ්‍ය සම්මානයෙන්ද ඒ මහතා වරක් පිදුම් ලැබුවා.     ", "URL": "https://www.itnnews.lk/2023/10/05/349221/", "Category": "දේශීය පුවත්", "Parent URL": null}