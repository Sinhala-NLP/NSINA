{"Source": "ITN news", "Timestamp": "ජනවාරි 11, 2023 09:49", "Headline": "එක්සත් ජාතික පක්ෂය ආණ්ඩුවට සහාය දක්වන පක්ෂ කිහිපයක් සමඟ සාකච්ඡා", "News Content": "පළාත් පාලන මැතිවරණය සම්බන්ධයෙන් එක්සත් ජාතික පක්ෂය ආණ්ඩුවට සහාය දක්වන පක්ෂ කිහිපයක් සමඟ සාකච්ඡා ආරම්භ කර තිබෙනවා. පළාත් පාලන මැතිවරණයට තරඟ වැදීම සම්බන්ධයෙන් රජයට සහාය දක්වන දේශපාලන පක්ෂ මෙන්ම ස්වාධීන කණ්ඩායම් කිහිපයක් සමඟ සාකච්ඡා ආරම්භ කර ඇති බවයි එක්සත් ජාතික පක්ෂය පවසන්නේ. ශ්‍රී ලංකා පොදුජන පෙරමුණ ද මෙම සාකච්ඡා සඳහා එක්ව සිටිනවා. එක්සත්ජාතික පක්ෂ නියෝජ්‍ය නායක රුවන් විජේවර්ධන, සභාපති වජිර අබේවර්ධන, මහලේකම් පාලිත රංගේ බණ්ඩාර, පක්ෂ විධායක අධ්‍යක්ෂ ශමල් සෙනරත් යන මහත්වරුන් පක්ෂය නියෝජනය කරමින් එම සාකච්ඡා  සඳහා  එක් වුණා. එසේ ආරම්භ කළ සාච්ඡා අවසන්ව නැති බවත් සාකච්ඡා නිම කිරීමෙන් අනතුරුව පළාත් පාලන මැතිවරණයට එක්සත් ජාතික පක්ෂය තරඟ වදින ආකාරය නිල වශයෙන් ප්‍රකාශයට පත් කරන බවයි එම පක්ෂය වැඩිදුරටත් නිවේදනය කරන්නේ. ", "URL": "https://www.itnnews.lk/2023/10/05/454942/", "Category": "Breaking News,නවතම පුවත්", "Parent URL": null}