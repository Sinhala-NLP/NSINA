{"Source": "ITN news", "Timestamp": "සැප්තැම්බර් 7, 2022 21:36", "Headline": "හිනම්නෝර් සුළි කුණාටවෙන් දකුණු කොරියාවේ 10 දෙනෙකු ජීවිතක්ෂයට", "News Content": "දකුණු කොරියාවට බලපා ඇති හිනම්නෝර් සුළි කුණාටුව හේතුවෙන් පුද්ගලයින් 10 දෙනෙකු ජීවිතක්ෂයට පත්ව තිබෙනවා. සුළි කුණාටුවත් සමග ඇදහැලුණු අධික වර්ෂාව හේතුවෙන් ගංවතුර තත්ත්වයක් හටගෙන ඇති අතර දියේ ගිලීමෙනුයි එම පුද්ගලයින් ජීවිතක්ෂයට පත්ව ඇත්තේ. රථගාලක නවතා තිබූ වාහන ඉවත් කර ගැනීමට යාමේ දී එහි ජල මට්ටම එක් වරම ඉහළ යාමත් සමග එහි සිටි පුද්ගලයින් 7 දෙනෙකු දියේ ගිලී තිබෙනවා. පුද්ගලයින් දෙදෙනෙකුගේ ජීවිත බේරා ගැනීමට හැකිව ඇති අතර ඔවුන් දෙදෙනා එම රථගාලේ සිවිලිමේ තිබූ නලයක එල්ලී සිටියදී සොයා ගැනීමට සහන කණ්ඩායම් වලට හැකියාව ලැබුණා. සුළි කුණාටුවෙන් දකුණු කොරියාවේ දකුණු දිග වෙරළ තීරයන්ට වැඩිම බලපෑම් සිදුව ඇති අතර පුද්ගලයින් හාරදහසක් පමණ ආරක්ෂිත ස්ථාන කරා යොමුකිරීමටයි පියවර ගෙන ඇත්තේ. ", "URL": "https://www.itnnews.lk/2023/10/05/433608/", "Category": "Breaking News,ජාත්‍යන්තර පුවත්", "Parent URL": null}