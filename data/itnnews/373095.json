{"Source": "ITN news", "Timestamp": "නොවැම්බර් 1, 2021 09:52", "Headline": "වසර 06 කට පසු ප්‍රංශය සහ ශ්‍රී ලංකාව අතර යළි ගුවන් ගමන් ඇරඹේ", "News Content": "වසර හයක් පුරා ඇණහිට තිබූ ප්‍රංශ ශ්‍රී ලංකා ගුවන් ගමන් අද යළි ආරම්භ කෙරුණා. 1980 වසරේ ආරම්භ වූ ප්‍රංශයේ සහ ශ්‍රී ලංකාව අතර ඍජු ගුවන් සේවා 2015 වසරේ දී තාවකාලිකව නතර කෙරුණා. එම ගුවන් ගමන් යළි ආරම්භ කෙරුණේ මගීන් 200 දෙනෙකු රැගත් ශ්‍රී ලංකන් ගුවන් යානයක් අද අළුයම කටුනායක ගුවන්තොටුපොළ වෙත පැමිණියා. ශ්‍රී ලංකන් ගුවන් සේවයේ යූ එල් 564 දරණ ගුවන් යානය ප්‍රංශයේ පැරිස් නුවර චාල්ස් බිගෝල් ගුවන් තොටුපොළේ සිටයි මෙරටට පැමිණියේ. ඉදිරියේ දී බදාදා, සිකුරාදා සහ ඉරිදා දිනවලදී ප්‍රංශය සහ ශ්‍රී ලංකාව අතර ඍජු ගුවන් සේවා ක්‍රියාත්මක කිරීමට නියමිතයි.     ", "URL": "https://www.itnnews.lk/2023/10/05/373095/", "Category": "Breaking News,දේශීය පුවත්", "Parent URL": null}