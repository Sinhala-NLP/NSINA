{"Source": "ITN news", "Timestamp": "දෙසැම්බර් 7, 2022 09:40", "Headline": "උදුවප් පොහොය අදයි", "News Content": "ලොව පුරා සියලු බෞද්ධයන් මහත් භක්තියෙන් සමරන වසර අවසාන උදුවප් පොහොය අදට යෙදී තිබෙනවා. ලංකාවාසී බෞද්ධයන්ට ශාසනික වශයෙන් උදුවප් පොහොය දිනය ඉතා ඉහළ වැදගත්කමක් උසුලනවා. සංඝමිත්තා රහත් මෙහෙණින් වහන්සේ දින 7 ක් මුහුද තරණය කිරීමෙන් පසු ජය ශ්‍රී මහා බෝධීන් වහන්සේගේ දක්ෂිණ ශාඛාවක්ද රැගෙන දඹකොල පටුනෙන් මෙරටට වැඩම කළේ අද වැනි උදුවප් පොහොය දිනකයි. සංඝමිත්තා තෙරණින් වහන්සේ සමඟ තවත් භික්ෂුණීන් 11 නමක් ද මෙරටට වැඩම කළා. ලාංකීය කාන්තා ඉතිහාසයේ ස්වර්ණමය පරිච්ඡේදයක් ආරම්භ කරමින් මෙහෙණි සසුන පිහිටුවීම ද සිදුවූයේ උදුවප් පොහොය දිනකයි.     ", "URL": "https://www.itnnews.lk/2023/10/05/449461/", "Category": "Breaking News,දේශීය පුවත්", "Parent URL": null}