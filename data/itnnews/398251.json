{"Source": "ITN news", "Timestamp": "පෙබරවාරි 27, 2022 13:42", "Headline": "දකුණු ආසියාවේ වීදුරු කර්මාන්තය පිළිබඳ පැරණිම සාක්ෂිය ශ‍්‍රී ලංකාවෙන් හමු වෙයි", "News Content": "අනුරාධපුර යුගයට අයත් බව අනුමාන කෙරෙන පුරාණ වීදුරු පබළු නිෂ්පාදනාගාරයක නටඹුන් කුරුණෑගල ගිරිබාව පබලුගල ප්‍රදේශයෙන් සොයා ගැනීමට පුරාවිද්‍යා දෙපාර්තමේන්තුව ඇතුලු පුරාවිද්‍යාඥයන් කණ්ඩායමක් සමත්වෙලා තිබෙනවා. මෙම පර්යේෂණයට කැළණිය විශ්වවිද්‍යාලය මෙන්ම ප්‍රංශය සහ ජර්මනියේ පුරාවිද්‍යාඥයන් ද සම්බන්ධ වුණා. පබළු නිෂ්පාදනය කිරීම සදහා භාවිත කරපු උදුන් දෙකක් ද නිශ්චිත පරිදි හදුනාගැනීමට පුරාවිද්‍යාඥයන්ට හැකිවුණා. එවැනි උදුන් 40 කට ආසන්න සංඛ්‍යාවක් ප්‍රදේශය පුරා විසිරී පවතින බවයි කැළණිය විශ්වවිද්‍යාලයේ උරුම අධ්‍යයන කෙනේද්‍රයේ අධ්‍යක්ෂ ආචාර්ය මංගල  කටුගම්පොළ පැවසුවේ. දකුණු ආසියාවේ වීදුරු කර්මාන්තය  පිළිබද පැරණිත සාක්ෂි මේ අනුව ශ්‍රි ලංකාවෙන් හමුවන බවයි පුරාවිද්‍යාඥයන් සදහන් කළේ. පබලුගල කැනීම් සම්බන්ධයෙන් සවිස්තර වාර්තාවක් ජනාධිපතිතුමා වෙත ලබාදෙන ලෙස රාජ්‍ය අමාත්‍ය විදුර වික්‍රමනායක මහතා නිලධාරින් වෙත උපදෙස්දී තිබෙනවා. පුරාවිද්‍යාඥ ආචාර්ය නිමල් පෙරේරා ඇතුලු පිරිසක් ද මෙම පර්යේෂණයට සම්බන්ධ වුණා.   ", "URL": "https://www.itnnews.lk/2023/10/05/398251/", "Category": "අතන මෙතන", "Parent URL": null}