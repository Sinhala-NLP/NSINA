{"Source": "ITN news", "Timestamp": "ජූනි 21, 2022 16:51", "Headline": "සෞඛ්‍ය සේවකයින්ට සෑම සිකුරාදාම පිරවුම්හල් 74කින් ඉන්ධන", "News Content": "අපගේ රටේ මතුව පවත්නා ගැටලු හේතුවෙන් විශේෂඥ වෛද්‍යවරයාගේ සිට සුළු සේවකයා දක්වා ප්‍රවාහන ප්‍රශ්නයක් මතුව ඇති බව සෞඛ්‍ය සහ ජල සම්පාදන අමාත්‍ය ආචාර්ය කෙහෙළිය රඹුක්වැල්ල මහතා පවසනවා. මේ සම්බන්ධව විශේෂඥ වෛද්‍යවරුන්ද සහභාගී කරගනිමින් විදුලිබල ඇමති කාංචන මහතා සම තමා දීර්ඝ වශයෙන් සාකච්ඡා කළ බවද ප්‍රවාහන වැඩපිළිවෙ මේ වන විට යම් සාධනීය තත්ත්වයක පවතින අතර මෙම සතිය තුළ ඒයට යම් විසදුමක් ලබාදීමට හැකි බවද පැවසුවේය. සෑම සතියෙම සිකුරාදා දවසම නිශ්චිත ලෙස දිවයින පුරා විහිදුනු ඉන්ධන පිරවුම්හල් 74කින් සෞඛ්‍ය ක්ෂේත්‍රයේ විශේෂඥ වෛද්‍යවරුන්ගේ සිට කම්කරුවා දක්වා මූලික අවශ්‍යතාවයක් වන තමන්ගේ ඉන්ධන ලබාගැනීමට පහසුකම් සලසාදීමට තීරණය කළ බවද අවධාරණය කළේය. රජයේ ප්‍රවෘත්ති දෙපාර්තමේන්තුවේ අද පැවති මාධ්‍ය හමුවකට එක්වෙමිනුයි අමාත්‍යවරයා මේ බව කියා සිටියේ. මේ අතර බාධාවකින් තොරව සෞඛ්‍ය නිලධාරීන්ට අවශ්‍ය ඉන්ධන ලබා ගැනීමට ඉඩ සළසා දෙන මෙන් සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අසේල ගුණවර්ධන මහතා මහජනතාවගෙන් ඉල්ලා සිටි. බාධාවකින් තොරව සෞඛ්‍ය නිලධාරීන්ට අවශ්‍ය ඉන්ධන ලබා ගැනීමට සිකුරාදා දිනයේ දී අවස්ථාව සළසා දෙන ලෙස මහජනතාවගෙන් ඉල්ලා සිටින බවත් විධිමත් අයුරින් සෞඛ්‍ය අංශයේ සේවයේ නියතු නිලධාරීන්ට පමණක් මෙම අවස්ථාව ලබා දීමට සෑම උත්සාහයක්ම ගන්නා බවත් සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අසේල ගුණවර්ධන මහතා පැවසීය. ඒ මහතා මේ බව පවසා සිටියේ ,ආර්ථික දුෂ්කරතා හමුවේ සෞඛ්‍ය සේවා අඛණ්ඩව පවත්වාගෙන යාමේ සැලසුම් යන මැයෙන් අද (21) රජයේ ප්‍රවෘත්ති දෙපාර්තමේන්තුවේ පැවති මාධ්‍ය හමුවකට එක්වෙමිනි. රටේ සැමටම බලපා ඇති ඉන්ධන හිඟය සෞඛ්‍ය ක්ෂේත්‍රෙය් නිලධාරීන්ටද එකසේ බලපාන බව කී අධ්‍යක්ෂ ජනරාල්වරයා , රෝගීන්ගේ ජීවිත අවදානමට පත් නොකිරීමට නම් සෞඛ්‍ය සේවකයන් බාධක හමුවේ වුවද රෝහල් වෙත රාජකාරී කටයුතු සඳහා අත්‍යාවශයෙන්ම පැමිණිය යුතු බව කීය. එසේම සෞඛ්‍ය ක්ෂේත්‍රෙයේ 150,000ක් පමණ සේවයේ නියුතු බවත් එයින් ඉතාමත් සුළු පිරිසකට නේවාසික පහසුකම් ලබා දී ඇතත් වෛද්‍ය නිලධාරීන් ඇතුළු බොහොමයක් නිලධාරීන් පෞද්ගලික හෝ පොදු ප්‍රවාහනය යොදා ගෙන සිය රාජකාරී කටයුතු සඳහා රෝහල් වෙත පැමිණෙන බවද අධ්‍යක්ෂ ජනරාල්වරයා පෙන්වා දුන්නේය.   ", "URL": "https://www.itnnews.lk/2023/10/05/418396/", "Category": "දේශීය පුවත්", "Parent URL": null}