{"Source": "ITN news", "Timestamp": "අගෝස්තු 21, 2022 12:25", "Headline": "දින තුනක් තුළ වී මෙට්‍රික් ටොන් 844ක් මිල දී ගත් වී අලෙවි මණ්ඩලය", "News Content": "දින තුනක් තුළ වී අලෙවි මණ්ඩලය වී මෙට්‍රික් ටොන් 844ක් මිල දී ගෙන තිබෙනවා. ඇතැම් සහල් මෝල්කරුවන් අඩු මිලකට වී මිලදී ගැනීම හේතුවෙන් ගොවි ජනතාව අසීරුතාවට පත්ව සිටියා. එම ගැටලුවලට විසදුම් ලබා දෙමින් වී අලෙවි මණ්ඩලය මගින් වී මිලදී ගැනීම් අඛණ්ඩව සිදු කෙරෙනවා. වී ගබඩා 73ක් වී මිලදී ගැනීම සදහා අද දිනයේත් විවෘතව පවතින බව කෘෂිකර්ම අමාත්‍යාංශය පවසනවා. දැනට වෙළෙදපොලෙහි වී කිලෝග්රෑම් එකක මිල රුපියල් 80ත් 90ත් දක්වා පහත බැස තිබෙනවා. ඒ හේතුවෙන් ගොවිජනතාවගේ වී අවම මිලක් යටතේ මිලදී ගැනීමට පියවර ගෙන ඇති අතර නාඩු වී කිලෝවක් රුපියල් 120ක් සම්බා කිලෝවක් රුපියල් 125ක් සහ කිරී සම්බා කිලෝවක් රුපියල් 130කට මිල දී ගැනීමටයි වී අලෙවි මණ්ඩලය පියවර ගෙන තිබෙන්නේ. වී මිලදී ගැනීමේ පළමු අදියර සදහා රුපියල් මිලියන දෙදහසක් වෙන් කරනු ලැබුවා. ඒ අනුව පසුගිය දින තුන තුළ වී මෙට්‍රින් ටොන් 844ක් මිල දී ගෙන ඇති බව වී අලෙවි මණ්ඩලයේ සභාපති නීල් අල්විස් මහතා පවසනවා. පසුගිය විසි වන දා දිනය තුළ මිල දී ගෙන ඇති ප්‍රමාණය වී මෙට්‍රික් ටොන් 303ක්. වී අස්වනු නෙලා අවසන් වූ හා දැනට අස්වනු නෙලමින් පවතින දිස්ත්‍රික් වල වී ගබඩා 73ක් වී මිල දී ගැනීමට අද දිනයේදීත් විවෘතව පවතින බව කෘෂිකර්ම අමාත්‍යාංශය පවසනවා. මේ අතර ගොවි සංවිධාන නියෝජිතයන් පවසන්නේ වි කිලෝවක් සදහා රුපියල් 120 ක මුදලක් ප්‍රමාණවත් නොවන බවයි. එමෙන්ම වගාවන් සදහා වැඩි වියදමක් දැරීමට සිදුව ඇති බැවින් වගා ණය කපා හරින ලෙස ද ඔවුන් ඉල්ලා සිටිනවා.     ", "URL": "https://www.itnnews.lk/2023/10/05/430181/", "Category": "Breaking News,දේශීය පුවත්", "Parent URL": null}