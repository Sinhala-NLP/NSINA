{"Source": "ITN news", "Timestamp": "දෙසැම්බර් 7, 2021 15:52", "Headline": "මහවැලි ඉඩම් බදු පදනම මත ආයෝජිකයින්ට ලබා දීමට කැබිනට් අනුමැතිය", "News Content": "වාණිජ කෘෂිකාර්මික ව්‍යාපෘති සදහා මහවැලි බල ප්‍රදේශවල පිහිටි ඉඩම් දීර්ඝ කාලීන බදු පදනම මත ආයෝජිකයින් වෙත ලබා දීමට කැබිනට් අනුමැතිය හිමි වුණා. කොරෝනා වසංගතය හමුවේ ආහාර ආනයනය සදහා විදේශ විනිමය පිට රටවලට ගලා යාමෙන් මෙරට ආර්ථිකයට ඍනාත්මක බලපෑමක් එල්ල වී තිබෙනවා. එය  අවම කිරීමේ අරමුණින් අත්‍යවශ්‍ය ආහාර බෝග දේශීයව වගා කිරිමට ආයෝජකයින් දිරි ගැන්වීම සැලසුමයි. දේශීය කිරි නිෂ්පාදනය ඉහළ නැංවීම හා සත්ත්ව ආහාර දේශීය වශයෙන් නිෂ්පාදනය කිරීම සෞභාග්‍යයා ජාතික ආහාර නිෂ්පාදන ප්‍රතිපත්තියේ මූලික අරමුණක් වනවා. ඒ අනුව ජාතික ආහාර හා පෝෂණ සුරක්ෂිතතාව හා අපනයනය ඉලක්ක කර ගත් වාණිජ කෘෂිකාර්මික ව්‍යාපෘතියක් ක්‍රියාත්මක කිරීමට මහවැලි බල ප්‍ර දේශයේ පිහිටි ඉඩම් හෙක්ටයාර 1750 ක් දීර්ඝ කාලීන බදු පදනම මත ලබා දීමට නියමිතයි. විධිමත් ක්‍රමවේද අනුගමනය කරමින් තෝරා ගත් ආයෝජකයින් වෙත මෙම ඉඩම් ලබා දීමට කැබිනට් මණ්ඩලය අනුමැතිය ලබා දුන්නා.     ", "URL": "https://www.itnnews.lk/2023/10/05/381355/", "Category": "දේශීය පුවත්", "Parent URL": null}