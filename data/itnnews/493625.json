{"Source": "ITN news", "Timestamp": "ජූනි 21, 2023 10:56", "Headline": "වැඩබලන ජපාන තානාපති වැඩබලන ආරක්‍ෂක ඇමති හමුවෙයි", "News Content": "ශ්‍රී ලංකාවේ ජපාන තානාපති කාර්යාලයේ වැඩබලන ‍තානාපති ‍කොතාරෝ කට්සුකි මහතා වැඩබලන ආරක්‍ෂක අමාත්‍ය ප්‍රමිත බණ්ඩාර තෙන්නකෝන් මහතා පසුගියදා  (ජුනි 20) කොළඹ පිහිටි ඔහුගේ කාර්යාලයේදී හමුවුණා. උණුසුම් පිළිගැනීමකින් අනතුරුව අමාත්‍ය තෙන්නකෝන් මහතා කට්සුකි මහතා සමඟ ද්විපාර්ශීකව වැදගත් වන හා අන්‍යෝන්‍ය වශයෙන් අදාළ වන කරුණු පිළිබඳව සුහද සාකච්ඡාවක නිරත වුණා. දෙරට අතර පවතින සමීප සබඳතා තවදුරටත්  ශක්තිමත් කර ගැනීම සඳහා ක්‍රියා කළ හැකි ආකාරය පිළිබඳව ද ඔවුන් වැඩිදුරටත් සාකච්ඡා කළා. ", "URL": "https://www.itnnews.lk/2023/10/05/493625/", "Category": "Breaking News,දේශීය පුවත්", "Parent URL": null}