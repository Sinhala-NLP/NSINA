{"Source": "ITN news", "Timestamp": "ජනවාරි 26, 2023 15:06", "Headline": "කෝටියකට අධික වටිනාකමකින් යුත් භාණ්ඩ සොරකම් කළ පුද්ගලයෙකු අත්අඩංගුවට", "News Content": "රුපියල් කෝටියකට අධික වටිනාකමකින් යුත් භාණ්ඩ සොරකම් කළ පුද්ගලයෙකු අත්අඩංගුවට ගැනීමට පෑලියගොඩ පොලිස් කොට්ඨාස අපරාධ විමර්ශන කාර්යාංශයේ නිලධාරීන් සමත්වුණා. සැක සහිත පුද්ගලයෙකු පරීක්ෂා කිරීමේ දී ඔහු සිදුකළ මහා පරිමාණ සොරකම් රැසක් පිළිබද කරුණු හෙළිකෙරුණා. මහනුවර, මීගමුව, ගම්පහ, හංවැල්ල, ජාඇල ආදී ප්‍රදේශවල ව්‍යාපාරික ස්ථානවලින් ඔහු මෙම භාණ්ඩ සොරකම් කර තිබෙනවා. එමෙන්ම වෙළෙදසැල්වලින් අදාළ භාණ්ඩ ලබාගෙන අක්‍රීය බැංකු ගිණුම්වලින් චෙක්පත් ලබාදී ව්‍යාපාරිකයින් රවටා ඇති බවද හෙළිකර ගැණුනා. ඔහු සොරකම් කළ භාණ්ඩ රට පුරා බෙදා හැර ඇති බවයි පොලීසිය පවසන්නේ.           ", "URL": "https://www.itnnews.lk/2023/10/05/457731/", "Category": "දේශීය පුවත්", "Parent URL": null}