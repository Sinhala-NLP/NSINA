{"Source": "ITN news", "Timestamp": "මැයි 28, 2021 19:11", "Headline": "අමෙරිකාව නැවතත් කොරෝනා මූලාරම්භය සෙවීම චීනය හෙළා දකී", "News Content": "අමෙරිකාව නැවත වතාවක් කොරෝනා වෛරසයේ මූලාරම්භය පිළිබද සෙවීමට කටයුතු කිරීම චීනය හෙළා දැක තිබෙනවා. ලොව පුරා බිලියන සංඛ්‍යාවකට ජීවිත අහිමි කළ කොරෝනා වෛරස් ව්‍යාප්තියේ මූලාරම්භය ගැන කඩිනම් වාර්තාවක් සපයන්නැයි අමෙරිකා ජනාධිපති ජෝ බයිඩන් එරට බුද්ධි අංශ වෙත ඊයේ නියෝග කළා. සිය දේශපාලන අරමුණු මත තම රටට එරෙහිව මෙවැනි චෝදනා එල්ල කරන බවයි චීනය පවසන්නේ. 2019 වසරේ අග භාගයේ චීනයේ වුහාන් නගරයෙන් මුලින්ම සොයා ගැණුනු කොරෝනා වෛරසය එහි පරීක්ෂණාගාරයකින් අහම්බෙන් නික්මුණේද යන්න පිළිබද යළි සැක මතුවීමත් සමගයි ඇමරිකා ජනාධිපතිවරයා එරට බුද්ධි අංශ වෙත ඊයේ දිනයේදී අදාළ නියෝග නිකුත් කර තිබෙන්නේ. ", "URL": "https://www.itnnews.lk/2023/10/05/339585/", "Category": "Breaking News,ජාත්‍යන්තර පුවත්", "Parent URL": null}