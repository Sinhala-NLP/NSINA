{"Source": "ITN news", "Timestamp": "නොවැම්බර් 7, 2022 12:25", "Headline": "ධනුෂ්කට සියලු ආකාරයේ ක්‍රිකට් තරඟ තහනම් -ශ්‍රී ලංකා ක්‍රිකට් ආයතනය", "News Content": "ඔස්ට්‍රේලියාවේදී කාන්තාවකට ලිංගික අතවර කිරීමේ චෝදනාවකට ධනුෂ්ක ගුණතිලක අත්අඩංගුවට ගෙන ඇති බව සැලවීමත් සමඟ ජාතික ක්‍රීඩක ධනුෂ්ක ගුණතිලක සියලු ආකාර ක්‍රිකට් තරඟවලින් වහාම ක්‍රියාත්මක වන පරිදි අත්හිටුවීමට ශ්‍රී ලංකා ක්‍රිකට් විධායක කමිටුව තීරණය කර තිබෙනවා. තවද, ශ්‍රී ලංකා ක්‍රිකට් ආයතනය විසින් සිදු කරන ලදැයි කියන වරද සම්බන්ධයෙන් කඩිනමින් පරීක්ෂණයක් පැවැත්වීමට අවශ්‍ය පියවර ගන්නා අතර, ඉහත සඳහන් කළ ඕස්ට්‍රේලියාවේ උසාවියේ නඩුව අවසන් වූ පසු, එම ක්‍රීඩකයා වරදකරු වුවහොත් ඔහුට දඬුවම් කිරීමට පියවර ගනු ඇති බවයි ශ්‍රී ලංකා ක්‍රිකට් ආයතන නිවේදනය කරන්නේ. සිද්ධිය සම්බන්ධයෙන් අපක්ෂපාතී පරීක්ෂණයක් පැවැත්වීමට ඕස්ට්‍රේලියානු නීතිය ක්‍රියාත්මක කරන බලධාරීන්ට අවශ්‍ය සියලු සහයෝගය ලබා දෙන බව කිරීමට ශ්‍රී ලංකා ක්‍රිකට් ආයතනය අවධාරණය කරයි. ", "URL": "https://www.itnnews.lk/2023/10/05/444584/", "Category": "Breaking News,ක්‍රීඩා,දේශීය පුවත්", "Parent URL": null}