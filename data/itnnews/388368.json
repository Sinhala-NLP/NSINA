{"Source": "ITN news", "Timestamp": "ஜனவரி 12, 2022 12:42", "Headline": "68 % பாடசாலை சீருடை விநியோகம் நிறைவு..", "News Content": "பாடசாலை சீருடைகளில் நூற்றுக்கு 68 வீதமானவை வலயகல்வி அலுவலகங்களுக்கு அனுப்பிவைக்கப்பட்டுள்ளதாக இராஜாங்க அமைச்சர் பியால் நிஷாந்த தெரிவித்துள்ளார். எஞ்சிய சீருடை துணிகளை இம்மாத இறுதிக்குள் விநியோகிக்க எதிர்பார்க்கப்படுவதாக அவர் குறிப்பிட்டுள்ளார். இவ்வருடததிற்கான பாடசாலை சீருடைக்கென ஒரு கோடியே 26 இலட்சத்து 94 ஆயிரம் மீட்டர் துணி தேவைப்படுகின்றது. அதில் 68 வீதாமானவை வலய அலுவலகங்களுக்கு வழங்கப்பட்டுள்ளதாக இராஜாங்க அமைச்சர் பியால் நிஷாந்த தெரிவித்தார். தமது அமைச்சில் இடம்பெற்ற ஊடக சந்திப்பின் போதே அவர் இவ்வாறு குறிப்பிட்டார். எந்தவொரு சவால் வந்தாலும் பிள்ளைகளின் கல்வியை புறக்கணிக்க போவதில்லையென இராஜாங்க அமைச்சர் குறிப்பிட்டார். குறுகிய அரசியல் இலாபம் பெற சிலர் மேற்கொள்ளும் முயற்சிகள் தோற்கடிக்கப்படுமெனவும் அவர் மேலும் தெரிவித்துள்ளார். ", "URL": "https://www.itnnews.lk/2023/10/05/388368/", "Category": "Breaking News,தேசிய செய்திகள்", "Parent URL": null}