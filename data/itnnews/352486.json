{"Source": "ITN news", "Timestamp": "ජූලි 28, 2021 18:02", "Headline": "ඉෂාලිනිගේ සිරුර සිකුරාදා ගොඩ ගැනේ – මරණ පරීක්ෂණයට විශේෂඥ කමිටුවක්", "News Content": "රිෂාඩ් බදියුදීන් මන්ත්‍රීවරයාගේ නිවසේදී මිය ගිය දැරියගේ සිරුර ලබන සිකුරාදා යළි ගොඩගන්න අධිකරණය තීරණය කර තිබෙනවා.  සිරුර සම්බන්ධයෙන් දෙවන පශ්චාත් මරණ පරීක්ෂණයට විශේෂඥ වෛ්‍යෙවරුන් තුන් දෙනෙක්ගෙන් යුත් විශේෂ කමිටුවක්ද පත්කෙරුණා. ඉෂාලිනී දැරිය මියයාමේ සිද්ධිය සමග රිෂාඩ් බදියුදීන් මහතාගේ බිරිද ඇතුළු සාමාජිකයින් හතර දෙනෙකු රක්ෂිත බන්ධනාගාරගත කර තිබෙනවා. ඔවුන් මේ වන විට නිරෝධායනයේ පසුවනවා. මේ අතර පෙරේදා දිනයේ සිට ඉෂාලිනී ජූඩ් කුමාර් දැරියගේ සිරුර මිහිදන් කළ ස්ථානයට ඩයගම පොලීසිය මගින් දැඩි ආරක්ෂාවක් සපයා තිබෙනවා. අධිකරණ නියෝග මත සිරුර ගොඩගැනීමට නියමිත අතර ඒ සම්බන්ධයෙන් මේ වනතුරු අවසන් තිරණයක් ගෙන නොමැති බවයි නුවරඑළිය කොට්ඨාසයේ ජ්යෙ ෂ්ඨ පොලිස් නිලධාරියෙකු සදහන් කළේ. ඒ සම්බන්ධයෙන් අනුගමනය කළ යුතු නීති තත්ත්වයන් හේතුවෙන් එම ප්රනමාදය සිදුවන බව ඔහු වැඩිදුරටත් සදහන් කළා. දැරියගේ මරණය සම්බන්ධයෙන් වැඩිදුර පරීක්ෂණ සදහා ඩයගම ප්රහදේශයට ගොස් සිටින ප්‍රධාන පොලිස් පරීක්ෂක වරුණි බෝගවත්ත මහත්මිය ඇතුළු කණ්ඩායම අද දෙවන දිනටත් එම ප්රකදේශයට ගොස් තිබෙනවා. රිෂාඩ් බදියුදීන් මහතාගේ නිවසේ සේවය සදහා අදාළ තැරැව්කරු බාලවයස්කාර දැරියන් ඇතුළු 11 දෙනෙකු රැගෙන විත් තිබෙනවා. ඔවුන් හදුනාගෙන ඇති අතර ඔවුන්ගෙන් දීර්ඝව ප්‍රශ්න කිරීම් සිදුකරන බවයි වාර්තා වන්නේ. ඊයේ දිනයේදී පැය 16 ක පමණ කාලයක් පරීක්ෂණ කණ්ඩායම් සාක්ෂි සටහන් කරගෙන තිබෙනවා. එහිදී වැදගත් සාක්ෂි රැසක් එක්කර ගැනීමට එම කණ්ඩායම් සමත්ව තිබෙනවා. ඉෂාලිනී දැරියගේ මවගෙන් හා පියාගෙන්ද ඊයේ දිනයේදී යළිත් වරක් ප්රෙකාශ ලබා ගැනීමටයි විමර්ශන කණ්ඩායම් කටයුතු කර තිබෙන්නේ. මෙම සිද්ධියට සම්බන්ධ තැරැව්කරුගේ පවුලේ සාමාජිකයින්ගෙන්ද අද දිනයේ ප්‍රකාශ සටහන් කරගෙන තිබෙනවා. මේ අතර දැරිය මියයාම සම්බන්ධයෙන් ජාතික ළමාරක්ෂක අධිකාරියද විශේෂ විමර්ශනයක් සිදු කරනවා. ඉෂාලිනී දැරියගේ මරණයට විරෝධය දක්වමින් අදත් උද්ඝෝෂණ කිහිපයක් පැවැත්වුණා. තලවකැලේ ග්රේ්ඩ්වෙස්ටන් වතුයායේ කම්කරුවන් පිරිසක් උද්ඝෝෂණයක නියැලුනේ මියගිය දැරිය වෙනුවෙන් සාධාරණයක් ඉටු කරන ලෙස ඉල්ලමින්. මේ අතර රුවන්වැල්ලේදී ද උද්ඝෝෂණයක් පැවැත්වුණා. හින්දු පූජකවරුන් ඇතුළු විශාල පිරිසක් ඊට එක්ව සිටියා. ", "URL": "https://www.itnnews.lk/2023/10/05/352486/", "Category": "Uncategorized @si", "Parent URL": null}