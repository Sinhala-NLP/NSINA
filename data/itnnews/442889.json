{"Source": "ITN news", "Timestamp": "ඔක්තෝබර් 28, 2022 12:16", "Headline": "චීනයෙන් මෙරටට ගෙනආ යූරියා පොහොර තොගය ගොඩබෑම ඇරඹෙයි", "News Content": "මහකන්නයට අවශ්‍ය යූරියා පොහොර මෙට්‍රික් ටොන් 13,000 ක් රැගත් නෞකාවේ පොහොර ගොඩබෑම මේ වන විට ආරම්භ කර තිබෙනවා. චීනයෙන් මෙරටට ගෙන්වා ඇති එම පොහොර තොගය ගොඩබෑමේ කටයුතු අමාත්‍ය මහින්ද අරමවීර මහතාගේ නිරීක්ෂණයට ලක් වුණා. මෙවර මහ කන්නයට අවශ්‍ය යූරියා පොහොර  මිලදී ගැනීම සදහා ඇමෙරිකා ඩොලර් මිලියන 105 ක මුලක් ණය වශයෙන් ලබාදීමට ලෝක බැංකුව පියවර ගත්තා. එම ණය මුදල යටතේ මෙවර මහ කන්නයේ වී හා බඩඉරිගු වගාවට අවශ්‍ය සම්පූර්ණ යූරියා පොහොර ප්‍රමාණය ලබාගැනීමට කටයුතු යොදා තිබෙනවා. පූර්ණ විනිවිදභාවයෙන් සිදු කිරීම සදහා ලෝක බැංකුවේ නියෝජිත පිරිසක් නිරන්තරයෙන් අධීක්ෂණ කටයුතුවල නිරත වනවා.         ", "URL": "https://www.itnnews.lk/2023/10/05/442889/", "Category": "Breaking News,දේශීය පුවත්", "Parent URL": null}