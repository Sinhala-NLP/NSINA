{"Source": "ITN news", "Timestamp": "ஜூலை 20, 2021 10:57", "Headline": "தடுப்பூசி ஏற்றும் நடவடிக்கைகள் தொடர்ந்தும் வெற்றிகரமாக முன்னெடுப்பு", "News Content": "தடுப்பூசி ஏற்றும் வேலைத்திட்டத்தின் கீழ் ஒரு தடுப்பூசியாவது ஏற்றிக்கொண்டவர்களின் எண்ணிக்கை 58 இலட்சத்து 76 ஆயிரத்து 281 ஆகும். 16 இலட்சத்து 97 ஆயிரத்து 686 பேர் 2 டோஸ் தடுப்பூசிகளையும் செலுத்திக்கொண்டுள்ளனர். மஸ்கெலிய மற்றும் நோர்வூட் பகுதிகளில் 30 வயதிற்கு அதிகமான 6 ஆயிரம் பேருக்கு சைனோபார்ம் முதலாவது தடுப்பூசி செலுத்தப்பட்டுள்ளது. விசேடமாக தோட்டப்புற பகுதிகள், நகர்புறம் மற்றும் கிராமிய பகுதிகளில் அதிகளவானோருக்கு தடுப்பூசி செலுத்தப்பட்டுள்ளதாக சுகாதார வைத்திய அதிகாரிகள் தெரிவிக்கின்றனர். தடுப்பூசி செலுத்திக்கொள்வதற்காக மத்திய நிலையங்களுக்கு வருகை தர முடியாதவர்களுக்கென அவர்களுக்கு அருகிலேயே சென்று தடுப்பூசியை செலுத்தும் வேலைத்திட்டம் தொடர்ந்தும் இடம்பெற்று வருகிறது. ஊவ பரனகம பிரதேச செயலக பிரிவில் இவ்வேலைத்திட்டம் வெற்றிகரமாக இடம்பெறுவதாக எமது செய்தியாளர்கள் தெரிவிக்கின்றனர். சில வீடுகளுக்கு பல கிலோ மீற்றர்கள் நடந்தே சென்று சுகாதார பணியாளர்கள் தடுப்பூசி ஏற்றி வருகின்றனர். ", "URL": "https://www.itnnews.lk/2023/10/05/350615/", "Category": "Breaking News,தேசிய செய்திகள்", "Parent URL": null}