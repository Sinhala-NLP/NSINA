{"Source": "ITN news", "Timestamp": "අගෝස්තු 7, 2021 16:59", "Headline": "ජාතික උරුමයන් පිළිබද රාජ්‍ය ඇමති අභයගිරිය දාගැබ පරිශ්‍රයේ නිරීක්ෂණ චාරිකාවක", "News Content": "ඓතිහාසික අභයගිරිය දාගැබ ආක්‍රමණශීලී පැළෑටිවලින් බේරා ගැනීම සදහා කඩිනම් වැඩපිලිවෙලක් පුරාවිද්‍යා දෙපාර්තමේන්තුව ආරම්භ කර තිබෙනවා. ඓතිහාසික අභයගිරිය දාගැබ පරිශ්‍රයේ නිරීක්ෂණය කිරීමේ චාරිකාවකට ජාතික උරුමයන් පිළිබද රාජ්‍ය අමාත්‍ය විදුර වික්‍රමනායක මහතා ඇතුළු පිරිසක් අද එක්වුණා. ආක්‍රමණික පැළෑටිවලින් අභයගිරිය දාගැබට සිදුවී ඇති හානිය මෙහිදී නිරීක්ෂණයට ලක්වූ අතර කඩිනම් වැඩපිළිවෙලක් යටතේ දාගැබ සංරක්ෂණය කිරීම සදහා ක්‍රියාමාර්ග ගන්නා බවයි පුරාවිද්‍යා අධ්‍යක්ෂ ජෙනරාල් මහාචාර්ය අනුර මනතුංග මහතා සදහන් කළේ. එමෙන්ම අභයගිරිය දාගැබ අවට පවතින ශිලා ලේඛණ ආරක්ෂා කිරීම සම්බන්ධයෙන් ද අවධානය යොමු වී තිබෙනවා.       ", "URL": "https://www.itnnews.lk/2023/10/05/355255/", "Category": "දේශීය පුවත්", "Parent URL": null}