{"Source": "ITN news", "Timestamp": "සැප්තැම්බර් 29, 2022 13:29", "Headline": "රුසියාවේ සිට යුරෝපය දක්වා ගෑස් ප්‍රවාහනය කෙරෙන නලයක කාන්දුවක්", "News Content": "රුසියාවේ සිට යුරෝපය දක්වා ගෑස් ප්‍රවාහනය කෙරෙන නලයක කාන්දුවක් ඇති වී තිබෙනවා. රුසියාවේ සිට යුරෝපයට ගෑස් ප්‍රවාහනය කෙරෙන ප්‍රධානතම නාලිකාවක් වන්නේ ද මෙයයි. යුරෝපා සංගමය සඳහන් කරන්නේ මෙම ගෑස් කාන්දුව කිසියම් කඩා කප්පල්කාරී ක්‍රියාවක ප්‍රතිඵලයක් වශයෙන් ඇති වී තිබෙන බවයි. කෙසේවෙතත්, එම චෝදනාව රුසියාව ප්‍රතික්ෂේප කර තිබෙනවා. ස්වීඩනය ගෑස් නලවල ආරක්ෂාව සඳහා විශේෂ මෙහෙයුමක් ආරම්භ කිරීමට ද සූදානමින් සිටිනවා. රුසියාවේ සිට බෝල්ටික් සාගරය හරහා යුරෝපයට ගෑස් ප්‍රවාහනය කිරීම මෙම නලය මඟින් සිදු වනවා.     ", "URL": "https://www.itnnews.lk/2023/10/05/437814/", "Category": "ජාත්‍යන්තර පුවත්", "Parent URL": null}