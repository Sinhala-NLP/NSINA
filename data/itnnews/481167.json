{"Source": "ITN news", "Timestamp": "මැයි 7, 2023 12:13", "Headline": "ශ්‍රී ලංකාවේ ණය ප්‍රතිව්‍යුහගතකරණ වැඩසටහනට ජපානයේ පූර්ණ සහාය", "News Content": "ශ්‍රී ලංකාවේ ණය ප්‍රතිව්‍යුහගතකරණ වැඩසටහනට ජපානය පූර්ණ සහයෝගය ලබාදෙන බව අවධාරණය කෙරුණා. ජපාන මුදල් ඇමති සුනිචි සුසුකි මහතා ආසියානු සංවර්ධන බැංකුවේ පාලක මණ්ඩලයේ 56 වැනි වාර්ෂික රැස්වීම අමතමිනුයි මේ බව ප්‍රකාශ කළේ. කොවිඩ් 19 වසංගතය හා රුසියාව යුක්‍රේනය ආක්‍රමණය කිරිම මධ්‍යයේ අඩු සහ මධ්‍ය ආදායම් ලබන රටවල් ඉහළ අවධානම් තත්ත්වයකට පත්ව ඇති බව ජපාන මුදල් අමාත්‍යවරයා මෙහිදී ප්‍රකාශ කර තිබෙනවා. ශ්‍රී ලංකාවේ ණය හිමියන් අර්බුදකාරී අවස්ථාවේ දී ණය ප්‍රතිව්‍යුහගත කිරිමේ වැඩසටහන් මෑතකදී ආරම්භ කිරීම අගය කිරීමට ද ජපාන විදේශ අමාත්‍යවරයා මෙහිදී කටයුතු කළා. අනාගත ණය අර්බුද වළක්වා ගැනීම සදහා ණය දත්ත විනිවිදභාවය සහ නිරවද්‍යතාවය වැඩිදියුණු කිරීම ද අත්‍යවශ්‍ය බවයි ආමත්‍යවරයා ප්‍රකාශ කළේ. මේ අනුව ශ්‍රී ලංකාවේ ණය ප්‍රතිව්‍යුහගත කිරීමේ වැඩසටහන සඳහා ශ්‍රී ලංකාවට සහයෝගය ලබාදෙන බව සුනිචි සුසුකි මහතා අවධාරණය කරනවා.           ", "URL": "https://www.itnnews.lk/2023/10/05/481167/", "Category": "Breaking News,දේශීය පුවත්", "Parent URL": null}