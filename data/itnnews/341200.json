{"Source": "ITN news", "Timestamp": "ජූනි 7, 2021 16:57", "Headline": "ඊශ්‍රායලය අවුරුදු 12ත් 15ත් අතර දරුවන් සඳහා එන්නත් ලබා දීම අරඹයි", "News Content": "වයස අවුරුදු 12 ත් 15 ත් අතර දරුවන් සඳහා කොරෝනා වෛරසයට එරෙහි එන්නත් ලබා දීම ඊශ්‍රායලය අද ආරම්භ කළා. පසුගිය සතියේදී ෆයිසර් එන්නත ලබාගත් එරට තරුණයන් කිහිප දෙනෙකු ආසාත්මිකතා පෙන්නුම් කරන අතරතුරයි එන්නත් ලබාදීම ආරම්භ කර ඇත්තේ. කෙසේ වුව ද වයස අවුරුදු 12 ත් 15 ත් අතර දරුවන්ට එන්නත ලබා ගැනීම සඳහා දෙමව්පියන් දැඩි උනන්දුවකින් කටයුතු කරන බව ඊශ්‍රායල මාධ්‍ය සඳහන් කරනවා. දහස් ගණනක පිරිසක් මේ වන විටත් එන්නත් ලබා ගැනීමට වේලාවල් වෙන්කරගෙන ඇති බවයි වාර්තා වන්නේ.         ", "URL": "https://www.itnnews.lk/2023/10/05/341200/", "Category": "ජාත්‍යන්තර පුවත්", "Parent URL": null}