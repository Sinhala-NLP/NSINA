{"Source": "ITN news", "Timestamp": "මාර්තු 27, 2022 11:34", "Headline": "යුක්රේනයේ ලීවීව් නගරයට රොකට් ප්‍රහාර", "News Content": "යුක්රේනයේ ලීවීව් නගරයට රොකට් ප්‍රහාර එල්ලවී තිබෙනවා. ලිවීව් නගරාධිපතිවරයා සදහන් කරන්නේ නගරය තුළ ස්ථාන රැසක පිපිරීම් සිදුව ඇති බවයි. ප්‍රහාර වලින් පුද්ගලයින් පස් දෙනෙකු ජීවිතක්ෂයට පත්ව තිබෙනවා. යුක්රේනයේ විවිධ ප්‍රදේශ වලින් පැමිණි ජනතාව ලිවීව් නගරයේ ස්ථාන රැසක ආරක්ෂිත කදවුරුවල රදවා සිටිනවා. යුක්රේන රුසියා අර්බුදය පවතින අවස්ථාවක ඇමරිකා ජනාධිපති ජෝ බයිඩ්න් ඊයේ පෝලන්තයේ සිදුකළ සංචාරයට ප්‍රතිචාරයක් ලෙස මෙම ප්‍රහාර එල්ල කර ඇති බවටයි ලිවීව් නගරාධිපතිවරයා සදහන් කරන්නේ. පෝලන්ත දේශසීමාවට කිලෝමීටර 80 ක් දුරිනුයි ලිවීව් නගරය පිහිටා තිබෙන්නේ. ඇමරිකා ජනාධිපති ජෝ බයිඩ්න් එහිදී සිදුකළ රැස්වීමකදී රුසියා ජනාධිපතිවරයා දැඩි ලෙස විවේචනයට ලක්කර තිබෙනවා.       ", "URL": "https://www.itnnews.lk/2023/10/05/404094/", "Category": "ජාත්‍යන්තර පුවත්", "Parent URL": null}