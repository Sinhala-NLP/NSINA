{"Source": "ITN news", "Timestamp": "ජූලි 5, 2021 14:11", "Headline": "දහම් පාසල් වලටත් Online එයි", "News Content": "කොරෝනා ව්‍යවසනය හේතුවෙන් වසර එක හමාරකට වැඩි කාලයක් දහම් පාසල් වසා තැබුණා. දහම් පාසල් ආරම්භ කිරීම සම්බන්ධයෙන් මේ වනවිටත් තීරණයක් ගෙන නොමැති බැවින් ඔන්ලයින් තාක්ෂණය ඔස්සේ දහම් අධ්‍යාපනය ලබාදීමට ශ්‍රී සම්බුද්ධ ජයන්ති දහම් පාසල කටයුතු කළා. කඩුවෙල කොතලාවල තක්ෂිලා පරිවේණාධිපති ශ්‍රී සම්බුද්ධ ජයන්ති දහම් පාසලේ ප්‍රධානාචාර්ය පූජ්‍ය කනන්ගම නාරද ස්වාමීන් වහන්සේගේ මග පෙන්වීම මතයි එම කටයුතු අද ආරම්භ වුණේ. දහම් පාසලේ සියලුම දරුවන් ඔන්ලයින් තාක්ෂණය ඔස්සේ සම්බන්ධ කර ගනිමින් දහම් අධ්‍යාපනය ලබාදීමට කටයුතු කෙරුණා. මැලේසියාවේ ප්‍රධාන සංඝ නායක පූජ්‍ය බුටාවත්තේ සරණංකර ස්වාමීන් වහන්සේද ඒ සමග එක් වෙමින් විශේෂ අනුශාසනාවක්ද සිදුකළා.   ", "URL": "https://www.itnnews.lk/2023/10/05/347150/", "Category": "දේශීය පුවත්", "Parent URL": null}