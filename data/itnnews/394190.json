{"Source": "ITN news", "Timestamp": "පෙබරවාරි 10, 2022 10:44", "Headline": "ඊයේ දිනය තුළ කොවිඩ් ආසාදිතයින් 1263ක්", "News Content": "කොරෝනා මරණ 36 ක් ඊයේ දිනයේදී වාර්තාවීමත් සමග මෙරට සමස්ත කොරෝනා මරණ සංඛ්‍යාව තවදුරටත් ඉහළ ගියා. ඊයේ දිනයේදී කොරෝනා ආසාදිතයින් 1263 දෙනෙකු හදුනාගැනීමත් සමග මෙරට සමස්ත ආසාදිතයින් සංඛ්‍යාව 623,248 ක් වනවා. මේ අතුරින් 13,954 දෙනෙකු තවදුරටත් ප්‍රතිකාර ලබන අතර 593602 දෙනෙකු සුවය ලබා තිබෙනවා. කොරෝනා මරණ 15,692 ක් සිදු වුණා. ඊයේ දිනයේදී පීසීආර් පරික්ෂණ 7541 ක් හා රැපිඩ් ඇන්ටිජන් පරික්ෂණ 4899ක් සිදු කෙරුණා. කොරෝනාවට එරෙහි පළමු එන්නත් මාත්‍රාව ලබා ගත් පිරිස 16,800,981 ක් වනවා. එහි දෙවන මාත්‍රාව 14,027,528 දෙනෙකු ලබා ගත්තා. තුන්වන මාත්‍රාව ලබා ගත් පිරිස 5,942,255 ක් වනවා.   ", "URL": "https://www.itnnews.lk/2023/10/05/394190/", "Category": "දේශීය පුවත්", "Parent URL": null}