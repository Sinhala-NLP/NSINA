{"Source": "ITN news", "Timestamp": "அக்டோபர் 26, 2022 13:33", "Headline": "யால சம்பவத்துடன் தொடர்புடை அதிகாரிகள் குறித்து விசாரணை நடத்த மூவரடங்கிய குழு..", "News Content": "யால சரணாலயத்திலுள்ள வன விலங்குகளுக்கு இடையூறு ஏற்படும் வகையில் செயற்பட்ட சம்பவத்துடன் தொடர்புடைய 7 வாகனங்களை திஸ்ஸமஹாராம நீதிமன்றில் முன்னிலைப்படுத்த நடவடிக்கை எடுக்கப்பட்டள்ளது. குறித்த சம்பவம் கடந்த 24ம் திகதி இடம்பெற்றுள்ளது. யால சரணாலயத்திற்குள் வன விலங்குகளுக்கு இடையூறு ஏற்படும் வகையில் வாகனங்களில் பயணித்த நபர்களுக்கு எதிராக சட்ட நடவடிக்கை எடுக்குமாறு அமைச்சர் மஹிந்த அமரவீ, வனஜீவராசிகள் திணைக்கள பணிப்பாளர் நாயகத்திற்கு ஆலோசனை வழங்கியிருந்தார். அவ்வாறு செயற்பட்ட நபர்கள் தொடர்பான சகல தகவல்கள் மற்றும் மோசமான வகையில் செயற்பட்டதை நிருபிக்கும் வகையிலான சாட்சிகள் தம்மிடம் இருப்பதாக வனஜீவராசிகள் திணைக்களம் தெரிவித்துள்ளது. இதேவேளை யால சரணாலயத்திலுக்கு, விலங்குகளுக்கு பாதிப்பு ஏற்படும் வகையில் பயணித்த நபர்களுடன் சென்ற வழிகாட்டி மற்றும் குறித்த செயற்பாட்டை தடுக்க நடவடிக்கை எடுக்காத ஏழு அதிகாரிகள் நேற்றைய தினம் தற்காலிகமாக பணியிலிருந்து இடைநிறுத்தப்பட்டனர். குறித்த அதிகாரிகள் தொடர்பான அடுத்தக்கட்ட விசாரணைகளுக்கென மூவரடங்கிய குழு ஒன்றை நியமிக்க வனஜீவராசிகள் மற்றும் வனவள பாதுகாப்பு அமைச்சு தீர்மானித்துள்ளது. விசாரணைகளின் போது குறித்த அதிகாரிகள் 7 பேருக்கு மேலதிகமாக மேலும் சில அதிகாரிகளின் பெயர் வெளிவருமானால் அவர்களுக்கு எதிகராவும் சட்ட நடவடிக்கை எடுக்கப்படுமென வனஜீவராசிரகள் திணைக்கள பணிப்பாளர் நாயகம் தெரிவித்துள்ளார். விசாரணைகளுக்கென மூவரடங்கிய குழு ஒன்றை நியமிக்க அமைச்சின் செயலாளர் ச்சந்ரா ஹேரத் தீர்மாளித்துள்ளார். ", "URL": "https://www.itnnews.lk/2023/10/05/442512/", "Category": "Breaking News,தேசிய செய்திகள்,முதன்மை செய்தி", "Parent URL": null}