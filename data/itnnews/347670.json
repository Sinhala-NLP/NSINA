{"Source": "ITN news", "Timestamp": "ජූලි 7, 2021 14:01", "Headline": "ඉන්ධන මිල වාර්තා ගත ලෙස ඉහළ යාමේ අවධානමක්", "News Content": "බොර තෙල් නිෂ්පාදනය වැඩි කිරීම සම්බන්ධයෙන් ඔපෙක්ස් සංවිධානයේ පැවති සාකච්ඡා බිද වැටීමත් සමග ඉන්ධන මිල  ඉහළ ගොස් තිබෙනවා. පවතින ඉන්ධන ඉල්ලුමට සාපේක්ෂව නිෂ්පාදනය වැඩි කිරීම සම්බන්ධයෙන් ඔපෙක්ස් සංවිධානයේ සාකච්ඡා පැවැත්වුණා. කෙසේ වුවද එම සාකච්ඡා අසාර්ථක බවයි වාර්තා වන්නේ. සාකච්ඡා බිද වැටීමත් සමගම ඉන්ධන මිල වාර්තා ගත ලෙස ඉහල යාමේ දැඩි අවධානමක් මතුව ඇති බවයි ඔපෙක්ස් සංවිධානය නිවේදනය කරන්නේ. බොරතෙල් බැරලයක මිල වාර්තා ගත ලෙස ඇමරිකා ඩොලර් 77 යි ශත 84 ක් දක්වා ඉහළ ගියේ 2018 වසරේ ඔක්තෝම්බර් මාසයට පසුවයි. ඇමරිකාවේ බොරතෙල් බැරලයක මිල ‌2014 වසරේ නොවැම්බර් මාසයට පසු වැඩිම අගයක් සටහන් කරමින් ඇමරිකා ඩොලර් 76 යි ශත 98 ක් දක්වා ඉහළ ගොස් තිබෙනවා. කෙසේ වුවද හැකි ඉක්මනින් සාකච්ඡා ආරම්භ කර බොරතෙල් නිෂ්පාදනය වැඩි කිරීමට අවශ්‍ය පියවර ගන්නා බවයි ඔපෙක්ස් සංවිධානය නිවේදනය කරන්නේ.     ", "URL": "https://www.itnnews.lk/2023/10/05/347670/", "Category": "ජාත්‍යන්තර පුවත්", "Parent URL": null}