{"Source": "ITN news", "Timestamp": "ජූලි 8, 2023 16:00", "Headline": "නුගේගොඩ භූගත විදුලි රැහැන් ව්‍යාපෘතිය ජාතික පද්ධතිය සමග එක්වෙයි", "News Content": "නුගේගොඩ නගරයේ විදුලි රැහැන් පොළොව අභ්‍යන්තරයෙන් එළීමේ ව්‍යාපෘතිය අවසන්කර එය ජාතික පද්ධතිය සමග සම්බන්ධ කෙරුණා. 1930 දශකයේ බ්‍රිතාන්‍යයන් කොළඹ නගරය හා ගාලු කොටුවේ විදුලි රැහැන් භූගත කිරීමේ ව්‍යාපෘති ක්‍රියාත්මක කිරීමෙන් පසු ප්‍රධාන නගරයක එම කාර්යය සිදුකල ප්‍රථම අවස්ථාව මෙයයි. ලංකා විදුලි පෞද්ගලික සමාගම එය ක්‍රියාත්මක කළා. රථ වාහන අනතුරුවලින් සහ අයහපත් කාලගුණය හේතුවෙන් සිදුවන විදුලිය බිද වැටීම් වළක්වා ගැනීමට මේ අනුව හැකි වනවා. විදුලියෙන් සිදුවන අනතුරු වළක්වාගැනීමට මෙන්ම ප්‍රමිතියෙන් යුත් විදුලි සැපයුමක් ලබාදීමට ද මේ අනුව හැකිවනවා. විදුලි නඩත්තු කටයුතු ද මේ අනුව පහසු වන බවයි විදුලිබල මණ්ඩලය සදහන් කරන්නේ. මීගමුව නගරයේ මෙහි මීළග පියවර ක්‍රියාත්මක කිරීමට නියමිතයි.         ", "URL": "https://www.itnnews.lk/2023/10/05/498365/", "Category": "දේශීය පුවත්", "Parent URL": null}