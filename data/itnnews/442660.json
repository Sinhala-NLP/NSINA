{"Source": "ITN news", "Timestamp": "ඔක්තෝබර් 27, 2022 11:35", "Headline": "දේශීය ආදායම් සංශෝධන පනත් කෙටුම්පතට එරෙහිව ශ්‍රේෂ්ඨාධිකරණයට පෙත්සමක්", "News Content": "පාර්ලිමේන්තුවට ඉදිරිපත් කර ඇති දේශීය ආදායම් සංශෝධන  පනත් කෙටුම්පතට එරෙහිව ශ්‍රේෂ්ඨාධිකරණයට පෙත්සමක් ඉදිරිපත් කර තිබෙනවා. මෙම පනත් කෙටුම්පත ආණ්ඩුක්‍රම ව්‍යවස්ථාවට පටහැනි යැයි ප්‍රකාශ කරන මෙන් පෙත්සම ගොණු කර ඇත්තේ හෝමාගම ප්‍රදේශයේ පදිංචිකරුවෙකුයි. ඔහු පවසන්නේ තමන් බදු ගෙවන අයෙකු බවයි. යෝජිත පනත් කෙටුම්පත තුළින් මාසික බදු ගෙවිය යුතු ආදායම් සීමාව රුපියල් දෙලක්ෂ පනස්දහසේ සිට රුපියල් ලක්ෂය දක්වා අඩු කර ඇති බව ඔහු පවසනවා. මේ හරහා ගෙවාගත නොහැකි බදු බරක් මහජනයා වෙත පැටවෙන බවත් ඒ තුළින් ජනතාව දැඩි ආර්ථික අර්බුදයකට ලක්වන බවත් පෙත්සමෙන් පෙන්වා දී තිබෙනවා. ", "URL": "https://www.itnnews.lk/2023/10/05/442660/", "Category": "දේශීය පුවත්", "Parent URL": null}