{"Source": "ITN news", "Timestamp": "ජූනි 17, 2023 12:58", "Headline": "උතුරු කොරියාව ආරක්ෂාව පිළිබඳ සාකච්ඡා කිරීමට ප්‍රධාන පක්ෂ රැස්වීමක් කැඳවයි", "News Content": "උතුරු කොරියාව ආරක්ෂාව පිළිබඳ සාකච්ඡා කිරීමට ප්‍රධාන පක්ෂ රැස්වීමක් ආරම්භ කර තිබෙනවා. කොරියානු නායක කිම් ජොන් උන් ගේ ප්‍රධානත්වයෙන් පැවැත්වෙන මෙම රැස්වීමට උතුරු කොරියාවේ රාජ්‍ය තාන්ත්‍රික නිලධාරීන් මෙන්ම ආරක්ෂක අංශ ප්‍රධානීන් සහභාගී වනවා. වෙනස් වූ ජාත්‍යන්තර තත්ත්වයන් යටතේ තම රටේ රාජ්‍ය තාන්ත්‍රික හා ආරක්ෂක උපායමාර්ග තීරණය කිරීම මෙම රැස්වීමේ අරමුණ බවයි එරට රාජ්‍ය මාධ්‍ය පවසන්නේ. මෙහිදී උතුරු කොරියා නායකයා ඔත්තු බැලීමේ චන්ද්‍රිකා ක්‍රියාත්මක කිරීමට පොරොන්දු වී තිබෙනවා. දකුනු කොරියාව, ඇමෙරිකාව සහ ජපානය අතර වර්ධනය වෙමින් පවතින මිත්‍ර සබදතා සම්බන්ධයෙන්ද මෙම රැස්වීමේදී අවධානය යොමුව තිබෙනවා.       ", "URL": "https://www.itnnews.lk/2023/10/05/492516/", "Category": "Breaking News,ජාත්‍යන්තර පුවත්", "Parent URL": null}