{"Source": "ITN news", "Timestamp": "அக்டோபர் 7, 2022 12:14", "Headline": "மினுவாங்கொடை முக்கொலை சம்பவம் தொடர்பில் இதுவரை சந்தேக நபர்கள் அறுவர் கைது..", "News Content": "மினுவாங்கொடை முக்கொலை சம்பவம் தொடர்பில் இதுவரை சந்தேக நபர்கள் அறுவர் கைதுசெய்யப்பட்டுள்ளனர். சமப்வம் இடம்பெற்ற நேற்றைய தினம் நால்வர் கைதுசெய்யப்பட்டனர். 3 சந்தேக நபர்கள் கலேவல பகுதியிலும், நான்காவது சந்தேக நபர் கிரிஉல்ல பகுதியிலும் கைதுசெய்யப்பட்டனர். 5 வது மற்றும் 6 வது சந்தேக நபர்கள் இன்று காலை திவுலப்பிட்டிய பகுதியில் கைதுசெய்யப்பட்டதாக பொலிசார் தெரிவித்துள்ளனர். நேற்று காலை மினுவாங்கொடை பகுதியில் நடத்தப்பட்ட துப்பாக்கிச்சூட்டு சம்பவத்தில் மூவர் கொல்லப்பட்டனர். தந்தை மற்றும் அவரது இரு புதல்வர்களே சம்பவத்தில் பலியாகியிருந்தனர். பட்டம் ஒன்று தொடர்பில் இருந்த பழைய பகையே கொலைக்கு காரணமென பொலிசார் தெரிவித்துள்ளனர். சம்பவம் தொடர்பில் தொடர்ந்தும் விசாரணைகள் இடம்பெறுகின்றன. ", "URL": "https://www.itnnews.lk/2023/10/05/439262/", "Category": "Breaking News,தேசிய செய்திகள்", "Parent URL": null}