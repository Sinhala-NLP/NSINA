{"Source": "ITN news", "Timestamp": "දෙසැම්බර් 21, 2021 11:56", "Headline": "පොදු ස්ථානවලට ඇතුළු වීමේදී ජනවාරි 01 වනදා සිට එන්නත් කාඩ්පත අනිවාර්යයි", "News Content": "පොදු ස්ථානවලට ඇතුළු වීමේදී ජනවාරි 01 වනදා සිට කොවිඩ් මර්ධන එන්නත් කාඩ්පත අනිවාර්ය බව සෞඛ්‍ය අමාත්‍ය කෙහෙළිය රඹුක්වැල්ල මහතා පවසනවා. අමාත්‍ය කෙහෙළිය රඹුක්වැල්ල මහතා සිය ට්විටර් ගිණුමේ සටහනක් තබමින් වැඩිදුරටත් කියා සිටින්නේ මේ වන තෙක් එන්නත් ලබාගෙන නොමැති නම් වහාම ඒ සඳහා යොමුවන ලෙසයි. කොරෝනා මර්දන තුන්වන මාත්‍රාව ලබා ගැනීමට ද සියලු සෞඛ්‍ය වෛද්‍ය නිලධාරී කාර්යාල මෙන්ම විශේෂ මධ්‍යස්ථානවලින් පහසුකම් සලසා තිබෙනවා.  මේ අතර විශේෂඥ වෛද්‍ය හේමන්ත හේරත් මහතා ප්‍රකාශ කළේ එන්නත් කාඩ්පත සම්බන්ධයෙන් පවතින ප්‍රායෝගික ගැටලු නිරාකරණයට අවශ්‍ය ක්‍රියාමාර්ග කඩිනමින් ගන්නා බවයි.       ", "URL": "https://www.itnnews.lk/2023/10/05/384094/", "Category": "දේශීය පුවත්", "Parent URL": null}