{"Source": "ITN news", "Timestamp": "සැප්තැම්බර් 22, 2022 13:24", "Headline": "ගවයෙක් හිංසාකාරීව ප්‍රවාහනය කරමින් සිටි අයෙකු අත්අඩංගුවට", "News Content": "යාපනය වඩුක්කොඩ්ඩෙයි පොලිස් වසමේ අරාලි ප්‍රදේශයේදී ත්‍රී රෝද රථයකින් බලපත්‍ර නොමැතිව ගවයෙකු උඩුයටිකුරු වන සේ බැඳ හිංසාකාරීව ප්‍රවාහනය කරමින් සිටි අයෙකු  අත්අඩංගුවට ගත් බවට පොලීසිය පවසනවා. අරාලි නාවන්තුරෙයි මාර්ගයේ අදාල ත්‍රී රෝද රථය ධාවනය වන බවට වඩුක්කොඩ්ඩෙයි පොලීසියට ලැබුනු තොරතුරකට අනුව එහි නිලධාරීන් පිරිසක් ක්‍රියාත්මක වී අදාල ත්‍රි රෝද රථය නවතා පරික්ෂා කිරීමේදී කිසිදු බලපත්‍රයක් නොමැතිව ගවයෙකු ඉතා හිංසාකාරීව පාද බැද ප්‍රවාහනය කිරීම හේතුවෙන් එහි රියදුරු සහ ත්‍රී රෝද රථයද සමගින් අත්අඩංගුවට ගැනීමට පොලිස් නිලධාරීන් පියවර ගනු ලැබුවා. අදාල ගවයා ඝාතනය කිරීම සඳහා රැගෙන යනු ඇතැයි පොලීසිය සැක පල කරන අතර සැකකරු නාවන්තුරෙයි ප්‍රදේශයේ පදිංචි 30 හැවිරිදි වියේ පසුවූවෙක්. අත්අඩංගුවට ගත් සැකකරු සත්ව හිංසනය යටතේ නඩුපවරා අද  දින මල්ලාකම් අධිකරණයට ඉදිරිපත් කිරීමට පියවර ගෙන ඇතැයිද වඩුක්කොඩ්ඩෙයි පොලීසිය වැඩිදුරටත් පැවසුවා.     ", "URL": "https://www.itnnews.lk/2023/10/05/436493/", "Category": "දේශීය පුවත්", "Parent URL": null}