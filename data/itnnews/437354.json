{"Source": "ITN news", "Timestamp": "செப்டம்பர் 27, 2022 13:08", "Headline": "உலக சுற்றுலா தினம்  ", "News Content": "வருடா வருடம் ஒவ்வொரு தொனிப்பொருளில் கொண்டாடப்படும் சுற்றுலா தினமானது  இம்முறை “கிராமிய மற்றும் சமூகம் சார்ந்த பயணம் தொடர்பில் மீள சிந்திப்போம்” எனும் தொனிப்பொருளில் கொண்டாடப்படுகிறது . நிலையான, பொறுப்பான மற்றும் உலகளவில் அனுகக்கூடிய சுற்றுலாத்துறையை உருவாக்கும் நோக்கில் ஐக்கிய நாடுகள் அமைப்பினால் சர்வதேச சுற்றுலா தினம் பிரகடனப்படுத்தப்பட்டது.   அதன்படி  1980ம் ஆண்டு முதல் ஒவ்வொரு வருடமும் செப்டம்பர் மாதம்  27ம் திகதி சுற்றுலா தினம் கொண்டாடப்படுகிறது.  கொரோனா தொற்று பரவலுக்கு மத்தியில் உலகின் பல நாடுகளில் சுற்றுலாத்துறைக்கு பாரிய பாதிப்பு ஏற்பட்டது.  குறித்த நாடுகள் பொருளாதார ரீதியாகவும் பாரிய நெருக்கடிகளை சந்தித்துள்ளன.   சுற்றுலாதுறையின் முக்கியத்துவம் மற்றும் சமூகத்தின் தாக்கம் பற்றிய விழிப்புணர்வை கொண்டுவரும் வகையில் சுற்றுலா தினம் கொண்டாடப்படுகிறது. சுற்றுலா தினத்தை முன்னிட்டு அமைச்சர் ஹரின் பெர்னாண்டோ வெளியிட்டுள்ள வாழ்த்து செய்தியில் பொருளாதார நெருக்கடி உள்ளிட்ட பல்வேறு நெருக்கடிகளிலிருந்து மீண்டெழுவதற்கு பொருளாதார ரீதியில் சுற்றுலாத்துறை பலமடைய வேண்டுமெனவும், இதற்கு நேரடி ஒத்துழைப்பு வழங்குவதாகவும் அவர் குறிப்பிட்டார். இதற்கு குறுகிய, மத்திய மற்றும் நீண்டகால வேலைத்திட்டங்கள் ஆரம்பிக்கப்பட்டுள்ளதாகவும் அமைச்சர் ஹரின் பெர்னாண்டோ தெரிவித்துள்ளார் . ", "URL": "https://www.itnnews.lk/2023/10/05/437354/", "Category": "தேசிய செய்திகள்", "Parent URL": null}