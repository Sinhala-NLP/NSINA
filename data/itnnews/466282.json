{"Source": "ITN news", "Timestamp": "මාර්තු 8, 2023 11:37", "Headline": "උදේ එද්දී ඉස්කෝලේ අලි ගහලා කඩලා – සිගිරියෙන් ඇහුණු කතාවක්", "News Content": "සීගිරිය මධ්‍ය මහා විද්‍යාලයේ ගොඩනැගිල්ලකට 07 දින රාත්‍රියේ වන අලි ප්‍රහාරයක්ක් එල්ල වීම හේතුවෙන් විද්‍යාලයේ ගොඩනැගිල්ලට බරපතළ හානි සිදු වී ඇති බව විදුහල්පති ප්‍රියන්ත දිසානායක මහතා පවසනවා. උදෑසන පාසල් දරුවන් තම පන්ති කාමරයට පැමිණෙන විට වන අලියා විසින් විද්‍යාලයේ පළමු ශ්‍රේණියේ පන්ති කාමරයේ බිත්ති කඩා පුටු ඩෙස් සියල්ල විනාශ කර ඇති ඇති අයුරු දැක ගැනීමට හැකි වූ බවයි දෙමව්පියන් සහ සිසු සිසුවියන් පැවසුවේ. වසර 5 කට අධික කාලයක සිට සීගිරිය මධ්‍ය මහා විද්‍යාලයේ ගොඩනැගිලි තාප්ප ක්‍රීඩාංගනය ආදී ස්ථාන ගණනාවකට අලි ප්‍රහාර එල්ල වී තිබෙන බවත් ඒ පිළිබඳව බලධාරින්ට ලිඛිතව වාචිකව දැනුවත් කළ ද මෙතෙක් කිසිදු විසඳුමක් නොවූ බවද අවසානයේ දී පොදු දේපළ දරුවන්ට ඉගෙන ගැනීමට තිබූ ගොඩනැගිල්ල විනාශ වූ බව විදුහල්පති ප්‍රියන්ත දිසානායක මහතා\nකියා සිටියා . මේ පිළිබඳව සීගිරිය වනජීවි කාර්යාලයෙන් විමසීමේදී එහි උසස් නිලධාරියෙකු කියා සිටියේ පාසලේ ආරක්ෂිත විදුලි වැට ඉදිකිරීම සඳහා අවශ්‍ය තාක්ෂණික උපදෙස් සහ අනුමැතිය දිස්ත්‍රික් ලේකම් කාර්යාලයට ආපදාකළමනාකරණ කාර්යාලයට යවා ඇති බවයි. කෙසේ වෙතත් මාතලේ දිස්ත්‍රික් ලේකම් තේජානි තිලකරත්න මහත්මියගේ විමසීමේ දී කියා සිටියේ එකවරම විශාල මුදලක්\nරජයෙන් ලබා ගැනීමට අපහසුතා පවතින බවයි. මේ සියලු බාධක නිමවී දරුවන් ආරක්ෂිතව අධ්‍යාපනය ලබන්නට සීගිරිය මධ්‍ය මහා විද්‍යාලයට එන්නේ කවදාද ? යන්න පිළිතුරක් නොමැති ප්‍රශ්නයක් පමණි   ", "URL": "https://www.itnnews.lk/2023/10/05/466282/", "Category": "දේශීය පුවත්", "Parent URL": null}