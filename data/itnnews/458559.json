{"Source": "ITN news", "Timestamp": "ජනවාරි 31, 2023 14:07", "Headline": "හිම කුණාටු තත්ත්වය හේතුවෙන් ඇමෙරිකාවේ ගුවන් ගමන් වාර දහසක් අවලංගු කරයි", "News Content": "හිම කුණාටු තත්ත්වය හේතුවෙන් ඇමෙරිකාවේ ගුවන් ගමන් වාර දහසක් අවලංගු කර තිබෙනවා. අධික ශීත කාලගුණයත් සමග ඇතිව තිබෙන හිම කුණාටු තත්ත්වයෙන් මෙම ගුවන් ගමන් වාර අවලංගු කර ඇති බවයි වාර්තා වන්නේ. ඊයේ සවස 6 වනවිට ගුවන් ගමන් වාර 1,019 ක් අවලංගු කර තිබූ අතර ඉදිරි දින කිහිපයත් සමග එම ප්‍රමාණය වාර 16,000ට ආසන්න විය හැකි බවයි පැවසෙන්නේ. ඇමෙරිකාවේ සවුත්වේල්ස් එයාර් ලයින්ස් සමාගම ඇතුළු සමාගම් රැසක් මෙලෙස ගුවන් ගමන් අවලංගු කර ඇති අතර මේ හේතුවෙන් ගුවන් මගීන් දැඩි අපහසුතාවකට පත්ව ඇති බව විදෙස් මාධය වාර්තා කළා.         ", "URL": "https://www.itnnews.lk/2023/10/05/458559/", "Category": "ජාත්‍යන්තර පුවත්", "Parent URL": null}