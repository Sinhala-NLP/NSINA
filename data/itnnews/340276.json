{"Source": "ITN news", "Timestamp": "ஜூன் 2, 2021 12:15", "Headline": "பத்தரமுல்லை பகுதியில் 3 கோடி ரூபா கொள்ளை சம்பவத்தில் ஈடுப்பட்ட மூவர் கைது", "News Content": "பத்தரமுல்லை பெலவத்தை பகுதியில் 3 கோடி ரூபா கொள்ளை சம்பவத்தில் ஈடுப்பட்ட மூவர் கைதுசெய்யப்பட்டுள்ளனர். பெலவத்தை பகுதியிலுள்ள கட்டிடம் ஒன்றின் 2வது மாடியிலிருந்த பாதுகாப்பு பெட்டகம் மற்றும் தங்க நகைகள் கடந்த மாதம் 8ம் திகதி கொள்ளையிடப்பட்டது. சம்பவம் தொடர்பான விசாரணைகளை கொழும்பு தெற்கு குற்றப்புலனாய்வு பிரிவு அதிகாரிகள் முன்னெடுத்து வந்தனர். இந்நிலையில் சந்தேக நபர்கள் கிருலப்பனை பகுதியில் வைத்து கைதுசெய்யப்பட்டுள்ளனர். அவர்களிடம் மேற்கொள்ளப்பட்ட விசாரணைகளின் ஊடாக பாதுக்க பகுதியிலுள்ள வனப்பகுதியிலிருந்து பாதுகாப்பு பெட்டகத்தை பொலிஸார் மீட்டுள்ளனர். கைதானவர்கள் 38, 43 மற்றும் 44 கிருலப்பனை மற்றும் நரஹேன்பிட்ட பகுதிகளை சேர்ந்தவர்களென தெரியவந்துள்ளது. அவர்கள் இன்றைய தினம் புதுக்கடை நீதவான் நீதிமன்றில் முன்னிலைப்படுத்தவுள்ளனர். ", "URL": "https://www.itnnews.lk/2023/10/05/340276/", "Category": "Breaking News,தேசிய செய்திகள்", "Parent URL": null}