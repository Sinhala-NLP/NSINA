{"Source": "ITN news", "Timestamp": "ඔක්තෝබර් 11, 2022 11:10", "Headline": "කෘෂිකර්ම අංශ නවීකරණ ව්‍යාපෘතියෙන් අක්කර 450 ක මිරිස් වගාකිරීමට තීරණයක්", "News Content": "කෘෂිකර්ම අංශ නවීකරණ ව්‍යාපෘතිය මගින් මෙම වසරේදී අක්කර 450 ක මිරිස් වගාකිරීමට තීරණය කර තිබෙනවා. ශ්‍රී ලංකාවේ පරිභෝජනයට අවශ්‍ය මිරිස් රට තුළම නිෂ්පාදනය කරගැනීම සදහා මෙම වසරේදී තවත් බිම් ප්‍රමාණයක මිරිස් වගා කරන ලෙස කෘෂිකර්ම අමාත්‍යවරයා උපදෙස් දී තිබෙනවා. ඒ අනුව දිස්ත්‍රික්  3 ක එක් දිස්ත්‍රික්කයකින් අක්කර 15 බැගින් තෝරාගෙන මිරිස් වගා කිරීමට කෘෂි අංශ නවීකරණ ව්‍යාපෘතිය මගින් කටයුතු යොදා තිබෙනවා. ඒ යටතේ කිලිනොච්චි, අම්පාර හා බදුල්ල දිස්ත්‍රික්වල අක්කර 450 ක් අලුතින් වගාකෙරෙනවා. මෙම ව්‍යාපෘතියෙන් වියළි මිරිස් මෙට්‍රික් ටොන් 3600 ක ප්‍රමාණයක් අපේක්ෂිතයි.     ", "URL": "https://www.itnnews.lk/2023/10/05/439944/", "Category": "Breaking News,දේශීය පුවත්", "Parent URL": null}