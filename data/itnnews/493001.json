{"Source": "ITN news", "Timestamp": "ජූනි 19, 2023 10:37", "Headline": "උපකාරක පන්ති සිසුන්ට මත්පෙති අලෙවි කළ කාන්තාවක් අත්අඩංගුවට", "News Content": "හොරණ ප්‍රදේශයේ උපකාරක පන්ති සිසුන්ට මත්පෙති අලෙවි කළ කාන්තාවක විශේෂ කාර්ය බලකාය මගින් අත්අඩංගුවට ගත්තා. දීර්ඝ කාලයක් පුරා මෙම ජාවාරම සිදුකර ඇති බවටයි හෙළිවී තිබෙන්නේ. විශේෂ කාර්ය බලකායේ හොරණ කදවුරේ නිලධාරීන්ට ලැබුණු තොරතුරකට අනුව හොරණ දෙල්ගහගොඩැල්ල ප්‍රදේශයේ වැටලීමක් සිදු කෙරුණා. එහිදී මත්පෙති 100ක් සමග මෙම සැකකාරිණිය අත්අඩංගුවට ගෙන තිබෙනවා. හොරණ ප්‍රදේශයේ උපකාරක පන්ති සදහා සභාගීවන සිසුන් ඉලක්ක කර ගනිමින් මත් පෙති ජාවාරම සිදුකර ඇති බවටයි හෙළිවී තිබෙන්නේ. මේ අතර හංවැල්ල ප්‍රදේශයට හෙරොයින් බෙදූ ආමි සුමිත් නමැත්තා විශේෂ කාර්ය බලකාය මගින් අත්අඩංගුවට ගත්තා. ඒ තුන්නාන ප්‍රදේශයේ කළ වැටලීමකදීයි. ඔහු ළග තිබී හෙරොයින් ග්‍රෑම් 15 යි මිලිග්‍රෑම් 600ක් ජංගම දුරකතන තුනක් ඇතුළු උපකරණ රැසක් සොයා ගැනුණා.       ", "URL": "https://www.itnnews.lk/2023/10/05/493001/", "Category": "දේශීය පුවත්", "Parent URL": null}