{"Source": "ITN news", "Timestamp": "ඔක්තෝබර් 14, 2021 12:28", "Headline": "සමෘද්ධිය සහ සෞභාග්‍යය ප්‍රාර්ථනා කරමින් ITN පරිශ‍්‍රයේදී නව රාත‍්‍රී දින පූජාවක්", "News Content": "සමෘද්ධිය සහ සෞභාග්‍යය ප්‍රාර්ථනා කරමින් නව රාත්‍රි දින පූජාවක් ස්වාධීන රූපවාහිනී වසන්තම් ප්‍රවෘත්ති අංශයේදී පැවැත්වුණා. හින්දු භක්තිකයන් මහත් භක්තියෙන් නමස්කාර කරන ලක්ෂ්මි සරස්වතී සහ දුර්ගා දෙවියන්ට පුද පූජා පවත්වන නව රාත්‍රි දින සැමරුම දින නවයක් පුරා සමරනවා. දසවන දින පැවැත්වෙන විශේෂ පූජාවකින් අනතුරුව මෙම සැමරුම නිමාවට පත්වනවා. ස්වාධීන රූපවාහිනි වසන්තම් ටී වී ප්‍රවෘත්ති අංශය සංවිධාන කළ සරස්වතී පූජාව අද පෙරවරුවේ පැවැත්වුණා. ස්වාධීන රූපවාහිනි මාධ්‍ය ජාලයේ විධායක අධ්‍යක්ෂ හසන්ත හෙට්ටිආරච්චි, සාමාන්‍යාධිකාරී අරුණ විජේසිංහ, නියෝජ්‍ය සාමාන්‍යාධිකාරී ප්‍රවෘත්ති සුධර්මන් රදලියගොඩ යන මහත්වරුන් ඇතුළු පිරිසක් මෙම අවස්ථාවට එක්ව සිටියා.       ", "URL": "https://www.itnnews.lk/2023/10/05/369162/", "Category": "නවතම පුවත්", "Parent URL": null}