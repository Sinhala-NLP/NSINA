{"Source": "ITN news", "Timestamp": "ඔක්තෝබර් 15, 2022 19:02", "Headline": "වත්මන් අර්බුදයට සාර්ථකව මුහුණ දීමට සියලු දෙනා අත්වැල් බැදගත යුතුයි", "News Content": "දේශපාලන මතභේද ඇතිකර ගැනීම වෙනුවට වත්මන් අර්බුදයට සාර්ථකව මුහුණ දීම සඳහා සියලු දෙනා අත්වැල් බැදගත යුතු බව අග්‍රාමාත්‍ය දිනේෂ් ගුණවර්ධන මහතා පවසනවා. ග්‍රාමීය ආර්ථික පුනර්ජීවන සහ ආහාර සුරක්ෂිතතා වැඩසටහනේ පුත්තලම දිස්ත්‍රික් ආරම්භක ප්‍රගති සමාලෝචන රැස්වීමට එක්වෙමින් අග්‍රාමාත්‍යවරයා මේ බව කියා සිටියා. පාර්ලිමේන්තුවේ බහුතර ශක්තිය තිබෙන්නේ වත්මන් ආණ්ඩුවට බවත් ස්ථාවර ආණ්ඩුවක් බිහිකර අවසන් බවත් අග්‍රාමාත්‍යවරයා මෙහිදී කියා සිටියා. අශෝක ප්‍රියන්ත, සනත් නිශාන්ත  යන රාජ්‍ය අමාත්‍යවරුන් මෙන්ම පාර්ලිමේන්තු මන්ත්‍රීවරුන් වන චින්තක අමල් මායාදුන්න හා යදාමිනී ගුණවර්ධන යන මහත්වරුන්ද මෙම අවස්ථාවට සහභාගී වුණා.     ", "URL": "https://www.itnnews.lk/2023/10/05/440725/", "Category": "දේශීය පුවත්", "Parent URL": null}