{"Source": "ITN news", "Timestamp": "සැප්තැම්බර් 18, 2021 15:48", "Headline": "යුද ගැටුම්වලදී අත්, පා අහිමි වූ සිවිල් ආරක්ෂක සාමාජිකයින්ට කෘත්‍රිම අත් හා පාද", "News Content": "යුද ගැටුම්වලදී අත් හා පා අහිමි වූ සිවිල් ආරක්ෂක බලකා සාමාජිකයින්ට කෘත්‍රිම අත් හා පාද ප්‍රදානය කිරීමට කටයුතු කෙරුණා. ක්‍රියාන්විත රාජකාරියේ යෙදී සිටියදී අත් පා අහිමි වූ උතුරේ සිවිල් ආරක්ෂක බලකා සාමාජිකයින්ට මෙසේ කුත්‍රිම අත් පා පිරිනැමීම සිදුවුණේ කිලිනොච්චිය ප්‍ර දේශයේ දීයි. සිවිල් ආරක්ෂක දෙපාර්තමේන්තුවේ අධ්‍යක්ෂ ජනරාල් මේජර් ජෙනරාල් එන් ආර් ළමාහේවා මහතාගේ මූලිකත්වයෙන් සිදුකළ එම කාර්යයට මූල්‍ය දායකත්වය ලබාදී තිබුණේ සිවිල් ආරක්ෂක බලකා සේවා වනිතා අරමුදලයි. 53 දෙනෙකු උදෙසා මෙසේ කුත්‍රිම අත් පා ප්‍රදානය කෙරුණා. සිවිල් ආරක්ෂක බලකායට වසර 15 ක් සපිරීම නිමිත්තෙන් විවිධ ආගමික වැඩසටහන් ද සංවිධාන කර තිබෙනවා. මහනුවර දළදා මාලිගාවේදී දළදා වහන්සේ වෙත පූජා පවත්වා බලකා ධජයන්ට සෙත් පැතීම සිදුවුණා. දළදා මාළිගාවේ සංවර්ධන අරමුදලට මූල්‍ය පරිත්‍යාගයක් ද ලබාදීමටයි කටයුතු කෙරුණේ.         ", "URL": "https://www.itnnews.lk/2023/10/05/363406/", "Category": "දේශීය පුවත්", "Parent URL": null}