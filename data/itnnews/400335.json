{"Source": "ITN news", "Timestamp": "මාර්තු 9, 2022 16:31", "Headline": "ඇමෙරිකාවේ ඛනිජ තෙල් අවශ්‍යතාව සපුරාලීමට වෙනිසියුලාව සැරසෙයි", "News Content": "ඇමෙරිකාවේ ඛනිජ තෙල් අවශ්‍යතාව සපුරාලීම සදහා වෙනිසියුලාව බොරතෙල් නිෂ්පාදනය බැරල් ලක්ෂ හතරකින් ඉහළ දැමීමට තීරණය කර තිබෙනවා. ඒ ඇමෙරිකාව සමග එළඹි එකගතාවකට අනුවයි. මේ අතර ඛනිජ තෙල් මිලදී ගැනීම සම්බන්ධයෙන් අරාබි රාජ්‍යයන් සමග සාකච්ඡා පැවැත්වීමට ඇමෙරිකා ජනාධිපතිවරයා දැරූ උත්සාහයන් ව්‍යර්ථ වී ඇති බව විදෙස් මාධ්‍ය සදහන් කරනවා. සවුදි කුමරු මොහොමඩ් බින් සල්මාන් හා එක්සත් අරාබි එමීර් රාජ්‍යයේ ෂෙයික් මොහොමඩ් බින් ඇමෙරිකා ජනාධිපතිවරයාගේ දුරකතන ඇමතුම්වලට ප්‍රතිචාර දැක්වීම ප්‍රතික්ෂේප කළ බව ඇමෙරිකා බලධාරීන් මාධ්‍යවලට පවසා තිබුණා. ජමාල් කෂෝගිගේ ඝාතනය සම්බන්ධයෙන් සවුදි කුමරු හා ඇමෙරිකා ජනාධිපතිවරයා අතර හටගෙන ඇති මතභේදාත්මක ගැටුම් ඊට හේතු වී ඇති බවටයි අනුමාන කෙරෙන්නේ. ඇමෙරිකාවේ හා බ්‍රිතාන්‍යයේ නව තීරණයට ප්‍රතිචාර දක්වමින් රුසියාව බටහිර රටවලට සිදුකරන අපනයන සීමා කිරීමට ජනාධිපති ව්ලැඩ්මිර් පුටින් තීරණය කර තිබෙනවා. අපනයනය තහනම් කළ භාණ්ඩ ලැයිස්තුව හා රටවල් ඇතුළත් ලේඛනයක්  ඉදිරි පැය 48 තුලදී මාධ්‍ය වෙත නිකුත් කරනු ඇති. ", "URL": "https://www.itnnews.lk/2023/10/05/400335/", "Category": "ජාත්‍යන්තර පුවත්", "Parent URL": null}