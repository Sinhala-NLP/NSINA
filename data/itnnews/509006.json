{"Source": "ITN news", "Timestamp": "අගෝස්තු 17, 2023 19:03", "Headline": "අනාරක්ෂිත වළකට වැටී සිසුන් දෙදෙනෙකු මරුට", "News Content": "අනාරක්ෂිත ජලය පිරුණු වළකට වැටීමෙන් වව්නියාව මුස්ලිම් මහා විද්‍යාලයේ ඉගෙනුම ලබමින් සිටි පාසල් සිසුන් දෙදෙනෙකු ජීවිතක්ෂයට පත්ව තිබෙනවා. අද (17) මෙම සිසුන් එල්ලේ තරගයක් සඳහා වව්නියාව විශ්වවිද්‍යාල ක්‍රීඩාංගණය වෙත ගොස් ඇති අතර එම තරගයෙන් අනතුරුව මෙම අවාසනාවන්ත අනතුර සිදුව ඇති බවටයි තොරතුරු වාර්තා වී ඇත්තේ. මියගිය පාසල් සිසුන් දෙදෙනාගේ සිරුරු ගොඩගෙන ඇති අතර මෘත ශරීර වවිනියාව රෝහලේ තැන්පත් කර තිබෙනවා. ", "URL": "https://www.itnnews.lk/2023/10/05/509006/", "Category": "දේශීය පුවත්", "Parent URL": null}