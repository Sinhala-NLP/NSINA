{"Source": "ITN news", "Timestamp": "ජනවාරි 19, 2022 15:05", "Headline": "හේමසිරි ප්‍රනාන්දු නඩුවෙන් නිදහස් කරනවාද? නැද්ද ? නියෝගය 18 වනදා", "News Content": "හිටපු ආරක්ෂක ලේකම් හේමසිරි ප්‍රනාන්දු මහතාට එරෙහි නඩුවේ සාක්ෂි විභාගය අවසන් වීමෙන් පසු එම චෝදනාවලින් ඔහු නිදහස් කරන්නේද විත්තිවාචකයක් කැදවන්නේ ද යන නියෝගය ලබන 18 වනදා  ප්‍රකාශයට පත් කිරීමට නියමිතයි. ඒ  බව  කොළඹ ත්‍රිපුද්ගල මහාධිකරණයයි නිවේදනය කළේ. පාස්කු ඉරිදා ත්‍රස්ත ප්‍රහාරයක් එල්ල වන බවට නිශ්චිත බුද්ධි තොරතුරු ලැබී තිබියදී එය වළක්වා ගැනීමට ක්‍රියාමාර්ග නොගැනීම තුළින් සාපරාදී ලෙස රාජකාරිය පැහැර හැරීම ඇතුළු  චෝදනා  කිහිපයකුයි හේමසිරි ප්‍රනාන්දු මහතාට එල්ල වී ඇත්තේ. මෙම නඩුව අද කැදවූ අවස්ථාවේ පැමිණිල්ල වෙනුවෙන් පෙනී සිටි නියෝජ්‍ය සොලිසිටර් ජෙනරාල් සුදර්ශන ද සිල්වා මහතා අධිකරණයට දැන්වූයේ පැමිණිල්ලේ සාක්ෂි කැදවීම අවසන් කරන බවයි. ඒ අනුවයි හේමසිරි ප්‍රනාන්දු මහතා චෝදනාවලින් නිදහස් කරන්නේ ද නැතිනම් ඔහුවෙනුවෙන් විත්තිවාචකයක් කැදවන්නේ යන නියෝගය ලබන 18 වනදා ප්‍රකාශයට පත් කරන බව විනිසුරුවරුන් ප්‍රකාශ  කළේ.     ", "URL": "https://www.itnnews.lk/2023/10/05/389849/", "Category": "දේශීය පුවත්", "Parent URL": null}