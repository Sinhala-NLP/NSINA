{"Source": "ITN news", "Timestamp": "අගෝස්තු 10, 2023 13:31", "Headline": "යුක්‍රේන ඩ්‍රෝන යානා 13ක් බිම හෙළු බව රුසියාව කියයි", "News Content": "යුක්‍රේන ඩ්‍රෝන යානා 13ක් බිම හෙළු බව රුසියාව පවසනවා. පසුගිය මැයි මාසයේ දී රුසියා ජනාධිපති මන්දිරය වන ක්‍රෙම්ලීනයට එල්ල වූ ඩ්‍රෝන ප්‍රහාරයට පසු යුක්‍රේනය රුසියාවට එල්ල කරන ඩ්‍රෝන ප්‍රහාර වැඩිකර තිබෙනවා. ක්‍රිමියා අර්ධද්වීපයේ පිහිට සෙවාස්ටොපෝල් නරගයට ඩ්‍රෝන යානා රැසක් පියාසර කර තිබෙන බව රුසියාව පවසනවා. එවැනි යානා 11ක් හා මොස්කව් දෙසට ගමන් කළ යානා දෙකක් ගුවන් යානා නාශක අවි භාවිත කරමින් විනාශ කළ බවයි වාර්තා වන්නේ. කෙසේ වෙතත් රුසියාව යුක්‍රේනයට එරෙහිව මෙවැනි ඩ්‍රෝන යානා දහස් ගණනක් මේ වන විටත් භාවිත කර ඇති බව විදෙස් වාර්තා සඳහන් කරනවා.                 ", "URL": "https://www.itnnews.lk/2023/10/05/507068/", "Category": "Breaking News,ජාත්‍යන්තර පුවත්", "Parent URL": null}