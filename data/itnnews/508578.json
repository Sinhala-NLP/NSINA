{"Source": "ITN news", "Timestamp": "අගෝස්තු 16, 2023 09:06", "Headline": "පෝලන්තය විශාලතම හමුදා පෙළපාලිය පවත්වයි", "News Content": "යුක්‍රේන රුසියා උණුසුම මැද පෝලන්තය විශාලතම හමුදා පෙළපාලිය පවත්වා තිබෙනවා. 1920 දී සෝවියට් හමුදාවන්ට එරෙහි යුද ජයග්‍රහණය සනිටුහන් කරමින් මෙම පෙලපාලිය පැවැත්වුණා. එහිදී පෝලන්තය සතු නවීන අවි ආයුධ ද ප්‍රදර්ශනය කෙරුණා. මෙම සටනේදී රතු හමුදාවන්ට එරෙහිව පෝලන්ත හමුදා ලබාගත් ජයග්‍රහණයේ 103 වන සංවත්සරයයි සැමරුවේ. එම කාලය තුළ පෝලන්ත හමුදා බොල්ෂෙවික් හමුදාවන් ද පරාජය කළා. මේ වන විට යුක්‍රේනයට එරෙහි රුසියා සටන උණුසුම් මුහුණුවරක් ගෙන ඇති අතර අසල්වැසි රටවල් බොහෝමයක් යුක්‍රේනයට සහාය පල කරමින් සිටිනවා.       ", "URL": "https://www.itnnews.lk/2023/10/05/508578/", "Category": "Breaking News,ජාත්‍යන්තර පුවත්", "Parent URL": null}