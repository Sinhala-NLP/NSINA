{"Source": "ITN news", "Timestamp": "අගෝස්තු 2, 2022 09:30", "Headline": "ජනපති නිවසට ගිනි තැබීම සම්බන්ධයෙන් තවත් තිදෙනෙකු අත්අඩංගුවට", "News Content": "ජනාධිපතිතුමාගේ පෞද්ගලික නිවසට ගිනි තැබීමේ සිද්ධියට සම්බන්ධ සැකකරුවන් තුන් දෙනෙකු අත්අඩංගුවට ගෙන තිබෙනවා. ජනාධිපති රනිල් වික්‍රමසිංහ මහතාගේ කොල්ලුපිටියේ පිහිටි පෞද්ගලික නිවසට අයුතු ලෙස ඇතුළුවී ගිනි තබා දේපල විනාශ කෙරුණේ පසුගිය ජූලි 13 වනදායි. වටිනා පොත්පත් ඇතුළු භාණ්ඩ රැසක් එම ගින්නෙන් විනාශ වුණා. මේ සම්බන්ධව අපරාධ පරීක්ෂන දෙපාර්තමේන්තුව විමර්ශන සිදුකරනවා. ඒ අනුවයි සිද්ධියට සම්බන්ධ සැකකරුවන් තුන්දෙනෙකු ඊයේ රාත්‍රියේ අත්අඩංගුවට ගෙන ඇත්තේ. ඔවුන් පිළියන්දල මඩපාත සහ නාරහේන්පිට කොළඹ 5 යන ප්‍රදේශවල පදිංචිකරුවන්. මෙම සැකකරුවන් අවුරුදු 18 සහ 22 යන වයස්වල පසුවන්නන් බව පොලීසිය පවසනවා. අපරාධ පරීක්ෂණ දෙපාර්තමේන්තුව මේ පිළිබද වැඩිදුර විමර්ශන සිදුකරනවා.       ", "URL": "https://www.itnnews.lk/2023/10/05/426369/", "Category": "Breaking News,නවතම පුවත්", "Parent URL": null}