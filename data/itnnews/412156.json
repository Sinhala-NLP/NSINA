{"Source": "ITN news", "Timestamp": "මැයි 19, 2022 13:11", "Headline": "ගාලුමුවදොර විරෝධතාවයේ 41 වන දිනය අදයි", "News Content": "ගාලුමුවදොර විරෝධතාවයේ 41 වන දිනය අදයි. ඊයේ දිනයේද විශාල පිරිසක් අරගල භූමියට පැමිණ සිටියා.  යුද්ධයෙන් මිය ගිය අය සිහිපත් කිරීමේ වැඩසටහනක්ද එහිදී ක්‍රියාත්මක කෙරුණා. සුපුරුදු පරිදි ගෝඨාගම ඇති සිනමාහලේ කෙටි චිත්‍රපට ප්‍රදර්ශනයක් ද පැවැත්වුණා. අද පෙරවරුවේ ද පිරිසක් අරගල භූමියට පැමිණ සිටිනවා. නෝ ඩීල් ගම විරෝධතාවට අදට දින 08 ක් ගත වනවා. මෙම ස්ථානයේ තිබූ මයිනාගෝගමට පසුගිය 09 වනදා පහර දීමේ සිද්ධියට අදාළ පරික්ෂණ වෙනුවෙන් මෙම ස්ථානයේ සිටි දෙදෙනෙකු අපරාධ පරික්ෂණ දෙපාර්තමේන්තුවේ නිලධාරීන් පැමිණ රැගෙන ගියා. ඔවුන් දෙදෙනා නැවත එම ස්ථානයටම රැගෙන විත් තිබෙනවා. ", "URL": "https://www.itnnews.lk/2023/10/05/412156/", "Category": "දේශීය පුවත්", "Parent URL": null}