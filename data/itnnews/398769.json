{"Source": "ITN news", "Timestamp": "மார்ச் 1, 2022 10:54", "Headline": "நாட்டில் நேற்றைய தினம் கொவிட் தொற்றாளர்களாக 997 பேர் பதிவு..", "News Content": "நாட்டில் நேற்றைய தினம் கொவிட் 19 வைரஸ் தொற்றாளர்களாக 997 பேர் இனங்காணப்பட்டுள்ளதாக சுகாதார அமைச்சின் தொற்று நோயியல் பிரிவு தெரிவித்துள்ளது. குறித்த எண்ணிக்கையுடன் நாட்டின் மொத்த கொவிட் தொற்றாளர்களின் எண்ணிக்கை 6 இலட்சத்து 46 ஆயிரத்து 34 ஆக அதிகரித்துள்ளது. அவர்களில் 6 இலட்சத்து 8 ஆயிரத்து 924 பேர் தொற்றின் பின்னர் குணமடைந்துள்ளதாக சுகாதார மேம்பாட்டு பணியகத்தின் புள்ளிவிபர தரவுகளில் குறிப்பிடப்பட்டுள்ளது. இந்நிலையில் நேற்றைய தினம் சுகாதார சேவைகள் பணிப்பாளர் நாயகத்தினால் உறுதிப்படுத்தப்பட்ட 32 கொரோனா மரணங்கள் தொடர்பான அறிவிப்பு வெளியிடப்பட்டது. குறித்த 32 மரணங்களுடன் நாட்டின் மொத்த கொவிட் மரணங்களின் எண்ணிக்கை 16 ஆயிரத்து 222 ஆக உயர்வடைந்துள்ளதென சுகாதார மேம்பாட்டு பணியகம் குறிப்பிட்டுள்ளது. தொடர்ந்தும் 20 ஆயிரத்து 888 பேர் வரை கொவிட் 19 வைரஸ் தொற்றினால் ஏற்பட்ட பாதிப்புக்களினால் வைத்தியசாலைகளிலும் வீடுகளிலும் கொவிட் சிகிச்சை மத்தி;ய நிலையங்களிலும் சிகிச்சை பெற்று வருகின்றமை குறிப்பிடத்தக்கது. ", "URL": "https://www.itnnews.lk/2023/10/05/398769/", "Category": "Breaking News,தேசிய செய்திகள்", "Parent URL": null}