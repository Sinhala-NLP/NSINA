{"Source": "ITN news", "Timestamp": "අප්‍රේල් 18, 2021 11:26", "Headline": "ඊයේ දිනය තුළ කොවිඩ් ආසාදිතයින් 253ක්", "News Content": "කොරෝනා ආසාදිතයන් 253 දෙනෙකු ඊයේ (17) දිනයේදී මෙරටින් හදුනාගෙන තිබෙනවා. මෙරටින් ඊයේ දිනයේ හදුනාගත් කොරෝනා ආසාදිතයන් 253 දෙනා අතරින් 49 දෙනෙකු විදේශගතව මෙරටට පැමිණි පුද්ගලයන්. ඉතිරි 204 දෙනා දේශීයව හදුනාගත් ආසාදිතයන් බව කෝවිඩ් නයින්ටීන් පැතිරීම වැළැක්විමේ ජාතික ක්‍රියාන්විත මධ්‍යස්ථානය පවසනවා. ඊයේ දිනයේ වැඩිම ආසාදිතයන් පිරිසක් කොළඹ දිස්ත්‍රික්කයෙන් හදුනාගත් අතර එම සංඛ්‍යාව 57 ක්. කුරුණෑගල දිස්ත්‍රික්කයෙන් 33 දෙනෙකු,  ගම්පහ දිස්ත්‍රික්කයෙන් විසි දෙදෙනෙකු ලෙස ආසාදිතයන් වාර්තා වුණා. මෙරටින් වාර්තා වන සමස්ත කොරෝනා ආසාදිතයන් සංඛ්‍යාව 96439 ක්. 2990 දෙනෙකු රෝහල්වල ප්‍රතිකාර ලබනවා. සුවය ලැබූ සමස්ත සංඛ්‍යාව 92832 ක්. කෝවිඩ් නයින්ටීන් ආසාදනය වීම හේතුවෙන් තවත් පුද්ගලයන් දෙදෙනෙකු මිය යාමත් සමග කොරෝනා මරණ සංඛ්‍යාව 617 දක්වා ඉහළ ගොස් තිබෙනවා.   ", "URL": "https://www.itnnews.lk/2023/10/05/332121/", "Category": "දේශීය පුවත්", "Parent URL": null}