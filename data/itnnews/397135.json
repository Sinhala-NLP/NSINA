{"Source": "ITN news", "Timestamp": "පෙබරවාරි 23, 2022 13:26", "Headline": "ශ්‍රී ලංකාවේ ඔන්ලයින් ක්‍රමයට නොමිලේ හැදෑරිය හැකි පළමු හා එකම මෘදුකාංග ඉංජිනේරු පාඨමාලාව හඳුන්වා දෙයි", "News Content": "රටට අවශ්‍ය තොරතුරු තාක්ෂණවේදීන්ගේ අවශ්‍යතාව සපුරාලීම සදහා මොරටුව විශ්වවිද්‍යාලයත්, ඩී පී එඩියුකේෂන් අධ්‍යාපන ආයතනයත් එක්ව ඔන්ලයින් ක්‍රමය ඔස්සේ මෘදුකාංග ඉංජිනේරු පාඨමාලාවක් හදුන්වාදීම පසුගියදා සිදුකෙරුණා. මොරටුව විශ්වවිද්‍යාලය අධ්‍යාපනයේ නවතම පියවරක් ලෙස අරඹන ලද පුහුණු ෆුල් ස්ටැක් ඩිවලොපර් මෘදුකාංග ඉංජිනේරු පාඨමාලාව ශ්‍රී ලංකාවේ ඔන්ලයින් ක්‍රමය ඔස්සේ නොමිලේ හැදෑරියහැකි පළමු හා එකම පාඨමාලාවයි. ඕපන් ඩොට් යූ ඕ එම් ඩොට් එල් කේ  වෙබ් අඩවිය හරහා විවෘත හා නිදහස් පාඨමාලාවක් ලෙස ඉදිරිපත් කෙරෙන මෙම පාඨමාලාව මෘදුකාංග නිපැයුම්වල නියැලීමට අවශ්‍ය මූලික අඩිතාලම විධිමත්ව ලබාදෙනු ලබයි. මොඩියුල හයකින් යුත් මෙම පාඨමාලාව සාර්ථකව නිමකරන සිසුසිසුවියන්ට සහතිකපත් ද පිරිනැමීමට නියමිතයි. ඩීපී එඩියුකේෂන් ආයතනය සමග මොරටුව විශ්විද්‍යාලය ක්‍රියාත්මක කරන මෙම සමාජ සත්කාරක ව්‍යාපෘතිය එළිදක්වන අවස්ථාවේ දී ඒ පිළිබද අදහස් දැක්වූ එහි නිර්මාතෘ ධම්මික පෙරේරා මහතා.     ", "URL": "https://www.itnnews.lk/2023/10/05/397135/", "Category": "දේශීය පුවත්", "Parent URL": null}