{"Source": "ITN news", "Timestamp": "ජූනි 16, 2023 12:57", "Headline": "රාජිත සේනාරත්න ඇතුළු තුන්දෙනෙකුට එරෙහි නඩුවකට දින නියම වෙයි", "News Content": "හිටපු අමාත්‍ය රාජිත සේනාරත්න මහතා ඇතුළු තුන්දෙනෙකුට එරෙහි නඩුවක් ජූලි මස 13 වනදා කැඳවන ලෙස කොළඹ මහාධිකරණය නියම කළා. මෝදර ධීවර වරාය පෞද්ගලික සමාගමකට බදු දිමේදී රජයට පාඩු සිදුකළ බවට චෝදනා කරමිනුයි මෙම නඩුව පවරා ඇත්තේ. අල්ලස් කොමිසම වෙනුවෙන් එහි සහකාර අධ්‍යක්ෂ ජනරාල් අසිත ඇන්තනී යන අය කරුණු දැක්වුවා. ඔහු පැවසුවේ විත්තියේ ඉල්ලා සිටි ලේඛණ අද දින භාර දෙන බවයි. එම ලේඛණ අධ්‍යයනය කර වැඩිදුර කරුණු දැක්වීමට දිනයක් ලබා දෙන ලෙස විත්තියේ නීතීඥවරුන් ඉල්ලා සිටියා. ඒ අනුව වැඩිදුර පූර්ව නඩු විභාග සම්මන්ත්‍රණය සදහා ජූලි මස 13 වනදා එය කැඳවීමට නියෝග කෙරුණා. මෙහි සෙසු විත්තිකරුවන් වන්නේ ධීවර වරාය නීතිගත සංස්ථාවේ හිටපු සභාපති උපාලි ලියනගේ සහ එහි හිටපු කළමනාකාර අධ්‍යක්ෂ නීල් රවීන්ද්‍ර මුණසිංහ යන අයයි.       ", "URL": "https://www.itnnews.lk/2023/10/05/492270/", "Category": "දේශීය පුවත්", "Parent URL": null}