{"Source": "ITN news", "Timestamp": "පෙබරවාරි 4, 2022 16:48", "Headline": "74 වන නිදහස් දිනය වෙනුවෙන් නාවික හමුදාව ජාතිය වෙනුවෙන් වෙඩි මුර උත්තමාචාර 25ක් පිරිනමයි", "News Content": "74 වන අභිමානවත් ජාතික නිදහස් සැමරුම් උළෙලේ සම්ප්‍රදායික නාවික හමුදා ආචාර වෙඩි මුර උත්තමාචාරය මෙවර පැවැත්වුණේ නාවික හමුදාව සතු විශාලතම නෞකාවේ සිටයි. මීට පෙර මෙම සම්ප්‍රදායනුකූල ආචාර වෙඩි මුර උත්තමාචාරය කොළඹ ප්‍රදීපාගාරය අසලදී සිදු කෙරුණත් පසුගිය වසරේ සිට එය ගාලු මුවදොර මුහුදු තීරයේ සිට පැවැත්වෙනවා. මෙවර විශේෂත්වය වූයේ නාවික හමුදාව සතු විශාලතම නෞකාවේ සිට එය පැවැත්වීමයි. නාවික හමුදාව මගින් දේශයට පිරිනැමෙන උත්තමාචාරය ගජබාහු නෞකාවේ සිට අද මධ්‍යහ්න 12 ට සිදු කෙරුණේ නාවික හමුදාපති වයිස් අද්මිරාල් නිශාන්ත උළුගේතැන්නගේ අධීක්ෂණය යටතේයි. කාලතුවක්කු 4 කින් ආචාර වෙඩි 25 ක් ප්‍රදානය කරමින් මෙසේ දේශයට ඔවුන් උත්තමාචාරය පිරිනැමුවා. ගජබාහු නෞකාවේ අණ දෙන නිලධාරී කපිතාන් මාලන් පෙරේරාගේ මෙහෙයවිම යටතේයි මෙම උත්තමාචාරය පිරිනැමුනේ.     ", "URL": "https://www.itnnews.lk/2023/10/05/393250/", "Category": "දේශීය පුවත්", "Parent URL": null}