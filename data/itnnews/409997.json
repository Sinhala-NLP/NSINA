{"Source": "ITN news", "Timestamp": "மே 6, 2022 12:23", "Headline": "பொல்துவ சந்தியில் உதயமானது ஹொரு கோ கம புதிய கிராமம்..", "News Content": "நாட்டின் பல பாகங்களிலும் இன்றையதினமும் எதிர்ப்பு ஆர்ப்பாட்டங்கள் இடம்பெறுகின்றன. பாராளுமன்றத்திற்கு பயணிக்கும் பொல்துவ சந்தியில் ஹொரு கோ கம எனும் பெயரில் நேற்றையதினம் முதல் புதிய ஆர்ப்பாட்ட திடல் அமையப்பெற்றுள்ளது. அனைத்து பல்கலைகழக மாணவர்கள் சங்கம் பாதயாத்திரையாக வருகை தந்து பாராளுமன்றத்தை அண்மித்த பிரதேசத்தை வந்தடைந்தது. அதன்போது பொலிஸாருக்கும் ஆர்ப்பாட்டக்காரர்களுக்குமிடையில் முறகல் நிலை ஏற்பட்டது. ஆர்ப்பாட்டக்காரர்களை கட்டுப்படுத்துவதற்கு பொலிஸார் கண்ணீர்புகை பிரயோகம் மேற்கொண்டனர். அதன்பின்னர் ஆர்ப்பாட்டக்காரர்கள் பொல்துவ சந்தியில் கூடாரங்களை அமைத்து ஹொரு கோ கம என பெயரிட்டுள்ளனர். தேச அபிமான பாடல்களை பாடி இரவு வேளையில் இசை நிகழ்ச்சியும் இடம்பெற்றது. இந்நிலையில் காலி முகத்திடல் பகுதியில் முன்னெடுக்கப்படும் ஆர்ப்பாட்டம் இன்று 28வது நாளாகவும் நடைபெறுகிறது. தொடர்ச்சியாக ஆர்ப்பாட்டக்காரர்கள் தங்கியிருந்து தமது எதிர்ப்பை வெளிப்படுத்தி வருகின்றனர். ", "URL": "https://www.itnnews.lk/2023/10/05/409997/", "Category": "Breaking News,தேசிய செய்திகள்", "Parent URL": null}