{"Source": "ITN news", "Timestamp": "අගෝස්තු 12, 2023 12:09", "Headline": "නවුෆර් මව්ලවි ඇතුළු 24 දෙනෙකුට එරෙහි නඩුවේ චෝදනා කියවා දීම අවසන්", "News Content": "පාස්කු ඉරුදින ත්‍රස්ත ප්‍රහාරය කුමන්ත්‍රණය කිරීම ආධාර අනුබල දීම ඇතුළු චෝදනා යටතේ නවුෆර් මව්ලවි ඇතුළු විත්තිකරුවන් 24 දෙනෙකුට එරෙහිව ගොනුකල නඩුවේ චෝදනා කියවා දීම අවසන් කෙරුණා. මෙම නඩුවේ විත්තිකරුවන් 24 දෙනෙකුට එරෙහිව නීතිපතිවරයා චෝදනා 23270 ක් ගොනුකර තිබෙනවා. දින 5ක් පුරා චෝදනා කියවා දීම සිදු කෙරුණා. දමිත් තොටවත්ත, අමල් රණරාජා සහ නවරත්න මාරසිංහ යන මහත්වරුන්ගෙන් සමන්විත ත්‍රිපුද්ගල මහාධිකරණ විනිසුරු මඩුල්ල ඉදිරියේ නඩු විභාගය සිදු කෙරෙනවා. අදාළ නඩු විභාගය ඔක්තෝම්බර් 10 වනදා යළි කැදවන ලෙසටයි අධිකරණය නියෝග කළේ. එදින සාක්ෂ දීමසදහා අධිකරණය හමුවේ පෙනී සිටින ලෙසට නියෝජ්‍ය පොලිස්පති පී අම්පාවිල මහතාට අධිකරණය සිතාසි නිකුත් කළා.       ", "URL": "https://www.itnnews.lk/2023/10/05/507585/", "Category": "ප්‍රධාන පුවත", "Parent URL": null}