{"Source": "ITN news", "Timestamp": "මැයි 3, 2023 10:05", "Headline": "ශ්‍රී ලංකා රේගුව සහ ඕස්ට්‍රේලියා දේශසීමා බලකාය අතර අවබෝධතා ගිවිසුමක්", "News Content": "රේගු කටයුතු සම්බන්ධයෙන් ඕස්ට්‍රේලියා දේශසීමා බලකාය සමඟ අවබෝධතා ගිවිසුමක් අත්සන් කිරීමට කැබිනට් අනුමැතිය හිමිවුණා. එම බලකාය සහ ශ්‍රී ලංකා රේගුව අතරයි අදාළ ගිවිසුමට අත්සන් තැබෙන්නේ. රේගු මෙහෙයුම් කටයුතුවලට අදාළව දෙපාර්ශ්වය අතර සහයෝගීතාව ඇතිකර ගැනීමේ අරමුණෙනුයි ශ්‍රී ලංකා රේගුව සහ ඕස්ට්‍රේලියා දේශසීමා බලකාය අතර අවබෝධතා ගිවිසුමකට අත්සන් තැබීමට නියමිතව තිබෙන්නේ. රටවල් දෙකෙහිම බලාත්මක නීති රේගුලාසි කාර්ය පටිපාටි හා ප්‍රතිපත්තිවලට යටත්ව එම කටයුතු සිදුකෙරෙනු ඇති. රේගු කටයුතුවලට අදාළ සහයෝගීතාව හා අන්‍යෝන්‍ය සහාය ශක්තිකමත් කිරීම හා ප්‍රවර්ධනය යෝජිත අවබෝධතා ගිවිසුමෙහි අරමුණයි. මෙම කෙටුම්පත් අවබෝධතා ගිවිසුමට නීතිපති අනුමැතිය ද ලැබී ඇති අතර එය අත්සන් තැබීමට අදාළ යෝජනතාවට කැබිනට් අනුමැතිය හිමිවුණා.       ", "URL": "https://www.itnnews.lk/2023/10/05/480139/", "Category": "දේශීය පුවත්", "Parent URL": null}