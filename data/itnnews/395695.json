{"Source": "ITN news", "Timestamp": "පෙබරවාරි 17, 2022 14:39", "Headline": "සිඩ්නි වෙරළ තීරය වසර 60 කට පසු වසා දැමේ", "News Content": "මාරාන්තික මෝර ප්‍රහාරයකින් පසු ඕස්ට්‍රේලියාවේ සිඩ්නි වෙරළ තීරය වසර 60 කට පසු වසා දැමීමට පියවර ගෙන තිබෙනවා. ඊයේ දිනයේදී සිඩ්නි වෙරළ තීරයේ පිහිනීමට ගිය පුද්ගලයෙක් මෝර ප්‍රහාරයට ලක් වී මියගිය බව විදෙස් මාධ්‍ය වාර්තා කළා. අදාළ පුද්ගලයා නැගෙනහිර සිඩ්නි  වෙරළ තීරයේදී මෙම අනතුරට මුහුණ පෑ බවයි පැවසෙන්නේ. සිඩ්නි නගරයේ මෝර ප්‍රහාර අසාමාන්‍ය සිද්ධියක් ලෙසයි වාර්තා වන්නේ. සිද්ධියෙන් අනතුරුව වෙරළ තීරය පිහිනන්නන් සදහා තහනම් කෙරුණා. මේ වන විට බලධාරින් හෙලිකොප්ටර් සහ ඩ්‍රෝන යානා භාවිත කරමින් මෝර ප්‍රහාරයට ලක් වූ පුද්ගලයා සෙවීම සදහා මෙහෙයුම් ක්‍රියාත්මක කර තිබෙනවා.     ", "URL": "https://www.itnnews.lk/2023/10/05/395695/", "Category": "ජාත්‍යන්තර පුවත්", "Parent URL": null}