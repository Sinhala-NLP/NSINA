{"Source": "ITN news", "Timestamp": "ජනවාරි 7, 2023 12:21", "Headline": "මෝදිගේ දිවංගත මෑණියන් වෙනුවෙන් සත් දින දානමය පුණ්‍යකර්මයක්", "News Content": "ඉන්දීය අග්‍රාමාත්‍ය නරේන්ද්‍ර මෝදි මහතාගේ දිවංගත මෑණියන් වෙනුවෙන් සත් දින දානමය පුණ්‍යකර්මයක් කොළඹ බෞද්ධා ලෝක මාවතේ කළ්‍යාණි ධර්ම ආශ්‍රමයේදී පැවැත්වුණා. ශ්‍රී ලංකා රාමඤ්ඤ මහා නිකායේ දක්ෂිණ ලංකාවේ ප්‍රධාන සංඝනායක ආචාර්ය පූජ්‍ය ඕමල්පේ සෝභිත ස්වාමීන් වහන්සේගේ ප්‍රධානත්වයෙනුයි මෙම පින්කම සිදුකෙරුණේ. මෙම අවස්ථාවට අග්‍රාමාත්‍ය දිනේෂ් ගුණවර්ධණ, මෙරට ඉන්දීය මහකොමසාරිස් ගෝපාල් බග්ලේ, උසස් අධ්‍යාපන රාජ්‍ය අමාත්‍ය ආචාර්ය සුරේන් රාඝවන්, පාර්ලිමේන්තු මන්ත්‍රිවරුන් වන ප්‍රේමනාත් දොළවත්ත, යදාමිණී ගුණවර්ධන යන මහත්වරුන්ද එක්ව සිටියා. මෙම දානමය පුණ්‍යකර්මය සංවිධානය කිරීම වෙනුවෙන් මහා සංඝරත්නයට වගේම අග්‍රාමාත්‍ය දිනේෂ් ගුණවර්ධන මහතා ඇතුළු පිරිසට මම ස්තූතිවන්ත වෙනවා. ශ්‍රී ලංකාව හා ඉන්දියාව ඉතාම සමීප සබදතා පවත්වාගෙන යන රටවල් දෙකක්. සතුටේදී වගේම දුකේදී අපි එකට ඉන්නවා. දෙරට අතර ජනතාවගේ සමීප බව මේ චාම් උත්සවයෙනුත් පෙනී යනවා. අපේ නායකයන් අතර තියෙන සමීප සම්බන්ධයත් මෙයින් පෙනී යනවා.   ", "URL": "https://www.itnnews.lk/2023/10/05/454251/", "Category": "දේශීය පුවත්", "Parent URL": null}