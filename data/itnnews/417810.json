{"Source": "ITN news", "Timestamp": "ජූනි 19, 2022 12:39", "Headline": "මීළඟ ගෑස් නැව පිළිබඳ තොරතුරු හෙට බලාපොරොත්තු වන්න", "News Content": "දිවයිනට ගෙන්වා ගැනීමට සැළසුම් කර ඇති මීළග ගෑස් නෞකා පිළිබද හෙට දිනයේ තොරතුරු ලබාදිය හැකි බව ලිට්‍රෝ සමාගම සදහන් කරනවා. අවසන්වරට ගොඩබාන ලද නෞකාවේ ගෑස් රෝහල්, හෝටල්, ආදාහනාගාර ඇතුළු අත්‍යවශ්‍ය කටයුතු සදහා ලබාදීම අද දිනයේ ද සිදුවන බවයි එම සමාගම පවසන්නේ. මේ අතර බොරලැස්ගමුව පිල්ලෑව ප්‍රදේශයේ ලාෆ් ගෑස් බෙදාහැරීමේ ස්ථානයක උණුසුම් තත්ත්වයක් ඇතිවුණා. ගෑස් තොග අවසන් බව පැවසීමෙන් පසු හිස් ගෑස් සිලින්ඩර් තිබූ ස්ථානයක් පරීක්ෂා කිරීමේ දී එහි මුද්‍රා සහිත ගෑස් පිරවූ ටැංකි ඇති බව හෙළිවීමත් සමගයි මෙම තත්ත්වය ඇතිවුණේ.   ", "URL": "https://www.itnnews.lk/2023/10/05/417810/", "Category": "දේශීය පුවත්", "Parent URL": null}