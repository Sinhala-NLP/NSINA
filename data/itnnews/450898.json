{"Source": "ITN news", "Timestamp": "දෙසැම්බර් 18, 2022 09:58", "Headline": "ෆේස්බුක් සාදයක් වටලා අයිස් මත්ද්‍රව්‍ය ළඟ තබාගෙන සිටි 30 දෙනෙකු අත්අඩංගුවට", "News Content": "බෙන්තොට සංචාරක හෝටලයක පැවති සාදයක් වටලා අයිස් මත්ද්‍රව්‍ය ළඟ තබාගෙන සිටි පුද්ගලයින් 30 දෙනෙකු අත්අඩංගුවට ගැණුනා. මෙම සාදය සංවිධානකර ඇත්තේ ෆේස්බුක් ඔස්සේ බවයි පොලීසිය ප්‍රකාශ කළේ. බෙන්තොට සංචාරක හෝටලයක පැවති මෙම සාදයේ දී අයිස් මත්ද්‍රව්‍ය ග්‍රෑම් 200 ක් ද පොලීසිය සොයා ගත්තා. සාදය සදහා ඔවුන් පැමිණි වෑන් රථය ද පොලිස් භාරයට ගැණුනා. මෙය දින දෙකක් පැවැත්වීමටයි සැළසුම්කර තිබී ඇත්තේ. අත්අඩංගුවට ගත් සැකකරුවන් බෙන්තර සහ කොස්ගොඩ පොලීසිවල රදවා තබා ඇති අතර ඔවුන් බලපිටිය මහේස්ත්‍රාත් අධිකරණයට ඉදිරිපත් කිරීමට නියමිතයි.           ", "URL": "https://www.itnnews.lk/2023/10/05/450898/", "Category": "දේශීය පුවත්", "Parent URL": null}