{"Source": "ITN news", "Timestamp": "மார்ச் 11, 2023 12:42", "Headline": "வாலிபரின் வயிற்றுக்குள் மதுபான போத்தல்", "News Content": "நேபாளத்தில் வாலிபர் ஒருவரின் வயிற்றில் இருந்து மதுபான போத்தல் ஒன்றை மருத்துவர்கள் அறுவை சிகிச்சை செய்து அகற்றியுள்ளனர். நூர்சாத் மன்சூரி என்ற 26 வயது வாலிபர், கடந்த சில தினங்களாக கடுமையான வயிற்று வலியால் அவதிப்பட்டு வந்துள்ளார். அடிவயிற்றில் தாங்க முடியாத வலி ஏற்பட்ட நிலையில், மருத்துவமனைக்கு சென்று பரிசோதனை செய்துள்ளார். அப்போது அவரது அடிவயிற்றில் ஒரு மது போத்தல் இருப்பது கண்டறியபட்டுள்ளது. மதுபான போத்தல் அவரது குடலில் காயத்தை ஏற்படுத்தி குடலில் வீக்கம் ஏற்பட்டதுடன், மலக் கசிவும் ஏற்பட்டுள்ளது. இந்நிலையில்  இரண்டரை மணி நேர அறுவை சிகிச்சைக்கு பிறகு மதுபான போத்தல் அகற்றப்பட்டுள்ளது. போத்தலை அகற்றியதால் அவர் அபாயகட்டத்தில் இருந்து மீண்டுள்ளதாக மருத்துவர்கள் தெரிவித்துள்ளனர். இதுதொடர்பாக பொலிஸார் வழக்குப்பதிவு செய்து அவரது நண்பர்களில் ஒருவரை கைது செய்துள்ளனர். மேலும் சில நண்பர்களிடம் விசாரணை நடத்தப்படுகிறது. நண்பர்கள் சேர்ந்து மது அருந்தியபோது, போதையில் நூர்சாத்தின் ஆசனவாய் வழியாக போத்தலை வயிற்றுக்குள் செருகியிருக்கலாம் எனவும் , போத்தல் உடையாமல் இருந்ததால் பெரிய அளவில் பாதிப்பு ஏற்படுத்தவில்லை என காவல்துறை தரப்பில் தெரிவிக்கப்பட்டுள்ளது.   ", "URL": "https://www.itnnews.lk/2023/10/05/467131/", "Category": "சர்வதேச செய்திகள்", "Parent URL": null}