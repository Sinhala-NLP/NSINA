{"Source": "ITN news", "Timestamp": "දෙසැම්බර් 15, 2022 09:18", "Headline": "වෛද්‍යවරුන්ගේ විශ්‍රාම යාමේ වයස වෙනස් කරමින් ගැසට් නිවේදනයක්", "News Content": "වෛද්‍යවරුන්ගේ විශ්‍රාම යාමේ වයස වෙනස් කරමින් ගැසට් නිවේදනයක් නිකුත් කෙරුණා. රාජ්‍ය පරිපාලන ස්වදේශ කටයුතු පළාත් සභා හා පළාත් පාලන අමාත්‍යවරයා ලෙස අග්‍රාමාත්‍ය දිනේෂ් ගුණවර්ධන මහතායි මෙම ගැසට් නිවේදනය ප්‍රකාශයට පත් කර ඇත්තේ. ගැසට් පතට අනුව විශේෂඥ වෛද්‍ය නිලධාරීන්, රජයේ වෛද්‍ය නිලධාරීන්, දන්ත ශල්‍ය වෛද්‍ය නිලධාරීන්, රජයේ ලියාපදිංචි වෛද්‍ය නිලධාරීන් යන තනතුරුවල  අනිවාර්ය විශ්‍රාම යාමේ වයස් සීමාව සංශෝධනය කර තිබෙනවා. ඒ අනුව දැනටමත් වයස අවුරුදු 63 සම්පූර්ණ කර ඇති අදාළ වෛද්‍යවරුන් ලබන 31 වනදාට පෙර විශ්‍රාම ගැනීම සිදු කළ යුතුයි. මේ වනවිට වයස අවුරුදු 62 සම්පූර්ණ වී ඇති වෛද්‍යවරුන් තම වයස අවුරුදු 63 සම්පූර්ණ වීමේදී විශ්‍රාම ගත යුතු වනවා. එමෙන්ම මේ වන විට වයස අවුරුදු 61 සම්පූර්ණ වී ඇති වෛද්‍යවරුන් වයස අවුරුදු 62 සම්පූර්ණ වීමත් සමග විශ්‍රාම ගත යුතු බවයි ගැසට් නිවේදනයේ දැක්වෙන්නේ.   ", "URL": "https://www.itnnews.lk/2023/10/05/450341/", "Category": "දේශීය පුවත්", "Parent URL": null}