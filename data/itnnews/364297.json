{"Source": "ITN news", "Timestamp": "සැප්තැම්බර් 22, 2021 14:23", "Headline": "තවදුරටත් විදෙස් රටවල ගල් අගුරු බලාගාර ඉදිකිරීම් සිදු නොකරන බව ෂී ජිං පිං පවසයි", "News Content": "චීනය තවදුරටත් විදෙස් රටවල ගල් අගුරු බලාගාර ඉදිකිරීම සිදු නොකරන බව එරට ජනාධිපති ෂී ජිං පිං පවසනවා. චීන ජනාධිපතිවරයා මේ බව සදහන් කර සිටියේ ජගත් මහා මණ්ඩල සැසිය අමතමින්. ලොව සංවර්ධනය වෙමින් පවතින රටවලට හරිත සංවර්ධනය සහ කාබන් විමෝචනය අවම කිරීමට සහය ලබාදීම සදහා චීනය මෙම තීරණය ගත් බව ජනාධිපති ෂී ජිං පිං තවදුරටත් සදහන් කරනවා. ගෝලීය වායු දූෂණය අවම කිරීමට මෙම තීරණය ඉතා වැදගත් බවයි පරිසරවේදීන් පෙන්වා දෙන්නේ. චීනය මේ වනවිට ඉන්දුනීසියාවේ හා වියට්නාමයෙන් ගල් අගුරු ව්‍යාපෘති සදහා මුදල් ආයෝජනය කර තිබෙනවා. නමුත් පැරිස් කාලගුණික එකගතාව අනුව එවැනි ව්‍යාපෘති සදහා මූල්‍ය දායකත්වය සැපයීමට හැකියාවක් නැහැ.     ", "URL": "https://www.itnnews.lk/2023/10/05/364297/", "Category": "ජාත්‍යන්තර පුවත්", "Parent URL": null}