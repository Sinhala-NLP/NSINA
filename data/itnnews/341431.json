{"Source": "ITN news", "Timestamp": "ජූනි 8, 2021 15:11", "Headline": "කොරෝනා මූලාරම්භය ගැන චීනයෙන් බලහත්කාරයෙන් තොරතුරු ලබාගත නොහැකියි", "News Content": "කොරෝනා වයිරසයේ මූලාරම්භය සම්බන්ධයෙන් චීනයෙන් බලහත්කාරයෙන් තොරතුරු ලබාගත නොහැකි බව ලෝක සෞඛ්‍ය සංවිධානය සඳහන් කරනවා. වයිරසයේ මූලාරම්භය සොයා චීනයෙන් කරුණු විමසීම නොව ඊට අදාල අධ්‍යයන කටයුතු සිදුකළ යුතු බවයි ලෝක සෞඛ්‍ය සංවිධානය තවදුරටත් පවසන්නේ. මෙවැනි වසංගත තත්ත්වයක් යටතේ කිසිඳු සාමාජික රටකට අනවශ්‍ය පීඩනයක් එල්ල කිරීමට තම සංවිධානයට අයිතියක් නොමැති බවයි එම සංවිධානයේ අධ්‍යක්ෂ මයික් රයන් මාධ්‍යවේදීන් හමුවේ පවසා සිටියේ. තොරතුරු ලබාගැනීමක් අවශ්‍යනම් ඒ සඳහා සහයෝගයෙන් කටයුතු කළ යුතු බවද ඔහු පෙන්වා දෙනවා. කොරෝනා වයිරස ව්‍යාප්තිය සම්බන්ධයෙන් ඇමරිකාව පසුගිය කාලය තුළදී නොඩකවා චීනයට චෝදනා එල්ල  කළා.   ", "URL": "https://www.itnnews.lk/2023/10/05/341431/", "Category": "ජාත්‍යන්තර පුවත්", "Parent URL": null}