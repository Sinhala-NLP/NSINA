{"Source": "ITN news", "Timestamp": "ඔක්තෝබර් 21, 2021 12:06", "Headline": "යුගදනවි බලාගාර ගිවිසුමට එරෙහිව සමඟි ජන බලවේගයෙන් පෙත්සමක්", "News Content": "යුගදනවි බලාගාර ගිවිසුමට එරෙහිව සමගි ජන බලවේගය ශ්‍රේෂ්ඨාධිකරණයට මූලික අයිතිවාසිකම් පෙත්සමක් ගොනුකර තිබෙනවා. කෙරවළපිටිය යුගදනවි බලාගාරය හිමි සමාගමේ රජය සතු කොටස් අමෙරිකානු සමාගමකට පැවරීමට අමාත්‍ය මණ්ඩලය ගෙන ඇති තීරණය සහ ගෑස් සැපයීමේ ඒකාධිකාරය අදාළ සමාගම වෙත පැවරීමට ගෙන තිබූ තීරණය බල රහිත කරන ලෙස ඉල්ලමිනුයි මෙම මූලික අයිතිවාසිකම් පෙත්සම ගොනු කර ඇත්තේ. සමගි ජන බලවේගයේ මහලේකම් පාර්ලිමේන්තු මන්ත්‍රී රංජිත් මද්දුමබණ්ඩාර මහතා එම මූලික අයිතිවාසිකම් පෙත්සම ශ්‍රේෂ්ඨාධිකරණයට ඉදිරිපත් කළා. අග්‍රාමාත්‍යවරයා , අමාත්‍ය මණ්ඩල සාමාජිකයන් ඇතුලු පිරිසක් මෙහි වග උත්තරකරුවන් ලෙස නම් කර තිබෙනවා.         ", "URL": "https://www.itnnews.lk/2023/10/05/370709/", "Category": "දේශීය පුවත්", "Parent URL": null}