{"Source": "ITN news", "Timestamp": "ජූලි 12, 2021 12:13", "Headline": "රජයේ සහ පෞද්ගලික පාසල්වල ගුරුවරුන්ට එන්නත් ලබාදීම ඇරැඹේ", "News Content": "රජයේ පාසල් සහ පෞද්ගලික පාසල්වල විදුහල්පතිවරුන්, ගුරුවරුන් සහ අනධ්‍යයන කාර්ය මණ්ඩල සඳහා එන්නත් ලබාදීම අද සිට ආරම්භ කෙරෙනවා. ඒ අනුව කොළඹ අධ්‍යාපන කලාපයට අයත් සියලුම රජයේ පාසල් සහ පෞද්ගලික පාසල්වල විදුහල්පතිවරුන් , ගුරුවරුන් සහ අනධ්‍යයන කාර්ය මණ්ඩල සඳහා එන්නතේ පළමු මාත්‍රාව නාරාහේන්පිට යුද හමුදා රෝහලේ දී අද සිට 16 වනදා දක්වා ලබාදීමට නියමිතයි.  නාරාහේන්පිට යුද හමුදා රෝහලේ පැවති එන්නත් කිරීමේ වැඩසටහන සඳහා අධ්‍යාපන අමාත්‍ය ජී එල් පීරිස් මහතා සහ යුද හමුදාපති ජෙනරාල් ශවේන්ද්‍ර සිල්වා මහතාද එක්ව සිටියා. ඒ යටතේ පාසල්වල අධ්‍යයන සහ අනධ්‍යන කාර්ය මණ්ඩල සාමාජිකයින් දෙලක්ෂ හැත්තැ නව දහසකට පමණ එන්නත් ලබාදීමට නියමිතව තිබෙනවා. ", "URL": "https://www.itnnews.lk/2023/10/05/348642/", "Category": "Breaking News,දේශීය පුවත්", "Parent URL": null}