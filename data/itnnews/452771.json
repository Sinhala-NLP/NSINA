{"Source": "ITN news", "Timestamp": "දෙසැම්බර් 30, 2022 10:20", "Headline": "6 වන වරටත් ඊශ්‍රායලයේ අගමැති ලෙස බෙන්ජමින් නෙතන්යාහු දිවුරුම් දෙයි", "News Content": "හයවන වරටත් ඊශ්‍රායලයේ අග්‍රාමාත්‍යවරයා ලෙස බෙන්ජමින් නෙතන්යාහු දිවුරුම් දුන්නා. ඊශ්‍රායල පාර්ලිමේන්තුවේ පැවති ඡන්ද විමසීමෙන් ඔහුට පක්ෂව ඡන්ද 63 ක් ලැබුණු අතර විරුද්ධව ලැබුණේ ඡන්ද 54 ක් පමණයි. ඒ අනුව ඔහුට නව රජයක් පිහිටුවීමේ අවස්ථාව හිමිවුණා. නෙතන්යාහු යළි පත්වීම සම්බන්ධයෙන් ඇමෙරිකා හා රුසියා ජනාධිපතිවරුන් මේ වනවිටත් සුබ පැතුම් එක්කර තිබෙනවා. රුසියා ජනාධිපතිවරයා කියාසිටින්නේ රටවල් දෙක අතර සබඳතා ඉදිරියේ දී තවදුරටත් වර්ධනය කර ගැනීමට මේ අනුව හැකිවන බවයි. ඊශ්‍රායලය වැඩිම කලක් පාලනය කළ පාලකය ලෙසට ද නෙතන්යාහු ඉතිහාසයට එක්වනවා. ඔහු බලයෙන් පහකර වසර එකහමාරකට පසුව යළි බලය අත්පත්කර ගැනීම විශේෂත්වයක්.     ", "URL": "https://www.itnnews.lk/2023/10/05/452771/", "Category": "ජාත්‍යන්තර පුවත්", "Parent URL": null}