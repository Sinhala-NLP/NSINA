{"Source": "ITN news", "Timestamp": "மார்ச் 18, 2022 12:48", "Headline": "ரஷ்யாவிலிருந்து 35 ஆயிரத்திற்கும் மேற்பட்ட சுற்றுலா பயணிகள் இலங்கை வருகை..", "News Content": "இலங்கைக்கு வருகை தரும் சுற்றுலா பயணிகளின் எண்ணிக்கை அதிகரித்துள்ளது. ஜனவரி முதலாம் திகதி முதல் மார்ச் மாதம் 15ம் திகதி வரை 2 இலட்சத்து 32 ஆயிரம் சுற்றுலா பயணிகள் இலங்கை வருகை தந்துள்ளனர். இம்மாதத்தில் மாத்திரம் 53 ஆயிரத்திற்கும் மேற்பட்ட சுற்றுலா பயணிகள் இலங்கை வந்துள்ளதாக சுற்றுலா அபிவிருத்தி அதிகார சபை தெரிவித்துள்ளது. நாட்டுக்கு வருகை தரும் சுற்றுலா பயணிகளின் எண்ணிக்கை மேலும் அதிகரிக்க கூடுமென அதிகார சபை நம்பிக்கை வெளியிட்டுள்ளது. இலங்கையில் கொவிட் பரவல் கட்டுப்படுத்தப்பட்டுள்ளமை, அதிகளவானோருக்கு தடுப்பூசி வழங்கப்பட்டுள்ளமை போன்ற காரணங்களால் சுற்றுலா பயணிகள் இலங்கையை பாதுகாப்பாக உணர்கின்றனர். இதேவேளை இலங்கை வருகை தந்த சுற்றுலா பயணிகளில் 35 ஆயிரத்திற்கும் மேற்பட்டோர் ரஷ்யாவை சேர்ந்தவர்கள், 23 ஆயிரத்திற்கும் மேற்பட்டோர் பிரித்தானியாவை சேர்ந்தவர்கள் என சுற்றுலா அபிவிருத்தி அதிகார சபை தெரிவித்துள்ளது. ", "URL": "https://www.itnnews.lk/2023/10/05/401935/", "Category": "Breaking News,தேசிய செய்திகள்", "Parent URL": null}