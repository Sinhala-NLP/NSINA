{"Source": "ITN news", "Timestamp": "ඔක්තෝබර් 26, 2021 15:02", "Headline": "කොරෝනා අවසන් කිරීමේ තීරණය ලෝක ජනතාව සතුයි – ලෝක සෞඛ්‍ය සංවිධානය", "News Content": "කොරෝනා වසංගතය මර්දනය කළ හැක්කේ එය අවසන් කළ යුතු යැයි ලෝක ජනතාව තීරණය කළ පසුව බව ලෝක සෞඛ්‍ය සංවිධානයේ ප්‍රධානියා සඳහන් කරනවා. ලෝක සෞඛ්‍ය සංවිධානයේ විශේෂ සැසි වාරයක් අමතමින් එම සංවිධානයේ ප්‍රධානි ටෙඩ්රෝස් ඇඩ්හ්නෝම් මේ බව පවසා සිටියා. කොරෝනා වසංගතය මැඩලීමට අවශ්‍ය තාක්ෂණික හා සෞඛ්‍යමය ප්‍රතිපාදන පැවතියද ඒවා භාවිතා කිරීමේ අඩුවක් දක්නට ලැබෙන බවයි ඔහු සඳහන් කරන්නේ. ලොව පොහොසත් රටවල ජනතාවගෙන් 31%ක් වයිරසයට එරෙහි එන්නතේ එක් මාත්‍රාවක් හෝ ලබාගෙන තිබෙනවා. එහෙත් අප්‍රිකා කලාපයේ එන්නත් ලබාදීම අතිශය දුර්වල මට්ටමක පවතින බවයි ට්‍රෙඩ්රෝස් ඇඩ්හ්නෝම් නිවේදනය කරන්නේ. සම්පත් බෙදීයාමේ අසමානාත්මතාව මෙයට හේතුවී තිබෙනවා.       ", "URL": "https://www.itnnews.lk/2023/10/05/371869/", "Category": "ජාත්‍යන්තර පුවත්", "Parent URL": null}