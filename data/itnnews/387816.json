{"Source": "ITN news", "Timestamp": "ජනවාරි 10, 2022 10:02", "Headline": "ASP තනතුරට පත්වූ පළමු STF කාන්තා නිලධාරිනිය", "News Content": "විශේෂ කාර්ය බලකායේ ප්‍රධාන පොලිස් පරීක්ෂක තනතුරේ කටයුතු කළ කාන්තා නිලධාරිනියක් ඇතුළු නව දෙනෙකු සහකාර පොලිස් අධිකාරී තනතුරට උසස් කර තිබෙනවා. විශේෂ කාර්ය බලකාය සඳහා සහකාර පොලිස් අධිකාරීවරියක පත්වන්නේ පළමුවරටයි. ජාතික ආරක්ෂාව හා නීතිය හා සාමය ආරක්ෂාකර ගැනීමට දැක්වූ විශේෂ කුසලතාවන් සලකා බලා මෙම උසස්වීම් හිමිවුණා. පොලිස් දෙපාර්තමේන්තුවේ සහ විශේෂ කාර්ය බලකායේ මෙන්ම ආරක්ෂක අමාත්‍යාංශයේ නිර්දේශ මත රාජ්‍ය සේවා කොමිෂන් සභාවයි පත්වීම් සිදුකර ඇත්තේ. විශේෂ කාර්ය බලකායේ ප්‍රධාන පොලිස් පරීක්ෂක තනතුරේ සිටි නිලධාරීන් 52 ක් සහ නිලධාරිනියන් දෙදෙනෙකු අතරින් තෝරාගත් පිරිසකට මෙලෙස උසස්වීම් හිමිවුණා. සහකාර පොලිස් අධිකාරී ධුරයට පත්වූයේ එන් ටී එන් කුමාරි නිලධාරිනියයි.       ", "URL": "https://www.itnnews.lk/2023/10/05/387816/", "Category": "Breaking News,දේශීය පුවත්", "Parent URL": null}