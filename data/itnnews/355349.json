{"Source": "ITN news", "Timestamp": "අගෝස්තු 8, 2021 14:57", "Headline": "ප්‍රංශය සහ බ්‍රිතාන්‍ය අතර සංචාරය කිරීම සඳහා පැවති නීතිරීති ලිහිල් කෙරේ", "News Content": "ප්‍රංශය සහ මහා බ්‍රිතාන්‍ය අතර සංචාරය කිරීම සඳහා පැවති නීතිරීති ලිහිල් කර තිබෙනවා. මහා බ්‍රිතාන්‍යයේ කොරෝනා එන්නත් සාර්ථක ලෙස ලබාගත් පුද්ගලයන්ට නිරෝධායනය වීමකින් තොරව ප්‍රංශයේ සංචාරය කිරීමට මේ යටතේ අවස්ථාව හිමිවනවා. ප්‍රංශයේ පැරිස් නුවර බ්‍රිතාන්‍යයන්ගේ ප්‍රධානතම සංචාරක ගමනාන්තවලින් එකක්. ප්‍රංශයට අමතරව තවත් රටවල් කිහිපයක් සමඟ ඇති සංචරණ නීති රීති ලිහිල් කිරීම කෙරෙහි මහා බ්‍රිතාන්‍යයේ අවධානය යොමු වුණා. එන්නත් ලබාගෙන නොමැති පුද්ගලයන්ට නිරෝධායනයට ලක්වී සංචාරය කිරීමට අවස්ථාව පවතිනවා.     ", "URL": "https://www.itnnews.lk/2023/10/05/355349/", "Category": "ජාත්‍යන්තර පුවත්", "Parent URL": null}