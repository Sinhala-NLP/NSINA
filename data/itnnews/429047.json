{"Source": "ITN news", "Timestamp": "අගෝස්තු 15, 2022 12:31", "Headline": "ගල්කිස්සේ නයිට් රේස් ගිය 5 දෙනෙකු අත්අඩංගුවට", "News Content": "ගල්කිස්ස, ගාලු පාරේ රාත්‍රියේ යතුරුපැදි ධාවන තරඟයක් පවත්වමින් සිටි පුද්ගලයින් 5 දෙනෙකු අත්අඩංගුවට ගෙන තිබෙනවා. ගල්කිස්ස පොලිසියේ රථවාහන කොට්ඨාශය මගින් සැකකරුවන් අත්අඩංගුවට ගත් බව පොලිසිය සඳහන් කළා. රාත්‍රී තරඟය සඳහා යොදාගත් යතුරුපැදි 5ක් ද පොලිස් භාරයට ගෙන තිබෙනවා. මාර්ග නීති උල්ලංඝනය කරමින් රාත්‍රී කාලයේ යතුරුපැදි ධාවන තරගයක නිරතවීම සහ මහජනතාව අපහසුතාවට පත්කිරීම යන චෝදනා මත සැකකරුවන් අත්අඩංගුවට ගැනුණා. මෙම සැකකරුවන් මීට පෙරද මෙවැනි වැරදි සම්බන්ධයෙන් අත්අඩංගුවට ගෙන ඇති බවයි විමර්ශනවලදී අනාවරණ වී ඇත්තේ. ", "URL": "https://www.itnnews.lk/2023/10/05/429047/", "Category": "Breaking News,දේශීය පුවත්", "Parent URL": null}