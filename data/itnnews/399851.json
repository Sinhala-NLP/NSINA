{"Source": "ITN news", "Timestamp": "මාර්තු 7, 2022 18:51", "Headline": "ජ්‍යෙෂ්ඨ පුවත්පත් ඡායාරූප ශිල්පී එස් චිත්‍රානන්ද අභාවප්‍රාප්ත වෙයි", "News Content": "ජ්‍යෙෂ්ඨ පුවත්පත් ඡායාරූප ශිල්පී එස් චිත්‍රානන්ද අද අභාවප්‍රාප්ත වුණා. මිය යන විට ඒ මහතා 76 වන වියේ පසුවුණා. දවස , ලංකාදීප හා ලේක්හවුස් ආයතනවල ඡායාරූප ශිල්පියෙකු ලෙස කටයුතු කළ ඒ මහතා විශ්‍රාම යනවිට ලේක්හවුස් ආයතනයේ ඡායාරූප කර්තෘ ලෙස සේවය කළා. වසර 40 කට අධික කාලයක් ඡායාරූප ශිල්පියෙකු ලෙස සේවය කළ චිත්‍රානන්ද මහතා ඡායාරූප මාධ්‍යවේදියෙකු ලෙස විශාල මෙහෙයම් ඉටුකළා. හෙට පෙරවරු 9.30 සිට ඒ මහතාගේ දේහය බොරැල්ල ජයරත්න රෙස්පෙක්ට් ශාලාවේ තැන්පත්කර තිබෙනවා. අවසන් කටයුතු අනිද්දා පස්වරු 5.30 බොරැල්ල පොදු සුසාන භූමියේ දී සිදුකෙරෙනවා.           ", "URL": "https://www.itnnews.lk/2023/10/05/399851/", "Category": "දේශීය පුවත්", "Parent URL": null}