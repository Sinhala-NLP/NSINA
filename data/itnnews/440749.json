{"Source": "ITN news", "Timestamp": "ඔක්තෝබර් 15, 2022 21:42", "Headline": "වෙළෙඳ නාවික ක්ෂේත්‍රය සඳහා තරුණ තරුණියන් ආකර්ෂණය කර ගැනීමට වැඩපිළිවෙලක් සකස් කළ යුතුයි", "News Content": "වෙළෙඳ නාවික ක්ෂේත්‍රය සඳහා තරුණ තරුණියන් ආකර්ෂණය කර ගැනීම සඳහා වැඩපිළිවෙලක් සකස් කළ යුතු බව අමාත්‍ය නිමල් සිරිපාල ද සිල්වා මහතා පවසනවා. ලෝක සමුද්‍රීය දිනය නිමිත්තෙන් වෙළෙඳ නාවික ලේකම් කාර්යාලය සංවිධාන කර තිබූ උත්සවයකදීයි අමාත්‍යවරයා මේ බව සඳහන් කළේ. උත්සවය බණ්ඩාරනායක සම්මන්ත්‍රණ ශාලාවේදී පැවැත්වුණා. පුහුණුව අවසන් කළ තරුණයන් 20දෙනෙකු සඳහා නාවික බලපත්‍ර ලබාදීම ද මෙහිදී සිදුවුණා. වරාය නාවික හා ගුවන් සේවා අමාත්‍යාංශ ලේකම් කේ.ඩී.එස්. රුවන්චන්ද්‍ර මහතා ඇතුළු පිරිසක් මෙම උත්සවයට එක්ව සිටියා.       ", "URL": "https://www.itnnews.lk/2023/10/05/440749/", "Category": "දේශීය පුවත්", "Parent URL": null}