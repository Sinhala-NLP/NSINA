{"Source": "ITN news", "Timestamp": "ජූලි 7, 2022 12:11", "Headline": "ඉන්ධන පිරවුම්හල් අසල තවදුරටත් දිගු පෝලිම්", "News Content": "බොහෝ ඉන්ධන පිරවුම්හල් අසල තවදුරටත් දිගු පෝලිම් පවතින අතර ඉන්ධන පිරවුම්හල්කිහිපයකම උණුසුම්කාරී තත්ත්වයක් ඇති වුණා. හෙට දිනයේ ඉන්ධන ලබාගැනීම සදහා ඇතැම් වෛද්‍යවරුන් හා සෞඛ්‍ය සේවකයින් අද සිටම පෝලිම්වල රැදී සිටින ආකාරය දැකගත හැකියි. ඉන්ධන සගවා තබාගනිමින් වැඩි මිලට අලෙවි කරන ජාවාරම්කරුවන් සෙවීමේ මෙහෙයුම් අඛණ්ඩව ක්‍රියාත්මක වනවා. දින ගණනාවකට පසු ඇතැම් ඉන්ධන පිරවුම්හල්වලට ඉන්ධන ලැබීමත් සමග ඒවා අසල පැවතියේ දැඩි උණුසුම් තත්ත්වයක්. ඇතැම් පිරිස් සංවිධානාත්මකව පැමිණ ඉන්ධන පිරවුම්හල් අසල කලහකාරී සිදුවීම් ඇති කරන බවට තමන්ට නිරීක්ෂණය වී ඇතැයි අත්තනගල්ල විවිධ සේවා සමූපකාර සමිතියේ නිලධාරීන් චෝදනා කරනවා. අම්බලන්ගොඩ ඩිපෝව මගින් පෞද්ගලික බස් රථ හා අත්‍යවශ්‍ය සේවා සදහා ඩීසල් ලබාදීම සම්බන්ධයෙන් එම ඩිපෝවේ සේවකයන් විරෝධය දැක්වීමත් සමග ඉන්ධන ලබාදීම නතර කෙරුණා. තමන්ට සේවයට පැමිණීමටවත් ඉන්ධන ලබා නොදෙන බවයි ඩිපෝ සේවකයන් චෝදනා කළේ. පසුව ඔවුන්ට ද  ඉන්ධන ලබා දෙන  බවට පොරොන්දුවීමත් සමග ඉන්ධන නිකුත් කිරීම යළි ආරම්භ කෙරුණා. සීතාවකපුර නගර සභාවේ සේවකයින්ට සේවයට පැමිණීම සදහා ඉන්ධන නොමැතිකම හේතුවෙන් අවිස්සාවේල්ල නගරය ඇතුළු නගර සභා බලප්‍රදේශයේ  කැලිකසල ඉවත් කිරීම නතරවී තිබෙනවා. ඒ අනුව තැන තැන කලස ගොඩගැසී ඇති ආකාරය ද දැක ගත හැකියි. පයාගල ප්‍රදේශයේ ඉන්දන පෝලිමක රැදී සිටි ත්‍රීරෝද රථ රියදුරෙකු අසනීප වී රෝහල්ගත කිරීමෙන් පසු මිය ගියා. අද අලුයම 2.30 ට පමණ මෙය සිදු වී ඇති අතර එහු මොරටුව රාවතාවත්ත ප්‍රදේශයේ  පදිංචිකරුවෙක් ගාල්ල තල්ගම්පල ප්‍රදේශයේ ඉන්ධන පිරවුම්හලක් අසල වැඩිමිලට ඉන්ධන අලෙවි කරන ජාවාරමක් නීතියේ රැහැනට හසු කර ගැනීමට පොලීසිය සමත් වුණා. කුරුදු ඉඩමක පිහිටි ලයින් කාමරයක් තුළ ඉන්ධන ලීටර් 150 ක් තිබී මෙසේ සොයා ගැනුනා. ඉන්ධන අර්බුදයතක් සමග පෞද්ගලික වාහන ගමනාගමනය අඩුවී තිබෙනවා. ඒ හේතුවෙන් බස් රථවහල හා දුම්රිය වල අධික තදබදයක් දැකගත හැකියි. සිකුරාදා දිනයේ සෞඛ්‍ය සේවකයන්ට ඉන්ධන ලබාදීම සිදු කරන බැවින් ඇතැම් වෛද්‍යවරුන හා සෞඛ්‍ය සේවකයින් අද අලුයම සිටම ඉන්ධන පෝලිම්වල රැදී සිටින ආකාරය දැකගත හැකියි. අනුව හොරණ ප්‍රදේශයේ ඉන්ධන පිරවුම්හල්වල සෞඛ්‍ය අංශ සදහා වෙන් කර ඇති ස්ථානවල දිගු පෝලිම් දක්නට ලැබෙනවා.     ", "URL": "https://www.itnnews.lk/2023/10/05/421737/", "Category": "දේශීය පුවත්", "Parent URL": null}