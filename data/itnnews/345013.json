{"Source": "ITN news", "Timestamp": "ஜூன் 25, 2021 13:02", "Headline": "ச்செக்குடியரசில் சூறாவளி தாக்கத்தால் நூற்றுக்கும் அதிகமானோர் காயம்..", "News Content": "ச்செக் குடியரசின் தென்கிழக்கு பகுதிகளை சக்தி வாய்ந்த சூறாவளி தாக்கியுள்ளது. இதனால் 150க்கும் அதிமானோர் காயமடைந்துள்ளதுடன், பாரிய சொத்து சேதங்கள் ஏற்பட்டுள்ளதென அந்நாட்டு தகவல்கள் தெரிவிக்கின்றன. கட்டிடங்கள் பல சேதமடைந்துள்ளதுடன் வாகன போக்குவரத்தும் முற்றாக பாதிக்கப்பட்டுள்ளது. சூறாவளி தாக்கம் ஏற்பட்டுள்ள பகுதிகளில் வசிக்கும் மக்களை உடனடியாக பாதுகாப்பான இடங்களுக்கு செல்லுமாறு அறிவுறுத்தப்பட்டுள்ளது. இந்நிலையில் மக்களுக்கு உதவிகளை வழங்கும் வகையில் மீட்பு குழுக்கள் ச்செக் குடியரசு முழுவதும் பணியில் ஈடுபடுத்தப்பட்டுள்ளதாக சர்வதேச செய்திகள் தெரிவிக்கின்றன. அயல் நாடுகளான ஒஸ்ட்ரியா மற்றும் ஸ்லோவாக்கியா ஆகிய நாடுகளிலும் மீட்பு குழுக்கள் தயார் நிலையிலுள்ளன. சூறாளவி தாக்கத்தால் கிராமம் ஒன்று முற்றாக அழிவடைந்துள்ளதாக தெரியவந்துள்ளது. குறித்த சீரற்ற வானிலை மேலும் சில தினங்களுக்க நீடிக்குமெனவும் எச்சரிக்கை விடுக்கப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/345013/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}