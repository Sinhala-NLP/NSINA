{"Source": "ITN news", "Timestamp": "මැයි 25, 2022 09:09", "Headline": "ඇමෙරිකාවේ පාසලක සිදු වූ වෙඩි තැබීමකින් 21ක් ජීවිතක්ෂයට", "News Content": "ඇමෙරිකාවේ ටෙක්සාස් ප්‍රාන්තයේ ප්‍රාථමික පාසලක සිදුවූ වෙඩි තැබීමකින් 21 දෙනෙකු ජීවිතක්ෂයට පත්වුණා. දකුණු ටෙක්සාස් ප්‍රදේශයේ ප්‍රාථමික පාසලකයි මෙම වෙඩි තැබීම සිදුව ඇත්තේ. මියගිය පිරිස අතරතට කුඩා ළමුන් 19 දෙනෙකු හා වැඩිහිටියන් දෙදෙනෙකු ඇතුළත්. වෙඩි තැබීම සිදුකළ පුද්ගලයා තරුණයෙකු වන අතර ඔහු තම මිත්තනියට වෙඩි තබමින් මෙම පිරිස ඝාතනය කිරීම ආරම්භ කර ඇති බව පොලීසිය සදහන් කරනවා. ඔහු ප්‍රදේශයේ උසස් පාසලක සිසුවෙකු වන බවටයි සැක පළකෙරෙන්නේ. මියගිය වැඩිහිටියන් දෙදෙනාගෙන් අනෙක් පුද්ගලයා පාසලේ ගුරුවරයෙකු බව ද සදහන්.         ", "URL": "https://www.itnnews.lk/2023/10/05/413042/", "Category": "ජාත්‍යන්තර පුවත්", "Parent URL": null}