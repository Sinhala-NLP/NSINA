{"Source": "ITN news", "Timestamp": "සැප්තැම්බර් 14, 2023 11:35", "Headline": "IMF විස්තීර්ණ ණය පහසුකම යටතේ වන පළමු සමාලෝචනය ඇරඹෙයි", "News Content": "ජාත්‍යන්තර මූල්‍ය අරමුදලේ විස්තීර්ණ ණය පහසුකම යටතේ වන පළමු සමාලෝචනය අද ආරම්භ වුණා. එම අරමුදලේ දෙවන වාරිකය සඳහා වන මෙම සමාලෝචන සැසියට තමන් සහභාගි වන බවයි මුදල් රාජ්‍ය අමාත්‍ය ෂෙහාන් සේමසිංහ මහතා ටිවිටර් පණිවුඩයක් නිකුත් කරමින් පවසන්නේ. IMF දෙවන අදියර සුරක්ෂිත කර ගැනීම ආර්ථික ස්ථාවරත්වයට අත්‍යවශ්‍ය බව රාජ්‍ය අමාත්‍ය ෂෙහාන් සේමසිංහ මහතා නිකුත් කළ ට්විටර් පණිවුඩයේ තවදුරටත් සඳහන්. ආර්ථික ස්ථාවරත්වය පිළිබඳව විශ්වාසය ඉහළ නැංවීම සඳහා මෙය ඉතා වැදගත් සන්ධිස්ථානයක් වන බවද අමාත්‍යවරයා පවසනවා. මෙම සමාලෝචන සැසිය සඳහා මාර්ගගත ක්‍රමය ඔස්සේ තමන්  සම්බන්ධ වන බව පවසන ඇමතිවරයා ලබන වසරේ අපේක්ෂිත ආර්ථික වර්ධනය සඳහා එය යහපත් මාවතක් සකසනු ඇති බවද සඳහන් කරනවා.     ", "URL": "https://www.itnnews.lk/2023/10/05/515815/", "Category": "Breaking News,දේශීය පුවත්", "Parent URL": null}