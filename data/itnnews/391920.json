{"Source": "ITN news", "Timestamp": "ජනවාරි 28, 2022 13:08", "Headline": "රත්නපුර නගරයට සියලු පහසුකම් සහිත වෙළෙද සංකීර්ණයක්", "News Content": "සියලු පහසුකම් සහිත වෙළෙද සංකීර්ණයක් රත්නපුර නගරයේ ඉදිකිරීම ආරම්භ කෙරුණා. රත්නපුර නව නගර සැලැස්මට අනුව ඉදි කෙරෙන මෙම වෙළෙද සංකීර්ණය මහල් 7කින් සමන්විතයි. ව්‍යාපෘතිය සදහා රුපියල් මිලියන දහසක් වැය කෙරෙනවා. ඉදිකිරීම් කටයුතු ආරම්භ කෙරුණේ අමාත්‍ය පවිත්‍රා වන්නිආරච්චි,  රාජ්‍ය අමාත්‍ය ජානක වක්කුඹුරගේ ප්‍රධානත්වයෙනුයි. මැණික් වෙලෙද මධ්‍යස්ථානයක්,  රංග ශාලාවක්,  පිහිණුම් තටාකයක් ඇතුළු සියලු පහසුකම්වලින් සමන්විතවයි මෙය ඉදි කෙරෙන්නේ. මේ අතර රත්නපුර නගර සැලැස්ම පසුගියදා එළිදැක්වුණා. ඒ අනුව නව මත්ස්‍ය වෙළෙද මධ්‍යස්ථානය ඉදි කිරීම ආරම්භ කෙරුණේ රත්නපුර නගරාධිපති ටිරෝන් අත්තනායකගේ ප්‍රධානත්වයෙන්. ව්‍යාපෘතිය සදහා රුපියල් කෝටියකට ආසන්න මුදලක් වැය කෙරෙනවා.         ", "URL": "https://www.itnnews.lk/2023/10/05/391920/", "Category": "දේශීය පුවත්", "Parent URL": null}