{"Source": "ITN news", "Timestamp": "ජූලි 3, 2023 16:30", "Headline": "මුතු රාජා නිරෝධායනය කරයි", "News Content": "වසර 22 ක් මෙරට රැදී සිටිමින් බොහෝ දෙනාගේ ආදරයට පාත්‍ර වූ මුතු රාජා හස්තියා පැය 5 ක ගුවන් ගමනකින් පසු සිය මව්රට වූ තායිලන්තයට ඊයේ(02) පා තැබුවා. මෙම හස්තියා එරට ලැම්පැන්ග් අලි රක්ෂණ මධ්‍යස්ථානය වෙත සුරක්ෂිතව රැගෙන යාටමයි කටයුතු කෙරුණේ. මුතු රාජා හස්තියා මේ වන විට තායිලන්තයේ ලැම්පැන්ග් අලි රක්ෂණ මධ්‍යස්ථානයේ දින 30 ක නිරෝධානයක් සදහා යොමු කර තිබෙනවා. ඉන් අනතුරුව හස්තියා දැක බලාගැනීමට ජනතාවට අවස්ථාව උදාකරදීම තායිලන්ත බලධාරීන්ගේ අරමුණයි. මුතුරාජාගේ රුධිර සාම්පල කිහිපයක් ද ලබා ගෙන ඇති අතර සෞඛ්‍ය තත්ත්වය පිලිබද පූර්ණ පරික්ෂණයක් ද මේ වන විට ආරම්භ කර තිබෙනවා. හස්තියාගේ පසු පාදයේ පවතින තුවාලය සදහා ද ප්‍රතිකාර කිරීම ආරම්භ කර ඇති බවයි තායිලන්ත මාධ්‍ය වාර්තා කර ඇත්තේ. මේ අතර සුරැකීම ලංකා සංවිධානයේ සභාපති පූජ්‍ය පාහියංගල ආනන්ද සාගර ස්වාමීන්වහන්සේ අද පැවති මාධ්‍ය හමුවකදී පෙන්වා දුන්නේ අලි ඇතුන් රැක බලාගැනීමේ වගකීම පැවරිය යුත්තේ ඒ සම්බන්ධයෙන් නිසි පුහුණුවක් ලැබූවන්ට පමණක් බවයි. ", "URL": "https://www.itnnews.lk/2023/10/05/497060/", "Category": "දේශීය පුවත්", "Parent URL": null}