{"Source": "ITN news", "Timestamp": "දෙසැම්බර් 22, 2021 12:02", "Headline": "මගී ප්‍රවාහන බස් රථ සඳහා ඉන්ධන සහනාධාරයක් දෙන්න", "News Content": "ඉන්ධන මිල වැඩි කිරීම හේතුවෙන් බස් ගාස්තු සංශෝධනය කරනවා වෙනුවට මගී ප්‍රවාහන බස් රථ සදහා ඉන්ධන සහනාධාරයක් ලෙස පැවති මුදලටම ඩීසල් ලබාදෙන්නැයි සමස්ත ලංකා පෞද්ගලික බස් හිමියන්ගේ සංගමය රජයෙන් ඉල්ලා සිටිනවා. ඉන්ධන මිල වැඩි කිරීමත් සමග ඉන්ධන සදහා සහනාධාරයක් නොලැබුණහොත් බස් ගාස්තුව සියයට විසිපහකින් ඉහළ දැමීමට සිදුවන බවයි පෞද්ගලික බස් සංගම් ඊයේ ප්‍රකාශ කළේ. එවන් පසුබිමක බස් ගාස්තු සංශෝධනය කරනවාද නැද්ද යන්න සම්බන්ධව තීරණය කිරීමේ විශේෂ සාකච්ඡාවක් අද පැවැත්වෙනවා. ඒ රාජ්‍ය අමාත්‍ය දිලුම් අමුණුගම සහ පෞද්ගලික බස් සංගම් නියෝජිතයන් අතරයි. කෙසේ වෙතත් අදාළ සාකච්ඡාවට ලංකාවේ ප්‍රධාන බස් සංගම් දෙකකට ආරාධනා කර නොමැති බවට සමස්ත ලංකා පෞද්ගලික බස් හිමියන්ගේ සංගමය චෝදනා කරනවා. මේ අතර නව පාසල් වාරය ජනවාරි 3 වනදා ආරම්භ කිරීමට පෙර,  පාසල් ළමයින් ප්‍රවාහනය කරන වෑන් රථ සදහාද යම් සහනයක් ලබා දෙන ලෙස සමස්ත ලංකා අන්තර් පළාත් පාසල් ළමයින් ප්‍රවාහනය කිරීමේ සංගමය ඉල්ලීමක් කරනවා.   ", "URL": "https://www.itnnews.lk/2023/10/05/384273/", "Category": "දේශීය පුවත්", "Parent URL": null}