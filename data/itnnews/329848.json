{"Source": "ITN news", "Timestamp": "අප්‍රේල් 5, 2021 11:48", "Headline": "පොදුජන පළාත් පාලන සේවක සංගමයේ වාර්ෂික සම්මේලනය රත්නපුරදී", "News Content": "ශ්‍රී ලංකා පොදුජන පළාත් පාලන සේවක සංගමයේ වාර්ෂික සම්මේලනය රත්නපුර පළාත් සභා ශ්‍රවනාගාරයේදී පැවැත්වුණා. සේවක සංගමයේ සාමාජිකයන් මුහුණපාන ගැටලු පිළිබද මෙහිදී ප්‍රමුඛතාව හිමි වුණා. එම ගැටලු සම්බන්ධයෙන් සවිස්තර වාර්තාවක් ජනාධිපතිතුමා සහ අගමැතිතුමා වෙත ලබාදීමට තීරණය කෙරුණා. මෙම අවස්ථාවට ශ්‍රී ලංකා පොදුජන පෙරමුණේ ගුරු සංගමයේ සභාපති වසන්තා හදපාන්ගොඩ මහත්මිය ඇතුළු පිරිසක් එක්ව සිටියා. ශ්‍රී ලංකා පොදුජන අධ්‍යාපන සේවා සංගමයේ ගම්පහ දිස්ත්‍රික් සමුළුව ගම්පහ උඩුගම්පොළදී පැවැත්වුණා. ඒ පාර්ලිමේන්තු මන්ත්‍රී කෝකිලා ගුණවර්ධන මහත්මියගේ ප්‍රධානත්වයෙන්. ගුරු විදුහල්පති වැටුප් විෂමතා ඉවත් කිරීම සදහා රජය කෙටි කලක් තුලදී පියවර ගන්නා බවයි පාර්ලිමේන්තු මන්ත්‍රීවරිය මෙහිදී සදහන් කළේ. මෙම අවස්ථාවට පාර්ලිමේන්තු මන්ත්‍රීවරුන් වන උපුල් මහේන්ද්‍ර, සහන් ප්‍රදීප් යන මහත්වරුන් ඇතුළු පිරිසක් එක් වුණා. ශ්‍රී ලංකා පොදුජන පෙරමුණට අනුබද්ධ වාණිජ කර්මාන්ත හා සේවා ප්‍රගතශීලී සේවක සංගමය කෑගල්ල දිස්ත්‍රික් නියෝජිත සමුළුව කෑගල්ල නගර ශාලාවේදී පැවැත්වුණා. ඒ පාර්ලිමේන්තු මන්ත්‍රී තාරක බාලසූරිය මහතාගේ ප්‍රධානත්වයෙන්. කෑගල්ල දිස්ත්‍රික් සංවර්ධන කමිටුවේ සභාපති පාර්ලිමේන්තු මන්ත්‍රී රාජිකා වික්‍රමසිංහ මහත්මිය ඇතුළු දේශපාලන නියෝජිතයන් රැසක් ද මෙම අවස්ථාවට එක් වුණා.                     ", "URL": "https://www.itnnews.lk/2023/10/05/329848/", "Category": "Breaking News,දේශීය පුවත්", "Parent URL": null}