{"Source": "ITN news", "Timestamp": "මැයි 14, 2021 21:46", "Headline": "අකුණු වැදී ඉන්දියාවේ ඇසෑම් ප්‍රාන්තයේ අලි 18ක් මරුට", "News Content": "ඉන්දියාවේ ඇසෑම් ප්‍රාන්තයේ පවතින අයහපත් කාලගුණික තත්ත්වය හේතුවෙන් අලි 18 දෙනෙක් මිය ගියා. දින ගණනක් පුරා අඛණ්ඩව ඇද හැලෙන වර්ෂාව සමග ඇති වූ අකුණු සැර වැදීම හේතුවෙන් මෙලෙස අලි 18 දෙනෙක් මිය ගිය බව ඉන්දීය මාධ්‍ය වාර්තා කරනවා. ඇසෑම් ප්‍රාන්තයේ නගාඕන් දිස්ත්‍රික්කයේ වනාන්තරයක තිබී අලින්ගේ මළ සිරුරු සොයාගෙන තිබෙනවා. ඉන්දියාවේ අලි  ගහනයෙන් සියයට පනහක් ඇසෑම් ප්‍රාන්තයේ වනාන්තරවල ජීවත් වනවා. වන සතුන් දඩයම් කිරීම සහ වනාන්තර විනාශය හේතුවෙන් ඉන්දියාවේ අලි   ගහනය ශීඝ්‍ර යෙන් පහත බැස යන බවද සදහන්.     ", "URL": "https://www.itnnews.lk/2023/10/05/337035/", "Category": "Breaking News,ජාත්‍යන්තර පුවත්", "Parent URL": null}