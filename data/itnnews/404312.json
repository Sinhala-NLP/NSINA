{"Source": "ITN news", "Timestamp": "மார்ச் 28, 2022 13:18", "Headline": "உலக நாடுகளின் எரிசக்தி நெருக்கடிக்கு தீர்வு வழங்க கெனடா தீர்மானம்..", "News Content": "ரஷ்யாவிடம் கச்சா எண்ணெயை கொள்வனவு செய்யாத நாடுகளுக்கு தேவையான எரிசக்தி உதவிகளை வழங்க தயாராகவுள்ளதாக கனடா அறிவித்துள்ளது. உலக நாடுகள் எதிர்நோக்கியுள்ள எரிசக்தி நெருக்கடிக்கு தீர்வு வழங்குவதற்கென கச்சா எண்ணெய் எரிவாயு மற்றும் யுரேனியம் என்பவற்றை வழங்க கனடா தயாராகி வருகிறது. ரஷ்யா, யுக்ரேன் யுத்த மோதல்கள் ஆரம்பிக்கப்பட்டதையடுத்து, உலக சந்தையில் கச்சா எண்ணெயின் விலை வெகுவாக அதிகரித்துள்ளது. இதனால் ஐரோப்பிய வலயத்தில் எரிசக்தி நெருக்கடி உருவாகியுள்ளது. ஐரோப்பாவின் கச்சா எண்ணெய் மற்றும் எரிவாயு தேவையை பூர்த்தி செய்வதற்கென உலக கச்சா எண்ணெய் சந்தையில் இருந்து ரஷ்யாவை வெளியேற்ற அமெரிக்கா உள்ளிட்ட முன்னணி நாடுகள் சில செயற்பட்டு வருகின்றன. இவ்வாறான நிலையில் நாளொன்றில் 2 இலட்சம் பெரல்களுக்கும் அதிகளவான கச்சா எண்ணெயை உற்பத்தி செய்ய தயாராகவுள்ளதாக கனடா அறிவித்துள்ளது. ", "URL": "https://www.itnnews.lk/2023/10/05/404312/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}