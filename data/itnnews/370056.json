{"Source": "ITN news", "Timestamp": "அக்டோபர் 18, 2021 13:15", "Headline": "சிறைக்கைதிகள் திரவ கிருமி தொற்று நீக்கியை பயன்படுத்த தடை", "News Content": "சிறைக்கைதிகள் கைகளை சுத்தப்படுத்துவதற்கான திரவ கிருமி தொற்று நீக்கியை பயன்படுத்த தடை விதிக்கப்பட்டுள்ளது. அதற்கு பதிலாக சவர்க்காரத்தை கைதிகளுக்கு வழங்க நடவடிக்கை எடுக்கப்பட்டுள்ளதாக சிறைச்சாலை ஊடக பேச்சாளர், சிறைச்சாலை ஆணையாளர் ச்சந்தன ஏக்கநாயக்க தெரிவித்துள்ளார். அத்தியாவசிய காரணங்களுக்காக மாத்திரம் சிறைச்சாலை அதிகாரிகளின் கண்காணிப்பின் கீழ் கைதிகளுக்கு திரவ தொற்று நீக்கி வழங்கப்படுமெனவும் அவர் குறிப்பிட்டுள்ளார். அண்மையில் கொழும்பின் சிறைச்சாலை விளக்கமறியலில் வைக்கப்பட்டிருந்த ஈரான் கைதிகள் சிலர திரவ கிருமி தொற்று நீக்கியை அருந்திய நிலையில் அவர்களில் இருவர் உயிரிழந்தனர். குறித்த சம்பவத்தையடுத்தே கைதிகளுக்கு திரவத்தொற்று நீக்கியை பயன்படுத்த தடை விதிக்கப்பட்டுள்ளதாக சிறைச்சாலை திணைக்களம் தெரிவித்துள்ளது. ", "URL": "https://www.itnnews.lk/2023/10/05/370056/", "Category": "Breaking News,தேசிய செய்திகள்", "Parent URL": null}