{"Source": "ITN news", "Timestamp": "අගෝස්තු 18, 2022 10:18", "Headline": "රුසියාවේ බලශක්ති නිෂ්පාදන ආදායම 30% කින් ඉහළ යයි", "News Content": "රුසියාවේ බලශක්ති නිෂ්පාදන ආදායම සියයට තිහකින් ඉහළ ගොස් තිබෙනවා. ඛනිජ තෙල් හා ගෑස් ඇතුළු බලශක්ති නිෂ්පාදනවලිනුයි ඔවුන් මෙම වර්ධනය ලබාගෙන ඇත්තේ. විදෙස් මාධ්‍ය වාර්තා කරන පරිදි රුසියාවේ මේ වසරේ බලශක්ති අපනයනයෙන් ඇමෙරිකා ඩොලර් බිලියන338 ක පමණ ආදායමක් ලැබෙනු ඇති බවයි පැවසෙන්නේ. බටහිර රටවල් සම්බාධක පැනවුවද රටවල් ගණනාවක් සම්බාධක නොතකා රුසියාවෙන් ඛනිජ තෙල් සහ ගෑස් මිලදී ගැනීමට යොමු වී තිබෙනවා. මේ හේතුවෙනුයි රුසියාව මෙම ආදායම ලබාගෙන ඇත්තේ. කෙසේ වෙතත් යුරෝපයට රුසියාවෙන් අපනයනය කළ ඛනිජ තෙල් ප්‍රමාණය පහත වැටී තිබෙනවා. චීනය සහ ඉන්දියාව ඇතුළු ආසියාතික රටවලින් රුසියාවේ ඛනිජ තෙල් සදහා පසුගිය කාලයේදී වැඩි ඉල්ලුමක් පැවති බවයි විදසේ මාධ්‍ය වාර්තා කළේ.       ", "URL": "https://www.itnnews.lk/2023/10/05/429598/", "Category": "ජාත්‍යන්තර පුවත්", "Parent URL": null}