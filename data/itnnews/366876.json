{"Source": "ITN news", "Timestamp": "ඔක්තෝබර් 4, 2021 18:34", "Headline": "තොරතුරු දැන ගැනීමේ අයිතිවාසිකම් පිළිබඳ කොමිසන් සභාවට නව වැඩබලන අධ්‍යක්ෂ ජෙනරාල් වරයෙක්", "News Content": "තොරතුරු දැන ගැනීමේ අයිතිවාසිකම් පිළිබද කොමිසන් සභාවේ නව වැඩබලන අධ්‍යක්ෂ ජෙනරාල් ලෙස ජනමාධ්‍ය අමාත්‍යාංශයේ අතිරේක ලේකම් පාලන රුවන් සත්කුමාර මහතා  පත් කර තිබෙනවා. කලාපීය වශයෙන් පමණක් නොව ජාත්‍යන්තර මට්ටමින්ද ඉහළ පිළිගැනීමක් සහිත ශ්‍රී ලංකාවේ තොරතුරු දැනගැනීමේ අයිතිවාසිකම් පිළිබද පනත ක්‍රියාත්මක වී වසර පහක් ගත වනවා. ඒ සමග එම සාමාජිකයන්ගේ නිල කාලය පසුගිය සැප්තැම්බර් 30 වනදායින් අවසන් වුණා. ඒ අනුවයි එහි වැඩබලන අධ්‍යක්ෂජනරාල්  ධූරයට ජනමාධ්‍ය අමාත්‍යාංශයේ අතිරේක ජනරාල් පාලන රුවන් සත්කුමාර මහතා පත් කෙරුණේ. පරිපාලන සේවයේ විශේෂ ශ්‍රේණියේ නිලධාරියෙකු වන සත්කුමාර මහතා ජාතික සහ පළාත් මට්ටමේ ආයතන ගණනාවක සහ අමාත්‍යාංශ රැසක සේවය කළ නිලධාරියෙක්. තොරතුරු නිලධාරීන් පුහුණු කරමින් තොරතුරු දැනගැනීමේ අයිතිවාසිකම පිළිබද නීති පද්ධතිය ක්‍රියාත්මක කිරීමට දිවයින පුරා ව්‍යාප්ත ජාලයක් ගොඩනැගීමටද ඔහු දායක වුණා. මේ අතර තොරතුරු දැන ගැනීමේ අයිතිවාසිකම් පිළිබද කොමිසන් සභාවේ නිල කාලය අවසන් වීමත් සමග එහි හිටපු සභාපති මහින්ද ගම්මන්පිළ මහතා ඇතුළු සාමාජිකයින් ජනමාධ්‍ය අමාත්‍ය ඩලස් අලහප්පෙරුම මහතා පසුගියදා හමු වුණා. එහිදී පසුගිය කාලය තුළ ඔවුන් කළ සේවය අගයමින් අමාත්‍යවරයා ස්තූතිය පුද කළා. හිටපු සභාපතිවරයා සිය ධූර කාලය තුළ කොමිසන් සභාව ඉටු කළ සමස්ත කාර්යභාරය පිළිබද වාර්තා සහ අදාළ පොත්පත් අමාත්‍යවරයා වෙත පිළිගැන්වූවා.   ", "URL": "https://www.itnnews.lk/2023/10/05/366876/", "Category": "දේශීය පුවත්", "Parent URL": null}