{"Source": "ITN news", "Timestamp": "නොවැම්බර් 17, 2021 15:30", "Headline": "පනාමුරේ සිද්ධිය : පොලිසියේ දෙදෙනෙකුගේ වැඩ තහනම් – පොලිස් කණ්ඩායම් 03කින් වැඩිදුර විමර්ශන", "News Content": "පනාමුරේ පොලිස් ස්ථානයේ සිරමැදිරියේදී පුද්ගලයෙකු මියයාම සම්බන්ධයෙන් එම පොලිස් ස්ථානයේ නිලධාරීන් දෙදෙනෙකුගේ වැඩ තහනම් කර තිබෙනවා. මේ අතර සිද්ධියේ වැඩිදුර විමර්ශන කටයුතු සඳහා පොලිස් කණ්ඩායම් 03ක් අනුයුක්ත කර ඇති බවයි පොලිසිය පැවසුවේ. එම  මරණය සම්බන්ධයෙන් පොලීසියට චෝදනා එල්ල කරමින් ප්‍රදේශවාසීන් විසින් අද පොලිස් ස්ථානය අවට විරෝධතාවයක නිරත වුණා. පවුල් ආරවුලක් මත සිදුකළ පැමිණිල්ලකට අදාළව අත්අඩංගුවට ගැනුණු සැකකරු එම පොලිස් සිරමැදිරියේදී ගෙල වැලලාගෙන මියගොස් ඇති බවටයි වාර්තා වන්නේ. ඔහු  38 හැවිරිදි 03 දරු පියෙක් වනවා. පොලීසිය පැවසුවේ එම සැකකරු රෝහල් ගතකිරීමේදී මියගොස් සිටි බවයි.         ", "URL": "https://www.itnnews.lk/2023/10/05/376737/", "Category": "දේශීය පුවත්", "Parent URL": null}