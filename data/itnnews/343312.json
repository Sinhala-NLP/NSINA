{"Source": "ITN news", "Timestamp": "ஜூன் 17, 2021 12:39", "Headline": "சிலாபம் கடற்கரையில் கரையொதுங்கிய இந்திய படகுகள் தொடர்பில் விசாரணை", "News Content": "சிலாபம் சின்னப்பாடுவ கடற்கரையில் கரையொதுங்கிய இரண்டு இந்திய படகுகள் தொடர்பில் பொலிஸ் விசாரணைகள் ஆரம்பிக்கப்பட்டுள்ளன. 30 அடி நீளமாக குறித்த இரண்டு மீனவ படகுகளும் முந்தலம் பொலிஸ் பிரிவிற்குட்பட்ட சின்னப்பாடுவ கடற்கரை பகுதியில் கரைஒதுங்கியிருந்ததை மீனவர்கள் அவதானித்துள்ளனர். அதுகுறித்து பொலிஸாருக்கு அறிவிக்கப்பட்ட நிலையில் விசாரணைகள் ஆரம்பிக்கப்பட்டுள்ளன. குறித்த படகுகளில் சிலர் நாட்டிற்கு வருகை தந்திருக்கலாம் என பொலிஸார் தெரிவித்துள்ளனர். படகுகளின் எஞ்சின்கள் எடுத்துச்செல்லப்பட்டுள்ள நிலையில், குறித்த விடயம் தொடர்பில் பல்வேறு பிரிவுகளின் ஊடாக விரிவான விசாரணைகளை முன்னெடுக்க பொலிஸார் நடவடிக்கை எடுத்துள்ளனர். ", "URL": "https://www.itnnews.lk/2023/10/05/343312/", "Category": "Breaking News,தேசிய செய்திகள்", "Parent URL": null}