{"Source": "ITN news", "Timestamp": "ජනවාරි 31, 2022 08:48", "Headline": "ගත වූ පැය 24ට රටවල් 223 කින් ආසාදිතයින් ලක්ෂ 21කට අධික සංඛ්‍යාවක් හමු වෙයි", "News Content": "ගත වූ පැය 24 ට ලොව පුරා රටවල් 223 කින් කොරෝනා වයිරස් ආසාදිතයින් විසිඑක්ලක්ෂයකට අධික සංඛ්‍යාවක් හමුව තිබෙනවා. සිදුව ඇති මරණ සංඛ්‍යාව පන්දහස් හත්සිය අසූදෙකක්. ඊයේ දිනයේදී වැඩිම කොරෝනා ආසාදිතයින් සංඛ්‍යාවක් හමු වී ඇත්තේ ප්‍රංශයෙන්. එම සංඛ්‍යාව දෙලක්ෂ පනස් දහසකට ආසන්නයි. එමෙන්ම ඉන්දියාවෙන් එක්ලක්ෂ හැත්තෑතුන්දහසක්ද රුසියාවෙන් එක්ලක්ෂ විසිඑක් දහසක්ද ජර්මනියෙන් එක්ලක්ෂ නව දහසක් හා බ්‍රසීලයෙන් හා ඉතාලියෙන් එක්ලක්ෂ හාරදහස බැගින් වයිරස ආසාදිතයින් හමුව තිබෙනවා. ඒ සමගම ලොව සමස්ත වයිරස ආසාදිතයින් සංඛ්‍යාව තිස්හත් කෝටි පනස් ලක්ෂය ඉක්මවා ගියා. සිදුව ඇති මරණ සංඛ්‍යාව පනස්හය ලක්ෂ අසූඑක්දහස් තුන්සිය අසූහයයක්.     ", "URL": "https://www.itnnews.lk/2023/10/05/392251/", "Category": "ජාත්‍යන්තර පුවත්", "Parent URL": null}