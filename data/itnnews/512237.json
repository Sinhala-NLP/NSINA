{"Source": "ITN news", "Timestamp": "අගෝස්තු 31, 2023 05:21", "Headline": "ආසියානු කුසලානයේ ආරම්භක තරඟයේ ජය පාකිස්තානයට", "News Content": "ආසියානු කුසලානයේ ආරම්භක තරඟය වන පාකිස්තාන – නේපාල අතර තරඟය ජය ගැනීමට පාකිස්ථානය සමත් වුණා. කාසියේ වාසිය දිනාගත් පාකිස්තාන කණ්ඩායම පළමුව පන්දුවට පහරදීමට තීරණය කළා. එහිදී පන්දු වාර 50 අවසානයේ පාකිස්තාන කණ්ඩායම කඩුලු 6ක් දැවී ලකුණු 342ක් ලබාගෙන තිබුණා. එහි දී විශිෂ්ට පිතිහරඹයක නියැලුණු නායක බාබර් අසාම් පන්දු 131ක දී හයේ පහර 04ක් සහ හතරේ පහර 14ක් සමඟ ලකුණු 151ක් රැස් කරගත්තා. ඉෆ්තිකාර් අහමඩ් නොදැවී ලකුණු 109ක් රැස් කළ අතර, මොහොමඩ් රිස්වාන් ලකුණු 44ක් රැස් කරගත්තා. ලකුණු 343ක ජයග්‍රාහි ඉලක්කයක් හඹා යෑමට පිටියට පිවිසි නේපාල කණ්ඩායම පන්දු වාර 23යි පන්දු 4ක් තුළ සියලු දෙනා දැවී රැස් කර ගත්තේ ලකුණු සංඛ්‍යාව 104ක් පමණයි. ඒ අනුව පාකිස්තාන කණ්ඩායමට ලකුණු 238ක ජයක් හිමි වුණා. ", "URL": "https://www.itnnews.lk/2023/10/05/512237/", "Category": "ක්‍රිකට්,ක්‍රීඩා", "Parent URL": null}