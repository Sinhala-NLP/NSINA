{"Source": "ITN news", "Timestamp": "ජූලි 28, 2022 13:42", "Headline": "සිවිල් ආරක්ෂක දෙපාර්තමේන්තුවෙන් සමාජ සත්කාරක සේවා රැසක්", "News Content": "සිවිල් ආරක්ෂක දෙපාර්තමේන්තුව මගින් ත්‍රිකුණාමලය දිස්ත්‍රික්කයේ සමාජ සත්කාරක සේවා රැසක් ක්‍රියාත්මක කර තිබෙනවා. සිවිල් ආරක්ෂක දෙපාර්තමේන්තුවේ සේවයේ නිරත නිවසක් නොමැති සාමාජික සාමාජිකාවන් සදහා නිවාස ඉදිකරදීමේ වැඩපිළිවෙළ යටතේ සේරුවාවිල හා ගෝමරන්කඩවල බළකා මගින් ඉදිකළ නව නිවාස 4ක් බාරදීම සිදු වුණා. ඒ සිවිල් ආරක්ෂක දෙපාර්තමේන්තුවේ අධ්‍යක්ෂ ජෙනරාල් මේජර් ජෙනරාල් එන් ආර් ළමාහේවාගේ මහතාගේ ප්‍රධානත්වයෙන්. සේරුවාවිල බළකායේ නව භට නිවාසය විවෘත කිරීමද මීට සමගාමීව සිදුවුණා. ගෝමරන්කඩවල බළකායේ රාජකාරි කටයුතු කාර්යක්ෂමව සිදු කිරීමට අවශ්‍ය පරිගණක යන්ත්‍ර දෙකක් ඇතුළු උපකරණ තොගයක් උඩරට අමරපුර මහා නිකායේ උතුරු නැගෙනහිර ප්‍රධාන සංඝනායක පූජ්‍ය පොල්හේන්ගොඩ උපරතන ස්වාමීන් වහන්සේ විසින් ලබාදීමද මෙහිදී සිදු වුණා.   ", "URL": "https://www.itnnews.lk/2023/10/05/425480/", "Category": "දේශීය පුවත්", "Parent URL": null}