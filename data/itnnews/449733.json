{"Source": "ITN news", "Timestamp": "දෙසැම්බර් 11, 2022 17:26", "Headline": "ඔරියන් කැප්සියුලය සති 03ක පරීක්ෂණ චාරිකාවකින් පසුව නැවතත් පෘතුවියට", "News Content": "නාසා ආයතනයේ ඔරියන් කැප්සියුලය සති 03ක පරීක්ෂණ චාරිකාවකින් පසුව නැවතත් පෘතුවියට පැමිණීමට නියමිතයි. ඒ අනුව මෙම කැප්සියුලිය අද පස්වරුවේ මෙක්සිකෝ දූපතක් වන ග්වාඩලූපෙට් දූපතට ගොඩබානු ඇති බවයි විදෙස් මාධ්‍ය වාර්තා කරන්නේ. මෙම යානය චන්ද්‍රයාට ඉතා සමීපයෙන් ගමන් කිරිම සහ මීට පෙර අභ්‍යවකාශයට යැවු යානාවලට වඩා වැඩිදුරක් ගමන් කර තිබිම විශේෂත්වයක්. පසුගිය මාසයේ දි මෙම යානය මෙහෙයුම සදහා පිටත්වු අතර මේ සඳහා කිසිඳු ගගණගාමියෙකු සහභාගි වි නොමැති බවයි වාර්තා වන්නේ. යානය සාර්ථකව ගොඩ බෑම අද දිනයේ දි සිදු කළ හොත් ඉදිරි වසර 02ක තුළදි ගගණගාමීන් ද රැගෙන යළි එය අභ්‍යවකාශ ගත කිරිමටයි සැලසුම් කර ඇත්තේ.       ", "URL": "https://www.itnnews.lk/2023/10/05/449733/", "Category": "ජාත්‍යන්තර පුවත්", "Parent URL": null}