{"Source": "ITN news", "Timestamp": "අප්‍රේල් 26, 2021 18:33", "Headline": "ඉන්දියාවේ කළු කඩවලත් ඔක්සිජන් විකුණයි", "News Content": "අද දිනය වන විට ලොව වැඩිම දෛනික කොරෝනා රෝගීන් සංඛ්‍යාව ඉන්දියාවෙන් වාර්තා වී තිබෙනවා. ඒ කොරෝනා රෝගීන් තුන් ලක්ෂ පනස් දෙදහස් නවසිය අනූ එකක්. ඉන්දියාවේ  කලු කඩවල ඔක්ෂිජන් සිලින්ඩරයක මිල ඇමෙරිකා ඩොලර් 660 සිට 1330 දක්වා ඉහළ ගොස් තිබෙනවා. සාමාන්‍ය මිල වන්නේ ඩොලර් 50 ක් පමණයි. රෝහල්වල දැඩි සත්කාර ඇදන් නොමැතිකම නිසා වත්කම් ඇති ජනතාව පෞද්ගලික හෙදියන් සහ වෛද්‍යවරුන් නිවසට කැදවා ප්‍රතිකාර කරවා ගැනීම ආරම්භ කර තිබෙනවා. එහෙත් දිලිදු ජනතාව දැඩි අර්බුදයක සිටින බවයි විදෙස් මාධ්‍ය සදහන් කළේ. පරික්ෂණාගාරවල ධාරිතාව ද ඉක්මවා ගොස් ඇති බැවින් පීසීආර් පරික්ෂණ ඇතුළු බොහෝ පරික්ෂණ සිදු කර ගත නොහැකිව ජනතාව අසරණ වී ඇති බවයි වාර්තා වන්නේ. ඉන්දීය වෛද්‍යවරුන් සදහන් කරන්නේ මේ මහා ඛේදවාචකය ඉදිරි කාලයේදී තවත් උග්‍ර විය හැකි බවයි. ඇතැම්  ඖෂධ වර්ග ඉන්දීය රුපියල් ලක්ෂ ගණනකට අලෙවි කිරීමට කූට ව්‍යාපාරිකයන් කටයුතු කරමින් සිටින අතර ව්‍යාජ ඖෂධ වර්ග ද ජනතාවට ලබාදෙමින් වංචනික කටයුතු සිදු කරන පුද්ගලයින් පිලිබවද කරුණු අනාවරණය වී තිබෙනවා.   ", "URL": "https://www.itnnews.lk/2023/10/05/333916/", "Category": "ජාත්‍යන්තර පුවත්", "Parent URL": null}