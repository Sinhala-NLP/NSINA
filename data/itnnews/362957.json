{"Source": "ITN news", "Timestamp": "සැප්තැම්බර් 16, 2021 15:51", "Headline": "ඉන්දියාවේ ගුරුවරයෙක් ඉගෙනීමට පහසුකම් නොමැති දරුවන්ට පහසුකම් සපයයි", "News Content": "පවතින කොරෝනා වයිරස් ව්‍යාප්තිය හමුවේ පීඩාවට පත්ව සිටින සිසුදරුවන් වෙනුවෙන් උතුම් කාර්යයක නිරතවන ගුරුවරයෙකු පිළිබද පුවතක් නැගෙනහිර ඉන්දියාවෙන් වාර්තා වනවා. තම අධ්‍යාපන කටයුතු ඉදිරියට ගෙන යාමට නොහැකිව පීඩාවට පත්ව සිටින දරුවන් වෙනුවෙන් මෙම ගුරුවරයා ග්‍රාමීය ප්‍රදේශවල මාර්ග ආශ්‍රිතව දුරස්ථභාවට රැක ගනිමින් අධ්‍යාපනය ලබාදීමට කටයුතු සූදානම් කර තිබෙනවා. මාර්ග දෙපස බිත්ති මත සිතුවම් කළ කලු ලෑලි අධ්‍යාපන කටයුතු සදහා යොදා ගැනීමටයි මොහු කටයුතු කර තිබෙන්නේ. මාර්ගගත ක්‍රමය ඔස්සේ ඉගෙනීමට පහසුකම් නොමැති දරුවන් ඉලක්ක කර ගනිමින් මෙම වැඩකටයුත්ත සංවිධානකර තිබීම විශේෂත්වයක්. පවතින වයිරස් ව්‍යාප්තිය හේතුවෙන් පසුගිය මාර්තු මස ඉන්දියාවේ පාසල් වසා දැමුණා. ආර්ථික හැකියාවන් ඇති දරුවන් මාර්ගගත ක්‍රමය ඔස්සේ තම ඉගෙනීම් කටයුතු අඛණ්ඩව සිදුකරන අතර දරිද්‍රතාවයෙන් පෙළෙන දරුවන් කිසිදු අධ්‍යාපනයක් නොලබා දැඩි පීඩාවට පත්ව සිටින බව ඉන්දියාවේ ප්‍රාන්ත ගණනාවකින් වාර්තා වනවා.       ", "URL": "https://www.itnnews.lk/2023/10/05/362957/", "Category": "ජාත්‍යන්තර පුවත්", "Parent URL": null}