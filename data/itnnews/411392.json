{"Source": "ITN news", "Timestamp": "මැයි 14, 2022 16:53", "Headline": "අධික වැසි සමඟ ඇති විය හැකි ආපදා තත්ත්වයට මුහුණදීමට ගුවන් හමුදාව සූදානමින්", "News Content": "වැසි සහිත කාලගුණයත් සමඟ ඉදිරියේදී ඇති විය හැකි ආපදා තත්ත්වයට මුහුණදීම සඳහා ගුවන් හමුදාව ද සූදානමින් සිටිනවා. කාලගුණ විද්‍යා දෙපාර්තමේන්තුවේ දත්තවලට අනුව ඉදිරියේදී අධික වැසි සහිත කාලගුණ තත්ත්වයක් අපේක්ෂා කරනවා. ඒ අනුව දිවයිනේ පළාත් කිහිපයක නාය යාම් හා  ගංවතුර අවදානමක් පවතිනවා.  එවැනි තත්ත්වයක් ඇති වුවහොත් සහන සැළසීමට හා ජනතාව මුදා ගැනීමේ මෙහෙවුම් සදහා අවශ්‍ය ගුවන් යානා මෙන්ම භට පිරිස් ස්ථාන ගත කර තැබීමට ගුවන් හමුදාපති එයාර් මාර්ෂල් සුදර්ශන පතිරණ මහතා ගුවන් හමුදාවේ අදාළ අංශවලට උපදෙස් දී තිබෙනවා. ඒ අනුව රත්මලාන,  කටුනායක,  හිගුරක්ගොඩ,  අනුරාධපුර යන ගුවන් හමුදා කදවුරුවල අදාළ යානා ස්ථානගත කර ඇති බවයි ගුවන්හමුදාව සදහන් කරන්නේ. ජනතාව මුදා ගැනීමේ මෙහෙයුම් සදහා විශේෂ පුහුණුව ලැබූ ගුවන් සෙබලුන් මේ වන විටත් සූදානමින් සිටිනවා.     ", "URL": "https://www.itnnews.lk/2023/10/05/411392/", "Category": "දේශීය පුවත්", "Parent URL": null}