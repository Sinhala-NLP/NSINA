{"Source": "ITN news", "Timestamp": "අගෝස්තු 19, 2021 13:29", "Headline": "තලෙයිබාන් සංවිධානය හමුවේ දණ නොනමන බව ඇෆ්ගනිස්ථාන උප ජනාධිපති කියයි", "News Content": "තමන් කිසි විටෙකත් තලෙයිබාන් සංවිධානය හමුවේ දණ නොනමන බව ඇෆ්ගනිස්ථානයේ උප ජනාධිපති අමුරැල්ලා සලේ පවසනවා. තමන් කිසිදු තත්ත්වයක් යටතේ තලෙයිබාන් සංවිධානය සමග එක්ව ක්‍රියාකිරීමට අපේක්ෂා නොකරන බවයි ඔහු වැඩිදුරටත් පවසන්නේ. තමන්ගේ හඩට සවන් දෙන මිලියන ගණනක් වන ජනතාවට අසාධාරණයක් කිරීමට නොහැකි බව ද ඔහු පවසනවා. උප ජනාධිපතිවරයා මේ වන විට ඇෆ්ගනිස්ථානයේ පන්ජ්ශීර් තැනිතලා ප්‍රදේශයේ රැදී සිටින බවයි හෙළිව තිබෙන්නේ. තලෙයිබාන් සංවිධානයට තවමත් එම ප්‍රදේශය අත්පත් කර ගැනීමට නොහැකි වී තිබෙනවා. එම නගරය තලෙයිබාන් සංවිධානයට අත්පත් කර ගැනීමට කිසිසේත් ඉඩ නොතබන බවයි උප ජනාධිපතිවරයා අවධාරණය කර සිටින්නේ.     ", "URL": "https://www.itnnews.lk/2023/10/05/357112/", "Category": "ජාත්‍යන්තර පුවත්", "Parent URL": null}