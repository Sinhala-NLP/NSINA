{"Source": "ITN news", "Timestamp": "ජූලි 27, 2021 14:58", "Headline": "අධික වර්ෂාව හේතුවෙන් දිල්ලි නගරයේ මහාමාර්ග රැසක් ජලයෙන් යටවෙයි", "News Content": "පසුගිය පැය 24 තුළ දී ඉන්දියාවේ දිල්ලි නගරයට බලපෑ අධික වර්ෂාවත් සමඟ මහාමාර්ග රැසක් ජලයෙන් යටව තිබෙනවා. පැය 24 ක කාලය තුළදී මිලිමීටර් 100 ඉක්මවූ වැසි දිල්ලි නගරයට ලැබී ඇති බවයි ඉන්දීය කාලගුණ අංශ නිවේදනය කරන්නේ. අද උදෑසන වනවිට ද වර්ෂාවෙන් දැඩි බලපෑම් එල්ල වී තිබෙනවා. ඉදිරි දින කිහිපය තුළ ද වර්ෂාවෙන් දැඩි බලපෑම් එල්ලවිය හැකි බව කාලගුණ අංශ පවසනවා. මහාමාර්ගවල ගමන් ගන්නා බස් රථ තුළට ද ජලය පැමිණෙන අයුරු එරට මාධ්‍ය වාර්තාකර සිටියා. ඒ සමඟම දිල්ලි නගරයේ ප්‍රදේශ කිහිපයක ගමනාගමන කටයුතු සම්පූර්ණයෙන්ම අත්හිටුවීමටයි ආරක්ෂක අංශ පියවර ගෙන ඇත්තේ.                                                       ", "URL": "https://www.itnnews.lk/2023/10/05/352148/", "Category": "ජාත්‍යන්තර පුවත්", "Parent URL": null}