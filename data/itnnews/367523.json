{"Source": "ITN news", "Timestamp": "ඔක්තෝබර් 7, 2021 12:41", "Headline": "ක්‍රීඩාවෙන් ජාත්‍යන්තර ජයග්‍රහණ ලබාගැනීමට අවශ්‍ය මාවත නිර්මාණය කිරීමට සියල්ල සූදානම්", "News Content": "ක්‍රීඩාවෙන් ජාත්‍යන්තර ජයග්‍රහණ ලබාගැනීමට අවශ්‍ය මාවත නිර්මාණය කිරීමට ක්‍රීඩා අමාත්‍යංශය ප්‍රමුඛ ආයතන සියල්ලම නිරන්තර සූදානමකින් සිටින බව අමාත්‍ය නාමල් රාජපක්ෂ මහතා පවසනවා. පසුගියදා පැවති ලෝක ශූරතා රෝද පුටු ටෙනිස් තරගාවලියේ දී හයවන ස්ථානයට පැමිණි ශ්‍රී ලාංකීය ක්‍රීඩකයින් අගයමිනුයි අමාත්‍ය නාමල් රාජපක්ෂ මහතා මේ බව ප්‍රකාශ කළේ. උත්සවය ක්‍රීඩා අමාත්‍යාංශයේ දී පැවැත්වුණා. රටවල් 16 ක සහභාගීත්වයෙන් ඉතාලියේ පැවති මෙම තරගයේ 6 වන ස්ථානය දිනා ගැනීමට ශ්‍රී ලංකා රෝද පුටු ටෙනිස් කණ්ඩායම සමත්වුණා. සුරේෂ් ධර්මසේන,  ලසන්ත රත්නවීර,  ඩී එම් ගාමිණී යන එම ක්‍රීඩකයින් අදාළ ජයග්‍රහණය ලබාගත්තේ ජගත් වැලිකල මහතාගේ පුහුණු කිරීම් හා මගපෙන්වීම යටතේයි. එම ක්‍රීඩකයින් වෙත රුපියල් මිලියනය බැගින් සහ පුහුණුකරු වෙත රුපියල් දෙලක්ෂ පනස්දහසක මූල්‍ය ප්‍රදානයක් ද මෙහිදී සිදුකෙරුණා.         ", "URL": "https://www.itnnews.lk/2023/10/05/367523/", "Category": "දේශීය පුවත්", "Parent URL": null}