{"Source": "ITN news", "Timestamp": "ஏப்ரல் 16, 2022 22:39", "Headline": "யுக்ரேனுக்கு ஆயுதங்களை வழங்கினால் எதிர்பாரா விளைவுகளை சந்திக்க நேரிடும் : ரஷ்யா", "News Content": "யுக்ரேனுக்கு அமெரிக்கா உள்ளிட்ட மேற்குலக நாடுகள் உதவிகளை வழங்கி வருகின்றன. கோடிக்கணக்கான ரூபாய்கள் மதிப்புள்ள அதிநவீன ஆயுதங்கள் மற்றும் யுத்த தளபாடங்கள் யுக்ரேனுக்கு வழங்கப்பட்டு வருகின்றன. இந்நிலையில் யுக்ரேனுக்கு ஆயுதங்களை வழங்கும் செயற்பாடானது எரியும் நெருப்பில் எண்ணெய் ஊற்றுவதை போன்ற செயற்பாடென ரஷ்யா தெரிவித்துள்ளது. யுக்ரேன் விவகாரத்தில் அமெரிக்க ஜனாதிபதி ஜோ பைடன் தலைமையிலான அரசாங்கமே இவ்வாறான செயற்பாட்டில் ஈடுப்பட்டுள்ளதாகவும் ரஷ்யா குறிப்பிட்டுள்ளது. யுக்ரேனுக்கு தொடர்ந்தும் அதிக நவீன ஆயுதங்களை வழங்கினால் கணிப்பிட முடியாத விளைவுகளை சந்திக்க நேரிடுமென ரஷ்யா அமெரிக்காவிற்கு எச்சரிக்கை விடுத்துள்ளது. ", "URL": "https://www.itnnews.lk/2023/10/05/407026/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}