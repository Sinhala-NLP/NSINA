{"Source": "ITN news", "Timestamp": "දෙසැම්බර් 26, 2021 13:50", "Headline": "අද දිනයේ ලොව පුරා ගුවන් ගමන් වාර 1500ක් අත්හිටුවයි", "News Content": "ඔමික්‍රෝන් ප්‍රභේදයේ ව්‍යාප්තියත් සමඟ අද දිනයේ ද ලොව පුරා ගුවන් ගමන් වාර 1500 ක් පමණ අත්හිටුවා තිබෙනවා. ඊයේ දිනයට යෙදී තිබූ නත්තල් උත්සවය සැමරීමට ලොව පුරා කිතුණු බැතිමතුන් සංචාරයට සූදානමින් සිටියදී ගුවන් ගමන් වාර 4000 කට අධික සංඛ්‍යාවක් අවලංගු කෙරුණා. ඒ සමගම අද දිනයේ ද මෙලෙස ගුවන් ගමන් වාර 1500 කට අධික සංඛ්‍යාවක් අත් හිටුවීමටයි ගුවන් සමාගම් තීරණය කර ඇත්තේ. ඔමික්‍රෝන් ප්‍රභේදය ශීඝ්‍ර යෙන් ව්‍යාප්ත වීමත් සමඟ බොහෝ ගුවන් සේවයන්හි ගුවන් සේවක සේවිකාවන් වයිරසයට ගොදුරු වීම හා නිරෝධායනයට ලක් කිරීම හේතුවෙන් ප්‍රමාණවත් සේවක සංඛ්‍යාවක් නොමැති වීමද ගුවන් ගමන් අත්හිටුවීමට හේතු වී තිබෙනවා. වයිරසයෙන් වැඩිම බලපෑමට ලක්වී ඇත්තේ චීන හා ඇමරිකා ගුවන් සේවායි. හෙට දිනයේ දී තවත් ගුවන් ගමන් වාර රැසක් අවලංගු වනු ඇති බවට අනාවැකි පල වනවා.     ", "URL": "https://www.itnnews.lk/2023/10/05/385008/", "Category": "ජාත්‍යන්තර පුවත්", "Parent URL": null}