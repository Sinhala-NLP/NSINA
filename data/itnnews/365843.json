{"Source": "ITN news", "Timestamp": "செப்டம்பர் 29, 2021 17:04", "Headline": "வாகரையில் காட்டு யானை தாக்கி ஒருவர் உயிரிழப்பு", "News Content": "வாகரையில் காட்டு யானை தாக்கி ஒருவர் உயிரிழந்துள்ளார். வாகரை பிரதேச செயலக பிரிவில் வெள்ளாமைச்சேனை பகுதியில் இன்று அதிகாலை யானை தாக்கியதில் விவசாயி ஒருவர் உயிரிழந்துள்ளார். பெரும்போக வேளாண்மைச் செய்கைக்கு தனது வயலை தயார் படுத்தும் நிலையில் தங்கி வேலை செய்து வந்த நிலையில் இன்று அதிகாலை வயல்பகுதிக்கு வந்த யானை இவர் தங்கியிருந்த வாடியை சேதப்படுத்தியதுடன் விவசாயியையும் தாக்கியதில் குறித்த விவசாயி உயிரிழந்துள்ளார். ஓட்டமாவடி மீராவோடையைச் சேர்ந்த 54 வயதுடைய 4 பிள்ளைகளின் தந்தையான அலியார் முஹம்மது காசிம் என்பவரே உயிரிழந்துள்ளார். ", "URL": "https://www.itnnews.lk/2023/10/05/365843/", "Category": "Breaking News,தேசிய செய்திகள்", "Parent URL": null}