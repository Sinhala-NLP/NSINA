{"Source": "ITN news", "Timestamp": "ඔක්තෝබර් 26, 2022 18:59", "Headline": "සමස්ත ලංකා පාසල් ටයිකොන්ඩෝ ශූරතාව ආඩිඅම්බලම ජාතික පාසලට", "News Content": "සමස්ත ලංකා පාසල් ටයිකොන්ඩෝ ශූරතාව දිනාගැනීමට ආඩිඅම්බලම ජාතික පාසලේ සදුනි ප්‍රමෝද්‍යා සමත් වුණා. කිලෝග්‍රෑම් 63 – 67  සැහැල්ලු බරපන්තිය යටතේ එම ශූරතාව දිනාගත්තේ වයස අවුරුදු 18ත් 20 ත් කාණ්ඩය නියෝජනය කරමින්. එම පාසලේම හර්ෂි දිව්‍යාංජලී ශිෂ්‍යාව කිලෝග්‍රෑම් 67 /73 මධ්‍යම බර පන්තිය යටතේ ලෝකඩ පදක්කම දිනාගත්තා. ඇය ද නියෝජනය කළේ අවුරුදු 18 ත් 20 ත් අතර වයස් කාණ්ඩයයි. ආඩි අම්බලම ජාතික පාසලට මෙම සිසුවියන් ජයග්‍රහණ අත්කර දීම සම්බන්ධයෙන් ඔවුන් ඇගයීමේ උත්සවයක් එම විද්‍යාලයේදී පැවැත්වුණා.   ", "URL": "https://www.itnnews.lk/2023/10/05/442583/", "Category": "Breaking News,ක්‍රීඩා", "Parent URL": null}