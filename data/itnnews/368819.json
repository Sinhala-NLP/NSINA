{"Source": "ITN news", "Timestamp": "ඔක්තෝබර් 12, 2021 18:23", "Headline": "ඉන්දීය යුද හමුදා ප්‍රධානී ශ්‍රී ලංකාවට එයි", "News Content": "ඉන්දීය යුධ හමුදා ප්‍රධානි ජෙනරාල් මනෝජ් මුකුන්ද් මහතා සංචාරයක් සදහා අද දහවල් දිවයිනට පැමිණියා. චෙන්නායිහි සිට යූ.එල් 122 දරණ ශ්‍රී ලංකන් ගුවන් යානයෙන් ඉන්දීය යුධ හමුදා ප්‍රධානියා ප්‍රමුඛ පිරිස කටුනායක ගුවන්තොටුපල වෙත ළගා වුණා. ඉන්දිය යුද්ධ හමුදා ප්‍රධානියා ඇතුලු දුත පිරිස ආරක්‍ෂක මාණ්ඩලික ප්‍රධානී යුද්ධ හමුදාධිපති ජෙනරල් ශවේන්ද්‍ර සිල්වා මහතා සහ යුද්ධ හමුදා සේවා වනිතා ඒකකයේ සභාපතිනී සුජීවා නෙල්සන් මැතිණිය විසින් මහත් හරසරින් යුතුව පිලිගත්තා. මෙම සංචාරයේ දී ඒ මහතා ජනාධිපති ගෝඨාභය රාජපක්ෂ මැතිතුමා, අග්‍රාමාත්‍ය මහින්ද රාජපක්ෂ මහතා ඇතුළු රජයේ ප්‍රධානීන් සහ ආරක්ෂ අංශ ප්‍රධානීන් හමුවීමට නියමිතයි. සාලියපුර පිහිටි ගජබා රෙජිමේන්තුවේ 38 වන සංවත්සර උත්සවය ඇතුළු වැඩසටහන් කිහිපයකට ද ඉන්දීය යුද හමුදා ප්‍රධානී ජෙනරාල් මනෝජ් නාරාවන මහතා ඉදිරි දින කිහිපයේදී සහභාගීවීමට නියමිතයි.   ", "URL": "https://www.itnnews.lk/2023/10/05/368819/", "Category": "දේශීය පුවත්", "Parent URL": null}