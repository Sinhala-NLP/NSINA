{"Source": "ITN news", "Timestamp": "நவம்பர் 12, 2022 14:00", "Headline": "ஒரு தொகை யூரியா ஏற்றிய கப்பல் நாளை வருகை", "News Content": "20 ஆயிரம் மெட்ரிக் தொன் யூரியா உரத்தை எடுத்துவரும் கப்பல் நாளை மறுதினம் கொழும்பு துறைமுகத்தை வந்தடையவுள்ளது. இம்முறை பெரும்போகத்தில் நெல் மற்றும் சோளம் பயிரிடும் விவசாயிகளுக்கு யூரியா உரம் வழங்கப்படும். நாட்டுக்கு தேவையான யூரியா உரத்தை கொள்வனவு செய்ய உலக வங்கி 105 மில்லியன் அமெரிக்க டொலரை கடனாக வழங்கியுள்ளது. குறித்த நிதியை பயன்படுத்தி கொள்வனவு செய்யப்பட்ட 2வது தொகை யூரியா உரமே நாளை மறுதினம் நாட்டை வந்தடையவுள்ளது. உலக வங்கி கடன் திட்டத்தின் கீழ் இலங்கைக்கு இதுவரை 35 ஆயிரம் மெட்ரிக் தொன் யூரியா உரம் கிடைத்துள்ளது. இம்முறை பெரும்போகத்திற்காக ஒரு இலட்சத்து 20 ஆயிரம் மெட்ரிக் தொன் யூரியா உரத்தை கொள்வனவு செய்ய திட்டமிடப்பட்டுள்ளது. நாடெங்கிலுமுள்ள 566 கமநல சேவைகள் மத்திய நிலையத்தின் ஊடாக விவசாயிகளுக்கு யூரியா உரம் விநியோகிக்கப்படும். ", "URL": "https://www.itnnews.lk/2023/10/05/445340/", "Category": "தேசிய செய்திகள்", "Parent URL": null}