{"Source": "ITN news", "Timestamp": "ජූලි 26, 2023 11:45", "Headline": "පත්තර මල්ලිට 25යි", "News Content": "ගුවන් විදුලි මාධ්‍යවේදියෙකු වන නුවන් ජූඩ් ලියනගේ ගුවන් විදුලි ආයතන කිහිපයක ඉදිරිපත් කළ පත්තර මල්ලි විශේෂාංගයට වසර 25ක් සපිරෙනවා. ඒ වෙනුවෙන් සැමරුම් උත්සවයක් කොළඹ දී පැවැත්වුණා. ලක්හඩ ගුවන් විදුලියෙන් සිය මාධ්‍ය ජීවිතය ආරම්භ කළ නුවන් ලියනගේ පසුව තවත් ගුවන් විදුලි මාධ්‍ය ආයතන කිහිපයකම සේවය කළා. විශේෂ දේශන කිහිපයක් ද සැමරුම් උත්සවයේ දී සිදුකෙරුණා. මාධ්‍යවේදී නුවන් ජූඩි ලියනගේ රචනා කළ ගීත කිහිපයක් උත්සවයේ දී ඉදිරිපත් කිරීම විශේෂත්වයක්. ආගමික නායකයින් , ජනමාධ්‍ය අමාත්‍යංශයේ ලේකම් අනූෂ පැල්පිට මහතා මෙන්ම මාධ්‍ය ආයතන ප්‍රධානීන් ඇතුළු මාධ්‍යවේදීන් පිරිසක් මෙම අවස්ථාවට සහභාගි වුණා. දේශපාලනඥයින් කිහිප දෙනෙකු ද උත්සවයට එක්ව සිටියා.         ", "URL": "https://www.itnnews.lk/2023/10/05/502776/", "Category": "Breaking News,දේශීය පුවත්", "Parent URL": null}