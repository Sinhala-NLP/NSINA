{"Source": "ITN news", "Timestamp": "பிப்ரவரி 2, 2023 12:57", "Headline": "பிரித்தானியாவில் பாரிய போராட்டம்…", "News Content": "பிரித்தானியாவில் ஆசிரியர்கள், அரச ஊழியர்கள் மற்றும் ரயில் சாரதிகள் ஒன்றிணைந்து பாரிய போராட்டத்தை நடத்தியுள்ளனர். அதில் 5 இலட்சத்துக்கும் அதிகமானோர் பங்கேற்றதாக சர்வதேச செய்திகள் தெரிவிக்கின்றன. அதில் மூன்று இலட்சம் பேர் ஆசிரியர்களாவர். சம்பளத்தை அதிகரிக்குமாறு கோரியே போராட்டம் நடத்தப்பட்டது. தமது கோரிக்கைகள் நிறைவேற்றப்படாவிட்டால் முழுமையான பணி பகிஷ்கரிப்பில் ஈடுபடவுள்ளதாக அவர்கள் தெரிவித்துள்ளனர். பிரித்தானியாவில் ஒரு தசாப்த காலத்தின் பின்னர் இடம்பெற்ற பாரிய எதிர்ப்பு போராட்டமாக இது அமைந்தது. ஆசிரியர்களின் போராட்டம் காரணமாக பல்லாயிரக்கணக்கான பாடசாலைகள் மூடப்பட்டிருந்தன. ரயில் சாரதிகள் போராடியதால் நாடெங்கிலும் ரயில் சேவைகளும் முடங்கியதாக சர்வதேச செய்திகள் தெரிவிக்கின்றன. ", "URL": "https://www.itnnews.lk/2023/10/05/458830/", "Category": "Breaking News,சர்வதேச செய்திகள்", "Parent URL": null}