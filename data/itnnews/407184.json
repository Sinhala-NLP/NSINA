{"Source": "ITN news", "Timestamp": "ஏப்ரல் 17, 2022 23:11", "Headline": "மருந்து தட்டுப்பாட்டை தீர்த்து வைப்பதற்கான யோசனை சுகாதார அமைச்சிடம் சமர்ப்பிப்பு", "News Content": "நாட்டில் ஏற்பட்டுள்ள மருந்து தட்டுப்பாடு மற்றும் மருத்து உபகரணங்களுக்கான தட்டுப்பாட்டை தீர்த்து வைப்பதற்கான யோசனையொன்று சுகாதார அமைச்சிடம் சமர்ப்பிக்கப்பட்டுள்ளதாக அரச மருத்து அதிகாரிகள் சங்கம் தெரிவித்துள்ளது. நாட்டில் நிலவும் மருந்து தட்டுப்பாடு மற்றும் மருத்துவ உபகரணங்களின் தட்டுப்பாடு மற்றும் அதனால் ஏற்பட்டுள்ள சுகாதார பாதிப்புக்களை ஓரளவு கட்டியெழுப்ப அரச மருத்துவ அதிகாரிகள் சங்கம் என்ற வகையில் நாம் 5 யோசனைகள் சமர்ப்பித்துள்ளோம். நாட்டில் அவசர சுகாதார நிலையொன்றை பிரகடனப்படுத்துமாறு கேட்டுக்கொண்டோம். வைத்தியசாலைகள் மற்றும் சுகாதார துறையில் எஞ்சியிருக்கும் மருந்துகளின் தொகையை மதிப்பீடு செய்யுமாறும் இருக்கின்ற மருந்துகளை முன்னுரிமை அடிப்படையில் பகிர்ந்தளிக்குமாறு கேட்டுக்கொண்டோம். இதுதொடர்பான முடிவுகளை எடுப்பதற்கு தொழிநுட்ப குழுக்களை ஏற்படுத்துமாறு கேட்டுக்கொண்டோம். பிரதேச மட்டத்திலும் தேசிய மட்டத்திலும் இதுதொடர்பான தீர்மானங்கள் எடுக்கப்படவேண்டும். ", "URL": "https://www.itnnews.lk/2023/10/05/407184/", "Category": "Breaking News,தேசிய செய்திகள்", "Parent URL": null}