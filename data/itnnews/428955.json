{"Source": "ITN news", "Timestamp": "අගෝස්තු 15, 2022 08:58", "Headline": "හරක් කටාගේ කුලී වෙඩික්කරු වන ‘කදිරා’ STF අත්අඩංගුවට", "News Content": "සංවිධානාත්මක අපරාධ කල්ලි සාමාජිකයෙකු වන නදුන් චින්තක හෙවත් හරක් කටාගේ ප්‍රධාන කුලී වෙඩික්කරු බව කියන ප්‍රබෝධ කුමාර හෙවත් කදිරා යන අය අත්අඩංගුවට ගෙන තිබෙනවා. පොලිස් විශේෂ කාර්ය බලකාය මගින් මෙම සැකකරු අත්අඩංගුවට ගෙන ඇත්තේ බුද්ධි තොරතුරකට අනුවයි. හරක් කටා නමැති සැකකරු පසුගියදා ඩුබායි හිදී අත්අඩංගුවට පත්වුණා. ඔහුගේ ප්‍රධානතම වෙඩික්කරු අත්අඩංගුවට ගැණුනේ බොරැලස්ගමුව ප්‍රදේශයේ තාවකාලික නවාතැන්පලක රැදී සිටියදීයි. හරක්කටාගේ කොන්ත්‍රාත්තුවකට අනුව කිසියම් අපරාධයක් සදහා මොහු මෙම ස්ථානයේ රැදී සිටි බවටයි විශ්වාස කෙරෙන්නේ. මොහු ස්ත්‍රී දූෂණ සහ කොල්ලකෑම් ඇතුලු අපරාධ රැසකට ද අවශ්‍ය සැකකරුවෙකු බව පොලීසිය පවසනවා. ජීව උණ්ඩ සහ හෙරොයින් මත්ද්‍රව්‍ය ග්‍රැම් 17 ක්ද මොහු සමග අත්අඩංගුවට ගෙන තිබෙනවා. මාතර කොට්ඨාස අපරාධ මර්දන ඒකකය මේ පිළිබද වැඩිදුර පරීක්ෂණ සිදුකරනවා.           ", "URL": "https://www.itnnews.lk/2023/10/05/428955/", "Category": "දේශීය පුවත්", "Parent URL": null}