{"Source": "ITN news", "Timestamp": "ජූනි 1, 2022 12:05", "Headline": "ජල ගැලීම්වලින් විපතට පත් ජනතාවට සහන දෙන්න කඩිනම් පියවර", "News Content": "ජලගැලීම්වලින් පීඩාවට පත් ජනතාවට සහන සැළසීමට අග්‍රාමාත්‍ය රනිල් වික්‍රමසිංහ මහතා පියවර ගෙන තිබෙනවා. පීඩාවට පත් වූවන්ට සහන සැළසීමට මහාභාණ්ඩාගාරය මුදල් වෙන්කර ඇති බවයි අග්‍රාමාත්‍යවරයා පවසන්නේ. ගංවතුරෙන් පීඩාවට පත් ජනතාවට සහන සැලසීම පිළිබඳ මූලික සාකච්ඡාවක් අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් අග්‍රාමාත්‍ය ලේකම් ලේකම් සමන් ඒකනායක මහතා සහ දිසාලේකම්වරුන් අතර පැවැත්වුණා.කළුතර , ගම්පහ,ගාල්ල රත්නපුර යන දිස්ත්‍රික් ලේකම්වරු  ඊට එක්ව සිටියා. එහිදී අග්‍රාමාත්‍යවරයා මහාභාණ්ඩාගාරයට උපදෙස් දී ඇත්තේ  ආපදාවට පත් ජනතාවට දිස්ත්‍රික් ලේකම්වරුන් හරහා සහන මුදල් ලබාදීමට පියවර ගන්නා ලෙසයි.       ", "URL": "https://www.itnnews.lk/2023/10/05/414491/", "Category": "Breaking News,දේශීය පුවත්", "Parent URL": null}