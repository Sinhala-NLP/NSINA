{"Source": "ITN news", "Timestamp": "අගෝස්තු 28, 2021 10:38", "Headline": "තවත් සයිනොෆාම් එන්නත් මාත්‍රා ලක්ෂ 23ක් දිවයිනට", "News Content": "චීනයේ නිෂ්පාදිත සයිනොෆාම් එන්නත් මාත්‍රා ලක්ෂ 23 ක් අද අලුයම දිවයිනට රැගෙන එනු ලැබුවා. ශ්‍රි ලන්කන් ගුවන් සේවයට අයත් යූ.එල්. 869 දරණ ගුවන්යානයෙන් මෙම එන්නත් තොගය මෙරටට රැගෙන එනු ලැබුවේ අලුයම 5.20 ටයි. එම එන්නත් මාත්‍රාවලින් ලක්ෂ 20 රාජ්‍ය ඖෂධ නීතිගත සංස්ථාව චීනයෙන් මිලදී ගත් ඒවා වනවා. ඉතිරි මාත්‍රා ලක්ෂ 3 චීන මහජන විමුක්ති හමුදාව ශ්‍රී ලංකා හමුදාව වෙත කළ ප්‍රදානයක්. එන්නත් භාර ගැනීම සඳහා ආරක්ෂක ලේකම් විශ්‍රාමික ජනරාල් කමල් ගුණරත්න, යුද හමුදාපති ජනරාල් ශවේන්ද්‍ර සිල්වා හා ශ්‍රී ලංකා චීන තානාපති කාර්යාලයේ ආරක්ෂක උපදේශක වෑන් ඩොන්ක් යන මහත්වරුන් ඇතුලු පිරිසක් එක්ව සිටියා.       ", "URL": "https://www.itnnews.lk/2023/10/05/358783/", "Category": "දේශීය පුවත්", "Parent URL": null}