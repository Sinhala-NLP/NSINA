{"Source": "ITN news", "Timestamp": "ජූලි 2, 2023 12:32", "Headline": "දේශීය ණය ප්‍රශස්තකරණය ගැන විපක්ෂ මතය පුස්සක් වුණා – පොහොට්ටු ලේකම් කියයි", "News Content": "දේශිය ණය ප්‍රශස්තකරණය සඳහා වු යෝජනාව පාර්ලිමේන්තුවේ දී වැඩි ඡන්ද 60කින් ඊයේ සම්මත වුණා. මෙම යෝජනාව සම්මත වීමත් සමඟ මුදල් අමාත්‍යවරයා ලෙස ජනාධිපතිවරයාට දේශීය ණය ප්‍රතිව්‍යුහගතකරණ සඳහා අවශ්‍ය සියලු තීන්දු තීරණ ගැනිමේ බලය හිමිවනවා. ස්වෛරීත්ව ණය තිරසරභාවය නැවත ඇති කිරීමට දේශීය ණය ප්‍රශස්තකරණය ක්‍රියාත්මක කිරීම සඳහා වන යෝජනාව සංශෝධන සහිතව පාර්ලිමේන්තුවේ දී වැඩි ඡන්ද 60කින් සම්මත වුණා. යෝජනාවට පක්ෂව ඡන්ද 122ක් ලැබුනු අතර විපක්ෂව ලැබුණු ඡන්ද සංඛ්‍යාව 62ක්. සමගි ජන බලවේගයේ මන්ත්‍රීවරුන් වන කුමාර වෙල්ගම , ඒ එච් එම් ෆවුසි හා වඩිවෙල් සුරේෂ් , ශ්‍රී ලංකා නිදහස් පක්ෂය නියෝජනය කරන දුමින්ද දිසානායක , අනුර ප්‍රියදර්ශන යාපා හා සුදර්ශනි ප්‍රනාන්දුපුල්ලේ යන මන්ත්‍රීවරුන් යෝජනාවට පක්ෂව ඡන්දය භාවිත කළා. සමගි ජන බලවේගය , දෙමළ ජාතික සන්ධානය , ජාතික ජන බලවේගය යන පක්ෂවල මන්ත්‍රීවරුන් මෙම යෝජනාවට විපක්ෂව ඡන්දය භාවිත කළා. හිටපු ජනාධිපති මෛත්‍රීපාල සිරිසේන , දයාසිරි ජයසේකර ඇතුළු ශ්‍රී ලංකා නිදහස් පක්ෂයේ මන්ත්‍රීවරුන් ඡන්ද විමසීමට එක්වුයේ නැහැ. එමෙන්ම හිටපු ජනාධිපති මහින්ද රාජපක්ෂ , පාර්ලිමේන්තු මන්ත්‍රීවරුන් වන නාමල් රාජපක්ෂ හා ධම්මික පෙරේරා දෙමළ ජාතික සන්ධානයේ නායක ආර් සම්බන්ධන් , ජාතික ජන බලවේගයේ නායක අනුර කුමාර දිසානායක , අමාත්‍යවරුන් වන රොෂාන් රණසිංහ හා හරින් ප්‍රනාන්දු යන මහත්වරුන් සභාවට පැමිණ සිටියේ නැහැ. මේ අතර සභා වාරයට එක්ව සිටි මන්ත්‍රීවරුන් මෙසේ අදහස් පළ කළා.   ", "URL": "https://www.itnnews.lk/2023/10/05/496756/", "Category": "Breaking News,දේශීය පුවත්", "Parent URL": null}