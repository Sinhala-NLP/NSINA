{"Source": "ITN news", "Timestamp": "அக்டோபர் 5, 2021 10:33", "Headline": "எதிர்வரும் 15ம் திகதிக்கு பின்னர் நடைமுறையிலுள்ள கட்டுப்பாடுகளில் தளர்வுகளை ஏற்படுத்த நடவடிக்கை", "News Content": "எதிர்வரும் 15ம் திகதிக்கு பின்னர் நாட்டில் நடைமுறையிலுள்ள கட்டுப்பாடுகளில் தளர்வுகளை ஏற்படுத்த நடவடிக்கை எடுக்கப்படுமென இராணுவ தளபதி ஜெனரல் ஷவேந்த்ர சில்வா தெரிவித்துள்ளார். பொது இடங்களில் மக்கள் ஒன்றுகூடுவதற்கு காணப்படும் கட்டுப்பாடுகள் உள்ளிட்டவற்றில் தளர்வுகள் ஏற்படுத்தப்படுமென அவர் சுட்டிக்காட்டியுள்ளார். கதிர்காமத்தில் இடம்பெற்ற நிகழ்வொன்றில் கலந்துகொண்டதன் பின்னர் ஊடகங்களுக்கு கருத்து தெரிவிக்கும்போதே இராணுவ தளபதி இவ்வாறு தெரிவித்துள்ளார். சுகாதார தரப்பினரின் பரிந்துரைகளுக்கமைய கட்டுப்பாடுகளில் தளர்வுகள் கொண்டுவரப்படுமெனவும் அவர் குறிப்பிட்டுள்ளார். ", "URL": "https://www.itnnews.lk/2023/10/05/366930/", "Category": "Breaking News,தேசிய செய்திகள்,முதன்மை செய்தி", "Parent URL": null}