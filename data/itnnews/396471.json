{"Source": "ITN news", "Timestamp": "பிப்ரவரி 21, 2022 12:38", "Headline": "மோட்டார் சைக்கிளுடன் மாட்டு வண்டி மோதி விபத்திற்குள்ளானதில் நபரொருவர் உயிரிழப்பு..", "News Content": "வட்டுக்கோட்டை பொலிஸ் பிரிவிற்குட்பட்ட அராலி பகுதியில் மோட்டார் சைக்கிளுடன் மாட்டு வண்டியொன்று மோதி விபத்திற்குள்ளானதில் நபரொருவர் உயிரிழந்துள்ளார். அராலி யாழ்ப்பாண கல்லூரியின் மைதானத்திற்கு அருகாமையில் சம்பவம் இடம்பெற்றது. படுகாயமடைந்த மூளாய் பகுதியை சேர்ந்த 32 வயதான நபர் யாழ்.போதனா வைத்தியசாலையில் அனுமதிக்கப்பட்டார். எனினும் சிகிச்சை பலனின்றி அவர் உயிரிழந்துள்ளார். ", "URL": "https://www.itnnews.lk/2023/10/05/396471/", "Category": "Breaking News,தேசிய செய்திகள்", "Parent URL": null}