{"Source": "ITN news", "Timestamp": "ජූලි 4, 2023 16:22", "Headline": "කැනඩාවේ යවන බවට බොරු කර මුදල් ගැරූ 8 දෙනා තව දුරටත් රිමාන්ඩ්", "News Content": "කැනඩාවේ උසස් අධ්‍යාපන කටයුතු සඳහා යවන බව පවසමින් රුපියල් ලක්ෂ ගණනින් මුදල් වංචා කිරිමේ චෝදනාවට අත්අඩංගුවට ගත් සැකකරුවන් 8 දෙනා තවදුරටත් රක්ෂිත බන්ධනාගාර ගත කෙරුණා. කොටුව මහේස්ත්‍රාත් අධිකරණය මඟින් මොවුන් තවදුරටත් රක්ෂිත බන්ධානාගර ගත කෙරුණේ ලබන 11වනදා දක්වායි. මෙහි එක් සැකකරුවෙකු දියවැඩියා රෝගියෙකු බැවින් ඔහුට සුදුසු ඕනෑම කොන්දේසියක් යටතේ ඇප ලබාදෙන ලෙස කළ ඉල්ලීම අධිකරණය ප්‍රතික්ෂේප කළා. සැකකරු වෛද්‍ය ප්‍රතිකාර සදහා යොමුකරන ලෙස බන්ධනාගාර අධිකාරිවරයාට නියෝග කෙරුණා. සිද්ධිය සම්බන්ධයෙන් තවමත් පැමිණිලි ලැබෙමින් පවතින බවත් තවත් සැකකරුවන් පිරිසක් අත්අඩංගුවට ගැනීමට නියමිත බවත් පොලිසිය අධිකරණයට දන්වා සිටියා. ", "URL": "https://www.itnnews.lk/2023/10/05/497347/", "Category": "දේශීය පුවත්", "Parent URL": null}