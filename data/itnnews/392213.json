{"Source": "ITN news", "Timestamp": "ජනවාරි 30, 2022 14:27", "Headline": "කොරෝනා එන්නත අනිවාර්ය කිරීමත් සමඟ කැනඩාවේ දැවැන්ත විරෝධතාවක්", "News Content": "කොරෝනා වයිරසයට එරෙහි එන්නත් ලබාගැනීම අනිවාර්ය කිරීමත් සමග කැනඩාවේ ඔටාවා නගරයේ දැවැන්ත විරෝධතාවක් පැවැත්වෙනවා. ඇමරිකා, කැනඩා දේශසීමා හරහා ගමන් කරන ට්‍රක්රථ රියදුරන් මෙම විරෝධතාවය සංවිධානය කර ඇති බවයි වාර්තා වන්නේ. වයිරස ව්‍යාප්තිය මැඩපැවැත්වීමට කැනඩා අග්‍රාමාත්‍ය ජස්ටින් ටෘෘඩෝ පසුගියදා නිරෝධායන නීති දැඩි කිරීමට පියවර ගත්තා. මේ වනවිට විපක්ෂ කණ්ඩායම් ද එම විරෝධතා සදහා සහයෝගය පළකරන බව ද සදහන්. කෙසේවුවද විරෝධතා හේතුවෙන් කැනඩා අග්‍රාමාත්‍යවරයා හා ඔහුගේ පවුලේ සාමාජිකයින් ආරක්ෂිත ස්ථානයකට යොමු කිරීමට පියවර ගෙන ඇති බව වාර්තා වනවා.         ", "URL": "https://www.itnnews.lk/2023/10/05/392213/", "Category": "ජාත්‍යන්තර පුවත්", "Parent URL": null}