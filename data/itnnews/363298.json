{"Source": "ITN news", "Timestamp": "සැප්තැම්බර් 17, 2021 18:52", "Headline": "ඥානසාර හිමි කළ හෙළිදරව්ව ගැන සමගි ජනබලවේගයෙන් CIDයට පැමිණිල්ලක්", "News Content": "කටුනායක බණ්ඩාරනායක ජාත්‍යන්තර ගුවන්තොටුපොලට ප්‍රහාරයක් එල්ලවන බවට ලැබුණු තොරතුරේ කිසිම සත්‍යතාවක් නැහැ කියලා ආරක්ෂක අමාත්‍යාංශය සහතික වනවා. කටුනායක බණ්ඩාරනායක ජාත්‍යන්තර ගුවන්තොටුපොල බලධාරීන් වෙත ව්‍යාජ විද්‍යුත් තැපැල් පණිවුඩයක් ලැබී තිබෙනවා. මෙම පණිවුඩයේ අන්තර්ගත කරුණු සම්බන්ධයෙන් ජනතාව කිසිදු අයුරකින් කලබලයට පත්විය යුතු නැතැයි ආරක්ෂක අමාත්‍යාංශයේ ලේකම් ජනරාල් කමල් ගුණරත්න මහතා ප්‍රකාශ කරනවා. රට තුළ පවත්නා සාමය කඩාකප්පල් කිරීමට කිසිවෙකුටත් ඉඩ තබන්නේ නැති බවයි ඒ මහතා ප්‍රකාශ කරන්නේ. මේ අතර ත්‍රස්ත ප්‍රහාරයක් සම්බන්ධයෙන් පූජ්‍ය ගලගොඩඅත්තේ ඥානසාර ස්වාමීන් වහන්සේ කළ හෙළිදරව්ව පිළිබද සමගි ජනබලවේගය අද අපරාධ පරික්ෂණ දෙපාර්තමේන්තුවට පැමිණිල්ලක් සිදුකළා.     ", "URL": "https://www.itnnews.lk/2023/10/05/363298/", "Category": "දේශීය පුවත්", "Parent URL": null}