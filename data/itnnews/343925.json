{"Source": "ITN news", "Timestamp": "ජූනි 20, 2021 17:06", "Headline": "ගංවතුරින් පීඩාවට පත් මහර පවුල් 1500 කට වියළි ආහාර", "News Content": "ගංවතුරින් පීඩාවට පත් මහර ප්‍රාදේශීය ලේකම් කොට්ඨාශයේ පවුල් 1500 කට වියළි ආහාර ද්‍රව්‍ය ලබාදීම පාර්ලිමේන්තු මන්ත්‍රී සහන් ප්‍රදීප් මහතාගේ ප්‍රධානත්වයෙන් සිදුවුණා. මේ සදහා වැයකර ඇති මුදල රුපියල් ලක්ෂ තිහක්. භාණ්ඩ බෙදාදීමේ අවස්ථාවට මහර ප්‍රා දේශීය සභාවේ සභාපති සුජිමා චාන්දනී මහත්මිය ඇතුලු පිරිසක් සහභාගි වුණා. අලව්ව ග්‍රාමීය රෝහලට රුපියල් ලක්ෂ 15 ක් පමණ වටිනා භාණ්ඩ ලබාදීම අලව්ව ග්‍රාම නිලධාරි සුභ සාධක සංගමය සහ ප්‍ර දේශයේ දානපතියන්ගේ මෙහෙයවීමෙන් සිදුවුණා. කොවිඩ් රෝගයෙන් පීඩා විදින පුද්ගලයින් සදහායි මෙම භාණ්ඩ පරිත්‍යාග කෙරුණේ. වැලිගම ප්‍රා දේශීය සභාව මගින් හදිසි මරණ පරික්ෂකවරුන් සදහා ආරක්ෂක ඇදුම් කට්ටල සහ විෂබීජහරණ ද්‍රව්‍ය ලබාදීම ප්‍රා දේශීය සභාවේ සභාපති පුෂ්ප කුමාර බැට්ටගේ මහතාගේ ප්‍රධානත්වයෙනුයි සිදුවුණේ.   ", "URL": "https://www.itnnews.lk/2023/10/05/343925/", "Category": "දේශීය පුවත්", "Parent URL": null}