{"Source": "ITN news", "Timestamp": "නොවැම්බර් 26, 2021 10:40", "Headline": "“ටින්කර් ලසන්ත” පොලිස් වෙඩි පහරින් මරුට", "News Content": "පාතාල කල්ලි සාමාජික ටින්කර් ලසා පොලිස් වෙඩි ප්‍රහාරයකින් මරණයට පත්ව තිබෙනවා. ටින්කර් ලසා නොහොත් හේවාලුණුගේ ලසන්ත නමැත්තා කළුතර දියගම ප්‍රදේශයේදී පොලීසිය සමග ඇතිවූ වෙඩි හුවමාරුවදීයි මෙලෙස මිය ගොස් ඇත්තේ. සැකකරු කිසියම් අපරාධයක් සදහා කළුතර ප්‍රදේශයට පැමිණ ඇති බවට ලැබුණ තොරතුරකට අනුව පොලීසිය ඔහු ඊයේ පස්වරුවේ අත්අඩංගුවට ගෙන තිබෙනවා. අත්අඩංගුවට ගෙන ප්‍රශ්න කිරීම්වලදී අවියක් සගවා ඇති බවට ඔහු සිදුකළ ප්‍රකාශයත් සමග එය සොයා ගැනීම සදහා දියගම ප්‍රදේශයට පැමිණි පසු මෙම වෙඩි හුවමාරුව ඇති වී තිබෙනවා.             ", "URL": "https://www.itnnews.lk/2023/10/05/378696/", "Category": "දේශීය පුවත්", "Parent URL": null}