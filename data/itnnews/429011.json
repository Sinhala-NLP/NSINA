{"Source": "ITN news", "Timestamp": "අගෝස්තු 15, 2022 11:51", "Headline": "යුවාන් වෑන්ග් 5 හෙට හම්බන්තොටට", "News Content": "යුවාන් වැන්ග් 5 නෞකාව හෙට දිනයේ දී හම්බන්තොට වරායට පැමිණීමට නියමිතයි. චීන විද්‍යාත්මක පර්යේෂණ නෞකාවක් වන යුවාන් වැන්ග් 5 නෞකාව පසුගිය 11 වෙනිදා සිට 17 වන දා දක්වා හම්බන්තොට වරායට පැමිණීමට නියමිතව තිබුණා. ඇති වූ ගැටලුකාරී තත්වයන් හමුවේ නෞකාවේ පැමිණීම තරමක් ප්‍රමාද වූ අතර හෙට දිනයේ දී එය හම්බන්තොට වරායට පැමිණීමට නියමිතයි. අදාල සියලු පාර්ශ්වයන්ගේ අවශ්‍යතා සැලකිල්ලට ගනිමින් රාජ්‍යයන්ගේ සෛවරී සමානාත්මතාවේ මූලධර්මයට අනුකූලව මිත්‍රත්වයෙන් අන්‍යෝන්‍ය විශ්වාසයකින් සහ නිර්මාණත්මක සංවාදයක් තුළින් මෙම ගැටලුව විසදා ගැනීමේ අරමුණෙන් රජය කටයුතු කර ඇතැයි විදේශ කටයුතු අමාත්‍යාංශය නිවේදනයක් නිකුත් කරමින් සදහන් කළා. යුවාන් වැන්ග් 5 නෞකාව හෙට සිට 22 වන දා දක්වා නැවත පිරවීමේ අරමුණ සදහා නිෂ්කාශනය වෙනුවෙන් හම්බන්තොට වරායේ නවතා තැබීමට නියමිතයි.           ", "URL": "https://www.itnnews.lk/2023/10/05/429011/", "Category": "දේශීය පුවත්", "Parent URL": null}