{"Source": "ITN news", "Timestamp": "නොවැම්බර් 3, 2022 09:16", "Headline": "මීනගොල්ල රක්ෂිත භූමියේ මැණික් ගැරූ 9 දෙනෙකු අත්අඩංගුවට", "News Content": "මීනගොල්ල රක්ෂිත භූමියේ අනවසරයෙන් දීර්ඝ කාලයක සිට මැණික් ගැරූ 9 දෙනෙකු විශේෂ කාර්ය බලකාය මගින් අත්අඩංගුවට ගෙන තිබෙනවා. පට්ටිපොල පොලිස් වසමේ පැරකුම්පුර සිරිසමන්ගම මීනගොල්ල රක්ෂිත භූමියේ සිදු කළ වැටලීම් දෙකකදීයී මෙම සැකකරුවන් අත්අඩංගුවට ගෙන ඇත්තේ. ඔවුන් අඹේවෙල, කහවත්ත, පැල්මඩුල්ල සහ මහනුවර යන ප්‍රදේශවල පදිංචිකරුවන්. මැණික් ගැරීමේ උපකරණ රැසක් ද සොයා ගෙන තිබෙනවා.         ", "URL": "https://www.itnnews.lk/2023/10/05/443888/", "Category": "දේශීය පුවත්", "Parent URL": null}