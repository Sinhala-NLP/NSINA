{"Source": "ITN news", "Timestamp": "පෙබරවාරි 3, 2022 14:59", "Headline": "බ්‍රිතාන්‍ය අගමැති සහ රුසියා ජනාධිපති අතර දුරකතන සාකච්ඡාවක්", "News Content": "බ්‍රිතාන්‍ය අග්‍රාමාත්‍ය බොරිස් ජොන්සන් සහ රුසියා ජනාධීපති ව්ලැඩිමිර් පුටින් අතර දුරකතන සාකච්ඡාවක් අද පැවැත්වුණා. යුක්රේන අර්බුදය සම්බන්ධයෙන් සාමකාමී විසඳුමක් සෙවීම එහි අරමුණ වූ බවයි විදෙස් මාධ්‍ය වාර්තා කරන්නේ. යුක්රේනය මුල්කර ගනිමින් යුද්ධයක් නිර්මාණය වුවහොත් ඉන් කිසිඳු පාර්ශ්වයකට වාසියක් අත් නොවන බව රුසියා ජනාධිපතිවරයාත්, බ්‍රිතාන්‍ය අග්‍රාමාත්‍යවරයාත් පිලිගත් බව ලන්ඩනයේ පිහිටි අග්‍රාමාත්‍ය නිල නිවස නිකුත් කළ නිවේදනයකින් දැනුම් දී තිබෙනවා. මෙම තත්ත්වය මත යුදමය ක්‍රියාමාර්ගයකට එළඹුනහොත් බ්‍රිතාන්‍යයේ සහාය යුක්රේනයට හිමිවන බව බ්‍රිතාන්‍ය අග්‍රාමාත්‍යවරයා රුසියා ජනාධිපතිවරයාට දැනුම් දී ඇති බවද සඳහන්. යුකුරේන අර්බුදයට අමතරව කාලගුණ විපර්යාස, ඉරාන න්‍යෂ්ටික අර්බුදය සහ ඇෆ්ගනිස්තානයේ වත්මන් තත්ත්වය සම්බන්ධයෙන්ද දෙරටේ නායකයින් අතරේ සාකච්ඡා පැවති බව සඳහන්.     ", "URL": "https://www.itnnews.lk/2023/10/05/393082/", "Category": "ජාත්‍යන්තර පුවත්", "Parent URL": null}