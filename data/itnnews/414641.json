{"Source": "ITN news", "Timestamp": "ජූනි 1, 2022 19:11", "Headline": "දුමින්ද සිල්වා රෝහලේදීම අත්අඩංගුවට", "News Content": "ජනාධිපති සමාවෙන් මරණ දඩුවමෙන් නිදහස් ව සිටි හිටපු පාර්ලිමේන්තු මන්ත්‍රී දුමින්ද සිල්වා මහතා අධිකරණ නියෝග මත අද අත්අඩංගුවට ගනු ලැබුවා. ඒ ශ්‍රී ජයවර්ධන රෝහලේ ඇතුළත්ව ප්‍රතිකාර ලබමින් සිටියදීයී. හිටපු පාර්ලිමේන්තු මන්ත්‍රී භාරත ලක්ෂ්මන් ප්‍රේමචන්ද්‍ර මහතාගේ ඝාතනය සම්බන්ධයෙන් මරණ දඩුවම නියමව සිටි දුමින්ද සිල්වා මහතාට ජනාධිපති සමාව පිරිනැමුණේ පසුගිය වසරේ ජුනි 24 වනදායි.  එම ජනපති සමාව අභියෝගයට ලක්කරමින් භාරත ලක්ෂ්මන් ප්‍රේමචන්ද්‍ර මහතාගේ දියණිය ඇතුළු පිරිසක් මූලික අයිතිවාසිකම් පෙත්සම් 3ක් ගොනුකර තිබුණා. එම පෙත්සම් විභාගයට ගැනීමට අවසර දෙමින් ත්‍රිපුද්ගලය විනිසුරු මඩුල්ල අදාළ ජනාධිපති සමාව අත්හිටුවීමේ නියෝගයකු නිකුත් කළා. ඒ අනුවයි දුමින්ද සිල්වා මහතා අත්අඩංගුවට ගැනීමට කටයුතු කෙරුණේ. ඔහු ශ්‍රී ජයවර්ධන රෝහලේ ප්‍රතිකාර ලබාමින් සිටියදී අත්අඩංගුවට ගනු ලැබුනා.         ", "URL": "https://www.itnnews.lk/2023/10/05/414641/", "Category": "Breaking News,දේශීය පුවත්", "Parent URL": null}