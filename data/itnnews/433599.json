{"Source": "ITN news", "Timestamp": "සැප්තැම්බර් 7, 2022 19:17", "Headline": "ජාතික සභාවට පක්ෂ නායකයන්ගේ එකඟතාවය", "News Content": "පාර්ලිමේන්තුවේ සියලු පක්ෂ නියෝජනය වන ජාතික සභාවට පක්ෂ නායක රැස්වීමේදී එකඟතාව පළ වුණා. එම රැස්විම පැවැත්වුණේ අග්‍රාමාත්‍ය දිනේෂ් ගුණවර්ධන මහතාගේ ප්‍රධානත්වයෙන්. රට තුළ මතුව ඇති ආර්ථික හා සමාජ අර්බුදය සමනය කිරීමට පාර්ලිමේන්තුවේ සියලු පක්ෂ නායකයින්ගේ සහභාගීත්වයෙන් සාමාජිකයන් 37 දෙනෙකුගෙන් සමන්විතව ජාතික සභාවක් පිහිටුවීමට අද පැවති පක්ෂ නායක රැස්වීමේදී එකගතාව පළ වුණා. එම එකගතාවට අනුව කතානායකවරයා ජාතික සභාවේ මූලාසනය දරන අතර අග්‍රාමාත්‍යවරයා විපක්ෂ නායකවරයා, සභානායකවරයා හා ආණ්ඩු පක්ෂයේ ප්‍රධාන සංවිධායකවරයා නිල බලයෙන් එහි සාමාජිකයන් වනවා. මීට අදාළ යෝජනාව කඩිනමින් පාර්ලිමේන්තුවට ඉදිරිපත් කිරිමටයි පක්ෂ නායක රැස්විමේදි එකගතාව පළ වුණේ. ", "URL": "https://www.itnnews.lk/2023/10/05/433599/", "Category": "Breaking News,දේශීය පුවත්", "Parent URL": null}