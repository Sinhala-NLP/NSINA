{"Source": "ITN news", "Timestamp": "நவம்பர் 1, 2021 12:15", "Headline": "முன்னாள் கடற்படை தளபதி தொடர்பான இரகசிய அறிக்கை நாளை நீதிமன்றில் தாக்கல்..", "News Content": "முன்னாள் கடற்படை தளபதி எட்மிரல் ஒப் த பிலீட் வசந்த காரன்னாகொடவுக்கு எதிரான குற்றச்சாட்டுக்களை நீக்குவதற்கு காரணமாக இருந்த விடயங்களை அடங்கிய இரகசிய அறிக்கையை நாளைய தினம் நீதிமன்றில் தாக்கல் செய்யுமாறு மேன்முறையீட்டு நீதிமன்றம் சட்டமா அதிபருக்கு பணிப்புரை விடுத்துள்ளது. இளைஞர்கள் 11 பேரை கடத்தி கொலை செய்த சம்பவத்துடன் தொடர்புடைய வழக்கின் பிரதிவாதியாக பெயரிடப்பட்டுள்ள வசந்த கரன்னாகொடவுக்கு எதிராக முன்வைக்கப்பட்டுள்ள குற்றச்சாட்டுக்களை நீக்குவதற்கு சட்டமா அதிபர் தீர்மானித்திருந்தார். குறித்த தீர்மானத்தை செல்லுபடியற்றதாக மாற்றி ரீட் ஆணையை பிறப்பிக்குமாறு கோரி மேன்முறையீட்டு நீதிமன்றில் தாக்கல் செய்த மனு இன்று விசாரணைக்கு எடுக்கப்பட்டது. காணாமல் போன இளைஞர்களின் உறவினர்களால் குறித்த ரீட் மனு தாக்கல் செய்யப்பட்டுள்ளது. இந்நிலையில் வசந்த காரன்னாகொடவுக்கு எதிரான குற்றச்சாட்டுக்களை நீக்குவதற்கு காரணமாக இருந்த விடயங்களை அடங்கிய இரகசிய அறிக்கையை முன்வைப்பதற்கு தினம் ஒன்றை பெற்றுத்தருமாறு சட்டமா அதிபர் சார்பில் மன்றில் ஆஜரான பிரதி சொலிசிட்டர் ஜெனரல் மெரின் புள்ளே கோரிக்கை விடுத்தார். இதற்கமைய நாளைய தினம் அறிக்கையை மன்றில் சமர்பிக்குமாறு நீதிபதி குழாம் பணிப்புரை விடுத்தது. மனுவை விசாரணைக்கு எடுப்பதாக இல்லையான என்பது தொடர்பான தீர்மானத்தை அறிக்கும் தினம் பின்னர் வெளியிடப்படுமென நீதிமன்றம் தெரிவித்துள்ளது. ", "URL": "https://www.itnnews.lk/2023/10/05/373136/", "Category": "Breaking News,அண்மைய செய்திகள்,தேசிய செய்திகள்", "Parent URL": null}