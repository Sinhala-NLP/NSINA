{"Source": "ITN news", "Timestamp": "දෙසැම්බර් 15, 2021 19:38", "Headline": "රාජ්‍ය සේවකයන්ගේ විශ්‍රාම ගැන්වීමේ වයස පිළිබඳ චක්‍රලේඛයක්", "News Content": "ලබන වසර සදහා අනුමත කළ විසර්ජන පනත් කෙටුම්පතේ විධි විධාන හා අමාත්‍ය මණ්ඩලයේ නිර්දේශ මත රාජ්‍ය ව්‍යාපාරයන්හි සේවයේ නිරත සේවකයන්ගේ විශ්‍රාම ගැන්වීමේ වයස පිළිබඳ චක්‍රලේඛයක් නිකුත් කර තිබෙනවා. නව චක්‍රලේඛය අනුව රාජ්‍ය ව්‍යාපාරයන්හි සේවකයන්ගේ විශ්‍රාම ගැන්වීමේ වයස අවුරුදු 57 ක් සේ දක්වා තිබෙනවා. සේවා දීර්ඝ කිරීමේ ඉල්ලීමක් නොමැතිව අනිවාර්ය විශ්‍රාම ගැන්වීමේ වයස අවුරුදු 62 ක් ලෙස චක්‍රලේඛයේ සදහන්. රාජ්‍ය ව්‍යාපාරයන්හි සේවකයින් විශ්‍රාම ගැන්වීමේ වයස සම්බන්ධයෙන් මීට පෙර 2013  ජනවාරි 15 වනදා නිකුත් කළ රාජ්‍ය ව්‍යාපාර චක්‍ර ලේඛය නව චක්‍රලේඛය තුළින් අවලංගු වනවා. මේ සම්බන්ධයෙන් තවදුරටත් පැහැදිලි කිරීම් අවශ්‍ය වන්නේ නම් රාජ්‍ය ව්‍යාපාර දෙපාර්තමේන්තුවේ අධ්‍යක්ෂ ජනරාල්වරයා හෝ අතිරේක අධ්‍යක්ෂ ජනරාල්වරයා අමතා ලබා ගත හැකි බව භාණ්ඩාගාර ලේකම් එස් ආර් ආටිගල මහතා නව චක්‍ර ලේඛයෙන් දැනුම් දෙනවා. ", "URL": "https://www.itnnews.lk/2023/10/05/382976/", "Category": "Breaking News,දේශීය පුවත්", "Parent URL": null}