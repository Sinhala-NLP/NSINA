{"Source": "ITN news", "Timestamp": "මැයි 7, 2022 15:01", "Headline": "රැජිණගේ ප්ලැටිනම් ජුබිලියට ස්වර්ණමය අශ්ව කෝච්චිය සූදානම්", "News Content": "බ්‍රිතාන්‍ය මහ රැජිණගේ ප්ලැටිනම් ජුබිලිය සඳහා ස්වර්ණමය අශ්ව කෝච්චිය මේ වන විට සකස්  කරමින් තිබෙනවා. ලබන මස 5 වනදා මෙම අශ්ව කෝච්චිය පෙරහැරට එක්වීමට නියමිතයි. 1762 වසරේදී නිෂ්පාදනය කර ඇති එය වසර 260ක් පැරණි බවයි විදෙස් මාධ්‍ය සඳහන් කළේ. මහ රැජිණගේ 50 වෙනි සංවත්සරයෙන් පසු ස්වර්ණමය අශ්ව කෝච්චිය ලන්ඩනයේ වීදිවල ධාවනය කෙරුණේ නැහැ. මීටර් 7ක් දිගැති එය ටොන් 4ක් බරින් යුතුයි. අශ්වයන් 8 දෙනෙකු යොදා ගනිමින් එය ධාවනය කෙරෙනවා. ප්ලැටිනම් ජුබිලිය දින 4ක් පැවැත්වෙන අතර හමුදා පෙළපාලිය ආරම්භයේදී අශ්ව කෝච්චිය ධාවනය කිරීම සිදු කෙරෙනවා. 1953 වසරේ ජුනි මස 02 දා මහරැජිණගේ ඔටුනු පැළඳවීම සිදුවූ දවසේදී ද ඇය මෙම අශ්ව කෝච්චියේ ගමන් කළා.         ", "URL": "https://www.itnnews.lk/2023/10/05/410134/", "Category": "Breaking News,ජාත්‍යන්තර පුවත්", "Parent URL": null}