{"Source": "ITN news", "Timestamp": "ஆகஸ்ட் 4, 2021 13:03", "Headline": "சீனாவில் மாணவர்களுக்கு கொவிட் தடுப்பூசி..", "News Content": "சீனாவில் மாணவர்கள் மத்தியில் கொவிட் – 19 வைரஸ் பரவலை கட்டுப்படுத்துவதற்கான நடவடிக்கைகள் முன்னெடுக்கப்பட்டுள்ளதாக அந்நாட்டு அரசாங்கம் தெரிவித்துள்ளது. மாணவர்களை இலக்காக கொண்டு புதிய தடுப்பூசி ஏற்றும் வேலைத்திட்டத்தை முன்னெடுப்பதற்கு திட்டமிட்டு வருவதாகவும், கடந்த சில மாதங்களில் சீனாவில் மீண்டும் வைரஸ் பரவல் அதிகரித்துள்ளதாகவும் அதிகாரிகள் குறிப்பிட்டுள்ளனர். கடந்த இன்றைய தினம் புதிதாக 71 உள்ளுர் தொற்றாளர்கள் இனங்காணப்பட்டுள்ளதாகவும், குறித்த எண்ணிக்கையானது கடந்த ஜனவரி மாதத்திலிருந்து இதுவரையான காலப்பகுதியில் நாளொன்றில் பதிவான அதிகூடிய எண்ணிக்கையென சுட்டிக்காட்டப்பட்டுள்ளது. குறிப்பாக 12 தொடக்கம், 17 வயது வரையான தரப்பினரை இலக்காக கொண்டு தடுப்பூசி வழங்கும் வேலைத்திட்ட்ம முன்னெடுக்கப்படவுள்ளதாகவும், 16 மாநிலங்கள் மற்றும் நகர்ப்பகுதிகளில் புதிய வைரஸ் காணப்படுவதாக கண்டறியப்பட்டுள்ளது. இதுவரை தடுப்பூசி ஏற்றப்பட்டுள்ளவர்களின் எண்ணிக்கை உறுதிப்படுத்தப்படாத நிலையில், 1.6 பில்லியன் மாத்திரை அளவு தடுப்பூசி செலுத்தப்பட்டுள்ளதாக அன்னளவாக மதிப்பிடப்பட்டுள்ளது. இதேவேளை சீன கல்வியமைச்சு உள்ளுர் அதிகார சபைகளிடம் மாணவர்களுக்கு தடுப்பூசி வழங்கும் வேலைத்திட்டத்தை நடைமுறைப்படுத்துமாறு கோரிக்கை விடுத்துள்ளமை குறிப்பிடத்தக்கது. ", "URL": "https://www.itnnews.lk/2023/10/05/354412/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}