{"Source": "ITN news", "Timestamp": "නොවැම්බර් 25, 2022 15:41", "Headline": "චාල්ස් ඩාවින් විසින් අත් අකුරින් රචනා කළ ලිපියක් නිව්යෝර්ක් නුවරදී වෙන්දේසි වෙයි", "News Content": "පරිණාමවාදයේ පියා වන චාල්ස් ඩාවින් විසින් පරිණාමවාදය පිළිබඳ කරුණු දක්වමින් අත් අකුරින් රචනා කළ  ලිපියක් අද දිනයේ දී නිව් යෝර්ක් නුවර දී වෙන්දේසි වනවා. මෙම ලිපිය සඳහා ඇමරිකා ඩොලර් මිලියන ගණනක ලංසු ලැබෙනු ඇති බවයි වෙන්දේසියේ සංවිධායකයන් පවසන්නේ. චාල්ස් ඩාවින් විසින් මෙම ලිපිය 1865 වසරේ දී රචනා කර තිබෙනවා. ඩාවින් සිය ලිපි ලේඛන ආරක්ෂා කිරීම පුරුද්දක් කර ගෙන නොතිබීම නිසා අද වන විට ශේෂ වී ඇත්තේ ඔහු විසින් රචනා කරනු ලැබූ ඉතා සීමිත ලිපි සංඛ්‍යාවක් පමණයි. සාමාන්‍ය ප්‍රමාණයට වඩා විශාල කඩදාසියක මෙම ලිපිය රචනා කර තිබෙනවා.   ", "URL": "https://www.itnnews.lk/2023/10/05/447560/", "Category": "ජාත්‍යන්තර පුවත්", "Parent URL": null}