{"Source": "ITN news", "Timestamp": "අගෝස්තු 13, 2022 16:46", "Headline": "QR ක්‍රමවේදයෙන් බැහැරව ඉන්ධන නිකුත් කරන පිරවුම්හල්වලට වැඩ වරදී", "News Content": "කිව් ආර් ක්‍රමවේදයෙන් බැහැරව ඉන්ධන නිකුත් කරන පිරවුම්හල් පිළිබදව අවශ්‍ය නීතිමය පියවර ගැනීමට අමාත්‍ය කංචන විජේසේකර මහතා උපදෙස් ලබා දී තිබෙනවා. අද පෙරවරුවේ පැවති ඉන්ධන බෙදාහැරීමේ ක්‍රියාවලිය පිළිබද ප්‍රගති සමාලෝචනයේදීයි අමාත්‍යවරයා මෙම උපදෙස් ලබා දී තිබෙන්නේ. සියලුම පිරවුම්හල් වෙත බෙදාහරින  ඉන්ධන ප්‍රමාණය සහ කිව් ආර් ක්‍රමවේදය භාවිත කරමින් ඉන්ධන නිකුත් කිරීම පිළිබදව පසුගිය සති දෙක තුළ දත්ත පරීක්ෂා කිරීම මෙහිදී සිදු කෙරුණා. අත්‍යවශ්‍ය සේවා, පොදු ප්‍රවාහන, ධීවර, කෘෂිකර්ම, කර්මාන්ත, සංචාරක කර්මාන්තය ප්‍රමුඛ ක්ෂේත්‍රවල ඉන්ධන බෙදා හැරීමේ ක්‍රියාවලියේ ප්‍රගතිය පිළිබදවත් මහජන පැමිණිලි පිළිබදවත් මෙහිදි අවධානයට ලක් කෙරුණා.     ", "URL": "https://www.itnnews.lk/2023/10/05/428708/", "Category": "දේශීය පුවත්", "Parent URL": null}