{"Source": "ITN news", "Timestamp": "මාර්තු 17, 2023 18:13", "Headline": "අවිස්සාවේල්ලේදී ‘බූරු මූණා’ අත්අඩංගුවට", "News Content": "අපරාධ රැසකට සම්බන්ධ කටුනායක පොලීසියෙන් මිදී පලා ගිය රවීන්ද්‍ර රංගන හෙවත් බූරු මූණා නැමැත්තා අත්අඩංගුවට ගෙන තිබෙනවා. පසුගිය වසරේ  දෙසැම්බර් 18 වනදා හංවැල්ල ප්‍රදේශයේදී පුද්ගලයෙකු වෙඩි තබා ඝාතනය කිරීම ඇතුළු අපරාධ රැසක් සම්බන්ධයෙන් මොහු සම්බන්ධ වී තිබෙනවා. හංවැල්ල පොලිස් වසමේ හරස්පාර ප්‍රදේශයේ දී ආහාර පාන වෙළෙදසැලක හිමිකරුවෙකු ඔහු මෙසේ වෙඩි තබා ඝාතනය කළා. යතුරුපැදියකින් පැමිණි බූරු මූණා නැමැත්තා මෙලෙස ව්‍යාපාරිකයාට වෙඩි තබා තිබෙනවා. ඔහු අද දිනයේදී අවිස්සාවේල්ල අධිකරණයට භාරවීම සදහා පැමිණි අවස්ථාවේදී අත්අඩංගුවට ගැනුනා. ", "URL": "https://www.itnnews.lk/2023/10/05/469060/", "Category": "Breaking News,දේශීය පුවත්", "Parent URL": null}