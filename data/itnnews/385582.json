{"Source": "ITN news", "Timestamp": "டிசம்பர் 29, 2021 12:58", "Headline": "ஹொங்கொங்கில் 6 இணையத்தள ஊடகவியலளர்கள் கைது..", "News Content": "ஹொங்கொங்கில் ஆறு இணையத்தள ஊடகவியலாளர்கள் அந்நாட்டு பொலிஸாரினால் கைதுசெய்யப்பட்டுள்ளனர். அரசாங்கத்திற்கு எதிராக சதி முயற்சிகளில் ஈடுப்பட்டதாக அவர்கள் மீது குற்றம் சுமத்தப்பட்டுள்ளது. தேச துரோக கருத்துக்களை வெளியிட்டதாக ஹொங்கொங்கின் தேசிய பொலிஸ் பாதுகாப்பு திணைக்களம் தெரிவித்துள்ளது. கைதுசெய்யப்பட்டவர்களில் 3 பெண்களும் உள்ளடங்குகின்றனர். இந்நிலையில் கைதுசெய்யப்பட்டவர்களின் வீடுகளிலும் சோதனை நடவடிக்கைள் முன்னெடுக்கப்பட்டுள்ளதாக அந்நாட்டு தகவல்கள் தெரிவிக்கின்றன. கைதுசெய்யப்பட்டவர்களிடம் தேச துரோக செயற்பாடுகள் தொடர்பில் மேலதிக விசாரணைகள முன்னெடுக்கப்பட்டு வருவதாகவும் அந்நாட்டு தகவல்கள் தெரிவிக்கின்றன. இந்நிலையில் குறித்த ஊடகவியலாளர்களின் கைது தொடர்பில் மனித உரிமை அமைப்புக்கள் குற்றச்சாட்டுக்களை முன்வைத்துள்ளன. தேசதுரோகத்திற்கும், அவர்களின் கைதுக்கும் எவ்வித தொடர்பும் இல்லையென மனித உரிமை கண்காணிப்பு அமைப்பின் சீனாவுக்கான பணிப்பாளர் சொப்பி ரிச்சர்ட்சன் தெரிவித்துள்ளார். 200க்கும் அதிகமானா பொலிஸ் அதிகாரிகள் சுற்றிவளைப்பை மேற்கொண்டு கைது நடவடிக்கையை முன்னெடுத்துள்ளமை குறிப்பிடத்தக்கது. ", "URL": "https://www.itnnews.lk/2023/10/05/385582/", "Category": "Breaking News,சர்வதேச செய்திகள்", "Parent URL": null}