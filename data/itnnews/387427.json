{"Source": "ITN news", "Timestamp": "ජනවාරි 8, 2022 10:14", "Headline": "වන අලියෙකුට වෙඩි තබා ඝාතනය කළ සැකකරුවෙකු අත්අඩංගුවට", "News Content": "වන අලියෙකුට වෙඩි තබා ඝාතනය කළ සැකකරුවෙකු එම වෙඩි තැබීම සිදු කළ ගිනි අවියද සමගින් තංගල්ල ප්‍රදේශයේදී අත්අඩංගුවට ගෙන තිබෙනවා. කිරින්ද,  සිතුල්පව්ව, යෝධ කණ්ඩිය මාර්ගයේ බොරලු වල අසල දී වන අලියෙකු මෙසේ වෙඩි තබා ඝාතනය කර ඇත්තේ පෙරේදා දිනයේදීයි. මෙම වෙඩි තැබීම සම්බන්ධයෙන් විමර්ශන සිදුකළ තංගල්ල කොට්ඨාස අපරාධ විමර්ශන අංශයේ නිලධාරීන්ට අදාළ සැකකරු අත්අඩංගුවට ගැනීමට හැකි වුණා. ටී 56 වර්ගයේ ගිනි අවියක් සමග පතුරම් හතක් ද ඔහු ළග තිබී සොයා ගැණුනා.         ", "URL": "https://www.itnnews.lk/2023/10/05/387427/", "Category": "දේශීය පුවත්", "Parent URL": null}