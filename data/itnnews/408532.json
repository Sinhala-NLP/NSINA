{"Source": "ITN news", "Timestamp": "අප්‍රේල් 27, 2022 10:44", "Headline": "රුසියාව පෝලන්තයට හා බල්ගේරියාවට ගෑස් සැපයීම අත්හිටුවයි", "News Content": "රුසියාව පෝලන්තයට හා බල්ගේරියාවට ගෑස් සැපයීම අත්හිටුවා ඇති බව එම රටවල් නිවේදනය කරනවා. පෝලන්තයට හා බල්ගේරියාවට ගෑස් සැපයීම අද සිට අත්හිටුවන බව එම රටවලට ගෑස් සැපයීම සිදුකරන ගෑස්ප්රෝම් ආයතනය දැනුම් දී ඇති බවයි වාර්තා වන්නේ. එම රටවලට ගෑස් සැපයීම සඳහා අත්සන් කර තිබූ කොන්ත්‍රාත්තු කාලය අවසන් වීමත් සමඟයි රුසියාව මෙම පියවර ගෙන ඇත්තේ. රුසියාව, යුක්රේනයේ යුද මෙහෙයුම් ආරම්භ කිරීමත් සමඟ  රුසියා සමාගම් පනහකට අධික සංඛ්‍යාවකට  සම්බාධක පැනවීමට පියවර ගත්තා. එමෙන්ම යුරෝපා සංගමයට අයත් රටවල් යුක්රේනයට පක්ෂපාතීව ක්‍රියා කිරීම රුසියාව මෙම පියවර ගැනීමට හේතු වී ඇති බවටයි විශ්ලේෂකයින් පෙන්වා දෙන්නේ.       ", "URL": "https://www.itnnews.lk/2023/10/05/408532/", "Category": "ජාත්‍යන්තර පුවත්", "Parent URL": null}