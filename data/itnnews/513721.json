{"Source": "ITN news", "Timestamp": "සැප්තැම්බර් 5, 2023 14:48", "Headline": "ඇපල් සමාගම වෙනස් කළ චාජින් පෝර්ට් එක", "News Content": "ඇපල් සමාගම එළිදැක්වීමට නියමිත නවතම අයිෆෝන් මාදිලියේ චාජින් පෝර්ට් එක වෙනස් කිරීමකට ලක් කර ඇති බව වාර්තා වනවා. ඇපල් සමාගමට අයත් අයිෆෝන් ජංගම දුරකතනයේ බැටරි අරෝපනය කිරීම සඳහා එම සමාගමට ආවේණික ආරෝපකයන් හැර වෙනත් කිසිදු ආරෝපකයක් යොදා ගැනීමේ හැකියාවක් තිබුණේ නැහැ. කෙසේ වුව ද පසුගිය වසරේ දී යුරෝපා සංගමය ඇපල් සමාගමෙන් ඉල්ලා සිටියේ අනෙකුත් ජංගම දුරකතන මාදිලියන් සදහා භාවිත කරන ආකාරයේ පොදු ආරෝපකයක් යොදා ගත හැකි ලෙස වෙනස් කිරීමකට ලක් කරන ලෙසයි. ඒ අනුව ලබන 12 වන දින එළිදැක්වීමට නියමිත ඇපල් සමාගමේ නවතම ජංගම දුරකතනය ආරෝපනය කිරීම සදහා යූ එස් බී ටයිප් සී වර්ගයේ ආරෝපකයන් භාවිතා කර හැකි පරිදි එහි චාජින් පෝර්ට් එක වෙනස් කිරීමකට ලක් කර ඇති බව වාර්තා වනවා. ඒත් සමගම අයිෆෝන් ජංගම දුරකතන නිෂ්පාදනය ආරම්භයේ සිට මේ දක්වා භාවිත වු ලයිට්නින් ලෙස හැදින්වෙන එහි ආරෝපකය නව මාදිලියන් සදහා භාවිතා නොවනු ඇති. ", "URL": "https://www.itnnews.lk/2023/10/05/513721/", "Category": "ජාත්‍යන්තර පුවත්", "Parent URL": null}