{"Source": "ITN news", "Timestamp": "පෙබරවාරි 20, 2022 12:22", "Headline": "පොදුජන පෙරමුණු කාන්තා බලමණ්ඩල රැස්වීම් ප්‍රදේශ කිහිපයකදී", "News Content": "ශ්‍රී ලංකා පොදුජන පෙරමුණේ කාන්තා බලමණ්ඩ රැස්වීම් කිහිපයක් දිවයිනේ විවිධ ප්‍රදේශවල පැවැත්වුණා. ඒ එම පෙරමුණේ මහජන නියෝජිතයන්ගේ ප්‍රධානත්වයෙන්. ශ්‍රී ලංකා පොදුජන පෙරමුණේ කුණ්ඩසාල ආසනයේ කාන්තා බලමණ්ඩ රැස්වීම පැවැත්වුණේ මැණික්හින්න නගරයේදී. ඒ අමාත්‍ය කෙහෙළිය රඹුක්වැල්ලගේ ප්‍රධානත්වයෙන්. මාතලේ දිස්ත්‍රික් පාර්ලිමේන්තු මන්ත්‍රී රෝහණ දිසානායක, අග්‍රාමාත්‍ය සම්බන්ධීකරණ ලේකම් නීතිඥ ජරම් ජයවර්ධන ඇතුලු පිරිසක් එම අවස්ථාවට එක්වුණා. රටේ ඉදිරි ගමන් මග පිළිබඳ කරුණු රැසක් මෙහිදී සාකච්ඡා කෙරුණා. නුවරඑළිය වලපනේ ආසනයේ ශ්‍රී ලංකා පොදුජන පෙරමුණු කාන්තා බලමණ්ඩල රැස්වීම අමාත්‍ය සී බී රත්නායක සහ පවිත්‍රා වන්නිආරච්චිගේ ප්‍රධානත්වයෙන් පැවැත්වුණා. ඒ වලපනේ හරස්බැද්ද යොවුන් සේනාංක ශාලාවේදී. වලපනේ ආසනය නියෝජනය කරමින් කාන්තාවන් රැසක් එම අවස්ථාවට එක්වුණා. ශ්‍රී ලංකා පොදුජන පෙරමුණේ බියගම ආසනයේ කාන්තා බලමණ්ඩ රැස්වීම ද සාර්ථකව පැවැත්වුණා. රාජ්‍ය අමාත්‍ය ප්‍රසන්න රණවීර, පාර්ලිමේන්තු මන්ත්‍රී මධුර විතානගේ, ජාතික ඉතිරි කිරීමේ බැංකුවේ සභාපතිනි කේෂලා ජයවර්ධන ඇතුලු පිරිසක් මෙම අවස්ථාවට සහභාගී වුණා. මානව සම්පත් පුහුණු උපදේශක ලසන්ත කාරියප්පෙරුම මෙහිදී විශේෂ දේශනයක් ද පැවැත්වූ අතර බියගම ආසනය නියෝජනය කරමින් කාන්තාවන් රැසක් මෙම රැස්වීමට එක්වුණා. ", "URL": "https://www.itnnews.lk/2023/10/05/396233/", "Category": "දේශීය පුවත්", "Parent URL": null}