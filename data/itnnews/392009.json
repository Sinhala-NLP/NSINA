{"Source": "ITN news", "Timestamp": "ජනවාරි 29, 2022 12:43", "Headline": "පන්නිපිටිය ධර්මපාල විද්‍යාලයට ප්‍රථම වරට විදුහල්පතිනියක්", "News Content": "පන්නිපිටිය ධර්මපාල  විද්‍යාලයේ නව විදුහල්පතිනිය ලෙස මහේෂිකා රූපසිංහ පසුගියදා වැඩ භාර ගත්තා. ශ්‍රී ලංකා අධ්‍යාපන පරිපාලන සේවයේ පළමු පන්තියේ නිලධාරිනියක වන ඇය මීට පෙර මහනුවර විහාරමහාදේවී සහ මහනුවර ස්වර්ණමාලි බාලිකා විද්‍යාලවල විදුහල්පතිවරිය ලෙස ද කටයුතු කර තිබෙනවා. ඇය මහනුවර අධ්‍යාපන කලාපයේ අධ්‍යාපන සංවර්ධන, සමාජීය විද්‍යා, සමාජ ඒකග්‍රතා හා ජාතික සංහිදියාව යන විෂයන් භාර අධ්‍යක්ෂවරිය ලෙස ද කටයුතු කළා. පන්නිපිටිය ධර්මපාල  විද්‍යාලයේ 82 වසරක ඉතිහාසය තුළ විදුහල්පතිවරියක පත්ව ඇත්තේ පළමු වරටයි. ", "URL": "https://www.itnnews.lk/2023/10/05/392009/", "Category": "Breaking News,දේශීය පුවත්", "Parent URL": null}