{"Source": "ITN news", "Timestamp": "අගෝස්තු 7, 2022 11:52", "Headline": "ජනපති අතිපුජ්‍ය ඉත්තෑපානේ ධම්මාලංකාර මහ නාහිමියන් බැහැදකී", "News Content": "ජනාධිපති රනිල් වික්‍රමසිංහ මහතා කෝට්ටේ ශ්‍රි කල්‍යාණි සාමග්‍රී ධර්ම මහා සංඝ සභාවේ මහානායක අතිපුජ්‍ය ඉත්තෑපානේ ධම්මාලංකාර මහ නාහිමියන් බැහැදුටුවා. ජූජ්‍ය ඉත්තෑපානේ ධම්මාලංකාර හිමියන් වැඩ වසන රුක්මලේ ශ්‍රී ධර්මාලෝක විහාරස්ථානයට පැමිණි ජනාධිපති රනිල් වික්‍රමසිංහ මහතා එහිදී ආගමික වතාවත්වල නිරතවුණා. අනතුරුවයි ජනාධිපතිවරයා කෝට්ටේ ශ්‍රී කල්‍යාණී  ධර්ම මහා සංඝ සභාවේ මහානායක අතිපුජ්‍ය ඉත්තෑපානේ ධම්මාලංකාර මහ නාහිමියන් බැහැදුටුවේ. එහිදී මහා සංඝරත්නය පිරිත් සජ්ඣායනා කරමින් ජනාධිපති රනිල් වික්‍රමසිංහ මහතාට ආශිර්වාද පළකළා. සර්ව පාක්ෂික ආණ්ඩුවක් පිහිටුවීම පිළිබදව හා රටේ ඉදිරි වැඩපිළිවෙළ සම්බන්ධයෙන් මහා සංඝරත්නය දැනුවත් කිරීමටයි ජනාධිපතිවරයා කටයුතු කළේ.       ", "URL": "https://www.itnnews.lk/2023/10/05/427425/", "Category": "දේශීය පුවත්", "Parent URL": null}