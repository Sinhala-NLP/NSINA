{"Source": "ITN news", "Timestamp": "නොවැම්බර් 23, 2022 09:22", "Headline": "ගත වූ පැය 24ට ලොව පුරා කොරෝනා නව ආසාදිතයින් ලක්ෂ 4 ක්", "News Content": "ගත වූ පැය 24ට ලොව පුරා රටවල් 228 කින් කොරෝනා වයිරස ආසාදිතයින් ලක්ෂ 4 කට ආසන්න සංඛ්‍යාවක් හමුව තිබෙනවා. සිදුව ඇති මරණ සංඛ්‍යාව 994 ක්. ඊයේ දිනයේදී  වැඩිම කොරෝනා ආසාදිතයින් සංඛ්‍යාවක් හමුවී ඇත්තේ ජපානයෙන්. එම සංඛ්‍යාව එක් ලක්ෂ විසි දහසකට අධිකයි. එමෙන්ම දකුණු කොරියාවෙන් 72,000 ක්, ප්‍රංශයෙන් 64,000 ක්  හා බ්‍රසීලයෙන් 27,000 ක් ලෙස වයිරස ආසාදිතයින් හමුව තිබෙනවා. ඊයේ දිනට සිදුව ඇති වැඩිම කොරෝනා මරණ සංඛ්‍යාව වන 198 වාර්තා වන්නේ ඇමෙරිකාවෙන්. ඒ සමගම ලොව සමස්ත කොරෝනා මරණ සංඛ්‍යාව  හැට හය ලක්ෂ තිස් දහසකට ආසන්න වනවා. හමුව ඇති සමස්ත කොරෝනා ආසාදිතයින් සංඛ්‍යාව හැට හතර කෝටි තිස් අට ලක්ෂ  හැත්තෑ හතර දහස් දෙසිය අනූ පහක්.     ", "URL": "https://www.itnnews.lk/2023/10/05/447198/", "Category": "Breaking News,ජාත්‍යන්තර පුවත්", "Parent URL": null}