{"Source": "ITN news", "Timestamp": "மே 21, 2021 10:42", "Headline": "UPDATE : கப்பலில் ஏற்பட்ட தீ கட்டுப்பாட்டில்.. (VIDEO)", "News Content": "UPDATE : கப்பலில் ஏற்பட்ட தீ கட்டுப்பாட்டில்.. (VIDEO) கொழும்பு துறைமுகத்திற்கு அருகில் நங்கூரமிடப்பட்டிருந்த கப்பலில் தீ விபத்து கொழும்பு துறைமுகத்திற்கு அருகில் நங்கூரமிடப்பட்டிருந்த கப்பலில் தீ விபத்து ஏற்பட்டுள்ளது. சரக்கு கப்பலில் ஏற்பட்ட தீயை கட்டுப்பாட்டிற்குள் கொண்டுவரும் பணியில் கடற்படையினர் ஈடுபட்டனர். கொழும்பு துறைமுகத்திலிருந்து வடமேற்கு திசையில் 9.5 கடல் மைல் தொலைவில் நங்கூரமிடப்பட்டிருந்த கப்பலிலேயே தீ விபத்து ஏற்பட்டது. கடற்படையினர் தமது ஆழ்கடல் படகுகள் அதிவேக தாக்குதல் படகுகளை பயன்படுத்தி தீயை கட்டுப்பாட்டிற்குள் கொண்டுவரும் முயற்சியை மேற்கொண்டதாக கடற்படை பேச்சாளர் கெப்டன் இந்திக டி சில்வா தெரிவித்தார். இலங்கை துறைமுக அதிகார சபைக்கு சொந்தமான டக் படகுகளும் தீயை கட்டுப்பாட்டிற்குள் கொண்டுவரும் பணியில் ஈடுபட்டன. சிங்கப்பூர் கொடியின் கீழ் பதிவுசெய்யப்பட்டுள்ள எக்ஸ்பிரஸ் பேர்ள் எனப்படும் சரக்கு கப்பல் இந்தியாவின் ஹசீரா துறைமுகத்திலிருந்து கொழும்பு துறைமுகத்திற்கு வருகை தந்த போதே தீ விபத்து ஏற்பட்டுள்ளது. கப்பலில் 25 டொன் நைட்றிக் அமிலமும், மேலும் சில இரசாயன திரவங்களும், அழகுசாதன பொருட்களும் எடுத்துவரப்பட்டுள்ளன. இரசாயன திரவக்கசிவு காரணமாகவே தீ விபத்து ஏற்பட்டிருக்கலாமென சந்தேகிக்கப்படுகிறது. ", "URL": "https://www.itnnews.lk/2023/10/05/338423/", "Category": "Breaking News,அண்மைய செய்திகள்,தேசிய செய்திகள்,முதன்மை செய்தி", "Parent URL": null}