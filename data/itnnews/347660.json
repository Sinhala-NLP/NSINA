{"Source": "ITN news", "Timestamp": "ஜூலை 7, 2021 15:06", "Headline": "உலக வாழ்க்கைக்கு விடை கொடுத்தார் பொலிவுட் சுப்பர் ஸ்ட்டார் திலீப் குமார்..", "News Content": "பொலிவுட் சுப்பர் ஸ்டார் திலீப் குமார் இன்று காலமானர். இறக்கும் போது அவருக்கு வயது 98 ஆகும். இன்று காலை இந்தியாவின் மும்பை நகரிலுள்ள வைத்தியசாலையொன்றிலேயே அவர் உயிரிழந்துள்ளார். கடந்த ஜூன் 6 ம் திகதி நோய்வாய்ப்பட்ட இவர் வைத்திசாலையில் அனுமதிக்கப்பட்டு சில தினங்களுக்கு பின்னர் குணமடைந்து வீடு சென்றுள்ளார். பின்னர் கடந்த புதன்கிழமை மீண்டும் வைத்தியசாலையில் இவர் அனுமதிக்கப்பட்டுள்ளார். நீரிழிவு நோய் காரணமாக கடந்த வருடம் பூராகவும் பல்வேறு தடவைகள் நோய்வாய்ப்பட்டு வைத்தியசாலையில் அனுமதிக்கப்பட்டார். 1944 ம் ஆண்டு தனது முதலாவது திரைப்படத்தில் நடித்த அவர் 70 க்கும் மேற்பட்ட திரைப்படங்களில் நடித்து சாதனை படைத்துள்ளார். பொலிவூட் திரைப்பட உலகில் பிரபல்யமிக்க கதாபாத்திரத்தை படைத்த இவர். பல்வேறு சாதனைகளையும் ஈட்டியுள்ளார். சிறந்த படைப்புக்கான விருதினையும் பல முறை இவர் பெற்றுள்ளார். இவர் இறுதியாக 1998 ம் ஆண்டு திரைப்படமொன்றில் நடிதத்தமை குறிப்பிடத்தக்கது. ", "URL": "https://www.itnnews.lk/2023/10/05/347660/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}