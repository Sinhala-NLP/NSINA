{"Source": "ITN news", "Timestamp": "ජූනි 20, 2021 17:31", "Headline": "දිල්ලියේ මත්පැන් අලෙවි සැල්, උද්‍යාන, ක්‍රීඩා පිටි ,යෝගා මධ්‍යස්ථාන හෙට සිට විවෘතයි", "News Content": "දිල්ලි නගරයේ මත්පැන් අලෙවි සැල්, උද්‍යාන, ක්‍රීඩා පිටි හා එළිමහන් යෝගා මධ්‍යස්ථාන හෙට දිනයේ සිට විවෘත කිරීමට ප්‍රාන්ත ආණ්ඩුකාර අර්වින්ද් කේජ්රිවාල් අවසර ලබා දී තිබෙනවා. එමෙන්ම ආපනශාලා විවෘත කර තැබීමට ලබා දී තිබූ වේලාව ද පැය දෙකකින් දීර්ඝ කර ඇති බවයි වාර්තා වන්නේ. කෙසේ වුවද මෙලෙස වසා දැමීමේ නීති ලිහිල් කිරීම සිදු කර ඇත්තේ දිල්ලි සෞඛ්‍ය අංශවල දැඩි දෝෂ දර්ශන මධ්‍යයේයි. පසුගිය මාස දෙකක කාලය තුලදී ඉන්දියාව පුරා සිදුවූ දෙවන වටයේ වයිරස ව්‍යාප්තිය හේතුවෙන් එරට සෞඛ්‍ය පද්ධතිය කඩා වැටීමට ලක්වුණා. මේ අතර තමිල්නාඩු ප්‍රාන්තය ලබන 28 දින වන තෙක් වසා දැමීමටයි ප්‍රාන්ත බලධාරීන් පියවර ගෙන ඇත්තේ. නමුත්,තමිල්නාඩු ප්‍රාන්තයේ  චෙන්නායි ඇතුළු දිස්ත්‍රික්ක 26ක පනවා ඇති නීති ලිහිල් කර ඇති බව සදහන්.   ", "URL": "https://www.itnnews.lk/2023/10/05/343938/", "Category": "ජාත්‍යන්තර පුවත්", "Parent URL": null}