{"Source": "ITN news", "Timestamp": "අගෝස්තු 24, 2023 10:14", "Headline": "වැග්නර් නායකයා ගුවන් අනතුරකින් මිය ගොස් ඇති බව රුසියාව කියයි", "News Content": "වැග්නර් කුලී හමුදාවේ නායක ප්‍රිගෝෂින් ගුවන් යානා අනතුරකින් මිය ගොස් ඇති බව රුසියාව පවසනවා. වැග්නර් නායක යෙව්ගෙනි ප්‍රිගෝෂින් පෞද්ගලික ගුවන් යානයකින් ගමන් කරමින් සිටියි දී එය බටහිර රුසියාවේ කුෂෙන්කිනෝ ගම්මානයට කඩාටැටීමෙන් ජිවිතක්ෂයට පත්ව ඇති බවට රුසියා වාර්තා සඳහන් කරනවා. එම අවස්ථාවේ යානයේ තවත් 10 දෙනෙකු ගමන් කර ඇති අතර ඔවුන් ද මියගොස් ඇති බවයි වාර්තා වන්නේ. ප්‍රිගෝෂින්ගේ සහායක දිමිත්‍රි උට්කින් ද ඔහු සමඟ එහි ගමන්කර තිබෙනවා. රුසියාව යටත් කර ගැනීමට පසුගිය ජුනි මාසයේ දී ප්‍රිගෝෂින්ගේ නායකත්වයෙන් යුත් වැග්නර් කුලී හමුදා උත්සහ කළ ද පැය 24ක් තුළ එය ව්‍යර්ත කෙරුණේ රුසියා ජනාධිපති ව්ලැඩ්මිර් පුටින් ඔහු සමඟ සාකච්ඡා කිරීමට සූදානම් බව ප්‍රකාශ විමත් සමඟයි. කෙසේ වෙතත් මෙම ගුවන් යානය කඩා වැටීම පිළිබඳ සෘජු චෝදනා පුටින් ජනාධිපතිවරයාට ද එල්ල වී තිබෙනවා.           ", "URL": "https://www.itnnews.lk/2023/10/05/510482/", "Category": "Breaking News,ජාත්‍යන්තර පුවත්", "Parent URL": null}