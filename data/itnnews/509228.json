{"Source": "ITN news", "Timestamp": "අගෝස්තු 19, 2023 09:51", "Headline": "රු.මිලියන 43කට අධික වටිනාකමකින් යුත් කේරළ ගංජා තොගයක් සමඟ සැකකරුවෙකු අත්අඩංගුවට", "News Content": "රුපියල් මිලියන 43කට අධික වටිනාකමකින් යුත් කේරළ ගංජා තොගයක් සමඟ සැකකරුවෙකු නාවික හමුදාව අත්අඩංගුවට ගත්තා. යාපනය උඩුත්තුරෙයි ප්‍රදේශයට ඔබ්බෙන් වන මුහුදු ප්‍රදේශයේ කළ විශේෂ සෝදිසි මෙහෙයුමක දී කේරළ ගංජා කිලෝග්‍රෑම් 130කට අධික ප්‍රමාණයක් මෙසේ අත්අඩංගුවට ගෙන තිබෙනවා. කේරළ ගංජා තොගය රැගෙන ආ ඩිංගි යාත්‍රාවක් ද නාවික හමුදාව භාරයට ගැණුනා. මෙරට මුහුදු හා වෙරළ කලාපවල සිදුවන නීතිවිරෝධී කටයුතු මැඩපැවැත්වීම සඳහා නාවික හමුදාව නිරන්තරයෙන්ම මෙහෙයුම් ක්‍රියාත්මක කරනවා. ඒ අනුවයි කේරළ ගංජා තොගය අත්අඩංගුවට ගෙන ඇත්තේ.       ", "URL": "https://www.itnnews.lk/2023/10/05/509228/", "Category": "Breaking News,දේශීය පුවත්", "Parent URL": null}