{"Source": "ITN news", "Timestamp": "අගෝස්තු 27, 2022 16:13", "Headline": "හිඟයකින් තොරව බෙදා හැරීමට ඩීසල්, පෙට්‍රල් හා භූමිතෙල් තොග තිබෙනවා – ඛනිජ තෙල් සංස්ථාව", "News Content": "කිසිදු හිගයකින් තොරව බෙදා හැරීම සදහා ඩීසල්, පෙට්‍රල් හා භූමිතෙල් තොග ලංකා ඛනිජ තෙල් නීතිගත සංස්ථාව සතුව පවතින බව එම සංස්ථාව නිවේදනය කරනවා. සපුගස්කන්ද පිරිපහදුවේ කටයුතු යළි ආරම්භ කර තිබෙනවා. එහි ඉන්ධන නිෂ්පාදනය අඛණ්ඩව සිදු කිරීම සදහා මේ වනවිටත් පියවර ගෙන අවසන්. ඒ අනුව ඩීසල් පෙට්‍රල් හා භූමිතෙල් ඇතුළු සියලු ඉන්ධන සපුගස් කන්ද පිරිපහදුවේ නිෂ්පාදනය කෙරෙනවා. එමෙන්ම ආනයනික ඉන්ධන කොළොන්නාව හා මුතුරාජවෙල තෙල් ගබඩා තුළ පවතින බවයි ඛණිජ තෙල් නීතිගත සංස්ථාව පවසන්නේ. ඉදිරි තෙල් සැපයුම සදහා අවශ්‍ය ප්‍රසම්පාදන කටයුතු මේ වන විට සිදු කෙරෙමින් පවතිනවා. ඒ අනුව ඉන්ධන නොමැති බව පවසමින් ඇතැමුන් ගෙන යන අසත්‍ය ප්‍රචාරවලට නෙරැවටෙන ලෙසයි ඛනිජතෙල් නීතිගත සංස්ථාව සදහන් කරන්නේ.       ", "URL": "https://www.itnnews.lk/2023/10/05/431504/", "Category": "Breaking News,දේශීය පුවත්", "Parent URL": null}