{"Source": "ITN news", "Timestamp": "අප්‍රේල් 12, 2022 15:09", "Headline": "පිලිපීනයට බලපා ඇති මෙගී නිවර්තන කුණාටුවෙන් පුද්ගලයින් 25 දෙනෙකු ජීවිතක්ෂයට", "News Content": "පිලිපීනයට බලපා ඇති මෙගී නිවර්තන කුණාටුව හේතුවෙන් පුද්ගලයින් 25 දෙනෙකු ජීවිතක්ෂයට පත්ව ඇති බව විදෙස් මාධ්‍ය සදහන් කරනවා. පිලිපීනය හරහා හමායන මෙගී කුණාටුව පැයට කිලෝමීටර් 65 ක පමණ ප්‍රබලත්වයෙන් යුක්ත බවයි කාලගුණ අංශ නිවේදනය කරන්නේ. මෙගී කුණාටුවත් සමග ඇදහැලුණු අධික වර්ෂාව හේතුවෙන් නායයාම් හා ගංවතුර තත්ත්වයක් ද හටගෙන තිබෙනවා. අවතැන් වූ පිරිස් සොයා මෙහෙයුම් ක්‍රියාත්මක බවයි පිලිපීන ආපදා කළමනාකරණ මධ්‍යස්ථානය පවසන්නේ. පුද්ගලයින් දහතුන් දහසක් පමණ ආරක්ෂිත ස්ථාන කරා යොමුකිරීමට පියවර ගෙන ඇති බවද සදහන්. ඇතැම් ප්‍රදේශවලට විදුලි බලය ද ඇණහිට තිබෙනවා.       ", "URL": "https://www.itnnews.lk/2023/10/05/406636/", "Category": "ජාත්‍යන්තර පුවත්", "Parent URL": null}