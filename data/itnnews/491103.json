{"Source": "ITN news", "Timestamp": "ජූනි 11, 2023 18:50", "Headline": "බුදු දහමට අවමන් කරන සංවිධානවල ක්‍රියාකාරීත්වය සොයා බැලීම රජයේ වගකීමක්", "News Content": "තමන් ජනාධිපති ධුරය දරණ කාලයේ ඇතැම් බලවේග බුදු දහමට අවමන් කරන සංවිධාන ගොඩනැගීමට උත්සාහ කළද ඊට ඉඩ ලබානොදුන් බව හිටපු ජනාධිපති මෛත්‍රීපාල සිරිසේන මහතා පවසනවා. මෙවැනි සංවිධාන වල ක්‍රියාකාරීත්වය සොයා බැලීම රජයේ ප්‍රමුඛ වගකීමක් බවයි ඒ මහතා පෙන්වා දෙන්නේ. පානදුර පිංවත්ත සද්ධර්මාකාර විද්‍යායතන පිරිවෙන් විහාරස්ථානයේ අභිනවයෙන් ඉදිකළ පිඩුසිගාවඩින බුදධ ප්‍රතිමා වහන්සේ නිරාවරණය කිරීමේ උත්සවයට එක්වෙමින් මෛත්‍රීපාල සිරිසේන මහතා මෙම අදහස් පළකළා. අමරපුර මහා නිකායේ වැඩබලන උත්තරීතර මහානායක අතිපූජ්‍ය මෛත්‍රීමූර්ති ස්වාමීන් වහන්සේගේ ප්‍රධානත්වයෙන් එම කටයුතු සිදුකෙරුණා.   ", "URL": "https://www.itnnews.lk/2023/10/05/491103/", "Category": "දේශීය පුවත්", "Parent URL": null}