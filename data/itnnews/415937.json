{"Source": "ITN news", "Timestamp": "ජූනි 8, 2022 17:56", "Headline": "රවිඳු වෙදආරච්චි සහ බිරිඳ ඇප මත මුදාහැරේ", "News Content": "සමගි ජන බලවේගයේ පාර්ලිමේන්තු මන්ත්‍රී දිලිප් වෙදආරච්චි මහතාගේ පුත්‍ රවිදු වෙදආරච්චි සහ ලේලිය ඇප මත මුදා හැරුණා. පසුගියදා දක්ෂිණ අධිවේගී මාර්ගයේ බැදිගම හුවමාරුව අසලදී ඔවුන් අනාරක්ෂිත ලෙස ශීතකරණයක් කැබ්රථයක පටවාගෙන අධිවේගී මාර්ගයට ඇතුළුවීමට උත්සාහ කිරීමේ දී පොලීස් රාජකාරියට බාධාවන අයුරින් උණුසුම් වචන හුවමාරුවක් සිදුව තිබුණා. ඊට අදාළ වීඩියෝපට සමාජ මාධ්‍යයේ හුවමාරුවීමත් සමගයි සැකකාර රවිදු වෙදආරච්චි සහ ඔහුගේ බිරිද අත්අඩංගුවට ගැනුණේ. වීරකැටිය පොලීසිය මගින් ඔවුන්  වළස්මුල්ල මහේස්ත්‍රාත් අධිකරණයට ඊයේ ඉදිරිපත් කළ අවස්ථාවේ අද දිනය තෙක් රක්ෂිත බන්ධනාගාරගත කෙරුණා. අද පැවති හදුනා ගැනීමේ පෙරෙට්ටුවේදී ඔවුන් හදුනා ගැනුනු අතර රුපියල් ලක්ෂ පහ බැගින් වූ ශරීර ඇප දෙකක් මත මුදා හැරීමටයි මහේස්ත්‍රාත්වරිය නියෝග කළේ. සෑම මසකම අවසන් ඉරුදින වීරකැටිය පොලීසියේ පෙනී සටින ලෙසද නියෝග කෙරුණා. නඩුව ලබන 10 වනදා යළි කැදවීමට නියමිතයි.       ", "URL": "https://www.itnnews.lk/2023/10/05/415937/", "Category": "දේශීය පුවත්", "Parent URL": null}