{"Source": "ITN news", "Timestamp": "මැයි 3, 2022 16:37", "Headline": "උද්ධමනය හේතුවෙන් කැලිෆෝනියා ප්‍රාන්තයේ බිත්තර නිෂ්පාදකයින් අර්බුද රැසකට", "News Content": "කුරුලු උණ හා උද්ධමනය හේතුවෙන් කැලිෆෝනියා ප්‍රාන්තයේ බිත්තර නිෂ්පාදකයින් අර්බුද රැසකට මුහුණ දී සිටින බව විදෙස් මාධ්‍ය වාර්තා කරනවා. ඇමෙරිකාවේ උද්ධමනය වසර 40 කට පසු ඉහළම අගයට පැමිණීමත් සමග එරට ව්‍යාපාරිකයින් දැඩි අර්බුදකාරී තත්ත්වයකට මුහුණ දී සිටිනවා. ඒ හේතුවෙන් කැලිෆෝනියා ප්‍රාන්තයේ බිත්තර නිෂ්පාදකයින්ට අවශ්‍ය අමුද්‍රව්‍ය මිලදී ගැනීමට දැඩි පිරිවැයක් දැරීමට සිදුව තිබෙනවා. එමෙන්ම කුරුළු උණ පැතිරයාමේ අවදානමක් මතුවීමත් සමග ඔවුන්ගේ ව්‍යාපාර කටයුතු තවදුරටත් ගැටලුකාරී තත්ත්වයකට මුහුණදී ඇති බවයි වාර්තා වන්නේ. බිත්තර මිල ඉහළයාමට ද මෙම තත්ත්වය බලපා හැකි බවටයි විශ්ලේෂකයින් අනතුරු අගවන්නේ. කුරුළු උණ හේතුවෙන් මෙම වසර තුළදී පමණක් බිත්තර නිෂ්පාදනයට යොදා ගන්නා සතුන් මිලියන 19 ක් මියගොස් තිබෙනවා. එය ඇමෙරිකාවේ බිත්තර නිෂ්පාදනයට යොදාගන්නා සතුන්ගෙන් සියයට 6 ක අගයක් වනවා.           ", "URL": "https://www.itnnews.lk/2023/10/05/409551/", "Category": "ජාත්‍යන්තර පුවත්", "Parent URL": null}