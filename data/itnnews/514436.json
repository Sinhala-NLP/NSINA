{"Source": "ITN news", "Timestamp": "සැප්තැම්බර් 8, 2023 09:11", "Headline": "මාලි රාජ්‍යයේ බොට්ටුවකට එල්ල වූ ප්‍රහාරයකින් 49 දෙනෙකු මියයයි", "News Content": "මාලි රාජ්‍යයේ බොට්ටුවකට එල්ල වූ ප්‍රහාරයකින් 49 දෙනෙකු මිය ගොස් ඇති බව විදෙස් මාධ්‍ය වාර්තා කරනවා ඉස්ලාමීය සටන්කාමීන් ඊසාන දිග මාලිහි ගංගාවක බෝට්ටුවකටයි ප්‍රහාර එල්ල කර තිබෙන්නේ. ඔවුන් හමුදා කඳවුරකටද ප්‍රහාරයක් එල්ල කර තිබෙනවා. එහිදී සෙබලුන් 15 දෙනෙකු  මිය ගිය බවයි පැවසෙන්නේ. සටන්කාමීන් 50 දෙනෙකු ද මිය ගොස් ඇති බව වාර්තා වනවා. මේ අනුව මාලි රජය දින තුනක ශෝක කාලයක් ප්‍රකාශයට පත් කර තිබෙනවා. බෝට්ටු ක්‍රියාකරු පවසා ඇත්තේ එහි එංජින් වෙත රොකට් තුනකින් ප්‍රහාර එල්ල වූ බවයි.         ", "URL": "https://www.itnnews.lk/2023/10/05/514436/", "Category": "Breaking News,ජාත්‍යන්තර පුවත්", "Parent URL": null}