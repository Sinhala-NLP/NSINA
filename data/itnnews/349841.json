{"Source": "ITN news", "Timestamp": "ஜூலை 17, 2021 11:45", "Headline": "தடுப்பூசி வழங்கல் மற்றும் கொத்தலாவல பல்கலைகழக விடயம் தொடர்பில் ஜனாதிபதி மகா சங்கத்தினருக்கு தெளிவுபடுதல்..", "News Content": "நாட்டின் எதிர்காலத்தை கருத்திற்கொண்டு மேற்கொள்ளப்படும் கொள்கை ரீதியிலான தீர்மானங்களை சிலர் விமர்சனங்களின்றி எதிர்ப்பதாக ஜனாதிபதி கோட்டாபய ராஜபக்ஷ குறிப்பிட்டார். இவ்வாறான செயற்பாடுகள் நாட்டின் எதிர்கால பரம்பரையினருக்கு இழைக்கும் அநீதியாகும் எனவும் ஜனாதிபதி தெரிவித்தார். பௌத்த ஆலோசனை சபை கூட்டம் ஜனாதிபதி செயலகத்தில் நேற்று இடம்பெற்ற போதே ஜனாதிபதி இவ்வாறு தெரிவித்தார். எஸ்ட்ரா செனேகா தடுப்பூசியின் முதலாவது தொகுதி கிடைத்ததிலிருந்து இதுவரை கிடைக்கப்பெற்றுள்ள தடுப்பூசிகள் தொடர்பிலும் ஜனாதிபதி விளக்கமளித்தார். தலாதா மாளிகை பெரஹேராவிற்கு முன்னர் கண்டி மாவட்டத்தில் தடுப்பூசி வழங்கும் திட்டம் நிறைவு செய்யப்படும். தடுப்பூசி வழங்கும் இலங்கையின் செயற்பாடுகளை உலக சுகாதார ஸ்தாபனமும் பாராட்டியுள்ளது. தடுப்பூசி வழங்கும் பணிகளில் தெற்காசிய நாடுகளில் இலங்கையே முன்னிலையில் இருப்பதாகவும் ஜனாதிபதி சுட்டிக்காட்டினார். கொத்தலாவல பாதுகாப்பு பல்கலைகழகம் கடந்த 40 வருடங்களாக நாட்டிற்கு பல புத்திஜீவிகளை வழங்கியுள்ளது. பெற்றோர்கள் பெருமளவு நிதியை செலவழித்து தமது பிள்ளைகளை உயர்கல்விக்காக வெளிநாடுகளுக்கு அனுப்புகின்றனர். இவ்வாறான நிலையில் நாட்டிற்கும் பெற்றோருக்கும் ஏற்படும் பெருமளவு நிதி செலவை சேமிக்க உயர்தரம் மிக்க பல்கலைகழகங்கள் நாட்டில் உருவாக்கப்பட வேண்டும் எனவும் ஜனாதிபதி குறிப்பிட்டார். பல்கலைகழக மானியங்கள் ஆணைக்குழு சட்டமூலத்தில் காணப்படும் தடைகள் நீக்கப்பட்டு கொத்தலாவல பாதுகாப்பு பல்கலைகழகம் ஆணைக்குழுவின் கீழ் கொண்டுவரப்படும் எனவும் ஜனாதிபதி தெரிவித்தார். ", "URL": "https://www.itnnews.lk/2023/10/05/349841/", "Category": "Breaking News,தேசிய செய்திகள்,முதன்மை செய்தி", "Parent URL": null}