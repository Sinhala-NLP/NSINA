{"Source": "ITN news", "Timestamp": "අගෝස්තු 30, 2021 18:03", "Headline": "කොරෝනා පොකුරේ දත්තයන්ට එකතු නොවුණු 5350 ක් ලැයිස්තුවට එක් වෙයි", "News Content": "කොරෝනා දත්ත පද්ධතියට එකතු නොවූ  ආසාදිතයින් 5350 දෙනෙකු අද දිනයේ එම පද්ධතියට එක් කිරීමට වසංගත රෝග විද්‍යා ඒකකය කටයුතු කළා. කොරෝනා ආසාදිතයින් 4612 දෙනෙකු ඊයේ දිනයේ මෙරටින් හදුනා ගත්තා. එහෙත් පසුගිය 24 වනදා සිට 27 වනදා දක්වා සිදු කෙරුණු පීසිආර් සහ ඇන්ටිජන් පරීක්ෂණවලින් ආසාදිතයින් ලෙස හඳුනාගත් 5350 දෙනෙකු දත්ත පද්ධතියට ඇතුළත් නොවීම හේතුවෙන් එම පිරිස  අද දිනයේ දත්ත පද්ධතියට එක් කළ බව වසංගත රෝග විද්‍යා ඒකකය සඳහන් කළා. ඒ අනුව සමස්ත කොරෝනා ආසාදිතයින්ගේ සංඛ්‍යාව 431519 දක්වා ඉහළ ගියා. 50752 නෙකු තවදුරටත් රෝහල්වල සහ අතරමැදි ප්‍රතිකාර මධ්‍යස්ථානවල ප්‍රතිකාර ලබනවා. කොරෝනා ආසාදිතයින් 14394 දෙනෙකු අද දිනයේ සුවය ලැබීමත් සමඟ පූර්ණ සුවය ලැබූ සංඛ්‍යාව 371992 ක් බවයි සෞඛ්‍ය අංශ සඳහන් කළේ. ඊයේ දිනයේ දී කොරෝනා ආසාදිත මරණ 192 ක් සෞඛ්‍ය සේවා අධ්‍යක්ෂ ජනරාල්වරයා තහවුරු කළා. ඒ සමග මෙරට සමස්ත කොරෝනා මරණ සංඛ්‍යාව 8775 ක් දක්වා ඉහළ ගොස් තිබෙනවා. ", "URL": "https://www.itnnews.lk/2023/10/05/359328/", "Category": "දේශීය පුවත්", "Parent URL": null}