{"Source": "ITN news", "Timestamp": "ජූනි 8, 2023 08:37", "Headline": "පුත්තලමේ කපුටන් මිය යාම ගැන පරීක්ෂණයක්", "News Content": "පුත්තලම නගරයේ වාන පාර වැව ආසන්නයේ කපුටන් මිය යාම පිළිබදව විශේෂ පරීක්ෂණයක් සිදු කරණ බව පුත්තලම පශු වෛද්‍ය නිළධාරී කාර්යාලය පවසනවා. ඊයේ දවස පුරා වාන පාර වැව ආසන්නයේ කපුටන් විශාල ප්‍රමාණයක් මිය ගොස් සිටින බවට පුත්තලම නගර සභාවට ලද තොරතුරකට  අනුව පුත්තලම පශු වෛද්‍යය කාර්යාලය මෙම පරීක්ෂණය ආරම්භ කර තිබෙනවා. දවස පුරා එම ප්‍රදේශයේ විශාල කපුටන් ප්‍රමාණයක් විවිධ ස්ථානවල මිය ගොස් සිටිනු දක්නට ලැබිණි. කපුටන් 50 වැඩ් ප්‍රමාණයක් මෙලෙස මිය ගොස් සිටි බවයි ප්‍රදේශවාසීන් සදහන් කරන්නේ. මෙලෙස මිය ගොස් බිම වැටී සිටි කපුටන් කිහිප දෙනකුගේ ශරීර කොටස් පේරාදෙණිය විශ්ළව විද්‍යාලයට යවා පරීක්ෂණයක් සිදු කොට වාර්ථාවක් ලබා ගන්නා බවයි පුත්තලම පශු වෛද්‍ය නිළධාරී කාර්යාලය වැඩි දුරටත් සදහන් කරන්නේ. ", "URL": "https://www.itnnews.lk/2023/10/05/490228/", "Category": "දේශීය පුවත්", "Parent URL": null}