{"Source": "ITN news", "Timestamp": "மே 26, 2021 13:34", "Headline": "எக்ஸ் ப்ரெஸ் பேர்ள் கப்பல் தீ கட்டுப்பாட்டை இழக்கு அறிகுரியில்..", "News Content": "கொழும்பு துறைமுகத்திற்கு அருகில் நங்கூரமிடப்பட்டிருந்த எக்ஸ்ப்ரெஸ் பேர்ள் கப்பலில் ஏற்பட்டுள்ள தீ இதுவரையிலும் கட்டுப்பாட்டிற்குள் கொண்டுவரப்படவில்லை. தொடர்ந்தும் தீயை அனைப்பதற்கான பணிகள் முன்னெடுக்கப்பட்டுள்ளதாக சுற்றுச்சூழல் பாதுகாப்பு அதிகார சபை தெரிவித்துள்ளது. தீயை கட்டுப்படுத்தும் பணிகளில் 4 இந்திய கப்பல்கள் இன்று இணைந்துக்கொள்கின்றன. கடந்த 20ம் திகதி தீப்பரவிய எக்ஸ்ப்ரெஸ் பேர்ள்; கப்பலில் நேற்று காலை வெடிப்பு ஏற்பட்டுள்ளது. இதனால் கப்பலில் தீ தீவிரமடைந்துள்ளதோடு, கப்பலில் களஞ்சியப்படுத்தப்பட்டிருந்த கொல்களன்களிலும் தீப்பற்றியுள்ளன. இதனிடையே கப்பலிலிருந்து கொல்களன்கள் சில கடலில் வீழ்ந்துள்ளன. குறித்த கொல்களக்களிலிருந்து கசியும் இரசாயன திரவியங்களின் படிமங்கள் கொழும்பு மற்றும் நீர்கொழும்பு உள்ளிட்ட நாட்டின் கடற்பரப்பில் படியக்கூடும். இந்நிலையில் கரையோரபகுகளில் ஒதுங்கும் பொருட்கள் எதையும் பொதுமக்கள் தொட வேண்டாமென அறிவுறுத்தப்பட்டுள்ளது. இதேவேளை கப்பல் தீப்பற்றியதால் கடலில் ஏற்பட்டுள்ள பாதிப்புக்கள் மற்றும் இரசாயன பொருட்களின் கலப்பு தொடர்பில் ஆய்வுகளை ஏற்படுத்துமாறு கடற்றொழில் அமைச்சர் டக்ளஸ் தேவானந்தா கடல் ஆய்வு பணியகத்திற்கு அறிவித்துள்ளார். அதற்கமைய இன்று முதல் குறித்த ஆய்வு பணிகள் இடம்பெறவுள்ளன. ", "URL": "https://www.itnnews.lk/2023/10/05/339214/", "Category": "Breaking News,அண்மைய செய்திகள்,தேசிய செய்திகள்", "Parent URL": null}