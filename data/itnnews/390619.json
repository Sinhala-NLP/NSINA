{"Source": "ITN news", "Timestamp": "ජනවාරි 23, 2022 09:46", "Headline": "ගත වූ පැය 24ට වැඩිම කොරෝනා මරණ සංඛ්‍යාව ඇමෙරිකාවෙන් වාර්තා වෙයි", "News Content": "ගත වූ පැය 24 ට ලොව පුරා රටවල් 222 කින් හමුවී ඇති කොරෝනා වයිරස ආසාදිතයින් සංඛ්‍යාව ලක්ෂ 28කට ආසන්නයි. සිදුව ඇති මරණ සංඛ්‍යාව 6356ක්. ඊයේ දිනයේ දී වැඩිම ආසාදිතයින් සංඛ්‍යාවක් හමුවී ඇත්තේ ප්‍රංශයෙන්. එම සංඛ්‍යාව ලක්ෂ 4 කට ආසන්නයි. එමෙන්ම ඇමෙරිකාවෙන් තුන්ලක්ෂ දොළොස්දහසක් ද ඉන්දියාවෙන් තුන්ලක්ෂ අට දහසක් ද බ්‍රසීලයෙන් දෙලක්ෂ දෙදහසක් ද ඉතාලියෙන් එක්ලක්ෂ හැත්තෑ එක්දහසක් හා ජර්මනියෙන් එක්ලක්ෂ පන්දහසක් ලෙස ආසාදිතයින් හමුවී තිබෙනවා. ගතවූ පැය 24 ට වාර්තා වූ වැඩිම මරණ සංඛ්‍යාව වන 841 සිදුව ඇත්තේ ඇමෙරිකාවෙන්. ඒ සමඟම ලොව සමස්ත කොරෝනා මරණ සංඛ්‍යාව පනස්හය ලක්ෂ දසදහස ඉක්මවා ගියා. ලොව පුරා රටවලින් හමුවී ඇති ආසාදිතයින් සංඛ්‍යාව කෝටි 35 කට ආසන්න බවයි වාර්තා වන්නේ.                             ", "URL": "https://www.itnnews.lk/2023/10/05/390619/", "Category": "ජාත්‍යන්තර පුවත්", "Parent URL": null}