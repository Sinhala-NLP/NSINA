{"Source": "ITN news", "Timestamp": "நவம்பர் 4, 2021 10:06", "Headline": "நாட்டில் 8 மாவட்டங்களுக்கு விடுக்கப்பட்ட மண்சரிவு எச்சரிக்கை நீடிப்பு..", "News Content": "நாட்டின் 8 மாவட்டங்களுக்கு விடுக்கப்பட்ட மண்சரிவு அனர்த்த எச்சரிக்கை இன்றைய தினம் வரை நீடிக்கப்பட்டுள்ளது. பதுளை, களுத்துறை, கண்டி, கேகாலை, மாத்தளை, நுவரெலியா, இரத்தினபுரி மற்றும் காலி ஆகிய மாவட்டங்களின் 20 பிரதேச செயலக பிரிவுகளுக்கு தேசிய கட்டிட ஆய்வு நிறுவகத்தினால் மண்சரிவு அனர்த்த எச்சரிக்கை விடுக்கப்பட்டுள்ளது. பதுளை மாவட்டத்தின் பசறை மற்றும் எல்ல பிரதேச செயலக பிரிவுகளுக்கு இரண்டாம் நிலை மண்சரிவு அனர்த்த எச்சரிக்கை விடுக்கப்பட்டுள்ளது. இந்நிலையில் மண்சரிவு ஏற்படக்கூடிய பகுதிகளில் வசிப்போர் அங்கிருந்து வெளியேறி பாதுகாப்பான இடங்களில் தங்குமாறு தேசிய கட்டிட ஆய்வு நிறுவகம் அறிவித்துள்ளது. ", "URL": "https://www.itnnews.lk/2023/10/05/373861/", "Category": "Breaking News,அண்மைய செய்திகள்,தேசிய செய்திகள்", "Parent URL": null}