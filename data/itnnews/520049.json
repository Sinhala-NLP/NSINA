{"Source": "ITN news", "Timestamp": "ඔක්තෝබර් 2, 2023 13:42", "Headline": "නීති කැඩූ බස් රථ 58කට කරපු දේ – සාද පැවැත්වීමට කොටසක් වෙන් කරලා", "News Content": "මෝටර් රථ ප්‍රවාහන සහ මාර්ග නීති උල්ලංඝනය කරමින් ගමන් ගත් බස්රථ 58 ක් දැඩි කොන්දේසි මත මුදා හැරුණා. විශේෂණ පද සහිත විවිධ නම් වලින් හඳුන්වාදුන් මෙම බස්රථ මාර්ගනීති උල්ලංඝනය කරමින් මහමග ගමන් කරන ආකාරය සමාජ මාධ්‍ය ඔස්සේ දැකගත හැකිවුණා. ජනතාවගෙන් ලැබුණු පැමිණිලිවලට අනුව රථවාහන මූලස්ථානය මගින් මෙම බස්රථ සියල්ල කොළඹට ගෙන්වා තිබුණේ අයිතිකරුවන් සහ රියදුරන් ද සමගයි. මෝටර් රථ ආඥාපනතට අනුව බස්රථවල වර්ණ වෙනස් කිරීම / සහ ශබ්ද විකාශන සවිකිරීම / වෙනත් අංගෝපාංග සවි කිරීම සහ බුබුළු සවිකිරීම තහනම් වනවා. ඇතැම් බස්රථ ඇතුළත සමාජ ශාලා ස්වරූපයෙන් සකස් කර තිබූ බවයි වාර්තා වුණේ. ඒ සාද පැවැත්වීමට කොටසක් වෙන් කරමින්. ", "URL": "https://www.itnnews.lk/2023/10/05/520049/", "Category": "දේශීය පුවත්", "Parent URL": null}