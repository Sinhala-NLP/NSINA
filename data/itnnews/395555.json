{"Source": "ITN news", "Timestamp": "පෙබරවාරි 17, 2022 10:34", "Headline": "අනවසර විදුලි රැහැනක ගැටී වන අලියෙකු මරුට", "News Content": "මුලතිව්,  ඔඩ්ඩුසුඩාන් ප්‍රදේශයේ නිවසක ගෙවත්තේ යොදා තිබූ අනවසර විදුලි රැහැනකට හසුවීමෙන් වන අලියෙකු මිය ගොස් තිබෙනවා. වයස  අවුරුදු 3 ක අඩි 8 ක උසකින් යුක්ත වූ මෙම වන අලියා විදුලි සැර වැදීමෙන් මිය ගොස් ඇති බවයි කිලිනොච්චිය පශු වෛද්‍ය බී. ගිරිදරන් මහතා සදහන් කරන්නේ. ඔඩ්ඩුසුඩාන් ප්‍රදේශයේ නිවසක් පිටුපස අටවා තිබූ මෙම අනාරක්ෂිත විදුලි රැහැනට හසුවීමෙන් අලියා එම ස්ථානයේදීම ජීවිතක්ෂයට පත්ව තිබෙනවා. සිද්ධිය සම්බන්ධයෙන් සැකපිට එම නිවසේ හිමිකාරිය වූ වසය අවුරුදු 48 ක කාන්තාවක් අත්අඩංගුවට ගෙන ඇති බවයි අප වාර්තාකරු සදහන් කරන්නේ.           ", "URL": "https://www.itnnews.lk/2023/10/05/395555/", "Category": "දේශීය පුවත්", "Parent URL": null}