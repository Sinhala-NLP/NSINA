{"Source": "ITN news", "Timestamp": "அக்டோபர் 13, 2022 14:50", "Headline": "ஏற்றுமதி துறை வர்த்தகர்கள் மற்றும் வணிக சபை பிரதானிகளுடன் வெளிவிவகார அமைச்சர் சந்திப்பு", "News Content": "ஏற்றுமதி துறை தொடர்பில் வர்த்தகர்கள் மற்றும் வணிக சபை பிரதானிகளை வெளிவிவகார அமைச்சர் அலி சப்ரி சந்தித்துள்ளார். ஏற்றுமதி துறையில் காணப்படும் சந்தர்ப்பங்கள் மற்றும் பிரச்சினைகள் குறித்து கலந்துரையாடுவதே இதன் நோக்கமாகும். வர்த்தக சமூகத்திற்கு வெளிவிவகார அமைச்சினால் கிடைக்க வேண்டிய ஒத்துழைப்புக்கள் குறித்தும் கலந்துரையாடப்பட்டது. நாட்டில் பொருளாதாரத்தை வளப்படுத்துவதில் ஏற்றுமதி துறைக்கு பாரிய பங்கு இருப்பதாக அமைச்சர் அலி சப்ரி குறிப்பிட்டார். உலகெங்கிலுமுள்ள சகல இலங்கை தூதரகங்களின் ஒத்துழைப்பையும் வர்த்தகர்களுக்கு பெற்றுக்கொடுக்க நடவடிக்கை எடுக்கப்படுமெனவும் அமைச்சர் தெரிவித்தார். இதேவேளை உலகிலுள்ள முன்னணி நாடுகளுடன் சுதந்திர வர்த்தக ஒப்பந்தத்தை மேற்கொள்ள முன்னுரிமை வழங்கி செயற்படுமாறு வர்த்தக பிரதிநிதிகள் வெளிவிவகார அமைச்சரிடம் கோரிக்கை விடுத்தனர். இலங்கையின் நட்பெயருக்கு கலங்கம்ஏற்படும் வகையில் முன்னெடுக்கப்படும் பிழையான பிரச்சாரங்களை திருத்துவதற்கான வேலைத்திட்டம் அவசியமெனவும் அவர்கள் சுட்டிக்காட்டினர். சந்திப்பில் வெளிவிவகார அமைச்சின் செயலாளர் அருனி விஜயவர்தன உள்ளிட்ட முக்கியஸ்தர்கள் பலர் கலந்துக்கொண்டனர். ", "URL": "https://www.itnnews.lk/2023/10/05/440321/", "Category": "Breaking News,தேசிய செய்திகள்", "Parent URL": null}