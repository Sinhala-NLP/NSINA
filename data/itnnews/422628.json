{"Source": "ITN news", "Timestamp": "ஜூலை 12, 2022 12:23", "Headline": "குடிவரவு குடியகல்வு அதிகாரிகள் கட்டுநாயக்க விசேட பயணிகள் அனுமதி நடவடிக்கையிலிருந்து விலகல்..", "News Content": "நாட்டில் நிலவும் நெருக்கடி நிலையை கருத்திற்கொண்டு கட்டுநாயக்க பண்டாரநாயக்க சர்வதேச விமான நிலையத்தில் முன்னெடுக்கப்பட்டுள்ள பட்டுப்பாதை பயணிகள் அனுமதி முனைய பணியிலிருந்து விலக இலங்கை குடிவரவு குடியகல்வு அதிகாரிகள் சங்கம் தீர்மானித்துள்ளது. பணம் செலுத்தி பிரபுக்கள் தங்களது விமான பயணங்களை இலகுவாக முன்னெடுப்பதற்கு குறித்த பயணிகள் அனுமதி முனைய செயற்பாடுகள் நடைமுறைப்படுத்தப்பட்டுள்ளன. குறித்த பயணிகள் அனுமதி முனைய செயற்பாடுகளிலிருந்தே விலகுவதற்கு குடிவரவு குடியகல்கு அதிகாரிகள் சங்கம் நடவடிக்கை எடுத்துள்ளது. நாட்டில் காணப்படும் நெருக்கடி நிலைக்கு மத்தியில் அரசியல் பிரமுகர்கள் நாட்டிலிருந்து வெளியேறுவதற்கு பட்டுப்பாதை பயணிகள் அனுமதி முனையத்தை பயன்படுத்தப்படுவதற்கு சந்தர்ப்பம் காணப்படுகிறது. இதன் காரணமாகவே குறித்த தீர்மானத்தை மேற்கொண்டுள்ளதாக குடிவரவு குடியல்வு அதிகாரிகள் சங்கத்தின் தலைவர் கே.ஏ.ஏ. எஸ் கனுகல தெரிவித்துள்ளார்.   ", "URL": "https://www.itnnews.lk/2023/10/05/422628/", "Category": "Breaking News,தேசிய செய்திகள்", "Parent URL": null}