{"Source": "ITN news", "Timestamp": "ஜனவரி 14, 2022 12:32", "Headline": "பிரதமரின் தைத்திருநாள் வாழ்த்து..", "News Content": "உலகெங்கிலுமுள்ள தமிழ் மக்களுக்கு மத, கலாசார மற்றும் சமூக ரீதியாக தைத்திருநாள் மிகவும் முக்கியவம் வாய்ந்த நாளென பிரதமர் மஹிந்த ராஜபக்ஷ குறிப்பிட்டுள்ளார். தமிழர்கள் தாம் வாழ்வில் கொண்டாடி மகிழும் பண்டிகைகளில் உன்னதமான ஒரு நிகழ்வே தைத்திருநாள் என பிரதமர் தெரிவித்துள்ளார். தைத்திருநாளை முன்னிட்டு வெளியிட்டுள்ள வாழ்த்துச்செய்திலேயே அவர் இதனை குறிப்பிட்டுள்ளார். உழவர்கள் தங்களின் கடின உழைப்பிற்கு பயன்தரும் இயற்கைக்கு தமது நன்றி உணர்வை தெரிவிக்கும் திருநாளாக தைத்திருநாள் விளங்குகிறது. அதனால் தைப்பொங்கல் திருநாளிலேயே சகலரும் சூரிய பகவானுக்கு நன்றி செலுத்தி மகிழ்கின்றனர். இயற்கையின் பெருமைக்கு முக்கியத்துவம் நல்கும் இத்திருநாள் நன்றி மறாவத உன்னத பண்பினை நம் அனைவருக்கு எடுத்தியம்புகிறது. நாட்டை கட்டியெழுப்பும் சுபீட்சத்தின் நோக்கு எனும் உன்னத இலட்சியத்துடன் இலங்கை மக்கள் அனைவரும் ஒன்றுப்பட்டு முன்னேறும் சந்தர்ப்பம் இதுவாகும். இலங்கையில் மட்டுமல்லாது உலகெங்கிலுமுள்ள தமிழர்கள் அனைவரும் மகிழ்ந்து கொண்டாடும் தைத்திருநாளானது இன, மத, பேதம் கடந்து அனைவரும் கொண்டாடி மகிழும் உன்னத பொங்கல் விழாவாக மாறியுள்ளமை மகிழ்ச்சிக்குரியதாகும். இந்த மாற்றம் நம் தேசமெங்கும் முழுமையாக மகிழ்வாக மலர வேண்டுமென பிரதமர் மஹிந்த ராஜபக்ஷ வெளியிட்டுள்ள வாழ்த்துச்செய்தில் மேலும் தெரிவித்துள்ளார். ", "URL": "https://www.itnnews.lk/2023/10/05/388780/", "Category": "Breaking News,அண்மைய செய்திகள்,தேசிய செய்திகள்", "Parent URL": null}