{"Source": "ITN news", "Timestamp": "දෙසැම්බර් 3, 2021 19:47", "Headline": "“හුස්මක් හිටවමු” : යුද හමුදා කඳවුරු  6 ක පැළ දහසක් සිටුවයි", "News Content": "හුස්මක් හිටවමු මැයෙන් රුක් රෝපණ වැඩසටහනක් අද ක්‍රියාත්මක වුණා. ඒ යුද හමුදාපති ජෙනරාල් ශවේන්ද්‍ර සිල්වා මහතාගේ සංකල්පයකට අනුවයි. යුද හමුදා කදවුරු  6 ක පැළ දහසක් සිටුවීම මේ යටතේ සිදුවුණා. කොස්ගම සාලාව යුද හමුදා ස්වෙච්ඡා බල සේනාවේදීයි ප්‍රධාන වැඩසටහන ක්‍රියාත්මක වුණේ. යුද හමුදාපතිතුමාගේ අනුමැතියෙන් ශ්‍රී ලංකා යුද හමුදා ස්වේච්ඡා බලසේනාවේ සේනා විධායක මේජර් ජෙනරාල් විකුම් ලියනගේ මහතාගේ උපදෙස් හා අධීක්ෂණයට යටතේ ස්වේච්ඡා බලසේනා නියෝජ්‍ය සේනා විධායක මේජර් ජෙනරාල් ක්‍රිස්ටි ජයසිංහ මහතා ඇතුළු කාර්ය මණ්ඩලයේ පූර්ණ දායකත්වයෙනුයි එම වැඩසටහන පැවැත්වුණේ. මෙම පරිසර හිතකාමී වැඩසටහන වෙනුවෙන් සම්බන්ධීකරණ දායකත්වය එම මූලස්ථානයේ කර්නල් භටකාර්ය සම්පාදන වශයෙන් කටයුතු කරන කර්නල් නලින්ද මහවිතාන මහතා සැපයූවා.  ජාත්‍යන්තර සිංහ සමාජයේ 306 / ඒ 2 දිස්ත්‍රික් සිංහ සමාජය සහ ශ්‍රී ලංකා යුද හමුදාව එක්ව සංවිධාන කරන මෙම වැඩසටහනට ස්වාධීන රූපවාහින් මාධ්‍ය ජාලයද එක්ව සිටිනවා. ස්වාධීන රූපවාහිනි මාධ්‍ය ජාලයේ ප්‍රධාන විධායක නිලධාරී නලින් නිශ්ශංක/ 306 ඒ දෙක සිංහාධිපති සිංහ බුද්ධික රත්නායක යන මහත්වරුන් ද මෙම අවස්ථාවට සහභාගී වුණා. ෆොන්ටේරා සමාගම මීට අනුග්‍රහය දැක්වුවා. මීට සමගාමිව වාරියපොළ යුද හමුදා මූලස්ථානයේ ද හුස්මක් සිටවමු වැඩසටහන ක්‍රියාත්මක වුණා. හමුදා කදවුරේ අඹ පැළ 100 ක් සිටුවීම වාරියපොළ යුද හමුදා කදවුරේ අණ දෙන නිලධාරී ලුතිනන් කර්නල් විරාජ් කුමාරසිංහ, මේජර් අසිත හෙට්ටිආරච්චි/ 306/ඒ/02 සිංහ දිස්ත්‍රික්කය පෙර සිංහාධිපති සිංහ කුමුදු කිත්සිරි, 306/ඒ/02/ සිංහ දිස්ත්‍රික්කය ප්‍රාදේශීය අංක 4 ප්‍රාදේශීය සභාපති  ගාමිණි වන්නිආරච්චි යන මහත්වරුන්ගේ ප්‍රධානත්වයෙන් සිදු කෙරුණා. මහනුවර/ පල්ලේකැලේ පළමුවන ශ්‍රී ලංකා රයිෆල් බලකායේ හුස්මක් සිටුවමු වැඩසටහන ක්‍රියාත්මක වුණේ අණදෙන නිලධාරී කර්නල් ජයතිස්ස දිස්ත්‍රික් සී.පී.ඊ. සිංහ සමන්ත උඩුවල යන මහත්වරුන්ගේ ප්‍රධානත්වයෙනි. ", "URL": "https://www.itnnews.lk/2023/10/05/380410/", "Category": "Breaking News,දේශීය පුවත්", "Parent URL": null}