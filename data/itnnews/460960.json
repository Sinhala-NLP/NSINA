{"Source": "ITN news", "Timestamp": "පෙබරවාරි 15, 2023 12:55", "Headline": "මුද්‍රණාලාධිපතිනියත් ඡන්දයට තවත් රුපියල් මිලියන 360 ක් ඉල්ලයි", "News Content": "ඡන්ද පත්‍රිකා මුද්‍රණය ඇතුළු කටයුතු සඳහා තවත් රුපියල් මිලියන 360 ක් මුද්‍රණාලයට ලබාදිය යුතු බව  මුද්‍රණාලාධිපතිනිය සඳහන් කළා. රජයේ මුද්‍රණාලයාධිපතිනිය ගංගානි ලියනගේ මහත්මිය කියා සිටියේ ඡන්ද පත්‍රිකා මුද්‍රණයට අදාළ කටයුතු සදහා රුපියල් මිලියන 400ක මුදලක් අවශ්‍ය බවයි. මේ වන විට මිලියන 40ක් පමණ ලැබී ඇති අතර තවත් රුපියල් මිලියන 360ක් එම කටයුතු වෙනුවෙන් රජයේ මුද්‍රණාලයට ලබා දිය යුතු වනවා. කෙසේ වෙතත් තැපැල් ඡන්ද පත්‍රිකාවලින් 50%ක් මුද්‍රණය කර තිබූ බව ශ්‍රී ලංකා තැපැල් හා විදුලි සංදේශ සේවා සංගමය අද පැවැත්වූ ප්‍රවෘත්ති සාකච්ඡාවකදී සඳහන් කළා. ", "URL": "https://www.itnnews.lk/2023/10/05/460960/", "Category": "Breaking News,දේශීය පුවත්", "Parent URL": null}