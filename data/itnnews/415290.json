{"Source": "ITN news", "Timestamp": "ජූනි 6, 2022 09:58", "Headline": "21 වන ව්‍යවස්ථා සංශෝධන පනත් කෙටුම්පත අද අමාත්‍ය මණ්ඩලයට", "News Content": "21 වන ව්‍යවස්ථා සංශෝධන පනත් කෙටුම්පත් අමාත්‍ය මණ්ඩලයට අද ඉදිරිපත් කිරීමට නියමිතයි. 21 වන ව්‍යවස්ථා සංශෝධනය සම්බන්ධයෙන් පක්ෂ නායකයින් පසුගිය සිකුරාදා සාකච්ඡා කරතිබුණා. ඒ අනුවයි ව්‍යවස්ථා සංශෝධන පනත් කෙටුම්පත අමාත්‍ය මණ්ඩලය හමුවට අද ඉදිරිපත් කෙරෙන්නේ. ජනාධිපති ගෝඨාභය රාජපක්ෂ මැතිතුමාගේ ප්‍රධානත්වයෙන් අමාත්‍ය මණ්ඩලය අද රැස්වීමට නියමිතයි. විශේෂ යෝජනා කිහිපයක් අමාත්‍ය මණ්ඩලයට ඉදිරිපත් කිරීමට කටයුතු යොදා ඇති අතර ඉන් ප්‍රධානම යෝජනාව වන්නේ 21 වන ව්‍යවස්ථා සංශෝධනයයි. අධිකරණ අමාත්‍ය විජේදාස රාජපක්ෂ මහතා මෙම කෙටුම්පත අමාත්‍ය මණ්ඩලයට ඉදිරිපත් කරනු ඇති.               ", "URL": "https://www.itnnews.lk/2023/10/05/415290/", "Category": "Breaking News,දේශීය පුවත්", "Parent URL": null}