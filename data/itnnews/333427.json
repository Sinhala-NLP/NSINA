{"Source": "ITN news", "Timestamp": "අප්‍රේල් 24, 2021 18:53", "Headline": "ශ්‍රී ලංකාවෙන් හමුවූ සමස්ත කොවිඩ් ආසාදිතයන් ගණන ලක්ෂය ඉක්මවයි", "News Content": "හඳුනාගත් මුලු කොවිඩ් ආසාදිතයන් සංඛ්‍යාව ලක්ෂය ඉක්මවා ගිය 89 වන රට බවට ශ්‍රී ලංකාව අද පත්වුණා. ඒ අද දිනයේදී මෙරටින් තවත් ආසාදිතයන් 826 දෙනෙකු තහවුරු කරගැනීමත් සමගයි. ශ්‍රී ලංකාවෙන් මේ දක්වා වාර්තා වී ඇති සමස්ත කොවිඩ් ආසාදිතයින් ගණන 100,517ක් බවට පත්වනවා. දැනට මෙරට රෝහල් සහ ප්‍රතිකාර මධ්‍යස්ථානවල ප්‍රතිකාර ලබමින් සිටින සංඛ්‍යාව 5724 ක්. අද දින මෙරට ආසාදිතයන් අතුරින් තවත් 120 දෙනෙකු සුවය ලබා රෝහල් වලින් පිටව ගොස් තිබෙනවා. ඒ අනුව සුවය ලැබූ සමස්ත සංඛ්‍යාව 94 155 ක්. ශ්‍රී ලංකාවෙන් දැනට කොවිඩ් මරණ 638 ක් වාර්තා වී තිබෙනවා. ", "URL": "https://www.itnnews.lk/2023/10/05/333427/", "Category": "දේශීය පුවත්", "Parent URL": null}