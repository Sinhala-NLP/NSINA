{"Source": "ITN news", "Timestamp": "ජූනි 1, 2021 09:35", "Headline": "ඉන්දියාවෙන් වාර්තා වන ආසාදිතයන් සංඛ්‍යාව පහළ බසී", "News Content": "ඉන්දියාවෙන් වාර්තා වන කොරෝනා වෛරස ආසාදිතයන්ගේ සංඛ්‍යාව සැළකිය යුතු මට්ටමකින් පහළ බැස ඇති බව එරට සෞඛ්‍ය අංශ නිවේදනය කරනවා. ගත වූ පැය 24 ට ඉන්දියාවෙන් වෛරස ආසාදිතයන් එක්ලක්‍ෂ විසිහය දහස් හයසිය අනූඅට දෙනෙකු හමු වී තිබෙනවා. සිදුව ඇති මරණ සංඛ්‍යාව 2782 ක්. මේ වන විට එරටින් වාර්තා වන සමස්ත කොරෝනා ආසාදිතයන් සංඛ්‍යාව දෙකෝටි අසූ දෙලක්‍ෂයකට ආසන්න වනවා. සිදුව ඇති මරණ සංඛ්‍යාව තුන් ලක්‍ෂ තිස්එක්දහස් නවසිය නවයක්. මේ වන විට ලොව පුරා රටවල් 220 කින් කොරෝනා වෛරස ආසාදිතයන් දාහත්කෝටි දාහතර ලක්‍ෂ පනස්පන්දහස් අටසිය තිස් අට දෙනෙකු හදුනාගෙන ඇති අතර සිදුව ඇති මරණ සංඛ්‍යාව තිස්පන්ලක්‍ෂ හැටහතර දහස් හත්සිය හැට හතරක්.         ", "URL": "https://www.itnnews.lk/2023/10/05/340031/", "Category": "ජාත්‍යන්තර පුවත්", "Parent URL": null}