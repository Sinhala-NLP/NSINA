{"Source": "ITN news", "Timestamp": "මැයි 31, 2021 11:14", "Headline": "දකුණු අප්‍රිකාව වසා දැමීමේ නීති දැඩි කරයි", "News Content": "කොරෝනා වයිරස ව්‍යාප්තිය යළිත් වරක් වේගවත් වීම සමඟම දකුණු අප්‍රිකාව වසා දැමීමේ නීති දැඩි කර තිබෙනවා. ඒ අනුව රාත්‍රී කාලයේදී ඇදිරි නීතිය පැනවෙන බවයි දකුණූ අප්‍රිකා ජනාධිපති සිරිල් රමපෝෂා සඳහන් කරන්නේ. එළිමහනේ එක්රැස්විය හැකි පිරිස ද සීමා කිරීමට පියවර ගෙන තිබෙනවා. ආපනශාලා ,අවන්හල්,කායවර්ධන මධ්‍යස්ථාන රාත්‍රී 10 වන විට වසා දැමිය යුතු අතර  රාත්‍රී 11 සිට උදෑසන 4 දක්වා ඇදිරි නීතිය ක්‍රියාත්මක වනවා. එලිමහනේ එක්රැස්විය හැකි පිරිස උපරිම සංඛ්‍යාව250 දක්වා අඩු කර ඇති බවයි වාර්තා වන්නේ. ගොඩනැගිල්ලක් ඇතුළත රැස්විය හැකි උපරිම පිරිස 100 ක් ලෙස නම් කර තිබෙනවා.     ", "URL": "https://www.itnnews.lk/2023/10/05/339858/", "Category": "ජාත්‍යන්තර පුවත්", "Parent URL": null}