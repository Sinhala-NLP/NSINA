{"Source": "ITN news", "Timestamp": "ஆகஸ்ட் 4, 2022 12:34", "Headline": "கொவிட் பரவல் மற்றும் கொவிட் மரணங்களின் எண்ணிக்கையில் அதிகரிப்பு", "News Content": "கொவிட் பரவல் மற்றும் கொவிட் மரணங்களின் எண்ணிக்கையில் அதிகரிப்பு ஏற்பட்டுள்ளதாக சுகாதார பிரிவினர் தெரிவித்துள்ளனர். கொவிட் பரவல் குறித்து அவதானத்துடன் செயற்படுமாறு சுகாதார பிரிவினர் பொதுமக்களை வலியுறுத்தியுள்ளனர். கடந்த வாரத்தில் மாத்திரம் கொவிட் தொற்றாளர்களின் எண்ணிக்கை குறிப்பிடத்தக்களவு அதிகரித்துள்ளது. நேற்றைய தினம் 122 கொவிட் தொற்றாளர்கள் பதிவாகியுள்ளனர். இதன்மூலம் கொவிட் தொற்றாளர்களின் மொத்த எண்ணிக்கை 6 இலட்சத்து 66 ஆயிரத்து 964 ஆக அதிகரித்துள்ளது. நேற்று 8 கொவிட் மரணங்கள் பதிவானதாக சுகாதார சேவைகள் பணிப்பாளர் நாயகம் தெரிவித்துள்ளார். அதில் 30 முதல் 59 வயதுக்கிடைப்பட்ட 4 ஆண்களும் அடங்குகின்றனர். ஏனையவர்கள் 60 வயதுக்கு மேற்பட்டவர்களாவர். இதேவேளை கொவிட் தடுப்பூசியின் மூன்றாவது மற்றும் நான்காவது டோஸை இதுவரை பெற்றுக்கொள்ளாதவர்கள் உடனடியாக அவற்றை பெற்றுக்கொள்ளுமாறு அரச மருத்துவ அதிகாரிகள் சங்கம் அறிவுறுத்தியுள்ளது. உரிய முறையில் தடுப்பூசியை பெற்றுக்கொள்ளாதவர்கள் சுகாதார ரீதியான பிரச்சினைகளை எதிர்கொள்ள நேரிடுமென அரச மருத்துவ அதிகாரிகள் சங்கம் குறிப்பிட்டுள்ளது. ", "URL": "https://www.itnnews.lk/2023/10/05/426834/", "Category": "Breaking News,தேசிய செய்திகள்", "Parent URL": null}