{"Source": "ITN news", "Timestamp": "மார்ச் 7, 2022 11:16", "Headline": "நெதுன்கமுவே ராஜா ஹஸ்திராஜயாவை தேசிய பொக்கிஷமாக பிரகடனப்படுத்துமாறு ஜனாதிபதி பணிப்புரை", "News Content": "ஸ்ரீ தலதா புண்ணிய கரடுவவை ஏந்திச் சென்ற இறந்த, நெதுன்கமுவே ராஜா ஹஸ்திராஜயாவை தேசிய பொக்கிஷமாக பிரகடனப்படுத்துமாறு, ஜனாதிபதி கோட்டாபய ராஜபக்க்ஷ அவர்கள் புத்தசாசன, சமய மற்றும் கலாசார அலுவல்கள் அமைச்சின் செயலாளர் பேராசிரியர் கபில குணவர்தன அவர்களுக்கு பணிப்புரை விடுத்துள்ளார். எதிர்கால சந்ததியினரின் பார்வைக்காக நெதுன்கமுவே ஹஸ்திராஜயாவின் உடலைப் பாதுகாக்குமாறு ஜனாதிபதி அவர்கள் அறிவித்துள்ளார். தேசிய சொத்தாக பெயரிடப்பட்டிருந்த நெதும்கமுவே ராஜா என்று அழைக்கப்படும் யானை இன்று உயிரிழந்தது. கண்டி ஸ்ரீ தலதா மாளிகை ஊர்வலத்தில் புனித பேளையை சுமந்து செல்லும் நெதும்கமுவே ராஜா யானை ஆசியாவின் மிக உயரமான யானையாக கருதப்பட்டது. 1953 ம் ஆண்டு இந்தியாவின் மைசூரில் பிறந்த குறித்த யானை மைசூர் மஹாராஜாவினால் பிலியந்தலை நீலம்மஹர விகாரையில் இருந்த பூர்வீக மருத்துவர்களுக்கு அன்பளிப்பாக வழங்கப்பட்டது. குறித்த அரசனின் உறவினருக்கு உதவியாக குறித்த யானை அன்பளிப்பாக வழங்கப்பட்டது. இந்த யானையுடன் இன்னுமொரு யானையும் வழங்கப்பட்டதுடன் மற்ற யானை ஏற்கனவே உயிரிழந்த கங்காராம நவம் ராஜா யானையாகும். தற்போது யானையின் பராமரிப்பாளராகவுள்ள நெதும் கமுவே தர்மவிஜய வெத ராளாமி ராஜா யானையினை கடந்த 1978 ம் ஆண்டு பணம் செலுத்தி பெற்றுக்கொண்டார். அன்றிலிருந்து குறித்த யானை நெதும் கமுவே பகுதியில் வாழ்ந்து வருவதால் இதற்கு நெதும் கமுவே ராஜா யானை என பெயரிடப்பட்டுள்ளது. இந்த யானை உயரிழக்கும் போது 69 வயதாகும். ஸ்ரீ தலதா மாளிகையில் பெரஹெர உற்சவத்தில் புனித பேளையை சுமந்து செல்லும் நெதும்கமுவே ராஜா யானை சிறிது காலம் நோய்வாய்க்குள்ளாகியிருந்தது. நோய் நிலமையிலும் கடந்த வருடம் ஸ்ரீ தலதா மாளிகையின் புனித பேளையை நெதும் கமுவ ராஜா யானையே சுமந்து சென்றது. தலதா மாளிகையின் ராஜா யானைக்கு பின்னர் அதிக முறை புனித பேளையை சுமந்து சென்ற அதிஷ்டம் நெதும் கமுவ ராஜா யானைக்கே கிடைத்தது. 2006 ம் ஆண்டு முதல் நெதும்கமுவே ராஜா யானை தலதா மாளிகை ஊர்வலத்தில் புனித பேளையை சுமந்து செல்லும் புனித பணியை முன்னெடுத்து வந்தது. இந்த யானை இந்தியாவிலிருந்து கப்பல் ஏறி இலங்கை வந்ததிலிருந்து இதுவரை ஒருபோதும் எந்தவொரு வாகனத்திலும் பயணிக்கவில்லையென்பது விசேட அம்சமாகும். கண்டி தலதா மாளிகை பெரஹெர உள்ளிட்ட ஏனைய பெரஹெரக்களில் கலந்துகொள்வதற்கு நெதும் கமுவே ராஜா யானை இதுவரை ஆயிரக்கணக்கான கிலோ மீற்றர்கள் நடந்தே சென்றுள்ளது. ஒரு முறை வெலிவேரிய நெதும்கமுவையிலிருந்து எசல பெரஹரவில் கலந்து கொண்டு மீள வீடு திரும்பும் வரை சுமார் 190 கிலோ மீற்றர் நடந்தே சென்றுள்ளது. 10.5 அடி உயரம் கொண்ட நெடுங்கமுவ ராஜா யானை சுமார் 5 அடி நீளம் கொண்ட தந்தத்தை கொண்டுள்ளமையும் குறிப்பிடத்தக்கது. ", "URL": "https://www.itnnews.lk/2023/10/05/399764/", "Category": "Breaking News,தேசிய செய்திகள்,பன்முகம்,முதன்மை செய்தி", "Parent URL": null}