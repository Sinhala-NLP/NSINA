{"Source": "ITN news", "Timestamp": "දෙසැම්බර් 31, 2021 11:47", "Headline": "පුරාවස්තුවලටත් රතු එළියක්", "News Content": "පුරාවස්තුවලට සිදුකරමින් තිබෙන දැවැන්ත හානිය නිසා අනාගතයේදී මෙරට පුරාවස්තු නැති රටක් බවට පත්වීමේ අවදානමක් තිබෙන බව පුරා විද්‍යා අධ්‍යක්ෂ ජෙනරාල් ජ්‍යෙෂ්ඨ මහාචාර්ය අනුර මනතුංග මහතා පවසනවා. පුරාවිද්‍යා දෙපාර්තමේන්තුවේ පැවති වැඩමුළුවකට එක්වෙමිනුයි ඒ මහතා මේ බව කියා සිටියේ. මෙම වැඩමුළුවේ ප්‍රධාන දේශනය පැවැත්වුයේ එක්සත් රාජධානියේ ග්ලාස්ගෝව් විශ්වවිද්‍යාලයේ පුරාවස්තු විනාශය වැළැක්වීම සහ අපරාධ විද්‍යාව පිළිබද මහාචාර්ය එම්ලයින් ස්මිත් මහත්මියයි. ශ්‍රී ලංකාවෙන් පුරාවස්තු විදෙස් රටවලට ගෙන ගියද ඒවායින් ලැබෙන මුදල් මෙරට ජනතාවට හෝ ආර්ථිකයට නොලැබෙන බවද ඇය පෙන්වා දුන්නා.     ", "URL": "https://www.itnnews.lk/2023/10/05/385918/", "Category": "දේශීය පුවත්", "Parent URL": null}