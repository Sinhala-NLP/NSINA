{"Source": "ITN news", "Timestamp": "අප්‍රේල් 12, 2023 20:48", "Headline": "උසස් පෙළ පිළිතුරු පත් ඇගයීමේ කටයුතු තවමත් ආරම්භ කිරීමට නොහැකියි", "News Content": "විභාග කොමසාරිස් ජනරාල් අමිත් ජයසුන්දර මහතා පෙන්වා දෙන්නේ උසස් පෙළ විභාගය අවසන් වී දින 54ක් ගත වී ඇතත් පිළිතුරු පත් ඇගයීමේ කාර්ය තවමත් ආරම්භ කිරීමට නොහැකි වී ඇති බවයි. 2022, 2023 අධ්‍යයන පොදු සහතික පත්‍ර උසස් පෙළ විභාගය ජනවාරි 23වන දා සිට පෙබරවාරි 17 වනදා දක්වා පැවැත්වුණා. එහි පිළිතුරු පත් ඇගයීමේ කාර්ය මෙතෙක් ආරම්භ කිරීමට නොහැකි වීමෙන් විභාගයට මුහුණ දුන් සිසුන්ට අසීරුතාවට පත්ව ඇති බවයි විභාග කොමසාරිස් ජනරාල් අමිත් ජයසුන්දර මහතා පෙන්වා දෙන්නේ. ඉන් සමස්ත අධ්‍යාපන ක්‍රියාවලියම අසමතුලිත තත්ත්වයකට පත්ව තිබෙනවා. ප්‍රමාද වී ඇති මෙම ඇගයීම් කටයුතු කඩිනම් කිරීමට විශ්වවිද්‍යාල ආචාර්යවරුන්ගේ දායකත්වය ලැබෙන්නේ නම් අදාළ කාර්ය කඩිනමින් ආරම්භ කළ හැකි බව ද විභාග කොමසාරිස් ජනරාල්වරයා පෙන්වා දෙනවා. මෙම විභාගයේ පිළිතුරු පත් ඇගයීමේ දී එක් පිළිතුරු පත්‍රයක් සදහා ගෙවන ගාස්තුව වැඩි කිරීමට ද අධ්‍යාපන අමාත්‍යාංශය පියවර ගෙන ඇති බවයි විභාග කොමසාරිස් අමිත් ජයසුන්දර මහතා වැඩිදුරටත් පෙන්වා දෙන්නේ.               ", "URL": "https://www.itnnews.lk/2023/10/05/475239/", "Category": "දේශීය පුවත්", "Parent URL": null}