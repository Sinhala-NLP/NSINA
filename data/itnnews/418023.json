{"Source": "ITN news", "Timestamp": "ජූනි 20, 2022 12:13", "Headline": "පෞද්ගලික බස් රථ සඳහා ඩිපෝ වලින් ඩීසල් නිකුත් කිරීම ඇරඹෙයි – බස් ධාවනය 50%කින් වැඩි කෙරේ", "News Content": "බලපත්‍ර සහිත පොදු ප්‍රවාහනය සිදුකරන පෞද්ගලික බස්රථ සඳහා ලංගම ඩිපෝවලින් ඉන්ධන නිකුත් කිරීමට කටයුතු කෙරෙනවා . මේ අනු ව අද දිනයේ බොහෝ ඩිපෝවල පෞද්ගලික බස් රථ සදහා ඩීසල් නිකුත් කිරීම දක්නට ලැබු‌ණා. කෙසේවෙතත් ඇතැම් ඩිපෝ වලින් ඉන්ධන නිකුත් නොකිරීම නිසා පෞද්ගලික බස් රථ ආපසු හැරීයන ආකාරය ද දක්නට ලැබුණා. මේ අතර ලංකා පෞද්ගලික බස් රථ හිමියන්ගේ සංගමය ප්‍රකාශ කරන්නේ ලංහම ඩිපෝවලින් පෞද්ගලික බස්රථ සදහා ඉන්ධන ලබා දීම සක්‍රීය සිදු කරන්නේ නම් පොදු ප්‍රවාහන සේවා යථා තත්ත්වය පත් කිරීමට හැකි බවයි. ඒ අනුව අද දිනයේ දී පෞද්ගලික බස්රථ ධාවනය 50 % දක්වා වැඩිකර තිබෙනවා.       ", "URL": "https://www.itnnews.lk/2023/10/05/418023/", "Category": "දේශීය පුවත්", "Parent URL": null}