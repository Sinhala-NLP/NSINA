{"Source": "ITN news", "Timestamp": "ජනවාරි 26, 2023 17:30", "Headline": "ශ්‍රී ලංකාවේ නායකත්වය ලබා දෙන ආදර්ශය අගය කරනවා – ක්‍රිෂ්ණමූර්ති සුබ්‍රමනියම්", "News Content": "මෙරට ආර්ථික පුනර්ජීවනය ඇති කිරීම සදහා කඩිනම් ප්‍රතිසංස්කරණ සිදුකරමින් ශ්‍රී ලංකාවේ  නායකත්වය ලබා දෙන ආදර්ශය අගය කරන බව ජාත්‍යන්තර මූල්‍ය අරමුදලේ විධායක අධ්‍යක්ෂ ආචාර්ය ක්‍රිෂ්ණමූර්ති සුබ්‍රමනියම් මහතා පවසනවා. කොළඹ අග්‍රාමාත්‍ය කාර්යාලයේ දි අග්‍රාමාත්‍ය දිනේෂ් ගුණවර්ධන මහතා හමුවූ අවස්ථාවේදීයි විධායක අධ්‍යක්ෂවරයා මේ බව සදහන් කළේ. දුෂ්කර අවස්ථාවන්ට මුහුණ දෙමින් හා කඩිනම් ප්‍රතිසංස්කරණ ක්‍රියාත්මක කරමින් ශ්‍රී ලංකා රජය ප්‍රධාන ණය දෙන රටවල් සමග සහයෝගයෙන් කටයුතු කිරීම අගය කරන බව ක්‍රිෂ්ණමූර්ති සුබ්‍රමනියම් මහතා පැවසුවා. ආර්ථික අර්බුදය හමුවේ දේශීය කෘෂි කර්මාන්තය නගා සිටුවීමට රජය ගෙන ඇති පියවර පිළිබදව අග්‍රාමාත්‍යවරයා ජාත්‍යන්තර මූල්‍ය අරමුදලේ නියෝජිත පිරිස දැනුවත් කළා. සමාජයේ දිලිදුම කොටස් ඉලක්ක කර ගනිමින් සුබසාධන වැඩපිලිවෙලක් ක්‍රියාත්මක කිරීමේ අවශ්‍යතාව ද අග්‍රාමාත්‍යවරයා අවධාරණය කළා. මෙම අවස්ථාවට අග්‍රාමාත්‍ය ලේකම් අනුර දිසානායක මහතා ඇතුළු පිරිසක් එක්ව සිටියා.         ", "URL": "https://www.itnnews.lk/2023/10/05/457774/", "Category": "දේශීය පුවත්", "Parent URL": null}