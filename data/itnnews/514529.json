{"Source": "ITN news", "Timestamp": "සැප්තැම්බර් 8, 2023 14:44", "Headline": "හොංකොං සහ දකුණු දිග චීනයේ ගංවතුර හේතුවෙන් පාසල් සහ සේවා ස්ථාන වසා දැමේ", "News Content": "හොං කොං රාජය වසර 140 කටපසු දරුණුතම වර්ෂාපතනයට මුහුණදී සිටිනවා. හොංකොං සහ දකුණු දිග චීනයේ ගංවතුර හේතුවෙන් අද දිනයේදී පාසල් සහ සේවා ස්ථාන වසා දමා ඇති බවයි විදෙස් මාධ්‍ය වාර්තා කරන්නේ. හොං කොං හි වීදි සහ උමං ස්ථාන ජලයෙන් යට වී තිබෙනවා. පසුගිය පැය 24 තුළ අයහපත් කාලගුණය හේතුවෙන් පුද්ගලයින් 83 දෙනෙකු රෝහල් ගත කර තිබෙනවා. නායයෑම් ද සිදුව ඇති අතර පැයට මිලිමීටර් 158 දශම එකක් වර්ෂාපතනයක් ඊයේ දිනයේදී ලැබී තිබුණා. එය 1884ට පසු හොං කොංවලින් වාර්තා වූ වැඩිම වර්ෂාපතනයයි. ගංවතුරෙන් බෙරීම සදහා මිනිසුන් උස් ස්ථානවලට නඟින ආකාරය ද විදෙස් මාධ්‍ය වාර්තා කළා. මේ අතර අයහපත් කාලගුණයත් සමග චීනයේ ග්වැන්ඩොන් පළාතේ ගුවන් ගමන් සිය ගණනක් අත්හිටුවා තිබෙනවා.           ", "URL": "https://www.itnnews.lk/2023/10/05/514529/", "Category": "ජාත්‍යන්තර පුවත්", "Parent URL": null}