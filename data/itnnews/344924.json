{"Source": "ITN news", "Timestamp": "ஜூன் 25, 2021 12:41", "Headline": "அதிகவேக நெடுஞ்சாலையில் சட்டவிரோத வாகன பந்தயத்தில் ஈடுப்பட்ட இருவர் பலி..", "News Content": "நிர்மாண பணிகள் இடம்பெற்று வரும் குருநால் – கண்டி அதிவேக நெடுஞ்சாலையில் சட்டவிரோத வாகனப்பந்தயத்தினால் ஏற்பட்ட விபத்தில் இருவர் உயிரிழந்துள்ளனர். நேற்று இரவு விபத்து இடம்பெற்றுள்ளது. அதிவேக நெடுஞ்சாலைக்கு அனுமதியின்றி நுழைந்த மோட்டார் சைக்கிள் மற்றும் மோட்டார் வாகனம் என்பன ஒன்றுடன் ஒன்று மோதியுள்ளது. இதன்போது மோட்டார் சைக்கிளில் பயணித்த இருவரும் உயிரிழந்துள்ளனர். சம்பவத்தையடுத்து மோட்டார் வண்டி தீப்பற்றியெறிந்ததாக பொலிஸார் தெரிவித்தனர். வதாகட கனினேறிய பிரதேசத்திலேயே விபத்து இடம்பெற்றுள்ளதுடன் அதில் உயிரிழந்த இளைஞர்கள் இருவரும் 18 மற்றும் 25 வயதுடையவர்களென தெரியவந்துள்ளது. இந்நிலையில் விபத்துக்குள்ளான மோட்டார் வண்டியில் பயணித்த ஐவரில் இருவர் கைதுசெய்யப்பட்டுள்ளனர். ஏனைய மூவரும் தப்பிச்சென்றுள்ளதுடன் அவர்களை கைதுசெய்வதற்கான தேடுதல் பணி ஆரம்பிக்கப்பட்டுள்ளதாக பொலிஸார் தெரிவித்துள்ளனர். ", "URL": "https://www.itnnews.lk/2023/10/05/344924/", "Category": "Breaking News,தேசிய செய்திகள்", "Parent URL": null}