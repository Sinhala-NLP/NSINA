{"Source": "ITN news", "Timestamp": "අප්‍රේල් 23, 2021 11:41", "Headline": "ඊයේ දිනය තුළ කොවිඩ් ආසාදිතයින් 672ක් – වැඩිම පිරිස කොළඹ දිස්ත්‍රික්කයෙන්", "News Content": "කොරෝනා ආසාදිතයන් 672 දෙනෙකු ඊයේ (17) දිනයේදී මෙරටින් හදුනාගෙන තිබෙනවා. මෙරටින් ඊයේ දිනයේ හදුනාගත් කොරෝනා ආසාදිතයන් 672 දෙනා අතරින් 15 දෙනෙකු විදේශගතව මෙරටට පැමිණි පුද්ගලයන්. ඉතිරි 657 දෙනා දේශීයව හදුනාගත් ආසාදිතයන් බව කෝවිඩ් නයින්ටීන් පැතිරීම වැළැක්විමේ ජාතික ක්‍රියාන්විත මධ්‍යස්ථානය පවසනවා. ඊයේ දිනයේ වැඩිම ආසාදිතයින් පිරිස කොළඹින් වාර්තා වුණා. එම සංඛ්‍යාව 192 ක්. ගම්පහින් කොරෝනා ආසාදිතයින් 117 දෙනෙකු හා කුරුණෑගලින් ආසාදිතයින් 99 දෙනෙකු වාර්තා වු අතර කළුතර දිස්ත්‍රික්කයෙන් හදුනාගත් ආසාදිතයින් ගණන 64 ක්. මේ දක්වා මෙරටින් වාර්තා වී ඇති සමස්ත කොරෝනා ආසාදිතයින් සංඛ්‍යාව අනූඅටදහස් හත්සිය විසි දෙකක්. ඒ අතරින් 4204 දෙනෙකු රෝහල්ගතව ප්‍රතිකාර ලබනවා. ආසාදිතයින්  93804 දෙනෙකු පූර්ණ සුවය ලබා රෝහල්වලින් පිටව ගොස් ඇති අතර මේදක්වා මෙරට සිදුව ඇති කොරෝනා මරණ සංඛ්‍යාව 634ක්. ආසාදිතයින් වාර්තාවීමේ ප්‍රවණතාව වැඩිවීමත් සමග ඊයේ මධ්‍යම රාත්‍රි යේ සිට කුලියාපිටිය පොලිසි බල ප්‍රදේශය හුදෙකලා කෙරුණා. එමෙන්ම,  කුඹුක්ගැටේ පොලිස් වසමේ නිරාවිය හා වැල්ලව පොලිස් වසමේ නිකදළුපොත යන ග්‍රාමනිලධාරී වසම් ද හුදෙකලා කිරීමට පියවර ගත් බව යුද හමුදාපති ජෙනරාල් ශවේන්ද්‍ර සිල්වා මහතා සදහන් කළා. මෙම හුදෙකලා කිරීම් යළි දැනුම් දෙන තුරු අඛණ්ඩව ක්‍රියාත්මකයි.     ", "URL": "https://www.itnnews.lk/2023/10/05/333120/", "Category": "දේශීය පුවත්", "Parent URL": null}