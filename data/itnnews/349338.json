{"Source": "ITN news", "Timestamp": "ஜூலை 15, 2021 12:05", "Headline": "அரசாங்கம் ஊடகங்களை அடக்கும் விதத்தில் செயற்படவில்லை : இராஜாங்க அமைச்சர் எஸ்.வியாழேந்திரன்", "News Content": "அரசாங்கம் ஊடகங்களை அடக்கும் விதத்தில் செயற்படவில்லை என இராஜாங்க அமைச்சர் எஸ்.வியாழேந்திரன் தெரிவித்தார். நேற்றைய தினம் மட்டக்களப்பில் இடம்பெற்ற நிகழ்வொன்றில் கலந்துகொண்ட போதே அமைச்சர் இவ்வாறு குறிப்பிட்டார். ஜனாதிபதியோ பிரதமரோ நாட்டில் உள்ள ஊடகங்களை ஒடுக்கும் விதத்தில் செயற்படவில்லை. அவர்களிடம் அவ்வாறு எந்தவொரு திட்டமும் இல்லை. ஊடக சுதந்திரம் பேணப்பட வேண்டும் என்பதில் ஜனாதிபதி கோட்டபாய ராஜபக்ஷ அதிக கரிசனை கொண்டுள்ளதாக இராஜாங்க அமைச்சர் எஸ்.வியாழேந்திரன் தெரிவித்தார். எதிர்கட்சியினரே அடிப்படையற்ற குற்றச்சாட்டுக்களை முன்வைக்கின்றனர். அரசியல் இலாபம் பெறுவதே எதிர்கட்சியின் நோக்கமாகும். மக்களின் நியாயமான ஜனநாயக ரீதியான போராட்டங்களை அரசாங்கம் ஒடுக்கவில்லை. எனினும் கொரோனா வைரஸ் பரவல் நிலையை கருத்திற்கொண்டு பொதுமக்கள் பொறுப்புடன் செயற்பட வேண்டும் எனவும் இராஜாங்க அமைச்சர் எஸ்.வியாழேந்திரன் குறிப்பிட்டார். ", "URL": "https://www.itnnews.lk/2023/10/05/349338/", "Category": "Breaking News,தேசிய செய்திகள்", "Parent URL": null}