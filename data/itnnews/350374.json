{"Source": "ITN news", "Timestamp": "ஜூலை 19, 2021 13:02", "Headline": "பதுர்தீனின் வீட்டில் பணிபுரிந்த சிறுமி உயிரிழந்தமை தொடர்பில் தொடர்ச்சியாக விசாரணை..", "News Content": "பாராளுமன்ற உறுப்பினர் றிஷாட் பதுர்தீனின் வீட்டில் பணி புரிந்த சிறுமி உயிரிழந்தமை தொடர்பில் விஞ்ஞான ரீதியான சாட்சிகளை அடிப்படையாக வைத்து விசாரணைகள் முன்னெடுக்கப்பட்டுள்ளன. சிறுமியின் மரணப்பரிசோதனை அறிக்கைகள் இன்றைய தினம் நீதிமன்றில் சமர்ப்பிக்கப்படவுள்ளன. “நேற்றைய தினம் முன்னாள் அமைச்சரின் மனைவி, தாய் மற்றும் தந்தையிடம் மீளவும் வாக்குமூலம் பதிவு செய்யப்பட்டுள்ளது. சிறுமியை கொழும்பிற்கு அழைத்து வந்த நபரிடம் இன்றைய தினம் மேலதிக வாக்குமூலம் பதிவு செய்யப்படவுள்ளது. சிறுமி டயகம பகுதியில் இருந்தே கொழும்பிற்கு அழைத்து வரப்பட்டுள்ளார். சிறுமியின் பிரேத பரிசோதணை அறிக்கையை இன்றைய தினம் நீதிமன்றில் சமர்ப்பிக்க நடவடிக்கை எடுக்கப்பட்டுள்ளது. சிறுமி பாலியல் ரீதியான அனுகுமுறைகளுக்கு உட்படுத்தப்பட்டுள்ளமை பிரேத பரிசோதனையின் மூலம் தெரியவந்துள்ளது. குறித்த விடயம் தொடர்பில் மேலதிக விசாரணைகள் முன்னெடுக்கப்பட்டுள்ளன. விசேடமாக விஞ்ஞான ரீதியான சாட்சிகளை அடிப்படையாக வைத்து பொரள்ளை பொலிஸாரும் கொழும்பு சிறுவர் மற்றும் மகளிர் பிரிவினர் இணைந்து விசாரணைகளை முன்னெடுத்துள்ளனர்.” ", "URL": "https://www.itnnews.lk/2023/10/05/350374/", "Category": "Breaking News,அண்மைய செய்திகள்,தேசிய செய்திகள்", "Parent URL": null}