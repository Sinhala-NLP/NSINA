{"Source": "ITN news", "Timestamp": "මාර්තු 15, 2022 11:59", "Headline": "දුම්රිය වර්ජනය අවසන්", "News Content": "කිසිදු පෙර දැනුම්දීමකින් තොරව දුම්රිය වෘත්තීය සමිති කීපයක් අද උදෑසන ආරම්භ කළ  වැඩ වර්ජනය හේතුවෙන් මගී ජනතාව දැඩි අපහසුතාවට පත්වුණා. දුම්රිය සාමාන්‍යාධිකාරීවරයා සමග පැවති සාකච්ඡාවෙන් පසුව එම වැඩවර්ජනය අවසන් කිරීමට දුම්රිය සේවකයින් එකගවී තිබෙනවා. දුම්රිය රියදුරන් සහ දුම්රිය නියාමකවරුන් මෙම වැඩවර්ජනයට එක්ව සිටියා. පැය තුනකට ආසන්න කාලයක් පැවති වැඩවර්ජනය හේතුවෙන් දුම්රිය ධාවනයට ද බාධා එල්ලවුණා. අතිකාල දීමනා ලබාදීම සම්බන්ධයෙන් නිකුත්කර ඇති  චක්‍රලේඛ සම්බන්ධයෙන් පවතින ගැටලුවක් මුල්කර ගනිමිනුයි මෙම වැඩවර්ජනය ක්‍රියාත්මක කළේ. කෙසේ වෙතත් දුම්රිය සාමාන්‍යාධිකාරීවරයා සමග පැවති සාකච්ඡාවෙන් පසු වැඩ වර්ජනය අවසන් කිරීමට දුම්රිය රියදුරන් සහ නියාමකවරුන් එකගවී තිබෙනවා.         ", "URL": "https://www.itnnews.lk/2023/10/05/401300/", "Category": "දේශීය පුවත්", "Parent URL": null}