{"Source": "ITN news", "Timestamp": "නොවැම්බර් 16, 2022 16:16", "Headline": "විශාල වැව්බැමිවල ආරක්ෂාව මැනීමේ නව උපකරණයක් නිපදවයි", "News Content": "විශාල වැව්බැමිවල ආරක්ෂාව මැන බැලීම සඳහා නව උපකරණයක් නිපදවීමට වාරිමාර්ග දෙපාර්තමේන්තුවේ නිලධාරියෙකු සමත්ව තිබෙනවා. ජලාශවල  ඉදිකර ඇති බැමි මෙන්ම වැව් බැමිවල ආරක්ෂාව පවතී ද යන්න මැන බැලීමට භාවිතා කරන ඩීප් මීටරය වෙනුවට ආදේශක උපකරණයක් නිර්මාණය කිරීමට මෙසේ සමත් වූයේ වාරිමාර්ග දෙපාර්තමේන්තුවේ උපකරණ අධිකාරී එම්.පී.එස් ප්‍රනාන්දු මහතායි. තම මූල්‍ය ප්‍රතිපාදනවලින් ඔහු නිර්මානය කළ එම උපකරණය සාර්ථක අත්හදාබැලීම්වලින් අනතුරුව සංකේතාත්මකව වාරි මාර්ග අධ්‍යක්ෂ ජෙනරාල් ඉංජිනේරු කේ.ඩී.එස් නිහාල් සිරිවර්ධන මහතා වෙත භාරදීම සිදු වුණා. ", "URL": "https://www.itnnews.lk/2023/10/05/445996/", "Category": "Breaking News,දේශීය පුවත්", "Parent URL": null}