{"Source": "ITN news", "Timestamp": "මාර්තු 28, 2023 11:35", "Headline": "එක්සත් ජාතීන්ගේ ජනගහන අරමුදලෙන් ජනපතිට පැසසුම්", "News Content": "ස්ත්‍රී පුරුෂ සමානාත්මතාව සහ කාන්තා සවිබල ගැන්වීම පිළිබද ජාතික ප්‍රතිපත්තිය අනුමත කිරිමේ දී ජනාධිපති රනිල් වික්‍රමසිංහ මහතාගේ කැපවීම අගය කරන බව එක්සත් ජාතීන්ගේ ජනගහන අරමුදල පවසනවා. එක්සත් ජාතීන්ගේ ජනගහන අරමුදලේ ඇගයීම් කාර්යාලයේ අධ්‍යක්ෂ මාර්කෝ සෙගොන් මහතා ඇතුළු නියෝජිතයින් පිරිසක් ජනාධිපතිවරයා හමුවු අවස්ථාවේ මේ බව ප්‍රකාශ කෙරුණා. ජනාධිපතිවරයාගේ කැපවීම ශ්‍රී ලංකාවේ ලිංගික හා ප්‍රජනන සෞඛ්‍ය සහ අයිතිවාසිකම් සහතික කිරිමේ තීරණාත්මක පියවරක් බව ද ඔවුන් පෙන්වා දුන්නා. ප්‍රතිපත්ති,  ආයතනික හා වෘත්තීය මට්ටමින් ශක්තිමත් ජාතික ඇගයීම් හැකියාවන් වර්ධනය කිරීමේ ජයග්‍රහණ පිළිබදව ද එක්සත් ජාතීන්ගේ ජනගහන අරමුදල ශ්‍රී ලංකාවට සුබපැතුම් පිරිනැමුවා. රාජ්‍ය අංශයේ ඇගයීම් ප්‍රවර්ධනයේ දී ජනාධිපතිවරයාගේ නායකත්වය  ද ඇගයීමට ලක් කෙරුණා.           ", "URL": "https://www.itnnews.lk/2023/10/05/471436/", "Category": "දේශීය පුවත්", "Parent URL": null}