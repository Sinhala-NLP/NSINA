{"Source": "ITN news", "Timestamp": "සැප්තැම්බර් 10, 2023 09:28", "Headline": "ගිනි අවි 6ක් සමඟ සැකකරුවන් කිහිප දෙනෙකු අත්අඩංගුවට", "News Content": "ප්‍රදේශ කිහිපයක සිදුකළ වැටලීම්වලින් ගිනි අවි 6ක් සමඟ සැකකරුවන් කිහිප දෙනෙකු අත්අඩංගුවට ගෙන තිබෙනවා. දඹුල්ල නිකවටවන ප්‍රදේශයේ කළ වැටලීමකදී විදෙස් රටක නිෂ්පාදිත බෝර 12 වර්ගයේ ගිනි අවියක් සමඟ සැකකරුවෙකු අත්අඩංගුවට ගැනුණා. ඔහු 39 හැවිරිදි වියේ පසුවූ මදුරංකුලිය ප්‍රදේශයේ පදිංචිකරුවෙක්. ගෝනගංආර කඩවර වැව ප්‍රදේශයේදීද මෙරට නිෂ්පාදිත ගිනි අවියක් සමඟ සැකකරුවෙකු අත්අඩංගුවට ගැණුනා. ඔහු වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිතයි. තිරුක්කෝවිල් පොලිසියට ලැබුණු තොරතුරකට අනුව රූබස්කුලම් ප්‍රදේශයේ වැටලීමක් සිදු කෙරුණා. එහිදී මෙරට නිෂ්පාදිත ගිනි අවියක් සමඟ සැකකරුවෙකු අත්අඩංගුවට ගත් අතර ඔහු විනායගපුරම් ප්‍රදේශයේ පදිංචිකරුවෙක්. මේ අතර ඇහැටුවැව සහ මංගලගම යන ප්‍රදේශවලදීද ගිනි අවි සමඟ සැකකරුවන් අත්අඩංගුවට ගත් බවයි පොලිසිය පවසන්නේ.     ", "URL": "https://www.itnnews.lk/2023/10/05/514879/", "Category": "Breaking News,දේශීය පුවත්", "Parent URL": null}