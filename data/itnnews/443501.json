{"Source": "ITN news", "Timestamp": "නොවැම්බර් 1, 2022 08:53", "Headline": "පහල වායුගෝලය කැළඹිලි කැළඹෙයි – මි.මී. 150ට වැඩි තද වැසි තවදුරටත්", "News Content": "ශ්‍රී ලංකාව ආසන්න පහල වායුගෝලයේ කැළඹිලි ස්වභාවයක් තවදුරත් පවතින බව කාලගුණ විද්‍යා දෙපාර්තමේන්තුවෙන් නිවේදනය කරනවා. දිවයිනේ බොහෝ ප්‍රදේශවල සවස් කාලයේදී හෝ රාත්‍රී කාලයේදී වැසි හෝ ගිගුරුම් සහිත වැසි ඇති වනවා. උතුරු, බස්නාහිර සහ වයඹ පළාත්වලත්, ගාල්ල සහ මාතර දිස්ත්‍රික්කවලත් උදය කාලයේදී වැසි ද , උතුරු, වයඹ , මධ්‍යම, සබරගමුව සහ ඌව පළාත්වල ඇතැම් ස්ථානවලට මි.මී 100 කට වැඩි තද වැසි ඇතිවිය හැකියි. ගිගුරුම් සහිත වැසි සමග ඇතිවිය හැකි තාවකාලික තද සුළං වලින් සහ අකුණු මඟින් සිදු වන අනතුරු අවම කර ගැනීමට අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටියි.  ", "URL": "https://www.itnnews.lk/2023/10/05/443501/", "Category": "Breaking News,කාලගුණ අනාවැකිය", "Parent URL": null}