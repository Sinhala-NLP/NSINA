{"Source": "ITN news", "Timestamp": "දෙසැම්බර් 2, 2022 13:03", "Headline": "බෙල්ජියම් පාපන්දු කණ්ඩායම පළමු වටයෙන්ම ඉවත් වෙයි", "News Content": "ශ්‍රේණිගතකිරීම්වල දෙවන ස්ථානයේ රැදී සිටි බෙල්ජියම් පාපන්දු කණ්ඩායමට මෙවර ලෝක කුසලාන පාපන්දු තරගාවලියේ පළමු වටයෙන්ම ඉවත්වීමට සිදු වුණා. එෆ් කාණ්ඩය යටතේ ඊයේ පැවති ක්‍රොඒෂියාව හා බෙල්ජියම අතර තරගය ජයපැරදුමෙන් තොරව නිමාවට පත් වූයේ දෙපිලටම ගෝල ලබාගැනීමට නොහැකිවීම හේතුවෙන්. එම කාණ්ඩයේම කැනඩාව හා මොරක්කෝව අතර තරගය මොරොක්කෝව ජයගත්තේ ගෝල දෙකට එකක් ලෙසයි. එම ජයත් සමග මොරොක්කෝව එෆ් කාණ්ඩයේ පෙරමුණ ගනිමින් සුපිරි 16 දෙනාගේ වටයට සුදුසුකම් ලබා ගත් අතර එම කාණ්ඩයේ දෙවන ස්ථානයට පත් වූ ක්‍රොඒෂියාවද 16 දෙනාගේ වටයට සුදුසුකම් ලබා ගත්තා. ඊ කාණ්ඩය යටතේ පැවති ප්‍රබල ස්පාඤ්ඤය හා ජපානය අතර තරගයෙන් අනපේක්ෂිත පරාජයක් උරුම කරගැනීමට ස්පාඤ්ඤයට සිදු වුණා.එම තරගය ජපානය ජයගත්තේ ගෝල දෙකට එකක් ලෙසයි. එමෙන්ම ජර්මිනිය හා  කොස්ටරිකාව අතර තරගය ජර්මනිය ගෝල 4ට දෙකක් ලෙස ජයගත්තද ජර්මනියට සුපිරි 16 දෙනාගේ වටයට සුදුකම් ලබාගැනීමට වරම් ලැබුණේ නැහැ. ඒ ජපානය ස්පාඤ්ඤ හමුවේ ලැබූ ජය හේතුවෙන්. මේ අතර ඉතිහාසයේ පළමුවරට ලෝක කුසලාන පාපන්දු තරගාවලියකදී ප්‍රධාන විනිසුරු ලෙස කාන්තාවක ඊයේ යොදා ගැනුනා. ඒ ජර්මනිය හා කොස්ටරිකාව අතර පැවති තරගයේදීයී. ස්ටැෆනි පැෆට් මෙසේ ප්‍රධාන විනිසුරුවරිය ලෙස කටයුතු කළා. තරගාවලියේ  පළමු වටයේ අවසන් තරග 4 ශ්‍රී ලංකා වේලාවෙන් අද රාත්‍රියේ සහ හෙට අලුයම පැවැත්වෙනවා.දකුණු කොරියාව / පෘතුගාලයට එරෙහිව තරග බිමට  පිවිසෙන අතර උරුගුවේ කණ්ඩායම හා ගානාව අතර තරගයද අද රාත්‍රියේ  පැවැත්වෙනවා. බ්‍රසීලය හා කැමරුන් අතර තරගය හා ස්විස්ටර්ලන්තය හා සර්බියාව අතර තරගය පැවැත්වෙන්නේ ශ්‍රී ලංකා වේලාවෙන් හෙට අලුයමයි.     ", "URL": "https://www.itnnews.lk/2023/10/05/448626/", "Category": "ක්‍රීඩා,පාපන්දු", "Parent URL": null}