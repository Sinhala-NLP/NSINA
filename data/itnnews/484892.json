{"Source": "ITN news", "Timestamp": "මැයි 21, 2023 09:48", "Headline": "ගංවතුර නිසා ඉතාලියේ 36,000ක් පීඩාවට", "News Content": "ගංවතුර තත්ත්වය හේතුවෙන් ඉතාලියේ පීඩාවට පත්වූ සංඛ්‍යාව තිස්හය දහස ඉක්මවා තිබෙනවා. ගංවතුර තත්ත්වයට අමතරව නාය යෑම් 300කට අධික ප්‍රමාණයක්ද සිදුව තිබෙනවා. ඊසාන දිග ඉතාලියට බලපෑ ගංවතුර තත්ත්වය හේතුවෙන් මාර්ග 500කට ආසන්න සංඛ්‍යාවක් තවමත් ජලයෙන් යටවී තිබෙනවා. ආපදා තත්ත්වය නිසා සිදුවූ මරණ සංඛ්‍යාව 14 ක් බවයි වාර්තා වන්නේ. ඉතාලි අග්‍රාමාත්‍යවරිය වන ජෝර්ජියා මෙලෝනි ප්‍රකාශ කළේ තම රාජ්‍යයට බලපා ඇති ගංවතුර තත්ත්වය හේතුවෙන් මේ වන විට තමන් සහභාගී වී සිටින ජී හත සමුළුවෙන් දිනකට පෙර ඉවත්ව ආපසු පැමිණෙන බවයි. ", "URL": "https://www.itnnews.lk/2023/10/05/484892/", "Category": "ජාත්‍යන්තර පුවත්", "Parent URL": null}