{"Source": "ITN news", "Timestamp": "ஜூலை 28, 2021 13:30", "Headline": "ஒன்லைன் கல்வி நடவடிக்கைகளை முறைப்படுத்துவதற்காக டெப்களை வழங்க நடவடிக்கை", "News Content": "கொரோனா பரவலுக்கு மத்தியில் ஒன்லைன் கல்வி நடவடிக்கைகளை முறைப்படுத்துவதற்காக தேர்ந்தெடுக்கப்பட்ட பாடசாலைகளுக்கு டெப்களை வழங்க அரசாங்கம் நடவடிக்கை எடுத்துள்ளது. மத்துகம, தொடம்பா பிட்டிய ஆரம்ப பாடசாலைக்கு இவ்வாறு வழங்கப்பட்ட டெப்களை ஆசிரியர்கள் எடுத்துச் சென்றதாக ஒரு சிலர் சுமத்துகின்ற குற்றச்சாட்டுக்கள் உண்மைக்கு புறம்பானவையென கல்வி அமைச்சு வலியுறுத்தியுள்ளது. ஒன்லைன் ஊடாக கல்வி நடவடிக்கைகளை முன்னெடுத்துச் செல்ல வசதிகள் இல்லாத பின்தங்கிய பகுதி மாணவர்களுக்கு வசதிகளை ஏற்படுத்தி கொடுப்பதற்காக தேர்ந்தெடுக்கப்பட்ட பாடசாலைகளுக்கென கனிணிகளை வழங்க அமைச்சு நடவடிக்கை எடுத்தது. நாடு பூராகவும் இவ்வாறான 2100 வள நிலையங்களை தாபிப்பதற்கும் திட்டமிடப்பட்டுள்ளது. இவ்வேலைத்திட்டத்தின் கீழ் முதல் கட்டமாக கணினிகள் தொடம்பா பிட்டிய ஆரம்ப பாடசாலைக்கு வழங்கப்பட்டன. இவ்வாறு வழங்கப்பட்ட கணினிகளில் எவ்வித மோசடிகளும் இல்லையென வலல்லாவிட்ட வலய கல்வி பணிப்பாளர் டி.எம்.எல்.பி. திசாநாயக்க தெரிவித்துள்ளார். ", "URL": "https://www.itnnews.lk/2023/10/05/352390/", "Category": "Breaking News,தேசிய செய்திகள்", "Parent URL": null}