{"Source": "ITN news", "Timestamp": "අප්‍රේල් 4, 2022 17:10", "Headline": "ඇමෙරිකානුුවන් පසුකරමින් සිටින්නේ ජීවිතයේ භයානකම අවදියයි", "News Content": "ඇමෙරිකා ජනතාව ඔවුන්ගේ ජීවිතයේ භයානකම අවදිය පසුකරමින් සිටින බව එරට හිටපු ජනාධිපති ඩොනල්ඩ් ට්‍රම්ප් සදහන් කරනවා. ඇමෙරිකාවේ ප්‍රධානම සතුරා රුසියාව, චීනය හෝ වෙනත් විදෙස් රටක් නොව ඇමෙරිකාවේ වත්මන් පාලකයින් බවයි හිටපු ජනාධිපතිවරයා පෙන්වා දෙන්නේ. වත්මන් ජනාධිපති ජෝ බයිඩන්ගේ ප්‍රතිපත්ති හේතුවෙන් ඇමෙරිකා ආර්ථිකය දැඩි අර්බුදයකට මුහුණදී සිටින බවද ඩොනල්ඩ් ට්‍රම්ප් පවසනවා. රුසියාවෙන් ඛනිජ තෙල් හා ගෑස් මිලදී ගැනීම අත්හිටුවීමට තීරණය කිරීම ඇමෙරිකා ආර්ථිකයට අහිතකර ප්‍රතිඵල එල්ල කරන බවයි ඔහු සදහන් කරන්නේ. ඇමෙරිකාවේ සිදුවන්නේ කුමක්ද, ජනාධිපතිවරයා සිදුකරන්නේ කුමක්ද, ඔහු පවසන්නේ කුමක්ද යන්න පිළිබදව ජෝ බයිඩන්ට කිසිදු අදහසක් නොමැති බවද හිටපු ජනාධිපතිවරයා ප්‍රකාශ කරනවා.     ", "URL": "https://www.itnnews.lk/2023/10/05/405523/", "Category": "ජාත්‍යන්තර පුවත්", "Parent URL": null}