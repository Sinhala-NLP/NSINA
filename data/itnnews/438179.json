{"Source": "ITN news", "Timestamp": "ඔක්තෝබර් 1, 2022 12:42", "Headline": "රජය සතු ඉඩමකින් තේක්ක ගස් කපා ප්‍රවාහනය කරමින් සිටි හතර දෙනෙකු අත්අඩංගුවට", "News Content": "කූඨ ලේඛන සකස් කරමින් රජය සතු ඉඩමක රුපියල්  ලක්ෂ දහයක පමණ වටිනාකමින් යුත් තේක්ක ගස් කපා ප්‍රවාහනය කරමින් සිටි සැකකරුවන් හතර දෙනෙකු පස්යාල ප්‍රදේශයේදී අත්අඩංගුවට ගත්තා. මාවතගම ප්‍රදේශයේ මධ්‍යම අධිවේගී මාර්ගයට අයත් වන ඉඩමක තිබූ ගස් මෙසේ කපා ඉවත් කර තිබෙනවා. ව්‍යාජ ලේඛන සකස් කරමින් ඒවා කපා දමා ප්‍රවාහනය කරමින් තිබියදී පස්යාල දැව පරීක්ෂණ මධ්‍යස්ථානයේදීයි අත්අඩංගුවට ගෙන තිබෙන්නේ. සැකකරුවන් අත්තනගල්ල මහේස්ත්‍රාත් අධිකරණයට ඉදිරිපත් කිරීමෙන් පසුව රුපියල් ලක්ෂයක ශරීර ඇප දෙකක් මත නිදහස් කෙරුණා.   ", "URL": "https://www.itnnews.lk/2023/10/05/438179/", "Category": "දේශීය පුවත්", "Parent URL": null}