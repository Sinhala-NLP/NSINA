{"Source": "ITN news", "Timestamp": "පෙබරවාරි 14, 2023 12:37", "Headline": "මුදල් ලබා දෙන තෙක් ඡන්ද පත්‍රිකා මුද්‍රණය කළ නොහැකි බව මුද්‍රණාලයාධිපති දැනුම්දෙයි", "News Content": "මුද්‍රණාලයට මුදල් ලබා දෙන තෙක් ඡන්ද පත්‍රිකා මුද්‍රණය නොකරන බව මුද්‍රණාලයාධිපතිනිය මැතිවරණ කොමිෂන් සභාවට ලිඛිතව දැනුම් දී තිබෙනවා. ‍පළාත් පාලන මැතිවරණයට අදාළ ඡන්ද පත්‍රිකා මුද්‍රණය සදහා වැයවන වියදම් පියවා ගැනීමට අවශ්‍ය මුදල් ලබාදෙන තෙක් ඡන්ද පත්‍රිකා මුද්‍රණය නොකරන බව රජයේ මුද්‍රණාලයාධිපති ගංගානි ලියනගේ මහත්මිය මැතිවරණ කොමිසම වෙත දැනුම් දී තිබෙනවා. මැතිවරණ කොමිෂන් සභාවේ සභාපති නීතීඥ නිමල්. ජී පුංචිහේවා මහතා සදහන් කළේ ඊයේ දිනයේදී ලිඛිතව අදාළ දැනුම් දීම සිදුකළ බවයි. ඡන්ද පත්‍රිකා මුද්‍රණය කිරීම ඇතුළු පළාත් පාලන මැතිවරණයට අදාළ මුද්‍රණ කටයුතු සදහා රුපියල් මිලියන 461කට ආසන්න මුදලක් රජයේ මුද්‍රණාලය වෙත මැතිවරණ කොමිෂන් සභාව විසින් ලබාදිය යුතුයි. රජය විසින් නිකුත් කර ඇති නව චක්‍රලේඛයට අනුව රාජ්‍ය ආයතනවලින් යම් සේවාවක් සැපයීමට පෙර ඊට අදාළ ගෙවීම් සිදුකළ යුතු බැවින් ඡන්ද පත්‍රිකා මුද්‍රණය කිරීමට වැයවන මුදල් ලබාදෙන තුරු ඒවා මුද්‍රණය කිරීමට නොහැකි බවයි මෙලෙස මුද්‍රණාලයාධිපතිනිය මැතිවරණය කොමිසමට දැනුම් දී ඇත්තේ. මෙම දැනුම්දීමත් සමග තැපැල් ඡන්දය පැවැත්වීම කල් යා හැකි බවයි පැෆරල් සංවිධානය පවසන්නේ.     ", "URL": "https://www.itnnews.lk/2023/10/05/460787/", "Category": "Breaking News,නවතම පුවත්", "Parent URL": null}