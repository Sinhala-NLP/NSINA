{"Source": "ITN news", "Timestamp": "ජූනි 13, 2022 17:48", "Headline": "සැපයුම් සහ ද්‍රව්‍ය කළමනාකරණ ආයතනයට වසර 50 යි", "News Content": "පවතින ආර්ථික අර්බුදයෙන් මිදීම සදහා ජාත්‍යන්තරයෙන් රටට ගලාඑන සැපයුම් නිසි සැළසුමකින් කළමනාකරණය කළ යුතු බව සැපයුම් සහ ද්‍රව්‍ය කළමනාකරණ ආයතනයේ සභාපති සරත් ගමගේ මහතා පවසනවා. සැපයුම් සහ ද්‍රව්‍ය කළමනාකරණ ආයතනයට වසර 50 ක් පිරීම නිමිත්තෙන් එම ආයතනයේ ඉදිරි සැළසුම් පිළිබද දැනුවත් කිරීමේ හමුවක් කොළඹදී පැවැත්වුණා. එහිදී අදහස් දක්වමින් සැපයුම් සහ ද්‍රව්‍ය කළමනාකරණ ආයතනයේ සභාපති සරත් ගමගේ මහතා ප්‍රකාශ කළේ සැපයුම් කළමනාකරණය තුළින් වර්තමානයේ පවතින තත්ත්වය යම් මට්ටමකට පාලනය කරගතක හැකි බවයි. රාජ්‍ය අංශය, ත්‍රිවිධ හමුදාව සහ පොලීසිය ඇතුළු ආයතනවල දසදහසකට අධික වෘත්තිකයින් මෙම ආයතනය තුළින් බිහිකර තිබෙනවා. ආයතනයේ 50 වන සංවත්සරය වෙනුවෙන් ජාත්‍යන්තර සම්මන්ත්‍රණයක් ලබන ඔක්තෝම්බර් මස 24 වනදා කොළඹදී පැවැත්වීමට ද සැළසුම්කර ඇති බව සැපයුම් හා ද්‍රව්‍ය කළමනාකරණ ආයතනයේ උප සභාපති ජයන්ත ගාල්ලහේවා මහතා පවසනවා.               ", "URL": "https://www.itnnews.lk/2023/10/05/416823/", "Category": "දේශීය පුවත්", "Parent URL": null}