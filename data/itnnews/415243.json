{"Source": "ITN news", "Timestamp": "ජූනි 5, 2022 18:33", "Headline": "ITN ජ්‍යෙෂ්ඨ කාර්මික නිලධාරී ඉන්ද්‍රජිත් වික්‍රමසුරේන්ද්‍ර මහතා අභාවප්‍රාප්ත වෙයි", "News Content": "ස්වාධීන රූපවාහිනී සේවයේ ඉංජිනේරු අංශයේ ජ්‍යෙෂ්ඨ කාර්මික නිලධාරී ඉන්ද්‍රජිත් වික්‍රමසුරේන්ද්‍ර මහතා අභාවප්‍රාප්ත වුණා. ඉන්ද්‍රජිත් වික්‍රමසුරේන්ද්‍ර මහතා දෙණියාය විකාශනාගාරයේ ජ්‍යෙෂ්ඨ කාර්මික නිලධාරී ලෙස ක්‍රියාකරමින් සිටියා. අද උදෑසන ඇතිවූ හදිසි රෝගීතත්ත්වයක් හේතුවෙන් අභාවප්‍රාප්ත වූ අතර ඒ වනවිට ඒ මහතා 56 වන වියේ පසුවුණා. 1995 වසරේ කාර්මික නිලධාරියෙකු ලෙස ස්වාධීන රූපවාහිනියට එක්වූ ඉන්ද්‍රජිත් වික්‍රමසුරේන්ද්‍ර මහතා වසර 27 කට වැඩි කාලයක් ඉංජිනේරු අංශයේ සේවය කළා. අම්බලන්ගොඩ ධර්මාශෝක විද්‍යාලයේ ආදි ශිෂ්‍යයෙකු වන ඒ මහතා දෙදරු පියෙක්. ඉන්ද්‍රජිත් වික්‍රමසුරේන්ද්‍ර මහතාගේ හදිසි වියෝව වෙනුවෙන් ස්වාධීන රූපවාහිනී සහෝදර කාර්ය මණ්ඩලය සිය ශෝකය පළකර සිටිනවා.             ", "URL": "https://www.itnnews.lk/2023/10/05/415243/", "Category": "දේශීය පුවත්", "Parent URL": null}