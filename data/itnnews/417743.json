{"Source": "ITN news", "Timestamp": "ජූනි 18, 2022 18:46", "Headline": "සීසර්ලා ලොරිය රැගෙන යද්දී හිමිකරු ජිවිතක්ෂයට", "News Content": "වත්තේගම, පොල්ගොල්ල, මීගම්මනවත්ත ප්‍රදේශයේ තරුණයෙකු අද අලුයම ජිවිතක්ෂයට පත්වී තිබෙනවා. අදාළ තරුණයාට අයත් ලොරි රථය ලිසිං සමාගම  රැගෙන යෑමට උත්සහා කිරීමේදී ඇතිවූ ගැටුමක් නිසා මෙම මරණය සිදුවන්නට ඇති බවටයි පොලිසිය සැක කරන්නේ. වත්තේගම පොලිස්බල ප්‍රදේශයට අයත් මිගම්මනවත්ත ප්‍රදේශයේ පිහිටි මියගිය තරුණයාගේ නිවසට අදාළ ලිසිං ආයතනයේ පුද්ගලයින් පැමිණතිබෙන්නේ අද අලුයම් කාලයේදීයි.අනතුරුව ඔවුන් තරුණයාට අයත් ලොරිය රැගෙන යාමට උත්සහා දරා ඇති අතර එය වැලැක්වීමට මියගිය තරුණයා උත්සහා කර තිබෙනවා.පසුව තරුණයා ලොරිය පසුපස එලවාගොස් ලොරිය රැගෙනයාම වැලක්වීමට උත්සහා දරිමේදී තරුණයා මියයන්නට ඇතිබවයි සැක කෙරෙන්නේ . සිදුවීමෙන් මියගොස් ඇත්තේ ජාලිය කුමාර නමැති 35 හැවිරිදි තරුණයෙක් . සිද්දියට අදාළ සැකකරුවන්  මෙහෙයුම් ආරම්භ කර ඇති අතර වත්තේගම පොලිසිය මේසම්බන්දයෙන් පරීක්ෂණ සිදුකරනවා .       ", "URL": "https://www.itnnews.lk/2023/10/05/417743/", "Category": "දේශීය පුවත්", "Parent URL": null}