{"Source": "ITN news", "Timestamp": "පෙබරවාරි 17, 2022 19:42", "Headline": "ගලක් නිසා ගමක්ම නොසන්සුන්", "News Content": "කළුගල් කැඩීම නිසා  තම ගම්මානවලට දැඩි තර්ජනයක් එල්ල වන බව පවසමින් ආනමඩුව රඹාවැව  ප්‍රදේශයේ ගම්මානවල වැසියන් අද විරෝධාතවක නිරත වුණා. කෙසේ වෙතත් මෙහිදී දැඩි උණ්සුම්කාරී තත්ත්වයක් ඇති වුණේ විරෝධතාව අතරට කළුගල් කඩ සේවකයින්ද පැමිණ තවත් උද්ඝෝෂණයක් පැවැත්වීමත් සමගයි. ආනමඩුව රඹාවැව කළුගල් කැඩීමේ ස්ථාන 05 කින් තම ගම්මානවලට දැඩි බලපෑම් සිදු වන බව පවසමිනුයි එම ගම්මානවල ජනතාව අද විරෝධතාවක් පල කළේ. කළුගල් කඩන ස්ථානවලට ගොස් ඒවා ඉදිරිපිට සිය විරෝධය පල කළ මෙම පිරිස් අනතුරුව ආනමඩුව හලාවත ප්‍රධාන මාර්ගය වෙත පැමිණ මාර්ගාය හරස් කරමින් විශාල විරෝධතාවක් ආරම්භ කළා. කෙසේ වෙතත් ප්‍රදේශවාසීන් මෙලෙස විරොධතාවක නිරත වෙද්දී එම ස්ථානයට පැමිණි ගල්කඩන කොරිවල සේවකයින් ගම්වාසීන්ට විරෝධය පල කරමින් මාර්ගයේ අනික් පස සිට තවත් විරෝධතාවක් ආරම්භ කළා. අනතුරුව මෙම ස්ථානයේ උණුසුම් තත්ත්වයක් හට ගත් අතර එය පාලනය කිරීමට මහත් වෙහෙසක් ගැනීමට පොලිස් නිලධාරීන්ට සිදු වුණා. ", "URL": "https://www.itnnews.lk/2023/10/05/395730/", "Category": "දේශීය පුවත්", "Parent URL": null}