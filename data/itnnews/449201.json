{"Source": "ITN news", "Timestamp": "දෙසැම්බර් 5, 2022 17:58", "Headline": "ලංගම සභාපතිට ඉල්ලා අස්වන්නැයි දැනුම් දීමක්", "News Content": "ලංගම සභාපති කිංස්ලි රණවක මහතාට වහාම එම ධුරයෙන් ඉල්ලා අස්වන ලෙස ප්‍රවාහන හා මහා මාර්ග අමාත්‍ය බන්දුල ගුණවර්ධන මහතා දන්වා තිබෙනවා.  ජනතා සුබසාධනය උදෙසා ගනු ලබන රජයේ තීරණ ක්‍රියාත්මක නොකිරීම ඊට හේතුව බවයි අමාත්‍යාංශය පවසන්නේ. ලංකා ගමනාගමන මණ්ඩල පනතට අනුව පැවරී ඇති බලතල ප්‍රකාරවයි ලංගම සභාපතිවරයාට ඉල්ලා අස්වන ලෙස ප්‍රවාහන හා මහාමාර්ග අමාත්‍යවරයා දැනුම් දී ඇත්තේ. අමාත්‍ය මණ්ඩලය ගන්නා තීරණ අධ්‍යක්ෂ මණ්ඩලය මගින් හිතා මතාම ක්‍රියාත්මක නොකිරීම මීට ආසන්නතම හේතුවයි. රජය අරමුණු කර ඇති ජනහිතවාදී ඉලක්කයන් කරා ආයතනය රැගෙන යාමට දායකනොවීම ද මෙම තීරණයට හේතුවි ඇති බවයි අමාත්‍යාංශය පවසන්නේ. ඒ අනුව ලංගම අධ්‍යක්ෂ මණ්ඩලයෙන් සභාපති ධුරයෙන් සහ සාමාජිකත්වයෙන් ඉල්ලා අස්වන ලෙසයි කිංස්ලි රණවක මහතා වෙත අමාත්‍ය බන්දුල ගුණවර්ධන මහතා දැනුම් දි ඇත්තේ.       ", "URL": "https://www.itnnews.lk/2023/10/05/449201/", "Category": "Breaking News,දේශීය පුවත්", "Parent URL": null}