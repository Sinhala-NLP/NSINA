{"Source": "ITN news", "Timestamp": "නොවැම්බර් 24, 2022 17:09", "Headline": "ඩොලර් රුපියල් බවට මාරු නොකරන ව්‍යාපාරිකයින් පිළිබඳ තොරතුරු හෙළි කරනවා", "News Content": "අපනයන හරහා උපයන ඩොලර් රුපියල් බවට මාරු නොකරන ව්‍යාපාරිකයින් පිළිබද තොරතුරු හා ඔවුන් උපයා ඇති ආදායම රටට හෙළි කරන බව  මහබැංකු අධිපති ආචාර්ය නන්දලාල් වීරසිංහ මහතා පවසනවා. ඇගලුම් අපනයනකරුවන්ගේ 40 වන වාර්ෂික සම්මේලනය පසුගිදා කොලඹදී පැවැත්වුණා. මහබැංකු අධිපති ආචාර්ය නන්දලාල් වීරසිංහ මහතායි ප්‍රධාන ආරාධිතයා ලෙස මීට එක්ව සිටියේ. සම්මේලනයේ විශේෂ ආරාධිතයා ලෙස ශ්‍රී ලංකාවේ ඇමෙරිකා තානාපතිනි ජුලි චන්ක් මහත්මිය සහභාගී වුණා. එක්සිමෝ ෆැෂන් නිට්වෙයාර් පුද්ගලික සමාගමේ ප්‍රධාන විධායක නිලධාරී හා ස්වාධීන රූපවාහිනියේ අධ්‍යක්ෂ මණ්ඩල සාමාජික ඉන්දික ලියනහේවගේ මහතා ඇගලුම් අපනයනකරුවන්ගේ සංගමයේ නව සභාපතිවරයා ලෙස  මෙහිදී තේරීපත් වුණා.     ", "URL": "https://www.itnnews.lk/2023/10/05/447437/", "Category": "දේශීය පුවත්", "Parent URL": null}