{"Source": "ITN news", "Timestamp": "ජූනි 11, 2023 16:15", "Headline": "මාලඹේ වැඩබිමකදී මියගිය දරුවාගේ සීයාට ඇප", "News Content": "මාලඹේ හල්බරාව ප්‍රදේශයේ වැඩබිමකදී සිදුවු පස් හැවිරිදි දරුවාගේ මරණය සම්බන්ධයෙන් අත්අඩංගුවට ගත් දරුවාගේ සීයා අධිකරණයට ඉදිරිපත් කිරීමෙන් පසු ඇප මත මුදාහැරුණා. හල්බරාව ප්‍රදේශයේ වැඩබිමකදී පස්හැවිරිදි මෙම දරුවා මියගියේ පසුගිය 8 වනදායි. තණකොල කපන යන්ත්‍රයක තලය වැදීමෙන් දරුවාගේ මරණය සිදුව ඇති බවටයි පසුව අනාවරණය වුණේ. මේ සම්බන්ධයෙන් තණකොල කපන යන්ත්‍රය ක්‍රියාත්මක කළ පුද්ගලයා අත්අඩංගුවට ගැණුනු අතර ඔහු අධිකරණයට ඉදිරිපත් කිරීමෙන් පසු ලබන 15 වනදා දක්වා රක්ෂිත බන්ධනාගාර ගත කෙරුණා. දරුවාගේ මියයාම සම්බන්ධයෙන් 63 හැවිරිදි දරුවාගේ සීයා ද ඊයේ පස්වරුවේ අත්අඩංගුවට ගැණුනු අතර අද දිනයේ අලුත්කඩේ ප්‍රධාන මහේස්ත්‍රාත් අධිකරණයට ඉදිරිපත් කෙරුණා. දරුවා පිළිබද නිසි අවදානය යොමු නොකිරීම සහ නොසලකා හැරීම ඔහුට එල්ල වූ චෝදනාවයි. මෙහිදී කරුණු සලකා බැලූ මහේස්ත්‍රාත්වරයා ලක්ෂ 3 බැගින් වූ ශරීර ඇප දෙකක් මත ඔහුට ඇප නියම කෙරුණු අතර ලබන 15 වනදා අධිකරණයේ පෙනීසිටින ලෙස ද නියෝග කෙරුණා.         ", "URL": "https://www.itnnews.lk/2023/10/05/491088/", "Category": "දේශීය පුවත්", "Parent URL": null}