{"Source": "ITN news", "Timestamp": "මාර්තු 11, 2023 18:50", "Headline": "දිස්ත්‍රික්ක කිහිපයක වායුගෝලයේ ගුණාත්මකභාවය පහළට", "News Content": "දිස්ත්‍රික් කිහිපයක වායුගෝලයේ ගුණාත්මකභාවය අද පෙරවරුවේ පහළ ගොස් තිබීම හේතුවෙන් සෞඛ්‍යයට අහිතකර තත්ත්වයක් මතු වුණා. එමෙන්ම දිවයිනේ ප්‍රදේශ කිහිපයක වැසි සහිත කාලගුණ තත්ත්වයකුයි පවතින්නේ. ගොඩනැගිලි පර්යේෂණ සංවිධානය පෙන්වා දෙන්නේ අද පෙරවරුව වන විට දිස්ත්‍රික් කිහිපයක වායුගෝලයේ ගුණාත්මකභාවය සැළකිය යුතු ලෙස පහළ ගොස් ඇති බවයි. කොළඹ හා පුත්තලම යන දිස්ත්‍රික්වල එම අගය 149 ක් ලෙස සටහන් වුණා. බදුල්ල දිස්ත්‍රික්කයේ වායු දූෂණ තත්ත්ව දර්ශකය සටහන් වූයේ 151 ක් ලෙසටයි. කෙසේ වුවද හෙට දිනය වන විට එම තත්ත්වය පහව යනු ඇති බවද ගොඩනැගිලි පර්යේෂණ සංවිධානය පෙන්වා දෙනවා.   ", "URL": "https://www.itnnews.lk/2023/10/05/467229/", "Category": "Breaking News,දේශීය පුවත්", "Parent URL": null}