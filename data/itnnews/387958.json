{"Source": "ITN news", "Timestamp": "ජනවාරි 10, 2022 15:53", "Headline": "අවශ්‍යතාවට සරිලන තරම් ගෑස් තොග තමන් සතු බව ලිට්රෝ සමාගම පවසයි", "News Content": "ගෘහස්ථ සහ වාණිජ  වෙළදපොල අවශ්‍යතාවට සරිලන තරම් ගෑස් තොග තමන් සතුව පවතින බව ලිට්රෝ ගෑස් සමාගම පවසනවා. ලිට්‍රෝ ගෑස් සමාගම තම දෛනික ගෑස් පිරවුම් සහ ගෑස් බෙදාහැරීමේ කටයුතු දෛනික අවශ්‍යතාවට ද වඩා වැඩියෙන් නිකුත් කර ඇති බවයි ලිට්‍රෝ සමාගම නිවේදනයක් නිකුත් කරමින් සදහන් කරන්නේ. පාරිභෝගිකයින් සතු අමතර ගෑස් සිලින්ඩර් සදහා ගෑස් ලබා ගැනීමට යොමු වීමෙන් අධික වෙළෙදපොල ඉල්ලුමක් නිර්මාණය වී ඇති බව එම නිවේදනයේ සදහන්. නියමිත මිළ ගණන්වලට වඩා වැඩි මිලට ගෑස් අලෙවි කරන්නන් පිළිබදව දුරකතන අංක 1311 අංකයට දැනුම් දෙන ලෙසයි ලිට්‍රෝ සමාගම ඉල්ලා සිටින්නේ.   ", "URL": "https://www.itnnews.lk/2023/10/05/387958/", "Category": "දේශීය පුවත්", "Parent URL": null}