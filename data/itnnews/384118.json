{"Source": "ITN news", "Timestamp": "දෙසැම්බර් 21, 2021 13:58", "Headline": "නවසීලන්තය විදෙස් සංචාරකයින්ට රට විවෘත කිරීම කල් දමයි", "News Content": "විදෙස් සංචාරකයින්ට රට විවෘත කිරීම පෙබරවාරි මාසයේ අග දක්වා කල් දැමීමට නවසීලන්ත රජය තීරණය කර තිබෙනවා. ඔමික්‍රෝන් ප්‍රභේදය ලොවපුරා සීඝ්‍රයෙන් ව්‍යාප්ත වීම හේතුවෙනුයි නවසීලන්තය මෙම තීරණය ගෙන ඇත්තේ. එමෙන්ම නිරෝධායන කාල සීමාව දින 7 සිට දින 10 දක්වා වැඩි කිරීමට ද පියවර ගෙන තිබෙනවා. එමෙන්ම එරටට පැමිණෙන සෑම පුද්ගලයෙකුම පැය 48කට පෙර පීසීආර් පරික්ෂණයක් ද සිදුකළ යුතුයි.  ලබන ජනවාරි මාසයේදී විදෙස් සංචාරකයින් සදහා නවසීලන්තය යළි විවෘත කිරීමට මීට පෙර තීරණය කර තිබුණා. කොරෝනා වයිරස ව්‍යාප්තිය මැඩලීමට දැඩි නීති පැනවූ රටක් ලෙසයි නවසීලන්තය හැදින්වෙන්නේ.       ", "URL": "https://www.itnnews.lk/2023/10/05/384118/", "Category": "ජාත්‍යන්තර පුවත්", "Parent URL": null}