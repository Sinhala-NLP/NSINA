{"Source": "ITN news", "Timestamp": "ஜூலை 14, 2022 12:00", "Headline": "கொழும்பு மாவட்டத்திற்கு மீண்டும் ஊரடங்கு சட்டம் பிறப்பிப்பு..", "News Content": "இன்று நண்பகல் 12 மணி முதல் நாளை அதிகாலை 5 மணி வரை கொழும்பு மாவட்டத்திற்கு ஊரடங்கு சட்டம் அமுல்ப்படுத்தப்பட்டுள்ளது. பொது மக்கள் பாதுகாப்பு கட்டளைச்சட்டத்தின் விதிமுறைகளின் கீழ் பதில் ஜனாதிபதி ரணில் விக்ரமசிங்கவினால் இது தொடர்பான அதிவிசேட வர்த்தமானி வெளியிடப்பட்டுள்ளது. பொதுமக்களின் பாதுகாப்பை முன்னெடுத்துச்செல்வதற்கென குறித்த தீர்மானம் பெறப்பட்டுள்ளது. குறித்த காலப்பகுதியில் பொது வீதி, ரயில் வீதி, பொது பூங்காக்கள், பொது விளையாட்டரங்குகள், கடற்கரை பகுதிகள் உள்ளிட்ட பொது இடங்களுக்கு செல்ல வேண்டாமென அறிவிக்கப்பட்டுள்ளது. ", "URL": "https://www.itnnews.lk/2023/10/05/423094/", "Category": "Breaking News,முதன்மை செய்தி", "Parent URL": null}