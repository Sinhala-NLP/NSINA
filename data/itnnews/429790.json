{"Source": "ITN news", "Timestamp": "අගෝස්තු 19, 2022 12:00", "Headline": "IOC සමාගම දැක්වූ සහයෝගයට තෙල් ඇමතිගේ ප්‍රනාමය [Photos]", "News Content": "ලංකා විදුලිබල මණ්ඩලය ප්‍රතිව්‍යුහගත කිරීමේ සැළසුම්වලට සහාය දෙන බවට එහි වෘත්තීය සමිති ප්‍රතිඥා දී ඇතැයි අමාත්‍ය කංචන විජේසේකර මහතා පවසනවා. මේ අතර පසුගිය කාලයේ පැවති ඉන්ධන අර්බුදය කළමනාකාරණය කිරීමේදී ලංකා අයිඕසී සමාගම  දැක්වූ සහයෝගය සම්බන්ධයෙන් අමාත්‍යවරයා ප්‍රනාමය පුද කරනවා. ලංකා IOC සමාගමේ ප්‍රධාන කාර්යාලයේදී එහි සේවක පිරිසක් හමුවෙමින් අමාත්‍යවරයා මේ බව කියා සිටියා. IOC සමාගමේ ආරාධනයකට අනුවයි අමාත්‍යවරයා මෙසේ සංචාරය කර තිබෙන්නේ. ඉන්ධන අර්බුදය, ජාතික ඉන්ධන අවසරපත් ක්‍රමවේදය ඇතුළු කරුණු රැසක් පිළිබදව මෙහිදී සාකච්ඡා කර තිබෙනවා. යෝජිත ප්‍රතිසංස්කරණ හා පුනර්ජනනීය බලශක්ති නිෂ්පාදනයට අදාල  ගැටලු සාකච්ඡා කිරීම සදහා ලංකා විදුලිබල මණ්ඩල සේවක සන්ධානයේ සාමාජිකයන් පිරිසක් අමාත්‍ය කංචන විජේසේකර මහතා හමු වුණා. විදුලිබල මණ්ඩලයේ සියලුම අංශ නියෝජනය කරමින් සේවක සේවිකාවන් මෙම අවස්ථාවට සහභාගී වුණා.                 ", "URL": "https://www.itnnews.lk/2023/10/05/429790/", "Category": "දේශීය පුවත්", "Parent URL": null}