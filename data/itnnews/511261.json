{"Source": "ITN news", "Timestamp": "අගෝස්තු 27, 2023 11:54", "Headline": "පර්ල් නෞකාවේ රක්ෂණ සමාගම ගෙවීමට එකඟ වූ වන්දි මුදල ඇ.ඩොලර් 878000ක් – අමාත්‍ය විජේදාස රාජපක්ෂ", "News Content": "එක්ස්ප්‍රස් පර්ල් නෞකාවේ රක්ෂණ සමාගම ගෙවීමට එකඟ වූ වන්දි මුදල ඇමෙරිකා ඩොලර් අටලක්ෂ හැත්තෑ අටදහසක් බව අමාත්‍ය ආචාර්ය විජේදාස රාජපක්ෂ මහතා පවසනවා. අදාළ රක්ෂන සමාගම ලබාදීමට කැමැත්ත පළකර ඇති මුදල ඇමෙරිකා ඩොලර් මිලියන අටලක්ෂ පනස්දහසක් බවට පාර්ලිමේන්තුවේදී ප්‍රකාශ කළේ අතපසුවීමකින් බවයි අමාත්‍යවරයා පවසන්නේ. කොළඹ පැවති උත්සවයකින් අනතුරුව මාධ්‍ය හමුවේ අදහස් දක්වමින් අමාත්‍යවරයා මේ බව ප්‍රකාශ කළා. පසුගිය සිකුරාදා දිනයේ දී පාර්ලිමේන්තුවේදී හදිසියේ අසන ලද අතුරු ප්‍රශ්නයක් හේතුවෙන් මෙම සංඛ්‍යා ලේඛන පරස්පරව ප්‍රකාශවීමට හේතුවූ බවයි අමාත්‍යවරයා පවසන්නේ. සිංගප්පූරු අධිකරණයේ මෙම නඩුව පවතින අතර ඊට අගතියක් නොවන පරිදි වන්දි මුදල ලබාදීමට රක්ෂණ සමාගම එකඟවී ඇති බවත් ඒ අනුව ආසන්න වශයෙන් ශ්‍රී ලංකා මුදලින් එය රුපියල් මිලියන 291 පමණ වන බවත් අමාත්‍යවරයා පවසනවා.       ", "URL": "https://www.itnnews.lk/2023/10/05/511261/", "Category": "Breaking News,දේශීය පුවත්,නවතම පුවත්", "Parent URL": null}