{"Source": "ITN news", "Timestamp": "සැප්තැම්බර් 22, 2022 10:57", "Headline": "අර්බුදයෙන් ගොඩඒමට ශ්‍රී ලංකාවට ඕස්ට්‍රේලියාවේ සහය", "News Content": "ශ්‍රී ලංකාව මුහුණදී සිටින දැඩි ආර්ථික අර්බුදයෙන් ගොඩඒමට ඕස්ට්‍රේලියාව දීර්ඝ කාලීනව සහයෝගය ලබා දෙන බව මෙරට ඕස්ට්‍රේලියා මහකොමසාරිස් පෝල් ස්ටිවන් මහතා පවසනවා. ඕස්ට්‍රේලියා මහකොමසාරිස් පෝල් ස්ටිවන් මහතා අස්ගිරි මහාවිහාරය වෙත පැමිණ එම පාර්ශ්වයේ මහානායක අතිපූජ්‍ය වරකාගොඩ ශ්‍රී ඤාණරතන ස්වාමීන්වහන්සේ බැහැදැක ආශිර්වාද ලබා ගත්තා. ඉන් අනතුරුව මාධ්‍ය හමුවේ අදහස් දක්වමින් මහකොමසාරිස්වරයා සදහන් කළේ ශ්‍රී ලංකාවට ඕස්ට්‍රේලියාව පූර්ණ සහාය ලබා දෙන බවයි. මෙරට ආර්ථික ගැටලුකාරී තත්ත්වය කඩිනමින් යහපත් තත්ත්වයට හැරෙනු ඇතැයි තමන් විශ්වාස කරන බව ද  ඕස්ට්‍රේලියා මහකොමසාරිස්වරයා තවදුරටත් කියා සිටියා. මෙහිදී අස්ගිරි මහනාහිමියන් ඕස්ට්‍රේලියා මහකොමසාරිස්වරයා හමුවී කියා සිටියේ මෙරට උගත් තරුණ පිරිස් සදහා ඕස්ට්‍රේලියාවේ රැකියා අවස්ථා වැඩි වශයෙන් ලබාදීම  අත්‍යවශ්‍ය බවයි.       ", "URL": "https://www.itnnews.lk/2023/10/05/436472/", "Category": "දේශීය පුවත්", "Parent URL": null}