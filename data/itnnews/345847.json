{"Source": "ITN news", "Timestamp": "ජූනි 28, 2021 19:04", "Headline": "එජාපයේ නව මන්ත්‍රීවරුන් 74 දෙනෙකුට පත්වීම් ලිපි", "News Content": "පශ්චාත් කොවිඩ් යුගයට මුහුණ දීමට නම් දීර්ඝ කාලීන ජාතික ප්‍රතිපත්ති වෙත යොමු විය යුතු බව එක්සත් ජාතික පක්ෂයේ නායක පාර්ලිමේන්තු මන්ත්‍රී රනිල් වික්‍රමසිංහ මහතා පවසනවා. සිරිකොත පක්ෂ මූලස්ථානයේ පැවති උත්සවයකට එක් වෙමිනුයි  ඒ මහතා මේ අදහස් පළ කළේ. එක්සත් ජාතික පක්ෂයේ විනය ක්‍රියාමාර්ග හේතුවෙන් ඉවත් කළ පළාත් පාලන මන්ත්‍රීවරුන් වෙනුවට නව මන්ත්‍රීවරුන් 74 දෙනෙකු සදහා පත්වීම් ලිපි ප්‍රධානය අද සිදු කෙරුණා. ඒ පක්ෂ නායක පාර්ලිමේන්තු මන්ත්‍රී රනිල් වික්‍රමසිංහ මහතාගේ ප්‍රධානත්වයෙන්. එක්සත් ජාතික පක්ෂය පළ කරන සිය රට පුවත් පතේ වෙබ් කලාපය එළි දැක්වීමද මෙහිදී සිදු කෙරුණා.   ", "URL": "https://www.itnnews.lk/2023/10/05/345847/", "Category": "දේශීය පුවත්", "Parent URL": null}