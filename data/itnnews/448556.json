{"Source": "ITN news", "Timestamp": "දෙසැම්බර් 2, 2022 10:01", "Headline": "ප්‍රමිතියෙන් තොර කොම්පොස්ට් පොහොර සැපයූ සමාගමක් අසාදූ ලේඛණ ගත කෙරේ", "News Content": "ගාල්ල දිස්ත්‍රික්කයේ ගොවීන්ට ප්‍රමිතියෙන් තොර කොම්පොස්ට් පොහොර සැපයු සමාගමක් අසාදූ ලේඛණ ගත කෙරුණා. අදාළ සමාගම නිෂ්පාදනය කළ කොම්පොස්ට් පොහොරවල සියයට තිස්හතරකට වඩා තිබි ඇත්තේ වැලි බව සනාථ වීමෙන් පසුවයි මෙම තීරණය ගෙන තිබෙන්නේ. අදාළ ආයතනය වහාම අසාදූ ලේඛණ ගත කරන ලෙසට අමාත්‍ය මහින්ද අමරවීර මහතා ජාතික පොහොර ලේකම් කාර්යාලයට උපදෙස් ලබා දුන්නා. කෘෂිකර්ම අමාත්‍යාංශයේ පැවති පළාත් කෘෂිකර්ම සමුළුවේදි අමාත්‍යවරයා මේ සම්බන්ධයෙන් ගාල්ල දිස්ත්‍රික් ලේකම්වරයාගෙන් කරුණු විමසීමක් සිදුකළා. වී වගාව සදහා ගොවීන්ට මෙම පොහොර නිකුත් කර තිබෙනවා. අදාළ සමාගමට එරෙහිව නඩු පැවරීමටත් තීරණය කෙරුණ‌ා.       ", "URL": "https://www.itnnews.lk/2023/10/05/448556/", "Category": "දේශීය පුවත්", "Parent URL": null}