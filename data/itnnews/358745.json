{"Source": "ITN news", "Timestamp": "අගෝස්තු 27, 2021 19:10", "Headline": "පරාක්‍රම සමුද්‍රයේ වැව් කණ්ඩියේ ඇවිදින මංතීරුවේ වැඩ තාවකාලිකව නවත්තයි", "News Content": "පොළොන්නරුව පරාක්‍රම සමූද්‍රයේ වැව් කණ්ඩිය මත ඉදිකරන්න ගිය ඇවිදින මංතීරුවේ වැඩ කටයුතු තාවකාලිකව අත්හිටුවා තිබෙනවා. වාරිමාර්ග දෙපාර්තමේන්තුව මගින් පොලොන්නරුව පරාක්‍රම සමූද්‍රයේ වැව් බැම්ම මත ඇවිදින මංතීරුවක් ඉදිකිරීමේ කටයුතු ආරම්භ කළා. මෙය සංචාරක ආකර්ෂණය සහිතව පරිසරයට හානියක් නොවන අයුරින් ඉදිකිරීමටයි එම දෙපාර්තමේන්තුව සැළසුම් කර තිබුණේ. එහෙත් ප්‍රදේශයේ භික්ෂූන්වහන්සේගෙන් එල්ල වූ විරෝධතාවය හේතුවෙන් එහි ඉදිකිරීම් අත්හිටුවීමට පියවර ගත් බව පොලොන්නරුව දිස්ත්‍රික් සංවර්ධන කමිටු සභාපති පාර්ලිමේන්තු මන්ත්‍රී අමරකීර්ත් අතුකෝරල මහතා ප්‍රකාශ කළා.       ***රංජිත් / උපුල් ශාන්ත /අසංක / 05.48 () ", "URL": "https://www.itnnews.lk/2023/10/05/358745/", "Category": "දේශීය පුවත්", "Parent URL": null}