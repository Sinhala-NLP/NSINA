{"Source": "ITN news", "Timestamp": "ඔක්තෝබර් 17, 2021 16:21", "Headline": "කාපට් ඇතිරූ මාතර, නාවින ගුණවර්ධන මාවත ජනතා අයිතියට", "News Content": "මාතර, නාවින ගුණවර්ධන මාවත කාපට් අතුරා සංවර්ධනය කිරීමෙන් පසු ජනතා අයිතියට පත් කිරීම සිදුකෙරුණා. අමාත්‍ය ඩලස් අලහප්පෙරුම මහතාගේ ප්‍රධානත්වයෙනුයි මාර්ගය ජනතා අයිතියට පත් කිරීම සිදුකෙරුණේ. මහා මාර්ග අමාත්‍යංශයේ අධීක්ෂණය යටතේ මාස තුනක කාලයක් තුළදී මෙම සංවර්ධන ව්‍යාපෘතිය සම්පූර්ණ කෙරුණා. ඊට වැය කෙරුනු මුදල රුපියල් මිලියන 9 ක්. මීටර් 800 ක දුර ප්‍රමාණයක් කාපට් අතුරා සංවර්ධනය කර තිබෙනවා. මෙම මාර්ගය දැඩි අබලන් තත්ත්වයෙන් පැවතීම නිසා ප්‍රදේශයේ ජනතාවට වැසි දිනවල දී ගමනා ගමනය අසීරුවී තිබුණා.           ", "URL": "https://www.itnnews.lk/2023/10/05/369877/", "Category": "දේශීය පුවත්", "Parent URL": null}