{"Source": "ITN news", "Timestamp": "මැයි 5, 2022 14:16", "Headline": "මහවැලි කලාප වල පවුල් සඳහා ඉඩම් ඔප්පු", "News Content": "මහවැලි කලාප වල පවුල් සඳහා ඉඩම් හිමිකම් ඔප්පු ප්‍රධානය  කිරිමේ වැඩපිළිවෙලක් රජය ක්‍රියාවට නංවා තිබෙනවා. මහවැලි කලාප තුළ නවක ඉඩම් හිමියන් ලෙස පදිංචි කළ සෑම පවුලකටම තම භූමියේ  අයිතිය ලබා දිම අරමුණු කර ගනිමින් ක්‍රියාවට නංවා ඇති මෙම වැඩපිළිවෙල නම්කර ඇත්තේ  ඔබේ මහවැලි උරුමය ලෙසයි. ඒ යටතේ නව මොරගහකන්ද මහවැලි කලාපයට අයත්  මහවැලි ඩි කලාපයේ බිසෝපුර හා බණ්ඩාරගම පවුල් සදහා ඉඩම් ඔප්පු ප්‍රධානය කිරිම සිදු කෙරුණේ රාජ්‍ය අමාත්‍යය සිරිපාලගම්ලත් මහතාගේ ප්‍රධානත්වයෙන්. මෙහිදි පවුල් 125 කට ඔබේ මහවැලි උරුමය හිමිකම් ඔප්පු ලබා දිම සිදු කෙරුණා. වැඩපිළිවෙල අඛණ්ඩව ක්‍රියාත්මක කිරිමට කටයුතු යොදා ඇති අතර පාර්ලිමේන්තු මන්ත්‍රි අමරකීර්ති අතුකෝරාල මහතා ඇතුළු පිරිසක් මෙම අවස්ථාවට එක්ව සිටියා.     ", "URL": "https://www.itnnews.lk/2023/10/05/409912/", "Category": "දේශීය පුවත්", "Parent URL": null}