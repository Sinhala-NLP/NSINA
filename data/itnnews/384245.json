{"Source": "ITN news", "Timestamp": "දෙසැම්බර් 22, 2021 10:27", "Headline": "දක්ෂිණ අධිවේගී මාර්ගයේ අනතුරකින් දෙදෙනෙකු ජීවිතක්ෂයට", "News Content": "දක්ෂිණ අධිවේගි මාර්ගයේ අපරැක්ක ප්‍ර දේශයේ දී බවුසර් රථයක් නවතා තිබූ ලොරි රථයක ගැටී සිදුවූ අනතුරකින් පුද්ගලයින් දෙදෙනෙකු මිය ගියා. මෙම අනතුරෙන් මිය ගිය එක් පුද්ගලයෙකු වන්නේ වයස අවුරුදු 72 ක් වන ලොරි රථයේ රිය සහයකයායි. ඔහු කඩවත ප්‍රදේශයේ පදිංචිකරුවෙක්. 61 හැවිරිදි බවුසර් රථයේ රියදුරුද සිද්ධියෙන් මිය ගියා. ඔහු ගෝනවල ප්‍රදේශයේ පදිංචිකරුවෙක්. සෝලා පැනල් පැටවූ ලොරි රථය එම පැනල් ගැලවී තිබේද යන්න පිළිබද පරීක්ෂා කරමින් තිබියදීයි ඉන්ධන බවුසරය මෙසේ ගැටී තිබෙන්නේ. මේ අතර අධිවේගි මාර්ගවල ගමන් කිරීමේ දී මාර්ග නීති අකුරටම පිළි පැදීමට ක්‍රියා කළ යුතු බවයි පොලිසිය අවධාරණය කරන්නේ. ", "URL": "https://www.itnnews.lk/2023/10/05/384245/", "Category": "Breaking News,දේශීය පුවත්", "Parent URL": null}