{"Source": "ITN news", "Timestamp": "මාර්තු 19, 2023 06:20", "Headline": "කොටහේනේ වෙඩි තැබීමක්", "News Content": "කොටහේන පරමානන්ද මාවතේ දී සිදුකළ වෙඩි තැබීමකින් පුද්ගලයෙකු බරපතළ තුවාල ලබා කොළඹ ජාතික රෝහලට ඇතුළත් කළ බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නීතිඥ නිහාල් තල්දුව මහතා පවසනවා. යතුරුපැදියකින් පැමිණි පුද්ගලයන් දෙදෙනෙකු විසින් පිස්තෝලයකින් මෙම වෙඩිතැබීම සිදුකර තිබෙනවා. වෙඩි වැදීමෙන් තුවාල ලබා ඇත්තේ ත්‍රිරෝද රථ කාර්මිකයකු බවයි ඒ මහතා ප්‍රකාශ කළේ. සිද්ධිය සම්බන්ධයෙන් මෙතෙක් කිසිවෙකුත් අත්අඩංගුවට ගෙන නොමැති අතර සැකකරුවන් සොයා කොටහේන පොලිස් විමර්ශන ක්‍රියාත්මකයි.   ", "URL": "https://www.itnnews.lk/2023/10/05/469301/", "Category": "දේශීය පුවත්", "Parent URL": null}