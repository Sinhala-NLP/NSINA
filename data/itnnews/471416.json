{"Source": "ITN news", "Timestamp": "මාර්තු 28, 2023 11:18", "Headline": "අටපට්ටමට 14 වෙනි වරටත් ජනතා සම්මානය", "News Content": "ශ්‍රී ලංකාවේ ජනප්‍රියතම රූපවාහිනී වැඩසටහන ලෙස ස්වාධීන රූපවාහිනීයේ අටපට්ටම 14 වන වරටත් ජනතා සම්මානයෙන් පිදුම් ලැබුවා. 2023 ස්ලිම් කැන්ටා ජනතා සම්මාන උළෙල ඊයේ පැවැත්වුණා. මෙම සම්මාන උළෙලේ දී 14 වන වරටත් ස්වාධීන රූපවාහිනියේ අටපට්ටම වැඩසටහන ශ්‍රී ලංකාවේ ජනප්‍රියම රූපවාහිනී වැඩසටහන ලෙස සම්මාන ලැබීම විශේෂත්වයක්. එහි නිෂ්පාදක ආචාර්ය හසන්ත හෙට්ටිආරච්චි මහතා මෙම සම්මානය ලබාගත්තා. ජනතා සම්මාන උළෙල සදහා ශ්‍රී ලංකාවේ ජනප්‍රියතම රූපවාහිනී වැඩසටහන ලෙස අවසන් වටයට හසන්ත හෙට්ටිආරච්චි නිෂ්පාදනය කරන දොරමඩලාව වැඩසටහන ද තේරී පත්වී තිබීම විශේෂත්වයක්. ජනප්‍රියම රූපවාහිනී වැඩසටහන ලෙස 14 වන වරටත් අටපට්ටම සම්මාන ලැබූවේ  සියලු නාලිකාවල සියලු වැඩසටහන් අබිබවමිනුයි. ජාතික සමීක්ෂණයකින් සම්මානලාභීන් තෝරා ගැනීම මෙම සම්මාන උළෙලේ විශේෂත්වයයි.     ", "URL": "https://www.itnnews.lk/2023/10/05/471416/", "Category": "Breaking News,දේශීය පුවත්", "Parent URL": null}