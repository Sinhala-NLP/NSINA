{"Source": "ITN news", "Timestamp": "ජූනි 13, 2022 17:34", "Headline": "විදුලි ජනන යන්ත්‍රයක් සොරකම් කළ පුද්ගලයින් දෙදෙනෙකු අත්අඩංගුවට", "News Content": "වීරකැටිය බැදිගම ප්‍රදේශයේ ඉඩමක තිබී විදුලි ජනක යන්ත්‍රයක්  සහ එය සොරකම් කළ පුද්ගලයින් දෙදෙනෙකු වීරකැටිය පොලීසිය අත්අඩංගුවට ගත්තා. මෙය හුණුපිටිය ගංගාරාම විහාරස්ථානයට අයත් විදුලිජනක යන්ත්‍රයක් බවටයි පැවසෙන්නේ. ගංගාරාම විහාරස්ථානයට අයත් බව කියන බැදිගම වේරගොඩ ප්‍රදේශයේ අක්කර 135 ක ඉඩමක තිබූ විදුලි ජනන යන්ත්‍රයක් සොරකම් කර ඇති බවට වීරකැටිය පොලීසියට පැමිණිල්ලක් ලැබී තිබුණා. ඒ අනුව කළ වැටලීමේදී සැකකරුවන් දෙදෙනකු අත්අඩංගුවට ගෙන ඇති අතර ඔවුන් ඇතිලි වැව ප්‍ර දේශයේ  පදිංචි සහෝදරයින් දෙදෙනෙකු බවට හදුනාගෙන තිබෙන. රුපියල් ලක්ෂ 40 ක් පමණ වටිනාක මෙම විදුලි ජනන යන්ත්‍රය රුපියල් ලක්ෂ27 කට අලෙවි කිරීමට සැළසුම් කර තිබූ බව සදහන්. මෙය ප්‍රවාහනය සදහා යොදාගත් ලොරි රථයක් ද පොලිස් භාරයට ගැනුනා.   ", "URL": "https://www.itnnews.lk/2023/10/05/416828/", "Category": "දේශීය පුවත්", "Parent URL": null}