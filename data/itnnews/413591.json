{"Source": "ITN news", "Timestamp": "මැයි 27, 2022 16:33", "Headline": "ප්‍රංශ රජයෙන් යුරෝ ලක්ෂ තුනක් වටිනා අත්‍යවශ්‍ය ඖෂධ තොගයක්", "News Content": "යුරෝ ලක්ෂ තුනක් පමණ වටිනා ශ්වසන රෝග හා නිර්වින්දන ඇ.තුළු අත්‍යවශ්‍ය ඖෂධ තොගයක් ප්‍රංශ රජය විසින් මෙරටට පරිත්‍යාග කර තිබෙනවා. මෙරට සෞඛ්‍ය සේවාවේ කටයුතු සාමාන්‍ය තත්ත්වයෙන් පවත්වාගෙන යාමට අවශ්‍ය සෑම පියවරක්ම ගන්නා බව සෞඛ්‍ය අමාත්‍ය කෙහෙළිය රඹුක්වැල්ල මහතා මෙහිදී පෙන්වා දුන්නා. පවතින ආර්ථික හා මූල්‍ය අර්බුදයට අවශ්‍ය පියවර ගනිමින් සිටින අතර සැපයුම් අංශයට බාධාවක් නොවන පරිදි අවශ්‍ය කටයුතු වෙනුවෙන් පියවර ගනිමින් සිටින බවද අමාත්‍යවරයා වැඩිදුරටත් කියාසිටියා. ", "URL": "https://www.itnnews.lk/2023/10/05/413591/", "Category": "Breaking News,දේශීය පුවත්", "Parent URL": null}