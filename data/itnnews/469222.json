{"Source": "ITN news", "Timestamp": "මාර්තු 18, 2023 15:48", "Headline": "වෝටර් ජෙල් පුපුරණ ද්‍රව්‍ය කූරු 28ක් කොළොම්බුතුරෙයි වෙරළ තිරයේදී සොයා ගැනේ", "News Content": "වෝටර් ජෙල් නැමැති පුපුරණද්‍රව්‍ය කූරු 28ක් යාපනය කොළොම්බුතුරෙයි වෙරළ තිරයේදී සොයා ගැනීමට නාවික හමුදාව සමත්වුණා. ශ්‍රී ලංකා නාවික හමුදාව සිදුකළ සෝදිසි මෙහෙයුමකදී වෙරළ තිරයේ සුක්ෂම ලෙස සඟවා තිබූ වෝටර් ජෙල් කූරු සොයා ගැනුණා. වාණිජ වශයෙන් භාවිත කරන මෙම වෝටර් ජෙල් කූරු නීති විරෝධී ධීවර කර්මාන්තය සඳහා යොදා ගන්නා බවයි නාවික හමුදාව පවසන්නේ. සාගර පරිසර පද්ධතියට සිදුවන හානිය අවම කිරීමේ අරමුණෙන් මෙවැනි පුපුරණද්‍රව්‍ය භාවිත කර ධීවර කර්මාන්තයේ යෙදෙන පුද්ගලයන් අත්අඩංගුවට ගැනීම සඳහා නාවික හමුදාව නිරන්තරයෙන් සෝදිසි මෙහෙයුම් සිදු කරනවා.         ", "URL": "https://www.itnnews.lk/2023/10/05/469222/", "Category": "දේශීය පුවත්", "Parent URL": null}