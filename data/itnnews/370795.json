{"Source": "ITN news", "Timestamp": "அக்டோபர் 21, 2021 13:55", "Headline": "நாட்டில் கொவிட் பரவலை கட்டுப்படுத்துவதற்கு ஆரம்ப சுகாதார சேவை கட்டமைப்பின் பங்களிப்பு இன்றியமையாதது..", "News Content": "நாட்டில் கொவிட் 19 வைரஸ் பரவலை கட்டுப்படுத்துவதற்கு ஆரம்ப சுகாதார சேவை கட்டமைப்பின் பங்களிப்பு இன்றியமையாதென அமைச்சர் கெஹலிய ரம்புக்வெல்ல தெரிவித்துள்ளார். பலமிக்க ஆரம்ப சுகாதார சேவை கட்டமைப்புடன் நாட்டின் சுகாதார சேவை மேம்பட்டுள்ளதோடு, கொவிட் வைரஸ் பரவல் கட்டுப்படுத்தப்பட்டுள்ளதாக அமைச்சர் குறிப்பிட்டுள்ளார். சமூக மட்டத்திலிருந்து உயர் மட்டம் வரை வைரஸ் பரவலை கட்டுப்படுத்துவதற்கு பங்களிப்பு வழங்கிய சுகாதார துறை அதிகாரிகள் குறித்தும் அமைச்சர் நினைவு கூர்ந்துள்ளார். கொவிட் வைரஸ் பரவலுக்கு அப்பால் உலக நாடுகள் சுகாதார கட்டமைப்பை பலப்படுத்துவதற்கான வாய்ப்புக்களை கட்டியெழுப்புவது தொடர்பான நிலைப்பாட்டை அறிமுகப்படுத்தும் நிகழ்வில் Zoom தொழிநுட்பம் மூலம் இணைந்துக்கொண்ட போதே அமைச்சர் இவ்வாறு குறிப்பிட்டார். ஜெனிவாவிலிருந்து குறித்த கலந்துரையாடல் நெறிப்படுத்தப்பட்டுள்ளது. 194 நாடுகளை சேர்ந்த பிரதிநிதிகள் குறித்த கலந்துரையாடலில் பங்கேற்றிருந்தனர். தெற்காசிய நாடுகளை பிரதிநிதித்துவப்படுத்தி அமைச்சர் கெஹலிய ரம்புக்வெல்ல அதன்போது கருத்துக்களை முன்வைத்தார். மத்தியதர வருமானம் கொண்ட நாடாக காணப்பட்டாலும், சுகாதார சுட்டியில் இலங்கை அபிவிருத்தியடைந்த நாடுகளுடன் ஒப்பிடுகiயில் உயர்ந்த பெறுபேற்றை காண்பிப்பதாக அமைச்சர் குறிப்பிட்டுள்ளார். நாட்டின் சனத்தொகையில் 40 வீதத்திற்கும் அதிகமானோருக்கு தடுப்பூசி செலுத்தமாறு உலக சுகாதார ஸ்தாபனம் முன்வைத்த கோரிக்கைக்கமைய அதற்கும் அதிமானோருக்கு நாட்டில் தடுப்பூசி செலுத்தப்பட்டுள்ளதாகவும் அமைச்சர் கெஹலிய ரம்புக்வெல்ல தெரிவித்துள்ளார். ", "URL": "https://www.itnnews.lk/2023/10/05/370795/", "Category": "அண்மைய செய்திகள்", "Parent URL": null}