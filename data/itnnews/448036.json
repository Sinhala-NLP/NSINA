{"Source": "ITN news", "Timestamp": "නොවැම්බර් 28, 2022 19:01", "Headline": "තවදුරටත් එජනිස මහ ලේකම් මමයි – ඇමති අමරවීර මැතිවරණ කොමිසමට දන්වයි", "News Content": "තමන් තවදුරටත් එක්සත් ජනතා නිදහස් සන්ධානයේ මහ ලේකම්වරයා ලෙස කටයුතු කරන බව අමාත්‍ය මහින්ද අමරවීර මහතා පවසනවා. මැතිවරණ කොමිෂන් සභාවේ සභාපතිවරයා වෙත ලිපියක් යොමුකරමිනුයි ඒ මහතා මේ බව දැනුම් දෙන්නේ. එක්සත් ජනතා නිදහස් සන්ධානය සදහා නව මහ ලේකම්වරයෙකු පත්කළ බවට කිසිදු දැනුම් දීමක් නොකළ බව සදහන් කරමින් එම සන්ධානයට අයත් පක්ෂ නායකයින් ලිපියක් නිකුත් කර ඇති බව අමාත්‍යවරයා පෙන්වා දෙනවා. එබැවින් නව මහ ලේකම්වරයෙකු පත්කරන බවට දැන්වුවහොත් එය පිළි නොගන්නා ලෙසයි මහින්ද අමරවීර මහතා මැතිවරණ කොමිෂන් සභාවෙන් ඉල්ලා තිබෙන්නේ.  ", "URL": "https://www.itnnews.lk/2023/10/05/448036/", "Category": "Breaking News,දේශීය පුවත්", "Parent URL": null}