{"Source": "ITN news", "Timestamp": "සැප්තැම්බර් 15, 2022 20:37", "Headline": "ජාතික ක්‍රීඩා සැලැස්මක්", "News Content": "ජාතික ක්‍රීඩා සැලැස්මක් සහ ඒකාබද්ධ ජාතික තරුණ සැලස්මක් සකස් කිරීම සඳහා වූ මුලික සාකච්ඡාව අද දින ක්‍රීඩා හා යෞවන කටයුතු අමත්‍යාංශයේ දී පැවැත්විණි. අධ්‍යාපන අමාත්‍ය ආචාර්ය සුසිල් ප්‍රේමජයන්ත, ක්‍රීඩා හා යෞවන කටයුතු අමාත්‍ය රොෂාන් රණසිංහ යන මහත්වරුන්ගේ ප්‍රධානත්වයෙන් පැවති මෙම හමුවේ දී අධ්‍යාපන අමාත්‍යාංශය මගින් මෙම සැලසුම සඳහා දායකත්වය සපයන ආකාරය පිළිබඳව අධ්‍යාපන අමාත්‍යතුමා විසින් පැහැදිලි කරන ලදි. මෙම අවස්ථාවට ජාතික ක්‍රීඩා සභාවේ සභාපති අර්ජුන රණතුංග මහතා, පළාත් ආණ්ඩුකාරවරුන්, ත්‍රිවිධ හමුදා ප්‍රධානීන් ක්‍රීඩා සංගම් ප්‍රධානීන් අමාත්‍යාංශ නිලධාරීන් සහ ජ්‍යේෂ්ඨ ක්‍රීඩික ක්‍රීඩිකාවෝ රැසක් එක් වූහ. ", "URL": "https://www.itnnews.lk/2023/10/05/435199/", "Category": "දේශීය පුවත්", "Parent URL": null}