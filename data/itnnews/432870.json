{"Source": "ITN news", "Timestamp": "සැප්තැම්බර් 3, 2022 22:08", "Headline": "ලැව් ගිනි හේතුවෙන් කැලිෆෝනියා ප්‍රාන්තයේ දහස් ගණනක ජනතාව ඉවත් කර ගැනේ", "News Content": "ඇමෙරිකා එක්සත් ජනපදයේ කැලිෆෝනියා ප්‍රාන්තයේ ඇතිවී තිබෙන ලැව් ගිනි හේතුවෙන් දහස් ගණනක ජනතාවක් උන්හිටි තැන්වලින් ඉවත්කර තිබෙනවා. මේ දිනවල පවතින අධික උණුසුම් කාලගුණයත් සමග ලැව්ගිනි ඇතිවුණා. කැලිෆෝනියාවේ  මේ වන  විට සාමාන්‍ය උෂ්ණත්වය සෙන්ටිග්‍රේට් අංශක 38 ඉක්මවා තිබෙනවා. පසුගිය වසර 5 තුළ කැලිෆෝනියාවේ ලැව්ගිනි ඇති වීම ඉහළ ගොස් ඇති බවයි විදෙස් මාධ්‍ය සදහන් කළේ. ", "URL": "https://www.itnnews.lk/2023/10/05/432870/", "Category": "ජාත්‍යන්තර පුවත්", "Parent URL": null}