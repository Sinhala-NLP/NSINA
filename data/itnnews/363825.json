{"Source": "ITN news", "Timestamp": "செப்டம்பர் 20, 2021 13:05", "Headline": "மேலும் ஒரு தொகை பைசர் தடுப்பூசிகள் நாட்டிற்கு வருகை..", "News Content": "சுமார் 73 ஆயிரம் பைசர் தடுப்பூசிகள் இன்று அதிகாலை நாட்டிற்கு கொண்டுவரப்பட்டன. கட்டார் விமான சேவைக்கு சொந்தமான சரக்கு விமானத்தின் ஊடாக குறித்த தடுப்பூசி அதிகாலை 2.10 மணியளவில் கட்டுநாயக்க விமான நிலையத்திற்கு கொண்டுவரப்பட்டது. குறித்த தடுப்பூசி தொகையை இலங்கை ஒளடத கூட்டுத்தாபனத்தின் ஊடாக குளிரூட்டப்பட்ட லொறிகள் மூலம் கொழும்பில் உள்ள மத்திய சேமிப்பு வளாகத்திற்கு கொண்டு செல்ல நடவடிக்கை எடுக்கப்பட்டது. ", "URL": "https://www.itnnews.lk/2023/10/05/363825/", "Category": "Breaking News,தேசிய செய்திகள்", "Parent URL": null}