{"Source": "ITN news", "Timestamp": "සැප්තැම්බර් 9, 2023 11:23", "Headline": "උත්සව සමයට කුකුළු මස් මිල අඩු වෙන ලකුණු", "News Content": "කුකුළු මස් මිල සම්බන්ධයෙන් වෙළෙඳ අමාත්‍යවරයා සමඟ පැවති සාකච්ඡාවේ දී එකඟතාවකට පැමිණීමට හැකි වූ බව සත්ත්ව නිෂ්පාදකයන්ගේ සංගමය සඳහ කළා. ඒ අනුව දෙසැම්බර් උත්සව සමයේ දී දැනට රුපියල් 1,250කට අලෙවි වන කුකුළු මස් කිලෝග්‍රෑමයක් රුපියල් 1,100ක මුදලකට විකිණීමේ හැකියාවක් පවතින බවයි එම සංගමයේ සභාපති අජිත් ගුණසේකර මහතා ප්‍රකාශ කළේ. මේ අතර දැනට කුකුළු මස් හිඟයක් නොමැති බවත් සුළු හා මධ්‍ය පරිමාන නිෂ්පාදකයන් උපරිම ධාරිතාවයෙන් නිෂ්පාදනය කරමින් සිටින බවත් ඔහු සඳහන් කළා. ඒ අනුව ඔහු ප්‍රකාශ කළේ  ඉදිරියේ දී කුකුළු මස් හිඟයක් නොඑන බවත් දෙසැම්බර් මාසය වන විට නිෂ්පාදන ධාරිතාව වැඩි වී අතිරික්තයකුත් එන බවයි. රජය විසින් සියලුම  සහන ලබා දී ඇති බැවින් නිෂ්පාදන අඛණ්ඩව පවත්වාගෙන යෑමට හැකි වන බව ඔවුන් බලාපොරොත්තු වනවා. එහිදී විශාලම ප්‍රශ්නය වූ බඩඉරිඟු ලංකාවට ගෙනෙනු ලැබුවහොත් බඩඉරිඟු සම්පූර්ණයෙන්ම ආහාර සඳහා යොදා ගැනීමට හැකි වන බවත් මෙරට නිෂ්පාදන වියදම අඩු කර ගැනීමට හැකි වන බවත් වැඩිදුරටත් අදහස් දක්වමින් ඔහු ප්‍රකාශ කළා. ", "URL": "https://www.itnnews.lk/2023/10/05/514706/", "Category": "දේශීය පුවත්", "Parent URL": null}