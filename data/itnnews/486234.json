{"Source": "ITN news", "Timestamp": "මැයි 25, 2023 16:18", "Headline": "ආර්ථිකයේ පැහැදිලි ස්ථාවරත්වයක් දකින්නට ලැබෙනවා –  අමාත්‍ය ශෙහාන් සේමසිංහ", "News Content": "මෙරට ආර්ථික තත්ත්වය ස්ථාවර කිරීමට රජය සෑම පියවරක්ම ගනිමින් සිටින බව මුදල් රාජ්‍ය අමාත්‍ය ශෙහාන් සේමසිංහ මහතා ප්‍රකාශ කළා. ඒ දකුණු සහ මධ්‍යම ආසියාව සඳහා එක්සත් ජනපද වෙළඳ නියෝජිතයින් සමඟ මුදල් අමාත්‍යාංශයේ පැවති සාකච්ඡාවේ දීයි. පසුගිය කෙටි කාලය තුළ රජය විසින් සිදු කළ ප්‍රතිසංස්කරණයන් හේතුවෙන් මේ වන විට මෙරට ආර්ථිකයේ පැහැදිලි ස්ථාවරත්වයක් දකින්නට ලැබෙන බවද අමාත්‍යවරයා පෙන්වා දුන්නා එමෙන්ම ණය ප්‍රතිව්‍යුහගතකරණයේ සිට සුබසාධක වැඩසටහන දක්වා සෑම අංශයක්ම විනිවිදභාවයකින් යුතුව ක්‍රියාත්මක කරන බව ද රාජ්‍ය අමාත්‍යවරයා මෙහිදී පෙන්වා දී තිබෙනවා. එහිදී අදහස් දක්වමින් එක්සත් ජනපද වෙළඳ නියෝජිත බ්‍රෙන්ඩන් ලින්ච් මහතා පැවසුවේ ශ්‍රී ලංකාවේ ආයෝජන අවස්ථා වැඩිකිරීමට හා විදෙස් වෙළෙඳාම පුළුල් කිරීමට ඇමෙරිකානු රජය සූදානමින් සිටින බවයි.   ", "URL": "https://www.itnnews.lk/2023/10/05/486234/", "Category": "දේශීය පුවත්", "Parent URL": null}