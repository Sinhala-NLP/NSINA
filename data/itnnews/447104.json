{"Source": "ITN news", "Timestamp": "நவம்பர் 22, 2022 12:41", "Headline": "விலைகளை மாற்றியமைத்து அதிக விலைக்கு விற்பனை செய்யப்பட்ட மின் உபகரண பொருட்கள்..", "News Content": "விலைகளை திருத்தி மின் உபகரணங்களை விற்பனை செய்யும் விற்பனை நிலையங்களை கண்டறியும் நோக்கில் பாவனையாளர் அலுவல்கள் அதிகார சபை கம்பஹா பகுதியில் சுற்றிவளைப்பை முன்னெடுத்துள்ளது. மின் உபகரணங்களில் குறிப்பிடப்பட்டுள்ள விலைகளை மாற்றியமைத்து அதிக விலைக்கு பொருட்களை விற்பனை செய்யும் செயற்பாடு இடம்பெறுவதாக பாவனையாளர் அலுவல்கள் அதிகார சபைக்கு தகவல்கள் கிடைக்கப்பெற்றுள்ளது. அதற்கமைய அதிகாரிகள் மீரிகம பகுதியில் முன்னெடுத்த சுற்றிவளைப்பில் அவ்வாறு விலை மாற்றியமைக்கப்பட்ட மின் உபகரணங்களை விற்பனை செய்யும் நிலையம் ஒன்று கண்டுப்பிடிக்கப்பட்டது. பல்வேறு மின் உபகரணங்களின் விலைகளை மாற்றியமைத்து அதிக விலைக்கு விற்பனை செய்யப்பட்டுள்ளமை விசாரணைகளில் தெரியவந்துள்ளது. குறித்த வர்த்தக நிலையத்திற்கு எதிராக வழக்கு தொடர பாவனையாளர்கள் அலுவல்கள் அதிகார சபை நடவடிக்கை எடுத்துள்ளது. ", "URL": "https://www.itnnews.lk/2023/10/05/447104/", "Category": "Breaking News,தேசிய செய்திகள்", "Parent URL": null}