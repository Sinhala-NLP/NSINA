{"Source": "ITN news", "Timestamp": "සැප්තැම්බර් 6, 2023 13:01", "Headline": "නිවසට පැමිණි කොල්ලකරු අඹුසැමි යුවලක් විසින් දැඩි පරිශ්‍රමයක් දරා අල්ලා ගනී", "News Content": "හෝමාගම පිටිපන ගුණවර්ධන මාවත නිවසකට තියුණු ආයුධයක් අතැතිව පැමිණි පුද්ගලයෙකු  නිවසේ අඹුසැමි යුවල විසින් දැඩි පරිශ්‍රමයක් දරා අල්ලා ගෙන තිබෙනවා. කොල්ලකරු රැගෙන පැමිණි ආයුධයෙන්ම අඹුසැමි යුවල  පහර දීම නිසා තුවාල ලැබූ කොල්ලකරු හෝමාගම මූලික රෝහලට ඇතුලත් කළ  බවයි හෝමාගම මූලස්ථාන පොලීසිය ප්‍රකාශ කළේ. තියුණු ආයුධය රැගෙන පැමිණි කොල්ලකරු  පලමුව නිවසේ හිමිකරුට තර්ජනය කර පහර දෙන අතර, පසුව ඔහුගේ බිරිඳගේ ගෙලට තියුණු ආයුධය තබා මරණ තර්ජනය කරමින් බියකර දේපල ලබා දෙන ලෙස පවසන අවස්ථාවේදී බිරිඳ විසින් කොල්ලකරු පෙරලා දමා පොර බැදීමත් සමඟ සැමියා කොල්ලකරු අත තිබූ තියුණු ආයුධය ලබා ගෙන තිබෙනවා. එම අවස්ථාවේදී එම ස්ථානයට පැමිනෙන අඹුසැමි යුවලගේ තෙහැවිරිදි දියණිය අල්ලා ගැනීමට කොල්ලකරු උත්සාහ කිරීමත් සමඟ  බිරිඳ විසින් පොර බදා දරුවා බේරා ගන්නා අතර එම අවස්ථාවේදී සැමියා විසින් කොල්ලකරුට තියුණු ආයුධයෙන් ප්‍රහාර කිහිපයක් එල්ල කර ඇති බව දැක්වෙනවා. එම ප්‍රහාරයට ලක් වූ කොල්ලකරු හෝමාගම මූලික රෝහලට ඇතුලත් කර  ඇත් අතර, ඔහුගේ  තත්වය බරපතල නොවන බවයි පොලීසිය ප්‍රකාශ කළේ. අදාල සිදුවීම සිදුවන ආකාරය නිවසේ තිබූ ආරක්ෂිත කැමරාවක සටහන්ව තිබුණා. ", "URL": "https://www.itnnews.lk/2023/10/05/513911/", "Category": "දේශීය පුවත්", "Parent URL": null}