{"Source": "ITN news", "Timestamp": "සැප්තැම්බර් 19, 2021 18:12", "Headline": "පල්ලියේ කුමන්ත්‍රණය ගැන චම්පික කට අරිද්දී චම්පිකට රටෙන්ම විරෝධය", "News Content": "2025 සිහින ජනාධිපති වෙන්න පාර්ලිමේන්තු මන්ත්‍රී පාඨලී චම්පික රණවක මහත්මයගේ කුමන්ත්‍රණයක් ගැන සිංහලේ ජාතික සංවිධානය පසුගියදා කරුණු හෙළි කළා. මේ ගැන කරුණු පැහැදිලි කරන්න පාඨලී චම්පික රණවක මන්ත්‍රීවරයා අද මාධ්‍ය හමුවක් පැවැත්වුවා. මේ අතර මෙවැනි වසංගතයක් පවතින මොහොතක බලය ලබා ගන්න කරන කුමන්ත්‍රණ දැඩිව හෙළා දකින බව මහා සංඝරත්නය ඇතුළු විවිධ පාර්ශ්ව පෙන්වා දෙනවා. සිංහලේ ජාතික සංවිධානය පසුගියදා කැදවා තිබුණු මාධ්‍ය හමුවක දී අදහස් දැක්වූ එහි ප්‍රධාන කැදවුම්කරු ප්‍රදීප් සංජීව මහතා කියාසිටියේ 2025 ජනාධිපතිවරයා වීමේ සිහිනය දකින පුද්ගලයෙකු සහ මීළග කාදිනල් තනතුරට පත්වීමට බලාපොරොත්තුවෙන් සිටින පියතුමන් කෙනෙකුත් පාස්කු ප්‍රහාරයේ සිදුවීම අලලා බොරදියේ මාළුබෑමේ උත්සාහයක නිරතවන බවයි. එම මාධ්‍ය හමුවේදී ප්‍රදීප් සංජීව මහතා පාඨලී චම්පික රණවක මන්ත්‍රීවරයා සහ පියතුමන්ලා අතර සිදුවූ හමුවක වීඩියෝ පටයක්ද ඉදිරිපත් කළා. එමෙන්ම සමගි ජන බලවේගයේ පාර්ලිමේන්තු මන්ත්‍රී චමින්ද විජේසිරි මහතා ඊයේ ප්‍රකාශ කළේ පාඨලී චම්පික රණවක මන්ත්‍රීවරයාගේ මතය සමගි ජන බලවේගයේ මතය නොවන බවයි. ", "URL": "https://www.itnnews.lk/2023/10/05/363695/", "Category": "දේශීය පුවත්", "Parent URL": null}