{"Source": "ITN news", "Timestamp": "දෙසැම්බර් 24, 2022 09:43", "Headline": "ඇමෙරිකාවට බලපා ඇති අධික හිම පතනය හේතුවෙන් ජන ජීවිතයට දැඩි බලපෑම්", "News Content": "ඇමෙරිකා එක්සත් ජනපදයට බලපා ඇති අධික හිම පතනය නිසා මිලියන 200 කට වැඩි ජනතාවකගේ ජන ජීවිතයට දැඩි බලපෑම් එල්ල වී තිබෙනවා. අයහපත් කාලගුණය නිසා මේ වන විට පුද්ගලයන් දොළොස් දෙනෙකුට ජීවිත අහිමි වී ඇති බවයි විදෙස් මාධ්‍ය සඳහන් කළේ. උත්සව සමයේ මෙම තත්ත්වය ඇතිවීම දැඩි ගැටලුකාරී තත්ත්වයක් ඇති කර තිබෙනවා. ලක්ෂ 15 කට වැඩි ජනතාවකට විදුලි බලයද අහිමි වුණා. තවත් ගුවන් ගමන් දහස් ගණනක් අවලංගු කිරීමට ද බලධාරීන් පියවර ගෙන තිබෙනවා. කැනඩාවටද මෙම අයහපත් කාලගුණයෙන් බලපෑම් එල්ල වුණා.     ", "URL": "https://www.itnnews.lk/2023/10/05/451857/", "Category": "Breaking News,ජාත්‍යන්තර පුවත්", "Parent URL": null}