{"Source": "ITN news", "Timestamp": "மார்ச் 23, 2023 14:08", "Headline": "10 மணிநேர நீர்வெட்டு", "News Content": "கொழும்பு மற்றும் அதன் புறநகரின் சில பகுதிகளுக்கு நாளை மறுதினம் சனிக்கிழமை (25) பத்து மணித்தியாலங்களுக்கு நீர் விநியோகம் தடைப்படும் என நீர்வழங்கல் மற்றும் வடிகாலமைப்புச் சபை அறிவித்துள்ளது.   குறித்த தினத்தில் காலை 11 மணிமுதல் இரவு 9 மணிவரை இவ்வாறு நீர்வெட்டு அமுல்படுத்தப்படவுள்ளது. அதன்படி, கொழும்பு, தெஹிவளை – கல்கிசை, கோட்டே, கடுவெல மாநகர சபைகளுக்கு உட்பட்ட பிரதேசங்களிலும், மஹரகம, பொரலஸ்கமுவ, கொலன்னாவ நகர சபைகள் மற்றும் கொட்டிகாவத்தை – முல்லேரியா, இரத்மலானை மற்றும் கட்டுபெத்த ஆகிய நகரங்களிலும் நீர் விநியோகம் தடைப்படவுள்ளதாக நீர்வழங்கல் மற்றும் வடிகாலமைப்புச் சபை அறிவித்துள்ளது. ", "URL": "https://www.itnnews.lk/2023/10/05/470482/", "Category": "Breaking News,தேசிய செய்திகள்", "Parent URL": null}