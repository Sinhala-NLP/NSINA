{"Source": "ITN news", "Timestamp": "பிப்ரவரி 13, 2023 12:20", "Headline": "மிளகாய் உற்பத்தியை 25% அதிகரிக்க திட்டம்", "News Content": "இந்த வருடத்தில் உள்ளுர் உலர் மிளகாய் உற்பத்தியை 25 வீதத்தால் அதிகரிப்பதற்கு தேவையான நடவடிக்கைகளை மேற்கொள்ளுமாறு விவசாயத்துறை அமைச்சர் மஹிந்த அமரவீர, விவசாயத்துறை நவீனமயமாக்கல் திட்ட அதிகாரிகளுக்கு பணிப்புரை விடுத்துள்ளார். இலங்கைக்குத் தேவையான மொத்த காய்ந்த மிளகாயின் அளவு  55,000 மெட்ரிக் தொன் என்றாலும்,  அதில் 50,000 மெட்ரிக் தொன் வெளிநாடுகளில் இருந்து இறக்குமதி செய்யப்படுவதாகவும்,  இலங்கையின் வருடாந்த மிளகாய் உற்பத்தி சுமார் 5000 மெட்ரிக் தொன் எனவும் அமைச்சர் தெரிவித்துள்ளார். மிளகாய் செய்கையை ஊக்குவிக்கும் முகமாக கடந்த சனிக்கிழமை (11) பதுளை கும்பல்வெல பிரதேசத்திற்கு விஜயம் செய்து மிளகாய் செய்கை வேலைத்திட்டத்தை\nஅவதானித்த போதே அமைச்சர் மஹிந்த அமரவீர கருத்து வெளியிட்டுள்ளார். ", "URL": "https://www.itnnews.lk/2023/10/05/460629/", "Category": "Breaking News,தேசிய செய்திகள்", "Parent URL": null}