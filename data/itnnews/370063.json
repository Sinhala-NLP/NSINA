{"Source": "ITN news", "Timestamp": "ඔක්තෝබර් 18, 2021 12:55", "Headline": "21,22 ඉස්කෝලෙට එන්නැති ස්ටාලින්ලා 25 එන සූදානමක", "News Content": "ලබන 21 වනදා පාසල් විවෘත කළද 21 සහ 22 දිනයන්වල පාසල්වලට නොපැමිණීමට ගුරු සංගම් කිහිපයක් තීරණය කර තිබෙනවා. ලබන 25 වනදා සිට පාසල් වෙත පැමිණ අධ්‍යයන කටයුතු සදහා සම්බන්ධ වන බවටයි එම ගුරු සංගම් සදහන් කරන්නේ. පාසල්වලට පැමිණීම සම්බන්ධයෙන් තීරණය ගැනීම සදහා පැවති සාකච්ඡාවේදී ගුරු සංගම් මෙම තීරණය ගෙන ඇති බවයි වාර්තා වන්නේ. ගුරු විදුහල්පති වැටුප් විෂමතාව සම්බන්ධයෙන් වෘත්තීය ක්‍රියාමාර්ගය ආරම්භ කර මේ වන විට දින සියයකට ආසන්න වනවා. කොරෝනා ව්‍යසනය හමුවේ පාසල් වැසීමත් සමග ඔන්ලයින් අධ්‍යාපනය ආරම්භ කළද වෘත්තීය ක්‍රියාමාර්ගය හමුවේ එයද නතර කෙරුණා. රජය වැටුප් විෂමතාව විසදීම සදහා අඅවස්ථා කිහිපයකදී යෝජනා ඉදිරිපත් කළද එම කිසිදු යෝජනාවකට ගුරු වෘත්තීය සමිති එකග වූයේ නැහැ. එවැනි පසුබිමක සිසුන් 200 ට අඩු පාසල් ලබන 21 වනදා විවෘත කිරීමට බලධාරීන් තීරණය කර තිබෙනවා. ", "URL": "https://www.itnnews.lk/2023/10/05/370063/", "Category": "දේශීය පුවත්", "Parent URL": null}