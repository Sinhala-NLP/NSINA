{"Source": "ITN news", "Timestamp": "டிசம்பர் 21, 2022 15:25", "Headline": "ஹோஷன் ஒடிஸி கப்பல் இன்று கம்போடியா நோக்கி பயணம்..", "News Content": "அமெரிக்காவின் 108 செல்வந்த சுற்றுலாப்பயணிகளுடன் நாட்டுக்கு வருகை தந்திருந்த ஹோஷன் ஒடிஸி கப்பல் இன்றைய தினம் திருகோணமலை துறைமுகத்திலிருந்து கம்போடியா நோக்கி பயணத்தை ஆரம்பித்துள்ளது. கடந்த ஞாயிற்றுக்கிழமை ஹோஷன் ஒடிஸி கப்பல் கொழும்பு துறைமுகத்தை வந்தடைந்தது. அமெரிக்க நிறுவனத்திற்கு சொந்தமான குறித்த கப்பல் 105 மீட்டர் நீளமும் 18.5 மீட்டர் அகலமும் கொண்டது. கொரோனா வைரஸ் பரவல் பொருளாதார நெருக்கடி உள்ளிட்ட பல்வேறு பிரச்சினைகளினால் பாதிக்கப்பட்டிருந்த சுற்றுலாத்துறையை மேம்படுத்துவதற்கு குறித்த கப்பலின் வருகை பங்களிப்பை வழங்கயுள்ளது. கப்பலில் வருகை தந்த சுற்றுலாப்பயணிகள், கொழும்பு, குருநாகல், ஹபரனை, சீகிரிய மற்றும் திருகோணமலை ஆகிய பிரதேசங்களுக்கு பயணித்தனர். இந்நிலையில் ஹோஷன் ஒடிஸி கப்பல் திருகோணமலை துறைமுகத்திலிருந்து சுற்றுலாப்பயணிகளுடன் இன்றைய தினம் கம்போடியா நோக்கி பயணித்துள்ளமை குறிப்பிடத்தக்கது. ", "URL": "https://www.itnnews.lk/2023/10/05/451508/", "Category": "Breaking News,அண்மைய செய்திகள்", "Parent URL": null}