{"Source": "ITN news", "Timestamp": "ජූනි 11, 2023 11:20", "Headline": "විදුහල්පති ගැටලු සඳහා කඩිනම් විසඳුම් ඉදිරිපත් කරන්නැයි ඇමති විද්වත් කමිටුවට දැනුම් දෙයි", "News Content": "විදුහල්පති ගැටලු විසඳීම සඳහා හැකි ඉක්නමනින් කෙටි කාලීන විසඳුම් ඉදිරිපත් කරන්නැයි ඒ සඳහා පත්කළ විද්වත් කමිටුවට අමාත්‍ය ආචාර්ය සුසිල් ප්‍රේමජයන්ත මහතා දැනුම් දුන්නා. ශ්‍රී ලංකා විදුහල්පති සේවයේ නිලධාරීන්ගේ ගැටලු විසඳීම සඳහා අධ්‍යාපන අමාත්‍ය සුසිල් ප්‍රේමජයන්ත මහතාගේ උපදෙස් මත අධ්‍යාපන ලේකම්වරයා විසින් කමිටුවක් පත්කෙරුණා. එම කමිටුව අමාත්‍යවරයාගේ ප්‍රධානත්වයෙන් විශේෂ සාකච්ඡාවක් පවත්වා තිබෙනවා. විදුහල්පති සේවයේ කලක් පුරා පැවති ගැටලු කිහිපයක් පිළිබඳ මෙහිදී අවදානය යොමුවුණා. වැටුප් විෂමතා , බඳවා ගැනීම් පටිපාටිය , උසස් කිරීම් සහ ස්ථාන මාරු පිළිබඳව නිලධාරීන් සහ වෘත්තීය සමිති ඉදිරිපත් කළ යෝජනාවලට ලබාදිය යුතු ප්‍රමුඛතාව පිළිබඳව ද අදහස් පළකෙරුණා. ගැටලු විසඳීම සඳහා කෙටිකාලීන විසඳුම් හැකි ඉක්මනින් ඉදිරිපත් කරන ලෙසයි අමාත්‍යවරයා කමිටුවට දැනුම් දුන්නේ.     ", "URL": "https://www.itnnews.lk/2023/10/05/490997/", "Category": "දේශීය පුවත්", "Parent URL": null}