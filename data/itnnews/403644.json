{"Source": "ITN news", "Timestamp": "මාර්තු 24, 2022 11:53", "Headline": "චීන ගුවන් අනතුරින් මියගිය අයගේ සිරුරු කොටස් සහ කළු පෙට්ටිය හමුවෙයි", "News Content": "චීන ගුවන් අනතුරින් මියගිය අයගේ සිරුරු කොටස් සහ කළු පෙට්ටිය හමු වී තිබෙනවා. ඒ අනතුර සිදු වූ ප්‍රදේශයේ කළ මෙහෙයුමකදීයි. මගීන් 130 දෙනෙකුට මරු කැඳවමින් මෙම චීන අභ්‍යන්තර ගුවන් යානය එරට කදුකර ප්‍රදේශයකට කඩා වැටුණේ පසුගිය සඳුදායි. අනතුරට හේතුව කුමක්ද යන්න පිළිබඳ පරීක්ෂණ තවදුරටත් සිදු කෙරෙනවා. යානයේ කළු පෙට්ටිය හමු වී ඇති අතර ඊට හානි සිදුව ඇතත් එහි පටගත වූ දත්තවලට හානි සිදුව නැති බවයි වාර්තා වන්නේ.  අසීරු මෙහෙයුමකින් අනතුරුව යානයේ කළු පෙට්ටිය සොයා ගැනුණේ ඊයේ දිනයේදීයි.       ", "URL": "https://www.itnnews.lk/2023/10/05/403644/", "Category": "ජාත්‍යන්තර පුවත්", "Parent URL": null}