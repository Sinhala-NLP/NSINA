{"Source": "ITN news", "Timestamp": "මාර්තු 30, 2023 11:25", "Headline": "ආර්ථික අර්බුදය උත්සන්න සමයේ කොහිල පරිභෝජනය ඉහළට", "News Content": "මෙරට කොහිල පරිභෝජනය ඉහළ ගොස් ඇති බව පර්යේෂණ වාර්තාවක් පෙන්වා දෙනවා. 2022 ආර්ථික අර්බුදය උත්සන්න සමයේ කොහිල පරිභෝජනය ඉහළ ගොස් ඇති බවයි එම පර්යේෂණයේ සඳහන් වන්නේ. හෙක්ටර් කොබ්බෑකඩුව ගොවි කටයුතු පර්යේෂණ හා පුහුණු කිරිමේ ආයතනය සිදුකළ පර්යේෂණ කිහිපයක වාර්තා 5ක් ඊයේ එළිදැක්වුවා. ඒ අමාත්‍ය මහින්ද අමරවීර මහතාගේ ප්‍රධානත්වයෙන්. රසායනික පොහොර තහනම නිසා කෘෂිකර්මාන්තයට සිදු වු බලපෑම ඉන් එක් පර්යේෂණ වාර්තාවක්. ආර්ථික අර්බුදය නිසා ගෘහ ජිවිතයට සිදු වු බලපෑම වන සතුන්ගෙන් සිදුවන වගා හානි හා වළක්වා ගැනීම් සඳහා වන නිර්දේශ මෙම පර්යේෂණ අතර වනවා. ආර්ථික අර්බුදය පිළිබඳ පර්යේෂණයේ දීයි කොහිල පරිභෝජනය ඉහළ ගොස් ඇති බව තහවුරු වී ඇත්තේ. 2021 / 2022 කාලය තුළ එළවලු පරිභෝජනය ගත් විට කොහිල සඳහා වන ඉල්ලුම 45% දක්වා ඉහළ ගොස් ඇති බවයි එම වාර්තාවේ දැක්වෙන්නේ. බෝංචි 30% කින් , කැරට් 29%කින් , වට්ටක්කා 27%කින් , වම්බටු 27%කින් , කොළ සහිත එළවලු 10%කින් වශයෙන් පරිභෝජනය පහත බැස තිබෙනවා. ප්‍රෝටීන් බහුල ආහාර නොලැබුණු සංඛ්‍යාව නාගරික 25%ක් , ග්‍රාමීය 3%ක් හා වතු අංශයේ 7%ක් ලෙසයි සැලකෙන්නේ. නාගරික 66%ක් , ග්‍රාමීය 46%ක් සහ වතු අංශයේ 41%ක් විටමින් ඒ සහිත ආහාර හිගකමින් පෙළෙන බව සමීක්ෂණ වාර්තාවේ සඳහන්. ජන ගහනයෙන් 56%කට යකඩ සහිත ආහාර කිසිවක් ලැබී නැත. අදාළ කාලය තුළ වතු අංශයේ 78%ක්ම මස් හා මාළු පරිභෝජනය නොකළ බව ද සමීක්ෂණ වාර්තාවේ තහවුරු කර තිබෙනවා.     ", "URL": "https://www.itnnews.lk/2023/10/05/471877/", "Category": "Breaking News,දේශීය පුවත්", "Parent URL": null}