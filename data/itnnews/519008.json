{"Source": "ITN news", "Timestamp": "සැප්තැම්බර් 27, 2023 16:15", "Headline": "ලංගම ඩිපෝ 39න් 30ක්ම ලාභ ලබනවා", "News Content": "ලංගම ඩිපෝ 39න් 30ක්ම ලාභ ලබන බව අමාත්‍ය ආචාර්ය බන්දුල ගුණවර්ධන මහතා පවසනවා. ඉදිරියේදී බස්නාහිර පළාතට විදුලි බස් රථ 200ක් යෙදවීමට බලාපොරොත්තු වන බවයි අමාත්‍යවරයා සදහන් කරන්නේ. ලංකා ගමනා ගමන මණ්ඩලයට අලුතෙන් බදවා ගන්නා ලද කොන්දොස්තරවරුන් සහ රියදුරන් සිය දෙනෙකු සදහා පත්වීම් ලිපි ප්‍රදානය අමාත්‍ය බන්දුල ගුණවර්ධන මහතාගේ ප්‍රධානත්වයෙන් සිදුකෙරුණා. ඒ ප්‍රවාහන හා මහාමාර්ග අමාත්‍යංශයේ දීයි. මෙහිදී තවදුරටත් අදහස් දැක්වූ අමාත්‍යවරයා සදහන් කළේ 2030 වනවිට දිවයිනේම පොදු ප්‍රවාහනය විදුලි බස් රථ විය යුතු බවයි. ඉලෙට්‍රොනික් ටිකට්පත් ලබාදෙන වැඩපිළි‍වෙළ ද මේ වසර අවසන්වීමට පෙර නිම කිරීමට අපේක්ෂා කරන බවයි බන්දුල ගුණවර්ධන මහතා මෙහිදී වැඩිදුරටත් කියාසිටියේ. ", "URL": "https://www.itnnews.lk/2023/10/05/519008/", "Category": "දේශීය පුවත්", "Parent URL": null}