{"Source": "ITN news", "Timestamp": "මැයි 27, 2021 19:10", "Headline": "ක්ෂේත්‍ර කිහිපයක් අත්‍යවශ්‍ය සේවා කරමින් අති විශේෂ ගැසට් නිවේදනයක්", "News Content": "කොරෝනා හමුවේ අත්‍යවශ්‍ය සේවා අඛණ්ඩව සැපයීම සදහා වරාය, ඉන්ධන, පොදු ප්‍රවාහන සේවා ඇතුලු ක්ෂේත්‍ර නිලධාරීන් අත්‍යවශ්‍ය සේවා බවට නම්කර ඇති විශේෂ ගැසට් නිවේදනය නිකුත් කර තිබෙනවා. ජනාධිපතිතුමාගේ උපදෙස් මත ජනාධිපති ලේකම් පී බී ජයසුන්දර මහතායි මෙම විශේෂ ගැසට් නිවේදනය නිකුත් කර තිබෙන්නේ. කොරෝනා නිවාරණ මාර්ගෝපදේශවලට අවධානය යොමු කරමින් ගැසට් නිවේදනය නිකුත් කර තිබෙනවා. වරාය අධිකාරිය, ඉන්ධන සැපයුම හා බෙදා හැරීම, රේගු කටයුතු, දුම්රිය දෙපාර්තමේන්තුව, ශ්‍රී ලංකා ගමනාගමන මණ්ඩලය, සියලු දිස්ත්‍රික් ලේකම් කාර්යාල, ප්‍රාදේශීය ලේකම් කාර්යාල, පළාත් පාලන ආයතන ගැසට් නිවේදනය මගින් අත්‍යවශ්‍ය සේවා යටතට පත්කර තිබෙනවා. එමෙන්ම ග්‍රාම නිලධාරී, සමෘද්ධි සංවර්ධන නිලධාරී, කෘෂි පර්යේෂණ නිලධාරි ඇතුලු ක්ෂේත්‍ර නිලධාරීන් හා මහ බැංකුව, රාජ්‍ය බැංකු සහ රක්‍ෂණ කටයුතු ද ඊට ඇතුළත්.       ", "URL": "https://www.itnnews.lk/2023/10/05/339443/", "Category": "ප්‍රධාන පුවත", "Parent URL": null}