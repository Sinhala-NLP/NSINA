{"Source": "ITN news", "Timestamp": "අගෝස්තු 19, 2023 11:58", "Headline": "අතුරුදන්ව සිටි කොලොන්න ප්‍රදේශයේ ව්‍යාපාරිකයා අත්අඩංගුවට", "News Content": "අතුරුදන්ව ඇති ඇඹිලිපිටිය කොලොන්න ප්‍රදේශයේ ව්‍යාපාරිකයා ඔහුගේ හිතවතෙකුගේ නිවසේ සැඟව සිටිය දී මිරිහාන පොලිසිය අත්අඩංගුවට ගත්තා. ණයකරුවන්ගෙන් ගැලවීම සඳහා තමන් මෙසේ සැඟවුණු බවයි ඔහු පොලිසියට ප්‍රකාශ කර ඇත්තේ. පසුගිය 16 වනදා සිට 48 හැවිරිදි තේ දළු එකතු කිරීමේ ව්‍යාපාරිකයෙකු අතුරුදහන් වී තිබුණා. ඔහුගේ බිරිඳ ඒ සම්බන්ධව පැමිණිලි කිරීමත් සමඟ පොලිස් විමර්ෂණ ඇරඹුණා. ඒ අනුව එම ව්‍යාපාරිකයා ගමන්ගත් වෑන් රථය දෙණියාය කොලොන්න මාර්ගයේ සුසාන භූමියක් අසල තිබී පොලිසිය සොයා ගත්තා. කෙසේ වෙතත් මෙලස අතුරුදහන් වු බව කියන ව්‍යාපාරිකයා මිරිහාන ප්‍රදේශයේ නිවසක සැඟව සිටින බවට පොලිසියට ලැබුණු ඇමතුමක් මත වහා ක්‍රියාත්මක වු පොලිසිය අදාල නිවසේ රැඳී සිටියදී ඔහුව අත්අඩංගුවට ගෙන තිබෙනවා. ඔහුට නවාතැන් ලබාදුන් පුද්ගලයා ද අත්අඩංගුවට ගත් බවයි පොලිසිය සඳහන් කළේ. තමන් ලබාගෙන ඇති ණය මුදල් ආපසු ගෙවීමට නොහැකි බැවින් මෙසේ සැඟවුණු බව ඔහු පොලිසිය හමුවේ පාපොච්චාරණය කළා.   ", "URL": "https://www.itnnews.lk/2023/10/05/509272/", "Category": "Breaking News,දේශීය පුවත්", "Parent URL": null}