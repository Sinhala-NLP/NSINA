{"Source": "ITN news", "Timestamp": "செப்டம்பர் 30, 2022 12:21", "Headline": "நாளை முதல் இயங்கவுள்ள விசேட சொகுசு ரயில் சேவைகள்", "News Content": "நாளை முதல் கண்டி – கொழும்புக்கிடையில் விசேட சொகுசு ரயில் சேவை இடம்பெறவுள்ளது. ஒவ்வொரு வார இறுதியிலும் சொகுசு ரயில் சேவை இயக்கப்படுமென புகையிரத திணைக்களம் தெரிவித்துள்ளது. கொழும்பு கோட்டை ரயில் நிலையத்திலிருந்து காலை 6.30 மணிக்கு பயணத்தை ஆரம்பிக்கும் சொகுசு ரயில், காலை 09.18 க்கு கண்டியை சென்றடையும், மாலை 4.50 மணிக்கு கண்டியிலிருந்து பயணத்தை ஆரம்பிக்கும் சொகுசு ரயில், இரவு 07.40 க்கு கொழும்பு கோட்டை ரயில் நிலையத்தை வந்தடையும். கண்டிக்கு சுற்றுலாப்பயணம் மேற்கொள்ளும் சுற்றுலாப்பயணிகளின் வசதியை அடிப்படையாகக் கொண்டு வார இறுதி விசேட சொகுசு ரயில் சேவை ஆரம்பிக்கப்படவுள்ளது. அதில் முதல்வகுப்பு டிக்கட் இரண்டாயிரம் ரூபாய் எனவும், 2 ம் வகுப்பு டிக்கட் ஆயிரத்து 500 ரூபாய் எனவும் புகையிரத திணைக்களம் தெரிவித்துள்ளது. ", "URL": "https://www.itnnews.lk/2023/10/05/437999/", "Category": "Breaking News,தேசிய செய்திகள்", "Parent URL": null}