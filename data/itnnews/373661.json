{"Source": "ITN news", "Timestamp": "நவம்பர் 3, 2021 13:30", "Headline": "பெற்றோருக்கு அழுத்தம் கொடுத்து ஆர்ப்பாட்டங்களில் இணைத்துக்கொள்ளும் சம்பவங்கள் தொடர்பில் தகவல்..", "News Content": "ஒருசில ஆசிரியர் தொழிற்சங்கங்களில் தொழிற்சங்க செயற்பாடுகளுக்கு ஆதரவு வழங்குமாறு பெற்றோருக்கு அழுத்தம் கொடுத்து ஆர்ப்பாட்டங்களில் இணைத்துக்கொள்ளும் சம்பங்கள் தொடர்பான தகவல்கள் கிடைத்துள்ளன. எவ்வாறாயினும் இத்தொழிற்சங்க செயற்பாடுகள் தோல்வியடைந்ததாகவே பெற்றோர் தெரிவிக்கின்றனர். ஆசிரியர் அதிபர் சம்பள முரண்பாட்டிற்கு தீர்வு வழங்கப்பட்டதையடுத்து பாடசாலைகளை ஆரம்பிக்கவும் நடவடிக்கை எடுக்கப்பட்டது. இவ்வாறானதொரு நிலையில் ஒருசில ஆசிரிய சங்கங்கள் குறுகிய அரசியல் நோக்கங்களுக்காக தமது தொழிற்சங்க செயற்பாடுகளை இதுவரை கைவிடவில்லையென பெற்றோர் தெரிவிக்கின்றனர். ஆசிரியர்களுக்கு ஆதரவு வழங்கி ஆர்ப்பாட்டங்களில் ஈடுபடுமாறு பெற்றோருக்கு அச்சுறுத்தல் வழங்கியதை அவதானிக்க முடிந்தது. ஒருசில பெற்றோருக்கு ஆர்ப்பாட்டங்களில் கலந்துகொள்வதற்கு வருகை தருமாறு வட்ஸ்அப் மூலம் தகவல்களும் அனுப்பி வைக்கப்பட்டுள்ளன. மேலும் ஒருசில பாடசாலைகளில் எவ்வித காரணங்களும் இன்றி பெற்றோர் அழைக்கப்பட்டிருந்தனர். பெரும்பாலான பெற்றோர் தமது பிள்ளைகளும் நீண்ட நாட்களாக துப்பறவு செய்யப்படாதிருந்த தமது பிள்ளைகளின் வகுப்பறையை சுத்தப்படுத்தும் நோக்கில் தமது பிள்ளைகளுடன் பாடசாலைகளுக்கு வருகைதந்திருந்தனர். பாடசாலை சுற்றுப்புற சூழலை துப்பறவு செய்வதற்கு முன்னர் ஒருசில பெற்றோரின் கைகளுக்கு எதிர்ப்பு சுலோகங்களை வழங்கியதையும் அவதானிக்க முடிந்தது. பல மாதங்களாக பாடசாலைக்கு செல்வதற்கு முடியாதுபோன தமது பிள்ளைகளுக்கு சுதந்திரமாக கல்வியை கற்கக்கூடிய சூழல் கிடைத்துள்ளதாகவே பெரும்பாலான பெற்றோர் எண்ணியிருந்தனர். இவ்வாறு தமது பிள்ளைகளுடன் பாடசாலைக்கு சென்ற பெற்றோருக்கு எதிர்ப்பு ஆர்ப்பாட்டத்தில் ஈடுபட வேண்டியேற்பட்டது. ", "URL": "https://www.itnnews.lk/2023/10/05/373661/", "Category": "Breaking News,தேசிய செய்திகள்", "Parent URL": null}