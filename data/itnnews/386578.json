{"Source": "ITN news", "Timestamp": "ஜனவரி 4, 2022 12:56", "Headline": "ஒரு தொகை கேரள கஞ்சா போதைப்பொருளுடன் ஒருவர் கைது..", "News Content": "கம்பஹா பொலிஸ் பிரிவிற்குட்பட்ட பகுதியில் ஒரு தொகை கேரள கஞ்சா போதைப்பொருளுடன் சந்தேகநபர் ஒருவர் கைதுசெய்யப்பட்டுள்ளார். பொலிஸ் விசேட அதிரடிப்படையின் விசேட குழுவொன்று மேற்கொண்ட சுற்றிவளைப்பின்போதே கைது இடம்பெற்றுள்ளது. சந்தேகநபர் கம்பஹா அஸ்கிரிய பிரதேசத்தை சேர்ந்த 60 வயதுடையவர் என பொலிஸார் தெரிவித்துள்ளனர். கைப்பற்றப்பட்ட கேரள கஞ்சா போதைப்பொருளின் பெறுமதி ஒரு இலட்சத்து 50 ஆயிரம் ரூபாவிற்கும் அதிகம் என மதிப்பிடப்பட்டுள்ளது. சம்பவம் தொடர்பான மேலதிக விசாரணைகளை கம்பஹா பொலிஸார் முன்னெடுத்துள்ளனர். ", "URL": "https://www.itnnews.lk/2023/10/05/386578/", "Category": "தேசிய செய்திகள்", "Parent URL": null}