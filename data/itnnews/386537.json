{"Source": "ITN news", "Timestamp": "ජනවාරි 3, 2022 18:52", "Headline": "ගෑස් ප්‍රමාදය ජනතා ආරක්ෂාවේ ප්‍රමිතිය නිසා – ලිට්ට්‍රෝ කියයි", "News Content": "ගෑස් සිලින්ඩර් වෙළදපොළට නිකුත් කිරීමේ යම් ප්‍රමාදයක් තවමත් පවතිනවා. දැඩි පරීක්ෂාවකට ලක් කිරීමෙන් පසු ප්‍රමිතියෙන් යුතු ගෑස් වෙළදපොලට නිකුත් කිරීමේ යම් කාලයක් ගත වන බව ලිට්රෝ සමාගම පවසනවා. කෙකසේ වෙතත් ඉදිරි සති දෙක තුළ අවශ්‍ය තරම් ගෑස් සිලින්ඩර් නිකුත් කළ හැකි බවයි එම සමාගම සදහන් කරන්නේ. වෙළදපොලට ප්‍රමාණවත් තරම් ගෑස් සැපයුමක් නොමැතිවීම හේතුවෙන් මේ දිනවල ගෑස් සදහා දිගු පෝලිම් දැක ගන්නට පුළුවන්. කෙසේ වෙතත් පවතින ගෑස් හිඟය සදහා ගෘහස්ථ සහ වාණිජ ගෑස් සිලින්ඩර නිශ්පාදනය සහ බෙදා හැරිම වේගවත් කිරීම සදහා මේ වන විට කඩිනම් ක්‍රියාමාර්ග ගෙන තිබෙනවා. එල්.පී ගෑස් පිරවුම් සදහා පැමිණෙන සියලුම සිලින්ඩර් විධිමත් සුපරික්ෂාවකට යොමු කරන නිසා මෙම ප්‍රමාදය මතුව ඇති බවයි ලිට්රෝ ගෑස් සමාගම පවසන්නේ. එමෙන්ම සිලින්ඩර් නඩත්තු කිරීමේ කටයුතු සදහා යොමු කිරීමේ දී සිදුවන ප්‍රමාදයන් වළක්වා ගැනීම සදහාත් නිශ්පාදන ක්‍රියාවලිය  කිරීමට අවශ්‍ය තාක්ෂණික උපකරණ ආනයන කිරීමටත් සේවා තත්ත්වයන් වැඩි දියුණු කිරීමටත් එම සමාගම කටයුතු යොදා තිබෙනවා. ලිට්රෝ සමාගම පැවසුවේ ඉදිරි දින කිහිපය ඇතුළත ලිට්රෝ ගෑස් සිලින්ඩර් 180,000ක් වෙළදපොලට නිකුත් කිරීමට බලාපොරොත්තු වන අතර දෛනික පිරිවීම් සහ බෙදාහැරීම් දවසේ පැය 24 පුරාම ක්‍රියාත්මක කරන බවයි. පවතින අධික ඉල්ලුම හමුවේ දිනකට ගෑස් සිලින්ඩර් 40,000ක ප්‍රමාණයක් පිරවීම් සිදුවෙනවා. මින් පෙර ගෑස් සිලින්ඩර් නිකුත් කෙරුනේ 1998දී නිකුත් කල SLS 712 ප්‍රමිති සහතිකයට අනුකූලවයි. නමුත්  නව සංයුතිකයට ගැලපෙන ලෙස නව ප්‍රමිති සහතිකයක් නිකුත් කර තිබෙනවා. 2021 දෙසැම්බර් 20 දා. ඒ ප්‍රමිති සහතිකය යටතේයි නව ගෑස් සිලින්ඩර් වෙළද පොලට පැමිණෙන්නේ. මේ අතර පෝලිම් යුගය අවසන් කිරීමට හැකි ඉක්මණින් කටයුතු කරන බව රාජ්‍ය අමාත්‍ය ලසන්ත අලගියවන්න මහතා පවසනවා.     ", "URL": "https://www.itnnews.lk/2023/10/05/386537/", "Category": "දේශීය පුවත්", "Parent URL": null}