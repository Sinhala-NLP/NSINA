{"Source": "ITN news", "Timestamp": "මැයි 18, 2023 16:49", "Headline": "විදේශ ගමන් බලපත්‍ර නිවසට ගෙන්වා ගැනීමේ ක්‍රමවේදයක්", "News Content": "ආගමන විගමන දෙපාර්තමේන්තුවේ පවතින පෝළීම් සහිත තත්ත්වය හෙට සිට අඩුවනු ඇති බව එම දෙපාර්තමේන්තුව පවසනවා. විදේශ ගමන් බලපත්‍ර නිවසට ගෙන්වා ගැනීමට හැකිවන නව ක්‍රමවේදය ලබන මස සිට ක්‍රියාත්මක බව ද එම දෙපාර්තමේන්තුව සඳහන් කළා. ආගමන විගමන කාර්යාලය අවට ගැවසෙන තැරැව්කරුවන් හා ජාවාරම්කරුවන්ට හසුනොවන ලෙසයි ජනතාවට අවධාරණය කරන්නේ. ඔන්ලයින් ක්‍රමවේදය හරහා විදේශ ගමන් බලපත්‍ර ලබා ගැනීම සීමා කළා. ඒ සමග විදේශ ගමන් බලපත්‍ර ලබා ගැනීමට දැඩි ඉල්ලුමක් ඇති වුණා. ඊට පිලියමක් ලෙස දිනයක් වෙන් කරවාගෙන ආගමන විගමන දෙපාර්තමේන්තුවට පැමිණෙන ලෙසට ජනතාවට දැනුම් දී තිබුණා. කෙසේ වුවද අද දිනයේ ද විශාල පිරිසක් පෝලිම්වල සිටින අයුරු දැක ගත හැකිවුණා. ", "URL": "https://www.itnnews.lk/2023/10/05/484487/", "Category": "දේශීය පුවත්", "Parent URL": null}