{"Source": "ITN news", "Timestamp": "டிசம்பர் 31, 2021 13:40", "Headline": "புட்டினும் பைடனும் தொலைப்பேசி உரையாடலில்..", "News Content": "அமெரிக்க ஜனாதிபதி ஜோ பைடனும் ரஷ்ய ஜனாதிபதி விலாடிமிர் புட்டினும் தீர்க்கமான தொலைபேசி உரையாடல் ஒன்றை நடாத்தியுள்ளனர். ரஷ்யாவுக்கும் மேற்குல உதவியை பெற்றுவரும் உக்ரேனுக்கும் இடையில் காணப்படுகின்ற யுத்த நிலவரங்களை முடிவுக்குகொண்டுவருவது குறித்து இரு தலைவர்களும் இணக்கப்பாடொன்றை ஏற்படுத்தியதாக வெளிநாட்டு ஊடகங்கள் தெரிவிக்கின்றன. ரஷ்யா உக்ரேனை ஆக்கிரமிக்கும் அவதானம் காணப்படும் நிலையிலேயே இரு நாட்டு தலைவர்களும் இத்தீர்க்கமான தொலைபேசி உரையாடலில் ஈடுபட்டனர். பலம் பொருந்திய இரு நாட்டு தலைவர்களுக்குமிடையில் 3 வாரங்களுக்குள் இடம்பெற்ற 2 ஆவது தொலைபேசி உரையாடல் இதுவாகும். 50 நிமிடங்கள் இடம்பெற்ற இவ்வுரையாடலின்போதே ரஷ்யாவுக்கும் மேற்குலகின் உதவிகளை பெற்றுவரும் உக்ரேனுக்கும் இடையில் ஏற்பட்டுள்ள யுத்த மோதல்களை தீர்த்துவைப்பதற்கு இருநாட்டு தலைவர்களும் இணக்கப்பாடொன்றை எட்டியதாக வெளிநாட்டு ஊடகங்கள் தெரிவிக்கின்றன. உக்ரேனை ஆக்கிரமிக்க ரஷ்யா செயற்பட்டால் அமெரிக்க பதில் வழங்குமென ஜனாதிபதி ஜோ பைடன் இதன்போது ரஷ்யாவுக்கு எச்சரிக்கை விடுத்துள்ளார். இவ்வாறு இடம்பெற்றால் இது அமெரிக்காவுக்கு ஏற்படும் பாரிய தவறு என ரஷ்ய ஜனாதிபதி விலாடிமின் புட்டின் அதற்கு பதில் வழங்கியுள்ளார். ", "URL": "https://www.itnnews.lk/2023/10/05/385965/", "Category": "Breaking News,சர்வதேச செய்திகள்", "Parent URL": null}