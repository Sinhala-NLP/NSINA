{"Source": "ITN news", "Timestamp": "අගෝස්තු 14, 2023 15:42", "Headline": "කෘෂිකර්මාන්තය ඉහළ නැංවීමට කරන්න ඕනේ දේ", "News Content": "කෘෂිකර්මාන්තය ඉහළ නැංවීම සඳහා කෘෂිකර්ම පර්යේෂණ හා නිෂ්පාදන සහකාර නිලධාරීන් සිදු කරන සේවය අගය කළ යුතු බව අමාත්‍ය රමේෂ් පතිරණ මහතා පවසනවා. ගාල්ල ලබුදූව ප්‍රදේශයේ පැවති උත්සවයකට එක්වෙමින් අමාත්‍යවරයා එම අදහස් පළ කලා. ගාල්ල කඩවත්සතර ප්‍රාදේශිය ලේකම් කොට්ඨාශයෙන් ගෙවතු වගා තරගයෙන් ජයග්‍රාහනය ලැබු ගොවීන් සහ ඊට මඟපෙන්වීම සිදුකළ කෘෂිකර්ම පර්යේෂණ සහ නිෂ්පාදන සහකාර නිලධාරීන් ඇගයීම මෙහිදි සිදු කෙරුණා. ඩී බී හේරත් / මොහාන් පී ද සිල්වා යන රාජ්‍ය අමාත්‍යවරුන් ද දකුණු පළාත් ආණ්ඩුකාර විලී ගමගේ මහතා ඇතුළු පිරිසක් ද එම අවස්ථාවට එක්වුණා. සිය දෙනෙකු සදහා කෘෂි උපකරණ කට්ටල ලබාදීම ද මීට සමගාමිව සිදු කෙරුණා. ", "URL": "https://www.itnnews.lk/2023/10/05/508161/", "Category": "දේශීය පුවත්", "Parent URL": null}