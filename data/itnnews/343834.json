{"Source": "ITN news", "Timestamp": "ජූනි 20, 2021 10:57", "Headline": "ඉරානයේ නව ජනපති ගැන ජාත්‍යන්තර ප්‍රජාව දැඩි අවධානයෙන් පසුවිය යුතු බව ඊශ්‍රායලය කියයි", "News Content": "ඉරානයේ නව ජනාධිපතිවරයා ලෙස තේරී පත් වූ ඊබ්‍රහීම් රයිසිගේ ක්‍රියා කලාපය සම්බන්ධයෙන් ජාත්‍යන්තර ප්‍රජාව දැඩි අවධානයෙන් පසුවිය යුතු බව ඊශ්‍රායලය නිවේදනය කරනවා. ඉරාන ජනාධිපති ඊබ්‍රහිම් රයිසි මෙතෙක් ඉරාන ජනාධිපතිධූරයට පත්වූ වැඩිම අන්තවාදී මතධාරී ජනධිපතිවරයා  බවයි ඊශ්‍රායලය පවසන්නේ. ඔහුගේ පාලන කාලය තුළ ඉරාන න්‍යෂ්ටික වැඩපිළිවෙළ නැවත වරක් සක්‍රීය විය හැකි බවටත් ඊශ්‍රායලය අනතුරු අඟවනවා. කොරෝනා වයිරස් ව්‍යාප්තිය මධ්‍ය යේ පැවති මැතිවරණයෙන් 61.95% ඡන්ද ප්‍රතිශතයක් ලබා ගනිමින් ඊබ්‍රහිම් ජනාධිපතිධුරයට තේරීපත්වුණා. ඉරානයේ අගවිනිසුරු ධූරය දැරූ ඊබ්‍රහිම් රයිසි ලබා ගත් ඡන්ද සංඛ්‍යාව මිලියන 17 කට අධිකයි.  ලබන අගෝස්තු මාසයේදී ඔහු ජනාධිපතිධූරයේ වැඩ භාර ගැනීමට නියමිත බව ඉරාන රජය නිවේදනය කරනවා.       ", "URL": "https://www.itnnews.lk/2023/10/05/343834/", "Category": "ජාත්‍යන්තර පුවත්", "Parent URL": null}