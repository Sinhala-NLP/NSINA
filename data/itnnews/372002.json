{"Source": "ITN news", "Timestamp": "ඔක්තෝබර් 27, 2021 08:59", "Headline": "”එක රටක් එක නීතියක්” සඳහා ජනාධිපති කාර්ය සාධක බළකායක් – සභාපති ධූරය ඥානසාර හිමිට", "News Content": "එක රටක් සහ එක නීතියක් සදහා වූ ජනාධිපති කාර්ය සාධක බලකායක් පත් කර තිබෙනවා. ඊට අදාළ ගැසට් නිවේදනය ජනාධිපතිතුමාගේ අත්සනින් ප්‍රකාශයට පත් කෙරුණා. එක රටක් සහ එක නීතියක් සදහා වූ ජනාධිපති කාර්ය සාධක බලකාය සභාපතිවරයා වන්නේ පූජ්‍ය ගලගොඩ අත්තේ ඥානසාර ස්වාමීන් වහන්සේයි. එහි ලේකම් ලෙස ජනාධිපති ජ්‍යෙෂ්ඨ සහකාර ලේකම් ජීවන්ති සේනානායක මහත්මිය පත්කර තිබෙනවා. සෙසු සාමාජිකයන් වන්නේ දයානන්ද බණ්ඩා,  ශාන්ති නන්දන විජේසිංහ,  සුමේධ සිරිවර්ධන යන මහාචාර්යවරුන් සුජිත් පණ්ඩිතරත්න,  නීතිඥ ඉරේෂ් සෙනෙවිරත්න,  නීතිඥ සංජය මාරඹේ,  එරන්ද නවරත්න,  පානි වෑවල,  මව්ලවි මොහොමඩ්,  කථිකාචාර්ය මොහොම්ඩ් ඉන්තිකාබ්,  කලේ රහුමාන් සහ අසිස් නිසාර්දින් ය අයයි. ශ්‍රී ලංකාව තුළ එක රටක් සහ එක නීතියක් ක්‍රියාත්මක කිරීම සම්බන්ධයෙන් අධ්‍යයනය කර ඒ සදහා පනත් කෙටුම්පතක් සකස් කිරීම මෙම කාර්ය සාධක බලකායට පැවරෙනවා. කමිටුව මසකට වරක් ජනපති වෙත  වාර්තාවක් ඉදිරිපත් කළ යුතුයි. අවසන් වාර්තාව ලබන පෙබරවාරි 28 හෝ ඊට පෙර ඉදිරිපත් කළ යුතු බවයි ගැසට් නිවේදනයේ සදහන් වන්නේ.     ", "URL": "https://www.itnnews.lk/2023/10/05/372002/", "Category": "දේශීය පුවත්", "Parent URL": null}