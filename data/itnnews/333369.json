{"Source": "ITN news", "Timestamp": "අප්‍රේල් 24, 2021 10:50", "Headline": "ඊයේ දිනය තුළ කොවිඩ් ආසාදිතයින් 969ක් – වැඩිම පිරිස කුරුණෑගල දිස්ත්‍රික්කයෙන්", "News Content": "ඊයේ (23) දිනයේදී කොරෝනා ආසාධිතයින් 969 දෙනෙකු හදුනාගත්තා. ඒ අනුව මෙරට සමස්ත කොරෝනා ආසාධිතයින්ගේ සංඛ්‍යාව අනූ නව දහස් හයසිය අනූඑකක් දක්වා ඉහළ ගියා. ඊයේ දිනයේදී හදුනාගත් ආසාධිතයින් අතුරින් 38 දෙනෙකු විදේශයන්හි සිට මෙරටට පැමිණි අයයි.සෙසු ආසාධිතයින් මෙරටින් හදුනාගෙන තිබෙනවා. ආසාධිතයින් අනූ හතර දහස් 36 දෙනෙකු සුවය ලැබුවා. එමෙන්ම 5017 දෙනෙකු තවදුරටත් ප්‍රතිකාර ලබනවා. කොරෝනා ආසාදනය වීමෙන් මිය ගිය පුද්ගලයින්ගේ ගණන 634 ක් බවයි සෞඛ්‍ය අංශ සදහන් කරන්නේ. ඊයේ දිනයේ වැඩිම කොරෝනා ආසාධිතයින් පිරිසක් හමුවී ඇත්තේ කුරුණෑගල දිස්ත්‍රික්කයෙන්. එම සංඛ්‍යාව 251 ක් වනවා. ගම්පහ දිස්ත්‍රික්කයෙන් හදුනාගත් ආසාධිතයින් සංඛ්‍යාව 236 ක්. කොළඹින් 194 දෙනෙකු සොයා ගෙන තිබෙනවා. ඊයේ දිනය තුළ වැඩිම ආසාධිතයින් පිරිසක් හමුවී ඇත්තේ කුලියාපිටිය ප්‍රදේශයෙනුයි. එම පිරිස 69 දෙනෙකු බව සදහන්.       ", "URL": "https://www.itnnews.lk/2023/10/05/333369/", "Category": "දේශීය පුවත්", "Parent URL": null}