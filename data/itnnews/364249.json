{"Source": "ITN news", "Timestamp": "සැප්තැම්බර් 22, 2021 11:56", "Headline": "කාබනික පොහොර භාවිතයෙන් ඕනෑම වගාවක් සිදු කළ හැකි බව බොහෝ දෙනා ඔප්පු කරයි", "News Content": "කාබනික පොහොර භාවිතයෙන් ඕනෑම වගාවක් සිදු කළ හැකි බව මේ වනවිට බොහෝ දෙනා ඔප්පු කර තිබෙනවා. ගනේමුල්ල බුළුගහගොඩ ප්‍ර දේශයේ පදිංචි ජයන්ත ඉඹුල්ගොඩ මහතා පර්චස් හැටකින් යුත් තම ඉඩමේ කහ වගාව මුළුමනින්ම සිදු කර ඇත්තේ කාබනික පොහොර භාවිතයෙන්. කහ පැල පන්දහසක් පමණ ඔහු වගා කර තිබෙනවා. නිවසේ හා ගෙවත්තේ ඇති දිරාපත් වන සියල්ල මෙන්ම අසල නිවෙස්වලින් බැහැර කරන දෑ යොදා ගනිමින් ඔහු මෙම කාබනික පොහොර නිෂ්පාදනය කර ඇති බවයි ප්‍රකාශ කරන්නේ. සුපිරි වෙළෙදසැල් හා සංචාරක ක්ෂේත්‍රය ඉලක්ක කර ගනිමින් හාලි ඇල ප්‍ර දේශයේ කෘෂිකර්ම කෘෂිකර්ම පර්යේෂණ නිෂ්පාදන සහකාරවරයෙකු කාබනික පොහොර භාවිතයෙන් හරිතාගාර තුළ බෝග වගාවක් සිදු කර තිබෙනවා. වසන්ත රංජිත් නැමති මොහු කාබනික පොහොර භාවිතයෙන් එළවළු වගාවක් ද සිදු කරනවා. කාබනික පොහොර භාවිතයෙන් සිදු කරන වගාව පිළිබද ගොවීන් දැනුවත් කරන අතරම ඔහුද මෙසේ වගාවට යොමු වී තිබෙනවා.   ", "URL": "https://www.itnnews.lk/2023/10/05/364249/", "Category": "දේශීය පුවත්", "Parent URL": null}