{"Source": "ITN news", "Timestamp": "ජූලි 1, 2022 11:11", "Headline": "පන්නල අඩු ආදායම් ලාභීන්ට ප්‍රාදේශීය ලේකම්ගේ මැදිහත්වීමෙන් සහල් බෙදා දෙයි", "News Content": "සහල් කිලෝ ලක්ෂයකට ආසන්න ප්‍රමාණයක් කුරුණෑගල පන්නල ප්‍රාදේශීය ලේකම් කොට්ඨාසයේ අඩු ආදායම් ලාභී පවුල් වෙත බෙදා දීම සිදු කෙරුණා. ඉන්දීය මානුෂීය ආධාර යටතේ මෙරටට ලැබුණු සහල් තොගයෙන් කොටසකුයි මෙලෙස බෙදා හැරීම සිදු කෙරුනේ. කුරුණෑගල දිස්ත්‍රික්කයේ පන්නල ප්‍රාදේශීය ලේකම් කොට්ඨාසයේ අඩු ආදායම් ලාභීන් වෙත සහල්  ප්‍රදානය කිරීම පන්නල ප්‍රාදේශීය ලේකම් කාර්යාලයේදී සිදු කෙරුණා. පළමු අදියරේදී තෝරාගත් පවුල් දහසකට සහල් කිලෝග්‍රෑම් දහය බැගින් බෙදා හැරීමට කටයුතු කළ බව පන්නල ප්‍රාදේශීය ලේකම් සමන්ත වික්‍රමරත්න බණ්ඩාර මහතා පැවසුවා. ගැබිණි මව්වරුන් සහ වයස අවුරුදු 5ට අඩු දරුවන් සිටින පවුල් වෙත එහිදී ප්‍රමුඛතාව ලබා දී තිබෙනවා.   ", "URL": "https://www.itnnews.lk/2023/10/05/420384/", "Category": "දේශීය පුවත්", "Parent URL": null}