{"Source": "ITN news", "Timestamp": "අප්‍රේල් 23, 2022 18:04", "Headline": "මම සුපුරුදු සුවයෙන් – අගමැති", "News Content": "තමන් සුපුරුදු සුවයෙන් පසුවන බව අග්‍රාමාත්‍ය මහින්ද රාජපෂ මහතා පවසනවා. අග්‍රාමාත්‍යවරයා රෝහල් ගතව ප්‍රතිකාර ලබන බවට සමාජ මාධ්‍ය ඔස්සේ සංවිධානාත්මක කණ්ඩායමක් ගෙන යන අසත්‍ය ප්‍රචාරය සම්බන්ධයෙන් අදහස් දක්වමින් අග්‍රාමාත්‍යවරයා මේ බව කියා සිටියා. තමන් මේ දිනවල  රෝගියෙකු බැලීමට හෝ රෝහලකට නොගිය බව පවසන අග්‍රාමාත්‍යවරයා දැනටමත් ව්‍යායාම වල නිරත වෙමින් යහපත් සෞඛ්‍ය තත්ත්වයෙන් පසු වන බවයි මහින්ද රාජපක්ෂ මහතා පවසන්නේ . ඒ අනුව අසනීප තත්ත්වයකින් අග්‍රාමාත්‍යවරයා පෞද්ගලික රෝහලක ප්‍රතිකාර ලබන බවට ගෙන යන ප්‍රචාරය අසත්‍ය බවයි අග්‍රාමාත්‍ය මාධ්‍ය ලේඛම්වරයා නිකුත් කළ නිවේදනයක දැක්වෙන්නේ.         ", "URL": "https://www.itnnews.lk/2023/10/05/408016/", "Category": "Breaking News,දේශීය පුවත්", "Parent URL": null}