{"Source": "ITN news", "Timestamp": "අගෝස්තු 8, 2022 12:18", "Headline": "ඩෙංගු රෝගීන්ගේ වැඩි වීමක්", "News Content": "පවතින වැසි සහිත කාලගුණයත් සමඟ ඩෙංගු රෝගීන්ගේ සංඛ්‍යාව ද යළි ඉහළ ගොස් තිබෙනවා. මේ වසරේ මේ වනවිට වාර්තාවන ඩෙංගු රෝගීන්ගේ සංඛ්‍යාව පනස්දහසකට ආසන්න බවයි සෞඛ්‍ය අංශ පෙන්වා දෙන්නේ. ඉන්  52% ක්ම කළුතර,  කොළඹ සහ ගම්පහ දිස්ත්‍රික්ක වලින් වාර්තා වී තිබෙනවා. ඉදිරියේ දී ඩෙංගු රෝගීන්ගේ සංඛ්‍යාව තවදුරටත් ඉහළ යා හැකි බව ජාතික ඩෙංගු මර්දන ඒකකය පවසනවා. ඩෙංගු මර්දන වැඩසටහන් ප්‍රාදේශීය මට්ටමෙන් ක්‍රියාත්මක කිරීමට ද පියවර ගෙන තිබෙනවා. පිළියන්දල සෞඛ්‍ය වෛද්‍ය නිලධාරී කාර්යාලය මගින් ඩෙංගු අවදානම් ප්‍රදේශ සොයා සෝදිසි මෙහෙයුමක් සිදුකෙරුණා. මදුරු කීටයින් බෝවන ස්ථාන පවත්වාගෙන යන පුද්ගලයින්ට එරෙහිව නීතිමය ක්‍රියාමාර්ග ගැනීමටයි එහිදී පියවර ගැණුනේ. සෞඛ්‍ය වෛද්‍ය නිලධාරී ඉන්දික එල්ලාවල මහතාගේ උපදෙස් මත එම කටයුතු සිදුකෙරුණා.   ", "URL": "https://www.itnnews.lk/2023/10/05/427621/", "Category": "දේශීය පුවත්", "Parent URL": null}