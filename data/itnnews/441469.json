{"Source": "ITN news", "Timestamp": "ඔක්තෝබර් 19, 2022 17:13", "Headline": "රාජිතට එරෙහි නඩුවේ පූර්ව නඩු විභාග සම්මන්ත්‍රණයට දින නියම වෙයි", "News Content": "හිටපු ධීවර අමාත්‍ය රාජිත සේනාරත්න මහතා ඇතුලු විත්තිකරුවන් තුන් දෙනෙකුට එරෙහිව ගොණු කර ඇති නඩුව පූර්ව නඩු විභාග සම්මන්ත්‍රණය සඳහා නොවැම්බර් 30 වනදා කැඳවන ලෙස මහාධිකරණය නියෝග කළා. අල්ලස් කොමිසම ගොණු කර ඇති මෙම නඩුව කොළඹ මහාධිකරණ විනිසුරු නවරත්න මාරසිංහ මහතා හමුවේ කැඳවනු ලැබුවේ රාජිත සේනාරත්න මහතා ඉදිරිපත් කළ මෝසමක් මතයි. රාජිත සේනාරත්න මහතා වෙනුවෙන් පෙනී සිටි නීතිඥවරයා අධිකරණයෙන් ඉල්ලා සිටියේ අදාළ මෝසම ඉල්ලා අස්කර ගැනීමට අවසර ලබා දෙසන ලෙසයි. ඒ අනුව ඊට අවසර දුන් විනිසුරුවරයා මෙම නඩුව පූර්ව නඩු විභාග සම්මන්ත්‍රණය සදහා නොවැම්බර් 30 වනදා කැදවන ලෙස නියෝග කළා. 2014 වසරේ අගෝස්තු 1 වනදා සහ නොවැම්බර් 1 වනදා අතර කාල සීමාව තුළ මෝදර ධීවර වරාය සී ගල්ෆ් යූකේ ප්‍රයිවට් ලිමිටඩ් නැමැති සමාගමකට අඩු මුදලකට බදු දීමට ධීවර වරාය නීතිගත සංස්ථා අධ්‍යක්ෂ මණ්ඩලය පෙළඹවූ බවට රාජිත සේනාරත්න මහතා ඇතුලු පිරිසට චෝදනා එල්ල වී තිබෙනවා. ඉන් රජයට පාඩුවක් සිදු කළැයි රාජිත සේනාරත්න මහතා ඇතුළු විත්තිකරුවන් තුන් දෙනෙකුට චෝදනා 5 ක් යටතේ අල්ලස් කොමිසම අධි චෝදනා ගොණු කර තිබෙනවා.   ", "URL": "https://www.itnnews.lk/2023/10/05/441469/", "Category": "Breaking News,දේශීය පුවත්", "Parent URL": null}