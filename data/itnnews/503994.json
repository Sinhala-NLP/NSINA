{"Source": "ITN news", "Timestamp": "ජූලි 30, 2023 15:18", "Headline": "නයිජර් රාජ්‍යය සමඟ පවත්නා සියලු ආරක්ෂක සබඳතා අත්හිටුවන බව යුරෝපා සංගමය කියයි ", "News Content": "නයිජර් රාජ්‍යයේ සමඟ පවත්නා සියලු ආරක්ෂක සබඳතා හා මූල්‍ය ආධාර අත්හිටුවන බව යුරෝපා සංගමය නිවේදනය කරනවා. හමුදා කුමන්ත්‍රණයක් මගින් නයිජර් රාජ්‍යයේ බලය අත්පත් කර ගැනීමට එරට ජනාධිපති ආරක්ෂක අංශයේ ප්‍රධානියා පසුගිය සිකුරාදා කටයුතු කළා. ඒ සමගම බලයෙන් පහ කෙරුණු ජනාධිපති මොහොමඩ් බාසුම්හට සහයෝගය ලබාදෙන බවයි ඇමෙරිකාව නිවේදනය කළේ. ඔහු අයි එස් ත්‍රස්තවාදීන් පරාජය කිරීම සදහා දැඩි පරිශ්‍රමයක් ගත් ජනාධිපතිවරයෙකු ලෙස ද සැලකෙනවා. කෙසේ වුව ද හමුදාව බලය අත්පත් කර ගැනීමත් සමග ඔවුන් කුමන බලවත් රටක සහාය ලබා ගන්නේ දැයි යන්න පිළිබදව ජාත්‍යන්තරයේ අවධානය යොමුව තිබෙනවා. අසල්වැසි බුර්කිනා ෆාසෝ හා මාලි යන රාජ්‍යයන් හමුදා කුමන්ත්‍රණයන්ගෙන් බලය අත්පත් කර ගැනිමෙන් පසු රුසියාවේ සහාය ලබාගත්තා.         ", "URL": "https://www.itnnews.lk/2023/10/05/503994/", "Category": "ජාත්‍යන්තර පුවත්", "Parent URL": null}