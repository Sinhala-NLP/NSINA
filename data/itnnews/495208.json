{"Source": "ITN news", "Timestamp": "ஜூன் 27, 2023 11:09", "Headline": "இந்த மாதத்தின் முதல் 20 நாட்களில் 60ஆயிரத்தை தாண்டிய சுற்றுலா பயணிகள் எண்ணிக்கை", "News Content": "இலங்கைக்கு 61 ஆயிரத்து 183 சுற்றுலா பயணிகள் இந்த மாதத்தின் முதல் 20 நாட்களில் வருகைத்தந்துள்ளதாக சுற்றுலா அபிவிருத்தி அதிகாரசபையின் தகவல்கள் தெரிவிக்கின்றன. ஜூன் மாதத்தில் 87 ஆயிரத்து 521 சர்வதேச சுற்றுலா பயணிகளை இலக்காகக் கொண்டுள்ள நிலையில், இலங்கை தமது இலக்கில் 70 சதவீதத்தை அடைந்துள்ளது. இதன்படி, ஜூன் மாதத்தின் 21ஆம் திகதி முதல் 30ஆம் திகதி வரையான காலப்பகுதியில், 26 ஆயிரத்து 338 சுற்றுலாப் பயணிகள் இலங்கைக்கு வர வேண்டும். இந்தநிலையில் கடந்த ஜனவரி மாதம் முதலாம் திகதியிலிருந்து ஜூன் மாதம் 20ஆம் திகதி வரையான காலப்பகுதியில் 5 லட்சத்து 85 ஆயிரத்து 669 சுற்றுலாப் பயணிகள் இலங்கைக்கு வந்துள்ளனர். ", "URL": "https://www.itnnews.lk/2023/10/05/495208/", "Category": "Breaking News,தேசிய செய்திகள்", "Parent URL": null}