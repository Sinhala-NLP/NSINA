{"Source": "ITN news", "Timestamp": "ජූලි 8, 2021 16:00", "Headline": "කොවිඩ් දේහ සම්බන්ධයෙන් ඉන්දුනීසියාව ගැටලු රැසකට මුහුණ පායි", "News Content": "කොවිඩ් මෘත දේහ සම්බන්ධයෙන් ඉන්දුනීසියාව ගැටලු රැසකට මුහුණ පා සිටිනවා. එරටින් දෛනිකව වාර්තා වන කොරෝනා මරණ සංඛ්‍යාව 1000 ඉක්මවා යාමත් සමගින් මෘත දේහ රැගත් ගිලන්රථ සුසාන භූමි වෙත ඇතුලුවීමට පෙළ ගැසී සිටින ආකාරය දක්නට ලැබුණා. ගිනිකොණ දිග ආසියානු කලාපයේ කොරෝනා වෛරස් ව්‍යාප්තිය හේතුවෙන් ඉහළ බලපෑමක් එල්ල වූ රටක් බවට ඉන්දිනිසියාව පත්ව තිබෙනවා. ඩෙල්ටා වෛරස් ප්‍රභේදය සීඝ්‍ර ලෙස එරට ජනතාව අතර පැතිර යාම ඊට හේතුවී ඇති බවයි ඉන්දුනීසියානු සෞඛ්‍ය අංශ පවසන්නේ. මේ වන විට එරටින් වාර්තා වන සමස්ත කොරෝනා ආසාදිත සංඛ්‍යාව 23, 79, 397 ක් දක්වා ඉහළ ගොස් තිබෙනවා. සමස්ත කොරෝනා මරණ සංඛ්‍යාව දැක්වෙන්නේ 62,908 ක් ලෙසින්.     ", "URL": "https://www.itnnews.lk/2023/10/05/347915/", "Category": "ජාත්‍යන්තර පුවත්", "Parent URL": null}