{"Source": "ITN news", "Timestamp": "දෙසැම්බර් 10, 2022 16:36", "Headline": "බන්ධනාගාර රැඳවූවන් 100 දෙනෙකුට කෘෂිකාර්මික පිළිවෙත් පිළිබඳව පුහුණුවක්", "News Content": "තිරසර කෘෂිකාර්මික පිළිවෙත් සම්බන්ධයෙන් රැදවූවන් සිය දෙනෙකුට අවශ්‍ය පුහුණුව ලබාදීමට තීරණය කර තිබෙනවා. එක්සත් ජාතීන්ගේ ආහාර සහ කෘෂිකර්මය පිළිබද සංවිධානය සමග එක් වූ මත්ද්‍රව්‍ය සහ අපරාධ පිළිබද එක්සත් ජාතීන්ගේ කාර්යාලය මෙම වැඩපිළිවෙළ ක්‍රියාත්මක කරනවා. බන්ධනාගාර දෙපාර්තමේන්තුව හා තවත් අංශ කිහිපයක සහාය මේ අනුව ලැබී තිබෙනවා. මහර බන්ධනාගාරය සහ පල්ලන්සේන තරුණ වරදකරුවන්ගේ විශෝධන මධ්‍යස්ථානය යටතේ තෝරා ගත් කෘෂිකාර්මික ඉඩම් කිහිපයක මෙම තිරසර කෘෂිකාර්මික ව්‍යාපෘතිය ක්‍රියාත්මක කරනවා. මේ අනුව තිරසර කෘෂිකාර්මික පිළිවෙත් පිළිබද පුහුණුවක් ලබාදීම සිදුවනවා. රැදවූවන් මෙන්ම මෙම ව්‍යාපෘතියට එක්වන බන්ධනාගාර නිලධාරීන් සදහා සහතික පත් ප්‍රදානයද සිදු කෙරෙනවා. කෘෂිකාර්මික කටයුතු සම්බන්ධයෙන් කුසලතාවක් දක්වන රැදවූවන් සදහා මෙය මහගු අවස්ථාවක් බවයි බන්ධනාගාර කොමසාරිස් ජෙනරාල් තුෂාර ඇඹුල්දෙණිය මහතා පවසන්නේ.   ", "URL": "https://www.itnnews.lk/2023/10/05/449610/", "Category": "දේශීය පුවත්", "Parent URL": null}