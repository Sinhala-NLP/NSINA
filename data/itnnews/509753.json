{"Source": "ITN news", "Timestamp": "අගෝස්තු 21, 2023 10:22", "Headline": "මෝටර් රථයක් හා ත්‍රීරෝද රථයක් මුහුණට මුහුණ ගැටෙයි – අයෙකුට බරපතල තුවාල", "News Content": "හැටන් නුවරඑළිය ප්‍රධාන මාර්ගයේ කොටගල නගරයේදී මොටර් රථයක් සහ ත්‍රිරෝද රථයක් මුහුණට මුහුණලා ගැටීමෙන් සිදු වු අනතුරකින් ත්‍රිරෝද රථයේ රියදුරා බරපතළ තුවාල ලබා තිබෙනවා. තුවාලකරු කොටගල ප්‍රාදේශීය රෝහලට ඇතුළත් කිරීමෙන් අනතුරුව ඔහු වැඩිදුර ප්‍රතිකාර සඳහා දික්ඔය මූලික රෝහලට ඇතුළත් කර තිබෙනවා. ඊයේ (20) පස්වරු 6ට පමණ අනතුර සිදුව ඇති අතර, අධික වේගයෙන් ධාවනය කර ඇති මොටර් රථය ඉදිරියෙන් එම දිශාවට ධාවනය කළ බවුසර් රථයක අපරීක්ෂාකාරි ලෙස ඉස්සර කිරීමට උත්සහ කිරීමේදි හැටන් සිට තලවකැලේ දක්වා ප්‍රතිවිරුද්ධ දිශාවෙන් ධාවනය වු ත්‍රිරෝද රථයේ ගැටී අනතුර සිදුව තිබෙනවා. අනතුරෙන් ත්‍රිරෝද රථයට සහ මොටර් රථයට දැඩි අලාභ හානි සිදුව ඇති අතර, මොටර් රථයේ රියදුරා දිඹුල පතන පොලීසිය විසින් අත්අඩංගුවට ගෙන තිබෙනවා. ", "URL": "https://www.itnnews.lk/2023/10/05/509753/", "Category": "දේශීය පුවත්", "Parent URL": null}