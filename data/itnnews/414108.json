{"Source": "ITN news", "Timestamp": "மே 30, 2022 13:08", "Headline": "ஷஷிக்கு பிணை கிடைக்குமா? இல்லையா? கோரிக்கை நாளை விசாரணைக்கு..", "News Content": "சிறைத்தண்டனை விதிக்கப்பட்டுள்ள ஷஷி வீரவங்ச தாக்கல் செய்துள்ள பிணை கோரிக்கையை நாளைய தினம் ஆராய்வதற்கு கொழும்பு நீதவான் நீதிமன்றம் தீர்மானித்துள்ளது. முறையற்ற இராஜதந்திர கடவுச்சீட்டை தம்வசம் வைத்திருந்த குற்றச்சாட்டில் முன்னாள் அமைச்சர் விமல் வீரவங்சவின் மனைவி ஷஷி வீரவங்சவிற்கு அண்மையில் 2 வருட சிறைத்தண்டனை விதித்து தீர்ப்பளிக்கப்பட்டது. குறித்த தண்டனைக்கு எதிராக அவரது சட்டத்தரணியினால் கடந்த வெள்ளிக்கிழமை மேன்முறையீடு செய்யப்பட்டது. அதற்கமைய ஷஷி வீரவங்ச சிறைச்சாலை அதிகாரிகளால் கொழும்பு நீதவான் நீதிமன்றுக்கு அழைத்து வரப்பட்டார். இன்றையதினம் குறித்த மேன்முறையீடு தொடர்பான விசாரணைகள் முன்னெடுக்கப்பட்டு இறுதித்தீர்ப்பு வழங்கப்படும் வரை அவரை பிணையில் வி;டுவிக்குமாறு கோரி தாக்கல் செய்யப்பட்ட பிணை கோரிக்கை கொழும்பு நீதவான் நீதிமன்றத்தின் முன்னிலையில் இன்று ஆராயப்படவுள்ளது. ", "URL": "https://www.itnnews.lk/2023/10/05/414108/", "Category": "Breaking News,தேசிய செய்திகள்", "Parent URL": null}