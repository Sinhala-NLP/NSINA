{"Source": "ITN news", "Timestamp": "நவம்பர் 9, 2022 11:16", "Headline": "கடவுச்சீட்டு வழங்கும் நடவடிக்கை ஆரம்பம்", "News Content": "தற்காலிகமாக இடைநிறுத்தப்பட்ட கடவுச்சீட்டுகளை வழங்கும் நடவடிக்கை இன்று முதல் ஆரம்பிக்கப்படும் என குடிவரவு குடியகல்வு திணைக்களம் தெரிவித்துள்ளது. குடிவரவு திணைக்களத்தின் பிரதான கணினி அமைப்பில் திடீரென பாதிப்பு ஏற்பட்டிருந்தது . இதனால் கடவுச்சீட்டு வழங்கும் பணி நேற்று தற்காலிகமாக இடை நிறுத்தப்பட்டது. கணினி அமைப்பில் ஏற்பட்ட கோளாறு காரணமாக, தலைமை அலுவலகம் மற்றும் வட்டார அலுவலகங்களின் செயல்பாடுகள் பாதிக்கப்பட்டன. எவ்வாறாயினும், நேற்று மாலைக்குள் கணனி முறைமை மீளமைக்கப்பட்டதாக குடிவரவு திணைக்களம் தெரிவித்துள்ளது. அதன்படி இன்று முதல் கடவுச்சீட்டு வழங்கும் நடவடிக்கைகள் வழமை போன்று இடம்பெறும் என திணைக்களம் மேலும் தெரிவிக்கின்றது. ", "URL": "https://www.itnnews.lk/2023/10/05/444863/", "Category": "Breaking News,தேசிய செய்திகள்", "Parent URL": null}