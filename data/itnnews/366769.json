{"Source": "ITN news", "Timestamp": "அக்டோபர் 4, 2021 12:44", "Headline": "இறக்குமதி செய்யப்படும் பால்மாக்களின் விலை மறுசீரமைப்பு தொடர்பில் இன்று இறுதி தீர்மானம்", "News Content": "இறக்குமதி செய்யப்படும் பால்மாக்களின் விலை மறுசீரமைப்பு தொடர்பான யோசனை இன்று அமைச்சரவையில் சமர்பிக்கப்படவுள்ளது. பால்மாக்களின் விலை அதிகரிக்க நடவடிக்கை எடுக்குமாறு பால்மா இறக்குமதியாளர்கள் பல்வேறு சந்தர்ப்பங்களில் அரசாங்கத்திடம் கோரிக்கை விடுத்திருந்தனர். அது தொடர்பில் அரசாங்கம் கவனம் செலுத்தியுள்ள நிலையில் இன்று அமைச்சரவை கூட்டத்தில் இறுதி தீர்மானம் எடுக்கப்படவுள்ளது. இதேவேளை டொலர் பற்றாக்குறையால் துறைமுகத்திலிருந்து வெளியேற்ற முடியாத நிலையிலிருந்த பால்மாக்களை இன்றைய தினம் விடுவிக்க நடவடிக்கை எடுக்கப்படுமென பால்மா இறக்குமதியாளர்கள் சங்கத்தின் உறுப்பினர் லக்ஷ்மன் வீரசூரிய தெரிவித்தார். அதற்கமைய சந்தைக்கு விரைவில் விநியோகிக்கப்படுமென எதிர்பார்க்கப்படுகிறது. ", "URL": "https://www.itnnews.lk/2023/10/05/366769/", "Category": "Breaking News,அண்மைய செய்திகள்,தேசிய செய்திகள்", "Parent URL": null}