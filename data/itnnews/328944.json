{"Source": "ITN news", "Timestamp": "මාර්තු 31, 2021 12:13", "Headline": "වත්මන් ආණ්ඩුවේ පළමු ජාතික පාසල සිසු අයිතියට", "News Content": "වත්මන් රජය යටතේ පළමු ජාතික පාසල අද ආරම්භ වුණා. ඒ ශ්‍රී ජයවර්ධනපුර සී එම් එස් බාලක සහ බාලිකා පාසල් දෙක එක් කර ශ්‍රී ජයවර්ධනපුර විද්‍යාලය නමින්. ශ්‍රී ජයවර්ධනපුර නව ජාතික පාසල මිශ්‍ර පාසලක්. එහි පළමු දරුවා ලියාපදිංචි කිරීම පාර්ලිමේන්තු මන්ත්‍රී මධුර විතානගේ මහතාගේ ප්‍රධානත්වයෙන් සිදු කෙරුණා. එකම ජාතික පාසලක් හෝ නොමැති ප්‍රාදේශීය ලේකම් කොට්ඨාශ 123 ට ජාතික පාසල් 123 ක් ආරම්භ කිරීම ලබන 28 වනදා සිදු කෙරෙන බවයි මන්ත්‍රීවරයා මෙහිදී ප්‍රකාශ කළේ. ඒ ජාතික පාසල් 16 වැඩසටහන යටතේයි. කෝට්ටේ නගරාධිපති අයි වී ප්‍රේමලාල්,  කොළඹ දිස්ත්‍රික් ලේකම් ප්‍රදීප් යසරත්න යන මහත්වරුන් ඇතුලු පිරිසක් මෙම අවස්ථාවට එක්ව සිටියා. කෝට්ටේ ප්‍රදේශයට ජාතික පාසලක් ලැබීම සම්බන්ධයෙන් දෙමව්පියන් ප්‍රසාදය පල කළා.           ", "URL": "https://www.itnnews.lk/2023/10/05/328944/", "Category": "දේශීය පුවත්", "Parent URL": null}