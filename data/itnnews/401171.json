{"Source": "ITN news", "Timestamp": "மார்ச் 14, 2022 15:49", "Headline": "சவுதி அரேபிய வெளிவிவகார அமைச்சர் இலங்கைக்கு விஜயம்", "News Content": "சவூதி அரேபியாவின் வெளிவிவகார அமைச்சர் பைசால் பின் பர்ஹான் அல் சவுத், இலங்கைக்கான ஒரு நாள் உத்தியோகபூர்வ விஜயத்தை மேற்கொண்டு இன்று (14) காலை கட்டுநாயக்க சர்வதேச விமான நிலையத்தை வந்தடைந்தார். அவருடன் சவூதி அரேபிய வெளிவிவகார அமைச்சின் 18 உயர் அதிகாரிகளும் வருகை தந்துள்ளனர். அவர்களை இலங்கை நீதி அமைச்சர் மற்றும் இலங்கை வெளிவிவகார அமைச்சின் அதிகாரிகள் குழுவொன்றும் கட்டுநாயக்க விமான நிலைய விசேட விருந்தினர் அறையில் வரவேற்றனர். சவூதி அரேபியாவிற்குச் சொந்தமான விசேட விமானம் ஒன்றில் இன்று அதிகாலை 01.20 மணியளவில் கட்டுநாயக்க விமான நிலையத்தை வந்தடைந்த அவர்கள், இன்று மாலை அதே விசேட விமானத்தில் புறப்படவுள்ளனர். ", "URL": "https://www.itnnews.lk/2023/10/05/401171/", "Category": "Breaking News,அண்மைய செய்திகள்", "Parent URL": null}