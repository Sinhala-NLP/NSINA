{"Source": "ITN news", "Timestamp": "ජූලි 3, 2022 13:55", "Headline": "ඊශ්‍රායල හමුදා හිස්බුල්ලා ඩ්‍රෝන ප්‍රහාරයක් වළකයි", "News Content": "ඊශ්‍රායලය හමුදා විසින් හිස්බුල්ලා සංවිධානය එල්ල කළ ඩ්‍රෝන ප්‍රහාරයක් වළක්වා තිබෙනවා. ඊශ්‍රායල බලධාරීන් පවසන්නේ මධ්‍ය ධරණී මුහුදේ මතභේදයට තුඩුදී ඇති ස්ථානයක පිහිටි තම රටට අයත් ගෑස් නිධියකට ප්‍රහාර එල්ල කිරීමට පැමිණි ඩ්‍රෝන යානා තුනක් බිම හෙළු බවයි. මෙම ගෑස් නිධිය සම්බන්ධයෙන් ඊශ්‍රායලය හා ලෙබනනය අතර මතභේදයක් පවතිනවා. හිස්බුල්ලා සංවිනධානය ලෙබනනයේ සිට මෙම ඩ්‍රෝන යානා ගුවන් ගතකර ඇති බවට ඊශ්‍රායලය චෝදනා කරනවා. කෙසේ වෙතත් පසුගිය සතියේ හිස්බුල්ලා නායක හසන් නස්‍රල්ලා මෙම ගෑස් නිධියට ප්‍රහාර එල්ල කළ බව අනතුරු අඟවා තිබුණා.         ", "URL": "https://www.itnnews.lk/2023/10/05/420879/", "Category": "ජාත්‍යන්තර පුවත්", "Parent URL": null}