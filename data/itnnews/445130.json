{"Source": "ITN news", "Timestamp": "නොවැම්බර් 11, 2022 10:11", "Headline": "අධික දුම් පිටවන වාහන සොයා විශේෂ මෙහෙයුමක්", "News Content": "අධික දුම් පිටවන වාහන සොයා මෝටර් රථ ප්‍රවාහන දෙපාර්තමේන්තුව විශේෂ මෙහෙයුමක් රටපුරා ක්‍රියාත්මක කර තිබෙනවා. අධික දුම් පිටවන වාහන වලින් පරිසරයට  බරපතල තර්ජනයක් එල්ල වී තිබෙනවා.  ඒ  පිළිබද අවධානය යොමුකළ මෝටර් රථ ප්‍රවාහන දෙපාර්තමේන්තුව අධික දුම් පිටවන වාහන සොයා විශේෂ මෙහෙයුමක් ක්‍රියාවට නැංවුවා. ඒ යටතේ කඩවත ප්‍රදේශයේදී එවැනි වාහන 20ක් සොයා ගත් බවයි මෝටර් රථ ප්‍රවාහන දෙපාර්තමේන්තුව පවසන්නේ. කොළඹ නුවර ප්‍රධාන මාර්ගයේ කඩවත නගරයේ සිදුකළ මෙම හදිසි සෝදිසි කිරීමට පොලිසියේ සහාය ද ලැබී තිබුණා. අධික දුම් පිටවන වාහන 20ක් මෙහිදී  සොයා ගැනුණු අතර රියදුරන්ට දැඩිව අවවාද කර වාහනය නියමිත තත්ත්වයට පත් කර පෙන්වීමට කටයුතු කරන ලෙසයි මෝටර් රථ ප්‍රවාහන දෙපාර්තමේන්තුව දැනුම් දුන්නේ.   ", "URL": "https://www.itnnews.lk/2023/10/05/445130/", "Category": "දේශීය පුවත්", "Parent URL": null}