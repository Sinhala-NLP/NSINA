{"Source": "ITN news", "Timestamp": "ඔක්තෝබර් 13, 2022 15:37", "Headline": "තේක්ක දැව තොගයක් සමඟ දෙදෙනෙකු අත්අඩංගුවට", "News Content": "නීති විරෝධීව ප්‍රවාහනය කරමින් තිබූ තේක්ක දැව තොගයක් සමග සැකකරුවන් දෙදෙනෙකු වයික්කාල ප්‍රදේශයේදී පොලිස් අත්අඩංගුවට ගෙන තිබෙනවා. වෙන්නප්පුව පොලීසියට ලැබුණු තොරතුරකට අනුව වයික්කාල සින්දාත්‍රිය ප්‍රදේශයේ මාර්ග බාධක යොදා ලොරි රථයකින් ප්‍රවාහනය කරමින් තිබූ මෙම තේක්ක දැව තොගය අත්අඩංගුවට ගනු ලැබුවා. අත්අඩංගුවට ගත් දැව තොගයේ වටිනාකම රුපියල් විසි ලක්ෂය ඉක්මවන බවයි පොලීසිය සදහන් කලේ. අත්අඩංගුවට ගත් දැව තොගය සහිත ලොරි රථය සහ සැකකරුවන් දෙදෙනා මාරවිල අධිකරණයට ඉදිරිපත් කිරීමට පොලීසිය කටයුතු යොදා තිබෙනවා.     ", "URL": "https://www.itnnews.lk/2023/10/05/440323/", "Category": "දේශීය පුවත්", "Parent URL": null}