{"Source": "ITN news", "Timestamp": "සැප්තැම්බර් 7, 2023 17:35", "Headline": "බස් රථයක් තුළ වෙඩි තැබීමක්", "News Content": "අම්බලන්තොට ප්‍රදේශයේ බස් රථයක් තුළ වෙඩි තැබීමක් සිදුව තිබෙනවා. වෙඩිතැබීමෙන් කාන්තාවක් තුවාල ලබා රෝහල්ගත කර ඇති බවයි පොලිසිය පැවසුවේ. යතුරුපැදියකින් පැමිණි පුද්ගලයින් දෙදෙනෙකු විසින් බස් රථය හරස් කර නවත්වා ඒ තුළට ඇතුළු වී අදාළ කාන්තාවට වෙඩි තබා තිබෙනවා. වෙඩි තැබීමෙන් තුවාල ලැබූ කාන්තාව අම්බලන්තොට රෝහලට ඇතුළත් කර තිබෙනවා. අම්බලන්තොට පොලිසිය සිද්ධිය සම්බන්ධයෙන් වැඩිදුර විමර්ශන සිදුකරනවා. ", "URL": "https://www.itnnews.lk/2023/10/05/514368/", "Category": "දේශීය පුවත්", "Parent URL": null}