{"Source": "ITN news", "Timestamp": "දෙසැම්බර් 19, 2022 09:07", "Headline": "හංවැල්ල ප්‍රදේශයේ දී ව්‍යාපාරිකයෙකු වෙඩිතබා ඝාතනය කෙරේ", "News Content": "හංවැල්ල ප්‍රදේශයේ දී ව්‍යාපාරිකයෙකු වෙඩි තබා ඝාතනය කර තිබෙනවා. හංවැල්ල පොලිස් වසමේ හරස්පාර ප්‍රදේශයේ දී ආහාර පාන වෙළෙදසැලක හිමිකරුවෙකු වන 46 හැවිරිදි පුද්ගලයෙකුට වෙඩි තැබීමක් සිදුකර තිබෙනවා. යතුරුපැදියකින් පැමිණි දෙදෙනෙකු පිස්තෝලයකින් වෙඩි තබා පලාගොස් තිබූ අතර තුවාල ලැබූ ව්‍යාපාරිකයා පාදුක්ක රෝහලට ඇතුළත් කිරීමෙන් අනතුරුව ජීවිතක්ෂයට පත්වුණා. වෙඩි තැබීමට හේතුව මෙතෙක් අනාවරණය වී නොමැති අතර සැකකරුවන් සොයා වැඩිදුර විමර්ශන ක්‍රියාත්මකයි.       ", "URL": "https://www.itnnews.lk/2023/10/05/451066/", "Category": "Breaking News,දේශීය පුවත්", "Parent URL": null}