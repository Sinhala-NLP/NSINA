{"Source": "ITN news", "Timestamp": "ජූලි 30, 2023 12:56", "Headline": "රිය අනතුරකින් රූපවාහිනී සංස්ථාවේ පරිපාලන සේවකයෙකු ජීවිතක්ෂයට", "News Content": "රත්නපුර කිරිඇල්ල පොලිසිය ඉදිරිපිට දී සුඛෝපභෝගී ජීප් රථයක් මෝටර් රථයක සහ යතුරු පැදියක ගැටීමෙන් සිදු වු අනතුරෙන් පුද්ගලයෙකු මියගියා. මෙම අනතුරෙන් මිය ගියේ රූපවාහිනි සංස්ථාවේ පරිපාලන සේවකයෙකු ලෙස කටයුතු කළ ආසිරි විජේසුන්දර මහතායි. රත්නපුර පානදුර මාර්ගයේ කිරිඇල්ල පොලිසිය ඉදිරිපිට දී සුඛෝපභෝගී ජීප් රථයක් අධික වේගයෙන් ධාවනය කර ඇති අතර එය වාහනයක් පසුකර යාමට උත්සහ දැරිමේ දී ඉදිරියෙන් පැමිණි මෝටර් රථයේ ගැටී පසුව යතුරු පැදියේ ද ගැටී තිබෙනවා. යතුරු පැදියේ ගමන් කරමින් සිටි දෙදෙනා තුවාල ලැබු අතර රත්නපුර ශික්ෂණ රෝහලට ඇතුලත් කිරිමෙන් පසු එක් අයෙකු මිය ගියා. මෙලෙස මිය ගියේ ජාතික රූපවාහිනි සංස්ථාවේ පරිපාලන අංශයේ සේවයේ නියුතුව සිටි 34 හැවිරිදි ආසිරි විජේසුන්දර මහතායි. කිරිඇල්ල ප්‍ර දේශයේ පදිංචිව සිටි ඔහු රත්නපුර රෝහලේ හෙදියක ලෙස රාජකාරී කළ සිය බිරිද රෝහලේ සිට නිවස කරා රැගෙන එමින් සිටිය දී මෙම අනතුරට ලක්වුණේ. සුඛෝපභෝගී ජීප් රථය පදවා ඇත්තේ 24 හැවිරිදි පුද්ගලයෙකු වන අතර පොලිසිය විසින් ඔහු අත්අඩංගුවට ගැනිමෙන් පසු පොලිස් ආරක්ෂාව යටතේ රත්නපුර රෝහලේ ප්‍රතිකාර ලබනවා.         ", "URL": "https://www.itnnews.lk/2023/10/05/503950/", "Category": "Breaking News,දේශීය පුවත්", "Parent URL": null}