{"Source": "ITN news", "Timestamp": "மார்ச் 18, 2022 13:32", "Headline": "மர்மமான ஒமிக்ரோன் திரிபு சீனாவில் மீண்டும் தீவிரம்.. 13 மாநிலங்கள் முடக்கம்..", "News Content": "மர்மமான ஒமிக்ரோன் திரிபொன்று இனங்காணப்பட்டதை அடுத்து 50 மில்லியன் மக்களுடன் 13 மாநிலங்கள் மீண்டும் முடக்கப்பட்டுள்ளன. இப்புதிய வைரஸ் ஜேர்மன், தென்கொரியா, ஹொங்கொங் உள்ளிட்ட உலகின் பல நாடுகளிலிருந்தும் இனங்காணப்பட்டுள்ளதாக வெளிநாட்டு அறிக்கைகள் தெரிவிக்கின்றன. \nவைத்திய நிபுணர்கள் இப்புதிய கொரோனா திரிபை இனங்கண்டுள்ளனர். பிஏ2 வகையான ஒமிக்ரோன் வைரசின் திரிபாகவே இது இனங்காணப்பட்டுள்ளது. இவ்வைரசானது துரிதமாக பரவும் அச்சுறுத்தல் காணப்படுவதாக வைத்திய நிபுணர்கள் தெரிவிக்கின்றனர். இதனை கட்டுப்படுத்துவதும் இலகுவான விடயம் அல்லவென அவர்கள் தெரிவிக்கின்றனர். விசேடமாக சீன மக்கள் மத்தியில் இயற்கை நோய் எதிர்ப்பு சக்தி குறைந்த மட்டத்தில் காணப்படுவதால் இப்புதிய திரிபானது வேகமாக பரவக் கூடும். முன்னர் ஒமிக்ரோன் தொற்றியவர்கள் இதன்போது கூடிய பாதுகாப்புடன் செயற்படவேண்டும். ", "URL": "https://www.itnnews.lk/2023/10/05/401955/", "Category": "Breaking News,சர்வதேச செய்திகள்", "Parent URL": null}