{"Source": "ITN news", "Timestamp": "මාර්තු 5, 2023 09:42", "Headline": "රන් භාණ්ඩ උකස් කළ තැනින් හොර 1000 නෝට්ටු දීලා", "News Content": "ව්‍යාජ මුදල් නෝට්ටු සන්තකයේ තබා ගෙන සිටි රන් භාණ්ඩ වෙළඳසැලක හිමිකරුවෙකු අත්අඩංගුවට ගෙන තිබෙනවා. ඔහු සන්තකයේ තිබී ව්‍යාජ 1000 මුදල් නෝට්ටු 5ක් සොයා ගත් බවයි පොලිසිය සඳහන් කළේ. ඊයේ (04) සවස පොලිපිතිගම ඉන්ධන පිරවුම්හලකට පැමිණි යුවලක් ව්‍යාජ රුපියල් 1000 සේ නෝට්ටු දෙකක් ලබා දුන් බවට පොලිසියට ලද පැමිණිල්ලකට අනුව පොලිසිය විමර්ශන ආරම්භ කර තිබෙනවා. එහිදී එකම අංකය සහිත 1000සේ නෝට්ටු 2ක් ඉන්ධන පිරවුම්හලට ලබා දී තිබූ බවට අනාවරණ වී තිබෙනවා. අනතුරුව එම මුදල් නෝට්ටු ලබා දුන් යුවලගෙන් ප්‍රශ්න කිරීමේදී අදාළ කාන්තාව ප්‍රකාශ කර ඇත්තේ, තමන් රන් භාණ්ඩ උකස් කර එම මුදල් ලබා ගත් බවයි. එමෙන්ම ඇය සන්තකයේ තිබී තවත් 1000 නෝට්ටුවක් පොලිසියට ලබා දී තිබෙනවා. ඒ අනුව නැවතත් අදාළ කාන්තාවට රන් භාණ්ඩයක් උකස් කරන ලෙස එම ස්ථානයටම පොලිසිය විසින් යවා ඇති අතර එම අවස්ථාවේදීද පෙර ව්‍යාජ නෝට්ටුවල සඳහන් අංක සහිත 1000 නෝට්ටුවක් ලබා දී තිබෙනවා. පසුව අදාළ ස්ථානය පරික්ෂා කිරීමේදී තවත් ව්‍යාජ 1000 නෝට්ටුවක් හමුවී ඇති අතර රන් භාණ්ඩ අලෙවිසැලේ හිමිකරු අත්අඩංගුවට ගෙන තිබෙනවා. සැකකරු 61 හැවිරිදි පොල්පිතිගම ප්‍රදේශයේ පදිංචිකරුවෙක් ", "URL": "https://www.itnnews.lk/2023/10/05/465342/", "Category": "දේශීය පුවත්", "Parent URL": null}