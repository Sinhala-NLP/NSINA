{"Source": "ITN news", "Timestamp": "අගෝස්තු 28, 2023 10:25", "Headline": "ප්‍රංශයේ පාසල්වල අබාය ඇඳීම තහනම් කෙරේ", "News Content": "ප්‍රංශයේ රජයේ පාසල්වල සිසුවියන්ට අබායා ඇඳුම් ඇඳීම තහනම් කර තිබෙනවා. මේ අනුව ඇතැම් මුස්ලිම් කාන්තාවන් අදින ලිහිල් දිග සිවුරක් වැනි අබායා ඇඳුම ඇඳීම එරට පාසල් වල එළඹෙන 4 වනදා සිට තහනම් කර තිබෙනවා. මේ වන විටත් ප්‍රංශ රජයේ පාසල්වල හා ගොඩනැගිලි වල ආගමික සලකුණු දැඩි ලෙස තහනම් කර තිබෙනවා. 2004 වසරේ සිට හිස් ආවරණ පැළදීම ද තහනම් කර තිබුණා. එරට අධ්‍යාපන අමාත්‍යවරයා සදහන් කරන්නේ ආගමික අසමගිය ඇතිවීම වැළැක්වීම මෙහි අරමුණ බවයි. මුස්ලිම් පමණක් නොව කතෝලික ආගමික සංකේත ද ප්‍රසිද්ධ ස්ථානවල යොදා ගැනීම තහනම් කිරීමටයි ප්‍රංශ රජය කටයුතු කර ඇත්තේ.           ", "URL": "https://www.itnnews.lk/2023/10/05/511437/", "Category": "ජාත්‍යන්තර පුවත්", "Parent URL": null}