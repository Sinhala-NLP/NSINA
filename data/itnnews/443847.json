{"Source": "ITN news", "Timestamp": "නොවැම්බර් 2, 2022 18:52", "Headline": "තිළිණි ප්‍රියමාලි සහ ඇයගේ ව්‍යාපාරික සහකරු කසුන් තවදුරටත් රිමාන්ඩ්", "News Content": "රුපියල් කෝටි ගණනක මුදල් වංචා කර චෝදනා ලැබ සිටින තිළිණි ප්‍රියමාලි සහ ඇයගේ ව්‍යාපාරික සහකරු කසුන් පෙරේරා යන අය තවදුරටත් රක්ෂිත බන්ධනාගාරගත කෙරුණා. ඒ ලබන දහසය වනදා දක්වායි. තිළිණි ප්‍රියමාලි සහ කසුන් පෙරේරා යන අය රක්ෂිත බන්ධනාගාරගත කෙරුණේ කොටුව මහේස්ත්‍රාත් අධිකරණය මඟින්. තිළිණි නැමැත්තිය ව්‍යාපාරිකයෙකුට රුපියල් මිලියන හත්සිය පනහක් වංචා කිරීමට ආධාර, අනුබල දුන් බවට ඊයේ අත්අඩංගුවට ගත් බොරැල්ලේ සිරිසුමන හිමියන්ද ලබන දහසය වනදා තෙක් රක්ෂිත බන්ධනාගාරගත කිරිමටයි නියෝග කෙරුණේ. සිද්ධියට අදාළ විමර්ශන මෙතෙක් අවසන් කර නොමැතිවීම හේතුවෙන් සැකකාර හිමි නම රක්ෂිත බන්ධනාගාරගත කරන බවයි මහේස්ත්‍රාත්වරයා පැවසුවේ. තිලිනි ප්‍රියමාලි සහ බොරැල්ලේ සිරිසුමන හිමියන්ට එරෙහි තවත් පැමිණිල්ලක් අපරාධ පරීක්ෂණ දෙපාර්තමේන්තුව අද ගොනු කළා. ඒ රුපියල් මිලියන හතළිස් තුනක් වංචා කිරීමේ සිද්ධියකට අදාළවයි.   ", "URL": "https://www.itnnews.lk/2023/10/05/443847/", "Category": "Breaking News,දේශීය පුවත්", "Parent URL": null}