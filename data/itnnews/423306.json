{"Source": "ITN news", "Timestamp": "ජූලි 14, 2022 21:46", "Headline": "සරත් සමයේදී ෂින්සෝ අබේ වෙනුවෙන්  රාජ්‍ය අනුග්‍රහයෙන් අවමංගල්‍ය උත්සවයක්", "News Content": "ඉදිරි සරත් සමයේදී හිටපු අග්‍රමාත්‍ය ෂින්සෝ අබේ වෙනුවෙන් රාජ්‍ය අනුග්‍රහයෙන් අවමංගල්‍ය උත්සවයක් පවත්වන බව ජපන් අග්‍රාමාත්‍ය ෆුමියෝ කිෂිඩා පවසනවා. මේ අතර යුරෝපයේ පැතිර යන ලැව්ගිනි හේතුවෙන් වනාන්තර රැසක් විනාශ වී තිබෙනවා. හිටපු අග්‍රාමාත්‍යවරයාගේ ඝාතනයේදී පොලීසිය ආරක්ෂාව සපයා තිබූ ආකාරය සම්බන්ධයෙන් තමන් කනස්සල්ලට ලක්වන බවයි අග්‍රාමාත්‍ය ෆුමියෝ කිෂිඩා සදහන් කළේ. අභාවප්‍රාප්ත ෂින්සෝ අබේ වෙනුවෙන් ටෝකියෝ නගරයේ බෞද්ධ විහාරස්ථානයකදී පවුලේ ඥාතීන්ගේ හා සමීප මිතුරන්ගේ සහභාගීත්වයෙන් ඉතා කුඩා මට්ටමින් අවමංගල්‍ය උත්සවයක් පසුගිය අගහරුවාදා පැවැත්වු    ණා. හිටපු අග්‍රාමාත්‍යවරයාගේ බිරිදගේ තීරණයකට අනුව සුලු පිරිසකට පමණක් එම අවමංගල්‍ය උත්සවය සීමා කෙරුණා. රාජ්‍ය අනුග්‍රහය  යටතේ අවමංගල්‍ය උත්සවයක්  සරත් සමයේදී පැවැත්වීමට නියමිත අතර එවැන්නක් පැවැත්වෙන්නේ 1967 වසරෙන් පසුවයි.       ", "URL": "https://www.itnnews.lk/2023/10/05/423306/", "Category": "ජාත්‍යන්තර පුවත්", "Parent URL": null}