{"Source": "ITN news", "Timestamp": "අප්‍රේල් 6, 2023 15:20", "Headline": "හෙරොයින් පැකට් 300කට අධික ප්‍රමාණයක් සමඟ සැකකරුවන් දෙදෙනෙකු කොටුවෙයි", "News Content": "හෙරොයින් මත්කුඩු පැකට් 300 කට අධික ප්‍රමාණයක් සමඟ සැකකරුවන් දෙදෙනෙකු මාතර කොට්ඨාස අපරාධ විමර්ශන අංශය මගින් අත්අඩංගුවට ගෙන තිබෙනවා. අත්අඩංගුවට ගත් හෙරොයින්වල වටිනාකම රුපියල් ලක්ෂ 60 ක් පමණ වන බවයි පොලීසිය පවසන්නේ. වයස අවුරුදු 19 ක තරුණයෙකු හා වයස අවුරුදු 25 ක කාන්තාවක අත්අඩංගුවට ගැනුණා. එමෙන්ම රුපියල් එක්ලක්ෂ පනස් දහසක මුදලක්ද සැකකරුවන් සන්තකයේ තිබී සොයා ගෙන තිබෙනවා. අත්අඩංගුවට ගත් සැකකරුගේ පියා ද හෙරොයින් කිලෝග්‍රෑම් 200 කට අධික ප්‍රමාණයක් බෝට්ටු මගින් ප්‍රවාහනය කරමින් සිටියදී අත්අඩංගුවට ගෙන මේ වන විට රක්ෂිත බන්ධනාගාරගත කර ඇති බවයි පොලිසිය පවසන්නේ. මෙම සැකකරුවන් වැලිගම, මිරිස්ස, පොල්අතුමෝදර ආදී ප්‍රදේශවල මත්කුඩු අලෙවි කිරීමේ නිරතව සිට තිබෙනවා.     ", "URL": "https://www.itnnews.lk/2023/10/05/473707/", "Category": "දේශීය පුවත්", "Parent URL": null}