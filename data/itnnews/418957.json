{"Source": "ITN news", "Timestamp": "ජූනි 24, 2022 16:05", "Headline": "මෙරට ආර්ථිකය නඟා සිටුවීමට ජපානයේ සිටින ශ්‍රී ලාංකිකයන් සහ ආයතන කිහිපයක් එක්වෙයි", "News Content": "මෙරට ආර්ථිකය නඟා සිටුවීම සඳහා ජපානයේ සිටින ශ්‍රී ලාංකිකයන් මෙන්ම ආයතන කිහිපයක් ඉදිරිපත්ව සිටිනවා. දේශීය ව්‍යාපාරිකයන්ගෙන් සැදුම් ලත් ශ්‍රී ලංකා වෙලෙද සංවර්ධන සභාවේ සභාපති රෝහණ වඩුගේ මහතා ජපානයේ ප්‍රධාන පෙළේ ව්‍යාපාරික ආයතනවලින් කළ ඉල්ලීමකට අනුවයි මෙම වැඩපිළිවෙල ආරම්භ කෙරුණේ. මූලික අදියර යටතේ රුපියල් මිලියන 10ක මුදලක් ශ්‍රී ලංකා රජයට ලබා දුන්නා. ජපාන ශ්‍රී ලංකා ව්‍යාපාර හමුවක්ද කොළඹ දී පැවැත්වුණා. මෙරට ආර්ථික අර්බුදය විසඳීම සඳහා අත්‍යවශ්‍ය වන විදේශ මුදල් ආයෝජන , විදේශ ආධාර සහ දේශීය ව්‍යාපාරවලට විදෙස් වෙළෙඳපොල අවස්ථා හිමිකර දීම ආදී කාර්යයන් රැසක්ම ශ්‍රී ලංකා වෙළෙඳ සංවර්ධන පදනමේ සභාපති රෝහණ වඩුගේ මහතාගේ මැදිහත් වීමෙන් ක්‍රියාත්මක වනවා. ජපානයේ නිපෝන් ඩොනේෂන් ෆවුන්ඩේෂන් සංවිධානයේ ජාත්‍යන්තර සබඳතා අධ්‍යක්ෂ ආචාර්ය රුවන් පෙරේරා මහතාගේ සහාය ද ඒ සඳහා ලැබී තිබෙනවා. මෙම අවස්ථාවට අමාත්‍ය මනූෂ නානායක්කාර මහතාද එක්ව සිටියා.       ", "URL": "https://www.itnnews.lk/2023/10/05/418957/", "Category": "දේශීය පුවත්", "Parent URL": null}