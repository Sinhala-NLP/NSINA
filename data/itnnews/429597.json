{"Source": "ITN news", "Timestamp": "අගෝස්තු 18, 2022 12:40", "Headline": "ලොරි රථයකින් ප්‍රවාහනය කරමින් තිබූ පෙට්‍රල් තොගයක් අත්අඩංගුවට", "News Content": "පෙට්‍රල් ලීටර් 1429 ක් හලාවත සිට කල්පිටිය දක්වා අධි සුඛෝපභෝගී ශීතාගාර ලොරි රථයකින් ප්‍රවාහනය කරමින් තිබියදී නාවික හමුදාව අත්අඩංගුවට ගත්තා. නාවික හමුදා බුද්ධි අංශ නිලධාරීන්ට ලැබුණු තොරතුරකට අනුවයි මෙම වැටලීම සිදු කෙරුණේ. සැකකරුවන් දෙදෙනෙකු ද අත්අඩංගුවට ගෙන තිබෙනවා. බැරල් දෙකක බහා ඉතා සූක්ෂම අයුරින් මෙම පෙට්‍රල් තොගය ප්‍රවාහනය කර තිබෙනවා. වැඩි මිලට අලෙවි කිරීම සදහා මෙම ඉන්ධන රැගෙන ගොස් ඇති බවයි පොලීසිය කළ මූලික විමර්ශනවලදී හෙළි වුණේ.සැකකරුවන් හා ලොරි රථය පුත්තලම මහේස්ත්‍රාත් අධිකරණයට ඉදිරිපත් කිරීමට නියමිතයි.     ", "URL": "https://www.itnnews.lk/2023/10/05/429597/", "Category": "දේශීය පුවත්", "Parent URL": null}