{"Source": "ITN news", "Timestamp": "பிப்ரவரி 14, 2022 18:30", "Headline": "பொரளை தேவாலய கைக்குண்டு சம்பவம் : சந்தேகநபர் தொடர்ந்தும் விளக்கமறியலில்..", "News Content": "பொரளை தேவாலயத்தில் கைக்குண்டு கண்டுபிடிக்கப்பட்டமை தொடர்பில் கைது செய்யப்பட்ட வைத்தியரை எதிர்வரும் 28ஆம் திகதி வரை விளக்கமறியலில் வைக்க நீதிமன்றம் இன்று உத்தரவிட்டுள்ளது. விசாரணை முடியும் வரை சந்தேக நபரை விளக்கமறியலில் வைப்பதா இல்லையா என்பது தொடர்பான உத்தரவு அடுத்த நீதிமன்றத் திகதியில் அறிவிக்கப்படவுள்ளது. சந்தேகநபர் இன்று நீதிமன்றத்தில் ஆஜர்படுத்தப்பட்ட போது, ​​கொழும்பு குற்றப்பிரிவு சார்பில் ஆஜரான சிரேஷ்ட பிரதி சொலிசிட்டர் ஜெனரல் திலீப் பீரிஸ், பயங்கரவாதத் தடைச் சட்டத்தின் கீழ் விசாரணை முடியும் வரை அவரை விளக்கமறியலில் வைக்குமாறு கோரிக்கை விடுத்தார். இந்நிலையில் சந்தேகநபரை விளக்கமறியலில் வைக்க போதிய சாட்சியங்கள் இருப்பதால் அவரை எதிர்வரும் 28 ஆம் திகதி வரை விளக்கமறியலில் வைக்குமாறு நீதவான் உத்தரவிட்டுள்ளார். ", "URL": "https://www.itnnews.lk/2023/10/05/394980/", "Category": "Breaking News,தேசிய செய்திகள்", "Parent URL": null}