{"Source": "ITN news", "Timestamp": "නොවැම්බර් 16, 2021 10:33", "Headline": "එක්ස්ප්‍රස් පර්ල් වෙනුවෙන් පත් කල කමිටුව මෙතෙක් ගත් ක්‍රියාමාර්ග සොයා බැලීමේ සාකච්ඡාවක්", "News Content": "එක්ස්ප්‍රස් පර්ල් නෞකාවෙන් සිදුවූ හානිය සහ වන්දි ලබා ගැනීම සදහා සොයා බැලීමට පත් කළ කමිටුව මෙතෙක් ගෙන ඇති ක්‍රියාමාර්ග පිළිබද සොයා බැලීමේ සාකච්ඡාවක් අමාත්‍ය අලි සබ්රි මහතාගේ ප්‍රධානත්වයෙන් පැවැත්වුණා. එක්ස්ප්‍රස් පර්ල් නෞකාවෙන් තෙල් කාන්දුවක් සිදු වුවහොත් එය වැලැක්වීම සම්බන්ධයෙන් ගෙන ඇති ක්‍රියාමාර්ග පිළිබද සාකච්ඡා කෙරුණා. ඒ පිළිබද නිරන්තර අවදානයෙන් සිටින ලෙසයි අමාත්‍යවරයා උපදෙස් ලබා දුන්නේ. සමුද්‍රීය පරිසර ආරක්ෂණ අධිකාරිය, නාවික හමුදාව, වරාය අධිකාරිය, නාරා ආයතනය හා වෙළෙද නාවික ලේකම් කාර්යාලය අතර මනා සබදතාවක් පැවතිය යුතු බවද අමාත්‍යවරයා පෙන්වා දුන්නා. වන්දි ලබා ගැනීම සදහා ගෙන ඇති ක්‍රියාමාර්ග සහ ධීවර ජනතාව වෙනුවෙන් ගන්නා පියවර වැදගත් බවයි අමාත්‍යවරයා කියා සිටියේ.       ", "URL": "https://www.itnnews.lk/2023/10/05/376373/", "Category": "දේශීය පුවත්", "Parent URL": null}