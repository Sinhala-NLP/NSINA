{"Source": "ITN news", "Timestamp": "ஜனவரி 13, 2022 12:13", "Headline": "எதிர்வரும் 22ம் திகதி வரை மின்வெட்டு அமுல்ப்படுத்தப்படமாட்டாதென அறிவிப்பு", "News Content": "எதிர்வரும் 22ம் திகதி வரை நாட்டில் மின்வெட்டு மேற்கொள்ளப்படமாட்டாதென அரசாங்கம் தெரிவித்துள்ளது. கொழும்பில் இன்று இடம்பெற்ற ஊடக சந்திப்பில் கலந்துகொண்ட போதே அமைச்சர் காமினி லொக்குகே இதனை தெரிவித்தார். கடந்த 11ம் திகதி களனி திஸ்ஸ மின்உற்பத்தி நிலையத்திலுள்ள தனியாருக்கு சொந்தமான மின்பிறப்பாக்கியில் ஏற்பட்ட கோளாறு காரணமாக மின்வெட்டு அமுல்ப்படுத்தப்பட்டதாக அவர் குறிப்பிட்டுள்ளார். மின்வெட்டு தொடர்பில் கடந்த தினங்களில் அதிகளவில் பேசப்பட்டன. மின்சக்தி அமைச்சு மின்வெட்டு தொடர்பில் காலஅட்டவணையொன்றையும் வெளியிட்டிருந்தது. களனிதிஸ்ஸ மின்உற்பத்தி நிலையத்தின் மின்பிறப்பாக்கியில் ஏற்பட்ட கோளாறு தற்போது முழுமையாக சீர்செய்யப்பட்டுள்ளது. இதன்காரணமாக எதிர்வரும் 22ம் திகதி வரை மின்வெட்டு அமுல்செய்யப்படமாட்டாதென அமைச்சர் காமினி லொக்குகே குறிப்பிட்டுள்ளார். ", "URL": "https://www.itnnews.lk/2023/10/05/388582/", "Category": "Breaking News,தேசிய செய்திகள்", "Parent URL": null}