{"Source": "ITN news", "Timestamp": "අගෝස්තු 26, 2023 10:02", "Headline": "වැග්නර් නායකයා ගමන් ගත් යානය කඩා වැටුණු ස්ථානයේ තිබී මළ සිරුරු 10ක් සොයා ගැනේ", "News Content": "වැග්නර් නායකයා ගමන් කළ ජෙට් යානය කඩා වැටුණු ස්ථානයේ තිබී මළ සිරුරු සහ පියාසර දත්ත රෙකෝඩරය සොයා ගැනුණා. වැග්නර් කුලී හමුදාවේ ප්‍රධානියා වන ප්‍රිගෝෂින් ගමන් කළ ජෙට් යානය කඩා වැටුණු ස්ථානයේ තිබී සිරුරු 10ක් සොයා ගත් බව රුසියාව නිවේදනය කරනවා. එම සිරුරු සම්බන්ධයෙන් ඩී එන් ඒ පරික්ෂණ සිදු කිරීමෙන් පසු මියගිය පිරිස පිළිබඳ නිශ්චිතවම සඳහන් කළ හැකි බවයි විදෙස් වාර්තා සඳහන් කරන්නේ. ඒ අනුව අදාළ ඩී එන් ඒ පරික්ෂණ කටයුතු මේ වන විට සිදුවනවා. ජෙට් යානය තුළ බෝම්බයක් පුපුරා ගියේද නැතහොත් එල්ලකළ මිසයිල ප්‍රහාරයකින් එය කඩා වැටුනේද යන්න පිළිබඳ විමර්ශන ක්‍රියාත්මකයි.       ", "URL": "https://www.itnnews.lk/2023/10/05/511003/", "Category": "Breaking News,ජාත්‍යන්තර පුවත්", "Parent URL": null}