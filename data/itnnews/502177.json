{"Source": "ITN news", "Timestamp": "ජූලි 24, 2023 10:00", "Headline": "ලොරි රථයක් දුම්රියක ගැටීමෙන් දෙදෙනෙකුට බරපතල තුවාල", "News Content": "වව්නියාව තිරුනාවක්කුලම් ප්‍රදේශයේදී ලොරි රථයක් දුම්රියක ගැටීමෙන් දෙදෙනෙකු බරපතල තුවාල ලැබුවා. තිරුනාවක්කුලම් අනාරක්ෂිත දුම්රිය හරස් මාර්ගයේදී යාපනයේ සිට කොළඹ බලා ධාවනය වූ දුම්රියේ මෙම ලොරි රථය ගැටී ඇති බවයි පොලිසිය පවසන්නේ. ඉන් රියදුරු හා එහි ගමන්ගත් තවත් පුද්ගලයෙකු බරපතල තුවාල ලැබූ අතර ඔවුන් වව්නියාව මහරෝහලට ඇතුළත් කර තිබෙනවා. අනතුර සම්බන්ධයෙන් වැඩිදුර විමර්ශන ක්‍රියාත්මකයි.     ", "URL": "https://www.itnnews.lk/2023/10/05/502177/", "Category": "දේශීය පුවත්", "Parent URL": null}