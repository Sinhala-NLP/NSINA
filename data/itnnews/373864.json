{"Source": "ITN news", "Timestamp": "නොවැම්බර් 4, 2021 12:39", "Headline": "බෙලරුසියානු ගුවන් යානයක් අනතුරට ලක්වීමෙන් 6 දෙනෙක් ජීවිතක්ෂයට", "News Content": "බෙලරුසියානු ගුවන් යානයක් අනතුරට ලක්වීමෙන් 6 දෙනෙක් ජීවිතක්ෂයට පත්වී තිබෙනවා බෙලරුසියානු භාණ්ඩ ප්‍රවාහන සමාගමකට අයත් මෙම ගුවන් යානය සයිබීරියාවට ගොඩබැස්සවීමේදී හටගත් ගින්නකින් මෙම අනතුර සිදුව ඇති බවයි පැවසෙන්නේ. ගින්න හේතුවෙන් එහි ගමන් කළ මගීන් සියලුදෙනා ජීවිතක්ෂයට පත්වූ බව බෙලරුසියානු සමාගම පවසනවා. පවතින අධික හිම සහිත කාලගුණික තත්ත්වය හේතුවෙන් අනතුර වූ ස්ථානයට ළගා වීම අපහසු වී තිබෙනවා. අනතුරට මුහුණ පෑ ගුවන් යානය භාණ්ඩ ප්‍රවාහනය සදහා යොදවා ගන්නා හෙයින් එහි මගීන් ගමන් කළේ කෙසේදැයි යන්න පිළිබද තොරතුරු සොයා බැලීම සදහා විමර්ශනය කටයුතු ආරම්භ කර තිබෙනවා.         ", "URL": "https://www.itnnews.lk/2023/10/05/373864/", "Category": "ජාත්‍යන්තර පුවත්", "Parent URL": null}