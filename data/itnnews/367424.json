{"Source": "ITN news", "Timestamp": "ඔක්තෝබර් 6, 2021 19:14", "Headline": "දැවැන්තම පානීය ජල ව්‍යාපෘති 3ක් ජනතා අයිතියට", "News Content": "උතුරේ ජනතාවගේ පිපාසය නිවා දමන්න දැවැන්තම පානීය ජල ව්‍යාපෘති 3ක් අද ජනතා අයිතියට පත් කෙරුණා. අග්‍රාමාත්‍ය මහින්ද රාජපක්ෂ මහතා ද සූම් තාක්ෂණය ඔස්සේ ඊට එක් වුණා. නාගදීප මුහුදු ජල පවිත්‍රාගාරය ජනතා අයිතියට  පත් කිරීම සහ තලෙයිඅඩි මුහුදු ජල පවිත්‍රාගාරය සහ යාපනය නගරයට ජලයට බෙදා හැරීමේ පද්ධතිවල වැඩ  ආරම්භ කිරීමයි මෙලෙස සිදු වුණේ. අග්‍රාමාත්‍යවරයා මෙම වැඩසටහනට එක් වූයේ අරලියගහ මන්දිරයේ සිටයි. වාසුදේව නානායක්කාර සහ ඩග්ලස් දේවානන්ද යන අමාත්‍යවරුන්ද එහි සිට මෙම උත්සවයට එක්ව සිටියා. සැමට ජලය 2021 – 2025 යන තේමාවෙනුයි එය ක්‍රියාත්මක කෙරුණේ.     ", "URL": "https://www.itnnews.lk/2023/10/05/367424/", "Category": "දේශීය පුවත්", "Parent URL": null}