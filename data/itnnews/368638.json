{"Source": "ITN news", "Timestamp": "ඔක්තෝබර් 12, 2021 11:44", "Headline": "ITN මනුෂ්‍යත්වයේ සත්කාරය සංඛපාල විහාරස්ථානය සමඟ එක්ව ඇඹිලිපිටිය මහ රෝහලට මෙට්ට පරිත්‍යාග කරයි", "News Content": "ITN මනුෂ්‍යත්වයේ සත්කාරය සංඛපාල රජමහා විහාරස්ථානය සමග එක්ව තවත් සත්කාරයකට දායකත්වය ලබා දුන්නා. ඇඹිලිපිටිය ප්‍රාදේශීය සභාවේ සභාපති සුරන්ත වීරසිංහ මහතාගේ ඉල්ලීමකට අනුව ඇඹිලිපිටිය මහ රෝහලට අවශ්‍ය මෙට්ට පරිත්‍යාග කිරීම සිදු කෙරුණා. ඇමරිකාවේ ඉන්දියානා බෞද්ධ විහාරස්ථානයේ පරිත්‍යාගයක් ලෙසයි මෙම මෙට්ට තොගය රෝහල වෙත ලබා දුන්නේ. සංඛපාල විහාරස්ථානයේ භාරකාර පූජ්‍ය කොකාවල කෝසල ස්වාමීන් වහන්සේ මෙම මෙට්ට තොගය ඇඹිලිපිටිය දිස්ත්‍රික් මහ රෝහලේ අධ්‍යක්ෂ වරුණ සම්පත් මහතා වෙත භාර දුන්නා.     ", "URL": "https://www.itnnews.lk/2023/10/05/368638/", "Category": "දේශීය පුවත්", "Parent URL": null}