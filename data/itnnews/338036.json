{"Source": "ITN news", "Timestamp": "මැයි 19, 2021 18:24", "Headline": "GSP+ ඇතුලු කරුණු ගැන විදේශ ඇමති සහ යුරෝපා තානාපතිවරුන් අතර සාකච්ඡා", "News Content": "කොළඹ සිටින යුරෝපා සංගමයේ තානාපතිවරුන් සහ විදේශ අමාත්‍ය දිනේෂ් ගුණවර්ධන මහතා අතර සාකච්ඡාවක් පවත්වා තිබෙනවා. යුරෝපා සංගම් – ශ්‍රී ලංකා සහයෝගීතාව සහ ජීඑස්පී ප්ලස් සහනය සම්බන්ධයෙන් ද අන්‍යෝන්‍ය වශයෙන් වැදගත් වන කරුණු පිළිබඳව එහිදී සාකච්ඡා වී තිබෙනවා. ශ්‍රී ලංකාව ඇතුළු රටවල් විසින් කොවිඩ්19 එන්නත් සඳහා සමාන ප්‍රවේශයක් ලබා ගැනීම සඳහා වන කොවැක්ස් පහසුකම සඳහා යුරෝපා සංගමයේ දායකත්වය ලබා දීමටද මෙම සාකච්ඡාවේදී එකගතාව පළවු බව විදේශ අමාත්‍යංශය සඳහන් කළා. ශ්‍රී ලංකාවේ යුරෝපා සංගමයේ නියෝජිත කණ්ඩායමේ තානාපති සහ ප්‍රංශ, ඉතාලි, නෙදර්ලන්ත, ජර්මානු සහ රුමේනියා තානපතිවරුන් මෙම සාකච්ඡාවට එක්ව තිබෙනවා.     ", "URL": "https://www.itnnews.lk/2023/10/05/338036/", "Category": "Breaking News,දේශීය පුවත්", "Parent URL": null}