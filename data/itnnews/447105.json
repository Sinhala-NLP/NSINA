{"Source": "ITN news", "Timestamp": "நவம்பர் 22, 2022 12:41", "Headline": "கஹவத்தை நகரை கேந்திரமாக கொண்டு புதிய மாணிக்கக்கல் வர்த்தக சந்தை..", "News Content": "கஹவத்தை நகரை கேந்திரமாக கொண்டு புதிய மாணிக்கக்கல் வர்த்தக சந்தையை ஆரம்பிக்க நடவடிக்கை எடுக்கப்பட்டுள்ளது. கஹவத்தை ஐக்கிய வர்த்தக சங்கம் இதனை முன்னெடுத்துள்ளது. மாணிக்கக்கற்களுக்கான சர்வதேச புகழ் பெற்ற வர்த்தகர்களின் பிறப்பிடமாக விளங்கிய கஹவத்தை நகரம் இரத்தின கற்களை சேகரித்து விற்பனை செய்வர்களுக்கு இடையில் நம்பிக்கையை கட்டியெழுப்பும் பகுதியாக காணப்படுகிறது. மாணிக்கக்கற்களை விற்பனை செய்வோருக்கும், கொள்வனவு செய்பவர்களுக்கும் குறித்த செயற்பாட்டை முறையாக முன்னெடுத்துச்செல்வதற்கு வசதிகளை ஏற்படுத்திக்கொடுக்கும் வகையில் புதிய மாணிக்கக்கல் சந்தை ஆரம்பிக்கப்பட்டுள்ளது. காகிதப்பணிகளை குறைத்து மாணிக்கக்கற்களை வெட்டி விற்பனை செய்வதற்கு பல்வேறு வசதிகளை வழங்க நடவடிக்கை எடுக்கப்பட்டுள்ளதாக மாணிக்ககல் மற்றும் தங்க ஆபரண அதிகார சபையின் இரத்தினபுரி அலுவலகம் குறிப்பிட்டுள்ளது. ", "URL": "https://www.itnnews.lk/2023/10/05/447105/", "Category": "Breaking News,தேசிய செய்திகள்", "Parent URL": null}