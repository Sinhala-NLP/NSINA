{"Source": "ITN news", "Timestamp": "மே 24, 2023 13:11", "Headline": "ஜெரொம் குறித்து சட்டமா அதிபர் உயர்நீதிமன்றில் அறிவிப்பு", "News Content": "ஜெரொம் பெர்னாண்டோ வெளியிட்ட சர்ச்சைக்குரிய கருத்து தொடர்பில் குற்றப்புலனாய்வு திணைக்களம் விசாரணைகளை ஆரம்பித்துள்ளதாக சட்டமா அதிபர் இன்று (24) உயர் நீதிமன்றத்திற்கு அறிவித்துள்ளார். ஜெரொம் பெர்னாண்டோவை கைது செய்து சட்டத்தை அமுல்படுத்துமாறு கோரி எல்லே குணவம்ச தேரர் உள்ளிட்டோரால் தாக்கல் செய்யப்பட்ட அடிப்படை உரிமை மீறல் மனு இன்று அழைக்கப்பட்ட போது, ​​சட்டமா அதிபர் சார்பில் ஆஜரான மேலதிக சொலிசிட்டர் ஜெனரல் பிரியந்த நாவன இதனை தெரிவித்தார். சம்பந்தப்பட்ட போதகருக்கு எதிராக குற்றப் புலனாய்வுத் திணைக்களம் சிவில் மற்றும் அரசியல் உரிமைகள் தொடர்பான சமவாயச் சட்டம் மற்றும் தண்டனைச் சட்டத்தின் கீழ் விசாரணைகளை ஆரம்பித்துள்ளதாகவும், கொழும்பு கோட்டை நீதவான் நீதிமன்றில் இந்த விடயம் குறித்து அறிக்கை செய்துள்ளதாகவும் மேலதிக சொலிசிட்டர் ஜெனரல் நீதிமன்றத்திற்கு அறிவித்தார். ", "URL": "https://www.itnnews.lk/2023/10/05/485884/", "Category": "Breaking News,தேசிய செய்திகள்", "Parent URL": null}