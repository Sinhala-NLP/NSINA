{"Source": "ITN news", "Timestamp": "ජූලි 7, 2021 11:03", "Headline": "මහවැලි L කලාපයේ වාරි ජලාශ 47ක් සංවර්ධනය කිරීම ඇරඹෙයි", "News Content": "වාරි සෞභාග්‍යයා වැඩසටහන ක්‍රියාවට නැංවුණේ වැව් සහ ඇලවේලි සංවර්ධනය කිරීමටයි. ඒ යටතේ මහවැලි එල් කලාපයේ වාරි ජලාශ 47ක් සංවර්ධනය කිරීම රජය ආරම්භ කර තිබෙනවා. මහවැලි එල් කලාපයේ වාරි ජලාශ 47ක් ප්‍රතිසංස්කරණය කර ගොවි ජනතාවට වගා කටයුතු සඳහා ජලය ලබා ගැනීමට අවශ්‍ය පහසුකම් සලසා දීම එම සංවර්ධන වැඩ සටහනේ අරමුණයි. ඒ සඳහා රජය වෙන් කර ඇති මුදල රුපියල් මිලියන 120ක්. වැඩසටහන මගින් වැලි ඔය ඇතුලු මහවැලි එල් කලාපයේ අක්කර පන් දහසකට යල මහ දෙකන්නයේ වගා කටයුතු සඳහා ජලය සැපයෙනු ඇති. එම කටයුතු රාජ්‍ය අමාත්‍ය සිරිපාල ගම්ලත් මහතාගේ නිරීක්ෂණයට ලක්වූ අතර පාර්ලිමේන්තු මන්ත්‍රී කාදර් මස්තාන් මහතාද එම අවස්ථාවට එක්ව සිටියා. මේ අතර  සෞභාග්‍යයෙන් එගොඩ වැඩසටහන යටතේ ඇලහැර පොකුණුගල ට්‍රැක් 26 පාලමේ ඉදිකිරීම් ආරම්භ වුණා. ඒ සඳහා රජය වෙන් කර ඇති මුදල රුපියල් කෝටි හතරක්. රාජ්‍ය අමාත්‍ය රොෂාන් රණසිංහ මහතාගේ ප්‍රධානත්වයෙන් එම කටයුතු සිදුවූ අතර පාර්ලිමේන්තු මන්ත්‍රී අමරකීර්ති අතුකෝරල මහතාද මෙම අවස්ථාවට එක්ව සිටියා.   ", "URL": "https://www.itnnews.lk/2023/10/05/347563/", "Category": "දේශීය පුවත්", "Parent URL": null}