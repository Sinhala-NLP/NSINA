{"Source": "ITN news", "Timestamp": "සැප්තැම්බර් 3, 2021 11:57", "Headline": "නවසීලන්තයේ ඕක්ලන්ඩ් නුවර පිහි ඇනුමක් සිදුකළ ශ්‍රී ලාංකිකයෙකු පොලිස් වෙඩි පහරින් මරුට", "News Content": "නවසීලන්තයේ ඕක්ලන්ඩ් නගරයේ New Lynn නම් සුපිරි වෙළඳ සැලක් තුළදී පුද්ගලයන් 06 දෙනෙකුට තියුණු ආයුධයකින් පහරදී තුවාල සිදුකළ පුද්ගලයෙකු නවසීලන්ත පොලිසිය තැබූ වෙඩි ප්‍රහාරයකින් මියගොස් තිබෙනවා. ඉස්ලාමීය රාජ්‍ය මතවාදය අනුගමනය කරන සහ පොලිසියේ දැඩි අධීක්ෂණය යටතේ සිටි “ප්‍රචණ්ඩ අන්තවාදියෙකු” විසින් නවසීලන්තයේ සුපිරි වෙළඳසැලකට අද එල්ල කළ ප්‍රහාරය ත්‍රස්ත ප්‍රහාරයක් බවයි එරට අග්‍රාමාත්‍ය ජසින්ඩා ආඩර්න් පවසන්නේ. පොලිස් වෙඩි තැබීමෙන් මියගිය පුද්ගලයා ශ්‍රී ලාංකිකයෙකු බවත් නවසීලන්ත අග්‍රාමාත්‍යවරිය වැඩිදුරටත් කියාසිටියා. සැකකරු 2011 වර්ෂයේ සිට වසර 10 ක කාලයක් නවසීලන්තයේ වාසය කර ඇති බවද තහවුරු කරගෙන තිබෙනවා. සැකකරු පිහි ඇනුම ආරම්භ කර තත්පර 60 ක් තුළදී වෙඩි තබා ඝාතනය කිරීමට නවසීලන්ත පොලිසිය සමත්ව ඇති බවද අගමැතිනිය පැවසුවා. මෙය ත්‍රස්ත ක්‍රියාවක් බවත් තුවාල ලැබූවන්ගේ තත්වය බරපතල බවත් නවසීලන්ත පොලිසිය සඳහන් කරනවා. https://www.facebook.com/ITNNewsEnglish/videos/2992943340955156   ", "URL": "https://www.itnnews.lk/2023/10/05/360038/", "Category": "දේශීය පුවත්", "Parent URL": null}