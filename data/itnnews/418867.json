{"Source": "ITN news", "Timestamp": "ජූනි 24, 2022 11:26", "Headline": "වැඩි මිලට සහල් අලෙවි කළ මරදගහමුල ප්‍රදේශයේ ස්ථාන 9ක් වටලයි", "News Content": "පාලන මිලට වඩා වැඩි මිලට සහල් අලෙවි කළ මරදගහමුල ප්‍රදේශයේ ස්ථාන 9ක් වැටලීමට පාරිභෝගික අධිකාරිය සමත්වුණා. බොහෝ සහල් මෝල් හිමියන් රජයේ පාලන මිලට සහල් අලෙවිකරන බවට මේ වන විටත් ප්‍රකාශ කර තිබෙනවා. එසේ තිබියදී වැඩිමිලට සහල් අලෙවි කරන බවට පාරිභෝගික අධිකාරියට ලැබුණු පැමිණිල්ලකට අනුව මෙම වැටලීම සිදු කෙරුණා. එහිදී අත්අඩංගුවට ගත් සහල් අලෙවිකරුවන්ට එරෙහිව නීතිමය පියවර ගැනීමට නියමිතයි.       ", "URL": "https://www.itnnews.lk/2023/10/05/418867/", "Category": "Breaking News,දේශීය පුවත්", "Parent URL": null}