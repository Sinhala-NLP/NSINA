{"Source": "ITN news", "Timestamp": "ජනවාරි 17, 2022 12:12", "Headline": "එකම පවුලේ තිදෙනෙකු බිලිගත් රිය අනතුර", "News Content": "සියඹලාණ්ඩුව අලිවංගුව ප්‍රදේශයේ දී සිදුවූ අනතුරකින් පුද්ගලයින් තුන් දෙනෙකු මියගොස් තිබෙනවා. වයස අවුරුදු 4 ක් වන පිරිමි දරුවෙකු ද මෙසේ මියගිය අය අතර වනවා. මොවුන් සියලු දෙනාම එකම පවුලේ මව , පියා සහ පුත්‍රයා බවයි පොලීසිය පවසන්නේ. දමන සිට වඩිනාගල දෙසට ධාවනය වූ ලොරි රථයක් සහ ඊට ප්‍රතිවිරුද්ධ දිසාවෙන් පැමිණි මෝටර් රථයක් එකිනෙක ගැටීමෙනුයි අනතුර සිදුවුණේ. මෝටර් රථය එම දෙසටම ධාවනය වූ වෙනත් රථයක් පසුකර යාමට උත්සාහ දැරීමේ දී ඉදිරියෙන් පැමිණි ලොරි රථයේ ගැටී තිබෙනවා. එම අවස්ථාවේ මෝටර් රථයේ 8 දෙනෙකු ගමන් කර ඇති අතර ඉන් බරපතල තුවාල ලැබූ එකම පවුලේ තුන්දෙනා රෝහල් ගත කිරීමෙන් පසු මියගියා. මෙලෙස මියගොස් ඇත්තේ කල්මුනේ පදිංචිව සිටි වයස අවුරුදු 31 වන පියා අවුරුදු 29 ක් වන මව සහ වයස අවුරුදු 4 ක් වන පුතායි. මෝටර් රථයේ සහ ලොරි රථයේ රියදුරන්ගේ අපරීක්ෂාකාරී ධාවනය අනතුරට හේතුවී ඇති අතර ලොරි රථයේ රියදුරු පොලීසිය අත්අඩං ගුවට ගත්තා.       ", "URL": "https://www.itnnews.lk/2023/10/05/389174/", "Category": "Breaking News,දේශීය පුවත්", "Parent URL": null}