{"Source": "ITN news", "Timestamp": "ஜூன் 2, 2021 12:34", "Headline": "நாடு முழுவதும் பாரிய போதைப்பொருள் சுற்றிவளைப்பு", "News Content": "முப்படையினர் பொலிஸார் மற்றும் விசேட படைப்பிரிவினர் ஒன்றிணைந்து நாடு முழுவதும் பாரிய போதைப்பொருள் சுற்றிவளைப்பை முன்னெடுத்திருந்தனர். பாதுகாப்பு பிரிவினருக்கு உரிய தகவல்களை வழங்குமாறு பொலிஸார் பொதுமக்களிடம் வேண்டுகோள் விடுத்துள்ளனர். நேற்றைய தினம் மட்டக்குளி பகுதியில் 105 கிராம் ஐஸ் வகை போதைப்பொருளுடன் 42 வயதான நபர் ஒருவர் கைதுசெய்யப்பட்டார். நாச்சிக்குடா இராணுவ முகாம் அதிகாரிகள் மற்றும் இலங்கை கடற்படை ஒன்றிணைந்து மேற்கொண்ட சுற்றிவளைப்பில் 29 கிலோ கிராம் கேரள கஞ்சா போதைப்பொருள் அடங்கிய 14 பொதிகள் கைப்பற்றப்பட்டன. சம்பவம் தொடர்பில் இரு சந்தேக நபர்கள் தலைமன்னார் பொலிஸ் நிலையத்தில் ஒப்படைக்கப்பட்டுள்ளனர். சம்பவம் தொடர்பில் தலைமன்னார் பொலிஸார் மேலதிக விசாரணைகளை முன்னெடுத்துள்ளனர். 1997 எனும் தொலைபேசி இலக்கத்தினூடாக பொதுமக்களும் போதைப்பொருள் வர்த்தகம் தொடர்பான தகவல்களை பொலிஸாருக்கு வழங்க முடியுமென பொலிஸ் ஊடக பேச்சாளர் பிரதி பொலிஸ் மா அதிபர் அஜித் ரோஹண தெரிவித்தார். ", "URL": "https://www.itnnews.lk/2023/10/05/340317/", "Category": "Breaking News,தேசிய செய்திகள்", "Parent URL": null}