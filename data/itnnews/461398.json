{"Source": "ITN news", "Timestamp": "පෙබරවාරි 18, 2023 09:31", "Headline": "ඇමෙරිකාවේ මිසිසිපි ප්‍රාන්තයේ වෙඩි තැබීමකින් 06 දෙනෙකු ජීවිතක්ෂයට", "News Content": "ඇමෙරිකාවේ මිසිසිපි ප්‍රාන්තයේ සිදු වූ වෙඩි තැබීමකින් 06 දෙනෙකු ජීවිතක්ෂයට පත්ව තිබෙනවා. මෙම වෙඩි තැබීම සිදුව තිබෙන්නේ මිසිසිපි ප්‍රාන්තයේ ආකබුට්ලා නගරයේයි.ස්ථාන කිහිපයකදී සිදු වූ වෙඩි තැබීම්වලිනුයි 06 දෙනෙකු මිය ගොස් තිබෙන්නේ. වෙඩි ප්‍රහාරය එල්ල කළ පුද්ගලයා 52 වන වියේ පසු වනවා.ඔහු මේ වන විට අත්අඩංගුවට ගෙන ඇති අතර වෙඩි වැදී මිය ගිය අය අතර වෙඩි තැබූ පුද්ගලයා කළින් විවාහව සිටි බිරිඳද වනවා. එක්සත් ජනපදය අවි ආයුධ භාවිතය සම්බන්ධයෙන් ඇතැම් ප්‍රාන්තවල නීති දැඩි කර තිබුණද මිසි සිපි ප්‍රාන්තයේ අවි ආයුධ භාවිතය සම්බන්ධයෙන් ඇත්තේ ලිහිල් ප්‍රතිපත්තියක්.     ", "URL": "https://www.itnnews.lk/2023/10/05/461398/", "Category": "Breaking News,ජාත්‍යන්තර පුවත්", "Parent URL": null}