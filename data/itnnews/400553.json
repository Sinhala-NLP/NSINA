{"Source": "ITN news", "Timestamp": "மார்ச் 10, 2022 18:19", "Headline": "சிலிண்டர் வெடித்ததில் பெண்ணொருவர் உயிரிழந்த சம்பவம் தொடர்பான மனுவை விசாரணைக்கு எடுத்துக்கொள்ள நீதிமன்றம் அனுமதி..", "News Content": "லிட்ரோ எரிவாயு சிலிண்டர் வெடித்ததில் பெண்ணொருவர் உயிரிழந்த சம்பவம் தொடர்பான மனுவை விசாரணைக்கு எடுத்துக்கொள்ள மேன்முறையீட்டு நீதிமன்றம் அனுமதி வழங்கியது. லிட்ரோ கம்பனியின் தலைவர் பணிப்பாளர் சபை, நுகர்வோர் அதிகார சபையின் தலைவர் உள்ளிட்டோர் இதன் பிரதிவாதிகளாக குறிப்பிடப்பட்டுள்ளனர். திட்டமிடப்படாத கொலை தொடர்பில் குற்றவியல் குற்றச்சாட்டுக்களி;ன் கீழ் அவர்களுக்கு எதிராக வழக்கு தொடர்வதற்கு நடவடிக்கை எடுக்குமாறு பொலிஸ் மா அதிபர் மற்றும் சட்டமா அதிபருக்கு உத்தரவிடுமாறு கோரி இந்த மனு தாக்கல் செய்யப்பட்டுள்ளது. குறித்த சம்பவத்தில் உயிரிழந்த பெண்ணின் கணவர் மற்றும் 4 பிள்ளைகள் தாக்கல் செய்த இம்மனு தொடர்பில் ஏப்ரல் 8 ம் திகதி நீதிமன்றத்தில் விடயங்களை சமர்ப்பிக்குமாறு பிரதிவாதிகளுக்கு உத்தரவிடப்பட்டது. மனுதாரர்கள் சார்பில் ஆஜரான ஜனாதிபதி சட்டத்தரணி விஜயதாச ராஜபக்ஷ இங்கு கருத்து தெரிவிக்கையில் குறித்த எரிவாயு கம்பனி இரசாயன கலவை வீதத்தை மாற்றி எரிவாயு சிலிண்டரை சந்தைக்கு விநியோகித்தததால் இந்த அசம்பாவிதம் ஏற்பட்டுள்ளதாக குறிப்பிட்டார். ", "URL": "https://www.itnnews.lk/2023/10/05/400553/", "Category": "Breaking News,தேசிய செய்திகள்", "Parent URL": null}