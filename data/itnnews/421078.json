{"Source": "ITN news", "Timestamp": "ஜூலை 4, 2022 12:08", "Headline": "மின்சாரம், எரிபொருள், வைத்தியசேவைகளை அத்தியாவசிய சேவைகளாக அறிவித்து அதி விசேட வர்த்தமானி..", "News Content": "மின் விநியோகம், எரிபொருள் விநியோகம், வைத்தியசாலை சேவைகள் உள்ளிட்டவற்றை அத்தியாவசிய சேவைகளாக அறிவித்து அதிவிசேட வர்த்தமானி வெளியிடப்பட்டுள்ளது. அரச சேவைகளுக்கான சட்டத்தில் காணப்படும் அதிகாரங்களுக்கமைய ஜனாதிபதி குறித்த வர்த்தமானி அறிவித்தலை வெளியிட்டுள்ளார். 2286 கீழ் 30ம் இலக்கத்தில் விசேட வர்த்தமானி ஜனாதிபதி செயலாளர் காமினி செனரத்தின் கையொப்பத்துடன் பிரசூரிக்கப்பட்டுள்ளது. மின் விநியோகம், எரிபொருள் விநியோகம், வைத்தியசாலை சேவைகள் சிகிச்சை நிலையங்கள், மருந்தகங்கள் மற்றும் வேறு நோயாளர்களை பாதுகாக்கும் நிறுவனங்களை முன்னெடுத்துச்செல்லுதல், அவர்களை பாராமரித்தல், அவர்களுக்கான வசதி வாய்ப்புக்களை பெற்றுக்கொடுத்தல் சிகிச்சையளித்தலுக்கு தேவையான மற்றும் சிகிச்சை அளிக்கக்கூடிய சேவைகள் அனைத்தும் அத்தியாவசிய சேவையாக பிரகணடப்படுத்தப்பட்டுள்ளது. அத்தோடு குறித்த சேவைகளின் கீழ் இயங்கும் அரச திணைக்களம் மற்றும் நிறுவனங்கள், மாகாண நிறுவனங்கள், கூட்டுறவு சங்கங்கள், அவற்றின் கிளைகளுக்கு வழங்கப்படும் சேவைகள், சாதாரண வாழ்க்கையை முன்னெடுத்துச்செல்வதற்கு தேவையான அத்தியாவசிய விடயங்களெனவும் வர்த்தமானியில் குறிப்பிடப்பட்டுள்ளது. ", "URL": "https://www.itnnews.lk/2023/10/05/421078/", "Category": "Breaking News,தேசிய செய்திகள்,முதன்மை செய்தி", "Parent URL": null}