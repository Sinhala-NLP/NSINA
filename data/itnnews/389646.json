{"Source": "ITN news", "Timestamp": "ஜனவரி 19, 2022 12:24", "Headline": "சபை ஒத்திவைப்பு வேளை விவாதம் இன்று..", "News Content": "ஜனாதிபதி கோட்டபாய ராஜபக்ஷ நேற்றைய தினம் பாராளுமன்றத்தில் ஆற்றிய கொள்கை பிரகடன உரை தொடர்பான சபை ஒத்திவைப்பு வேளை விவாதம் இன்று இடம்பெறவுள்ளது. பிற்பகல் 1 மணியளவில் பாராளுமன்றம் கூடவுள்ளது. நேற்றைய தினம் ஜனாதிபதி கோட்டபாய ராஜபக்ஷ தலைமையில் ஒன்பதாவது பாராளுமன்றத்தில் இரண்டாவது அமர்வு இடம்பெற்ற நிலையில், கொள்கை பிரகடன உரையை அடுத்து இன்றைய தினம் வரை பாராளுமன்றம் ஒத்திவைக்கப்பட்டது. இன்றும், நாளும் கொள்கை பிரகடன உரை மீதான விவாதம் இடம்பெறவுள்ளதாக பாராளுமன்ற செயலாளர் நாயகம் அறிவித்துள்ளார். அரசாங்கம் கொண்டு வந்த யோசனைக்கமைய, சபை ஒத்திவைப்பு வேளை விவாதம் இடம்பெறவுள்ளமை குறிப்பிடத்தக்கது. ", "URL": "https://www.itnnews.lk/2023/10/05/389646/", "Category": "Breaking News,அண்மைய செய்திகள்,தேசிய செய்திகள்", "Parent URL": null}