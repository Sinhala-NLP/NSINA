{"Source": "ITN news", "Timestamp": "ජූනි 5, 2023 17:36", "Headline": "ශ්‍රී ලංකාව සහ මාලදිවයින අතර ඒකාබද්ධ කොමිසමේ සිව්වන සැසිවාරය හෙට", "News Content": "ශ්‍රී ලංකාව සහ මාලදිවයින අතර ඒකාබද්ධ කොමිසමේ සිව්වන සැසිවාරය කොළඹ දී හෙට ආරම්භ වනවා. දින දෙකක් පුරා සැසිය පැවැත්වීමට නියමිතයි. ශ්‍රී ලංකා විදේශ කටයුතු අමාත්‍ය අලි සබ්රී සහ මාලදිවයින් විදේශ කටයුතු අමාත්‍ය අබ්දුල්ලා ෂහිඩ් යන මහත්වරුන් මෙම ඒකාබද්ධ කොමිසමේ සම සභාහපතීත්වය දරනවා. ඒකාබද්ධ කොමිසමේ ජ්‍යෙෂ්ඨ නිලධාරීන්ගේ රැස්වීමක් හෙට දිනයේ පැවැත්වීමට නියමිතයි. දෙරට අතර ද්විපාර්ශික සබඳතා වල ප්‍රගතිය තක්සේරු කිරීම, වෙළදාම හා ආයෝජන ආරක්ෂක කටයුතු සංචාරක ව්‍යාපාරය ඇතුළු ක්ෂේත්‍ර රැසක් පිළිබද මෙහිදි දීර්ඝ ලෙස සාකච්ඡා කිරීමට නියමිතයි. ඒකාබද්ධ කොමිසමට සමගාමීව දෙරට අතර අවබෝධතා ගිවිසුම් කිහිපයකට ද අත්සන් තබන බව විදේශ කටයුතු අමාත්‍යාංශය සදහන් කළා. ", "URL": "https://www.itnnews.lk/2023/10/05/489402/", "Category": "දේශීය පුවත්", "Parent URL": null}