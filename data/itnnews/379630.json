{"Source": "ITN news", "Timestamp": "நவம்பர் 30, 2021 12:35", "Headline": "ஒமிக்ரோன் வந்தாலும் நாடு முடக்கப்படாதென்கிறார் அமைச்சர் ரமேஷ்..", "News Content": "எதிர்வரும் பண்டிகை காலத்தில் நாடு எந்தவொரு காரணத்திற்காகவும் முடக்கப்பட மாட்டாதென அமைச்சர் ரமேஷ் பத்திரன தெரிவித்துள்ளார். ஒமிக்ரோன் வைரஸ் திரிவு பரவல் தொடர்பில் பொதுமக்கள் கூடுதல் கவனத்துடன் செயற்படவேண்டியது கட்டாயமென அவர் சுட்டிக்காட்டியுள்ளார். தென்னாபிரிக்காவில் அடையாளம் காணப்பட்ட ஒமிக்ரோன் வைரஸ் திரிவு உலகின் பல நாடுகளில் பரவியுள்ளது. இந்நிலையில் இந்த வைரஸ் தாக்கம் காரணமாக நாடு மீண்டும் முடக்கப்படுமென சிலர் பிரச்சாரங்களை முன்னெடுக்கின்றனர். எனினும் அரசாங்கம் இதுவரை அவ்வாறானதொரு தீர்மானத்தை எடுக்கவில்லையென அமைச்சர் ரமேஷ் பத்திரன தெரிவித்துள்ளார். ", "URL": "https://www.itnnews.lk/2023/10/05/379630/", "Category": "Breaking News,தேசிய செய்திகள்", "Parent URL": null}