{"Source": "ITN news", "Timestamp": "සැප්තැම්බර් 10, 2023 14:41", "Headline": "මාලදිවයිනේ ජනාධිපතිවරණයෙන් විපක්ෂ අපේක්ෂකයා ඉදිරියෙන්", "News Content": "මාලදිවයිනේ ජනාධිපතිවරණයෙන් විපක්ෂ අපේක්ෂක මොහොමඩ් මුයිසු පෙරමුණේ පසුවන බව විදෙස් මාධ්‍ය සඳහන් කරනවා. ඊයේ පැවති මාදිවයිනේ ජනාධිපතිවරණයේ ඡන්ද ගනන් කිරීම මේ වනවිට සිදුකෙරෙනවා. දැනට නිකුත් කර ඇති ප්‍රතිඵල අනුව 46%ක ප්‍රතිශතයක් ලබා ගනිමින් මාලේ නගරාධිපති මොහොමඩ් මුයිසු ඉදිරියෙන් පසුවන බවයි වාර්තා වන්නේ. එරට ජනාධිපති ඊබ්‍රහිම් මොහොමඩ් සෝලිට ලබාගැනීමට හැකිව ඇත්තේ 39%ක ඡන්ද ප්‍රතිශතයක් පමණක් බවද සඳහන්. ඉන්දියාවේ මැද්හත්වීම් සීමා කිරීම හා මාලදිවයිනේ රඳවා සිටින ඉන්දීය හමුදා කණ්ඩායම් ඉවත් කිරීම ඇතුළු චීන හිතවාදී පොරොන්දු රැසක් මොහොමඩ් මුයිසු මැතිවරණයට පෙර ලබාදුන්නා. චීනය හා ඉන්දියාව යන දෙරටම මාලදිවයිනේ බලය සම්බන්ධයෙන් දැඩි අවදානයෙන් පසුවන අතර මෙවර චීන හිතවාදී ජනාධිපතිවරයෙක් තේරී පත්වනු ඇති බවටයි අනාවැකි පලවන්නේ.       ", "URL": "https://www.itnnews.lk/2023/10/05/514998/", "Category": "Breaking News,ජාත්‍යන්තර පුවත්", "Parent URL": null}