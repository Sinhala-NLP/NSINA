{"Source": "ITN news", "Timestamp": "අප්‍රේල් 28, 2021 15:58", "Headline": "මුහුදු ප්‍රදේශ කිහිපයක් රළු වෙයි – කාලගුණයෙන් අනතුරු ඇඟවීම්", "News Content": "මන්නාරම සිට කොළඹ ගාල්ල සහ හම්බන්තොට හරහා පොතුවිල් දක්වා වන මුහුදු ප්‍රදේශවල වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා. කන්කසන්තුරේ සිට මන්නාරම, කොළඹ, ගාල්ල සහ හම්බන්තොට හරහා පොතුවිල් දක්වා වන මුහුදු ප්‍රදේශවල සුළං නිරිත දෙසින් හමා එයි. දිවයින වටා සෙසු මුහුදු ප්‍රදේශවල සුළං ගිණිකොණ සිට නිරිත දක්වා දිශාවලින් හමා එයි.  සුළගේ වේගය පැයට කිලෝමීටර් විස්සත් තිහත් අතර පවතී. ගාල්ල සිට හම්බන්තොට හරහා පොතුවිල් දක්වා සහ පුත්තලම සිට මන්නාරම හරහා කන්කසන්තුරේ දක්වා වන මුහුදු ප්‍රදේශවල සුළගේ වේගය විටින් විට පැයට කිලෝමීටර් හතළිහත් හතළිස් පහත් දක්වා වැඩි විය හැකියි. බේරුවල සිට ගාල්ල සහ හම්බන්තොට හරහා පොතුවිල් දක්වා වන මුහුදු ප්‍රදේශද විටින් විට රළු විය හැකියි. සෙසු මුහුදු ප්‍රදේශද විටින් විට තරමක් රළු විය හැකියි. ගිගුරුම් සහිත වැසි ඇතිවන වන විට එම මුහුදු ප්‍රදේශවල තාවකාලික තද සුළං ඇතිවිය හැකි අතර එම මුහුදු ප්‍රදේශද ඉතා රළු විය හැකි බවයි කාලගුණ විද්‍යා දෙපාර්තමේන්තුව පවසන්නේ.                   ", "URL": "https://www.itnnews.lk/2023/10/05/334249/", "Category": "කාලගුණ අනාවැකිය,දේශීය පුවත්", "Parent URL": null}