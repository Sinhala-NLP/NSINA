{"Source": "ITN news", "Timestamp": "මැයි 4, 2023 12:05", "Headline": "පන්ජාබ් කිංග්ස් පරදා මුම්බායි ඉන්දියන්ස් ජය ගනී", "News Content": "ඉන්දීය ප්‍රිමියර් ලීග් ක්‍රිකට් තරගවලියේ ඊයේ පන්ජාබ් කිංග්ස් පිලිට එරෙහි තරගයෙන් ජයගැනීමට මුම්බායි ඉන්දියන්ස් කණ්ඩායම සමත් වුණා. තරගයේ කාසියේ වාසිය දිනාගත් මුම්බායි පිලේ නායක රෝහිත් ශර්මාගේ ආරාධනයෙන් ප්‍රථමයෙන් පන්දුවට පහරදුන් පන්ජාබ් ක්‍රීඩකයන් නියමිත පන්දුවාර 20 අවසානයේ කඩුළු 03 ක් පමණක් දැවී ලකුණු 214 ක් රැස් කළා. ලියම් ලිවිස්ටෝන් ලකුණු 82ක් රැස් කළේ පන්දු 42 කට පමණක් මුහුණ දෙමින්. ඊට හයේ  පහර 4 ක් හා හතරේ පහර 4 ක් ඇතුළත්. ගිතේෂ් ෂර්මා ලකුනු 49 යි. පිළිතුරු ඉනිම ක්‍රීඩා කළ මුම්බායි ක්‍රීඩකයන් පන්දුවාර 18 යි පන්දු 5 ක් අවසානයේ කඩුළු 04 ක් පමණක් දැවී තිබියදී ජයග්‍රාහී ඉලක්කය පසු කළා. ඉෂාන් ක්‍රිෂන් ලකුණු 75 ක් ලබාගත් අතර සූර්ය කුමාර් යාදේව් පන්දු 31 කදී ලකුණු 66 ක් රැස් කළා.මේ වන විට  ඉන්දිය ප්‍රිමියර් ලීග් ලකුණු සටහනේ පෙරමුණ ගෙන සිටින්නේ තරග 6 ක් ජයග්‍රහණය කර සිටින ගුජරාට් ටයිටන්ස් කණ්ඩායමයි. දෙවන ස්ථානය තරග 5 ක්  ජයගෙන සිටින ලක්නව් සුපර් ජෑන්ස් කණ්ඩායමට හිමිව තිබෙනවා.         ", "URL": "https://www.itnnews.lk/2023/10/05/480486/", "Category": "ක්‍රිකට්,ක්‍රීඩා", "Parent URL": null}