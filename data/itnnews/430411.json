{"Source": "ITN news", "Timestamp": "අගෝස්තු 22, 2022 12:32", "Headline": "අඩු ආදායම්ලාභී පවුල්, ධීවර සහ වැවිලි ක්ෂේත්‍ර සදහා භූමිතෙල්වලට සෘජු මුදල් සහනාධාරයක්", "News Content": "භූමිතෙල් මිල ඉහළ නැංවුවද අඩු ආදායම්ලාභී පවුල්, ධීවර සහ වැවිලි ක්ෂේත්‍රය සදහා සෘජු මුදල් සහනාධාරයක් රජය යෝජනා කර ඇති බව විදුලි බල හා බලශක්ති අමාත්‍ය කංචන විජේසේකර මහතා පවසනවා. ඊයේ මධ්‍යම රාත්‍රියේ සිට ක්‍රියාත්මක වන පරිදි භූමිතෙල් මිල ඉහළ  දැමීමට ලංකා ඛණිජ තෙල් නීතිගත සංස්ථාව කටයුතු කළා.  ඒ අනුව රුපියල් 87ක්ව පැවති භූමිතෙල් ලීටරයක් රුපියල් 253කින් ඉහළ ගියා. මේ වන විට භූමිතෙල් ලීටරයක  නව මිල රුපියල් 340ක්. වසර ගණනාවක් පුරා භූමිතෙල් මිල සංශෝධනය නොවු අතර ඛණිජතෙල් නීතිගත සංස්ථාව පාඩු ලැබීමට එක් හේතුවක් වී තිබෙන්නේ ද සහනාධාර මිලට භූමිතෙල් ලබා දීම බව අමාත්‍ය කංචන විජේසේකර මහතා ට්විටර් සටහනක් තබමින් පවසනවා. මිළ ගණන් පිරිවැයට සමපාත වීමත් සමග භූමිතෙල් මත යැපෙන අඩුආදායම්ලාභී පවුල් ධීවර සහ වැවිලි ක්ෂේත්‍ර සදහා සෘජු මුදල් සදහනාධාරයක් රජය යෝජනා කර ඇති බවද එම පණිවුඩයේ සහදහන්.     ", "URL": "https://www.itnnews.lk/2023/10/05/430411/", "Category": "දේශීය පුවත්", "Parent URL": null}