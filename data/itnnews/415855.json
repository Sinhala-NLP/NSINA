{"Source": "ITN news", "Timestamp": "ஜூன் 8, 2022 13:22", "Headline": "நாட்டிலிருந்து சட்டவிரோதமாக வெளிநாட்டுக்கு தப்பிச்செல்ல முற்பட்ட 91 பேர் கைது..", "News Content": "நாட்டிலிருந்து சட்டவிரோதமான முறையில் வெளிநாட்டுக்கு தப்பிச்செல்ல முற்பட்ட 91 பேர் கடற்படையினரால் கைது செய்யப்பட்டுள்ளனர். புத்தளம் மாரவில பிரதேசத்தில் இருந்து மேற்கு திசை நோக்கி கடற்பரப்பின் ஊடாக அவர்கள் தப்பிச்செல்ல திட்டமிட்டிருந்த நிலையில், பொலிஸாரும் கடற்படையினரும் தேடுதல் நடவடிக்கையினை முன்னெடுத்திருந்தனர். அதன்போதே அவர்கள் கைதுசெய்யப்பட்டுள்ளனர். தப்பிச்செல்ல முற்பட்டவர்களில் ஆண்களும், பெண்கள், சிறுவர்கள், குழந்தைகளென பல்வேறு வயது அடிப்படையை சார்ந்தவர்கள் காணப்படுவதாக பொலிஸாரும், கடற்படையினரும் தெரிவித்துள்ளனர். கைதுசெய்யப்பட்டவர்கள் நாட்டின் பல்வேறு பகுதிகளையும் சார்ந்தவர்களென ஆரம்பக்கட்ட விசாரணைகளிலிருந்து தெரியவந்துள்ளது. ", "URL": "https://www.itnnews.lk/2023/10/05/415855/", "Category": "Breaking News,தேசிய செய்திகள்", "Parent URL": null}