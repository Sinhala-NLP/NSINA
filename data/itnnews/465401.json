{"Source": "ITN news", "Timestamp": "මාර්තු 5, 2023 11:01", "Headline": "රුසියානු වත්කම් යොදාගෙන රට ගොඩනගන බව යුක්‍රේනය කියයි", "News Content": "අත්පත්කරගත් රුසියානු වත්කම් යොදාගෙන යුක්‍රේනය ගොඩනගන බව එරට රජය පවසනවා. රුසියා – යුක්‍රේනය යුද්ධයේ දි යුක්‍රේනය  විසින් රුසියානු බැංකු දෙකක ඇමෙරිකා ඩොලර් මිලියන 460ක් අත්පත්කරගෙන තිබෙනවා. මෙම බැංකු දෙකෙන් අත්පත්කරගත් වත්කම් යොදාගෙන රට නැවත ගොඩනැගීම සඳහා භාවිත කරන බව යුක්‍රේන අගමැති ඩෙනිස් ෂිම්හාල් පවසනවා. කෙසේ වෙතත් රුසියා ප්‍රහාර නිසා යුක්‍රේනයට සිදුවූ පාඩුව යුරෝ බිලියන ගණනක් බවයි සංඛ්‍යා ලේඛන පෙන්වා දෙන්නේ.       ", "URL": "https://www.itnnews.lk/2023/10/05/465401/", "Category": "Uncategorized @si", "Parent URL": null}