{"Source": "ITN news", "Timestamp": "දෙසැම්බර් 9, 2021 09:03", "Headline": "රජයේ රස පරීක්‍ෂක දෙපාර්තමේන්තුවේ පහසුකම් වැඩි දියුණු කිරීමට කොරියානු ආධාර", "News Content": "රජයේ රස පරීක්ෂක දෙපාර්තමේන්තුවේ පහසුකම් වැඩි දියුණු කිරීමට හා ධාරිතා සංවර්ධනයට කොරියා රජයේ ආධාර හිමි වුණා. මෙම සංවර්ධන ව්‍යාපෘතියට අදාළ ගිවිසුමට අත්සන් තැබීම අමාත්‍ය අලි සබ්රි මහතාගේ ප්‍රධානත්වයෙන් සිදු කෙරුණා. ඇමරිකා ඩොලර් මිලියන 4 ක ආධාර යටතේ රස පරීක්ෂක දෙපාර්තමේන්තුවේ පහසුකම් වැඩි දියුණු කෙරෙනවා. මත්ද්‍රව්‍ය හා අධිකරණ ධූලක විද්‍යා රසායනාගාරයේ පරීක්ෂණ උපකරණ වැඩි දියුණු කිරීමට මෙන්ම රසායනාගාර තොරතුරු කළමනාකරණ පද්ධතියක් පිහිටුවීමට ද මෙමගින් අපේක්ෂා කෙරෙනවා. මෙම ව්‍යාපෘතිය ක්‍රියාත්මක කිරීමත් සමග මත්ද්‍රව්‍ය විශ්ලේෂණ කටයුතු සිදුකිරීමේ ධාරිතාව වැඩිකිරීමේ හැකියාව රස පරීක්ෂක දෙපාර්තමේන්තුවට උදා වනවා.     ", "URL": "https://www.itnnews.lk/2023/10/05/381651/", "Category": "දේශීය පුවත්", "Parent URL": null}