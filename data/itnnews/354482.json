{"Source": "ITN news", "Timestamp": "අගෝස්තු 4, 2021 16:10", "Headline": "ඉන්දියාවේ එන්නත්කරණය වේගවත් කෙරේ", "News Content": "ඩෙල්ටා ප්‍රභේදයේ ශීඝ්‍ර ව්‍යාප්තියත් සමඟ ඉන්දියාවේ එන්නත්කරණය වේගවත් කර තිබෙනවා. අවදානම් කාණ්ඩවලට අයත් පුද්ගලයින්ට හා එන්නත්කරණ මධ්‍යස්ථානවලට පැමිණීමට නොහැකි පුද්ගලයින්ට නිවෙස්වලටම ගොස් එන්නත් ලබාදීමටයි පියවර ගෙන ඇත්තේ. සෞඛ්‍ය සේවකයන් හා ස්වෙච්ඡාවෙන් ඉදිරිපත් වූ පුද්ගලයින් විශාල සංඛ්‍යාවක් එම වැඩපිළිවෙළට එක්ව සිටිනවා. පසුගිය සතියේ දී ගංවතුරෙන් දැඩි බලපෑමට ලක් වූ මහා රාෂ්ට්‍ර ප්‍රාන්තයේ නිරෝධායන නීති ලිහිල් කිරීමත් සමඟයි එන්නත්කරණය වේගවත් කර ඇත්තේ. වෙළෙඳසැල් , සාප්පු සංකීර්ණ හා උද්‍යානද විවෘත කිරීමට අවසර ලබාදී තිබෙනවා. එහෙත් සිනමා ශාලා හා පාසල් තවමත් වසා දමා ඇති බවයි වාර්තා වන්නේ.   ", "URL": "https://www.itnnews.lk/2023/10/05/354482/", "Category": "ජාත්‍යන්තර පුවත්", "Parent URL": null}