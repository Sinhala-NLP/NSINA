{"Source": "ITN news", "Timestamp": "අගෝස්තු 1, 2021 11:01", "Headline": "කොවිඩ් එන්නත් ලබාගැනීම ප්‍රචලිත කිරීම සඳහා බ්‍රිතාන්‍යයේ නව වැඩපිළිවෙළක්", "News Content": "මහා බ්‍රිතාන්‍යයේ තරුණ තරුණියත් අතර කොවිඩ් එන්නත් ලබාගැනීම ප්‍රචලිත කිරීම සඳහා අන්තර්ජාලය විසින් ආහාර ඇනවුම් කිරීමේ දී වට්ටම් ලබාදීමේ වැඩපිළිවෙළක් ආරම්භ කර තිබෙනවා. නව වැඩපිළිවෙළ යටතේ එන්නත් ලබාගන්නා තරුණ තරුණියන්ට අන්තර්ජාල කූපන ලබාදීම සිදුවනවා. එහිදී ඔවුන්ගෙන් කිසිඳු සෞඛ්‍ය තොරතුරක් ලබානොගැනීමට ද අන්තර්ජාල ආහාර සැපයුම් සේවා ක්‍රියාත්මක කරන ආයතන තීරණය කර තිබෙනවා. තම ව්‍යාපාර ආපසු ප්‍රකෘති තත්ත්වයට රැගෙන ඒම සඳහා මෙම වැඩපිළිවෙළ උපකාර වනු ඇති බව අන්තර්ජාලය ඔස්සේ ආහාර සැපයීමේ ව්‍යාපාරයේ නිරත සමාගම් ප්‍රකාශකර තිබෙනවා.             ", "URL": "https://www.itnnews.lk/2023/10/05/353489/", "Category": "ජාත්‍යන්තර පුවත්", "Parent URL": null}