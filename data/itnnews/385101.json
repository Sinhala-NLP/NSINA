{"Source": "ITN news", "Timestamp": "දෙසැම්බර් 27, 2021 12:23", "Headline": "ගෑස් තවමත් වෙළෙඳපොළේ නෑ. ජනතාවගෙන් චෝදනා", "News Content": "තවමත් ප්‍රමාණවත් තරම් ගෑස් තොග වෙළද පොලට පැමිණ නැතැයි ජනතාව චෝදනා කරනවා. කෙසේ වෙතත් ගෑස් සිලින්ඩර පරීක්ෂා කිරීම් හේතුවෙන් මෙම ප්‍රමාදය සිදු වුවද ඉදිරි සති දෙක තුළ ප්‍රමාණවත් තරම් ගෑස් බෙදා හැරීම සිදු කරන බවයි රාජ්‍ය අමාත්‍ය ලසන්ත අලගියවන්න මහතා පැවසුවේ. උත්සව සමයේ ගෑස් සිලින්ඩර් ප්‍රමාණවත් තරම් වෙළද පොලේ නොමැතිවීම හේතුවෙන් දිවයිනේ ධ ප්‍රදේශ රැසක පාරිභෝගික ජනතාව පීඩාවට පත්ව සිටිනු දක්නට ලැබුණා. මේ අතර හැටන් නගරයේ ලිට්රෝ ගෑස් අලෙවි නියෝජිතවරයෙක් වැඩි මිලට ගෑස් සිලින්ඩර අලෙවි කිරීමේ ජාවාරමක නිරතව තිබෙනවා. කිලෝ ගෑම් 12.5ක ගෑස් සිලින්ඩරයක් අලෙවි කල යුත්තේ රුපියල් 2765 ක මුදලකටයි. කෙසේ වෙතත් අදාළ නියෝජිතවරයා තවත් පුද්ගලයන් කිහිප දෙනෙකුගේ සහාය ඇතිව රුපියල් 3500ක මුදලකට ගෑස් සිලින්ඩර  නිවෙස් වෙත හෝ වෙළදසැල් වෙත ප්‍රවාහනය කර තිබෙනවා.       ", "URL": "https://www.itnnews.lk/2023/10/05/385101/", "Category": "දේශීය පුවත්", "Parent URL": null}