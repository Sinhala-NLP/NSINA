{"Source": "ITN news", "Timestamp": "අගෝස්තු 3, 2022 18:07", "Headline": "ගාලු මුවදොර අරගලකරුවන්ට ඉවත්වීමට පොලිසිය සිකුරාදා දක්වා කල් දෙයි", "News Content": "ගාලු මුවදොර අරගලකරුවන්ට තවමත් ඔවුන් විසින් අල්ලාගෙන සිටින විරෝධතා ප්‍රදේශවලින් ඉවත්වීමට සිකුරාදා (5) සවස 5 දක්වා කාලය ලබා දී ඇති බව කොටුව පොලිසිය විසින් දැනුවත් කර ඇති බව පොලිස් මාධ්‍ය කොට්ඨාශය නිවේදනය කරනවා. ගාලු මුවදොර පිටිය හා ඊට ආසන්න ප්‍රදේශයේ අනවසරයෙන් සිදුකර ඇති ඉදිකිරීම් හා බෝග වගාවන් වහාම ඉවත්කරගන්නා ලෙසත් එහි සඳහන්. කොටුව පොලීසිය වැඩිදුරටත් නිවේදනය කර ඇත්තේ රටේ පවතින නීතියට අනුකූලව හා මහජනයාට පීඩාකාරී නොවන ආකාරයෙන් කටයුතු කළයුතු බවයි. උපදෙස් අනුව කටයුතු නොකරන පුද්ගලයින් සම්බන්ධයෙන් නීත්‍යානුකූල පියවර ගනු ලබන බවත් එම නිවේදනයෙන් කොටුව පොලීසිය දැනුම්දීමක් සිදුකර ඇත. මහජනයාගේ අද්‍රව්‍යමය අයිතිවාසිකම් අහිමි කිරීම වහාම නවතාලන ලෙස කොටුව පොලිසිය වැඩිදුරටත් දැනුම්දී තිබෙනවා.  ", "URL": "https://www.itnnews.lk/2023/10/05/426714/", "Category": "Breaking News,දේශීය පුවත්", "Parent URL": null}