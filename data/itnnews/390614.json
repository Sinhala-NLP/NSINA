{"Source": "ITN news", "Timestamp": "ජනවාරි 23, 2022 09:20", "Headline": "රු.කෝටියකට වැඩි වටිනාකමකින් යුත් රන් භාණ්ඩ සමඟ කාන්තාවක් අත්අඩංගුවට", "News Content": "තීරුබදු රහිතව මෙරටට ගෙන්වූ රුපියල් කෝටියකට ආසන්න වටිනාකමිකන් යුත් රන් භාණ්ඩ සමඟ ව්‍යාපාරික කාන්තාවක් අත්අඩංගුවට ගෙන තිබෙනවා. කටුණායක ගුවන් තොටුපොළේ පැමිණීමේ පර්යන්තයේ දී පොලිස් මත්ද්‍රව්‍ය කාර්යාංශයේ කටුනායක ඒකකය කළ වැටලීමකදීයි සැකකරු අද අලුයම අත්අඩංගුවට ගැණුනේ. එම කාන්තාව ළඟ තිබී ග්‍රෑම් 799 ක බරකින් යුතු අර්ධ වශයෙන් නිම කළ රත්‍රං මාලයක් සහ වළලු 6 ක් සොයා ගැණුනා. ඒවායේ සමස්ත වටිනාකම රුපියල් අනූඑක් ලක්ෂ එක්දහස් හයසිය හතලිස් හය ඉක්මවනවා. සැකකාරිය වයස අවුරුදු 30 ක් වන මහනුවර ප්‍රදේශ පදිංචිකරුවෙකු බවයි පොලීසිය ප්‍රකාශ කළේ. සැකකරු සහ ස්වර්ණාභරණ වැඩිදුර විමර්ශන කටයුතු සඳහා රේගු විමර්ශන ඒකකය වෙත භාර දී තිබෙනවා. මේ පිළිබඳ විධිමත් රේගු පරීක්ෂණයක් සිදුකිරීමෙන් පසු කටුණායක ගුවන් තොටුපොළ නියෝජ්‍ය රේගු අධ්‍යක්ෂ ඩී සෙනරත් මහතා ස්වර්ණාභරණ සඳහා රුපියල් විසිහත් ලක්ෂ හැටහත් දහස් එකසිය පනස් දෙකක බදු මුදලක් සහ රුපියල් දසදහසක දඩයක් ගෙවන ලෙස නියෝග කර තිබෙනවා.   ", "URL": "https://www.itnnews.lk/2023/10/05/390614/", "Category": "Breaking News,දේශීය පුවත්", "Parent URL": null}