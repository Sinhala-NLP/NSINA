{"Source": "ITN news", "Timestamp": "அக்டோபர் 10, 2021 12:55", "Headline": "சிலாபம் களப்பு பகுதியிலிருந்து 1,154 கிலோ கிராம் உலர்ந்த மஞ்சள் மீட்பு..", "News Content": "சிலாபம் கருக்குப்பண்ண களப்பு பகுதியிலிருந்து ஆயிரத்து 154 கிலோ கிராம் உலர்ந்த மஞ்சள் கைப்பற்றப்பட்டுள்ளதாக கடற்படையினர் தெரிவித்தனர். வடமேற்கு கடற்படை கட்டளையின் புத்தளம் தம்பபண்ணி கடற்படையினர், களப்பு பகுதியிலுள்ள காட்டுப்பகுதியில் சுற்றிவளைப்பை மேற்கொண்டனர். அதன்போது 37 உரப் பைகளில் பொதி செய்யப்பட்ட ஆயிரத்து 154 கிலோ கிராம் உலர்ந்த மஞ்சள் மீட்கப்பட்டுள்ளது. சட்டவிரோதமாக நாட்டுக்குள் கொண்டுவரப்பட்ட உலர்ந்த மஞ்சள், உள்ளூர் பகுதிகளுக்கு விற்பனைக்காக கொண்டு செல்லும் நோக்கில் காட்டுப்பகுதியில் மறைத்து வைக்கப்பட்டிருக்கலாமென சந்தேகிப்பதாக கடற்படையினர் தெரிவித்துள்ளனர். ", "URL": "https://www.itnnews.lk/2023/10/05/368223/", "Category": "Breaking News,தேசிய செய்திகள்", "Parent URL": null}