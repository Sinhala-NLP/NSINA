{"Source": "ITN news", "Timestamp": "அக்டோபர் 15, 2021 13:37", "Headline": "வர்த்தக நிலையங்களில் மண்ணெண்ணெய் அடுப்புக்கு தட்டுப்பாடு..", "News Content": "புறக்கோட்டை உள்ளிட்ட கொழும்பின் பிரதான நகரங்களிலுள்ள வர்த்தக நிலையங்களில் மண்ணெண்ணெய் அடுப்புக்கு தட்டுப்பாடு நிலவுகிறது. சந்தையில் சமையல் எரிவாயுவின் விலை அதிகரித்ததையடுத்து மண்ணெண்ணெய் அடுப்பை பொதுமக்கள் அதிகளவில் கொள்வனவு செய்ய ஆரம்பித்துள்ளனர். இதனால் குறித்த அடுப்புக்கு தட்டுப்பாடு ஏற்பட்டுள்ளதாக புறக்கோட்டை ஐக்கிய தேசிய சுயதொழில் சந்தை வர்த்தகர்கள் சங்கம் தெரிவித்துள்ளது. இந்நிலையில் சந்தையில் மண்ணெண்ணெய் அடுப்பின் விலை ஆயிரத்து 500 ரூபா முதல் 3 ஆயிரம் ரூபா வரை அதிகரிக்கப்பட்டுள்ளதாகவும் சங்கத்தின் தலைவர் பிரதீப் சார்ள்ஸ் குறிப்பிட்டுள்ளார். ", "URL": "https://www.itnnews.lk/2023/10/05/369454/", "Category": "தேசிய செய்திகள்", "Parent URL": null}