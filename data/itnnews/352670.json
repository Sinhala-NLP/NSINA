{"Source": "ITN news", "Timestamp": "ஜூலை 29, 2021 13:31", "Headline": "அரசியல் கட்சிகள் தம்மை போஷிப்பதற்காக மாணவர்களை பயன்படுத்துகின்றனர்..", "News Content": "பல்கலைக்கழகங்களில் காணப்படும் சுதந்திரத்தை சில அரசியல்வாதிகள் தமது கட்சிகளை போஷிப்பதற்கென முறைகேடாக பயன்படுத்துவதாக இராஜாங்க அமைச்சர் அருந்திக பெர்னான்டோ தெரிவித்துள்ளார். கொத்தலாவல பாதுகாப்பு பல்கலைக்கழகத்தில் மாணவர்களை தமது அரசியல் செயற்பாடுகளுக்காக பயன்படுத்த முடியாத நிலை காணப்படுவதால் குறித்த அரசியல்வாதிகள் அந்த பல்கலைகழகத்திற்கு எதிராக கருத்துக்களை வெளியிடுவதாக சுயாதீன தொலைக்காட்சியில் ஒளிப்பரப்பாகும் துலாவ அரசியல் கலந்துரையாடலில் பங்கேற்றபோதே இராஜாங்க அமைச்சர இவ்வாறு தெரிவித்தார். இராஜாங்க அமைச்சர் அருந்திக்க பெர்ணாண்டோ ; “கொத்தலாவல பல்கலைகழத்திற்குள் பகிடிவதை என்பது இருக்காது. அங்குள்ள மாணவர்களுக்கு விரிவுரைகளை ஆற்றவர்கள் இராணுவத்தை சேர்ந்தவர்களாக இருக்க மாட்டார்கள். ஏனைய பல்கலைகழங்களை போன்றே இந்த பல்கலைகழகத்திலும் கற்பித்தலுக்கான செயல்முறைகள் பின்பற்றப்படும். ஜயவர்த்தனபுர பல்கலைகழகத்தில் இடம்பெற்ற மாணவ எதிர்ப்பு செயற்பாடுகளின் போது ஒரு மாணவர் கணனியால் தாக்கப்பட்டார். இதனையா நாம் எதிர்ப்பார்க்கின்றோம்? மாணவர் செயற்பாடுகள் இருக்க வேண்டும். எனினும் அவர்களுக்கான சுதந்திரத்தை வேறு செயற்பாடுகளுக்கு பயன்படுத்துகின்றனர். அரசியல் கட்சிகள் தம்மை போஷிப்பதற்காக மாணவர்களை பயன்படுத்துகின்றன. தவறான எண்ணக்கருக்களை விதைக்கின்றன. கொத்தலாவல பல்கலைகழகத்தை தனியார் பல்கலைகழகத்துடன் ஒப்பிட வேண்டாம்.” இதேவேளை நாட்டில் நிலவும் கொரோனா தொற்று பரவலில் எதிர்கட்சி ஆட்சியில் இருந்தால் முன்னெடுத்து செல்லும் பொருளாதார வேலைத்திட்டங்கள் என்பது தொடர்பில் இராஜாங்க அமைச்சர் அருந்திக்க பெர்ணாண்டோ, ஐக்கிய மக்கள் சக்தி பாராளுமன்ற உறுப்பினர் இரான் விக்ரமரட்ணவிடம் கேள்வி எழுப்பினார்.   ", "URL": "https://www.itnnews.lk/2023/10/05/352670/", "Category": "Breaking News,தேசிய செய்திகள்", "Parent URL": null}