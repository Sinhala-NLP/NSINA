{"Source": "ITN news", "Timestamp": "මැයි 24, 2021 11:17", "Headline": "ඉන්දියාවේ කොරෝනා ආසාදිතයින් සහ මරණ සංඛ්‍යාව වාර්තාගත ලෙස ඉහළට", "News Content": "ඉන්දියාවේ කොරෝනා වෛරස ආසාදිතයන් සංඛ්‍යාව ශීඝ්‍රයෙන් ඉහළ යාමත් සමඟම සිදුවන මරණ සංඛ්‍යාව ද වාර්තාගත ලෙස ඉහළ යමින් පවතින බව එරට සෞඛ්‍ය අංශ නිවේදනය කරනවා. ගත වූ පැය 24 ට ඉන්දියාවෙන් කොරෝනා මරණ 4455 ක් සිදුව ඇති අතර ඒ සමගම එරට සමස්ත කොරෝනා මරණ සංඛ්‍යාව ලක්‍ෂ 3 ඉක්මවා ගියා. ඊයේ දිනයේදී එරටින් ආසාදිතයන් දෙලක්‍ෂ විසි දෙදහසකට අධික සංඛ්‍යාවක් හමුවී තිබෙනවා. මේ වන විට ඉන්දියාවේ සමස්ත ආසාදිතයන් සංඛ්‍යාව 26,752,447ක් ලෙසයි දැක්වෙන්නේ. එමෙන්ම ලොව පුරා රටවල් 220 කින් වාර්තා වන කොරෝනා ආසාදිතයන් සංඛ්‍යාව දහසය කෝටි හැත්තෑපන් ලක්‍ෂය ඉක්මවා ඇති අතර සිදුව ඇති මරණ සංඛ්‍යාව 3,478,418ක්.       ", "URL": "https://www.itnnews.lk/2023/10/05/338820/", "Category": "Breaking News,ජාත්‍යන්තර පුවත්", "Parent URL": null}