{"Source": "ITN news", "Timestamp": "පෙබරවාරි 23, 2023 16:14", "Headline": "රාජ්‍ය සේවකයින්ගේ රාජකාරී ගුවන් ගමන් ගැන ජනපතිගෙන් අලුත් තීරණයක්", "News Content": "රාජ්‍ය සේවකයන් රාජකාරී කටයුතු සඳහා ගුවන් ගමන් සිදු කිරීමේදී පිරිමැසුම් පන්තියෙන් පමණක් ටිකට්පත් ලබාගත යුතු බව ජනාධිපතිවරයා දැනුම් දී තිබෙනවා. අගවිනිසුරු, ශ්‍රේෂ්ඨාධිකරණයේ විනිසුරුවරුන්, අභියාචනාධිකරණයේ සභාපති, අභියාචනාධිකරණයේ විනිසුරුවරුන් හැර සියලුම නිලධාරීන්ට මෙය අදාළ වනවා. ජනාධිපති ලේකම් සමන් ඒකනායක මහතාගේ අත්සනින් යුතුව චක්‍ර ලේඛයක් ද ඊට අදාළව නිකුත් කර තිබෙනවා. කිසියම් නිලධාරියෙකුට ව්‍යාපාරික පන්තියේ ගමන් කිරීමට අවශ්‍ය වන්නේ නම් අතිරේක මුදල සිය පෞද්ගලික මුදලින් වැය කළ හැකියි. කිසියම් නිලධාරියෙකුට චක්‍රලේඛයේ සදහන් විධිවිධානවලින් බැහැරව සුවිශේෂී හේතුවක් මත කටයුතු කිරීමට අවශ්‍ය වන්නේ නම් ඒ පිළිබදව ප්‍රමාණවත් කරුණු ඉදිරිපත් කර ජනාධිපති ලේකම්වරයාගෙන් පූර්ව අනුමැතියක් ලබාගත යුතුයි.   ", "URL": "https://www.itnnews.lk/2023/10/05/462846/", "Category": "Breaking News,දේශීය පුවත්", "Parent URL": null}