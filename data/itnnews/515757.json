{"Source": "ITN news", "Timestamp": "සැප්තැම්බර් 14, 2023 08:30", "Headline": "බෝගම්බර රැඳවියන්ට තාප්පයට උඩින් දුමිකොල සැපයූ මුගටියා අත්අඩංගුවට", "News Content": "බෝගම්බර බන්ධනාගාර රැදවියන්ට තාප්පයට උඩින් සුක්ෂමව දුමිකොල සැපයු මුගටියා හෙරොයින් මත්ද්‍රව්‍ය සමග පොලිස් විශේෂ කාර්ය බලකාය නිලධාරීන්ගේ අත්අඩංගුවට ගෙන තිබෙනවා. විශේෂ කාර්ය බලකාය මහනුවර කඳවුරේ නිලධාරීන්ට ලද තොරතුරකට අනුවයි තෙල්දෙණිය පොලිස් වසමේ පහල කොලොංගහ වත්ත හංදිය අසල දී වැටලීමක් සිදුකර තිබෙන්නේ. එහි දී හෙරොයින් මත්ද්‍රව්‍ය ග්‍රෑම් 05 මිලි ග්‍රෑම් 140 ක් සන්තකයේ තබාගෙන සිටි කෙන්ගල්ල ප්‍රදේශයේ පදිංචි වයස අවුරුදු 42 ක් වන පුද්ගලයකු අත්අඩංගුවට ගෙන වැඩිදුර විමර්ශණ කටයුතු සඳහා තෙල්දෙණිය පොලිස් ස්ථානය වෙත භාර දී තිබෙනවා. මෙම පුද්ගලයා කෙන්ගල්ල ප්‍රදේශයේ මත්ද්‍රව්‍ය ජාවාරම් සිදු කරනු ලබන මුගටියා යන අනුවර්ථ නාමයෙන් හදුන්වනු බවට කරුණු අනාවරණය කරගෙන ඇත. තවද වසර 13 ක් බන්ධනාගාර ගතව සිට ඇති අතර, පල්ලේකැලේ (බෝගම්බර) බන්ධනාගාරයේ රැඳවියන් වෙත දුම්කොළ ආදිය තාප්පය මතින් සුක්ෂමව සපයනු ලබන පුද්ගලයකු බවට හඳුනාගෙන තිබෙනවා. ", "URL": "https://www.itnnews.lk/2023/10/05/515757/", "Category": "දේශීය පුවත්", "Parent URL": null}