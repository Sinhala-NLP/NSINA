{"Source": "ITN news", "Timestamp": "செப்டம்பர் 28, 2021 09:52", "Headline": "மீண்டும் டெங்கு நோயின் தாக்கம் அதிகரிக்கும் அறிகுறி", "News Content": "மழையுடன் கூடிய காலநிலை நீடித்து வரும் நிலையில், மீண்டும் டெங்கு நோயின் தாக்கம் அதிகரிக்கக்கூடிய அச்சுறுத்தல் ஏற்பட்டுள்ளது. கொரோனா வைரஸ் பரவல் காரணமாக டெங்கு நோய் தொடர்பில் செலுத்தப்படும் அவதானம் குறைவடைந்துள்ள நிலையிலேயே டெங்கு நுளம்புகளின் பெருக்கம் அதிகரித்து காணப்படுகிறது. மக்கள் வீடுகளிலேயே தங்கியுள்ள நிலையில் சுற்றுச்சூழலை தூய்மைப்படுத்தம் நடவடிக்கையை முன்னெடுக்குமாறு சுகாதாரப்பிரிவினர் வலியுறுத்தியுள்ளனர். நேற்றைய தினத்தில் பிலியந்தலை பிரதேசத்தில் புகை விசுறும் நடவடிக்கை முன்னெடுக்கப்பட்டதோடு, வீட்டுச்சூழலை பரிசோதிக்கும் செயற்பாடும் சுகாதார தரப்பினரால் முன்னெடுக்கப்பட்டது. டெங்கு நுளம்பு பெருகும் வகையில் சூழலை வைத்திருந்த வீட்டு உரிமையாளர்களுக்கு சுகாதார தரப்பினரால் சிவப்பு எச்சரிக்கையும் விடுக்கப்பட்டுள்ளது. ", "URL": "https://www.itnnews.lk/2023/10/05/365451/", "Category": "Breaking News,தேசிய செய்திகள்", "Parent URL": null}