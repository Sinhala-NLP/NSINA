{"Source": "ITN news", "Timestamp": "මැයි 16, 2022 15:39", "Headline": "ගෝලීය වෙළෙඳපොළේ තිරිඟු මිල ශීඝ්‍රයෙන් ඉහළට", "News Content": "ඉන්දියාව තිරිඟු අපනයනය තහනම් කිරීමත් සමඟ ගෝලීය වෙළෙඳපොළේ තිරිඟු මිල ශීඝ්‍රයෙන් ඉහළ ගොස් තිබෙනවා. චිකාගෝ තිරිඟු දර්ශකයේ ඉහළම අගය මාස දෙකකට පසු අද වාර්තා වුණා. එහි අගය 5.9%කින් ඉහළ ගොස් තිබෙනවා. උෂ්ණත්වය ශීඝ්‍ර ලෙස ඉහළ යාමත් සමග තිරිගු වගාවන්ට හානි සිදුවීමෙන් ඉන්දියානු වෙළෙඳපොළේ ද තිරිඟු මිල වාර්තාගත ලෙස ඉහළ ගියා. වයිරස ව්‍යාප්තිය හමුවේ සැපයුම් දාම බිඳවැටීම හේතුවෙන් ද ලෝක වෙළෙඳපොළේ තිරිඟු මිල 6% කින් පමණ ඉහළ දැමුණා. කෙසේ වුවද ඉන්දියාවේ මෙම තීරණයත් සමඟ තිරිඟු පිටි ආශ්‍රිත නිෂ්පාදනයන්හි මිල වැඩිවනු ඇති බවටයි ආර්ථික විශ්ලේෂකයින් පෙන්වා දෙන්නේ. අත්‍යවශ්‍යම ධාන්‍ය වර්ගයක් ලෙස නම්කරමින් ඉන්දියාව ඊයේ දිනයේ සිට තිරිඟු අපනයනය තහනම් කරනු ලැබුවා. කෙසේ වුවද ඉන්දීය රජයේ මෙම තීරණය ජාත්‍යන්තරයේ දැඩි විවේචනයට ලක්ව තිබෙනවා.     ", "URL": "https://www.itnnews.lk/2023/10/05/411662/", "Category": "ජාත්‍යන්තර පුවත්", "Parent URL": null}