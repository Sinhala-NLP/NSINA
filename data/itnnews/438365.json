{"Source": "ITN news", "Timestamp": "அக்டோபர் 2, 2022 14:30", "Headline": "ஓர் கலைஞனின் அகால மரணம்", "News Content": "இலங்கை சினித்துறையில் தன் நடிப்பு திறமையால் தனக்கென ஓர் இடத்தை தக்கவைத்து கொண்டவர் தான் நடிகர் தர்ஷன் தர்மராஜ் அவர்கள்.  சிட்னி சந்திரசேகர  என்பவரினால்  2008 ஆம் ஆண்டு இயக்கப்பட்ட “A9″ நாடகத்தில் அறிமுகமாகியிருந்தார் . அதன்பிறகு அதே ஆண்டில்வெளியான ” பிரபாகரன்” என்ற சிங்களமொழி திரைப்படத்தின் மூலமாக திரைபிரவேசம் செய்திருந்தார். குறிப்பாக ‘இனி அவன்’, ‘சுனாமி’ போன்ற திரைப்படங்களிலும் தர்ஷன் தர்மராஜ் பரவலாக அறியப்பட்டவர் . அதிலும் “இனி அவன்” படத்துக்காக விருதுகளையும் அவர் வென்றுள்ளார். அத்துடன், “கோமாளி கிங்ஸ்” என்ற பிரபல தமிழ் மொழி திரைப்படத்திலும் தர்ஷன் தர்மராஜ் நடித்துள்ளார். பெரும்பாலான சிங்களமொழி படைப்புகளில் தன் பங்களிப்பை வழங்கிய தர்ஷன் தர்மராஜ் இலங்கை கலைத்துறையில் மறக்கமுடியாத ஆளுமை ஆவார் . கொழும்பு தேசிய வைத்தியசாலையில் பிரேத பரிசோதனைக்காக வைக்கப்பட்டுள்ள நடிகர் தர்ஷன் தர்மராஜின் பூதவுடல், இன்று மாலை  பொரளையில் உள்ள தனியார் மலர் சாலையில் அஞ்சலிக்காக வைக்கப்படவுள்ளது .  இறுதிச் சடங்குகள் புதன்கிழமை மாலை அவரது சொந்த ஊரான ரக்குவானையில் நடைபெற உள்ளது. ", "URL": "https://www.itnnews.lk/2023/10/05/438365/", "Category": "அண்மைய செய்திகள்", "Parent URL": null}