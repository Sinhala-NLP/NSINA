{"Source": "ITN news", "Timestamp": "ජනවාරි 29, 2022 17:34", "Headline": "ඔස්ට්‍රේලියාවේ ශ්‍රි ලාංකික පියෙකු දරු ඝාතනය කර සියදිවි නසාගනී", "News Content": "ඔස්ට්‍රේලියාවේ හන්ටින් ඩේල් හි ශ්‍රි ලාංකික පියෙකු තම දියණිය සහ පුතා ද ඝාතනය කර සියදිවි නසා ගෙන තිබෙනවා. ඉන්දික ගුණතිලක නමැති පුද්ගලයෙකුයි මෙම අපරාධය සිදු කර ඇත්තේ. මොහු විශාදය නමැති මානසික රෝගයෙන් පීඩා විදිමින් සිටි බවයි විදෙස් මාධ්‍ය සදහන් කළේ. ඝාතනයට ලක්වූ දරුවන් දෙදෙනාගේ දේහයන් නිවස තුළ තිබියදී සොයා ගෙන තිබූ අතර මෙම පුද්ගලයාගේ දේහය ගරාජය තුළ තිබී හමුවී තිබෙනවා. ඝාතනය සිදුකළ ආකාරය පිළිබද තොරතුරු අනාවරණ වී නොමැති අතර ඕස්ට්‍රේලියා පොලිසිය අඛණ්ඩ පරික්ෂණ සිදු කරනවා. සුදු ජාතික කාන්තාවක් සමග විවාහ වී සිටි මෙම පුද්ගලයා සමාජ මාධ්‍ය ඔස්සේ ද තමන්ගේ මානසික වියවුල්කාරීභාවය පිළිබද අදහස් පළ කර තිබුණා. මෙම  පුද්ගලයාගේ ක්‍රියා කලාපය සම්බන්ධයෙන් එම කාන්තාව ඔස්ට්‍රේලියා පොලීසියට දුරකතනයෙන් දැනුම් දී තිබුණ ද පොලීසිය නිසි ප්‍රතිචාර දක්වා තිබුණේ නැහැ. නගර සැළසුම්කරුවෙකු ලෙස සිය වෘත්තිය සිදු කර ඇති ඉන්දික ගුණතිලක නමැත්තා ගායන ශිල්පියෙකු ලෙස ද කටයුතු කර තිබෙනවා.           ", "URL": "https://www.itnnews.lk/2023/10/05/392083/", "Category": "Breaking News,දේශීය පුවත්", "Parent URL": null}