{"Source": "ITN news", "Timestamp": "අගෝස්තු 25, 2023 15:10", "Headline": "ඇන්ටාක්ටිකාවේ පෙන්ගුයින් දහස් ගණනක් මිය යයි", "News Content": "දේශගුණික විපර්යාස හමුවේ ඇන්ටාක්ටික් හි අයිස් දිය වී යාම හේතුවෙන්  පෙන්ගුයින් පක්ෂින් දහස් ගණනක් මියගොස් ඇති බව විදෙස් මාධ්‍ය වාර්තා කරනවා. පිහිනා යාමට අවශ්‍ය තරම් පිහාටු වර්ධනය වීමට පෙර අයිස් දිය වී කැඩියාම හේතුවෙන් පෙන්ගුයින් පැටවුන් දියේ ගිලෙන්නට ඇති බවටයි විශ්වාස කෙරෙන්නේ. මෙම තත්ත්වය හමුවේ සියවස අවසානය වන විට පෙන්ගුයින් සත්ත්වයන්ගෙන් 90%කට අධික සංඛ්‍යාවක් වදවීයනු ඇති බවට පරිසරවේදීන් අනතුරු අඟවනවා. පැටවුන් බෝ කිරීම සදහා මුහුදු අයිස් ප්‍රමාණවත් තරම් අවශ්‍ය වනවා. දකුණු අර්ධ ගෝලයේ ශීත සෘතුව ලංවන විට වැඩිහිටි පෙන්ගුයින් පක්ෂින් මුහුදු අයිස් මතට පැමිණෙනවා. ඉන්පසුව දමන ලද බිත්තර වලින් පැටවුන් ඉවතට පැමිණීමට හෝ පිහාටු වර්ධනය වීමට පෙර මුහුදු අයිස් කැබලි කැඩී යන ආකාරය පර්යේෂකයන් නිරික්ෂණය කර තිබෙනවා. එම අයිස් කැබලි වීම හෝ දිය වීම හේතුවෙන් පෙන්ගුයින් පැටවුන් මියයන බවයි නිරීක්ෂණය කර ඇත්තේ.               ", "URL": "https://www.itnnews.lk/2023/10/05/510875/", "Category": "ජාත්‍යන්තර පුවත්", "Parent URL": null}