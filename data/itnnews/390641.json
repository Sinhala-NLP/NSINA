{"Source": "ITN news", "Timestamp": "ජනවාරි 23, 2022 11:40", "Headline": "රට පුරා ඩෙංගු මර්දන මෙහෙයුම් අඛණ්ඩව", "News Content": "ඩෙංගු රෝගීන්ගේ වාර්තාවීම ශීඝ්‍රයෙන් ඉහළ ගොස් ඇති බව සෞඛ්‍ය අංශ පවසනවා. මේ හේතුවෙන් රට පුරා ඩෙංගු මර්දන මෙහෙයුම් අඛණ්ඩව ක්‍රියාත්මකයි. මේ යටටෙත් පිළියන්දල සෞඛ්‍ය වෛද්‍ය නිලධාරී කාර්යාලය මගින් කුලුදූව ග්‍රාම සේවක වසම තුළ ඩෙංගු මර්දන වැඩසටහනක් අද ක්‍රියාත්මක කළා. එම ප්‍රදේශයෙන් පසුගිය කාලය තුළ ඩෙංගු රෝගීන් වැඩි වශයෙන් වාර්තා වූ බවයි පිළියනද්ල සෞඛ්‍ය වෛද්‍ය නිලධාරී ඉන්දික එල්ලාවල මහතා ප්‍රකාශ කළේ. එහිදී මදුරු කීටයින් බෝවන ස්ථාන පවත්වාගෙන ගිය පුද්ගලයින්ට අවවාදකර රතු නිවේදන ද නිකුත් කර තිබෙනවා. පිරිසිදු පරිසරයක් නිරෝගිමත් හෙටක් යන තේමාව යටතේ දීපව්‍යාප්තව ඩෙංගු මර්දන වැඩසටහන් ක්‍රියාත්මක කිරීමට පළාත් සභා හා පළාත් පාලන රාජ්‍ය අමාත්‍යාංශය කටයුතු යොදා තිබෙනවා. සියලුම අමාත්‍යාංශ , පළාත් සභා,පළාත් පාලන ආයතන , රාජ්‍ය මෙන්ම පෞද්ගලික ආයතන සහ රාජ්‍ය නොවන සංවිධාන ඒකාබද්ධකර ගනිමින් වැඩසටහන ක්‍රියාත්මකයි. පසුගිය වසරේදී ඩෙංගු රෝගීන් විසිපන්දහසකට වැඩි පිරිසක් වාර්තාවී ඇති අතර මේ වනවිට ඩංගු රෝගීන් වාර්තාවීම ශීඝ්‍රයෙන් ඉහළ යාමත් සමඟ මෙම වැඩසටහන් ක්‍රියාත්මකයි.     ", "URL": "https://www.itnnews.lk/2023/10/05/390641/", "Category": "Breaking News,දේශීය පුවත්", "Parent URL": null}