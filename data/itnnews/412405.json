{"Source": "ITN news", "Timestamp": "මැයි 21, 2022 11:08", "Headline": "අද සිට දිනකට ගෑස් සිලින්ඩර 80,000 ක් වෙළෙඳපොළට", "News Content": "අද සිට දිනකට ගෑස් සිලින්ඩර අසූදහස බැගින් වෙලෙදපොලට නිකුත් කිරීමට ලිට්‍රෝ සමාගම තීරණය කර තිබෙනවා. ඒ අනුව ගෑස් නෞකා දෙකකට අනිද්දා දිනයේ අදාළ ගෙවීම් සිදුකිරීමට නියමිතයි. එම මුදල ඇමෙරිකා ඩොලර් මිලියන 7ක් වනවා. මේ අතර ගෑස් අලෙවිකරන මධ්‍යස්ථාන බොහොමයක් අසළ දිගු පෝලිම් දක්නට ලැබෙනවා. හැටන් නගරයේ ලිට්‍රෝ ගෑස් බෙදා හැරීමේදී පාරිභෝගිකයන් අතර උණුසුම් තත්ත්වයක් ඇතිවුනා. අලෙවි නියෝජිතයන් පස් දෙනෙකුට කිලෝග්‍රෑම් 12.5 ගෑස් සිලින්ඩර 400ක් නිකුත්කර තිබුණා. එහෙත් විශාල පිරිසක් ගෑස් මිලදී ගැනීමට පැමිණීමත් සමග ඇතිවූයේ ගැටුම්කාරී තත්ත්වයක්. නගරයේ ඇතැම් ආපනශාලා හිමියන් තැරැව්කරුවන් යොදා ගනිමින් පෝලිම්වල විශාල පිරිසක් රැදවීමට කටයුතු කිරීමත් සමගයි මෙම තත්ත්තවය හටගෙන ඇත්තේ.           ", "URL": "https://www.itnnews.lk/2023/10/05/412405/", "Category": "Breaking News,දේශීය පුවත්", "Parent URL": null}