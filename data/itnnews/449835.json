{"Source": "ITN news", "Timestamp": "දෙසැම්බර් 12, 2022 11:12", "Headline": "මොනරුන්ගෙන් සිදුවන වගා හානි වළක්වාලමින් වී වැපිරීමට හැකි නව යන්ත්‍රයක්", "News Content": "මොනරුන්ගෙන් සිදුවන වගා හානි වළක්වාලමින් වී වැපිරීමට හැකි නව යන්ත්‍රයක් කෘෂිකර්ම අමාත්‍යාංශය මගින් හදුන්වාදෙනු ලැබුවා. මෙම නව සීඩර් යන්ත්‍රය හදුන්වාදීම සිදු කෙරුණේ කෘෂිකර්ම අමාත්‍ය මහින්ද අමරවීර මහතාට අයත් කුඹුරකදීයි. බොහෝ ප්‍රදේශවල මොනර ගහනය වැඩිවීම හේතුවෙන් වී වැපිරීම සිදුකළ පසු,  පසු අස්වනු හානිය ඉහළ ගොස් තිබෙනවා. ඒ අනුවයි වී වැපිරීම සදහා වන නව සීඩර් යන්ත්‍රය හදුන්වාදෙනු ලැබූයේ.  බීජ සිටුවීම සිදුවන අතරම මොනරුන් හා වෙනත් පක්ෂීන්ට එම වී කා දැමීමට නොහැකි වන පරිදී පොහොර තට්ටුවකින් බීජ වසා දැමීම මෙම යන්ත්‍රය මගින් සිදුකළ හැකියි. මින් පෙර පැවති ඩ්‍රම් සීඩර් සහ බොක්ස්සීඩර් උපකරණවල මිල අධික වීම මෙන්ම එය හැසිරවීමේ අපහසුතා ද  පවතිනවා. එහෙත් නව යන්ත්‍රය රුපියල් දාහත්දහසක් වැනි මුදලකට ලබා ගත හැකි බවයි කෘෂිකර්ම අමාත්‍යාංශය පවසන්නේ. වී අලෙවි මණ්ඩලය මගින් වී මිලදී ගැනීම සදහා සුදුසු වැඩපිළිවෙලක් මේ වන විට ආරම්භ කර ඇති බව අමාත්‍යවරයා මෙහිදී පැවසුවා.   ", "URL": "https://www.itnnews.lk/2023/10/05/449835/", "Category": "දේශීය පුවත්", "Parent URL": null}