{"Source": "ITN news", "Timestamp": "පෙබරවාරි 14, 2023 17:00", "Headline": "සීත කාලගුණයෙන් මියගිය උතුරු නැගෙනහිර සතුන් වෙනුවෙන් වන්දි", "News Content": "ශීත කාලගුණය හේතුවෙන් උතුරු නැගෙනහිර මියගිය සතුන් සදහා වන්දි වශයෙන් රුපියල් මිලියන 30ට අධික මුදලක් ලබාදීමට නියමිත බව කෘෂිකර්ම අමාත්‍යාංශය පවසනවා. පසුගිය දෙසැම්බර් මාසයේදී අධික ශීත කාලගුණය හේතුවෙන් උතුරු නැගෙනහිර ගවයින් සහ එළුවන් මිය ගියා. උතුරේ ගවයින් 514ක් සහ ගව පැටවුන් 630ක් මියගියා. එම පළාතේ එළුවන් 305ක් සහ එළු පැටවුන් 444 ක්ද මියගොස් තිබෙනවා.  නැගෙනහිර පළාතේ මියගිය ගවයින් සංඛ්‍යාව 423ක්,  ගව පැටවුන් 299ක් එළුවන් 65 ක් සහ එළු පැටවුන් 45 ක්ද මරණයට පත්වුණා. මෙහිදි එක් ගවයෙකු සදහා රුපියල් විසි දහසක වන්දියක් ලබා දීමට නියමිතයි. ගව පැටවෙකු සදහා ලබා දෙන වන්දි මුදල රුපියල් දස දහසක්. එළුවෙකු සදහා රුපියල් පන්දහසක්ද,  එළු පැටවෙකු සදහා රුපියල් තුන්දහසක්ද වශයෙන් වන්දි මුදල් ලබාදීමට නියමිත බවයි කෘෂි කර්ම අමාත්‍යාංශය පවසන්නේ. ඊට අදාළ චෙක්පත අමාත්‍ය මහින්ද අමරවීර මහතා අතින් පශු සම්පත් අංශයේ අතිරේක ලේකම් වෛද්‍ය එල් ඩබ්ලිව් එන් සමරනායක මහතා වෙත භාර දුන්නා. මියගිය සතුන් වෙනුවෙන් වන්දි ලබා දීම උතුර හා නැගෙනහිර පළාත් කෘෂිකර්ම අධ්‍යක්ෂවරුන් මගින් සිදු කිරීමට නියමිතයි.       ", "URL": "https://www.itnnews.lk/2023/10/05/460840/", "Category": "දේශීය පුවත්", "Parent URL": null}