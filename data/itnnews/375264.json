{"Source": "ITN news", "Timestamp": "නොවැම්බර් 10, 2021 16:42", "Headline": "අතුරුදන්ව සිටි කෙසෙල්වත්තේ ගැහැණු දරුවන් තුන් දෙනා හමු වෙයි", "News Content": "අතුරුදන් වී ඇති බවට වාර්තා වූ කොළඹ කෙසෙල්වත්ත ප්‍රදේශයේ බාල වයස්කාර ගැහැණු දරුවන් තුන් දෙනා හමුවී තිබෙනවා. වයස අවුරුදු 15 සහ 13 වයස්වල ගැහැණු දරුවන් තුන් දෙනෙකුයි මෙලෙස අතුරුදන්ව සිටියේ. එකම පවුලේ සොහොයුරියන් දෙදෙනෙකු සහ ඥාති සහෝදරියක් ඒඅතර වනවා. විමර්ශනවලදී ඔවුන් පොලිසියට පවසා ඇත්තේ තමන් විනෝද චාරිකාවක් ගිය බවයි. මෙම ගැහැණු දරුවන් තිදෙනා මහනුවරට ගොස් එතැනින් අනුරාධපුරයට ගිය බවට සාක්ෂි ලබා දී තිබෙනවා. මෙම කාලය තුළදී ඔවුන් රැදි සිටියේ කුමන ස්ථානවලද පිළිබදව කරුණු හෙළි වී නැහැ. පොලිස් කණ්ඩායම් දෙකක් යොදවා මෙම දරුවන් පිළිබදව පරීක්ෂණ සිදු කෙරුණු අතර දුරකතන වාර්තා ඇතුලු විවිධ සාක්ෂි පාදක කර ගනිමින් පරීක්ෂණ ක්‍රියාත්මක කෙරුණා. මාධ්‍ය ඔස්සේ තොරතුරු වාර්තා වීමෙන් පසු ඊයේ රාත්‍රිෙය් දී මෙම ගැහැණු දරුවන් තිදෙනා සිය නිවෙස් බලා පැමිණ තිබෙනවා.   ", "URL": "https://www.itnnews.lk/2023/10/05/375264/", "Category": "දේශීය පුවත්", "Parent URL": null}