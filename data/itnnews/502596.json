{"Source": "ITN news", "Timestamp": "ජූලි 25, 2023 14:16", "Headline": "ඇෆ්ගනිස්ථානයේ හා පාකිස්තානයේ ජනතාවට ගංවතුරින් පීඩා", "News Content": "අධික වර්ෂාවත් සමග හටගත් හදිසි ගංවතුර තත්ත්වය හේතුවෙන් ඇෆ්ගනිස්ථානයේ හා පාකිස්තානයේ පුද්ගලයින් 40කට අධික සංඛ්‍යාවක් ජීවිතක්ෂයට පත්ව තිබෙනවා. අධික වර්ෂාවත් සමග ඇති වූ ගංවතුර තත්ත්වය සමග ඇෆ්ගනිස්ථානයේ ප්‍රදේශ රැසක ජනතාව දැඩි පීඩාවට පත්ව සිටින බවයි විදෙස් මාධ්‍ය සදහන් කරන්නේ. එරට පුද්ගලයින් 31 දෙනෙකු ජීවිතක්ෂයට පත්ව තවත් 74 දෙනෙකු තුවාල ලබා තිබෙනවා. පසුගිය දින 3ක කාලය ඇතුළත දී පුද්ගලයින් 41 දෙනෙකු අතුරුදන් වී ඇති බවයි ඇෆ්ගනිස්ථාන ආපදා කළමනාකරණ අමාත්‍යංශය නිවේදනය කරන්නේ. එමෙන්ම සත්ව ගොවිපලවල සිටි 250කට අධික සතුන් සංඛ්‍යාවක් ගංවතුරට හසුව ගසාගෙන ගොස් ඇති බවද සඳහන්. මේ අතර අධික වර්ෂාව සමග හටගත් නායයාම් හේතුවෙන් පාකිස්තානයේ පුද්ගලයින් 13 දෙනෙකුට ජීවිත අහිමිවී තිබෙනවා.         ", "URL": "https://www.itnnews.lk/2023/10/05/502596/", "Category": "ජාත්‍යන්තර පුවත්", "Parent URL": null}