{"Source": "ITN news", "Timestamp": "අගෝස්තු 5, 2023 14:07", "Headline": "නයිජර් රාජ්‍යයේ භාණ්ඩ මිල සීඝ්‍රයෙන් ඉහළට", "News Content": "කුමන්ත්‍රණයකින් බලය පෙරලාදැමූ නයිජර් රාජ්‍යයේ භාණ්ඩ මිල සීඝ්‍රයෙන් ඉහළ ගොස් තිබෙනවා. බොහෝ රටවල් නයිජර් රාජ්‍යයට පනවා ඇති සම්බාධක හේතුවෙන් භාණ්ඩ මිල මෙසේ ඉහළ ගොස් තිබෙනවා. දේශසීමා වසා දැමීම හා වාණිජ සබඳතා අත්හැර දැමීමට අසල්වැසි අප්‍රිකානු රටවල් තීරණය කිරීමත් සමඟයි මෙම තත්ත්වය ඇතිව තිබෙන්නේ. සහල් කිලෝග්‍රෑම් 50ක මිල තුනෙන් එකක ප්‍රමාණයකින් ඉහළ ගොස් තිබෙනවා. එමෙන්ම ආහාර පිසීම සඳහා භාවිත කරන තෙල් මෙන්ම ධාන්‍ය මිලද ඉහළ ගොස් තිබෙනවා. නයිජර් රාජ්‍යයයේ ජනගහනය මිලියන 26ක් වන අතර ඉන් මිලියන තුනයි දශම තුනක පිරිසක් කුසගින්නකින් පෙළෙන බවද සඳහන්.       ", "URL": "https://www.itnnews.lk/2023/10/05/505666/", "Category": "Breaking News,ජාත්‍යන්තර පුවත්", "Parent URL": null}