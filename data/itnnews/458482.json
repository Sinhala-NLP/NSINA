{"Source": "ITN news", "Timestamp": "ජනවාරි 31, 2023 11:25", "Headline": "පිරිවෙන් අධ්‍යාපනයේ ප්‍රතිසංස්කරණ සිදුවිය යුතුයි – අධ්‍යාපන ඇමති", "News Content": "පිරිවෙන් අධ්‍යාපනයේ ප්‍රතිසංස්කරණ සිදුවිය යුතු බව අමාත්‍ය සුසිල් ප්‍රේමජයන්ත මහතා පවසනවා. 195 වන පිරිවෙන් අධ්‍යාපන මණ්ඩල රැස්වීමට එක්වෙමින් අමාත්‍යවරයා මේ බව කියා සිටියා. ත්‍රෛයිනිකායක මහා නායක ස්වාමින් වහන්සේගේ ආශිර්වාදයෙන් 195 වන පිරිවෙන් අධ්‍යාපන මණ්ඩල රැස්වීම මහානුවර දළදා මාළිගා ශ්‍රවණාගාරයේ දී පැවැත්වුණා. ඒ අමාත්‍ය සුසිල් ප්‍රේමජයන්ත මහතාගේ ප්‍රධානත්වයෙන්. පිරිවෙන් අධ්‍යක්ෂ පූජ්‍ය වටිනාපහ සෝමානන්ද ස්වාමින් වහන්සේ ඇතුලු මහා සංඝරත්නය ද,  රාජ්‍ය අමාත්‍ය විජිත බේරුගොඩ මහතා ඇතුලු පිරිසක් ද මෙම අවස්ථාවට එක්ව සිටියා.       ", "URL": "https://www.itnnews.lk/2023/10/05/458482/", "Category": "දේශීය පුවත්", "Parent URL": null}