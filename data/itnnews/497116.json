{"Source": "ITN news", "Timestamp": "ජූලි 4, 2023 09:50", "Headline": "පොළී රහිත ශිෂ්‍ය ණය යොජනා ක්‍රමයේ හත්වන අදියර සඳහා අයඳුම්පත් කැඳවීම අද සිට", "News Content": "පොළී රහිත ශිෂ්‍ය ණය යෝජනා ක්‍රමයේ 7 වන අදියර සඳහා අයදුම්පත් කැඳවීම අද (04) සිට ආරම්භ කරනු ලැබේ. මේ සඳහා 2019/2020/2021 වර්ෂයන්හි ශ්‍රී ලංකා විභාග දෙපාර්තමේන්තුව විසින් පවත්වන ලද අ.පො.ස. (උසස් පෙළ) විභාගය සමත් සිසුන් සුදුසුකම් ලබයි. අයදුම්පත් www.studentloans.mohe.gov.lk වෙබ් අඩවිය ඔස්සේ මාර්ගගතව යොමු කළ හැකි අතර එම වෙබ් අඩවියට පිවිස පොලී රහිත ශිෂ්‍ය ණය යෝජනා ක්‍රමයේ ශිෂ්‍ය අත්පොත පරිශීලනය කර අදාල සියලු තොරතුරු ලබා ගත හැක. අයදුම්පත් කැඳවීම 2023.08.07 දිනෙන් අවසන් වේ. සිසුන් 5,000ක් සඳහා ණය මුදල් ලබාදීමට නියමිත අතර ගෙවීම සඳහා වසර 07ක හෝ 08ක කාලයක් ලබාදීමට නියමිතය. වැඩි විස්තර සඳහා 070-3555970-79 දක්වා දුරකථන අංක ඇමතීමෙන් තොරතුරු ලබා ගත හැක. ", "URL": "https://www.itnnews.lk/2023/10/05/497116/", "Category": "Breaking News,නවතම පුවත්", "Parent URL": null}