{"Source": "ITN news", "Timestamp": "දෙසැම්බර් 29, 2021 10:58", "Headline": "සුරේෂ් සුබ්‍රමනියම් යළිත් ජාතික ඔලිම්පික් කමිටු සභාපති ධූරයට", "News Content": "ශ්‍රී ලංකා ඔලිම්පික් ආයතනයේ නව සභාපතිවරයා ලෙස සුරේෂ් සුබ්‍රමනියම් මහතා නැවතත් තේරීපත්වුණා. පසුගිය වසර 4ක කාලය තුළ සභාපති ධුරය දැරුවේද සුබ්‍රමනියම් මහතායි. ඔලිම්පික් නිලවරණය පැවැත්වෙන්නේ වසර 4කට වරක් වන අතර ඔලිම්පික් ක්‍රිඩා උලෙල නියෝජනය කරන ක්‍රිඩා සමාජ 33කට මෙවර ඡන්දය ප්‍රකාශ කිරීමට අවස්ථාව හිමිවුණා. ප්‍රතිවාදියා ලෙස තරගවැදුනු ශ්‍රී ලංකා මලළ ක්‍රීඩා ආයතනයේ සභාපති විශ්‍රාමික මේජර් ජෙනරාල් පාලිත ප්‍රනාන්දු මහතා ඡන්ද විසි එකට දොළහක් ලෙස පරාජයට පත්කරමිනුයි සුරේෂ් සුබ්‍රමනියම් මහතා සභාපතිවරයා බවට තේරී පත්වුණේ. ලේකම්වරයා ලෙස හිටපු ලේකම් මැක්ස්වෙල් ද සිල්වා මහතා පත්වූ අතර උප සභාපතිවරයෙකු ලෙස කංචන ජයරත්න මහතා පත්ව තිබෙනවා.       ", "URL": "https://www.itnnews.lk/2023/10/05/385616/", "Category": "ක්‍රීඩා,දේශීය පුවත්", "Parent URL": null}