{"Source": "ITN news", "Timestamp": "ජනවාරි 10, 2022 14:42", "Headline": "බංග්ලාදේශයේ සරණාගත කඳවුරක හටගත් ගින්නකින් නිවාස සියගණනක් විනාශ වෙයි", "News Content": "බංග්ලාදේශයේ රෝහින්ග්‍යා සරණාගත කදවුරක හටගත් ගින්නකින් එහි නිවාස සියගණනක් සම්පූර්ණයෙන්ම විනාශවී තිබෙනවා. ගින්න හේතුවෙන් මිය ගිය හෝ තුවාල ලැබූ පුද්ගලයින් පිළිබද මේ වනතෙක් වාර්තාවී නැහැ. ගින්න මැඩපැවැත්වීමට හා  සහන කටයුතු සම්පාදනය කිරීමට අවශ්‍ය සියලු කටයුතු මේ වනවිටත් සිදුකර අවසන් බවයි බංග්ලාදේශ බලධාරීන් සදහන් කරන්නේ. මේ ආකාරයටම පසුගිය මාර්තු මාසයේ දී බංග්ලාදේශයේ සරණාගත කදවුරක හටගත් ගින්නකින් පුද්ගලයින් 15 දෙනෙකු ජීවිතක්ෂයට පත්වූ අතර නිවාස දසදහසක් පමණ සම්පූර්ණයෙන් විනාශ වුණා. 2017 වසරේ දී මියන්මාරයෙන් පලා ආ සරණාගතයින් බංග්ලාදේශයේ රෝහින්ග්‍යා ප්‍රදේශයේ කදවුරුවල ජීවත් වනවා.       ", "URL": "https://www.itnnews.lk/2023/10/05/387942/", "Category": "ජාත්‍යන්තර පුවත්", "Parent URL": null}