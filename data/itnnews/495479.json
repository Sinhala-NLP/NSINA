{"Source": "ITN news", "Timestamp": "ජූනි 28, 2023 08:51", "Headline": "මත් කරල් සමඟ සැකකරුවෙකු අත්අඩංගුවට", "News Content": "මත් කරල් පන්දහස් හාරසිය අසූඅටක් සමඟ සැකකරුවෙකු සීදූව ප්‍රදේශයේ දී අත්අඩංගුවට ගැනීමට පොලිස් විශේෂ කාර්ය බලකාය සමත් වුණා. පොලිස් විශේෂ කාර්ය බලකායේ ගෝනහේන කඳවුරේ නිලධාරීන් ගුවන් හමුදා බුද්ධි අංශයෙන් ලද තොරතුරකට අනුව සීදුව ප්‍ර දේශයේ වැටලීමක් සිදුකළා. එහිදී දිගු කලක් සිට මත්පෙති අලෙවි කිරීමේ ජාවාරමේ යෙදීසිටි පනස් දෙහැවිරිදි සැකකරුවෙකු අත්අඩංගුවට ගැනීමට හැකිවුණා. ඔහු පුත්තලම සාලියවැව හංදිය ප්‍රදේශයේ පදිංචිකරුවෙක්. මත් කරල් 5,488ක්ද සොයා ගැණුනු අතර සැකකරු වැඩිදුර විමර්ශන සඳහා සීදූව පොලිස් ස්ථානය වෙත භාරදීමටයි පොලිස් විශේෂ කාර්ය බලකාය කටයුතු කළේ.       ", "URL": "https://www.itnnews.lk/2023/10/05/495479/", "Category": "Breaking News,දේශීය පුවත්", "Parent URL": null}