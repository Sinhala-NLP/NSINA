{"Source": "ITN news", "Timestamp": "ඔක්තෝබර් 10, 2021 09:55", "Headline": "මත්වතුර විෂවීමෙන් රුසියාවේ පුද්ගලයින් 29 දෙනෙකු ජීවිතක්ෂයට", "News Content": "මත්වතුර විෂවීමෙන් රුසියාවේ පුද්ගලයින් 29 දෙනෙකු ජීවිතක්ෂයට පත්ව ඇති බව විදෙස් මාධ්‍ය සදහන් කරනවා. තවත් පුද්ගලයින් 54 දෙනෙකු රෝහල් ගතකර ඇති අතර ඉන් අඩකගේ පමණ තත්ත්වය බරපතල බව වාර්තා වනවා. කසක්ස්තාන දේශසීමාව ආසන්නයේ පිහිටා ඇති නගරයක පිරිසකුයි මෙලෙස ජීවිතක්ෂයට පත්ව ඇත්තේ. එම ප්‍රදේශයේ නිෂ්පාදිත මත්වතුර මෙලෙස විෂවී ඇති අතර ඒවායෙහි මෙතනෝල් අඩංගු බවට  ආරක්ෂක අංශ පවසනවා. ඔවුන් නිෂ්පාදනය කළ මත්වතුර තොගයක් ගබඩාකර තිබිය දී සොයාගැණුනා. අනවසරයෙන් මත්වතුර නිෂ්පාදනය සිදුකළ පුද්ගලයින් 9 දෙනෙකු අත්අඩංගුවට ගැනීමටයි පොලීසිය පියවර ගෙන ඇත්තේ.     ", "URL": "https://www.itnnews.lk/2023/10/05/368194/", "Category": "ජාත්‍යන්තර පුවත්", "Parent URL": null}