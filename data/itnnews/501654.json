{"Source": "ITN news", "Timestamp": "ජූලි 21, 2023 18:14", "Headline": "මෙම මාසය අවසන් වන විට මෙරට උද්ධමනය 7% දක්වා අඩුවේවි – මහ බැංකු අධිපතිගෙන් අනාවැකියක්", "News Content": "මෙම මාසය අවසන් වන විට මෙරට උද්ධමනය සියයට හතක තනි ඉලක්කමක් දක්වා අඩුවන බව මහ බැංකු අධිපති ආචාර්ය නන්දලාල් වීරසිංහ මහතා පවසනවා. එමෙන්ම ඊයේ සම්මත වු මහ බැංකු පනත තුළින් තවදුරටත් ස්වාධීනව තීරණ ගැනීමට මහ බැංකුවට ඇති හැකියාව තහවුරු වී මෙරට ආර්ථිකය ප්‍රකෘතිමත් වීම ඉක්මන්වනු ඇති බවයි ඒ මහතා පෙන්වා දෙන්නේ. කොළඹ දී අද පැවැති ප්‍රධාන විධායක නිලධාරීන්ගේ විශේෂ සංසදයට ප්‍රධාන දේශණය සඳහා එක්වෙමින් මහ බැංකු අධිපති ආචාර්ය නන්දලාල් වීරසිංහ මහතා මේ බව කියා සිටියා. ශ්‍රී ලාංකා වරලත් මූල්‍ය විශ්ලේෂකයන්ගේ සංගමයයි මෙය සංවිධාන කළේ. ", "URL": "https://www.itnnews.lk/2023/10/05/501654/", "Category": "දේශීය පුවත්", "Parent URL": null}