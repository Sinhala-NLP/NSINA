{"Source": "ITN news", "Timestamp": "මාර්තු 14, 2022 15:33", "Headline": "පාසැලක ලැප්ටොප් පරිගණක 5 ක් සොරකම් කළ සැකකරුවන් 6 දෙනෙකු අත්අඩංගුවට", "News Content": "වැලිපැන්න මීගම කණිෂ්ඨ විද්‍යාලයේ ලැප්ටොප් පරිගණක 5 ක් සොරකම් කළ සැකකරුවන් 6 දෙනෙකු අත්අඩංගුවට ගෙන තිබෙනවා. ඒ අතර එම විද්‍යාලයේ ආදිශිෂ්‍යයින් දෙදෙනෙකු ද වන බව පොලීසිය පවසනවා. මීගම කණිෂ්ඨ විද්‍යාලයේ පරිගණක ඒකකයේ තිබූ ලැප්ටොප් පරිගණක කීපයක් අතුරුදන්ව ඇති බවට විදුහල්පතිතුමා වැලිපැන්න පොලීසියට පැමිණිලි කරතිබුණා. ඒ අනුව සිදුකළ විමර්ශනවලදී සැකකරුවෙකු අත්අඩංගුවට ගෙන ප්‍රශ්න කිරීම් සිදුකෙරුණු අතර හෙළිවූ තොරතුරුවලට අනුව සෙසු සැකකරුවන් අත්අඩංගුවට ගෙන තිබෙනවා. ඔවුන් සන්තකයේ තිබූ ලැප්ටොප් පරිගණක 5 ක් පොලීසිය සොයාගත්තා. සැකකරුවන් අතර පාසලේ ආදිශිෂ්‍යයින් දෙදෙනෙකු ද වන බවට හෙළිවී තිබෙනවා. සැකකරුවන් අධික ලෙස මත් වතුර පානයට ඇබ්බැහිවූවන් බව පොලීසිය පවසනවා.     ", "URL": "https://www.itnnews.lk/2023/10/05/401182/", "Category": "දේශීය පුවත්", "Parent URL": null}