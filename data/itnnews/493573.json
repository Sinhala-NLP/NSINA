{"Source": "ITN news", "Timestamp": "ජූනි 21, 2023 10:00", "Headline": "රුසියාවෙන් අනතුරු ඇඟවීමක්", "News Content": "රුසියා පාලනයේ පවතින ක්‍රයිමියා ප්‍රදේශයට ප්‍රහාර එල්ල කිරීමට ඇමෙරිකාව හෝ බ්‍රිතාන්‍ය ලබාදුන් මිසයිල යුක්‍රේනය භාවිත කළහොත් බලවත් ප්‍රතිවිපාකයන්ට මුහුණදීමට සිදුවනු ඇති බවට රුසියාව පවසනවා. ක්‍රයිමියා ප්‍රදේශයට ප්‍රහාර එල්ලකිරීමට යුක්‍රේනය ඇමෙරිකාවෙන් ලබාදුන් දිගුදුර රොකට් පද්ධති හෝ බ්‍රිතාන්‍ය ලබාදුන් කෘෘස් මිසයිල යොදාගැනීමේ සූදානමක් පවතින බව රුසියා ආරක්ෂක අමාත්‍යංශය නිවේදනය කරනවා. යුක්‍රේනයේ සිදුකරන රුසියා යුද මෙහෙයුම් සම්බන්ධයෙන් මාධය දැනුවත් කිරීමේ අවස්ථාවකට එක්වෙමින් රුසියා ආරක්ෂක අමාත්‍ය සර්ගේ ෂොයිගු මේ බව සඳහන් කළා. ඇමෙරිකාවෙන් හෝ බ්‍රිතාන්‍ය යෙන් ලබාදුන් අවි ආයුධ භාවිත කිරීම හරහා එම රටවල් දෙකද රුසියාව සමඟ සෘජු යුද ගැටුමකට මුල පුරන බවයි රුසියාව පවසන්නේ.   ", "URL": "https://www.itnnews.lk/2023/10/05/493573/", "Category": "Breaking News,ජාත්‍යන්තර පුවත්", "Parent URL": null}