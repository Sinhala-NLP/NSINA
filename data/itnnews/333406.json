{"Source": "ITN news", "Timestamp": "අප්‍රේල් 24, 2021 12:19", "Headline": "දිමුත් 11 වන ටෙස්ට් ශතකය වාර්තා කරයි", "News Content": "සංචාරක බංග්ලාදේශ කණ්ඩායම හා ශ්‍රී ලංකා කණ්ඩායම අතර පැවැත්වෙන පළමු ටෙස්ට් ක්‍රිකට් තරගයේ හතරවන දිනය අදයි. පළමු ඉණිම ක්‍රීඩා කරන ශ්‍රී ලංකා කණ්ඩායම අද දිනයේ දිවා භෝජනය සදහා තරගය නතර කරනවිට කඩුලු 3 ක් දැවී ලකුණු 331 රැස්කරගෙන සිටිනවා. අගනා ඉණිමක් ක්‍රීඩා කරන දිමුත් කරුණාරත්න ලකුණු 139 යි. මෙය ඔහු වාර්තා කළ 11 වන ටෙස්ට් ශතකය වන අතර බංග්ලාදේශයට එරෙහිව ඔහු වාර්තා කළ දෙවන ටෙස්ට් ශතකයයි. ධනංජය ද සිල්වා නොදැවී ලකුණු 74 ක් ලබා සිටිනවා. බංග්ලාදේශය පළමු ඉණිම සදහා කඩුලු 7 ක් දැවී ලකුණු 541 ක් ලබාසිටියදී ඉණිම අත්හිටෙව්වා. ඒ අනුව ශ්‍රී ලංකා කණ්ඩායම තවත් ලකුණු 210 ක් පිටුපසින් සිටිනවා.       ", "URL": "https://www.itnnews.lk/2023/10/05/333406/", "Category": "ක්‍රීඩා,දේශීය පුවත්", "Parent URL": null}