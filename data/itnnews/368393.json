{"Source": "ITN news", "Timestamp": "ඔක්තෝබර් 11, 2021 11:11", "Headline": "වතු සමාගම් සතු වගා නොකළ ඉඩම් ආහාර බෝග වගාව සඳහා යොදා ගැනීමට පියවර", "News Content": "වතු සමාගම් සතුව ඇති වසර 25ක පමණ කාලයක් වගා නොකළ ඉඩම් ආහාර බෝග වගාව සඳහා යොදා ගැනීමට තීරණය කර තිබෙනවා. ජනාධිපතිතුමා පත් කළ දේශගුණ විපර්යාසයන්ට ඔරොත්තු දෙමින් හරිත ආර්ථිකයක් සඳහා වන ජනාධිපති කාර්ය සාධක බලකායයි මෙම තීරණය ගෙන ඇත්තේ. එම කාර්යසාධක බළකායේ සභාපති පරිසර අමාත්‍ය මහින්ද අමරවීර මහතා සඳහන් කළේ මෙම වගා නොකළ ඉඩම් සම්බන්ධයෙන් ජනාධිපතිතුමා අවස්ථා ගණනාවකදී අමාත්‍ය මණ්ඩල රැස්වීම්වලදී කරුණු පෙන්වා දුන් බවයි. මෙම ඉඩම් විධිමත් කළමනාකරණයකට භාජනය කළ යුතු බවද පරිසර අමාත්‍යවරයා පවසනවා. අදාළ ඉඩම්වල ආහාර බෝග වගා කිරීමට ඉඩම් අයිතිය ඇති සමාගම් කටයුතු කරන්නේ නම් රජය පූර්ණ සහාය ලබාදීමට සූදානම් බවද මහින්ද අමරවීර මහතා කියා සිටියා.   ", "URL": "https://www.itnnews.lk/2023/10/05/368393/", "Category": "Breaking News,දේශීය පුවත්", "Parent URL": null}