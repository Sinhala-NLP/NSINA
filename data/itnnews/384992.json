{"Source": "ITN news", "Timestamp": "දෙසැම්බර් 26, 2021 12:36", "Headline": "ලුණුගම්වෙහෙර රක්ෂිත කලාපයේ සිදු කළ ගංජා වගාවක් වටලයි", "News Content": "ලුණුගම්වෙහෙර රක්ෂිත කලාපයේ සිදු කළ ගංජා වගාවක් වටලා එම ගංජා ආයුර්වේද ඖෂධ සංස්ථාවට ලබා දීමට විශේෂ කාර්ය බලකා නිලධාරීන් කටයුතු කළා. ලුණුගම්වෙහෙර රක්ෂිත කලාපයේ මහා පරිමාණයෙන් මෙම ගංජා වගාව නීති විරෝධිව සිදු කරගෙන ගොස් තිබෙනවා. එය වැටලීමට ලක් කළ කතරගම විශේෂ කාර්ය බලකාය එහි වේලා තිබූ ගංජා කිලෝ 37 ක් සමග සැකකරුවන් තුන් දෙනෙක් සහ ගිනි අවියක් ද සොයා ගත්තා. සැකකරුවන් තිස්සමහාරාම මහේස්ත්‍රාත් අධිකරණයට ඉදිරිපත් කළ අතර ලබන 28 වනදා දක්වා රක්ෂිත බන්ධනාගාරගත කරන ලෙසයි අධිකරණය නියෝග කළේ. අධිකරණ නියෝග මත ගංජා කිලෝ 1441 ක් දේශීය ආයුර්වේද ඖෂධ සංස්ථාව වෙත ලබාදීමටයි කටයුතු කෙරුණේ.   ", "URL": "https://www.itnnews.lk/2023/10/05/384992/", "Category": "දේශීය පුවත්", "Parent URL": null}