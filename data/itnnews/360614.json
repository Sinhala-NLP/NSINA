{"Source": "ITN news", "Timestamp": "සැප්තැම්බර් 6, 2021 17:46", "Headline": "LOLC සමාගම තජිකිස්ථානය, මලාවි සහ ටැන්සානියා රාජ්‍යයන්හි ආයෝජන සිදු කරයි", "News Content": "LOLC සමාගම සිය ගෝලීය ව්‍යාපාර පුළුල් කරමින් තජිකිස්ථානය මලාවි සහ ටැන්සානියා යන රාජ්‍යයන්හි ආයෝජන සිදු කර තිබෙනවා. තජිකිස්ථානයේ ක්ෂුද්‍ර මූල්‍ය සහ රන් ණය ව්‍යාපාර සදහා බලපත්‍ර ලාභී සමාගමක 75% ක කොටස් අත්පත් කර ගැනීමට LOLC සමාගම සමත් වුණා. තජිකිස්ථානයේ ක්ෂුද්‍ර මූල්‍ය ව්‍යාපාර කේෂ්ත්‍රය තුළ එල් ඕ එල් සි සමාගමට විශාල වෙළෙදපොළ කොටසක් අත් කර ගැනීමට මෙම ආයෝජනයෙන් හැකි  වනවා. මලාවි රාජ්‍ය යේ එක්ස්ප්‍රස් ටෙලිඩ් සමාගමේ 100% ක් කොටස් හිමි කර ගැනීමට LOLC සමාගම සමත් වුණා. ටැන්සානියාවේ ටුචිපෙන්ගේ ටැන්සානියා නැමති සමාගමක ද LOLC සමාගම 96% ක කොටස් අත්පත් කර ගෙන තිබෙනවා. මීට අමතරව කම්බෝජියාව, ඉන්දුනිසියාව, පිලිපිනය සහ පාකිස්ථානය ඇතුලු රටවල් ගණනාවක LOLC සමූහය සිය ආයෝජන සිදු කිරීමට සමත් වුණා. ලොව විශාලතම බහු විනිමය, බහු ගෝලිය,ක්ෂුද්‍ර මූල්‍ය හා සුළු සහ මධ්‍ය පරිපාමණ ව්‍යවසායක සේවා සැපයුම්කරු බවට පත්වීම සිය සමාගමේ අරමුණ බවයි LOLC කලමනාකාරිත්වය පවසන්නේ.   ", "URL": "https://www.itnnews.lk/2023/10/05/360614/", "Category": "දේශීය පුවත්", "Parent URL": null}