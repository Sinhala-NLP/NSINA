{"Source": "ITN news", "Timestamp": "අගෝස්තු 25, 2022 13:52", "Headline": "ඇල්ජීරියාව සහ ප්‍රංශය අතර නව උපායමාර්ගික වැඩපිළිවෙළක්", "News Content": "ඇල්ජීරියාව සමඟ නව උපායමාර්ගික වැඩපිළිවෙළක් සහිත ව සම්බන්ධතා අලුත් කර ගැනීමට ප්‍රංශය කටයුතු කර තිබෙනවා. ප්‍රංශ ජනාධිපති ඉම්මැනුවෙල් මැක්‍රෝන් ඇල්ජීරියාවේ අද විශේෂ සංචාරයක නිරත වුණා. යුරෝපය බලශක්ති ක්ෂේත්‍රයේ අර්බුදයකට මුහුණ පා සිටින අවස්ථාවේ දී නව උපායමාර්ගික වැඩපිළිවෙළක් ක්‍රියාත්මක කිරීමේ අරමුණිනුයි ප්‍රංශ ජනාධිපතිවරයා ඇල්ජීරියාවේ සංචාරය කරන්නේ. ඇල්ජීරියාවේ ගෑස් සහ ඛනිජ තෙල් ක්ෂේත්‍රයේ නව අයෝජන සිදු කිරීමට ප්‍රංශය අපේක්ෂා කරනවා. කෙසේවෙතත්, පසුගිය කාලය තුළ දී දෙරට අතර සම්බන්ධතා අවම මට්ටමක පැවති අතර පසුගිය වසරේ දී ප්‍රංශයේ ඇල්ජීරියා තානාපතිවරයා ආපසු කැඳවීම ද සිදු වුණා.   ", "URL": "https://www.itnnews.lk/2023/10/05/431116/", "Category": "ජාත්‍යන්තර පුවත්", "Parent URL": null}