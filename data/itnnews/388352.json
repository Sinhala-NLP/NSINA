{"Source": "ITN news", "Timestamp": "ஜனவரி 12, 2022 12:25", "Headline": "எலிசபெத் மகாராணியின் வின்ட்சர் கோட்டை வான்பரப்பில் எதுவும் பறக்க தடை..", "News Content": "பிரித்தானியாவின் 2வது எலிசபெத் மகாராணியின் வின்ட்சர் கோட்டை வான்பரப்பில் பறக்க தடை விதிக்கப்பட்டுள்ளது. கடந்த மாதம் நத்தார் தினத்தன்று வின்ட்சர் கோட்டைக்குள் அத்துமீறி ஆயுதத்துடன் நுழைய முயன்ற வாலிபர் ஒருவர் கைதுசெய்யப்பட்டுள்ளார். இதன் காரணமாக வின்ட்சர் கோட்டையின் பாதுகாப்பு பலப்படுத்தப்பட்டுள்ளது. பாதுகாப்பு காரணங்களுக்காக வான்வெளியில் எதுவும் பறக்க கூடாதென இங்கிலாந்து பொலிஸார் தடை விதித்து உத்தரவிட்டுள்ளனர். வின்ட்சர் கோட்டையை சுற்றியுள்ள 1.25 கடல் மையல் சுற்றளவில் 2 ஆயிரத்து 500 அடி வரை வான்வெளியை பயன்படுத்த தடை விதிக்கப்பட்டுள்ளது. குறித்த உத்தரவு எதிர்வரும் 27ம் திகதி முதல் நடைமுறைப்படுத்தப்படும். தடைசெய்யபபட்டுள்ள பகுதிக்குள் நுழைய விமானங்கள் அனுமதிபெற வேண்டியது அவசியமெனவும் பிரித்தானியா பொலிஸார் அறிவித்துள்ளனர். ", "URL": "https://www.itnnews.lk/2023/10/05/388352/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}