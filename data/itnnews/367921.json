{"Source": "ITN news", "Timestamp": "ඔක්තෝබර් 8, 2021 16:09", "Headline": "ඉන්දියාව බලශක්ති අර්බුදයක", "News Content": "ඉන්දියාව බලශක්ති අර්බුදයකට මුහුණ පා ඇති බව වාර්තා වනවා. සිය බලශක්ති අවශ්‍යතා සපුරා ගැනීම සදහා සියයට 70 ක් ගල්අගුරු බලාගාර මත යැපෙන ඉන්දියාවේ බලාගාර 135 න් අඩකටම ප්‍රමාණවත් ගල් අගුරු නොලැබීම මෙම තත්ත්වයට හේතුවී තිබෙනවා. කොවිඩ් ව්‍යාප්තිය පාලනය වෙමින් පවතින පසුබිමක ආර්ථික ක්‍රියාකාරකම් ඉහළ යෑම හේතුවෙන් විදුලිබලය සදහා ඇති ඉල්ලුමද ඉහළ ගොස් ඇති බව පැවසෙනවා. එමෙන්ම ලෝක වෙළෙද පොළේ ගල්අගුරු මිල ද සියයට 40 කින් ඉහළ ගොස් තිබෙනවා. මේ හේතුවෙන් ඉන්දියාවේ ගල්අගුරු ආනයනය ද වසර දෙකකින් අවම අගයකට පත්ව තිබෙනවා. ලොව හතරවන විශාලතම ගල්අගුරු සංචිතය පැවතිය ද ඉන්දියාවේ බලාගාර බොහෝමයක් ආනයනික ගල්අගුරු මත යැපෙන බවයි පැවසෙන්නේ. විකල්ප බලශක්ති සදහා යොමුවීමට ප්‍රමාණවත් කාලසීමාවක් නොමැති හෙයින් ඉන්දියාව බලශක්ති අර්බුදය උග්‍ර වී තිබෙනවා.           ", "URL": "https://www.itnnews.lk/2023/10/05/367921/", "Category": "ජාත්‍යන්තර පුවත්", "Parent URL": null}