{"Source": "ITN news", "Timestamp": "මාර්තු 12, 2023 09:55", "Headline": "ඉතාලි මුහුදු සීමාවේ අතරමංව සිටි අනවසර සංක්‍රමණිකයින් පිරිසක් බේරා ගැනේ", "News Content": "ඉතාලි මුහුදු සීමාවේ අනතුරට පත්ව සිටි අනවසර සංක්‍රමණිකයන් දහසට වැඩි පිරිසක් බේරා ගැනීමට හැකිව තිබෙනවා. ඉතාලි මුහුදු සීමාවේ යාත්‍රා කිහිපයක අතරමංව සිටි දහසකට වැඩි පිරිසක් බේරා ගැනීමට ඉතාලි වෙරළ ආරක්ෂක අංශ සමත්ව තිබෙනවා. ප්‍රථමයෙන් 487 දෙනෙක් සිටි බෝට්ටුවක් බේරා ගැනීමට හැකිව ඇති අතර ඔවුන් ඉතාලියේ ප්‍රෝටොන් වරාය වෙත රැගෙන ගොස් තිබෙනවා. තවත් 500 දෙනෙක් පමණ සිටි යාත්‍රාවක් ඉතාලි කැලැබ්බ්‍රියා වරාය වෙත ද 379 දෙනෙක් සිටි යාත්‍රාවක් සිසිලි තොටුපළ වෙත ද රැගෙන ගොස් තිබෙනවා. අනවසර සංක්‍රමන වැළැක්වීම සදහා ඉතාලිය මෙහෙයුම් දැඩි කර ඇති අතර තවත් කුඩා බෝට්ටු 20කින් පැමිණි පිරිස් අත්අඩංගුවට ගැනීමට ඊයේ දිනයේ දී හැකිව තිබෙනවා.       ", "URL": "https://www.itnnews.lk/2023/10/05/467306/", "Category": "ජාත්‍යන්තර පුවත්", "Parent URL": null}