{"Source": "ITN news", "Timestamp": "මැයි 31, 2022 11:11", "Headline": "දුම්රිය වෙන් කළ ආසන ගාස්තුව හෙට සිට ඉහළට", "News Content": "දුම්රිය වෙන් කළ ආසන සදහා අය කළ ගාස්තුව හෙට සිට සියයට 30 කින් ඉහළ දැමිමට දුම්රිය දෙපාර්තමේන්තුව තීරණය කර තිබෙනවා. එහෙත් දුම්රිය සාමාන්‍ය ගාස්තුව පාර්සල් ගුස්තු සහ අනෙකුත් ගාස්තු මෙතෙක් සංශෝධනය වී නැහැ. ඉන්ධන මිල ඉහළයාමත් සමග ක්ෂේත්‍ර රැසක ගාස්තු ඉහළ දැමීම සිදු කෙරුණා.බස්ගාස්තු ද ඉහළ ඉන්ධන මිල ඉහළ යාමට සාපේක්ෂාව ඉහළ නැංවුවද දුම්රිය ගාස්තුවේ ඉහළ දැමීමක් සිදු කළේ නැහැ. ඒ හේතුවෙන් දුම්රිය භාවිත කරන්නන්ගේ සංඛ්‍යාව දිනෙන් දිනම ඉහළ ගියා. මෙවැනි පසුබිම හමුවේ දුම්රිය වෙන් කළ ආසන සදහා ගාස්තු පමණක් ඉහළ දැමීමට පියවර ගැනුනේ. ඒ අනුව කොළඹ කොටුවේ සිට බදුල්ල දක්වා ධාවනය වන රාත්‍රී තැපැල් දුම්රියේ වෙන්කළ ආසන යටතේ  පළමු පන්තියේ ටිකට් පතක මිල රුපියල් 2500 ක් දක්වා ඉහළ ගොස් තිබෙනවා. එහි දෙවන පන්තියේ ටිකට් පතක මිල රුපියල් 1500 ක් වන අතර තෙන පන්තියේ ටිකට්පතක මිල රුපියල් 1000 ක්. කොළඹ කොටුවේ සිට මහනුවර දක්වා ධාවන වන දුම්රියේ වෙන් කළ ආසන යටතේ පළමු පන්තියේ ටිකට්පතක් රුපියල් 1300 ක්. දෙවන පන්තිය රුපියල් 800 ක් වන අතර තුන්වන පන්තිය රුපියල් 500 ක්. උතුරු දුම්රිය මාර්ගයේ කොළඹ කොටුවේ සිට කන්කසන්තුරය දක්වා ධාවනය වන නගරාන්තර දුම්රියේ පලමු පනත්යේ වෙන් කළ ආසනයනක් සදහා නව මිල රුපියල් 2800 ක්. දෙවන පන්තියේ වෙන් කළ ආසනයක් සදහා ගාස්තුව වන්නේ රුපියල් 1900 යි.තුන්වන පන්තියේ ගාස්තු වන්නේ රුපියල් 1500 යි. මුහුදුබඩ දුම්රිය මාර්ගයේ කොටුව සිට බෙලිඅත්ත දක්වා ධාවන වන දුම්රියේ පළමු පන්තියේ වෙන් කළ ආසනයක නව මිල රුපියල් 1300 ක්.   ", "URL": "https://www.itnnews.lk/2023/10/05/414265/", "Category": "දේශීය පුවත්", "Parent URL": null}