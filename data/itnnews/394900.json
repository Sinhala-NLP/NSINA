{"Source": "ITN news", "Timestamp": "பிப்ரவரி 14, 2022 12:41", "Headline": "கிழக்கு மாகாணத்தில் பொதுப்போக்குவரத்தில் பயணிப்போர் தடுப்பூசி அட்டைகளை வைத்திருப்பது கட்டாயம்..", "News Content": "கிழக்கு மாகாணத்தில் பொதுப்போக்குவரத்தில் பயணிப்போர் இன்று முதல் கொவிட் தடுப்பூசி அட்டையை வைத்திருப்பது கட்டாயமென அறிவிக்கப்பட்டுள்ளது. அம்பாறை, மட்டக்களப்பு மற்றும் திருகோணமலை ஆகிய பகுதிகளில் பொது இடங்களிலும், பொதுப்போக்குவரத்தில் பயணிப்போரிடமும் தடுப்பூசி அட்டைகள் பரிசோதிக்கப்படுகின்றன. வெளிஇடங்களுக்கு செல்வோர் தடுப்பூசி அட்டையை எடுத்து செல்லுமாறு மாகாண சுகாதார சேவைகள் பணிப்பாளர், வைத்தியர் ஏ.ஆர்.எம்.தௌபீக் தெரிவித்துள்ளார். ", "URL": "https://www.itnnews.lk/2023/10/05/394900/", "Category": "Breaking News,தேசிய செய்திகள்", "Parent URL": null}