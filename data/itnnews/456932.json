{"Source": "ITN news", "Timestamp": "ජනවාරි 22, 2023 09:30", "Headline": "ඝාතනයක් සඳහා අධාර අනුබල දුන් පුද්ගලයෙකු හෙරොයින් සමඟ අත්අඩංගුවට", "News Content": "දකුණු පළාතේ සිදුවූ ඝාතනයක් සඳහා අධාර අනුබල දුන් පුද්ගලයෙකු හෙරොයින් සමඟ විශේෂ කාර්ය බලකාය විසින් අත්අඩංගුවට ගෙන තිබෙනවා. විශේෂ කාර්ය බලකායේ රත්ගම කඳවුරේ නිලධාරීන්ට ලැබුණු තොරතුරකට අනුව වැටලීම සිදුකෙරුණා. මිදිගම පාතේගම ප්‍රදේශයේ කළ වැටලීමේ දීයි මෙම සැකකරු අත්අඩංගුවට ගැණුනේ. ඔහු ළඟ තිබී හෙරොයින් ග්‍රෑම් 16 යි මිලිග්‍රෑම් 80 ක් ද සොයා ගැණුනා. මිදිගම පාතේගම ප්‍රදේශයේ දී මදුර ලක්ෂිත නමැත්තෙකු ඝාතනය කිරීමට ආධාර අනුබල දුන් බවට මෙම සැකකරුට චෝදනා එල්ලවී තිබෙනවා. ඒ අනුව වැඩිදුර විමර්ශන සඳහා මෙම පුද්ගලයා මාතර පොලීසිය වෙත භාරදී තිබෙනවා.         ", "URL": "https://www.itnnews.lk/2023/10/05/456932/", "Category": "Breaking News,දේශීය පුවත්", "Parent URL": null}