{"Source": "ITN news", "Timestamp": "අගෝස්තු 9, 2021 17:11", "Headline": "ඉතියෝපියාවේ සුඩාන තානාපතිවරයා ආපසු කැඳවීමට එරට රජය තීරණය කරයි", "News Content": "ඉතියෝපියාවේ සුඩාන තානාපතිවරයා ආපසු කැඳවීමට එරට රජය තීරණය කර තිබෙනවා. ටිග්රේ ප්‍රදේශයේ ඇති වී තිබෙන ගැටුම් සම්බන්ධයෙන් සුඩානය ඉදිරිපත් කළ වැඩපිළිවෙළ පිළිගැනීමට ඉතියෝපියාව සූදානම් නොවිම හේතුවෙනුයි මෙම තීරණය ගෙන තිබෙන්නේ. අසල්වැසි රටවල් දෙකක් වන සූඩානය සහ ඉතියෝපියාව අතර දේශපාලනික මිතුරුභාවය පසුගිය කාලය තුලදී දිගින් දිගටම බිද වැටෙමින් තිබුණා. සුඩාන අග්‍රාමාත්‍ය අබ්දල්ලා හැම්ඩොග් සඳහන්  කර ඇත්තේ ඉතියෝපියාවේ ටිග්රේ ප්‍රදේශයේ පවතින ගැටුම් හේතුවෙන් සිය දේශසීමාවේද අස්ථාවරභාවයක් හටගෙන ඇති බවයි.       ", "URL": "https://www.itnnews.lk/2023/10/05/355585/", "Category": "ජාත්‍යන්තර පුවත්", "Parent URL": null}