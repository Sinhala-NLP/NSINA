{"Source": "ITN news", "Timestamp": "ඔක්තෝබර් 15, 2021 11:52", "Headline": "අද සිට විදේශීය සංචාරකයන්ට දේශ සීමා විවෘත කිරීමට ඉන්දියාව තීරණය කරයි", "News Content": "නිරෝධායන සීමා ලිහිල් කරමින් අද සිට විදේශිය සංචාරකයන් සදහා සිය දේශ සීමා විවෘත කිරීමට ඉන්දියාව කටයුතු කර තිබෙනවා. සීඝ්‍ර කොරෝනා ව්‍යාප්තිය හේතුවෙන් සිය දේශසීමා වසා දැමූ ඉන්දියාව අද නැවතත් විවෘත වන්නේ මාස 19 කට පසුව වීම විශේෂත්වයක්. වාණිජ ගුවන් සේවා ලබන නොවැම්බර් 15 වැනිදා ආරම්භ කිරීමට නියමිත බව පැවසෙනවා. එමෙන්ම ව්‍යාපාරික සහ රාජ්‍ය තාන්ත්‍රික පිරිස්හට වීසා නිකුත් කිරීම ද නැවත ආරම්භ කළ බවයි ඉන්දීය රජය දැනුම් දෙන්නේ. පසුගිය අප්‍රේල් සහ මැයි යන කාල සීමා තුළදී දෛනික කොරෝනා ආසාදිතයින් ලක්ෂ 4 ක් පමණ වාර්තා වූ ඉන්දියාවෙන් මේ වන විට හදුනාගනු ලබන දෛනික නව කොරෝනා ආසාදිත සංඛ්‍යාව  20000 දක්වා පහත බැස ඇති බව එරට සෞඛ්‍ය අංශ පෙන්වා දෙනවා. මේ වන විට වෛරස් ව්‍යාප්තිය පාලනය කර ගැනීමට හැකියාව ලැබුනද හදුන්වා දී ඇති සෞඛ්‍ය නීති අඛණ්ඩව අනුගමනය කරමින් වැඩි අවධානයෙන් කටයුතු කළ යුතු බවයි එරට සෞඛ්‍ය අංශ වැඩිදුරටත් දැනුම් දෙන්නේ.     ", "URL": "https://www.itnnews.lk/2023/10/05/369341/", "Category": "ජාත්‍යන්තර පුවත්", "Parent URL": null}