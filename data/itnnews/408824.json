{"Source": "ITN news", "Timestamp": "අප්‍රේල් 28, 2022 15:42", "Headline": "ජෝ බයිඩන් ලබන මාසයේ ටෝකියෝ ක්වාඩ් සමුළුවට", "News Content": "ඇමෙරිකා ජනාධිපති ජෝ බයිඩන් ලබන මාසයේ දකුණු කොරියා සහ ජපාන සංචාරයකට එක්ව ටෝකියෝ හි පැවැත්වෙන ක්වාඩ් සමුළුවට සහභාගී වන බව ධවල මන්දිරය පවසනවා. ක්වාඩ් සමුළුව එක්සත් ජනපදය, ඕස්ට්‍රේලියාව, ඉන්දියාව සහ ජපානය යන රටවල් හතරේ සාමාජිකයන් වශයෙන් ආරම්භ කළ සමුළුවක්. බයිඩන්ගේ දකුණු කොරියාවේ සහ ජපානයේ සංචාරය මැයි 20 සිට 24 දක්වා සැලසුම් කර ඇති බවයි පැවසෙන්නේ. මෙහිදී රටවල් අතර ආරක්ෂක සබදතා තර කිරීමටත් ආර්ථික සබදතා වැඩිදියුණු කිරීමටත් සාකච්ඡා සිදුවනු ඇති. ඉන්දු පැසිපික් කලාපයේ මුහුදු මාර්ග කිසිදු බලපෑමකින් තොරව පවත්වාගෙන යාමත් නව උපායමාර්ග සංවර්ධනය කිරීමත් මෙම සමුළුවේ  ප්‍රධාන අරමුණු වනවා. සමුළුවේදී ඉන්දීය අග්‍රාමාත්‍ය නරේන්ද්‍ර මෝදි සහ ඇමෙරිකා ජනාධිපති ජෝ බයිඩ්න් අතර විශේෂ සාකච්ඡාවක් පැවැත්වෙන බවද විදෙස් මාධ්‍ය වාර්තා කළා       ", "URL": "https://www.itnnews.lk/2023/10/05/408824/", "Category": "ජාත්‍යන්තර පුවත්", "Parent URL": null}