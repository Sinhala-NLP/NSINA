{"Source": "ITN news", "Timestamp": "ජූනි 5, 2021 18:37", "Headline": "මාවනැල්ලේ පස් කන්දක් කඩා වැටී අතුරුදන්ව සිටි එකම පවුලේ 04 දෙනාගේම සිරුරු සොයාගැනේ", "News Content": "පවතින අයහපත් කාලගුණයත් සමග මාවනැල්ල දෙවනගල ප්‍රදේශයේ පස් කන්දක් කඩා වැටීමෙන් අතුරුදන්ව සිටි එකම පවුලේ 04 දෙනාගේම සිරුරු සොයාගෙන තිබෙනවා. ඒ ආරක්ෂක අංශ නිලධාරීන් විසින් සිදුකල සෝදිසි මෙහෙයුම් වලින් අනතුරුවයි. මෙලෙස මියගොස් සිටියේ 23 හැවිරිදි දියණිය, 53 හැවිරිදි මව, 57 හැවිරිදි පියා සහ 34 හැවිරිදි පුත්‍රයායි. ඊයේ රාත්‍රියේ අධික වර්ෂාවත් සමග ඔවුන් වාසය කළ නිවසට පස් කන්දක් කඩා වැටීම හේතුවෙන් මෙම අනතුර සිදුව තිබුණා. දියණියගේ සිරුර අද පෙරවරුවේ සොයාගත් අතර අද පස්වරු 02 ට පමණ අනෙක් සිරුරු 03 ද සොයාගෙන තිබෙනවා.     ", "URL": "https://www.itnnews.lk/2023/10/05/340867/", "Category": "Breaking News,දේශීය පුවත්", "Parent URL": null}