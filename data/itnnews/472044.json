{"Source": "ITN news", "Timestamp": "මාර්තු 31, 2023 11:49", "Headline": "AIESEC ආසියා පැසිෆික් සමුළුව මෙවර ශ්‍රී ලංකාවේදී", "News Content": "අයිසෙක් ආසියා පැසිෆික් සමුළුව මෙවර ශ්‍රී ලංකාවේදී පැවැත්වීමට නියමිතයි. රටවල් 20 කට වැඩි සංඛ්‍යාවක තරුණ තරුණියන් අයිසෙක් සංවිධානය සමග එක්ව සිටිනවා. ජාත්‍යන්තර සංවිධානයක් වන අයිසෙක් තරුණ ප්‍රජාව එකිනෙකට යා කෙරෙනුයේ සමාජ, ආර්ථික, දේශපාලන හා භූගෝලීය වශයෙන් විවිධ ක්‍රියාකාරකම් ඔස්සේයි. ජාත්‍යන්තර වශයෙන් තරුණ හුවමාරුව ද ඊට අයත්. අයිසෙක් ශ්‍රී ලංකා ආයතනයේ මෙවර සද්කාරකත්වය දරමින් අයිසෙක් ආසියා පැසිෆික් සමුළුව හලාවතදී පැවැත්වීමට නියමිතව තිබෙනවා. අප්‍රේල් 25 වනදා සිට 29 දක්වා එය පැවැත්වෙන බවයි කොළඹදි පැවති මාධ්‍ය හමුවකදී ප්‍රකාශ කෙරුණේ. ශ්‍රී ලංකා අයිසෙක් ආයතනයේ සභාපති කනිල් ඩයස්, නියෝජ්‍ය සභාපතිනි අපූර්වා ඒකනායක යන ඇතුළු පිරිසක් මෙම අවස්ථාවට එක්ව සිටියා. ", "URL": "https://www.itnnews.lk/2023/10/05/472044/", "Category": "Breaking News,දේශීය පුවත්", "Parent URL": null}