{"Source": "ITN news", "Timestamp": "ජූනි 6, 2021 11:54", "Headline": "කොරෝනා පොකුර අඛණ්ඩව 04 වන දිනයත් තුන්දහස පනී", "News Content": "කෝවිඩ් 19 ආසාදිතයන් 3103 දෙනෙකු ඊයේ දිනයේ මෙරටින් හඳුනා ගත්තා. ඊයේ දිනයේ හදුනා ගත් ආසාදිතයන් 3103 දෙනා අතුරින් 3094 දෙනෙකුම දේශීයව හඳුනාගත් පුද්ගලයින්. 9 දෙනෙකු විදෙස්ගතව සිට මෙරටට පැමිණි පුද්ගලයන්. වැඩිම ආසාදිතයන් පිරිසක් කොළඹ දිස්ත්‍රික්කයෙන් හඳුනාගත් අතර එම සංඛ්‍යාව 828 ක්. ගම්පහෙන් 554 දෙනෙකු , කුරුණෑගලින් 225 දෙනෙකු , මාතරින් 224 දෙනෙකු වාර්තා වුණා. නුවර , ගාල්ල , කෑගල්ල , මඩකලපුව හා කලුතර දිස්ත්‍රික්වලින් සියයට වැඩි ආසාදිතයන් පිරිසක් වාර්තා වි තිබෙනවා. මේ අතර ත්‍රිවිධ හමුදාව හා හෝටල්වල පවත්වාගෙන යන නිරෝධායන මධ්‍යස්ථාන 53 ක පුද්ගලයන් 5265 දෙනෙකු නිරෝධායනය වනවා.   ", "URL": "https://www.itnnews.lk/2023/10/05/340937/", "Category": "දේශීය පුවත්", "Parent URL": null}