{"Source": "ITN news", "Timestamp": "ஏப்ரல் 16, 2022 21:06", "Headline": "நாட்டின் நெருக்கடிக்கு தீர்வை பெறுவதற்கென ஜனாதிபதி உரிய தரப்பினருடன் கலந்துரையாடல்..", "News Content": "ஜனாதிபதி கோட்டாப்பய ராஜபக்ஷ தலைமையில் தற்போதைய நிலைமை தொடர்பில் இன்றைய தினம் பல சுற்று பேச்சுவார்த்தைகள் இடம்பெற்றது. நிதி, சுகாதாரம், எரிசக்தி உள்ளிட்ட துறைகளில் காணப்படும் பிரச்சினைகள் தொடர்பில் இதன்போது கவனம் செலுத்தப்பட்டது. முதலாவது பேச்சுவார்த்தையில் நிதியமைச்சர் அலி சப்ரி, மத்திய வங்கியின் ஆளுனர் நந்தலால் வீரசிங்க, இராஜாங்க அமைச்சர் ஷெஹான் சேமசிங்க, ஜனாதிபதியின் செயலானர் காமினி செனரத், ஜனாதிபதியின் பிரதான ஆலோசகர் லலித் வீரதுங்க மற்றும் நிதியமைச்சின் செயலாளர் கே.எம்.எம். சிறிவர்தன ஆகியோர் கலந்துக்கொண்டனர். மற்றுமொரு பேச்சுவார்த்தை நிதி , எரிசக்தி மற்றும் சுகாதார அமைச்சுக்களின் அதிகாரிகளுடன் இடம்பெற்றது. ", "URL": "https://www.itnnews.lk/2023/10/05/407009/", "Category": "Breaking News,தேசிய செய்திகள்,முதன்மை செய்தி", "Parent URL": null}