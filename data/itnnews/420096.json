{"Source": "ITN news", "Timestamp": "ජූනි 29, 2022 18:02", "Headline": "විදේශ ඇමති රටේ අර්බුධය ගැන පොදුරාජ්‍ය මණ්ඩලය හමුවේ කතා කරයි", "News Content": "නිදහස ලැබීමෙන් පසුව ශ්‍රී ලංකාව මුහුණ දෙන දුෂ්කරම තත්ත්වයන්ට මුහුණ දෙමින් සිටින බව විදේශ අමාත්‍ය මහාචාර්ය ජී එල් පීරිස් මහතා පොදුරාජ්‍ය මණ්ඩලය හමුවේ පවසයි. ඉන්ධන, අහාර සහ ඖෂධ හිඟය ඉන් මූලික වන බවද ඔහු පැවසුවා. පොදුරාජ්‍ය මණ්ඩලිය රාජ්‍ය නායක සමුළුව රුවන්ඩාවේ කිගාලි හි දී පැවැත්වුණා. ජනාධිපතිතුමා වෙනුවෙන් ඊට සහභාගී වූයේ අමාත්‍ය මහාචාර්ය ජී එල් පීරිස් මහතායි. ඒ මහතා සමුළුව අමතමින් තවදුරටත් කියා සිටියේ මෙම තීරණාත්මක අවස්ථාවේ ශ්‍රී ලංකාව වෙනුවෙන් සහාය පළ කළ සියලු ජාතීන්ට සිය ස්තූතිය පළ කරන බවයි. ආර්ථික ප්‍රතිසංස්කරණවලට අමතරව සුදුසු දේශපාලන ප්‍රතිසංස්කරණ සිදු කිරීමට තීරණය කර ඇති  බව ද අමාත්‍යවරයා පැවසුවා. විශේෂයෙන් තරුණ නියෝජනය, පාර්ලිමේන්තු ක්‍රියාවලියට සහ පාලන කටයුතුවලට ඇතුළත් කිරීමට තීරණය කර ඇති බවයි ඒ මහතා තවදුරටත් සදහන් කළේ. මීළග පොදුරාජ්‍ය මණ්ඩලීය රාජ්‍ය නායක සමුළුව 2024 දී සැමෝවා හි දී පැවැත්වීමට නියමිතයි.   ", "URL": "https://www.itnnews.lk/2023/10/05/420096/", "Category": "Breaking News,දේශීය පුවත්", "Parent URL": null}