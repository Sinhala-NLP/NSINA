{"Source": "ITN news", "Timestamp": "ඔක්තෝබර් 18, 2022 09:11", "Headline": "දරුවන් දෙදෙනෙකු දියේ ගිලී ජීවිතක්ෂයට", "News Content": "පාරුවක් පැදීමට උත්සාහ දැරූ දරුවන් දෙදෙනෙකු දියේ ගිලී ජීවිතක්ෂයට පත්ව තිබෙනවා. නවගමුව පොලිස් වසමේ අක්බාර් වත්ත,  තුන්අදහේන ප්‍රදේහයේ ජලය පිරී තිබූ ගල් වලක ගිලීමෙනුයි දරුවන් දෙදෙනා ජීවිතක්ෂයට පත්ව ඇත්තේ. ඔවුන් බැරල් යොදා සැකසූ පාරුවක් ආධාරයෙන් දියමත ක්‍රීඩා කරමින් සිටියදීයි මෙම අවාසනාවන්ත අනතුරට ලක්ව ඇති බවයි පොලීසිය පවසන්නේ. මෙසේ මියගොස් ඇත්තේ අවුරුදු 14 සහ 15 වයස් කාණ්ඩවල පසුවන කොරතොට පදිංචි පාසල් සිසුන් දෙදෙනෙක්. මෘත ශරීර පශ්චාත් මරණ පරීක්ෂණ සදහා අයිඩීඑච් රෝහල වෙත රැගෙන ගොස් තිබෙනවා. අවදානම් සහගත ජල ක්‍රීඩාවල මෙන්ම විනෝද කටයුතුවල යෙදීමෙන් වලකින ලෙසයි පොලීසිය දැනුම් දෙන්නේ.           ", "URL": "https://www.itnnews.lk/2023/10/05/441121/", "Category": "Breaking News,දේශීය පුවත්", "Parent URL": null}