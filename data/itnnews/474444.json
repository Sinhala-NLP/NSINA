{"Source": "ITN news", "Timestamp": "අප්‍රේල් 9, 2023 12:07", "Headline": "ආනයනය කරන බිත්තර ලබා දුන්නත් බේකරි නිෂ්පාදනවල මිල අඩු කිරීමක් දක්නට නැහැ", "News Content": "රජය ආනයනය කරන බිත්තර බේකරි හිමියන්ට ලබා දුන්නද බේකරි නිෂ්පාදනවල මිල අඩු කිරීමක් දක්නට නොලැබෙන බව සමස්ත ලංකා කුකුළු ව්‍යාපාරිකයන්ගේ සංගමය පවසනවා. උත්සව සමයේ දී පාරිභෝගික ජනතාවට බිත්තර මිල දී ගැනීමට හැකියාවක් නොමැති තත්ත්වයක් උද්ගතව ඇති බවයි එම සංගමය වැඩිදුරටත් පෙන්වා දෙන්නේ. මේ අතර පාලන මිල ඉක්මවා බිත්තර අලෙවි කරන්නන් නීතියේ රැහැනට කොටු කර ගැනිමේ මෙහෙයුම් අඛණ්ඩව ක්‍රියාත්මක බවයි පාරිභෝගික සේවා අධිකාරිය පවසන්නේ. එම අධිකාරියේ නිලධාරීන් ජාඇළ ප්‍රදේශයේ කළ වැටලීම්වලදී වැඩි මිලට බිත්තර අලෙවි කළ ව්‍යාපාරිකයින් 8 දෙනෙකුට එරෙහිව නීතිමය පියවර ගැනීමට කටයුතු කෙරුණා. ඔවුන් අධිකරණයට ඉදිරිපත් කිරීමට නියමිතයි.       ", "URL": "https://www.itnnews.lk/2023/10/05/474444/", "Category": "දේශීය පුවත්", "Parent URL": null}