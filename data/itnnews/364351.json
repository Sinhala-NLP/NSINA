{"Source": "ITN news", "Timestamp": "සැප්තැම්බර් 22, 2021 19:11", "Headline": "ඔන්ලයින් අධ්‍යාපනය ලබාදුන් ගුරුවරුන්ට තර්ජනය කරන හඬපට", "News Content": "වෘත්තිය ක්‍රියාමාර්ගය අතරතුර ඔන්ලයින් අධ්‍යාපනය ලබාදුන් ගුරුවරුන්ට තර්ජනය කළ බවට ශ්‍රී ලංකා ජාතික විදුහල්පති සංගමයේ හා ස්වාධීන අධ්‍යාපන සේවක සංගමයේ ගුරුවරුන් දෙදෙනෙකුට චෝදනා එල්ලවුණා.  ඊට අදාළව පැමිණිලි කිහිපයක් ද ලැබී තිබූ අතර එම ගුරුවරුන් දෙදෙනා අපරාධ පරික්ෂණ දෙපාර්තමේන්තුවේ පරිගණක අංශය වෙත ඊයේ කැදවා තිබුනා. එහිදී ඔවුන් ප්‍රකාශ කළේ තර්ජනවලට අදාළ සාක්ෂි කිසිවක් හෝ පැමිණිලි කිසිවක් ඉදිරිපත් කර නොමැති බවයි. කෙසේ නමුත් අද පැවති මාධ්‍ය හමුවකදී   ශ්‍රී ලංකා පොදුජන අධ්‍යාපන සේවා සංගමයේ ජාතික සංවිධායක සිසිර කුමාර රත්නායක මහතා තර්ජනවලට අදාළ හඩපට කිහිපයක්ම මාධ්‍යයට ඉදිරිපත් කළා. ශ්‍රී ලංකා පොදුජන අධ්‍යාපන සේවා සංගමයද අද මාධ්‍ය හමුවක් කැදවමින් ප්‍රකාශ කර සිටියේ පටු දේශපාලන අරමුණුවලට හසු නොවී දරුවන්ගේ අධ්‍යාපන කටයුතු පවත්වාගෙන යාම සදහා සියලු විදුහල්පතිවරුන්ට සහ ගුරුවරුන්ට ආරාධනා කරන බවයි. ", "URL": "https://www.itnnews.lk/2023/10/05/364351/", "Category": "Breaking News,දේශීය පුවත්", "Parent URL": null}