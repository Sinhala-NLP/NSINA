{"Source": "ITN news", "Timestamp": "මාර්තු 26, 2023 10:39", "Headline": "ඉන්දියාව උදව් කරන්න සූදානම් වන කේෂේත්‍රය", "News Content": "ශ්‍රී ලංකාවේ තොරතුරු තාක්ෂණ අංශයේ ප්‍රවර්ධනය සදහා උපරිම සහාය ලබාදෙන බව ඉන්දියාව පවසනවා. ඉන්දීය දුම්රිය හා සන්නිවේදන තොරතුරු තාක්ෂණ අමාත්‍ය අශ්වින් වෛශ්නව් සහ රාජ්‍ය අමාත්‍ය කනක හේරත් යන මහත්වරුන් අතර පැවති සාකච්ඡාවේ දී මේ බව ප්‍රකාශ කළා. ජාත්‍යන්තර විදුලි සන්දේශ සංගමයේ දකුණු ආසියා කලාපීය කාර්යාලය හා නවෝත්පාදන මධ්‍යස්ථානය විවෘත කිරීමෙන් අනතුරුව අමාත්‍යවරුන් අතර මෙම හමුව පැවැත්වුණා. එහිදී ඉන්දීය සන්නිවේදන හා තොරතුරු තාක්ෂණ අමාත්‍යවරයා ප්‍රකාශ කළේ ශ්‍රී ලංකාව ඩිජිටල් ආර්ථිකයක් වෙත ප්‍රවේශවීම සදහා අවශ්‍ය පසුබිම නිර්මාණය කිරීම පිළිබද සතුටට පත්වන බවයි. ශ්‍රී ලංකාවේ විදුලි සන්දේශ අංශයේ ප්‍රවර්ධනයට සදහා සහාය දීමට ද ජාත්‍යන්තර විදුලි සන්දේශ සංගමය එකගතාව පළකර තිබෙනවා. ", "URL": "https://www.itnnews.lk/2023/10/05/470992/", "Category": "දේශීය පුවත්", "Parent URL": null}