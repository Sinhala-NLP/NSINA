{"Source": "ITN news", "Timestamp": "සැප්තැම්බර් 16, 2021 10:42", "Headline": "ඊයේ දිනය තුළ කොවිඩ් ආසාදිතයින් 2,314ක් – වැඩිම පිරිස කළුතර දිස්ත්‍රික්කයෙන්", "News Content": "ඊයේ දිනයේ නව කොරෝනා ආසාදිතයින් 2314 දෙනෙකු හඳුනාගෙන තිබෙනවා. මේ අතුරින් වැඩිම පිරිස කළුතර දිස්ත්‍රික්කයට අයත්. එම සංඛ්‍යාව 309ක් වනවා. මේ වනවිට මෙරටින් වාර්තා වන සමස්ත කොරෝනා ආසාදිතයින් සංඛ්‍යාව හාර ලක්ෂ අනූ හය දහස් හාරසිය විසි තුනයි. රෝහල්ගතව සහ නිවෙස්වල පුද්ගලයින් 57470 දෙනෙකු ප්‍රතිකාර ලබමින් සිටිනවා. සුවය ලැබූ සංඛ්‍යාව හාර ලක්ෂ විසි හත් දහස් දෙසිය පනස් හතරයි. මරණ 11699 ක් ද සිදුව තිබෙනවා. ඊයේ දිනයේ සිදුකර ඇති පීසිආර් පරීක්ෂණ සංඛ්‍යාව 11033 ක්. රැපිඩ් ඇන්ටිජන් පරීක්ෂණ 4486 ක් ඊයේ සිදු කර තිබෙනවා. සෞඛ්‍ය සේවා අධ්‍යක්ෂ ජනරාල්වරයා පෙරේදා තහවුරු කළ ඊයේ වාර්තා කර ඇති කොරෝනා මරණ සංඛ්‍යාව 132 ක් වනවා. මෙහිදි පිරිමි පුද්ගලයින්ගේ මරණ 66 ක් හා කාන්තා මරණ 66 ක් සිදුව තිබෙනවා. මිය ගිය අය අතුරින් 101 දෙනෙකුම වයස අවුරුදු 60 ට වැඩි අයයි. ", "URL": "https://www.itnnews.lk/2023/10/05/362837/", "Category": "දේශීය පුවත්", "Parent URL": null}