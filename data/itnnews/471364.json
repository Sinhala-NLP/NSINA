{"Source": "ITN news", "Timestamp": "මාර්තු 28, 2023 09:41", "Headline": "අතුරුදන් වූ ජැක් මා චීනයේ පාසලකට පැමිණෙයි", "News Content": "පසුගිය වසර 3ක කාලය පුරා ඉතා කලාතුරකින් මාධ්‍ය හමුවේ පෙනී සිටි අලි බාබා ව්‍යාපාරයේ හිමිකරු ජැක් මා ඊයේ දිනයේ දී චීනයේ පාසලකට පැමිණ සිටි බව විදෙස් මාධ්‍ය සදහන් කරනවා. 2020 වසරේ දී චීන රජයේ මූල්‍ය ප්‍රතිපත්ති විවේචනය කිරීමෙන් අනතුරුව වසරක පමණ කාලයක් ඔහු අතුරුදන්ව සිටි බවයි විදෙස් මාධ්‍ය පවසන්නේ. කෙසේ වුවද ඉන්පසු වරින් වර ඉතා කලාතුරකින් මාධ්‍ය හරහා ඔහුව දක්නට ලැබුණා. චීනයේ ප්‍රමුඛතම ව්‍යාපාරිකයෙකු වන ජැක් මා චීන රජයේ බලපෑම් වලට යටත්ව සිටින බවටයි පසුගිය කාලයේ දී වාර්තා වුයේ. එමෙන්ම පසුගිය වසරක කාලයක් පුරා ඔහු විදෙස් ගත ව සිටි බවට ද වාර්තා පළ වනවා. චීනයේ පාසලක පැවති උත්සවයකට සහභාගී වි සිටි ඔහු පාසල් අධ්‍යාපනය කෘත්‍රිම බුද්ධිය ඉදිරියේ මුහුණ දී සිටින අභියෝග සම්බන්ධයෙන් දේශනයක් ද පවත්වා තිබෙනවා.       ", "URL": "https://www.itnnews.lk/2023/10/05/471364/", "Category": "ජාත්‍යන්තර පුවත්", "Parent URL": null}