{"Source": "ITN news", "Timestamp": "මැයි 15, 2022 16:52", "Headline": "විපක්ෂ නායකතුමා රටවල් කිහිපයක තානාපතිවරු හමු වෙයි", "News Content": "විපක්ෂ නායක සහ සමගි ජන බලවේගයේ නායක සජිත් ප්‍රේමදාස මහතා රටවල් කිහිපයක තානාපතිවරු අද මුණගැසුණා. ශ්‍රී ලංකාවේ යුරෝපා සංගමයේ තානාපති ඩෙනිස් චයිබි හා සජිත් ප්‍රේමදාස මහතා අතර ද්වීපාර්ශ්වික සාකච්ඡා පැවැත්වුණේ විපක්ෂ නායක කාර්යාලයේදීයි. එම කාර්යාලයේදීම සජිත් ප්‍රේමදාස මහතා ශ්‍රී ලංකාවේ ජර්මන් ජනරජයේ තානපති හොල්ගර් ලොතර් සියුබර්ට් සහ ශ්‍රී ලංකාවේ ප්‍රංශ තානාපති එරික් ලැවටු මහතා ද මුණගැසුනා. ශ්‍රී ලංකාවේ නෙදර්ලන්ත තානාපති ටන්ජා ගොන්ග් ග්‍රීෆ්, ශ්‍රී ලංකාවේ ඉතාලි තානාපතිනි රීටා මනෙල්ලා, ශ්‍රී ලංකාවේ රුමේනියා තානාපති වික්ටර් චියුජ්ඩියා ඇතුළු පිරිසක් ද මෙසේ විපක්ෂ නායකවරයා සමග සාකච්ඡා පැවැත්වූවා. මෙම සාකච්ඡාවල දී ශ්‍රී ලංකාව මුහුණදී ඇති වත්මන් තත්ත්වය සම්බන්ධයෙන් දීර්ඝ වශයෙන් අදහස් හුවමාරුවී තිබුණා. එහිදී විපක්ෂ නායකවරයා ඔවුන් සියලු දෙනාගෙන් ඉල්ලා සිටියේ ශ්‍රී ලංකාවේ ඉදිරි ගමන වෙනුවෙන් සහයෝගය ලබාදෙන ලෙසයි.       ", "URL": "https://www.itnnews.lk/2023/10/05/411531/", "Category": "දේශීය පුවත්", "Parent URL": null}