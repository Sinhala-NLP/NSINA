{"Source": "ITN news", "Timestamp": "මාර්තු 9, 2023 10:38", "Headline": "නීතිවිරෝධී ලෙස රැගෙන ආ භාණ්ඩ තොගයක් රේගු අත්අඩංගුවට", "News Content": "ආනයනය තාවකාලිකව සීමා කර ඇති ලැයිස්තුවේ අඩංගු භාණ්ඩ මෙරටට රැගෙන විත් තිබියදී රේගුව මගින් සොයා ගැනුණා. පාවිච්චි කළ යන්ත්‍රෝපකරණ ලෙස රේගුවට ප්‍රකාශ කිරීමෙනුයි එක්සත් අරාබි එමීර් රාජ්‍යයේ සිට මෙම භාණ්ඩ ආනයනය කර තිබෙන්නේ. මෙම භාණ්ඩ සහිත බහාලුම ඔරුගොඩවත්ත රේගු අංගනයේදී සොයා ගැනුණා. එහි තිබී අගල් 55 සිට අගල් 85 වන රූපවාහිනි යන්ත්‍ර 68 ක් වායුසමීකරණ යන්ත්‍ර 77 ක් ටයර් ඇතුළු උපකරණ රේගු නිලධාරීන් සොයා ගත්තා. මෙම භාණ්ඩවල වටිනාකම රුපියල් මිලියන 20 ක් වන අතර මෙලෙස නීතිවිරෝධී ලෙස භාණ්ඩ රැගෙන ඒම තුළින් රජයට අහිමි වන බදු ආදායම මිලියන 10 ඉක්මවන බවයි රේගුව සඳහන් කළේ.           ", "URL": "https://www.itnnews.lk/2023/10/05/466555/", "Category": "දේශීය පුවත්", "Parent URL": null}