{"Source": "ITN news", "Timestamp": "ජූනි 26, 2023 11:49", "Headline": "ඉරනවිල වෙරළ ඛාදනය උග්‍ර වෙයි", "News Content": "හලාවත ඉරනවිල ප්‍රදේශයේ වෙරළ ඛාදනය ඉහළ ගොස් තිබෙනවා. අයහපත් කාලගුණික තත්ත්වය ද පසුගිය වකවානුවේ ඊට බලපෑ බවයි ධීවරයින් පෙන්වා දෙන්නේ. හලාවත ඉරනවිල වෙරළ තීරයේ හටගෙන ඇති ඛාදනය හේතුවෙන් හලාවත සිට වෙන්නප්පුව දක්වා වූ මුහුදු මාර්ගයට ද හානි සිදුව තිබෙනවා. ඉරණවිල පාලම අසළ සිට උතුරු දෙසට කිලෝමීටර එකහමාරක් පමණ ප්‍රදේශය බරපතල ලෙස ඛාදනයට ලක්ව ඇති අතර ස්ථීර නිවාස තුනක්ද මේ වන විට විනාශ වී තිබෙනවා. ධීවර තොටුපොලවලට ද හානි සිදුව ඇති බවයි ධීවරයින් පෙන්වා දෙන්නේ. මේ කෙරෙහි වගකිවයුතු නිලධාරීන්ගේ අවධානය යොමු කරන ලෙසත් තමන් දැඩි අසීරුතාවන්ට මුහුණ දී සිටින බවත් වෙරළ තීරය ආශ්‍රිත පදිංචිකරුවන් පවසනවා.     ", "URL": "https://www.itnnews.lk/2023/10/05/494955/", "Category": "දේශීය පුවත්", "Parent URL": null}