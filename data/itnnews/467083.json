{"Source": "ITN news", "Timestamp": "මාර්තු 11, 2023 10:51", "Headline": "ප්‍රින්සස් කෘෘස් සුඛෝපභෝගී මගී නෞකාව කොළඹ වරායට", "News Content": "සංචාරකයන් 1894 දෙනෙකු සහ කාර්ය මණ්ඩලයේ 906 දෙනෙකු රැගත් ප්‍රින්සස් කෘෘස් සුඛෝපභෝගී මගී නෞකාව කොළඹ වරායේ සමගි ජැටියට අද සේන්දු වුණා. නෞකාවේ පැමිණි සංචාරකයන් 159 දෙනෙකු කොළඹ වරායෙන් ගොඩබැසීම සිදුකළ අතර ඔවුන් මහනුවර පින්නවල මීගමුව සහ ඉංගිරිය යන ප්‍රදේශවල සංචාරය කිරීමට නියමිතයි. බර්මියුඩා ධජය යටතේ ලියාපදිංචි කර ඇති මෙම නෞකාව ඇමෙරිකානු සමාගමකට අයත් වනවා. තායිලන්තයේ ෆුකට් වරායේ සිට කොළඹට පැමිණි මෙම නෞකාව අද පස්වරු 7.30 ට නැවත ඩුබායි බලා යාත්‍රා කිරීමට නියමිතයි.     ", "URL": "https://www.itnnews.lk/2023/10/05/467083/", "Category": "දේශීය පුවත්", "Parent URL": null}