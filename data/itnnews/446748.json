{"Source": "ITN news", "Timestamp": "නොවැම්බර් 20, 2022 22:14", "Headline": "ඩුබායි සහ ඕමාන් මිනිස් ජාවාරමේ සැකකරුවෙකු රක්ෂිත බන්ධනාගාරයට", "News Content": "ඩුබායි සහ ඕමාන් රාජ්‍ය වෙත මිනිස් ජාවාරම් සිදුකළ බවට අපරාධ පරීක්ෂන දෙපාර්තමේන්තුව අත්අඩංගුවට ගත් පුද්ගලයා ලබන මස පළමුවනදා දක්වා රක්ෂිත බන්ධනාගාර ගත කරන ලෙස අධිකරණය අද නියෝග කළා. අවිස්සාවේල්ල ප්‍රදේශයේ පදිංචි බාලක්‍රිෂ්ණන් කුගනේෂ්වරන් නමැති පුද්ගලයායි මෙලෙස රක්ෂිත බන්ධනාගාර ගත කළේ. ඩුබායි රාජ්‍යයේ රැකියා ලබාදෙන පවසා කාන්තාවන් රැගෙන ගොස් ඔවුන් බලහත්කාරයේ වෙනත් රැකියාවල යෙදවූ බවට මෙම පුද්ගලයාට චෝදනා එල්ලවී තිබෙනවා. ඔහු වෙනුවෙන් අධිකරණයේ පෙනී සිටි නීතිඥවරයා කළ ඇප ඉල්ලීම ප්‍රතික්ෂේප කළ මහේස්ත්‍රාත්වරයා සැකකරු රක්ෂිත බන්ධනාගාර ගත කරන ලෙස නියෝග කළා. හැටන් ප්‍රදේශයේ කාන්තාවක් කළ පැමිණිල්ලකට අනුවයි අපරාධ පරීක්ෂණ දෙපාර්තමේන්තුව මෙම පුද්ගලයා සම්බන්ධයෙන් විමර්ශන ආරම්භ කළේ. ඔහු විදේශ රැකියා නියෝජිත ආයතනයක නියෝජිතවරයෙකු ලෙස කටයුතු කර ඇති අතර මිනිස් ජාවාරම සම්බන්ධයෙන් ගුවන් තොටුපලේදී අත්අඩංගුවට ගත් ප්‍රධාන සැකකරු සමග සබදතා පවත්වා ඇති බවට ද හෙලිවී තිබෙනවා.                 ", "URL": "https://www.itnnews.lk/2023/10/05/446748/", "Category": "Breaking News,දේශීය පුවත්", "Parent URL": null}