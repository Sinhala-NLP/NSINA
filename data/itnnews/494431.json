{"Source": "ITN news", "Timestamp": "ජූනි 24, 2023 05:40", "Headline": "ශිෂ්‍යයෙකුට ලිංගික අතවර කළ විහාරාධිපති හිමියන් කොටු වෙයි", "News Content": "පිරිවෙනක නේවාසිකව අධ්‍යාපනය ලැබූ ශිෂ්‍යයෙකුට ලිංගික අතවර කිරීම සම්බන්ධයෙන් මිරිස්ස ප්‍රදේශයේ විහාරාධිපති හිමි නමක් සැකපිට අත්අඩංගුවට ගෙන තිබෙනවා. වැලිගම පොලිස් වසමේ විහාරස්ථානක පවත්වාගෙන යන පිරිවෙනක නේවාසිකව අධ්‍යාපනය ලබන වයස 13 පමණ ශිෂ්‍යයකුට අවස්ථා කිහිපයකදි ලිංගික අතවර කිරීම සම්බන්ධයෙන්  ළමා ආරක්ෂක අධිකාරිය වෙත ලද පැමිණිල්ලකට අනුවයි මෙසේ හිමිනම අත්අඩංගුවට ගෙන ඇත්තේ. හිමිනම වයස 48ක් වන එම පිරිවෙනේ ගුරුභවතෙකු මෙන්ම මිරිස්ස ප්‍රදේශයේ වෙනත් විහාරස්ථානයක විහාරාධිපති ලෙස කටයුතු කර තිබෙනවා. ළමා ආරක්ෂක අධිකාරිය වෙත සිදු කළ පැමිණිල්ලක් මත විමර්ශන කටයුතු සිදු කොට සැකකාර හිමිනම අධිකරණය වෙත ඉදිරිපත් කිරිමෙන් පසු රක්ෂිත බන්ධනාගාර ගත කිරීමට පියවර ගෙන ඇතැයි පොලීසිය ප්‍රකාශ කරනවා. ", "URL": "https://www.itnnews.lk/2023/10/05/494431/", "Category": "දේශීය පුවත්", "Parent URL": null}