{"Source": "ITN news", "Timestamp": "දෙසැම්බර් 28, 2022 09:42", "Headline": "මිල අඩු බිත්තර අද සිට ස්ථාන විස්සකදී", "News Content": "කොළඹ හා ගම්පහ ස්ථාන 20ක දී රුපියල් 55 ට බිත්තර අද සිට (28) අලෙවි කිරීමට පියවර ගෙන තිබෙනවා. බිත්තර මිල ගණන් පාරිභෝගිකයින්ට දැරිය නොහැකි ආකාරයට ඉහල යාම නිසා බිත්තර අවම මිලත් යටතේ අලෙවි කිරීම සම්බන්ධව කෘෂිකර්ම අමාත්‍ය මහින්ද අමරවීර සහ බිත්තර නිෂ්පාදකයින්ගේ සංගම් කිහිපයක් අතර සාකච්ඡා පැවැත්වුණා. එහිදී බිත්තරයක් රුපියල් 55ක් වශයෙන් අලෙවි කිරීමට එම සංගම් අමාත්‍යවරයාට එකඟත්වය පළ පැමිණි අතර ඒ අනුව කොළඹ නගරය අවට හා ගම්පහ දිස්ත්‍රික්කයේ ස්ථාන කිහිපයක දී බිත්තර අලෙවි කිරීම සඳහා ලොරි රථ 20ක් යෙදවීමට එම සංගම් පියවර ගෙන තිබෙනවා. ඒ අනුව කොළඹ දුම්රිය ස්ථානය, දෙමටගොඩ, කොම්පඤ්ඤ වීදිය, දෙහිවල, බත්තරමුල්ල, නුගේගොඩ, මහරගම , මීගොඩ හා නාරාහේන්පිට ආර්ථික මධ්‍යස්ථාන, ජාතික රූපවාහිනී සංස්ථාව අසල මංසන්ධිය, හෝමාගම, වත්තල, ජාඇල, රාගම හා මීගමුව, කිරිබත්ගොඩ, කඩවත සහ පෑලියගොඩ දී මෙම බිත්තර අලෙවි කෙරේ. ", "URL": "https://www.itnnews.lk/2023/10/05/452465/", "Category": "Breaking News,දේශීය පුවත්", "Parent URL": null}