{"Source": "ITN news", "Timestamp": "දෙසැම්බර් 26, 2021 19:18", "Headline": "බස් ගාස්තු ඉහළ නැංවීම සම්බන්ධයෙන් අවසන් තීරණය ලබන බදාදා", "News Content": "ලබන බදාදා වන විට බස් ගාස්තු මිල ඉහළ නැංවීම සම්බන්ධයෙන් තීරණයක් ගන්නා බව රාජ්‍ය අමාත්‍ය දිලුම් අමුණුගම මහතා පවසනවා. අවම බස් ගාස්තුව රුපියල් 20 ක් දක්වා ඉහළ නංවන ලෙසයි බස් සංගම් ඉල්ලීම් කර තිබෙන්නේ. ඉන්ධන මිල ඉහළ නැංවීමට රජය කටයුතු කිරීමත් සමග ක්ෂේත්‍ර රැසක මිල සංශෝධනයන් සිදු කෙරුණා. ඒ අනුව ත්‍රිරෝද රථ ගාස්තු, පාසල් ළමුන් ප්‍රවාහන වෑන් රථ, බහාලුම් ප්‍රවාහන ගාස්තු ඉහළ නැංවීමටයි පියවර ගැණුනේ. එමෙන්ම සියලු බේකරි නිෂ්පාදන මිල ගණන් ද ඉහළ නැංවුණා.  ඉන්ධන මිල ඉහළ නැංවීමත් සමග බස් ගාස්තු ද ඉහළ නංවන ලෙස බස් සංගම් ඉල්ලා සිටියා. ඒ සම්බන්ධයෙන් සාකච්ඡා කිහිපයක් මේ වනවිටත් පැවැත්වු අතර අවසන් තීරණය ලබන බදාදා ගැනීමට නියමිත බවයි රාජ්‍ය අමාත්‍ය දිලුම් අමුණුගම මහතා පවසන්නේ.   ", "URL": "https://www.itnnews.lk/2023/10/05/385043/", "Category": "දේශීය පුවත්", "Parent URL": null}