{"Source": "ITN news", "Timestamp": "ඔක්තෝබර් 7, 2021 17:40", "Headline": "හිමෙන් වැසුනු ඇන්ටාක්ටිකාවටත් ඇස්ට්‍රා සෙනෙකා එන්නත ලඟා වෙයි", "News Content": "පෘථුවියේ හිමෙන් වැසුනු දක්ෂිණ ද්‍රවයේ පිහිටි ඇන්ටාක්ටිකාවට ද ඇස්ට්‍රා සෙනෙකා කොවිඩ් මර්දන එන්නත ලගාකරවීමට හැකියාව ලැබී තිබෙනවා. බ්‍රිතාන්‍ය පර්යේෂණ මධ්‍යස්ථානයේ කාර්ය මණ්ඩල සාමාජිකයින් පිරිසක් එන්නත් කිරීමේ අරමුණෙන් මෙලෙස ඇස්ට්‍රා සෙනෙකා එන්නත ඇන්ටාක්ටිකාවට ගෙන ගිය බවයි සදහන් වන්නේ. බ්‍රිතාන්‍ය පර්යේෂකයින්හට ඉදිරි ශීත සෘතුවට පෙර කොරෝනා එන්නත ලබාදීම අරමුණ වී තිබෙනවා. මෙම එන්නත් තොග මාස ගණනාවක සිට දැඩි දුෂ්කරතා මධ්‍යයේ සෙනගාලය සහ ෆෝක්ලන්ඩ් දිවයින් නැවතුම්පොල කර ගනිමින් රැගෙන ආ බවයි පැවසෙන්නේ. කුඩා බදුන් තුළ සෙල්සියස් අංශක 2 ත් 8 ත් අතර අවම උෂ්ණත්වයක් පවත්වාගනිමින් එන්නත් ප්‍රවාහනය කිරීම අභියෝගයක් වූ බවද පැවසෙනවා.         ", "URL": "https://www.itnnews.lk/2023/10/05/367658/", "Category": "අතන මෙතන", "Parent URL": null}