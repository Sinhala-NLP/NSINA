{"Source": "ITN news", "Timestamp": "අගෝස්තු 23, 2023 14:35", "Headline": "ඇමෙරිකා ඩොලරයට සාපේක්ෂව පාකිස්තාන රුපියලේ අගය පහළ බසී", "News Content": "ඇමෙරිකා ඩොලරයට සාපේක්ෂව පාකිස්තාන රුපියලේ අගය තවදුරටත් පහළ බැස තිබෙනවා. ඇමෙරිකා ඩොලරයට සාපේක්ෂව පාකිස්තාන රුපියලේ වටිනාකම මේ වන විට සටහන් වන්නේ රුපියල් 299ක් ලෙසයි. පාකිස්තානය ආනයන සීමා ලිහිල් කිරීමත් සමඟයි මෙලෙස රුපියලේ අගය පහත වැටී ඇත්තේ. 2022 වසරේ දී පාකිස්තානය අපනයන සීමා පැනවීමට පියවර ගත්තේ විදේශ සංචිත ස්ථාවරව පවත්වාගෙන යාමේ අරමුණෙන්. කෙසේ වුවද පසුගිය ජුනි මාසයේ දී ජාත්‍යන්තර මූල්‍ය අරමුදලෙන් ඇමෙරිකා ඩොලර් බිලියන තුනක ණය ආධාර මුදලක් හිමිවීමත් සමඟ ආනයන සීමා ලිහිල් කිරීම ආරම්භ කෙරුණා. හිටපු අග්‍රාමාත්‍ය ඉම්රාන් ඛාන් අත්අඩංගුවට ගැනීම,  භාරකාර අග්‍රාමාත්‍යවරයෙකු යටතේ රටේ පාලනය සිදුකිරීම හා දේශපාලන අස්ථාවරභාවය හේතුවෙන් එරට ආර්ථිකය දැඩි පසුබෑමකට මුහුණ දී සිටිනවා.           ", "URL": "https://www.itnnews.lk/2023/10/05/510314/", "Category": "ජාත්‍යන්තර පුවත්", "Parent URL": null}