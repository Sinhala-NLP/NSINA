{"Source": "ITN news", "Timestamp": "ජූලි 20, 2021 12:19", "Headline": "තල් හා කෙසෙල් ආශ්‍රිත නිෂ්පාදන ගම්මානයක් ආරම්භ කෙරේ", "News Content": "සෞභාග්‍යා නිෂ්පාදන ගම්මාන පිහිටුවීමේ වැඩසටහන යටතේ තල් හා කෙසෙල් ආශ්‍රිත නිෂ්පාදන ගම්මානයක් ආරම්භ කෙරුණා. වව්නියාව සෙට්ටිකුලම ප්‍ර දේශයේ දී යි තල් හා කෙසෙල් ආශ්‍රිත නිෂ්පාදන ගම්මානය විවෘත කෙරුණේ. වව්නියාව දිස්ත්‍රික් සංවර්ධන කමිටු සභාපති පාර්ලිමේන්තු මන්ත්‍රී කුලසිංහම් දිලීපන් මහතා සහ වව්නියාව දිසා ලේකම් සමන් බන්දුලසේන යන මහත්වරුන් ඊට එක් වුණා. පවුල් දෙසීයකට පමණ මෙමගින් සෙත සැලසෙනවා. තල් හා කිතුල් ආශ්‍රිත නිෂ්පාදන ප්‍රදර්ශනයක් ද මෙහිදී පැවැත්වුණා. මේ අතර සෞභාග්‍යයා නිෂ්පාදන ගම්මාන වැඩපිළිවෙළ යට‌තේ දොම්පේ කුරුදුහේන ප්‍ර දේශයේ දී ද නිෂ්පාදන ගම්මානයක් විවෘත කෙරුණා. ඒ පාර්ලිමේන්තු මන්ත්‍රී මිලාන් ජයතිලක මහතාගේ ප්‍රධානත්වයෙන්. විසිතුරු මල් සහ පැල මෙන්ම ගෙවතු වගාව මෙම ගම්මානය තුළ ප්‍රවර්ධනයයි අරමුණ.     ", "URL": "https://www.itnnews.lk/2023/10/05/350579/", "Category": "දේශීය පුවත්", "Parent URL": null}