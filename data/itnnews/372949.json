{"Source": "ITN news", "Timestamp": "ඔක්තෝබර් 31, 2021 09:23", "Headline": "ප්‍රදේශ රැසකට වැසි", "News Content": "දිවයින ආසන්නයේ පැවති අඩු පීඩන කලාපය තවදුරටත් ශ්‍රී ලංකාව ආශ්‍රිතව පවතින බැවින් ප්‍රදේශ රැසකට අද දිනයේ වැසි ඇතිවන බව කාලගුණ විද්‍යා දෙපාර්තමේන්තුව පවසනවා. උතුරු ,උතුරුමැද , වයඹ , නැගෙනහිර සහ ඌව පළාත්වල විටින් වැටි වැසි හෝ ගිගුරුම් සහිත වැසි ඇතිවිය හැකියි. සෙසු ප්‍රදේශවල සවස් කාලයේ හෝ රාත්‍රී කාලයේ වැසි ඇතිවන බවයි කාලගුණ විද්‍යා දෙපාර්තමේන්තුව සඳහන් කරන්නේ. උතුරු , උතුරුමැද , වයඹ , මධ්‍යම, සබරගමුව සහ ඌව පළාත්වලත් ත්‍රිකුණාමලය දිස්ත්‍රික්කයේත් ඇතැම් ස්ථානවල මිලිමීටර් 100 ඉක්මවූ තද වැසි ඇතිවිය හැකියි. මුලතිව් සිට කංකසන්තුරේ සිට පුත්තලම දක්වා වන මුහුදු ප්‍ර දේශ සහ ගාල්ල සිට හම්බන්තොට හරහා පොතුවිල් දක්වා වන මුහුදු ප්‍රදේශ ද රළුවන බැවින් ධීවර සහ නාවික ප්‍රජාව අවධානයෙන් සිටින ලෙස දැනුවත් කෙරෙනවා.       ", "URL": "https://www.itnnews.lk/2023/10/05/372949/", "Category": "Breaking News,කාලගුණ අනාවැකිය,දේශීය පුවත්", "Parent URL": null}