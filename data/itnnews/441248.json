{"Source": "ITN news", "Timestamp": "ඔක්තෝබර් 18, 2022 13:24", "Headline": "රුසියාව හා යුක්‍රේනය අතර සිරකරුවන් හුවමාරුවක්", "News Content": "රුසියාව හා යුක්‍රේනය අතර සිරකරුවන් හුවමාරුවක් සිදු වු බව දෙරටේ බලධාරීන් නිවේදනය කරනවා. සිරකරුවන් හුවමාරුව යටතේ රුසියා භාරයේ සිටි යුක්‍රේන කාන්තාවන් 108 දෙනෙකු නැවත යුක්‍රේනයට භාරදීමට පියවර ගෙන තිබෙනවා. එමෙන්ම යුක්‍රේනයේ භාරයේ සිටි රුසියා ජාතිකයින් 110 දෙනෙකු නැවත රුසියාවට භාරදීමට ද සිදු කෙරුණා. යුක්‍රේන කාන්තාවන් 108 දෙනා අතරට මරියුපොල් නගරයේ වානේ කර්මාන්ත ශාලාවේ සේවයේ නිරතව සිටි 37 දෙනෙකු ද ඇතුලත්. යුක්‍රේන භාරයේ සිටි රුසියා ජාතිකයින් අතරින් බහුතරයක් වෙළද නෞකාවල සේවයේ නිරතව සිටි අයවන අතර අනෙක් පිරිස රුසියාවට පක්ෂපාත කැරලි කණ්ඩායම්වල සාමාජිකයින් වෙනවා. මේ අතර සිරකරුවන් හුවමාරුව යටතේ යුක්‍රේනයට භාරදීමට සිටි කාන්තාවන් දෙදෙනෙකු රුසියාව හැර යාම ප්‍රතික්ෂේප කර ඇති බව ද සදහන්.     ", "URL": "https://www.itnnews.lk/2023/10/05/441248/", "Category": "ජාත්‍යන්තර පුවත්", "Parent URL": null}