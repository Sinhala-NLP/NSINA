{"Source": "ITN news", "Timestamp": "ඔක්තෝබර් 10, 2021 13:55", "Headline": "වස විසෙන් තොර ආහාර ප්‍රචලිත කිරීමට බස්නාහිර පළාත් කෘෂි සේවා අධිකාරියෙන් නව වැඩපිළිවෙළක්", "News Content": "වස විසෙන් තොර ආහාර ප්‍රචලිත කිරීම සදහා බස්නාහිර පළාත් කෘෂි සේවා අධිකාරිය නව වැඩපිළිවෙළක් ආරම්භ කර තිබෙනවා. වස විසෙන් තොර කාබනික වගාවන් ප්‍රවර්ධනය ද රට පුරා ක්‍රියාත්මකයි. බස්නාහිර පළාතේ සියලු ප්‍රා දේශීය ලේකම් කොට්ඨාස තුළ වී ඇතුළු බෝග වගා කිරීම සදහා කාබනික පොහොර පමණක් යොදා ගැනීමට ගොවි ජනතාව දිරිමත් කිරීමේ වැඩපිළිවෙළක් ආරම්භ කර තිබෙනවා. එම වගාවලින් ලබාගන්නා අස්වැන්න කෘෂි සේවා අධිකාරිය මිලදී ගැනීමෙන් පසු ඒවායින් නිෂ්පාදනය කළ ආහාර ද්‍රව්‍ය අලෙවි කිරීමට සුපිරි වෙළෙදසැල් ජාලයක් ඇති කිරීම සැළසුමයි. කාබනික පොහොර , දියර පොහොර මෙන්ම කෘමිනාශක නිපදවීම පිළිබද ගොවි ජනතාව දැනුවත් කිරීමේ ප්‍රායෝගික වැඩසටහනක් ද කටාන ප්‍ර දේශයේ දී පැවැත්වුණා. කොග්ගල හදුගොඩ පදිංචි උපාලි වින්දුල මහතා කාබනික සහ දියර පොහොර පමණක් භාවිත කරමින් දෙමුහුන් වී වර්ග වගාකර සාර්ථක අස්වැන්නක් ලබාගෙන තිබෙනවා. අක්කරයක පමණ භූමියක සම්බා වගාකර ඇති අතර කුඹුරේ නියර මත එළවළු වගාව ද සාර්ථකව සිදුකරනවා. මේ අතර කොග්ගල ගොවිජන බල ප්‍ර දේශය තුළ කුඹුරු අක්කර 765 ක් වගා කිරීම සදහා කාබනික පොහොර මෙට්‍රික් ටොන් 150 ක් පමණ අවශ්‍ය වනවා. ඉන් පොහොර මෙට්‍රික් ටොන් 110 ක් පමණ නිෂ්පාදනය කිරීමටයි පියවර ගෙන තිබෙන්නේ.     ", "URL": "https://www.itnnews.lk/2023/10/05/368270/", "Category": "දේශීය පුවත්", "Parent URL": null}