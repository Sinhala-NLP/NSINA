{"Source": "ITN news", "Timestamp": "ජූනි 21, 2021 12:12", "Headline": "ගෑස් මිල වැඩි නොකිරීමට තීරණය කෙරේ", "News Content": "ගෑස් මිල වැඩි නොකිරීමට තීරණය කර තිබෙනවා. අද පෙරවරුවේ රැස්වූ අමාත්‍ය අනු කමිටුවයි මෙම තීරණය ගෙන තිබෙන්නේ.ගෑස් මිල ඉහළ දැමිය යුතුද නැද්ද යන්න පිළිබඳ සොයා බැලීම සඳහා අමාත්‍ය අනු කමිටුවක් පත් කෙරුණේ පසු ගියදායි. මෙම අනු කමිටුව අද රැස්වුණේ ජනාධිපති ලේකම් කාර්යාලයේදීයි. අමාත්‍ය ආචාර්ය බන්දුල ගුණවර්ධන, කෙහෙළිය රඹුක්වැල්ල, මහින්ද අමරවීර, වාසුදේව නානායක්කාර යන අමාත්‍යවරුන් සහ රාජ්‍ය අමාත්‍ය ලසන්ත අලගියවන්න මහතා ඊට එක් වුණා. ලිට්රෝ සමගාම රුපියල් 670කින් සහ ලාෆ් සමාගම රුපියල් 740කින් ගෑස් මිල වැඩි කිරීමට යෝජනා කර තිබෙනවා. එහෙත් අමාත්‍ය මණ්ඩල අනු කමිටුව සහ අදාළ සමාගම් මෙම සාකච්ඡාවේදී එකඟතාවකට පැමිණියේ පවතින තත්ත්වය හමුවේ ජනතාව අපහසුතාවට පත් නොකර ගෑස් මිල වැඩි නොකිරීමටයි. ගෑස් සමාගම් වාර්ෂිකව ලබන පාඩුව අවම කිරීමටත් මෙහිදී විකල්ප යෝජනා ඉදිරිපත් වුණා. ගෑස් මිලදී ගැනීම රජය හරහා සිදු කිරීමටත් සමාගම් දෙක සඳහා වරායේ ගෑස් පර්යන්ත ලබාදීම පිණිස අවබෝධතා ගිවිසුමකට අත්සන් තැබීමටත් ඒ අනුව යෝජනා වී තිබෙනවා.       ", "URL": "https://www.itnnews.lk/2023/10/05/344101/", "Category": "Breaking News,දේශීය පුවත්", "Parent URL": null}