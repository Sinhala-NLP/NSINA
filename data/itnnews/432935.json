{"Source": "ITN news", "Timestamp": "සැප්තැම්බර් 4, 2022 12:39", "Headline": "ගොතටුව මහා විද්‍යාලයේ ජනමාධ්‍ය සංසදය පිහිටුවීම මාධ්‍යවේදීන් පිරිසකගේ සහභාගීත්වයෙන්", "News Content": "ගොතටුව මහා විද්‍යාලයේ ජනමාධ්‍ය සංසදය පිහිටුවීම මාධ්‍යවේදීන් පිරිසකගේ සහභාගීත්වයෙන් සිදුකෙරුණා. තාක්ෂණය ශීඝ්‍ර යෙන් දියුණුවී ඇති පසුබිමක ජනමාධ්‍ය විෂය ඵලදායී සහ සමාජීය මෙහෙවරක් ලෙස යොදා ගැනීමේ අරමුණෙන් මෙම ජනමාධ්‍ය සංසදය පිහිටුවීම සිදුකෙරුණා. වර්තමාන දරුවන් සඳහා ජනමාධ්‍ය යහපත් ලෙස යොදාගැනීමේ වැදගත්කම තහවුරු කිරීම ද මෙහි අරමුණක්. ගොතටුව මහා විද්‍යාලයේ විදුහල්පති සුජීවා ප්‍රියදර්ශනී මහත්මියගේ උපෙදස් මතයි මෙම කටයුතු සිදුකෙරුණේ. ස්වාධීන රූපවාහිනී ප්‍රවෘත්ති හා කාලීන සිදුවීම් අංශයේ නියෝජ්‍ය සාමාන්‍යාධිකාරී සුධර්මන් රදලියගොඩ , මාධ්‍යවේදී ඉන්ධික වීරකෝන් යන මහත්වරුන් ඇතුළු ජනමාධ්‍යයට සම්බන්ධ බොහෝ පිරිසක් මෙම අවස්ථාවට එක්වුණා.           ", "URL": "https://www.itnnews.lk/2023/10/05/432935/", "Category": "දේශීය පුවත්", "Parent URL": null}