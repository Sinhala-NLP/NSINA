{"Source": "ITN news", "Timestamp": "අප්‍රේල් 30, 2022 13:15", "Headline": "උපවාසයේ නිරතව සිටින තරුණයෙකුට රතු කුරුස සංවිධානයෙන් වෛද්‍ය ප්‍රතිකාර", "News Content": "ගොල්ෆේස් පිටියේ හා අරලියගහ මන්දිරය ඉදිරිපිට විරෝධතා තවදුරටත් ක්‍රියාත්මක වනවා. ගෝල්ෆේස් පිටියේ විරෝධතාව අද පැවැත්වෙන්නේ 22 වන දිනය ලෙසටයි. විවිධ පිරිස් ඊයේ රාත්‍රියේ මෙන්ම අද දිනයේද විරෝධතාවට එක්වුණා. අරලියගහ මන්දිරය ඉදිරිපිට විරෝධතාව අද 5 වන දිනටත් ක්‍රියාත්මක වනවා. මෙම ස්ථානයේ උපවාසයේ නිරතව සිටි තරුණයන් තුන්දෙනාගෙන් දෙදෙනෙකු සිය උපවාසය අතහැරියා. ඒ වෙනුවට තවත් දෙදෙනෙකු උපවාසයේ යෙදි  සිටිනවා. එමෙන්ම උපවාසයේ නිරතව සිටින තරුණයෙකුට වෛද්‍ය ප්‍රතිකාර ලබා දීමට රතු කුරුස සංවිධානය ක්‍රියාකළා. සමගි ජනබලවේගය සංවිධාන කළ පාගමන අද පෙරවරුවේ යක්කල නගරයෙන් ගමන් ආරම්භ කළා. එම පාගමන ඊයේ දිනයේ යක්කලින් අවසන් කිරීමට නියමිතව තිබුණද තිහාරිය නගරයෙන් අවසන් කිරීමට සංවිධායකයින් ක්‍රියාකළා. පාගමන අද දිනයේ පෑලියගොඩ දක්වා ක්‍රියාත්මක කිරීමටයි නියමිතව ඇත්තේ. දිවයිනේ තවත් ප්‍රදේශ කිහිපයකම විරෝධතා පැවැත්වුණා.   ", "URL": "https://www.itnnews.lk/2023/10/05/409117/", "Category": "Breaking News,දේශීය පුවත්", "Parent URL": null}