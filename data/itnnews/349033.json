{"Source": "ITN news", "Timestamp": "ජූලි 14, 2021 09:24", "Headline": "දකුණු අප්‍රිකාවේ ප්‍රදේශ කිහිපයක ගැටුම් හේතුවෙන් පුද්ගලයින් 70කට අධික සංඛ්‍යාවක් ජීවිතක්ෂයට", "News Content": "දකුණු අප්‍රිකාවේ ප්‍රදේශ කිහිපයක හටගෙන ඇති ගැටුම්කාරී තත්ත්වය හේතුවෙන් පුද්ගලයින් 70 කට අධික සංඛ්‍යාවක් ජීවිතක්ෂයට පත්ව ඇති බව විදෙස් මාධ්‍ය සඳහන් කරනවා. විරෝධතා අතරතුර ඇතිවු තෙරපීම හේතුවෙන් පුද්ගලයින් දස දෙනෙකු ජීවිතක්ෂයට පත්ව තිබෙනවා. හිටපු ජනාධිපති ජේකොබ් සුමා සිරගත කිරීමට එරෙහිවයි මේ ගැටුම් ආරම්භ වී ඇත්තේ. දකුණු අප්‍රිකාවේ නගර කිහිපයකම ජනතාව නීති විරෝධි ක්‍රියාවල නිරත වෙමින් සිටින ආකාරයයි විදෙස් මාධ්‍ය වාර්තා කර සිටියේ. කඩ සාප්පු කොල්ල කෑම ඇතුලු නීති විරෝධි ක්‍රියා ඔවුන් සිදු කරන බව සඳහන්. නොසන්සුන් කාරී තත්ත්වය සමඟ අටසිය දෙනෙකුට වැඩි පිරිසක් අත්අඩංගුවට ගැනීමට පොලිසිය සහ ආරක්ෂක අංශ කටයුතු කළා. ජනාධිපති සිරිල් රම්පෝෂා ගේ අණ දීම මත විශේෂ බට කණ්ඩායම් ගැටුම් සහිත ප්‍ර දේශවලට පිටත් කර යවා තිබෙනවා. 1990 දශකයේ දී පැවති කළු සුදු වර්ගවාදී ගැටුම්වලින් පසු දකුණු අප්‍රිකාවෙන් වාර්තා වූ දරුණුතම ගැටුම මෙය ලෙසයි විචාරකයන් හඳුන්වන්නේ.     ", "URL": "https://www.itnnews.lk/2023/10/05/349033/", "Category": "ජාත්‍යන්තර පුවත්", "Parent URL": null}