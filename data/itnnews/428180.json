{"Source": "ITN news", "Timestamp": "ஆகஸ்ட் 10, 2022 13:10", "Headline": "நாட்டின் அரசியலில் பாரிய திருப்பத்தை ஏற்படுத்திய போராட்டம்..", "News Content": "காலி முகத்திடல் போராட்டக்களத்திலிருந்து ஆர்ப்பாட்டக்காரர்கள் அங்கிருந்து வெளியேறி செல்வதாக குறிப்பிட்டுள்ளனர். இந்நிலையில் அமைக்கப்பட்டுள்ள தற்காலிக கூடாரங்களை நேற்று இரவு வேளைகள் அவர்கள் அகற்றி சென்றதையும் காணக்கூடியதாக இருந்தது. எனினும் தொடர்ந்தும் ஒருசில கூடாரங்கள் அங்கு காணப்படும் நிலையில், அவற்றில் ஆர்ப்பாட்டக்காரர்கள் சிலர் தங்கியுள்ளனர். பொலிஸார் காலி முகத்திடல் போராட்டக்களத்தில் அமைக்கப்பட்டுள்ள கூடாரங்களை அகற்றுமாறு நீதிமன்ற உத்தரவு பிறப்பிக்கப்பட்டுள்ளதாக ஏற்கனவே அறிவித்தனர். காலி முகத்திடல் போராட்டமானது நாட்டின் அரசியலில் பாரிய திருப்பத்தை ஏற்படுத்திய போராட்டமாக அமைந்தது. மூன்று மாதங்களுக்கும் மேலாக போராட்டம் முன்னெடுக்கப்பட்ட நிலையில், போராட்டக்காரர்களினால் முன்வைக்கப்பட்ட பல்வேறு கோரிக்கைகள் நிறைவேறியிருந்தமை சுட்டிக்காட்டத்தக்கது. இதேவேளை ஜனாதிபதி ரணில் விக்ரமசிங்கவின் பிரத்தியேக இல்லத்திற்கு தீ வைத்த சம்பவம் தொடர்பில் கைதுசெய்யப்பட்ட விளக்கமறியலில் வைக்கப்பட்டுள்ள சந்தேக நபர்கள் மூவரை அடையாள அணிவகுப்புக்கு உட்படுத்துமாறு கோட்டை நீதவான் திலின கமகே உத்தரவிட்டுள்ளார். ", "URL": "https://www.itnnews.lk/2023/10/05/428180/", "Category": "Breaking News,தேசிய செய்திகள்", "Parent URL": null}