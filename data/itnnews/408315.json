{"Source": "ITN news", "Timestamp": "අප්‍රේල් 26, 2022 10:48", "Headline": "චීනයේ ෂැන්ග්හයි නගරයෙන් දෛනිකව ආසාදිතයින් යළිත් වරක් ඉහළට", "News Content": "චීනයේ ෂැන්ග්හයි නගරයෙන් දෛනිකව වාර්තාවන කොරෝනා වයිරස ආසාදිතයින් සංඛ්‍යාව යළිත්වරක් ඉහළ ගොස් තිබෙනවා. ඒත් සමගම නගරවැසියන් සියලු දෙනාගේ ආසාදිතභාවය පරීක්ෂා කිරීමට සෞඛ්‍ය අංශ පියවර ගෙන තිබෙනවා. තත්ත්වය පාලනය කිරීමට ඊයේ දිනයේදී ෂැන්ග්හයි නගරයේ මහල් නිවාසවල වැසියන්ට ඉන් පිටතට පැමිණීමට නොහැකිවන ආකාරයෙන් බාධක යෙදීමට ද බලධාරීන් පියවර ගත්තා. මේ අතර බීජිං නගරයෙන්ද වයිරස ආසාදිතයින් 26 දෙනෙකු හමුවීමත් සමග නිරෝධායන නීති දැඩිකර තිබෙනවා. ආසාදිතභාවය පරීක්ෂාකර ගැනීමට නගරවැසියන් දිගු පෝලිම්වල රැදී සිටින ආකාරය විදෙස් මාධ්‍ය වාර්තා කළා.           ", "URL": "https://www.itnnews.lk/2023/10/05/408315/", "Category": "ජාත්‍යන්තර පුවත්", "Parent URL": null}