{"Source": "ITN news", "Timestamp": "மார்ச் 10, 2023 11:05", "Headline": "தண்டவாளத்தை கடக்க முயன்ற பஸ் மீது ரயில் மோதி விபத்து", "News Content": "நைஜீரியா நாட்டின் லாகோஸ் நகரில் பயணிகள் பஸ் ஒன்று ரயில் வருவதற்குள் தண்டவாளத்தை கடக்க முயன்றபோது பயணிகள் பஸ் மீது ரயில் வேகமாக மோதியது. இந்த விபத்தில் பஸ் பயணிகள் 6 பேர் பரிதாபமாக உயிரிழந்தனர். பலர் படுகாயம் அடைந்தனர். அவர்கள் மீட்கப்பட்டு மருத்துவமனைகளில் சேர்க்கப்பட்டுள்ளனர். விபத்து குறித்து விசாரணையும் தொடங்கி உள்ளது. ரயில் பயணிகள் யாரும் இந்த விபத்தில் அதிர்ஷ்டவசமாக காயமடையவில்லை. பஸ்ஸில் இருந்து 80க்கும் மேற்பட்டோர் மீட்கப்பட்டு மருத்துவமனைகளுக்கு அனுப்பி வைக்கப்பட்டுள்ளதாக போலீசார் தெரிவித்தனர். ", "URL": "https://www.itnnews.lk/2023/10/05/466889/", "Category": "Breaking News,சர்வதேச செய்திகள்", "Parent URL": null}