{"Source": "ITN news", "Timestamp": "මැයි 9, 2022 13:49", "Headline": "ගාලුමුවදොර නොසන්සුන්කාරී තත්වයක්", "News Content": "ගාලුමුවදොර පිටිය අභියස දැඩි නොසන්සුන්කාරි තත්ත්වයක් හටගත්තා. ඒ සමග ගැටුම පාලනයට පොලීසිය ජල හා කදුලු ගෑස් ප්‍රහාර එල්ල කළා. ගැටුමෙන් තුවාල ලැබූ කිහිප දෙනෙකු ජාතික රෝහලට ඇතුළත් කර සිටිනවා. අද පෙරවරුවේ අරලියගහ මන්දිරයට රැස් වු විශාල පිරිසක් අග්‍රාමාත්‍ය මහින්ද රාජපක්ෂ මහතාට ධුරයෙන් ඉවත් නොවන ලෙසට බල කර සිටියා. අග්‍රාමාත්‍යවරයා  එම ජනතාව ඇමතිමෙන් පසුව පිරිස විසිර ගියා. මෙම පිරිසෙන් කණ්ඩායමක් අරලියමන්දිරය අභියස රැදි සිටින විරෝධතා කරුවන් අතරට ගිය අතර එහිදි යම් නොසන්සුන්කාරී තත්ත්වයක් හටගත්තා. ඉන් අනතුරුව අරලියගහ මන්දිරයට රැස්වී අග්‍රාමාත්‍යවරයාට සහාය පළකළ පිරිස් ගාලු මුවදොර විරෝධතා භූමියට ගමන් කළා. ඒ සමගයි මෙම නොසන්සුන්කාරී තත්වය හටගත්තේ. ගැටුම පාලනයට පොලීසිය මැදිහත්ව සිටිනවා. සිද්ධිය වූ ස්ථානයට ජනතා විමුක්ති පෙරමුණේ නායක අනුර කුමාර දිසානායක මහතා ඇතුළු ක්‍රියාකාරීන් ද පැමිණ සිටියා.     ", "URL": "https://www.itnnews.lk/2023/10/05/410468/", "Category": "Breaking News,දේශීය පුවත්", "Parent URL": null}