{"Source": "ITN news", "Timestamp": "අප්‍රේල් 4, 2021 11:47", "Headline": "යහපාලනයේ ලෝගුව පොරවාගත් නිලධාරීන් රජය අපකීර්තියට පත් කිරීමට කුමන්ත්‍රණ කරනවා", "News Content": "යහපාලනයේ ලෝගුව පොරවාගත් ඇතැම් නිලධාරින් හා ජනතා විමුක්ති පෙරමුණ රටේ ජනතාවට බොරු කියමින් ජනාධිපතිතුමා ප්‍රමුඛ රජය අපකීර්තියට පත් කිරීමට කුමන්ත්‍රණ සිදු කරන බව අමාත්‍ය ජොන්ස්ටන් ප්‍රනාන්දු මහතා පවසනවා. සිංහල හා දෙමළ අලුත් අවුරුද්ද හේතුවෙන් ජනතාවට සහන මිලට ආහාර ද්‍රව්‍ය මිලදි ගැනීම සදහා කුරුණෑගල නගරයේ නව සමුපකාර වෙළෙදසලක් ජනතා අයිතියට පත් කිරිම සදහා පැවති උත්සවය අමතමිනුයි අමාත්‍යවරයා මේ බව සදහන් කළේ. බදු අඩු කිරීමෙන් ජනතාවට සහන ලබා දීම සදහා රජය ගෙන ඇති ක්‍රියාමාර්ගවලට ඇතැම් කණ්ඩායම් විරුද්ධ බව ද ජොන්ස්ටන් ප්‍රනාන්දු මහතා පෙන්වා දුන්නා. වයඹ ආණ්ඩුකාර රාජා කොල්ලුරේ මහතා ඇතුලු පිරිසක් මෙම අවස්ථාවට එක්ව සිටියා.   ", "URL": "https://www.itnnews.lk/2023/10/05/329667/", "Category": "Breaking News,දේශීය පුවත්", "Parent URL": null}