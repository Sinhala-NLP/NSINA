{"Source": "ITN news", "Timestamp": "ජූනි 5, 2023 11:28", "Headline": "දරුවන් ඝාතනය කළ බවට හිරේ දැමූ මවකට වසර 20කට පසු නිදහස – දරුවන් මියගොස් ඇත්තේ ස්වභාවිකව බව හෙළි වෙයි", "News Content": "තම දරුවන් සිව්දෙනා ඝාතනය කළ බවට ඇයට චෝදනා එල්ලවූ මවක් 2003 වසරේදී ඇයව වසර 25කට සිරගත කර තිබෙනවා . ඇය ප්‍රසිද්ධව සිටියේ ඔස්ට්‍රේලියාවේ “දරුණුතම සමූල ඝාතක කාන්තාව” ලෙසින්. නමුත් නව විද්‍යාත්මක සාක්ෂි අනුව නිගමනය කර ඇත්තේ ජානමය ගැටලුවක් මත එම දරුවන් මරණයට පත්වී ඇති බවයි . එම කරුණු සලකා බැලූ ඔස්ට්‍රේලියානු බලධාරීන් කැත්ලීන් ෆෝල්බිග් ව නිදහස් කර තිබෙන අතර ඒ වනවිට ඇය සිරගත වී වසර 20ක් . ඇය ප්‍රකාශ කර තිබුණේ තමා දරුවන් ඝාතනය නොකළ බවය. දැනට 55 හැවිරිදි වියේ පසුවන කැත්ලීන් ගේ සිදුවීම සඳහන් වන්නේ ඔස්ට්‍රේලියාවේ මෙතෙක් වාර්තා වූ අසාධාරණම නඩු තීන්දුවක් ලෙසටයි.   ", "URL": "https://www.itnnews.lk/2023/10/05/489200/", "Category": "ජාත්‍යන්තර පුවත්", "Parent URL": null}