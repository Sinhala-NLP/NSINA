{"Source": "ITN news", "Timestamp": "සැප්තැම්බර් 4, 2022 12:09", "Headline": "නාගරික සංවර්ධන හා නිවස අමාත්‍යංශය යටතේ ඇති සියලුම ආයතන පූර්ණ විගණනයකට", "News Content": "නාගරික සංවර්ධන හා නිවස අමාත්‍යංශය යටතේ ඇති සියලුම ආයතන පූර්ණ විගණනයකට ලක්කරන බව අමාත්‍ය ප්‍රසන්න රණතුංග මහතා පවසනවා. ඒ සදහා අවශ්‍ය පියවර ගන්නා ලෙසයි අමාත්‍යවරයා ලේකම්වරයාට උපදෙස් ලබාදී තිබෙන්නේ. අමාත්‍යංශයේ පැවති සාකච්ඡාවක දී අමාත්‍යවරයා මෙම උපදෙස් ලබාදුන්නා. තමන්ගේ අයිතිවාසිකම් ආරක්ෂා කරනවාට වඩා තම සේවකයන්ගේ අයිතිවාසිකම් ආරක්ෂා කිරීම වැදගත් බවයි අමාත්‍යවරයා පෙන්වා දුන්නේ. පසුගිය කාලයේ දී ජාතික නිවාස සංවර්ධන අධිකාරිය විසින් රුපියල් මිලියන 137 ක පෝස්ටර් මුද්‍රණය කර ඇති බව හෙළිවී තිබෙනවා. ඒ සම්බන්ධයෙන් අධිකරනයේ නඩුවක් ද විභාග වන අතර පෝස්ටර් දිරාපත් වෙමින් පවතින බව අමාත්‍යවරයා පෙන්වා දුන්නා. රටේ මූල්‍ය තත්වය හමුවේ පාඩු ලබන රාජ්‍ය ආයතන වැසී යාමේ තත්ත්වයට පත්ව තිබෙනවා. එවැනි තත්ත්වයක් හමුවේ ආයතන රැක ගනිමින් කටයුතු කිරීම සේවකයින්ගේ වගකීම බවයි අමාත්‍යවරයා පෙන්වා දුන්නේ.           ", "URL": "https://www.itnnews.lk/2023/10/05/432919/", "Category": "දේශීය පුවත්", "Parent URL": null}