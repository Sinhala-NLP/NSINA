{"Source": "ITN news", "Timestamp": "ඔක්තෝබර් 5, 2022 17:02", "Headline": "බංග්ලාදේශය තවමත් අඳුරේ", "News Content": "බංග්ලාදේශයේ ජාතික විදුලිබල පද්ධතියේ සිදුවූ බිඳ වැටීමක් හේතුවෙන් ඊයේ දිනයේ දී එරට ජනතාවට අඳුරේ සිටීමට සිදුවුණා. ඊයේ පස්වරු දෙකට පමණයි බංග්ලාදේශ ජාතික විදුලිබල පද්ධතියේ බිඳවැටීම සිදුව ඇත්තේ. එරට මිලියන 140 ක පමණ ජනතාවක් විදුලිබලය අහිමිවීම හේතුවෙන් අපහසුතාවට පත්වූ බව වාර්තා වනවා. කෙසේ වුවද ඊසානදිග බංග්ලාදේශයේ ප්‍රදේශ කිහිපයකට පමණක් විදුලිය බිඳවැටීමක් සිදුනොවූ බවද සඳහන්. විදුලිබලය බිඳවැටීම යථාතත්ත්වයට පත් කිරීම සඳහා විදුලි ඉංජිනේරුවන් දැඩි පරිශ්‍රමයකින් යුතුව කටයුතු කරන බව එරට මාධ්‍ය සඳහන් කළා. කෙසේ වුවද විදුලිබලය ලබාදීමට මේ වන තෙක් සමත්වී ඇතිද යන්න මාධ්‍ය තහවුරු කර නැහැ.   ", "URL": "https://www.itnnews.lk/2023/10/05/439000/", "Category": "Breaking News,ජාත්‍යන්තර පුවත්", "Parent URL": null}