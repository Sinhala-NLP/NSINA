{"Source": "ITN news", "Timestamp": "මැයි 27, 2021 12:08", "Headline": "කැලිෆෝනියා ප්‍රාන්තයේ  සිදු වූ වෙඩි තැබීමකින් 8 දෙනෙකු ජීවිතක්ෂයට", "News Content": "කැලිෆෝනියා ප්‍රාන්තයේ  සිදු වූ වෙඩි තැබීමකින් 8 දෙනෙකු ජීවිතක්ෂයට පත්ව තිබෙනවා. කැලිෆෝනියා ප්‍රාන්තයේ සැන්ටා ක්ලැරා නගරයේ මෙම වෙඩි තැබීම සිදු වූ බවයි එරටින් ලැබෙන වාර්තා සදහන් කළේ. සැන්ටා ක්ලැරා පොලිස් නිලධාරීන් එම ස්ථානයට පැමිණීමෙන් අනතුරුව ද වෙඩි තැබීම සිදු වූ බවයි පැවසෙන්නේ. වෙඩි තැබීම සිදු කළ පුද්ගලයා ද ඉන් අනතුරුව සිය දිවි නසාගෙන තිබෙනවා. වෙඩි තැබීමට හේතුව මෙතෙක් හෙළිව නැහැ. සිද්ධිය සම්බන්ධයෙන් පරික්‍ෂණ ආරම්භ කළ පොලිස් නිලධාරීන්ට අසල ගොඩනැගිල්ලක තිබී පුපුරණ ද්‍රව්‍ය තොගයක් ද සොයා ගැනීමට හැකිව තිබෙනවා. ", "URL": "https://www.itnnews.lk/2023/10/05/339348/", "Category": "ජාත්‍යන්තර පුවත්", "Parent URL": null}