{"Source": "ITN news", "Timestamp": "ජූනි 19, 2023 12:15", "Headline": "රැට්ටා ඇතුළු නව දෙනෙකුට එරෙහි නඩුවක් ඔක්තෝබර් දක්වා කල්යයි", "News Content": "රංගන ශිල්පිනී දමිතා අබේරත්න,  ලංකා ගුරු සංගමයේ ප්‍රධාන ලේකම් ජෝසප් ස්ටාලින්,  රතිදු සේනාරත්න නොහොත් රැට්ටා ඇතුළු නව දෙනෙකුට එරෙහි නඩුවක් ඔක්තෝබර් මස 9 වනදා දක්වා කල්තැබුවා. කොටුව මහේස්ත්‍රාත් අධිකරණයයි නියෝගය නිකුත් කළේ. පසුගිය වසරේ ජූලි 25 වනදා කොටුව අධිකරණය ඉදිරිපිට උද්ඝෝෂණයක් පවත්වා මහජන පීඩා සිදුකිරීම ඔවුන්ට එරෙහි චෝදනාවයි. නඩුව අද කැදවූ අවස්ථාවේ සැකකරුවන් 6 දෙනෙකු අධිකරණය හමුවේ පෙනී සිටියා. ජෝසප් ස්ටාලින් යන අයට ශල්‍යකර්මයක් සිදුකර ඇති බවයි ඔහුගේ නීතිඥවරුන් දැනුම් දුන්නේ. ඇප මත මුදාහැර සිටින ජගත් මනුවර්ණ යන අය විදේශගතව සිට අද පැමිණෙන බව නීතිඥවරුන් දන්වා සිටියා. සිද්ධිය සම්බන්ධයෙන් විමර්ශන සිදුකර අධිකරණයට වාර්තා කරන ලෙස මහේස්ත්‍රාත්වරයා නියෝග කළා.         ", "URL": "https://www.itnnews.lk/2023/10/05/493049/", "Category": "දේශීය පුවත්", "Parent URL": null}