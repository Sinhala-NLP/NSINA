{"Source": "ITN news", "Timestamp": "මැයි 27, 2023 17:19", "Headline": "ඌව වෙල්ලස්ස විශ්ව විද්‍යාලයට වෛද්‍ය පීඨයක්", "News Content": "ඌව වෙල්ලස්ස විශ්වවිද්‍යාලයේ නව වෛද්‍ය පීඨය මෙම වසර අවසන්වීමට පෙර ආරම්භ කරන බව අමාත්‍ය නිමල් සිරිපාල ද සිල්වා මහතා පවසනවා. ඌව වෙල්ලස්ස විශ්වවිද්‍යාලයේ නව වෛද්‍ය පීඨයට ආරම්භය්දී සිසුන් 50 දෙනෙකු බදවා ගැනීමට සැලසුම් කර තිබෙනවා. වෛද්‍ය පීඨය ස්ථාපිත කිරීම සදහා වන ගැසට් පත්‍රය පසුගිය මාර්තු මාසයේදී නිකුත් කෙරුණා. අමාත්‍ය නිමල් සිරිපාල ද සිල්වා මහතා මෙම පරිශ්‍රයේ නිරීක්ෂණ චාරිකාවක නිරත වුණා.  නව වෛද්‍ය පීඨයේ මූලික කටයුතු සම්පාදනය කිරීම වෙනුවෙන් ජනාධිපති රනිල් වික්‍රමසිංහ මහතා මෙවර අයවැයෙන් රුපියල් මිලියන 200 ක් වෙන් කෙරුණා.වෛද්‍ය පීඨයේ මූලික සැළසුම් විශ්වවිද්‍යාල ප්‍රතිපාදන කොමිසන් සභාව අනුමත කර ඇති අතර එය පදනම් කරගනිමින් බදුල්ල පළාත් රෝහල වෛද්‍ය සිසුන්ගේ පුහුනුවීම් හා සායනික  කටයුතු සදහා ශික්ෂණ රෝහලක් ලෙස මේ මස සිට ගැසට් කර තිබෙනවා.       ", "URL": "https://www.itnnews.lk/2023/10/05/486688/", "Category": "Breaking News,දේශීය පුවත්", "Parent URL": null}