{"Source": "ITN news", "Timestamp": "ජනවාරි 2, 2022 11:31", "Headline": "කුමාරි ඇල්ලේ දියනාමින් සිටියදී අතුරුදන්වූ තරුණියකගේ සිරුර සොයා තවදුරටත් මෙහෙයුම්", "News Content": "හංවැල්ල තුංමෝදර කුමාරි ඇල්ලේ දියනාමින් සිටියදී අතුරුදන්වූ එක් තරුණියකගේ සිරුර සොයා තවමත් මෙහෙයුම් ක්‍රියාත්මකයි. තුංමෝදර කුමාරි ඇල්ලේ පසුගියදා දියනෑමට ගිය තරුණ තරුණියන් අට දෙනෙකුගෙන් යුත් කණ්ඩායමක තරුණියන් තුන් දෙනෙකු සැඩපහරට හසුව දියේ ගසාගෙන ගොස් තිබුණා. තරුණියන් දෙදෙනෙකුගේ සිරුරු සොයාගැනීමට හැකිවූ අතර එක් තරුණියකගේ සිරුර සොයා 4 වන දිනටත් මෙහෙයුම් ක්‍රියාත්මක කර තිබෙනවා. ශ්‍රී ලංකා යුදහමුදාවේ 10 වන ආරක්ෂක බලමුළුවේ නිලධාරීනුයි මෙහෙයුම් කටයුතුවල නිරතවී සිටින්නේ.       ", "URL": "https://www.itnnews.lk/2023/10/05/386220/", "Category": "දේශීය පුවත්", "Parent URL": null}