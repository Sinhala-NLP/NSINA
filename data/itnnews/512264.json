{"Source": "ITN news", "Timestamp": "අගෝස්තු 31, 2023 09:14", "Headline": "ඉඩාලියා සුළි කුණාටුවේ ප්‍රචණ්ඩත්වය අඩු වෙයි", "News Content": "ඉඩාලියා සුළි කුණාටුව නිවර්ථන කුණාටුවක් දක්වා බලය අඩුවී ඇති බවට ඇමෙරිකා කාලගුණ විද්‍යා දෙපාර්තමේන්තුව නිවේදනය කරනවා. මෙක්සිකෝව හරහා ඇමෙරිකාවේ ෆ්ලොරීඩා වෙරළ තීරය හරහා ගමන් කළ ඉඩාලියා සුළිකුණාටුව හේතුවෙන් පුද්ගලයින් තුන් දෙනෙකු මිය ගොස් තිබෙනවා. ඒ ගස් කඩා වැටීම් හා රිය අනතුරු කිහිපයකින්. මේ වන විට සුළිකුණාටුවේ ප්‍රචණ්ඩත්වය අඩු වෙමින් පවතින අතර එය උතුරුදෙසට ගමන්කරමින් ඇමෙරිකාවේ ජෝර්ජියා හා දකුණු කැරොලිනා ප්‍රාන්ත හරහා ගමන් කරමින් තිබෙනවා. තුන්වන කාණ්ඩයේ සිට එය හතරවන කාණ්ඩය දක්වා වර්ධනය වුවද නැවතත් එහි ප්‍රචණ්ඩත්වය අඩු වී ඇති බවයි කාලගුණ විශේෂඥයින් පෙන්වා දෙන්නේ. කෙසේ වෙතත් ඇමෙරිකාවේ ඇතැම් ප්‍රදේශවලට තවමත් වැසි රහිත උෂ්නාධික කාලගුණයක් පැවතීම විශේෂත්වයක්.         ", "URL": "https://www.itnnews.lk/2023/10/05/512264/", "Category": "Breaking News,ජාත්‍යන්තර පුවත්", "Parent URL": null}