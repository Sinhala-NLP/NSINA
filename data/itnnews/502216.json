{"Source": "ITN news", "Timestamp": "ජූලි 24, 2023 12:07", "Headline": "ශ්‍රී ලංකා අමරපුර මහා සංඝ සභාවේ අමරපුර පාර්ශ්වයේ වාර්ෂික උපසම්පදා පුණ්‍ය මහෝත්සවය", "News Content": "ශ්‍රී ලංකා අමරපුර මහා සංඝ සභාවේ අමරපුර පාර්ශ්වයේ වාර්ෂික උපසම්පදා පුණ්‍ය මහෝත්සවය පසුගියදා පැවැත්වුණා. රත්දොළුව ශ්‍රී සුබෝධාරාම මහා විහාරස්ථානය කේන්ද්‍රකර ගනිමින් ලන්සියාවාඩිය විමල විහාරාසන්න අත්තනගලු ඔය උදකුක්ඛේප සීමා මාලකයේ දී උපසම්පදා පුණ්‍ය මහෝත්සවය පැවැත්වුණා. අතිපූජ්‍ය කහපොල සුගතරතන මහා නායක ස්වාමීන් වහන්සේ ප්‍රමුඛ මහා නායක ස්වාමීන් වහන්සේ අධිශීල සංඛ්‍යාත උපසම්පදා උසස් භික්ෂු විනය කර්මය සිදුකළා. කුලදරුවන් හා වැඩිහිටි පුද්ගලයින් කිහිප දෙනෙකු සසුන්ගතව උපසම්පදාව ලැබුවා. රත්දොළුව ශ්‍රී සුබෝධාරාම උභයවිහාරාධිපති වීථියගොඩ විජිතවංශ නායක ස්වාමීන් වහන්සේ උපසම්පදා උළෙල සංවිධාන කරනු ලැබුවා.         ", "URL": "https://www.itnnews.lk/2023/10/05/502216/", "Category": "දේශීය පුවත්", "Parent URL": null}