{"Source": "ITN news", "Timestamp": "මාර්තු 17, 2023 11:42", "Headline": "බ්‍රිතාන්‍යයේ ඇමතිවරුන්ට TikTok තහනම්", "News Content": "බ්‍රිතාන්‍යයේ ඇමතිවරුන්ට ටික් ටොක් තහනම් කර තිබෙනවා. චීනයට අයත් සමාජ මාධ්‍ය යෙදුමක් වන ටික්ටොක් භාවිත කිරීම බ්‍රිතාන්‍ය රජයේ ඇමතිවරුන්ට තහනම් කර ඇත්තේ ආරක්ෂක හේතුන් මත බවයි  පැවසෙන්නේ. නිල දුරකතනවල ඇති සංවේදී දත්ත චීන රජයට ප්‍රවේශවීම වැලැක්වීම එහි අරමුණයි. කෙසේ වෙතත් පරිශීලකයන්ගේ දත්ත චීන රජයට ලබා දෙන බවට එල්ල වන චෝදනා ටික් ටොක් විසින් ප්‍රතික්ෂේප කර  ති‌බෙනවා. ලන්ඩනයේ චීන තානාපති කාර්යාලය පැවසුවේ මෙම පියවර සත්‍ය කරුණුවලට වඩා දේශපාලන කරුණු පදනම් කරගත් ඒවා බවයි. ටික් ටොක් ලොව පුරා බාගතකිරීම් බිලියන 3.5 ක්  පමණ වනවා   ", "URL": "https://www.itnnews.lk/2023/10/05/468839/", "Category": "Breaking News,ජාත්‍යන්තර පුවත්", "Parent URL": null}