{"Source": "ITN news", "Timestamp": "ජනවාරි 28, 2022 09:41", "Headline": "බස් රථයක් ප්‍රපාතයකට පෙරළී අයෙක් මරුට", "News Content": "සලංකන්ද හැටන් ප්‍රධානමාර්ගයේ බටල්ගල ප්‍රදේශයේ දී බස්රථයක් ප්‍රපාතයකට පෙරලීමෙන් එක් අයෙකු ජීවිතක්ෂයට පත්ව තවත් 16 දෙනෙකු තුවාල ලැබුවා. අඩි 75ක් පමණ ප්‍රපාතයකට මෙම බස්රථය පෙරළී තිබෙනවා. පිරිමි පුද්ගලයන් 8 දෙනෙකු හා කාන්තාවන් 8 දෙනෙකු සිද්ධියෙන් තුවාල ලැබුවා. අනතුර සිදුවන අවස්ථාවේ බස් රථයේ 17 දෙනෙකු ගමන්කරමින් සිටියා. බරපතල තත්ත්වයේ පසුවන තුවාලකරුවන් දික්ඔය මූලික රෝහලට ඇතුළත් කෙරුණා. බස් රථයේ රියදුරුද තුවාල ලබා රෝහල්ගත කර තිබෙනවා. හැටන් නරගයේ පිහිටි පෞද්ගලික ආයතනයකට සේවකයන් ප්‍රවාහනය කරමින් තිබියදී මෙම අනතුර සිදුවුණේ. අධික වේගයෙන් බස් රථය ධාවනය කිරීම හේතුවෙන් රියදුරුට එය පාලනය කර ගැනීමට නොහැකිවීමෙන් අනතුර සිදුව ඇති බව මූලික විමර්ශනවලදී හෙලිවුණා.         ", "URL": "https://www.itnnews.lk/2023/10/05/391818/", "Category": "Breaking News,නවතම පුවත්", "Parent URL": null}