{"Source": "ITN news", "Timestamp": "செப்டம்பர் 23, 2022 12:27", "Headline": "இராணுவ ஆட்சேர்ப்பு நடைமுறைக்கு எதிராக ரஷ்யாவில் போராட்டம்", "News Content": "இராணுவ ஆட்சேர்ப்பு நடைமுறைக்கு எதிராக ரஷ்யாவில் போராட்டம் இடம்பெற்று வருகிறது. அந்நாட்டின் 38 நகரங்களில் பொதுமக்கள் ஒன்றுக்கூடி போராட்டங்கள் மற்றும் பேரணிகளில் ஈடுபட்டுள்ளனர். போர் வேண்டாம் உடனே நிறுத்துங்கள் எனும் கோஷங்களை எழுப்பியவாறு மக்கள் போராட்டங்களில் ஈடுபட்டுள்ளனர். இந்நிலையில் போராட்டக்காரர்களை கலைந்துசெல்லுமாறு பொலிஸார் எச்சரிக்கை விடுத்தபோதும் அவர்கள் பொருட்படுத்தப்படவில்லை. அதனையடுத்து பேராட்டத்தில் ஈடுப்ட்ட சுமார் ஆயிரத்து 332 பேர் கைதுசெய்யப்பட்டுள்ளனர். யுக்ரேனுக்கு எதிரான போர் நடவடிக்கையை வலுப்படுத்தும் வகையில் ரஷ்யாவில் மீண்டும் 3 இலட்சம் பேர் இராணுவத்திற்கு அழைக்கப்பட்டுள்ளனர். இராணுவத்திலிருந்து ஓய்வுப்பெற்றவர்களும் மீண்டும் பணிக்கு அழைக்கப்படவுள்ளதாக சர்வதேச செய்திகள் தெரிவிக்கின்றன. ", "URL": "https://www.itnnews.lk/2023/10/05/436706/", "Category": "Breaking News,சர்வதேச செய்திகள்", "Parent URL": null}