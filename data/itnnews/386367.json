{"Source": "ITN news", "Timestamp": "ஜனவரி 3, 2022 11:08", "Headline": "அரச சேவை இன்று முதல் மீண்டும் வழமைக்கு..", "News Content": "அரச ஊழியர்கள் சகலரும் இன்று தமது கடமைகளை ஆரம்பித்தனர். கொவிட் தொற்று பரவலின் பின்னர் அரச ஊழியர்கள் சகலரும் ஒரே தடவையில் பணிக்கு சமூகமளிக்கும் முதல் நாள் இன்றாகும். அரச சேவை உயர்ந்தபட்ச கொள்ளளவுடன் இன்று முதல் தமது கடமைகளை முன்னெடுத்துள்ளது. கொரோனா தொற்று பரவல் கட்டுப்படுத்தப்பட்டதையடுத்து, நாடு திறக்கப்பட்டது. அதனையடுத்து கட்டம் கட்டமாக பணிகள் ஆரம்பிக்கப்பட்டன. கர்ப்பிணி தாய்மார்கள், விசேட தேவையுடையோர் உள்ளிட்டோர் பணிக்கு அழைக்கப்படவில்லை. தற்போது கொவிட் தொற்றுக்கு எதிரான தடுப்பூசி வேலைத்திட்டம் வெற்றிகரமாக முன்னெடுக்கப்பட்டுள்ள நிலையில் சகலரையும் உரிய முறையில் அரச சேவைக்கு இன்று அழைக்க அரசாங்கம் தீர்மானித்துள்ளது. அதற்கமைய இன்று முதல் வழமைப்போன்று சகல அரச நிறுவனங்களும் செயற்படவுள்ளன. அதுதொடர்பான ஆலோசனை அமைச்சின் செயலாளர் உள்ளிட்ட அரச நிறுவன பிரதானிகளுக்கு வழங்கப்பட்டுள்ளதாக அரச சேவை, மாகாண சபை மற்றும் உள்ளுராட்சி மன்ற அமைச்சு தெரிவித்துள்ளது. இதேவேளை புதிய வருடம் ஆரம்பமானதையடுத்து, இன்றைய தினம் அலுவலகத்திற்கு சமூகமளித்த சகலரையும் காணக்கூடியதாக இருந்தது. அலுவலக ரயில் உரிய நேரத்தில் வருகை தந்ததையும் காணமுடிந்தது. அலுவலக ரயில்களில் பணிகளுக்கென அதிகளவானோர் வருகை தந்தனர். எவ்வாறெனினும் அரச சேவையிலுள்ள சகலரும் பணிக்கு சமூகமளிக்க வேண்டுமெனவு ம், அவர்கள் அலுவலகங்களுக்கு வருகை தரும் போதும், அலுவலக வளாகத்திலும் உரிய முறையில் சுகாதார வழிகாட்டல்களை பின்பற்ற வேண்டுமென சுகாதார பிரிவினர் அறிவுறுத்தியுள்ளனர். ", "URL": "https://www.itnnews.lk/2023/10/05/386367/", "Category": "Breaking News,தேசிய செய்திகள்,முதன்மை செய்தி", "Parent URL": null}