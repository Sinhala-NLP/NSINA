{"Source": "ITN news", "Timestamp": "මාර්තු 14, 2023 09:44", "Headline": "හොර පාරෙන් මෙරටට ගෙන්වූ සිගරට් තොගයක් සමඟ පුද්ගලයකු අත්අඩංගුවට", "News Content": "රුපියල් ලක්ෂ 15කට වඩා වැඩි වටිනාකමින් යුත් නීති විරෝධි දුම්වැටි තොගයක් අත්අඩංගුවට ගැනීමට පොලිස් විශේෂ කාර්ය බලකාය සමත්වුණා. පොලිස් විශේෂ කාර්ය බලකායේ සංවිධානාත්මක අපරාධ මර්දන ඒකක දෙකෙහි නිලධාරීන්ට ලැබුණ තොරතුරකට අනුව මහභාගේ මද්දුමගම ප්‍රදේශයේ වැටලීමක් සිදුකළා. එහිදී නීති විරෝධි දුම්වැටි 37400 සමග සැකකරුවෙකු අත්අඩංගුවට ගැනුනා. ඔහු වේවැල්දෙණිය ප්‍රදේශයේ පදිංචි 39 හැවිරිදි පුද්ගලයෙක්. සැකකරු වැඩිදුර විමර්ෂණ සදහා මහභාගේ පොලිස් ස්ථානය වෙත භාරදීමටයි කටයුතු කෙරුණේ.       ", "URL": "https://www.itnnews.lk/2023/10/05/467866/", "Category": "Breaking News,දේශීය පුවත්", "Parent URL": null}