{"Source": "ITN news", "Timestamp": "ජූලි 14, 2021 13:52", "Headline": "ප්‍රංශයේ සෞඛ්‍ය සේවකයින්ට කොරෝනා එන්නත ලබා ගැනීම අනිවාර්ය කෙරේ", "News Content": "ප්‍රංශයේ සෞඛ්‍ය අංශ සේවකයින්ට කොරෝනා වයිරසයට එරෙහි එන්නත ලබා ගැනීම අනිවාර්ය කර තිබෙනවා. සෞඛ්‍ය අංශ සේවකයින් ලබන සැප්තැම්බර් 15 වන දිනට ප්‍රථමයෙන් වයිරසයට එරෙහි එන්නත් ලබා ගත යුතු බවයි ජනාධිපති එමානුවෙල් මැක්රෝන් පවසන්නේ. එසේ නැතහොත් ඔවුන්ගේ වැටුප් කප්පාදු කිරීමට හෝ රැකියාව අහිමි කිරීමට පියවර ගන්නා බව ජනාධිපතිවරයා නිවේදනය කරනවා. එහෙත් එරට සාමාන්‍ය ජනතාව සදහා එන්නත අනිවාර්ය වන්නේ නැහැ. හැකි සෑම පුද්ගලයෙකුම එන්නත ලබා ගැනීමට උනන්දු විය යුතු බවයි ජනාධිපතිවරයා සදහන් කරන්නේ. වයිරස් ව්‍යාප්තිය මැඩලීමට නව නීති කිහිපයක්ද හදුන්වා දී ඇති අතර පොදු ප්‍රවාහන සේවා වල ගමන් කිරීමට මෙන්ම සිනමා ශාලා වලට ඇතුල්වීමට එන්නත් කාඩ්පත ඉදිරිපත් කළ යුතු බව වාර්තා වනවා.       ", "URL": "https://www.itnnews.lk/2023/10/05/349166/", "Category": "ජාත්‍යන්තර පුවත්", "Parent URL": null}