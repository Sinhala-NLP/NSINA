{"Source": "ITN news", "Timestamp": "මාර්තු 25, 2023 12:32", "Headline": "සමූපකාර අලෙවිසැල් සෑම ප්‍රදේශයකම ආරම්භ කිරීමේ වැඩපිළිවෙලක්", "News Content": "සාධාරණ මිලට පාරිභෝගිකයන්ට භාණ්ඩ මිලදී ගැනීමේ අවස්ථාව උදාකර දෙමින් සමූපකාර අලෙවිසැල් සෑම ප්‍රදේශයකම ආරම්භ කිරීමේ වැඩපිළිවෙලක් ක්‍රියාත්මකයි. සමූපකාර ව්‍යාපාරය පිළිබද බොහෝ දෙනා තුළ නිසි අවබෝධයක් නොමැතිකමින් අඩුමිලට ප්‍රමිතියෙන් යුත් භාණ්ඩ මිලදී ගැනීමේ අවස්ථාව අහිමි වී තිබෙනවා. එම තත්ත්වය සැලකිල්ලට ගනිමින් සෑම ප්‍රදේශයකම සමූපකාර අලෙවිසැල් ආරම්භ කෙරමින් පවතිනවා. මේ අනුව කෙහෙල්ඇල්ල විවිධ සේවා සමූපකාර සමිතිය මිරිස්වත්ත ප්‍ර දේශයේ සමූපකාර ග්‍රාමීය බැංකු ශාඛාවක් හා මිනි කෝප් සිටි අලෙවිසැලක් විවෘත කළා. ඒ සමූපකාර සංවර්ධන කොමසාරිස් රුවිනි විජේවික්‍රම, කෙහෙල්ඇල්ල විවිධ සේවා සමූපකාර සමිතියේ සභාපති රේණුක අමරසේකර යන මහත්ම මහත්මීන්ගේ ප්‍රධානත්වයෙනුයි. මෙම සමූපකාර සමිතියට අයත් බල ප්‍රදේශයේ සෑම ග්‍රාම නිලධාරී වසමකම සමූපකාර අලෙවිසැලක් විවෘත කර තිබීම විශේෂත්වයක්.     ", "URL": "https://www.itnnews.lk/2023/10/05/470846/", "Category": "දේශීය පුවත්", "Parent URL": null}