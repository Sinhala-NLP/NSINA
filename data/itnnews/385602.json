{"Source": "ITN news", "Timestamp": "டிசம்பர் 29, 2021 13:07", "Headline": "பருத்தித்துறை துறைமுக அபிவிருத்தி திட்டத்தை முன்னெடுப்பதற்கு இந்திய மற்றும் சீன அரசாங்கம் விருப்பம்..", "News Content": "பருத்தித்துறை துறைமுக அபிவிருத்தி திட்டத்தை முன்னெடுப்பதற்கு இந்திய அரசாங்கமும் சீன அரசாங்கமும் விருப்பம் தெரிவித்துள்ளதாகவும், அது தொடர்பில் தமது ஆர்வத்தை வெளிப்படுத்திவருவதாக அமைச்சர் டக்ளஸ் தேவானந்தா தெரிவித்துள்ளார். கிளிநொச்சி மாவட்ட செயலகத்தில் இடம்பெற்ற கலந்துரையாடலின் பின்னர் ஊடகங்களுக்கு கருத்து தெரிவித்த போதே அமைச்சர் டக்ளஸ் தேவானந்தா இவ்வாறு தெரிவித்துள்ளார். வடமாகாணத்திலுள்ள கேந்திர முக்கியத்துவம் வாய்ந்த பருத்தித்துறை துறைமுகத்தின் அபிவிருத்தி பணிகளுக்கான நடவடிக்கைகள் கடந்த காலங்களில் முன்னெடுத்திருந்த போதும் இடைநடுவே திட்டம் கைவிடப்பட்டது. இந்நிலையிலேயே அது தொடர்பான முன்நகர்வுகள் இடம்பெற்று வருகின்றமை குறிப்பிடத்தக்கது. ", "URL": "https://www.itnnews.lk/2023/10/05/385602/", "Category": "Breaking News,தேசிய செய்திகள்", "Parent URL": null}