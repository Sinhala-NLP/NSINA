{"Source": "ITN news", "Timestamp": "ජූනි 30, 2023 09:06", "Headline": "සොරා ගත් මෝටර් රථයක් වෙනත් අයෙකුට අලෙවි කිරීමට සූදානම්ව සිටියදී අත්අඩංගුවට", "News Content": "සොරා ගත් මෝටර් රථයක් වෙනත් අයෙකුට අලෙවි කිරීමට සූදානම්ව සිටියදී අත්අඩංගුවට පත්ව තිබෙනවා. බොරලැස්ගමුව ප්‍රදේශයේ පෞද්ගලික කර්මාන්තශාලාවක නිෂ්පාදන කළමනාකරුවෙකුගේ නිල නිවසේ නවතා තිබූ ඔහුට අයත් මෝටර් රථය පසුගියදා සොරකම් කර තිබුණා. වැගන් ආර් වර්ගයේ මෙම මෝටර් රථය සොරා ගැනීම පිළිබඳව ඔහු බොරලැස්ගමුව පොලිසියට පැමිණිලි කළා. ඒ අනුව සිදුකළ පරීක්ෂණවලදීයි එම රථය වෙනත් අයෙකුට අලෙවි කිරිමට සූදානම්ව සිටියදී අත්අඩංගුවට ගැනුණේ. සැකකරුගෙන් කළ ප්‍රශ්න කිරීම්වලදි හෙළිව ඇත්තේ ඊට අදාළ ආයතනයේම දෙදෙනෙකු සම්බන්ධ බවයි. ඒ අනුව තවත් පුද්ගලයෙකු සහ කාන්තාවකද අත්අඩංගුවට ගත් බව බොරලැස්ගමුව පොලිසිය පවසනවා. සැකකරුවන් අද දින ගංගොඩවිල මහේස්ත්‍රාත් අධිකරණය වෙත ඉදිරිපත් කිරිමට නියමිතයි.     ", "URL": "https://www.itnnews.lk/2023/10/05/496100/", "Category": "Breaking News,දේශීය පුවත්", "Parent URL": null}