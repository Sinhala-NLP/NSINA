{"Source": "ITN news", "Timestamp": "මාර්තු 2, 2023 11:51", "Headline": "දින 13ක් මුද්‍රා තබා තිබූ උපයෝගීතා සභාපතිගේ නිල කාමරය යළි විවෘත කෙරේ", "News Content": "දින 13 ක කාලයක් මුද්‍රා තබා තිබූ මහජන උපයෝගීතා කොමිෂන් සභාවේ සභාපතිවරයාගේ නිල කාමරය ඊයේ විවෘත කෙරුණා. කාර්යාලයේ තිබූ ලිපි ගොණු පොලීසිය භාරයට ගෙන තිබෙනවා. කාර්යාලයේ මුද්‍රා ඉවත් කෙරුණේ එහි සභාපති ජනක රත්නායක මහතා ඉදිරියේයි. ඔහුගේ නිල කාමරයට මුද්‍රා තැබීම සිදු වූයේ පසුගිය 16 වනදායි. කඩාකප්පල්කාරීන් පිරිසක් මෙම කොමිසමට පැමිණ එහි ලිපිගොණු අස්ථානගත කිරීමේ වැඩපිලිවෙලක් පවතින බවට කොල්ලුපිටිය පොලීසිය කොටුව මහේස්ත්‍රාත් අධිකරණයට සිදු කළ කරුණු දැක්වීමකට අනුවයි මුද්‍රා තැබීම සිදු වුණේ. කොමිෂන් සභාවේ සභාපතිවරයා විදේශගතව සිට යළි පැමිණීමෙන් පසු මෙසේ මුද්‍රා ඉවත් කෙරුණා.     ", "URL": "https://www.itnnews.lk/2023/10/05/464643/", "Category": "Breaking News,නවතම පුවත්", "Parent URL": null}