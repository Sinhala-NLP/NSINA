{"Source": "ITN news", "Timestamp": "අප්‍රේල් 30, 2021 16:47", "Headline": "ජනාධිපති කාර්යාල සේවා සන්නිවේදන මාධ්‍ය මගින්", "News Content": "උද්ගතව ඇති කොවිඩ් 19 ව්‍යාප්තිය හමුවේ සෞඛ්‍ය බලධාරීන්ගේ උපදෙස් පරිදි දෛනික කාර්යාලීය සේවක සංඛ්‍යාව අවමය දක්වා සීමා කර තිබුණද ජනාධිපති කාර්යාලයෙන් මහජනතාවට සැපයෙන සේවා අඛණ්ඩව පවත්වාගෙන යනු ලැබේ. රෝගය පැතිරයාම පාලනය පිණිස පනවා තිබෙන සීමාවන් නිසා මහජනතාවට ජනාධිපති කාර්යාලයට පැමිණීමට ඇති අපහසුවද සැලකිල්ලට ගෙන දුරකථන, තැපෑල සහ විද්‍යුත් තැපෑල බඳු සන්නිවේදන මාර්ග ඔස්සේ ජනතා ඉල්ලීම් දැනුම් දීමටත්, ඉටු කිරීමටත් අවස්ථාව සලසා ඇත. ජනාධිපති කාර්යාලයේ මහජන සම්බන්ධතා අංශය, ඔම්බුඩ්ස්මන් කාර්යාලය සහ ජනාධිපති අරමුදල සමග පහත සඳහන් දුරකථන/ ෆැක්ස් අංක ඔස්සේ සම්බන්ධ වීමට පිළිවන. ජනාධිපති මහජන සම්බන්ධතා අංශය – 0114354550/ 0112354550\nFax 011 2348855 [email protected] ඔම්බුඩ්ස්මන් කාර්යාලය – 0112338073 [email protected] ජනාධිපති අරමුදල – 0112354354\n(දිගුව 4800/ 4814 / 4815 / 4818)\nFax 011 2331243  ", "URL": "https://www.itnnews.lk/2023/10/05/334624/", "Category": "දේශීය පුවත්", "Parent URL": null}