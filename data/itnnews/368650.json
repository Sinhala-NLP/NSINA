{"Source": "ITN news", "Timestamp": "ඔක්තෝබර් 12, 2021 11:51", "Headline": "ගුරු සංගම් සහ අගමැති අතර තීරණාත්මක සාකච්ඡාවක්", "News Content": "ගුරු වෘත්තිය සංගම් සහ අග්‍රාමාත්‍ය මහින්ද රාජපක්ෂ මහතා අතර විශේෂ සාකච්ඡාවක් අද පැවැත්වීමට නියමිතයි. එම සාකච්ඡාව තව ටික වේලාවකින් අරලියගහ මන්දිරයේ දී ආරම්භ වීමට නියමිතව තිබෙනවා. එහිදී යහපත් ප්‍රතිචාරයක් බලාපොරොත්තු වන බවයි ලංකා ගුරු සංගමයේ ලේකම් ජෝසප් ස්ටාලින් මහතා ප්‍රකාශ කළේ. ගුරු ගැටලුව සම්බන්ධයෙන් සාධාරණ විසදුමක් ලැබෙනු ඇති බවත්, පිළිගත හැකි එකගතාවයකට පැමිණීමට හැකියාවක් තිබෙන බව තමා විශ්වාස කරන බව කැබිනට් මාධ්‍ය ප්‍රකාශක අමාත්‍ය ඩලස් අලහප්පෙරුම මහතා ප්‍රකාශ කළේය. රජයේ ප්‍රවෘත්ති දෙපාර්තමේන්තුවේ (12) පැවති අමාත්‍ය මණ්ඩල තීරණ දැනුම්දීමේ මාධ්‍ය හමුවේදී අමාත්‍යවරයා මේ බව දැනුම් දුන්නේය.   ", "URL": "https://www.itnnews.lk/2023/10/05/368650/", "Category": "දේශීය පුවත්", "Parent URL": null}