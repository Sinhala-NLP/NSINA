{"Source": "ITN news", "Timestamp": "ஜூலை 21, 2021 12:39", "Headline": "பிரதமர் மஹிந்த ராஜபக்ஷ விடுத்துள்ள ஹஜ் பெருநாள் வாழ்த்துச்செய்தி", "News Content": "பிரதமர் மஹிந்த ராஜபக்ஷ விடுத்துள்ள வாழ்த்துசெய்தியில் தியாகம் மற்றும் ஒற்றுமைக்கு முன்னுரிமை அளித்து இன்றைய தினம் கொண்டாடப்படும் ஈதுல் அல்ஹா ஹஜ் பெருநாளை கொண்டாடும் அனைவருக்கும் தனது வாழ்த்துக்களை தெரிவிப்பதாக குறிப்பிட்டுள்ளார். முஸ்லிம்களின் வாழ்வை நிர்மாணிக்கும் இஸ்லாத்தின் ஐம்பெரும் தூண்களில் ஒன்று ஹஜ் கடமையாகும். பொருளாதார வசதியும், உடல் ஆரோக்கியமும் கொண்ட இஸ்லாமியர்கள் தமது வாழ்நாளில் ஒருமுறையேனும் ஹஜ் எனும் புனித பயணம் மேற்கொள்ள வேண்டும் என்பது அவர்களின் நம்பிக்கையாகும். ஹஜ் புனித பயணத்தின் ஊடாக உலகம் முழுதும் பரந்து வாழும் இலட்சக்கணக்கான இஸ்லாமியர்கள் ஒரே குறிகோலுடன் மனிதர்கள் இடையே உள்ள ஏற்றத்தாழ்வுகள் அனைத்தையும் கலைந்து இறைவனின் முன்னிலையில் அனைவரும் சமமாக, ஒற்றுமையாக பிராரத்திக்கின்றனர். அந்தவகையில் சமூக, சகவாழ்வின் மகிமையை உலகிற்கு உணர்த்தும் ஒரு முக்கிய சமய விழாவாக இது அமைகிறது. கொவிட் 19 நோய் தொற்று காரணமாக கடந்த ஆண்டை போன்றே இம்முறையும் வழமைப்போன்று மக்காவிற்கான யாத்திரை மேற்கொள்ள முடியாத நிலை ஏற்பட்டுள்ளது. பள்ளி வாசல்களில் ஒன்றுகூடி மதவழிபாடுகளில் ஈடுபட வேண்டாம் என்ற சுகாதார துறையினரின் ஆலோசனைகளுக்கேற்ப கொவிட் 19 தொற்று நோயை முற்றாக ஒழித்திட நாம் அனைவரும் ஒன்றிணைந்து செயற்பட வேண்டும். இஸ்லாமிய வழிகாட்டுதல்களை சரியாக பின்பற்றி உலக மக்கள் அனைவரும் கொவிட் தொற்றிலிருந்து குறுகிய காலத்திற்குள் விடுபட வேண்டும் என இன்றைய மகத்தான நாளில் அல்லாவை பிரார்த்திப்போம் என பிரதமர் மஹிந்த ராஜபக்ஷ விடுத்துள்ள ஹஜ்ஜூ பெருநாள் வாழ்த்துச்செய்தியில் தெரிவித்துள்ளார். ", "URL": "https://www.itnnews.lk/2023/10/05/350917/", "Category": "Breaking News,அண்மைய செய்திகள்,தேசிய செய்திகள்", "Parent URL": null}