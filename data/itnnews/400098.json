{"Source": "ITN news", "Timestamp": "මාර්තු 8, 2022 15:34", "Headline": "ලෝක වෙළඳපොලේ ආහාර මිල ඉහළ යාමට යුක්රේන අර්බුදය හේතුවී ඇති බව ලෝක ආහාර වැඩසටහන පවසයි", "News Content": "ලෝක වෙළෙදපොලේ ආහාර ද්‍රව්‍යවල මිල ඉහළ යාමට යුක්රේන අර්බුදය සෘජුව හේතුවී ඇති බව ලෝක ආහාර වැඩසටහන පවසනවා. රුසියාව යුක්රේනය ආක්‍රමණය කිරීමත් සමග සැපයුම්දාම බිදවැටීම හේතුවෙන් මේ වනවිට ආහාර ද්‍රව්‍ය මිල ගණන් ඉහළ ගොස් තිබෙනවා. යුක්රේනය හා රුසියාව යන රටවල් දෙකම ආහාර ද්‍රව්‍ය අපනයනය සිදුකිරීම ඊට හේතුවයි. යුද ගැටුම් හේතුවෙන් ආහාර නිෂ්පාදන කටයුතු ද ඇණහිටීමත් සමග ඉදිරියේ දී දරාගත නොහැකි මට්ටමට ආහාර ද්‍රව්‍ය මිල ඉහළ යනු ඇති බවටයි ලෝක ආහාර වැඩසටහන අනතුරු අගවන්නේ. එහි වැඩිම බලපෑම එල්ලවන්නේ ලොව දුප්පත් රටවලට බව විශ්ලේෂකයින් පවසනවා. කාලගුණික විපර්යාස හේතුවෙන් මේ වනවිට ලොව සාගතයෙන් පසුවන සංඛ්‍යාව මිලියන 276 දක්වා ඉහළ ගොස් ඇති බවද සදහන්.     ", "URL": "https://www.itnnews.lk/2023/10/05/400098/", "Category": "ජාත්‍යන්තර පුවත්", "Parent URL": null}