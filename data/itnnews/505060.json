{"Source": "ITN news", "Timestamp": "අගෝස්තු 3, 2023 12:20", "Headline": "ජ්‍යෙෂ්ඨ නියෝජ්‍ය පොලිස්පති අජිත් රෝහණ ගොනුකළ පෙත්සම විභාගයට දින නියම වෙයි", "News Content": "කිසිඳු සාධාරණ හේතුවක් නොමැතිව තමන්ට ලබා දී ඇති ස්ථාන මාරුව බල රහිත කිරිමේ නියෝගයක් නිකුත් කරන්නැයි ඉල්ලා ජ්‍යෙෂ්ඨ නියෝජ්‍ය පොලිස්පති අජිත් රෝහණ මහතා ගොනුකළ පෙත්සම විභාගයට ගැනීමට දින නියම කෙරුණා. මෙම මූලික අයිතිවාසිකම් පෙත්සම ලබන සැප්තැම්බර් 4 වනදා කැඳවන ලෙසටයි ශ්‍රේෂ්ඨාධිකරණය නියම කළේ. මූර්දු ප්‍රනාන්දු ,ශිරාන් ගුණරත්න සහ අචල වෙංගප්පුලි යන විනිසුරු මඩුල්ලක් ඉදිරියේ නඩුව කැඳවීමෙන් පසු මෙම නියෝගය නිකුත් කර තිබෙනවා. විනිසුරුමඩුල්ල දැනුම් දුන්නේ වෙනත් නඩු විභාගයක් අද දිනයේ පැවැත්වීමට නියමිත බැවින් පෙත්සම සලකා බැලිම සැප්තැම්බර් 4 වනදාට කල් තබන බවයි.             ", "URL": "https://www.itnnews.lk/2023/10/05/505060/", "Category": "Breaking News,දේශීය පුවත්", "Parent URL": null}