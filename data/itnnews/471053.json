{"Source": "ITN news", "Timestamp": "මාර්තු 26, 2023 14:39", "Headline": "මීරිගම කොටදෙණියාව ප්‍රධාන මාර්ගය හරස් කරමින් උද්ඝෝෂණයක්", "News Content": "මීරිගම කොටදෙණියාව ප්‍රධාන මාර්ගය හරස් කරමින් ප්‍රදේශවාසීන් උද්ඝෝෂණයක් සිදුකළා. ප්‍රදේශයේ විහාරස්ථානවල ස්වාමීන් වහන්සේද එම උද්ඝෝෂණයට එක්ව සිටියා. මීරිගම ප්‍රදේශයේ මොටර් රථ තරග සදහා ඉදිකර ඇති ධාවන පථය හේතුවෙන් අධික ශබ්දයක් නිකුත් වන බැවින් ඊට විසදුමක් ලබාදෙන ලෙස ඉල්ලමිනුයි මෙම උද්ඝෝෂණය පැවැත්වුණේ. අධික ශබ්දය හේතුවෙන් ජන ජීවිතයට දැඩි බලපෑම් එල්ලවන අතර එම ශබ්දය අඩු කිරීමට විකල්ප ක්‍රම භාවිත කරන ලෙස ඔවුන් ඉල්ලා සිටිනවා. ධාවන පථයේ හිමිකරුවන් සමග සාකච්ඡා කර ඊට විසදුමක් ලබාදෙන බව මීරිගම පොලීසිය ජනතාවට දැනුම්දීමත් සමග උද්ඝෝෂණය නතර කිරීමටයි ප්‍රදේශවාසීන් කටයුතු කළේ.           ", "URL": "https://www.itnnews.lk/2023/10/05/471053/", "Category": "දේශීය පුවත්", "Parent URL": null}