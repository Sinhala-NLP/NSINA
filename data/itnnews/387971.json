{"Source": "ITN news", "Timestamp": "ජනවාරි 10, 2022 17:13", "Headline": "ඇමති ජී එල් සහ චීන විදේශ ඇමති අතර හමුවක්", "News Content": "ශ්‍රී ලංකාව දුෂ්කරතාවන්ට මුහුණ දුන් සෑම අවස්ථාවකම  චීනය උපරිම සහයෝගය ලබාදී ඇති බව අමාත්‍ය මහාචාර්ය ජී එල් පීරිස් මහතා චීන විදේශ අමාත්‍ය වැන්ග් යි මහතා හමුවේ ප්‍රකාශ කලා. අමාත්‍ය මහාචාර්ය ජී එල් පීරිස් මහතා හා චීන විදේශ අමාත්‍ය වැන්ග් යි මහතා අතර හමුව සිදුවූයේ ඊයේ අරලියගහ මන්දිරයේ පැවති ද්වීපාර්ශ්වික සාකච්ඡා අතරතුරයි. දෙරට අතර උණුසුම් සබදතා සිහිපත්කළ මහාචාර්ය ජී එල් පීරිස් මහතා එන්නත් මාත්‍රා මිලියන තුනක් ප්‍රදානය කිරීම සම්බන්ධයෙන් ස්තූතිය පළකළා. ඇමෙරිකා ඩොලර් බිලියන එකයි දශම 5 ක මූල්‍ය හුවමාරුවක් සදහා පහසුකම් සළසමින් ලබාදුන් සහාය රටේ මුදල් සංචිත ඉහළ නැංවීමට ඉවහල් වූ බවද අමාත්‍යවරයා සදහන් කළා. තවත් චීන ආයෝජන ඇතුළු ක්ෂේත්‍ර කීපයක් සම්බන්ධයෙන් දෙපාර්ශ්වය අතර මෙහිදී සාකච්ඡා පැවැත්වුණා.     ", "URL": "https://www.itnnews.lk/2023/10/05/387971/", "Category": "දේශීය පුවත්", "Parent URL": null}