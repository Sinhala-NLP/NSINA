{"Source": "ITN news", "Timestamp": "ஜூலை 19, 2021 13:26", "Headline": "மேல் மாகாணத்தில் தடுப்பூசி வழங்கும் வேலைத்திட்டம் தொடர்ச்சியாக முன்னெடுப்பு", "News Content": "மேல் மாகாணத்தில் 30 வயதிற்கு மேற்பட்டவர்களுக்கு தடுப்பூசி வழங்கும் செயற்பாடுகள் பத்தரமுல்லை, தியத்த உயண மற்றும் கொழும்பு விஹாரமஹா தேவி பூங்காவில் முன்னெடுக்கப்பட்டுள்ளன. காலை 8 மணி முதல் மாலை 4.30 மணி வரை தடுப்பூசி வழங்கப்படும். இதுவரை தடுப்பூசி பெறாத 30 வயதிற்கு மேற்பட்டவர்கள் அதை பெற்றுக்கொள்ள முடியும். நடப்பதில் சிரமம் கொண்டவர்களுக்கு அவர்கள் வருகை தரும் வாகனத்திற்கே சென்று தடுப்பூசி வழங்க இராணுவத்தினர் நடவடிக்கை எடுத்துள்ளனர். இதேவேளை நாவலப்பிட்டிய பகுதியில் 30 வயதிற்கு மேற்பட்டவர்களுக்கு மொடார்னா தடுப்பூசி வழங்கும் செயற்பாடுகள் இன்று ஆரம்பிக்கப்பட்டுள்ளன. ஆயிரத்திற்கு மேற்பட்டவர்களுக்கு தடுப்பூசி வழங்க திட்டமிடப்பட்டுள்ளதாக சுகாதார பிரிவினர் தெரிவித்துள்ளனர். இதேவேளை 55 இலட்சத்து 78 ஆயிரத்து 909 பேருக்கு கொவிட் தடுப்பூசிகளின் முதல் டோஸ் வழங்கப்பட்டுள்ளது. 16 இலட்சத்து 68 ஆயிரத்து 74 பேருக்கு இரண்டாவது டோஸ் வழங்கப்பட்டுள்ளது. ", "URL": "https://www.itnnews.lk/2023/10/05/350401/", "Category": "Breaking News,தேசிய செய்திகள்", "Parent URL": null}