{"Source": "ITN news", "Timestamp": "සැප්තැම්බර් 9, 2022 11:45", "Headline": "පාසල්වල සිසුන්ට දිවා ආහාරය දෙන්න චීනයෙන් සහල් මෙට්‍රික් ටොන් 5000ක්", "News Content": "තෝරාගත් පාසල්වල සිසුන් සදහා  දිවා ආහාර ලබා දීමේ වැඩසටහනට චීනයෙන් සහල් මෙට්‍රික් ටොන් 5000ක්  ප්‍රදානය කෙරුණා. චීන රජය මගින් මෙම සහල් පරිත්‍යාගය සිදුකළේ එරට ජනතාවගේ මිත්‍රත්වයේ තවත් එක් සළකුණක් ලෙසයි. මෙම සහල් තොගය ශ්‍රී ලංකාවට නිල වශයෙන් ප්‍රධානය කිරීම ඉසුරුපාය අධ්‍යාපන අමාත්‍යාංශයේදී සිදු කෙරුණා. අමාත්‍ය සුසිල් ප්‍රේම්ජයන්ත මහතා වෙත අදාළ සහල් තොගය භාරදීම සිදු කෙරුණේ ශ්‍රී ලංකාවේ චීන තානාපති කී සෙන් හොන්ග් මහතාගේ මූලිකත්වයෙන්. සිසුන් දසලක්ෂයකට ආසන්න පිරිසකට මේ යටතේ සෙත සැලසෙනවා. තෝරාගත් පාසල් 7925 ක දිවා ආහාර වැඩසටහන ක්‍රියාත්මකයි. එය සමස්ත පාසල් සංඛ්‍යාෙවන් සියයට 78 ක් බවයි අධ්‍යාපන අමාත්‍යාංශය පවසන්නේ.       ", "URL": "https://www.itnnews.lk/2023/10/05/433875/", "Category": "Breaking News,දේශීය පුවත්", "Parent URL": null}