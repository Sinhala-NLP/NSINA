{"Source": "ITN news", "Timestamp": "மே 19, 2021 19:07", "Headline": "நாட்டிற்கு உண்மையான சுதந்திரத்தை பெற்றுக்கொடுத்த வீரர்களுக்கு ஜனாதிபதியும் பிரதமரும் படைவீரர் நினைவுத்தூபிக்கு முன்னால் அஞ்சலி", "News Content": "தாயகத்தின் இறைமை மற்றும் ஆள்புல ஒருமைப்பாட்டை பாதுகாப்பதற்காக உயிர் நீத்த வீரமிகு படையினரை நினைவு கூறும் வெற்றியின் 12 வது தேசிய நினைவு தின வைபவம் பத்தரமுல்ல படை வீரர் நினைவுத்தூபிக்கு அருகாமையில் இன்று இடம்பெற்றது. ஜனாதிபதி கோட்டாபய ராஜபக்ஷ மற்றும் பிரதமர் மஹிந்த ராஜபக்ஷ ஆகியோர் தலைமையில் வைபவம் இடம்பெற்றது. முப்படைத் தளபதிகள் பொலிஸ் மா அதிபர் ஆகியோர் தலைமையில் சுகாதார வழிகாட்டல்களுக்கு முன்னுரிமை அளித்து வைபவம் ஏற்பாடு செய்யப்பட்டிருந்தது. சபாநாயகர் மஹிந்த யாப்பா அபேவர்த்தன எதிர்க்கட்சி தலைவர் சஜித் பிரேமதாச, முன்னாள் ஜனாதிபதியும் பாராளுமன்ற உறுப்பினருமான மைத்திரபால சிறிசேன, பாதுகாப்பு செயலாளர் ஜெனரல் கமல் குணரட்ன ஆகியோர் இதில் கலந்து கொண்டனர். தேசிய கீதம் இசைக்கப்பட்டதைத் தொடர்ந்து வைபவம் ஆரம்பமாகியது. தாயகத்திற்கு சுதந்திரத்தை பெற்றுக்கொடுப்பதற்காக உயிர்நீத்த படைவீரர்களை நினைவு கூர்ந்து இரண்டு நிமிடம் மௌனம் அனுஷ்டிக்கப்பட்டது. பின்னர் விமானப்படை தேசிய கொடிகளுடன் கூடிய ஹெலிக்கொப்டர்களை பயன்படுத்தி ஆகாயத்திலிருந்து படைவீரர் நினைவுத்தூபிக்கு மலர் தூவினர். தேசத்தின் இறைமைக்காக உயிர் நீத்த படை வீரர்களுக்கு ஜனாதிபதியும் பிரதமரும் மலர் அஞ்சலி செலுத்தினர். உயிர் நீத்த படைவீரர்கள் பெற்றோர்கள் மற்றும் உறவினர்களும் மலர் அஞ்சலி செலுத்தி மறைந்த வீரர்களை நினைவு கூறினர். ", "URL": "https://www.itnnews.lk/2023/10/05/338072/", "Category": "Breaking News,தேசிய செய்திகள்", "Parent URL": null}