{"Source": "ITN news", "Timestamp": "දෙසැම්බර් 21, 2021 13:45", "Headline": "රජයේ වෛද්‍ය නිලධාරීන්ගේ සංගමය දීප ව්‍යාප්තව වැඩ වර්ජනයක", "News Content": "පශ්චාත් සීමා වාසික පත්වීම් ඇතුලු ඉල්ලීම් කිහිපයක් මුල් කර ගනිමින් රජයේ වෛද්‍ය නිලධාරින්ගේ සංගමය දීප ව්‍යාප්තව වැඩ වර්ජනයක් ක්‍රියාත්මක කරනවා. කෙසේ වෙතත් මෙම වැඩ වර්ජනය අසාර්ථක බවයි වැඩ බලන නියෝජ්‍ය සෞඛ්‍ය  අධ්‍යක්ෂ ජනරාල් සෞඛ්‍ය සේවා විශේෂඥ වෛද්‍ය ජි විජේසුරිය මහතා කියා සිටින්නේ. වෛද්‍ය මාරු මණ්ඩල අනුමැතියෙන් තොරව විශේෂඥ වෛද්‍යවරුන්ගේ පත්වීම් ලැයිස්තු සැකසීම, ශ්‍රේණි වෛද්‍යවරුන්ගේ අනුයුක්ත කිරීම් සිදු කිරීම ඇතුලු කරුණු කිහිපයක් පදනම් කර ගනිමින් ඊයේ දිනයේ දී දිස්ත්‍රික්ක පහක මෙම වැඩ වර්ජනය ක්‍රියාත්මක කෙරුණා. ඒ අනුවයි අද දීප ව්‍යාප්තව මෙම වෛද්‍ය වර්ජනය ක්‍රියාත්මක වන්නේ. අද උදෑසන රෝහල්වලට ප්‍රතිකාර ලබා ගැනීමට පැමිණි ජනතාව දැක්වුයේ මෙවන් අදහසක්. වැඩ වර්ජනයක් ක්‍රියාත්මක වුවද සෞඛ්‍ය සේවා සුපුරුදු පරිදි ක්‍රියාත්මක කිරීමට කටයුතු කරන බව වැඩ බලන නියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය ජී විජේසුරිය මහතා පවසනවා. රජයේ වෛද්‍ය නිලධාරින්ගේ සංගමය වැනි මාෆියා කණ්ඩායම් බිද දැමිය යුතු බවයි වැඩිදුරටත් අදහස් දක්වමින් රජයේ වෛද්‍ය නිලධාරින්ගේ සංසදයේ සභාපති වෛද්‍ය රුක්ෂාන් බෙල්ලන මහතා කියා සිටියේ. ", "URL": "https://www.itnnews.lk/2023/10/05/384117/", "Category": "දේශීය පුවත්", "Parent URL": null}