{"Source": "ITN news", "Timestamp": "நவம்பர் 2, 2021 11:55", "Headline": "தாமரை மொட்டுக்கு இன்றுடன் 5 வருடங்கள் பூர்த்தி..", "News Content": "ஸ்ரீலங்கா பொதுஜன பெரமுன இலங்கை அரசியல் வரலாற்றில் சாதானைகளை பதிவு செய்த அரசியல் புரட்சிக்கு இன்றுடன் 5 வருடங்கள் பூர்த்தியாகின்றது. இதனை முன்னிட்டு ஏற்பாடு செய்யப்பட்டிருந்த தேசிய மாநாடு நெலும் பொக்குன அரங்கில், கட்சியின் தலைவர் பிரதமர் மஹிந்த ராஜபக்ஷ தலைமையில் இடம்பெற்றது. ஸ்ரீலங்கா பொதுஜன பெரமுன எனும் பெயரில் புதிய அரசியல் கட்சி கடந்த 2016ம் ஆண்டு இதே போன்றதொரு நாளில் உருவானது. இந்நாட்டு அரசியலில் ஏற்பட்ட இடைவெளியை நிரப்புவதற்கு முன்னுரிமை வழங்கும் நோக்கிலேயே கட்சி உருவாக்கப்பட்டது. கட்சி ஸ்தாபிக்கப்பட்டதில் தற்போதைய நிதி அமைச்சர் பசில் ராஜபக்ஷ முக்கிய பங்கு வகித்தார். கட்சி உருவாக்கப்பட்டு குறுகிய காலத்தில் தேர்தலில் பல்வேறு வெற்றிகளை பெற்று அரசியல் வரலாற்றில் குறிப்பிடத்தக்க பெயரையும் பதித்துக்கொண்டது. 2019ம் ஆண்டு இடம்பெற்ற ஜனாதிபதி தேர்தலில் இலங்கை அரசியல் வரலாற்றில் புகழ்பெற்ற தலைவர் ஒருவரை இணைத்துக்கொள்ள ஸ்ரீலங்கா பொதுஜன பெரமுனவுக்கு முடிந்தது. இந்நிலையின் கட்சியின் உறுதிமொழி வழங்கப்பட்டதன் பின்னர் தேசிய மாநாடு ஆரம்பமானது. ஸ்ரீலங்கா பொதுஜன பெரமுன கட்சியின் தேசிய அமைப்பாளர் அமைச்சர் பசில் ராஜபக்ஷ மாநாட்டில் முதலாவதாக உரையாற்றினார். இந்நிலையில் ஸ்கொட்லாந்தின் க்ளாஸ்கோவில் ஐக்கிய நாடுகள் அமைப்பின் காலநிலை மாற்றம் தொடர்பான அரச தலைவர்கள் மாநாட்டில் பங்கேற்றுள்ள ஜனாதிபதி கோட்டாபய ராஜபக்ஷவும், அங்கிருந்து கட்சி மாநாட்டுக்கு வாழ்த்துக்களை தெரிவித்துள்ளார். ", "URL": "https://www.itnnews.lk/2023/10/05/373367/", "Category": "Breaking News,அண்மைய செய்திகள்,தேசிய செய்திகள்", "Parent URL": null}