{"Source": "ITN news", "Timestamp": "මැයි 12, 2021 17:41", "Headline": "අත්‍යවශ්‍ය සේවා සඳහා හෙට සිට දුර ගමන් සේවා දුම්රිය කිහිපයක් ධාවනය කෙරේ", "News Content": "අත්‍යවශ්‍ය සේවා සඳහා මැයි 13 සිට දුර ගමන් සේවා දුම්රිය කිහිපයක් ධාවනය කිරීමට කටයුතු යොදා තිබෙනවා. ඒ අනුව උදෑසන 5.00ට මහනුවර සිට කොළඹ කොටුව දක්වාත් උදෑසන 4. 45 ට මහව සිට කොළඹ කොටුව දක්වාත්, උදෑසන 5.50 ට හලාවත සිට කොළඹ කොටුව දක්වාත්, උදෑසන 7.00ට බෝලවත්ත සහ පුත්තලම අතරත් උදෑසන 4:30 ට බෙලිඅත්ත සිට මරදාන දක්වා මෙම විශේෂ දුම්රිය යොදවා ඇත. කොළඹ කොටුවෙන් පස්වරු 5.45ට මහනුවර දක්වාත්, කොළඹ කොටුවෙන් පස්වරු 6.00ට මහව දක්වාත්, කොළඹ කොටුවෙන් පස්වරු 5:18 ට හලාවත දක්වාත්, පුත්තලම සහ බෝලවත්ත අතර පස්වරු 4.00 ටත්, මරදාන සිට බෙලිඅත්ත දක්වා පස්වරු 4.40 ටත් එම දුම්රියන් යළි ගමන් කිරීමට නියමිතය. එම දුම්රියවල ගමන් ගන්නා පුද්ගලයින් තම අනන්‍යතාවය (රාජකාරි ඇඳුනුම් පතහා අයතන ප්‍රධානියාගේ සහතිකය )තහවුරු කළ යුතුය.  ", "URL": "https://www.itnnews.lk/2023/10/05/336617/", "Category": "Breaking News,දේශීය පුවත්", "Parent URL": null}