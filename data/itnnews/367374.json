{"Source": "ITN news", "Timestamp": "அக்டோபர் 6, 2021 13:03", "Headline": "ஆசிரியர் தினத்தில் பாரிய ஆர்ப்பாட்டத்தை திட்டமிட்டிருந்த ஜோசப் ஸ்டாலினின் முயற்சி தோல்வியில்..", "News Content": "அதிபர், ஆசிரியர்களின் சம்பள முரண்பாட்டை அடிப்படையாக கொண்டு முன்னெடுக்கப்படும் தொழிற்சங்க நடவடிக்கை இன்று 87 நாளாக தொடர்கிறது. எனினும் குறித்த செயற்பாடு தோல்வியடைந்துள்ளதாக ஸ்ரீ லங்கா பொதுஜன கல்வி சேவைகள் சங்கம் தெரிவித்துள்ளது. இன்றைய தினத்தில் பெரும் எண்ணிக்கையிலானோரை இணைத்துக்கொண்டு ஆர்ப்பாட்டத்தை முன்னெடுக்க திட்டமிட்டிருந்தபோதும், குறைந்த எண்ணிக்கையிலானோரே ஆர்ப்பாட்டத்தில் பங்கேற்றுள்ளனர். ஆசிரியர்களின் சம்பள பிரச்சினைக்கு அரசாங்கம் தீர்வை வழங்கியிருந்தாலும், அதனை ஏற்றுக்கொள்ளாத இலங்கை ஆசிரியர்கள் சங்கம் தொடர்ச்சியாக தொழிற்சங்க நடவடிக்கைகளில் ஈடுபட்டுள்ளது. இந்நிலையில் உயர்தரம் மற்றும் புலமைப்பரிசில் பரீட்சைக்கான விண்ணப்பங்களை இதுவரை 90 வீதமான பாடசாலைகள் அனுப்பியுள்ளதாக ஸ்ரீ லங்கா பொதுஜன கல்வி சேவை சங்கம் தெரிவித்துள்ளது. இலங்கை ஆசிரியர் சங்கத்தின் செயற்பாடு தோல்வியடைந்துள்ளதாக ஸ்ரீ லங்கா பொதுஜன கல்வி சேவை சங்கத்தின் தேசிய ஒருங்கிணைப்பாளர் சிசிர குமார ரத்னாயக்க தெரிவித்துள்ளார். ", "URL": "https://www.itnnews.lk/2023/10/05/367374/", "Category": "Breaking News,அண்மைய செய்திகள்,தேசிய செய்திகள்", "Parent URL": null}