{"Source": "ITN news", "Timestamp": "செப்டம்பர் 15, 2022 12:25", "Headline": "மகாராணியின் உடலுக்கு அஞ்சலி செலுத்துவதற்கு பொதுமக்கள் நீண்ட வரிசையில் காத்திருப்பு", "News Content": "இரண்டாவது எலிசபெத் மகாராணியின் உடலுக்கு அஞ்சலி செலுத்துவதற்காக பொதுமக்கள் பல கிலோ மீற்றர் தூரத்திற்கு நீண்ட வரிசையில் காத்திருப்பதாக இங்கிலாந்து தகவல்கள் தெரிவிக்கின்றன. ராணியின் உடல் லண்டன் எடுத்துவரப்பட்டுள்ளது. வெஸ்ட் மின்ஸ்டர்  மண்டபத்தில் ராணியின் உடல் பொதுமக்களின் அஞ்சலிக்காக வைக்கப்பட்டுள்ளது. பல்லாயிரக்கணக்கான மக்கள் ராணிக்கு இறுதி மரியாதை செலுத்துவதற்காக வருகைத்தருகின்றனர். நீண்ட வரிசையில் காத்திருக்கும் மக்களின் அடிப்படை தேவைகளை பூர்த்தி செய்வதற்கான வசதிகளும் ஏற்படுத்தப்பட்டுள்ளன. பொதுமக்கள் முழுமையான சோதனையின் பின்னரே வெஸ்ட் மின்ஸ்டர் மண்டபத்திற்குள் நுழைய அனுமதிக்கப்படுகின்றனர்.  இதேவேளை ராணியின் இறுதிக்கிரியை எதிர்வரும் 19ம் திகதி இடம்பெறவுள்ளமை குறிப்பிடத்தக்கது. ", "URL": "https://www.itnnews.lk/2023/10/05/435070/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}