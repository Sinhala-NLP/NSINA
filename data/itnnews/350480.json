{"Source": "ITN news", "Timestamp": "ජූලි 20, 2021 09:39", "Headline": "ගතවූ පැය 24 ට වැඩිම කොරෝනා ආසාදිතයින් සංඛ්‍යාව ඉන්දුනීසියාවෙන් වාර්තා වෙයි", "News Content": "ගතවූ පැය 24 තුළ දී වැඩිම කොරෝනා වයිරස් ආසාදිතයින් හා මරණ සංඛ්‍යාවක් වාර්තා වී ඇත්තේ ඉන්දුනීසියාවෙන් බව ලෝක සෞඛ්‍ය සංවිධානය නිවේදනය කරනවා. ඉන්දුනීසියාවෙන් ඊයේ දිනයේදී වයිරස් ආසාදිතයින් තිස්හතර දහස් දෙසිය පනස් හත් දෙනෙකු හමුවී ඇති අතර සිදුව ඇති මරණ සංඛ්‍යාව 1338ක්. එමෙන්ම ගතවූ පැය 24 තුලදී ලොව පුරා රටවල් 220කින් වයිරස ආසාදිතයින් හාරලක්ෂ දහ අටදහස් දෙසිය හැත්තෑ දෙනෙකු වාර්තා වී තිබෙනවා. වයිරසය හේතුවෙන් ජීවිත අහිමිවූ සංඛ්‍යාව හය දහස් අටසිය හතලිහක්. ඒ සමගම ලොව සමස්ත වයිරස ආසාදිතයින් සංඛ්‍යාව දහ නව කෝටි දාහත් ලක්ෂ දොලොස් දහස් නවසිය හැට හත දක්වා ඉහළ ගියා. සිදුව ඇති මරණ සංඛ්‍යාව හතලිස් එක් ලක්ෂ දොළාස් දහස් හත්සිය අනූ දෙකක්.       ", "URL": "https://www.itnnews.lk/2023/10/05/350480/", "Category": "ජාත්‍යන්තර පුවත්", "Parent URL": null}