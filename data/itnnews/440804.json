{"Source": "ITN news", "Timestamp": "ඔක්තෝබර් 16, 2022 12:18", "Headline": "ඇමෙරිකාවේ දකුණු හා මධ්‍යම ආසියානු කලාප භාර සහකාර රාජ්‍ය ලේකම් ලබන සතියේ දිවයිනට", "News Content": "ඇමෙරිකාවේ දකුණු හා මධ්‍යම ආසියානු කලාප භාර සහකාර රාජ්‍ය ලේකම් ඩොනල්ඩ් ලූ මහතා මෙරට සංචාරයක නිරත වීමට නියමිතව තිබෙනවා. දකුණු හා මධ්‍යම ආසියානු කලාප භාර සහකාර රාජ්‍ය ලේකම් ඩොනල්ඩ් ලූ මහතා ලබන සතියේ දිවයිනට පැමිණීමට නියමිත බවයි වාර්තා වන්නේ. ඒ මහතා සමඟ එරට රජයේ ඉහළ පෙළේ දූත පිරිසක් ද දිවයිනට පැමිණීමට නියමිතයි. ඇමෙරිකා නියෝජිතයින් පිරිස මෙම සංචාරය තුළදී ජනාධිපති රනිල් වික්‍රමසිංහ මහතා ඇතුළු රජයේ ඉහළ පෙළේ නිලධාරීන් සහ විපක්ෂයේ නියෝජිතයින් හමුවීමට නියමිත බව ද වාර්තා වනවා. මීට සති කිහිපයකට පෙර ඩොනල්ඩ් ලූ මහතා ඉන්දියාවේ සංචාරයක නිරත වූ අතර එහිදී ශ්‍රී ලංකාවේ තත්ත්වය සම්බන්ධයෙන් ඉන්දීය බලධාරීන් සමඟ ද සාකච්ඡා කර තිබෙනවා.           ", "URL": "https://www.itnnews.lk/2023/10/05/440804/", "Category": "දේශීය පුවත්", "Parent URL": null}