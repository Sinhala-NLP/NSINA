{"Source": "ITN news", "Timestamp": "මැයි 11, 2023 09:59", "Headline": "ගල්කිස්සේ රන් කොල්ලයට සම්බන්ධ සැකකරුවෙකු අත්අඩංගුවට", "News Content": "පසුගියදා ගල්කිස්සේදී සිදු වූ රුපියල් ලක්ෂ හැටේ රන් කොල්ලයේ සැකකරුවෙකු අත්අඩංගුවට ගෙන තිබෙනවා. තියුණු ආයුධ රැගෙන ගල්කිස්සේ වෙළෙඳ සැලකට කඩා වැදී ව්‍යාපාරිකයා බිය ගන්වා රුපියල් ලක්ෂ 60 කට ආසන්න රන් භාණ්ඩ කොල්ල කා දෙදෙනෙකු පළා ගොස් තිබුණේ පසුගිය පළමුවනදායි. ඒ පිළිබඳ පරීක්ෂණ පැවැත්වූ ගල්කිස්ස අපරාධ විමර්ශන අංශය ඉන් එක් සැකකරුවෙකු අත්අඩංගුවට ගෙන තිබෙනවා. ඒ කොල්ලකන ලද රන් භාණ්ඩවලින් කොටසක්ද සමඟයි. සැකකරු සමඟ හෙරොයින් ග්‍රෑම් 05යි මිලිග්‍රෑම් 200 ක්ද අත්අඩංගුවට ගත් බවයි පොලිසිය පවසන්නේ. දෙහිවල කවුඩාන ප්‍රදේශයේ දී මොහු අත්අඩංගුවට ගත් අතර රන් භාණ්ඩවලින් කොටසක් සහ කඩුවක් සොයා ගැනුනේ නීලම්මහර ප්‍රදේශයේ කාන්තාවකගේ නිවසක සඟවා තිබියදීයි. ", "URL": "https://www.itnnews.lk/2023/10/05/482202/", "Category": "Breaking News,දේශීය පුවත්", "Parent URL": null}