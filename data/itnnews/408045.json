{"Source": "ITN news", "Timestamp": "අප්‍රේල් 24, 2022 09:29", "Headline": "ආර්ථික අර්බුදයෙන් මිදීමට ශ්‍රී ලංකාවට සහාය වෙනවා – IMF", "News Content": "ආර්ථික අර්බුදයෙන් මිදීමට ශ්‍රී ලංකාව දරණ උත්සාහයට සහාය වන බවට ජාත්‍යන්තර මූල්‍ය අරමුදල පවසනවා. එම අරමුදලේ ශ්‍රී ලංකා දූතමණ්ඩල ප්‍රධානී මසයිරෝ නොසාකි මහතා විශේෂ නිවේදනයක් නිකුත් කරමින් මේ බව සඳහන් කරනවා. පසුගිය 18 වනදා සිට 22 වනදා දක්වා ඇමෙරිකාවේ වොෂින්ටන් නුවරදී ශ්‍රී ලංකා නියෝජිත පිරිස සහ ජාත්‍යන්තර මූල්‍ය අරමුදලේ සාමාජිකයින් අතර සාකච්ඡා පැවැත්වුණා. සාර්ව ආර්ථික ස්ථාවරත්වය , සමාජ ආරක්ෂණ ජාලය ශක්තිමත් කිරීම , දුප්පතුන් සහ අවධානමට ලක්වූවන් ආරක්ෂා කිරීම ඇතුළු කරුණු රැසක් පිළිබඳ එම සාකච්ඡාවල දී අවධානයට ලක්වූ බවයි එම නිවේදනයේ සඳහන් වන්නේ. ශ්‍රී ලංකාව ජා ත්‍යන්තර මූල්‍ය අරමුදලේ ණය වැඩසටහන සඳහා කළ ඉල්ලීම සම්බන්ධයෙන් ද ඵලදායී සාකච්ඡා පැවති බව එම නිවේදනයේ සඳහන්.       ", "URL": "https://www.itnnews.lk/2023/10/05/408045/", "Category": "Breaking News,දේශීය පුවත්", "Parent URL": null}