{"Source": "ITN news", "Timestamp": "මාර්තු 11, 2023 09:32", "Headline": "යුක්රේනයේ නගර කිහිපයක් බලශක්ති අර්බුදයකට මුහුණපායි", "News Content": "රුසියා ප්‍රහාර නිසා යුක්රේනයේ නගර කිහිපයක් බලශක්ති අර්බුදයට මුහුණපා තිබෙනවා. රුසියාව සති තුනක යුද නිහැඩියාව අවසන් කරමින්  යුක්රේනයේ නගර කිහිපයකට පෙරේදා සිට දැඩි ප්‍රහාර එල්ල කරමින් සිටිනවා. ගත වූ පැය කිහිපය පුරා මිසයිල ප්‍රහාර 81 ක් යුක්රේනයට එල්ල කිරීමට රුසියා හමුදා කටයුතු කර තිබෙනවා. මේ හේතුවෙන් යුක්රේනයේ දෙවන විශාලතම නගරය වන කර්කියු හි විදුලිය විසන්ධි වී ඇති බව වාර්තා වනවා. විදුලිය අහිමිවීමෙන් පීඩාවට පත්  වූ සංඛ්‍යාව ලක්ෂ 05 ඉක්මවන බවයි විදෙස් වාර්තා සඳහන් කරන්නේ. යුක්රේනයට බලපා තිබෙන ශීත කාලගුණයත් සමග විදුලිය විසන්ධිවීම නිසා නිවාස හා ගොඩනැගිලි උණුසුම් කිරීමට නොහැකිවීම හේතුවෙන් ජනතාව දැඩි අපහසුතාවන්ට පත්ව සිටිනවා.         ", "URL": "https://www.itnnews.lk/2023/10/05/467055/", "Category": "ජාත්‍යන්තර පුවත්", "Parent URL": null}