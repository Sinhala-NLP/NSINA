{"Source": "ITN news", "Timestamp": "ජූලි 3, 2022 22:07", "Headline": "මහාචාර්ය ජනිතා ලියනගේ ආමේනියාවේ නව ශ්‍රී ලංකා තානාපති ලෙස පත්කෙරේ", "News Content": "රුසියා තානාපතිනිය ලෙස කටයුතු කරන මහාචාර්ය ජනිතා ලියනගේ මහත්මිය ආමේනියාවේ නව ශ්‍රී ලංකා තානාපති ලෙස ද පත්කර තිබෙනවා. ඊට අදාළ අක්තපත්‍රය ඒ මහත්මිය විසින් ආමේනියා ජනාධිපතිවරයාට අද භාරදුන්නා. මහාචාර්ය ජනතා ලියනගේ මහත්මිය රුසියාවේ ශ්‍රී ලංකා තානාපතිනිය ලෙස කටයුතු කරනවා. ආමේනියා තානාපති ධුරයට අදාල අක්තපත්‍රය එරට ජනාධිපති වහග් කචාටූරියන් මහතා වෙත භාරදීමෙන් පසු ඇය වෙත සුබපැතුම් ද එක්කෙරුණා.  ශ්‍රී ලංකාව සහ ආමේනියාව අතර සබදතා වර්ධනය සදහා ඉදිරියටත් කටයුතු කරන බව ජනතා ලියනගේ මහත්මිය මෙහිදී පෙන්වා දී තිබෙනවා. ද්වීපාර්ශ්වික සබදතා වැඩිදියුණුකර ගැනීම සදහා සෑම උත්සාහයක්ම ගන්නා බවයි ඇය අවධාරණය කළේ. ශ්‍රී ලංකාවේ සංචාරක වෙළෙද අධ්‍යාපන සංස්කෘතික විද්‍යාව උසස් තාක්ෂය යන ක්ෂේත්‍රවල සහයෝගීතාව සදහා සැළකිය යුතු අවධානයක් යොමුකරන බවයි ආමේනියා රජය සදහන් කරන්නේ.             ", "URL": "https://www.itnnews.lk/2023/10/05/420994/", "Category": "දේශීය පුවත්", "Parent URL": null}