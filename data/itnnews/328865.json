{"Source": "ITN news", "Timestamp": "මාර්තු 31, 2021 09:53", "Headline": "කළු ජාතික ජෝර්ජ් ෆ්ලොයිඩ් ඝාතන සිද්ධියේ දෙවන නඩු විභාගය ඇරඹෙයි", "News Content": "ඇමෙරිකාවේ කළු ජාතික ජෝර්ජ් ෆ්ලොයිඩ් ඝාතන සිද්ධියේ දෙවන නඩු විභාගය ආරම්භ වී තිබෙනවා. ඩෙරික් චෝවීන් නම් පොලිස් නිලධාරියා කළු ජාතික ජෝර්ජ් ෆ්ලොයිඩ්ගේ හිස සිය දණහිසින් සිරකර ගනිමින් ඔහු ඝාතනය කිරීමට කටයුතු කර තිබෙනවා. එම සිද්ධියට අදාළව පුද්ගලයින් හතර දෙනෙකු ඇසින් දුටු සාක්ෂි ලබාදීම ඇමෙරිකා අධිකරණයකදී සිදු කෙරුණා. එහිදී දහඅට හැවිරිදි තරුණියක කියා සිටියේ ජෝර්ජ් ෆ්ලොයිඩ් තමා ඝාතනය නොකරන ලෙස සමාව ඇයැද සිටි බවයි. ඇයද කළු ජාතික තරුණියක වීම විශේෂත්වයක්. 2020 වසරේදී සිදු වූ මෙම සිද්ධියත් සමඟ ඇමෙරිකාවේ කළු ජාතිකයින්ට සිදු වූ අසාධාරණකම්වලට විරුද්ධව බොහෝ පිරිසක් නැගී සිටියා.             ", "URL": "https://www.itnnews.lk/2023/10/05/328865/", "Category": "ජාත්‍යන්තර පුවත්", "Parent URL": null}