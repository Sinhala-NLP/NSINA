{"Source": "ITN news", "Timestamp": "අගෝස්තු 21, 2022 22:11", "Headline": "ජපානයෙන් මෙරටට රුපියල් මිලියන 10ක් වටිනා අත්‍යාවශ්‍ය ඖෂධ පරිත්‍යාගයක්", "News Content": "ජපානය රුපියල් මිලියන 10ක් වටිනා අත්‍යාවශ්‍ය ඖෂධ තොගයක් ශ්‍රී ලංකාවට පරිත්‍යාග කලා. ඖෂධ තොගයට අමතරව මෙරට අඩු පහසුකම් සහිත පාසල් 100ක් සඳහා අත්‍යාවශ්‍ය උපකරණ තොගයක් ද පරිත්‍යාග කෙරුණා. එම ඖෂධ සහ භාණ්ඩ කටුනායක ගුවන් තොටුපළ වෙත රැගෙන ඒම සිදු කෙරුණා.  ජපානයේ නිපෝන් ඩොනේෂන් පදනම , මාරු ව්‍යාපෘතිය සහ එරට ව්‍යවසායකයන් එක්වයි ඖෂධ සහ භාණ්ඩ පරිත්‍යාග කෙරුණේ. ජපානයේ කීර්තිමත් ව්‍යවසායකයකු වන යුමා මුරනුෂි මහතා යි මෙය සංවිධානය කර තිබුණේ. ජපාන නියෝජිතයන් පිරිස ඖෂධ සහ උපකරණ පරිත්‍යාග කිරීමෙන් පසු ශ්‍රී ලංකාවේ ආයෝජන අවස්ථා පිළිබඳව ද සාකච්ඡා කළා.         ", "URL": "https://www.itnnews.lk/2023/10/05/430318/", "Category": "දේශීය පුවත්", "Parent URL": null}