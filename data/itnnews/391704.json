{"Source": "ITN news", "Timestamp": "ஜனவரி 27, 2022 13:39", "Headline": "ரஷ்யாவின் கோரிக்கையை நிராகரித்தது அமெரிக்கா..", "News Content": "யுக்ரேனுடனான நேட்டோ படையினரின் கூட்டிணைவு விளக்கிக்கொள்ளப்பட வேண்டுமென்ற ரஷ்யாவின் கோரிக்கையை அமெரிக்கா நிராகரித்துள்ளது. ரஷ்யா தமது அயல்நாடான யுக்ரேனை ஆக்கிரமிக்கும் நோக்கில் எல்லைப்பகுதியில் அந்நாட்டு இராணுவத்தினரை நிலைநிறுத்தியுள்ளதாக குற்றச்சாட்டுகள் முன்வைக்கப்பட்டுள்ளன. இந்நிலையில் அதுதொடர்பான பேச்சுவார்த்தையொன்று அமெரிக்க இராஜாங்க செயலாளர் என்டனி பிலிங்கன் பங்கேற்புடன் ரஷ்யா அதிகாரிகளின் பங்கேற்பில் இடம்பெற்றது. யுக்ரேன் நெருக்கடி நிலைக்கு தீர்வுகளை பெற்றுக்கொடுப்பது குறித்து இராஜதந்திர ரீதியான அணுகுமுறையே முன்னெடுக்கப்பட்டுள்ளது. இந்நிலையில் நேட்டோ படைப்பிரிவின் விரிவுப்படுத்தும் செயற்பாட்டினால் பாதுகாப்பு அச்சுறுத்தல் உள்ளதாக ரஷ்யா குறிப்பிட்டுள்ளது. யுக்ரேனும், ஏனைய தரப்பினரும் நேட்டோ கூட்டணியில் இணைவதை ரஷ்யா வலியுறுத்தியிருந்த நிலையில் அதனை அமெரிக்கா நிராகரித்துள்ளது. யுக்ரேன் மீதான தமது படையெடுப்பை முற்றாக ரஷ்யா நிராகரித்துள்ளதாகவும் சர்வதேச ஊடகங்கள் செய்தி வெளியிட்டுள்ளன. எனினும் பாதுகாப்பு நடைமுறைகளை கருத்திற்கொண்டு தமது எல்லைப்பகுதியில் இராணுவம் நிலைநிறுத்தப்பட்டுள்ளதாக ரஷ்யா குறிப்பிட்டுள்ளது. எனினும் ரஷ்யா யுக்ரேன் மீது படையெடுக்கும் பட்சத்தில் பொருளாதார தடைகளை சந்திக்க வேண்டுமென ஐரோப்பா நாடுகளும், அமெரிக்காவும் எச்சரித்துள்ளமை குறிப்பிடத்தக்கது. ", "URL": "https://www.itnnews.lk/2023/10/05/391704/", "Category": "Breaking News,சர்வதேச செய்திகள்", "Parent URL": null}