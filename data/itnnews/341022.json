{"Source": "ITN news", "Timestamp": "ජූනි 6, 2021 18:23", "Headline": "බිම්ස්ටෙක් සමුළුව මෙම වසර අවසානයේදී ශ්‍රී ලංකාවේ පැවැත්වීමට සැලසුම්", "News Content": "පස් වන බිම්ස්ටෙක් සමුළුව මෙම වසර අවසානයේදී ශ්‍රී ලංකාවේ පැවැත්වීමට අපේක්‍ෂා කරන බව ජනාධිපති ගෝඨාභය රාජපක්‍ෂ මැතිතුමා පවසනවා. බිම්ස්ටෙක් සංවිධානයේ 24 වන සංවත්සරය වෙනුවෙන් පණිවුඩයක් නිකුත් කරමිනුයි ජනාධිපතිතුමා මේ බව ප්‍රකාශ කළේ. කෝවිඩ් වසංගතය පැතිරීම පාලනය කරන ආකාරය හා සාමාජික රටවල සංචරණ සීමා ලිහිල්වන ආකාරය සැළකිල්ලට ගනිමින් බිම්ස්ටෙක් සමුළුව පැවැත්වීමට අපේක්‍ෂා කරන බවයි ජනාධිපතිතුමා වැඩිදුරටත් සඳහන්න් කරන්නේ. බිම්ස්ටෙක් සංවිධානයේ වර්තමාන සභාපතිවරයා වශයෙන් 17 වන බිම්ස්ටෙක් අමාත්‍ය රැස්වීම ඇතුලු ප්‍රධාන රැස්වීම් 8 ක් ශ්‍රී ලංකාව පවත්වා තිබෙනවා. එම රැස්වීම්වල ප්‍රතිඵලයක් ලෙස බිම්ස්ටෙක් ප්‍රඥප්තිය සඳහා වූ කෙටුම්පත සාමාජික රටවල් සාමූහිකව සම්පාදනය කිරීම ඇතුලු තීරණ රැසකට එළඹීමට හැකිවුණා. එම තීරණ පස් වන බිම්ස්ටෙක් සමුළුවේදී සම්මත කර ගැනීම අපේක්‍ෂාව බව ද ජනාධිපතිතුමා යොමු කළ පණිවුඩයේ සඳහන්. මේ අතර බිම්ස්ටෙක් සමුළුව වෙනුවෙන් සුබ පැතුම් පණිවුඩයක් නිකුත් කරන අමාත්‍ය දිනේෂ් ගුණවර්ධන මහතා සඳහන් කරන්නේ පසුගිය වසර 24 ක කාලය තුළ අපගේ කලාපයේ සාමය  ස්ථාවරත්වය හා සමෘද්ධිය සඳහා බිම්ස්ටෙක් සංවිධානය විශාල දායකත්වයක් ලබා දී ඇති බවයි.     ", "URL": "https://www.itnnews.lk/2023/10/05/341022/", "Category": "Breaking News,දේශීය පුවත්", "Parent URL": null}