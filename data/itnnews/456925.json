{"Source": "ITN news", "Timestamp": "ජනවාරි 22, 2023 09:24", "Headline": "උසස් පෙළ විභාගය හෙට ඇරඹෙයි", "News Content": "2022 වසරට අදාළ අධ්‍යයන පොදු සහතික පත්‍ර උසස් පෙළ විභාගය හෙට ආරම්භ වනවා. විභාගයේ දී නියමිත කාලයට අමතරව තවත් විනාඩි 10 ක කාලයක් ලබාදීමට තීරණය කර ඇති බව විභාග කොමසාරිස් ජනරාල් අමිත් ජයසුන්දර මහතා ප්‍රකාශ කළා. අධ්‍යයන පොදු සහතික පත්‍ර උසස් පෙළ විභාගය දිවයින පුරා මධ්‍යස්ථා 2200ක දී පැවැත්වෙනවා. මෙවර විභාගයට අයැදුම්කරුවන් 331,709 දෙනෙකු සුදුසුකම් ලබා තිබෙනවා. ඉන් 278,196 දෙනෙකු පාසල් අයැදුම්කරුවන් වන අතර 53,513 දෙනෙකු පෞද්ගලික අයැදුම්කරුවන් බවයි විභාග කොමසාරිස් ජනරාල්වරයා ප්‍රකාශ කළේ. විභාගය ලබන 17 වනදා දක්වා පැවැත්වෙන අතර විභාග සම්බන්ධීකරණ කටයුතු සදහා මධ්‍යස්ථාන 317 ක් පිහිටුවා තිබෙනවා. විභාග මධ්‍යස්ථාන වල ආරක්ෂාව සඳහා විශේෂ වැඩපිළිවෙලක් ද ක්‍රියාත්මක කිරීමට කටයුතු යොදා තිබෙනවා.       ", "URL": "https://www.itnnews.lk/2023/10/05/456925/", "Category": "දේශීය පුවත්", "Parent URL": null}