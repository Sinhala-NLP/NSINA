{"Source": "ITN news", "Timestamp": "මාර්තු 13, 2022 19:23", "Headline": "යුක්රේන හමුදා කඳවුරකට ගුවන් ප්‍රහාරයක් – 35 දෙනෙකු ජිවිතක්ෂයට", "News Content": "යුක්රේනයේ හමුදා කඳවුරක් ඉලක්ක කර ගනිමින් ඒල්ල වූ රුසියානු ගුවන් ප්‍රහාරයකින් 35 දෙනෙකු ජිවිතක්ෂයට පත් ව තවත් 134 දෙනෙකු තුවාල ලබා ඇති බව විදෙස් මාධ්‍ය වාර්තා කරනවා. පෝලන්ත දේශසීමාව ආසන්නයේ පිහිටා ඇති සාමය හා ආරක්ෂාව තහවුරු කිරීමේ යැවෝරිව් ජාත්‍යන්තර මධ්‍යස්ථානයටයි මෙම ප්‍රහාර ඒල්ල වී ඇත්තේ. යැවෝරිව් ජාත්‍යන්තර මධ්‍යස්ථානයට රුසියානු මිසයිල 30කට ආසන්න සංඛ්‍යාවක් ඒල්ල කර ඇති අතර යුක්රේන ආරක්ෂක අමාත්‍යංශයේ නිලධාරියෙකු සඳහන් කළේ ඒම මධ්‍යස්ථානයේ විදෙස් පුහුණුකරුවන්ද සිට ඇති බවයි. කෙසේ වෙතත් අද දිනයේ ද කියෙව්, ලිවිව් සහ තවත් යුක්රේනයේ ප්‍රදේශ කීපයකටම අඛණ්ඩව ප්‍රහාර එල්ලකිරීම සිදුව තිබෙනවා. එමෙන්ම රුසියානු හමුදා වටලා ඇති මරියුපෝල් නුවර වැසියන් විදුලිය, ආහාර සහ ජල හිගයකට මුහුණ පා සිටින අතර අධික ශීත කාළගුණයෙන් ද ඔවුන් පීඩාවට ලක්ව සිටිනවා. ", "URL": "https://www.itnnews.lk/2023/10/05/401071/", "Category": "ජාත්‍යන්තර පුවත්", "Parent URL": null}