{"Source": "ITN news", "Timestamp": "ඔක්තෝබර් 25, 2021 10:37", "Headline": "ඇෆ්ගනිස්ථානයේ විරැකියාව ශීඝ්‍රයෙන් ඉහළට", "News Content": "ඇෆ්ගනිස්ථානයේ පාලන බලය තලෙයිබාන් සංවිධානය අත්පත් කර ගැනීමෙන් පසු එරට විරැකියාව ශීඝ්‍රයෙන් ඉහළ යමින් පවතින බව වාර්තා වනවා. ඇෆ්ගන් වැසියන්ට දෛනික අවශ්‍යතාවන් සපුරා ගැනීමට තරම් ප්‍රමාණවත් දෛනික ආදායමක්වත් නොලැබෙන බවයි එරටින් ලැබෙන වාර්තා පෙන්වා දෙන්නේ. දෛනික අවශ්‍යතාවන් සපුරා ගැනීමට නිවෙස්වල භාවිතා කළ භාණ්ඩ පවා අලෙවි කරන ආකාරය විදෙස් මාධ්‍ය වාර්තා කර සිටියා. පසුගිය කාලය තුළදී ඇෆ්ගන් ආර්ථිකය ශීඝ්‍ර පසුබෑමකට ලක්ව තිබෙනවා. උද්ධමනය ද වාර්තාගත ලෙස ඉහළ ගොස් ඇති බව සඳහන්. බටහිර රටවල් රැසක් ඇෆ්ගනිස්ථානයට මානුෂීය ආධාර ලබා නොදීම ද මෙයට එක් හේතුවක් වී තිබෙනවා.     ", "URL": "https://www.itnnews.lk/2023/10/05/371546/", "Category": "ජාත්‍යන්තර පුවත්", "Parent URL": null}