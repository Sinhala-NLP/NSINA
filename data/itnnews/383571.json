{"Source": "ITN news", "Timestamp": "දෙසැම්බර් 19, 2021 14:11", "Headline": "ඩෙංගු මර්දනයට බස්නාහිර පළාත තුළ විශේෂ මෙහෙයුමක්", "News Content": "පවතින වැසි තත්ත්වය සමඟ පැතිරයන ඩෙංගු උවදුර මර්දනය සඳහා බස්නාහිර පළාත තුළ එවැනි අවදානම් ස්ථාන හඳුනාගැනීමේ විශේෂ මෙහෙයුමක් ශ්‍රි ලංකා පොලිසියේ මෙහෙයවීමෙන් අද ක්‍රියාත්මක වුණා. කුරුදුවත්ත පොලිස් බල ප්‍රදේශය ආශ්‍රිතවයි අද උදෑසන වැඩසටහන ක්‍රියාත්මක කෙරුණේ. මේ සඳහා පොලිස් නිල සුනඛයින් යොදාගෙන ඩෙංගු මදුරු කීටයන් බෝවන ස්ථාන හඳුනාගැනීම සිදුවනවා. එමෙන්ම ඩ්‍රෝන තාක්ෂණය යොදාගෙන ඩෙංගු මදුරුවන් බෝවීමේ අවදානමක් පවතින ස්ථාන හඳුනාගැනීම සිදුවනවා. මෙම අවස්ථාවට ශ්‍රී ලංකා පොලිස් පරිසර කොට්ඨාසයේ අධ්‍යක්ෂ ජේ‍යෂ්ඨ පොලිස් අධිකාරී රොෂාන් රාජපක්ෂ මහතා ද එක්වුණා.  ශ්‍රී ලංකා පොලිස් පරිසර කොට්ඨාසය සහ සිවිල් ආරක්ෂක ඒකකය එක්ව මෙම වැඩසටහන ක්‍රියාත්මක කරනවා. ඒ අනුව නිවැසියන් දැනුවත් කිරීම සහ එවැනි ස්ථාන පිරිසිදු නොකරන පිරිස්වලට එරෙහිව නීතිමය පියවර ගන්නා බව බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් මහතා පවසනවා.     ", "URL": "https://www.itnnews.lk/2023/10/05/383571/", "Category": "Breaking News,දේශීය පුවත්", "Parent URL": null}