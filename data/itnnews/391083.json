{"Source": "ITN news", "Timestamp": "ජනවාරි 25, 2022 09:25", "Headline": "බෙයිජිං සීත ඍතු ඔලිම්පික්‍ ක්‍රීඩා උළෙලට ඇමරිකානු ක්‍රීඩක ක්‍රීඩිකාවන් 222ක්", "News Content": "බෙයිජිං සීත ඍතු ඔලිම්පික්‍ ක්‍රීඩා උළෙලට එක්වන ඇමරිකානු නියෝජිත කණ්ඩායමේ නම් ලැයිස්තුව එළිදැක්වේ. ඒ අනුව ඇමරිකානු ක්‍රීඩක ක්‍රීඩිකාවන් 222 දෙනෙක් ඊට එක්වනු ඇත. උස් හිම කඳු මුදුනෙන් ලිස්සායාමේ ක්‍රීඩාව ඇමරිකා කණ්ඩායමට වාසිදායක ඉසව්වකි.  සීත ඍතු ක්‍රීඩා උළෙල අවස්ථා දෙකකට එක්වී රන් පදක්කම් දිනා ගත් Mikaela Shiffrin මෙනවිය ඇතුළු ක්‍රීඩක ක්‍රීඩිකාවෝ 17 දෙනෙක් එම ඉසව්ව සඳහා තරග වැදීමට නියමිතව සිටිති. බෙයිජිං සීත ඍතු ඔලිම්පික් ක්‍රීඩා උළෙලට එක්වීමේ අවස්ථා හිමිවීම පිළිබඳව සතුටු වන බව ඇමරිකාවේ උස් හිම කඳු මුදුනෙන් ලිස්සායාමේ ක්‍රීඩා කණ්ඩායමේ ප්‍රකාශිකාවක් පැවසුවාය. මෙවර සීත ඍතු ඔලිම්පික් ක්‍රීඩා උළෙලට අදාල සංවිධාන කටයුතු විධිමත් හා සුරක්ෂිත ලෙස සිදු කෙරෙමින් පවතී. ක්‍රීඩක ක්‍රීඩිකාවන්ගේ ආරක්ෂාව හා සෞඛ්‍යය උපරිම ලෙස සහතික කර ඇත. බෙයිජිංහි සිට සිය හොඳම ලකුණු ලබා ගැනීමට තම ක්‍රීඩක ක්‍රීඩිකාවන් අපේක්ෂාවෙන් සිටින බව ද ඇය කියා සිටියි. ", "URL": "https://www.itnnews.lk/2023/10/05/391083/", "Category": "Breaking News,ජාත්‍යන්තර පුවත්", "Parent URL": null}