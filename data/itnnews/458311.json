{"Source": "ITN news", "Timestamp": "ජනවාරි 30, 2023 12:33", "Headline": "කරන්දෙණියේ සුද්දාගේ ගෝලයා ‘ආඳාදොළ රංග’ හෙරොයින් සමග අත්අඩංගුවට", "News Content": "සංවිධානාත්මක අපරාධකරුවෙකු වන කරන්දෙණියේ සුද්දා සමඟ සමීප සබඳතා පවත්වමින් මත්ද්‍රව්‍ය ජාවාරමේ යෙදුන ආඳාදොළ රංග නමැත්තා ද හෙරොයින් ග්‍රෑම් 15ක් සමග අත්අඩංගුවට ගෙන තිබෙනවා. ඒ අම්බලන්ගොඩ ප්‍රදේශයේ ඊයේ සිදුකළ වැටලීමකදීයි. සැකකරු වැඩිදුර විමර්ශන සදහා අම්බලන්ගොඩ පොලිස් ස්ථානය වෙත භාරදුන් බවයි පොලිස් විශේෂ කාර්ය බලකාය සදහන් කළේ. මේ අතර සංවිධානාත්මක අපරාධකල්ලි සාමාජිකයෙකු මෙන්ම මත්ද්‍රව්‍ය ජාවාරම්කරුවෙකු වන සුදත් කිත්සිරි තුෂාර  නොහොත් වැලිවිට සුද්දා නමැත්තාද හෙරොයින් සමග අත්අඩංගුවට ගනු ලැබුවා. කඩුවෙල පදිංචිකරුවෙකු වන 46  හැවිරිදි වැලිවිට සුද්දා සන්තකයේ තිබී හෙරොයින් ග්‍රෑම් 13ක් සොයා ගත් බවයි පොලිස් විශේෂ කාර්ය බලකාය සදහන් කළේ. ", "URL": "https://www.itnnews.lk/2023/10/05/458311/", "Category": "Breaking News,දේශීය පුවත්", "Parent URL": null}