{"Source": "ITN news", "Timestamp": "ජූනි 9, 2021 09:18", "Headline": "බ්‍රසීලයෙන් වාර්තාවන කොරෝනා මරණ සංඛ්‍යාව යළිත් ඉහළට", "News Content": "බ්‍රසීලයෙන් වාර්තාවන කොරෝනා මරණ සංඛ්‍යාව යළිත්වරක් ඉහළ ගොස් ඇති බව ලෝක සෞඛ්‍ය සංවිධානය නිවේදනය කරනවා. ගතවූ පැය 24ට එරට සිදුව ඇති කොරෝනා මරණ සංඛ්‍යාව 2693ක්. වැඩිම කොරෝනා මරණ සංඛ්‍යාවක් වාර්තාවන රටවල් අතර දෙවන ස්ථානයේ පසුවන්නේ බ්‍රසීලයයි. එරටින් මරණ 477,307ක් වාර්තා වී තිබෙනවා. ඇමෙරිකාව හා ඉන්දියාව මරණ ලැයිස්තුවේ පළමු හා තුන්වන ස්ථානවල පසුවනවා. ගතවූ පැය 24ට ලොව පුරා රටවල් 220කින් හමුව ඇති කොරෝනා ආසාදිතයින් සංඛ්‍යාව තුන්ලක්ෂ හැත්තෑපන් දහස ඉක්මවා තිබෙනවා. සිදුව ඇති මරණ සංඛ්‍යාව දහ දහස් දෙසිය දහනවයක්. ඒ සමඟම ලොවපුරා සමස්ත ආසාදිතයින් සංඛ්‍යාව 174,746,863ක් දක්වා ඉහළ ගියා. සිදුව ඇතිමරණ සංඛ්‍යාව 3,762,877ක්.     ", "URL": "https://www.itnnews.lk/2023/10/05/341507/", "Category": "Breaking News,ජාත්‍යන්තර පුවත්", "Parent URL": null}