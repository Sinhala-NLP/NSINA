{"Source": "ITN news", "Timestamp": "ඔක්තෝබර් 18, 2021 16:19", "Headline": "ඖෂධ අධිකාරියේ සිද්ධියට සම්බන්ධ ඉංජිනේරුවරයා 25 දක්වා රක්ෂිත බන්ධනාගාරයට", "News Content": "ඖෂධ නියාමන අධිකාරියේ දත්ත ගබඩාව මකා දැමීමේ සිද්ධිය සම්බන්ධයෙන් අත්අඩංගුවට ගෙන සිටි මෘදුකාංග ඉංජිනේරුවරයා ලබන 25 වනදා තෙක් තවදුරටත් රක්ෂිත බන්ධනාගාරගත කෙරුණා. පැමිණිල්ල අද කැදවූ අවස්ථාවේදී අපරාධ පරීක්ෂන දෙපාර්තමේන්තුව වෙනුවෙන් පෙනී සිටි රජයේ නීතිඥ ජයනි වෑගොඩපොල මහත්මිය ප්‍රකාශ කළේ මෙම සැකකරු ළග තිබී ලැප්ටොප් දෙකක්, ටැබ් යන්ත්‍රයක්, ජංගම දුරකතන තුනක් සහ දත්ත බහාලුම් දෙකක් සොයා ගත් බවයි. උපකරණ රජයේ රස පරීක්ෂක දෙපාර්තමේන්තුවේ ඩිජිටල් වෝහාරික පරීක්ෂනාගාරය වෙත යොමු කිරීම සදහා නීතිඥවරිය කළ ඉල්ලීමට අධිකරණය අවසර ලබා දුන්නා. එමෙන්ම අදාළ සැකකරුගේ ප්‍රකාශ සටහන් කර ගැනීමට අවසර ලබාදෙන ලෙස කළ ඉල්ලීමටද මහේස්ත්‍රාත්වරයා අනුමැතිය ලබා දුන්නා. ***උදයකුමාර  ප්‍රචාරය වූ     ", "URL": "https://www.itnnews.lk/2023/10/05/370127/", "Category": "දේශීය පුවත්", "Parent URL": null}