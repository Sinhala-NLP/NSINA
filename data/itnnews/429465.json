{"Source": "ITN news", "Timestamp": "ஆகஸ்ட் 17, 2022 12:56", "Headline": "இரண்டு காற்றாலை மின் உற்பத்தி திட்டங்களை ஆரம்பிப்பதற்கு அதானி நிறுவனத்திற்கு அனுமதி..", "News Content": "இரண்டு காற்றாலை மின் உற்பத்தி திட்டங்களை ஆரம்பிப்பதற்கு இந்தியாவின் அதானி க்ரீன் எனர்ஜி நிறுவனத்திற்கு அரசாங்கம் அனுமதி வழங்கியுள்ளது. 500 மில்லியன் டொலர்களுக்கும் அதிகமான நிதி திட்டத்திற்கென செலவிடப்பட்டுள்ளது. மன்னார் பிரதேசத்தில் 286 டெகா வொட் காற்றாலை மின் உற்பத்தி இடம்பெறவுள்ளதோடு, பூநகரி பிரதேசத்தில் 234 மெகா வொட் மின் உற்பத்தி திட்டங்களை முன்னெடுப்பதற்கு அதானி க்ரீன் எனர்ஜி நிறுவனத்திற்கு தற்காலிக அனுமதிப்பத்திரம் வழங்கப்பட்டுள்ளது. நீண்டகாலமாக மின்சார சபை சட்டமூலத்தில் சீர்த்திருத்தங்களை மேற்கொள்ள முடியாமையால், நடைமுறைப்படுத்த முடியாமல் காணப்பட்ட 46 திட்டங்களில் 21 திட்டங்களினூடாக சட்டமூல சீர்த்திருத்தத்தின் பின்னர் அடுத்த வாரம் மின் கொள்வனவு ஒப்பந்தத்தை மேற்கொள்ள நடவடிக்கை எடுக்கப்பட்டுள்ளதாக அமைச்சர் கஞ்சன விஜேசேகர தெரிவித்துள்ளார். மேலும் 26 திட்டங்களுக்காக வழங்கப்பட்டுள்ள அனுமதிப்பத்திரத்திற்கமைய இலங்கை மின்சார சபையின் வசதிகள் மற்றும் தொலைத்தொடர்பு வசதிகளை முழுமைப்படுத்த எதிர்ப்பார்த்துள்ளதாகவும் அமைச்சர் தனது டுவிட்டர் பக்கத்தில் குறிப்பிட்டுள்ளார். ", "URL": "https://www.itnnews.lk/2023/10/05/429465/", "Category": "Breaking News,தேசிய செய்திகள்", "Parent URL": null}