{"Source": "ITN news", "Timestamp": "ජනවාරි 24, 2022 15:05", "Headline": "මුඛ ආවරණ අනිවාර්ය කිරීමට විරෝධය පළකරමින් වොෂින්ටන් නගරයේ උද්ඝෝෂණයක්", "News Content": "මුඛ ආවරණ හා වයිරසයට එරෙහි එන්නත අනිවාර්ය කිරීමට විරෝධය පළකරමින් ඇමෙරිකාවේ වොෂින්ටන් නගරයේ දැවැන්ත උද්ඝෝෂණයක් සංවිධානකර තිබෙනවා. වොෂින්ටන් නගරයේ පැවැත්වෙන උද්ඝෝෂණයට දහස් ගණනක පිරිසක් සහභාගිවී සිටින ආකාරය විදෙස් මාධ්‍ය වාර්තා කළා. ජෝ බයිඩන්ගේ රජය යටතේ ඇමෙරිකා ජනතාවගේ නිදහස සීමාකර ඇති බවටයි ඔවුන් චෝදනා කරන්නේ. ඇමෙරිකාවේ කර්මාන්තශාලා බොහොමයක් මේ වනවිටත් මුඛ ආවරණ පැළදීම අනිවාර්ය කළද ඇමෙරිකානුවන්ගෙන් තුනෙන් එකක් මුඛ ආවරණ පැළදීමක් සිදුනොකරන බවද වාර්තා වනවා. මේ වනවිට එරටින් හමුවී ඇති වයිරස ආසාදිතයින් සංඛ්‍යාව හත්කෝටි විසිලක්ෂයක ආසන්න වන අතර සිදුව ඇති මරණ සංඛ්‍යාව අටලක්ෂ අසූනවදහස් එකසිය අනූහතක්.     ", "URL": "https://www.itnnews.lk/2023/10/05/390956/", "Category": "ජාත්‍යන්තර පුවත්", "Parent URL": null}