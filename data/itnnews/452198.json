{"Source": "ITN news", "Timestamp": "දෙසැම්බර් 26, 2022 19:47", "Headline": "රෝහිත් ෂර්මාට ශ්‍රී ලංකා තරගාවලිය අහිමිවීමේ අවදානමක්", "News Content": "ලබන වසරේ පළමු ක්‍රිකට් සංචාරය අරඹමින් ශ්‍රී ලංකා කණ්ඩායම ඉන්දියාව බලා පිටත්ව යාමට නියමිතයි. ශ්‍රී ලංකාව හා ඉන්දියාව අතර එක්දින ක්‍රිකට් තරග තුනක් හා පන්වාදුර විස්සයි විස්ස තරග 3 ක් පැවත්වීමට කටයුතු කර තිබෙනවා. තරගාවලියට එක්වන ශ්‍රී ලංකා එක්දින හා විස්සයි විස්ස සංචිත මේ වනවිට නම්කර ඇති අතර ආබාධයකට ලක්ව මාස 10කට පසු ප්‍රිමිය ලීග් තරගාවලියට එක්වූ අවිශ්ක ප්‍රනාන්දු ද මෙවර සංචිතයට ඇතුළත්. ශ්‍රී ලංකා ඉන්දියා පලමු පන්වාර විස්සයි විස්ස තරගය ලබන 3 වනදා මුම්බායිහිදී ආරම්භ වන අතර එක්දින තරගාවලිය ආරම්භ වන්නේ ජනවාරි 10 වනදායි. මේ අතර ආබාධයකට ගොදුරුවී සිටින ඉන්දීය එක්දින සහ විස්සයි විස්ස නායක රෝහිත් ෂර්මාට ශ්‍රී ලංකා තරගාවලිය අහිමිවීමේ අවදානමක් පවතින බවද ඉන්දීය මාධ්‍ය වාර්තා කර තිබෙනවා.         ", "URL": "https://www.itnnews.lk/2023/10/05/452198/", "Category": "ක්‍රීඩා", "Parent URL": null}