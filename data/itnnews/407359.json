{"Source": "ITN news", "Timestamp": "අප්‍රේල් 19, 2022 10:39", "Headline": "රුසියාව යුද මෙහෙයුම් වේගවත් කර ඇති බව යුක්‍රේන ජනපති කියයි", "News Content": "යුක්‍රේනයේ ඩොන්බාස් ප්‍රදේශය ඉලක්ක කර ගනිමින් රුසියාව එල්ලකරන ප්‍රහාර වැඩි වී ඇති බව යුක්‍රේන ජනාධිපති වොල්දොමීර් සෙලෙන්ස්කි සඳහන් කරනවා. යුක්‍රේනයේ කියෙව් ප්‍රදේශය අතහැර නැගෙනහිර යුක්‍රේනය ඉලක්ක කර ගනිමින් රුසියාව යුද මෙහෙයුම් වේගවත් කර ඇති බවයි යුක්‍රේන ජනාධිපතිවරයා පවසන්නේ. ඩොන්බාස් ප්‍රදේශයේ ඉලක්ක රැසක් වෙත රුසියා හමුදාව මිසයිල හා ෂෙල් ප්‍රහාර එල්ලකරන බවද වාර්තා වනවා. ඊයේ දිනයේදී රුසියාව සිදුකළ ප්‍රහාරයන්ගෙන් මියගිය සංඛ්‍යාව 17 ක් ලෙසයි දැක්වෙන්නේ. එමෙන්ම මරියුපෝල් නගරයට එල්ලකරන ප්‍රහාර ද දැඩි කිරීමට රුසියාව පියවර ගෙන තිබෙනවා. ඉදිරි දින කිහිපය ඇතුළතදී  මරියුපොල් නගරයේ සම්පූර්ණ පාලනය රුසියාව නතු වනු ඇති බවටයි විශ්ලේෂකයින් මත පළකරන්නේ.       ", "URL": "https://www.itnnews.lk/2023/10/05/407359/", "Category": "Breaking News,ජාත්‍යන්තර පුවත්", "Parent URL": null}