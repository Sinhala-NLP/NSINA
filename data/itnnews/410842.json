{"Source": "ITN news", "Timestamp": "මැයි 11, 2022 21:14", "Headline": "ආයෝජන මණ්ඩලය යටතේ පවතින කම්හල් වල නිෂ්පාදන හා ආපනයන ක්‍රියාවලිය අඛණ්ඩව", "News Content": "අර්බුදකාරී තත්ත්වය හමුවේ වුවද ආයෝජන මණ්ඩලය යටතේ පවතින කම්හල් සිය නිෂ්පාදන හා ආපනයන ක්‍රියාවලිය අඛණ්ඩව පවත්වාගෙන යාමට පියවර ගෙන ඇති බව එම මණ්ඩලය පවසනවා. ශ්‍රී ලංකා රේගුව වරාය හා සෙසු ආයතන සමග සම්බන්ධ වෙමින් කම්හල්වල නිෂ්පාදන හා අපනයන ක්‍රියාවලිය පවත්වාගෙන යාමට අවශ්‍ය පියවර ගෙන ඇති බව ආයෝජන මණ්ඩලයේ අධ්‍යක්ෂ ජනරාල් රේණුකා එම් වීරකෝන් මහත්මිය පවසනවා. අවශ්‍ය සේවකයින් අමුද්‍රව්‍ය හා භාණ්ඩ ප්‍රවාහනය මෙන්ම සැපයුම් සේවා සදහා සහාය දෙන ලෙස ශ්‍රී ලංකා ආයෝජන මණ්ඩලය, පොලීසිය හා ආරක්ෂක අංශ වලින් ඉල්ලා සිටිනවා. විදේශ විනිමය අර්බුදය මෙන්ම ලක්ෂ හයකට අධික සෘජු හා වක්‍ර රැකියා සුරක්ෂිතභාවය ප්‍රමුඛ කාර්යයක් සේ සලකන බවද ආයෝජන මණ්ඩලය පවසනවා. එම මණ්ඩලය යටතේ කම්හල් 1,700 කට වැඩි සංඛ්‍යාවක් පවතිනවා.             ", "URL": "https://www.itnnews.lk/2023/10/05/410842/", "Category": "දේශීය පුවත්", "Parent URL": null}