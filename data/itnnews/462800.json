{"Source": "ITN news", "Timestamp": "පෙබරවාරි 23, 2023 15:22", "Headline": "මොරටුව කොරළවැල්ලේදී තවත් කේරළ ගංජා ජාවාරම්කරුවෙකු අල්ලයි", "News Content": "මොරටුව කොරළවැල්ල ප්‍රදේශයේ දී කේරළ ගංජා සමඟ සැකකරුවෙකු අත්අඩංගුවට ගැනීමට විශේෂ කාර්ය බලකාය සමත්වුණා. විශේෂ කාර්ය බලකායේ මෙහෙයුම් අංශය වෙත ලැබුණු තොරතුරකට අනුව සිදු කළ වැටලිමකදීයි මෙම පුද්ගලයා අත්අඩංගුවට ගෙන තිබෙන්නේ. සැකකරු සතුව තිබි කේරළ ගංජා ග්‍රෑම් 525ක් සහ ජංගම දුරකතනයක් පොලිස් භාරයට ගෙන තිබෙනවා. මොහු මොරටුව ප්‍ර දේශයේ පදිංචි වයස අවුරුදු 35ක පුද්ගලයෙකු බවයි පොලිසිය පැවසුවේ. මෙම පුද්ගලයා ඩුබායි රාජ්‍ය වෙත පලා ගොස් තිබෙන දිලාන් තරංග නැමැති මත්ද්‍රව්‍ය ජාවාරම් කරුගේ සමීපතමයෙකු ලෙස ද හදුනාගෙන තිබෙනවා. ", "URL": "https://www.itnnews.lk/2023/10/05/462800/", "Category": "Breaking News,දේශීය පුවත්", "Parent URL": null}