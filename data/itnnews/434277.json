{"Source": "ITN news", "Timestamp": "සැප්තැම්බර් 11, 2022 15:09", "Headline": "එලිසබෙත් මහ රැජිනගේ අවමංගල්‍ය උත්සවයට එක්වන බව ජනපති පවසයි", "News Content": "දෙවන එලිසබෙත් මහරැජිනගේ අවමංගල්‍ය උත්සවයට ජනාධිපති රනිල් වික්‍රමසිංහ මහතා එක්වීමට නියමිතයි. අද පෙරවරුවේ බ්‍රිතාන්‍යය මහකොමසාරිස් කාර්යාලය වෙත පැමිණි ජනාධිපති රනිල් වික්‍රමසිංහ මහතා බ්‍රිතාන්‍ය මහකොමසාරිස් සාරා හල්ටන් මහත්මිය හමු වී දෙවන එලිසබත් මහරැජිනගේ අභාවය වෙනුවෙන් සිය ශෝකය ප්‍රකාශ කළා. මහකොමසාරිස් කාර්යාලයට පැමිණි ජනාධිපතිතුමා බ්‍රිතාන්‍ය මහකොමසාරිස්වරිය විසින් පිළිගනු ලැබුවා. අනතුරුව එහි තැන්පත් කර ඇති විශේෂ සමරු ග්‍රන්ථයෙහි ශෝක සටහනක් තැබූ ජනාධිපති රනිල් වික්‍රමසිංහ මහතා දෙවන එලිසබත් මහරැජින දශක 07 ක් පුරා ලෝක ජනතාව වෙනුවෙන් ඉටු කළ මහගු සේවය ඇගයීමට කටයුතු කළා. ලබන 19 වනදා ලන්ඩනයේ වෙස්ට්මිනිස්ටර් ඇබේහිදී පැවැත්වෙන දෙවන එලිසබත් මහරැජිනගේ අවමංගල්‍ය උත්සවය සදහා ජනාධිපති රනිල් වික්‍රමසිංහ මහතා එක්වීමට නියමිත බව ජනාධිපති මාධ්‍ය අංශය නිවේදනය කළා.         ", "URL": "https://www.itnnews.lk/2023/10/05/434277/", "Category": "Breaking News,දේශීය පුවත්", "Parent URL": null}