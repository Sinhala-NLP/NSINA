{"Source": "ITN news", "Timestamp": "අප්‍රේල් 7, 2022 10:09", "Headline": "XE නව කොරෝනා ප්‍රභේදය ආසාදනය වූ රෝගියෙකු පළමුවරට ඉන්දියාවෙන් හඳුනා ගැනේ", "News Content": "XE නව කොරෝනා ප්‍රභේදය ආසාදනය වූ රෝගියෙකු පළමුවරට ඉන්දියාවෙන් හඳුනාගෙන තිබෙනවා. ඉන්දියාවේ මොම්බායි නගරයෙන් ඊයේ හඳුනාගත් මෙම රෝගියා වයස අවුරුදු 50 ක් වන කාන්තාවක්. ඇය එන්නත් සියල්ල ලබා ගෙන ඇති අයෙක් ද වනවා. ඇය දකුණු අප්‍රිකාවේ සංචාරය කිරීමෙන් අනතුරුව පසුගිය පෙබරවාරි මාසයේ ඉන්දියාවට පැමිණි අයෙකු බවයි මේ වන විට හඳුනාගෙන ඇත්තේ. එක්ස් ඊ නව කොරෝනා ප්‍රභේදය පළමුවරට සොයා ගැනුණේ එංගලන්තයෙන්. ඔමික්‍රෝන් B.A.1 සහ B.A.2 යන ප්‍රභේද දෙකෙහි එකතුවක් ලෙස XE නව කොරෝනා ප්‍රභේදය  හැඳින්විය හැකියි. ඔමික්‍රෝන් ප්‍රභේදයට වඩා 10% කින් පැතිරීමේ වේගය ද වැඩි බවයි ලෝක සෞඛ්‍ය සංවිධානය සඳහන් කරන්නේ.     ", "URL": "https://www.itnnews.lk/2023/10/05/405927/", "Category": "ජාත්‍යන්තර පුවත්", "Parent URL": null}