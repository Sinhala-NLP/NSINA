{"Source": "ITN news", "Timestamp": "අප්‍රේල් 1, 2022 11:10", "Headline": "රුසියන් හමුදා වටලගෙන සිටින මරියුපෝල් දැඩි අනතුරක", "News Content": "යුක්‍රේනයේ මරියුපෝල් නගරය තවමත් රුසියා හමුදාවල දැඩි වටලෑමට ලක්ව ඇති බව විදෙස් මාධ්‍ය සදහන් කරනවා. ඒ හේතුවෙන් දස දහස් සංඛ්‍යාත ජනතාවක් ආහාර නොමැතිකමින් පීඩාවට පත්ව ඇති බවයි වාර්තා වන්නේ. රුසියා ආක්‍රමණයෙන් පසු ඇතිවූ ගැටුම්වලින් පසු මරියුපෝල් නගරයේ පමණක් පුද්ගලයන් 5000කට ආසන්න සංඛ්‍යාවක් ජීවිතක්ෂයට පත්වුණා. දේපලවලට ද දැඩි හානි සිදුව ඇති බවයි විදෙස් මාධ්‍ය සදහන් කළේ. කළු මුහුද ඔස්සේ මෙම ප්‍රදේශවලට ආහාර සහ අත්‍යවශ්‍ය ආහාර ද්‍රව්‍ය සැපයීම ද අඩාල වී තිබෙනවා. වරාය නගරයක් වන මරියුපෝල් යුක්‍රේනයේ බලය තහවුරු කර ගැනීමේදී ඉතා වැදගත් ස්ථානයක් බවයි දේශපාලන විශ්ලේෂකයන් සදහන් කරන්නේ.         ", "URL": "https://www.itnnews.lk/2023/10/05/405028/", "Category": "ජාත්‍යන්තර පුවත්", "Parent URL": null}