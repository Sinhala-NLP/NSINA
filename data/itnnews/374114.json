{"Source": "ITN news", "Timestamp": "නොවැම්බර් 5, 2021 14:31", "Headline": "ස්වභාවික ආපදාවන්ට වන්දි ගෙවීමේ ශ්‍රී ලංකාවේ ක්‍රමය ලෝකයටම ආදර්ශයක්", "News Content": "මැදි ආදායම් රටක් වුවත් දේශගුණ විපර්යාසවලින් සිදුවන බලපෑම්වලට වන්දි ගෙවීමේ ශ්‍රී ලංකාවේ ක්‍රමය ලෝකයටම ආදර්ශයක් බව ඇමති මහින්ද අමරවීර මහතා ප්‍රකාශ කරනවා. මේ දිනවල ස්කොට්ලන්තයේ ග්ලාස්ගෝ හි පැවැත්වෙන ජාත්‍යන්තර සමුළුවට සමගාමීව දකුණු ආසියානු අමාත්‍යවරුන්ගේ සහභාගීත්වයෙන් පැවති හමුවට එක්වෙමින් අමාත්‍යවරයා මේ බව කියාසිටියා. ශ්‍රී ලංකාව දැනට වඩා ඉදිරියේ දී දේශගුණ විපර්යාසවලට ගොදුරුවිය හැකියි. එසේ වුවහොත් එය රටේ ආර්ථික ක්ෂේත්‍රයට ප්‍රබල බලපෑමක් වනවා. මෙම තත්ත්වය සම්බන්ධයෙන් දැඩි අවධානය යොමුකර ඇති බවයි අමාත්‍යවරයා ප්‍රකාශ කළේ.         ", "URL": "https://www.itnnews.lk/2023/10/05/374114/", "Category": "දේශීය පුවත්", "Parent URL": null}