{"Source": "ITN news", "Timestamp": "ඔක්තෝබර් 20, 2022 13:58", "Headline": "ශ්‍රී ලංකාව සුපිරි 12 දෙනාගේ වටයට", "News Content": "විස්සයි විස්ස ලෝක කුසලාන ක්‍රිකට් තරගාවලියේ සුපිරි දොළොස් දෙනාගේ වටයට එක් වීමට ශ්‍රී ලංකාව අද සමත් වුණා. ඒ නේදර්ලන්තය ලකුණු 16කින් පරාජය කිරීමත් සමගයි. විස්සයි විස්ස ලෝක කුසලාන තරගාවලියේ පළමු වටයේ තරගයක් ලෙසයි ශ්‍රී ලංකාව හා නේදර්ලන්තය අතර තරගය පැවැත්වුණේ. පළමුව පන්දුවට පහරදුන් ශ්‍රී ලංකා කණ්ඩායම පන්දුවාර විස්ස අවසානයේ කඩුලු හයකට ලකුණු එකසිය හැටදෙකක් රැස්කළා. කුසල් මෙන්ඩිස් ලකුණු හැත්තෑනමයයි. පිළිතුරු ඉණිම ක්‍රීඩා කළ නේදර්ලන්ත කණ්ඩායමට ලබා ගත හැකි වුයේ ලකුණු එකසිය හතලිස් හයක් පමණයි. ඉණිමේ වැඩිම ලකුණු ලාභියා වුයේ මැක්ස් ඕ ඩවුඩ්. ඔහු ලකුණු හැත්තෑ එකක් රැස් කළා. වනිදු හසරංග ලකුණු විසි අටට කඩුලු තුනක් බිද හෙලුවා. මහිෂ් තීක්ෂණ කඩුලු දෙකක් ලබා ගත්තා. තරඟයේ වීරයා කුසල් මෙන්ඩිස්.         ", "URL": "https://www.itnnews.lk/2023/10/05/441558/", "Category": "ක්‍රිකට්,ක්‍රීඩා", "Parent URL": null}