{"Source": "ITN news", "Timestamp": "අගෝස්තු 8, 2022 16:06", "Headline": "බෝහායි හා කහ මුහුදු ප්‍රදේශයේදී තවත් යුද අභ්‍යාසයක් පැවැත්වීමට චීනය සූදානම්", "News Content": "බෝහායි හා කහ මුහුදු ප්‍රදේශයේදී තවත් යුද අභ්‍යාසයක් පැවැත්වීමට සියලු කටයුතු සූදානම් කර ඇති බව චීන හමුදා අංශ නිවේදනය කරනවා. පසුගිය සතියේදී ඇමෙරිකා නියෝජ්‍ය මන්ත්‍රි මණ්ඩලයේ කතානායක නැන්සි පෙලෝසි තායිවානයේ සංචාරයක නිරතවීමට විරෝධය පළ කරමින් පසුගිය 4 වනදා සිට 7 වනදා දක්වා චීනය යුද අභ්‍යාසයක නිරතවුවා. නව යුද අභ්‍යාසය ද සැලසුම් කර ඇත්තේ නැන්සි පෙලෝසිගේ සංචාරයට විරෝධය පළ කිරීමක් ලෙසයි. ඉදිරි කාලයේදීද විටින් විට තායිවානය ආශ්‍රිත මුහුදු කලාපයේ යුද අභ්‍යාස සැලසුම් කර ඇති බව චීන ආරක්ෂක අංශ නිවේදනය කරනවා. නැන්සි පෙලෝසිගේ තායිවාන සංචාරය හේතුවෙන් තායිවානයට හා ඇමෙරිකාවට අනිටු ප්‍රතිවිපාකයක්ට මුහුණ දීමට සිදු වන බවටයි චීනය අනතුරු අගවන්නේ.                   ", "URL": "https://www.itnnews.lk/2023/10/05/427728/", "Category": "ජාත්‍යන්තර පුවත්", "Parent URL": null}