{"Source": "ITN news", "Timestamp": "ජනවාරි 24, 2022 15:00", "Headline": "තලේබාන් සංවිධානය බටහිර රටවල් සමඟ සාකච්ඡා අරඹයි", "News Content": "තලේබාන් සංවිධානය ඇෆ්ගනිස්ථානයේ පාලන බලය අත්පත්කර ගැනීමෙන් පසු පළමුවරට බටහිර රටවල් සමඟ සාකච්ඡා ආරම්භකර තිබෙනවා. නෝර්වේ රාජ්‍යයේ ඔස්ලෝ අගනුවරදී අද ආරම්භ වූ සාකච්ඡා දින තුනක කාලයක් පුරා පැවැත්වෙනවා. එහිදී ඇෆ්ගනිස්ථානයේ මානව හිමිකම් හා මානුෂීය අර්බුදය සම්බන්ධයෙන් වැඩි අවධානයක් යොමුවනු ඇති. සාකච්ඡා අතරතුරදී අත්හිටුවා ඇති තලේබාන් සංවිධානයේ ගිණුම් යළි ලබාදෙන ලෙස ඉල්ලීම් කිරීමට ද නියමිත බව ආරංචි මාර්ග සඳහන් කරනවා. කෙසේ වුවද සාකච්ඡාවලට විරෝධය දක්වමින් යුරෝපයේ රටවල් රැසක් උද්ඝෝෂණ පැවැත්වෙනවා. තලේබාන් සංවිධානය සමඟ කිසිඳු සාකච්ඡාවක් නොපැවැත්විය යුතු බවයි ඔවුන් පවසන්නේ. ඇෆ්ගනිස්ථාන ජනගහනයෙන් 95%කට පමණ ප්‍රමාණවත් තරම් ආහාර නොමැති බවද ජගත් සංවිධානය නිවේදනය කරනවා.             ", "URL": "https://www.itnnews.lk/2023/10/05/390928/", "Category": "ජාත්‍යන්තර පුවත්", "Parent URL": null}