{"Source": "ITN news", "Timestamp": "ஜூன் 1, 2021 13:06", "Headline": "கொலன்னாவ பிரதேசத்தில் வீடு ஒன்றில் மறைத்துவைக்கப்பட்டிருந்த 129 கிலோ கேரள கஞ்சா மீட்பு..", "News Content": "கொலன்னாவ பிரதேசத்தில் வீடு ஒன்றில் மறைத்துவைக்கப்பட்டிருந்த 129 கிலோ கிராம் கேரள கஞ்சா போதைப்பொருள் கைப்பற்றப்பட்டுள்ளது. விசேட அதிரடிப்படையின் கோணஹேன அதிகாரிகளுக்கு கிடைக்கப்பெற்ற தகவல் ஒன்றின் அடிப்படையில் சுற்றிவளைப்பு முன்னெடுக்கப்பட்டுள்ளது. அதன்போது 37 வயதான சந்தேக நபர் ஒருவர் கைதுசெய்யப்பட்டுள்ளார். தெமட்டகொட வேலுவன பிரதேசத்தை சேர்ந்த நபரே கைதுசெய்யப்பட்டுள்ளதாகவும் விசாரணைகளிலிருந்து தெரியவந்துள்ளது. சம்பவம் தொடர்பில் மேலதிக விசாரணைகள் முன்னெடுக்கப்பட்டுள்ளன.   ", "URL": "https://www.itnnews.lk/2023/10/05/340132/", "Category": "Breaking News,தேசிய செய்திகள்", "Parent URL": null}