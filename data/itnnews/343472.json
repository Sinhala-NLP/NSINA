{"Source": "ITN news", "Timestamp": "ජූනි 18, 2021 12:31", "Headline": "අතිප්‍රභල වල් නාශකයක් නිපදවීමට පරිසර අමාත්‍යාංශයෙන් නව වැඩපිළිවෙලක්", "News Content": "පරිසරයෙන් වහාම ඉවත් කිරීමට නියමිත  ආක්‍රමණශීලි ශාක වර්ග කිහිපයක් යොදා ගෙන ස්වාභාවික අතිප්‍රභල වල් නාශකයක් නිපදවීමට පරිසර අමාත්‍යාංශය නව වැඩපිළිවෙලක් සකස් කර තිබෙනවා. කාබනික පොහොර යොදාගනිමින් මෙරට සිදුකරන ගොවිතැනට පූර්ණ සහයෝගය පළ කිරීමේ අරමුණින් පරිසර අමාත්‍යාංශය මෙම වැඩපිළිවෙලට අවතීර්ණ වී තිබෙනවා. ඒ අනුව රට තුළ සීඝ්‍රයෙන් ව්‍යාප්ත වන ආක්‍රමණශීලි ශාක වර්ග කිහිපයක් යොදා ගනිමින් අති ප්‍රභල ස්වභාවික වල් නාශකයක් නිපදවීමටයි සැළසුම් කර ඇත්තේ. රසායනික පොහොර භාවිතය හා රසායනික කෘමිනාශක හා වල්නාශක භාවිතය තහනම් කෙරෙන බැවින් වගාවේ වල් මර්දනයට සුදුසු වල් නාශකයක් නොමැති වීමෙන් ගොවීන් පත්වන අසිරුතාව මගහැරවීම ද මෙම වැඩපිළිවෙලේ අරමුණයි. ඊට විශේෂ දායකත්වයක් සැපසීමට සියලු දෙනා සූදානම් වන්නැයි අමාත්‍ය මහින්ද අමරවීර මහතා එම අමාත්‍යාංශ නිලධාරීන්ට උපදෙස් ලබා දුන්නා.     ", "URL": "https://www.itnnews.lk/2023/10/05/343472/", "Category": "දේශීය පුවත්", "Parent URL": null}