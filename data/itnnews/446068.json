{"Source": "ITN news", "Timestamp": "නොවැම්බර් 17, 2022 09:06", "Headline": "මිහිජය පරිසර සංවිධානය පුත්තලම දිස්ත්‍රික් ලේකම් කාර්යාලයට පැළ තොගයක් භාර දෙයි", "News Content": "රජය ගෙන යන අහාර ආරක්ෂිත සුරක්ෂිතතා වැඩසටහන සහය දැක්වීමත් පරිසරය ශක්තිමත් කිරීමේ අරමුණින් විවිධ පැල වර්ග 16000 ආසන්න ප්‍රමාණයක් පුත්තලම දිස්ත්‍රික්කයේ ප්‍රාදේශීය කාර්යාල වෙත ලබාදීම සදහා පුත්තලම් දිස්ත්‍රික් ලේකම් වෙත භාර දීම 16 දා දහවල් පුත්තලම දිස්ත්‍රික් ලේකම් කාර්යාලයේදී\nසිදු කෙරෙණි. මිහිජය පරිසර සංවිධානය මගින් ලබා දුන් මෙම පැළ 16000 අතර කොස් පැල 5000 ක්, අඹ පැළ 5000 කුඹුක් , මී, මගුල්කරද ඇතුළු විවිධ පැළ ඇති බව එම පරිසර සංවිධානයේ සභාපති චමින්ද ප්‍රදීප් කුමාර මහතා පවසයි. පුත්තලම දිස්ත්‍රික්කයේ ප්‍රාදේශීය කාර්යාල වෙත ලබාදීම සදහා පුත්තලම් අතිරේක දිස්ත්‍රික් ලේකම් රවීන්ද්‍ර වික්‍රමසිංහ මහතා විසින් මෙම පැළ පුත්තලම දිස්ත්‍රික් ලේකම් කාර්යාලයේදී මිහිජය පරිසර සංවිධානය නියෝජිතයින් අතින් ලබා ගත්තේය. පුත්තලම දිස්ත්‍රික් ලේකම් කාර්යාලයේ හා එක් ප්‍රාදේශීය ලේකම් කාර්යාලයකට 16 අතරේ මෙම පැළ ලබා දීමට කටයතු කරණ බවයි පුත්තලම් අතිරේක දිස්ත්‍රික් ලේකම් රවීන්ද්‍ර වික්‍රමසිංහ මහතා සදහන් කරන්නේ. ", "URL": "https://www.itnnews.lk/2023/10/05/446068/", "Category": "දේශීය පුවත්", "Parent URL": null}