{"Source": "ITN news", "Timestamp": "ஆகஸ்ட் 16, 2022 12:22", "Headline": "சீன இராணுவம் மீண்டும் தாய்வானை சூழவுள்ள கடல் மற்றும் வான்வெளியில் போர் பயிற்சி", "News Content": "சீன இராணுவம் மீண்டும் தாய்வானை சூழவுள்ள கடல் மற்றும் வான்வெளியில் போர் பயிற்சிகளை ஆரம்பித்துள்ளது. நேற்று முதல் போர் பயிற்சிகள் முன்னெடுக்கப்பட்டுள்ளன. அமெரிக்க பாராளுமன்ற உறுப்பினர்கள் ஐந்து பேர் கொண்ட குழு ஒன்று நேற்று முன்தினம் தாய்வானுக்கு விஜயம் மேற்கொண்டது. குறித்த குழு நேற்றைய தினம் தாய்வான் ஜனாதிபதி சாய் இங் வென்னை சந்தித்து கலந்துரையாடலில் ஈடுபட்டது. குறித்த செயற்பாடு சீனாவுக்கு கடும் கோபத்தை ஏற்படுத்தியுள்ளது. இதன் காரணமாக தாய்வானை சூழ மீண்டும் சீன இராணுவம் போர் பயிற்சியை ஆரம்பித்துள்ளது. கடந்த 2ம் திகதி அமெரிக்க பிரதிநிதிகள் சபையின் சபாநாயகர் நேன்சி பெலோசி தாய்வானுக்கு விஜயம் மேற்கொண்டமை காரணமாக அதற்கு எதிர்ப்பு தெரிவிக்கும் வகையில் சீனா தாய்வானை சூழ கடந்த 11ம் திகதி வரை போர் பயிற்சிகளை முன்னெடுத்திருந்தமை குறிப்பிடத்தக்கது. ", "URL": "https://www.itnnews.lk/2023/10/05/429195/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}