{"Source": "ITN news", "Timestamp": "සැප්තැම්බර් 17, 2023 10:25", "Headline": "වෑන් රථයක් තාප්පයක ගැටීමෙන් එකම පවුලේ 6 දෙනෙකු තුවාල ලබයි", "News Content": "හාලිඇල ප්‍රාදේශීය ලේකම් කාර්යාලය ඉදිරිපිට දී අද අලුයම වෑන් රථයක් තාප්පයක ගැටීමෙන් එකම පවුලේ 6 දෙනෙකු තුවාල ලබා තිබෙනවා. තුවාල කරුවන්  බදුල්ල මහ රෝහලට ඇතුළත් කළ බවයි හාලිඇල පොලීසිය පවසන්නේ. බණ්ඩාරවෙල ප්‍රදේශයේ පදිංචි පිරිසක් මෙසේ තුවාල ලබා ඇති අතර , මොවුන් ලුණුගල නෑදෑ නිවසකට ගොස් ආපසු බණ්ඩාරවෙල බලා යමින් සිටියදීයි මෙසේ අනතුරට ලක්ව ඇත්තේ. අනතුරින් පියා, මව , දියණියන් තිදෙනකු සමඟ පියාගේ සහෝදරියක තුවාල ලබා ඇති බවත් , මොවුන්ගේ තත්ත්වය තරමක් බරපතළ බවත් රෝහල් ආරංචි මාර්ග පවසනවා. ", "URL": "https://www.itnnews.lk/2023/10/05/516466/", "Category": "දේශීය පුවත්", "Parent URL": null}