{"Source": "ITN news", "Timestamp": "ඔක්තෝබර් 25, 2022 15:15", "Headline": "සිරප් වර්ගයක් භාවිතයෙන් ඉන්දුනීසියාවේ ළමුන් 133දෙනෙකු ජිවිතක්ෂයට", "News Content": "කුඩා දරුවන්ට කැස්ස සඳහා ලබාදෙන සිරප් වර්ගයක් භාවිතා කිරීමෙන් අනතුරුව ඉන්දුනීසියාවේ ළමුන් 133දෙනෙකු ජිවිතක්ෂයට පත්ව ඇති බව විදෙස් මාධ්‍ය සඳහන් කරනවා. සිරප් වර්ගය පානය කිරිමෙන් අනතුරුව වකුගඩු අකර්මර්ණය වීම එම දරුවන්ගේ මරණයට හේතු වී ඇති බවයි ආනාවරණය වී ඇත්තේ. සිද්ධිය සම්බන්ධයෙන් පුළුල් විමර්ශනයක් ක්‍රියාත්මක බව ඉන්දුනිසියා සෞඛ්‍ය අමාත්‍යාංශය පවසනවා. එම සිරප් වර්ග වල තිබි මිනිස් සිරුරට අහිතකර විස රාසායනික වර්ග හමුව තිබෙනවා. ඉන්දුනිසියාවේ පළාත් 22කින් සිරප් පානය කිරිමෙන් අනතුරුව රෝගාතුර වු දරුවන් 241 දෙනෙකු සම්බන්ධයෙන් වාර්ථා වී ඇති බවයි සෞඛ්‍ය අමාත්‍යාංශය සඳහන් කරන්නේ. මෙම සිද්ධියෙන් අනතුරුව ළමුන්ට ලබාදෙන සිරප් වර්ග තාවකාලිකව තහනම් කිරීමටයි බලධාරීන් පියවර ගෙන ඇත්තේ. මේ ආකාරයටම ගැම්බියාවේ ළමුන් පිරිසක් ද කැස්ස සඳහා ලබාදෙන සිරප් වර්ගයක් පානය කිරිම හේතුවෙන් ජිවිතක්ෂයට පත්වුණා. එම සිරප් වර්ගය ඉන්දියාවේ නිෂ්පාදිත බවයි පසුව ආනාවරණය වුණේ.   ", "URL": "https://www.itnnews.lk/2023/10/05/442310/", "Category": "ජාත්‍යන්තර පුවත්", "Parent URL": null}