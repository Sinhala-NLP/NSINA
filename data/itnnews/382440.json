{"Source": "ITN news", "Timestamp": "දෙසැම්බර් 13, 2021 11:55", "Headline": "වන අලින්ගේ තර්ජන මැද්දේ අකුරට යන එළුවන්කුලම සිංහල විද්‍යාලයේ සිසුන්", "News Content": "අඩුපාඩු රැසක් හේතුවෙන් එළුවන්කුලම සිංහල විද්‍යාලය පවත්වාගෙන යාමේදී දුෂ්කරතා රැසකට මුහුණ පෑමට සිදුව ඇති බව ගුරුවරුන් සහ සිසුන් පවසනවා. වන අලි තර්ජනද ඒ අතර වන බවයි ඔවුන් පෙන්වා දෙන්නේ. එළුවන්කුලම යනු LTTE ත්‍රස්තවාදය පැවති සමයේ ත්‍රස්ත තර්ජනයට ලක්ව තිබූ මායිම් ගම්මානයක්. පුත්තලම දිස්ත්‍රික්කයට අයත් එළුවන්කුලම සිංහල විදුහලේ 11 වසර දක්වා පන්ති පැවැත්වෙනවා. ගුරුවරුන් 12 දෙනෙකු සිටින අතර සිසුන් සංඛ්‍යාව 211 ක්. වන අලින් පැමිණීම නිසා දරු දැරියන්ද මිදුලට බැස ක්‍රීඩා කිරීමේ අවස්ථාවද අහිමි වී තිබෙනවා. මෙම තත්ත්වය දිගටම පැමිණියහොත් විදුහලේ ගොඩනැගිලිවලටද වන අලින් හානි කරනු ඇති බවයි ගුරුවරුන් පෙන්වා දෙන්නේ. සෙල්ලම් මිදුල ආසන්නයේ වැට දැනටමත් වන අලින් කඩාබිද දමා තිබෙනවා. පිට්ටනියක් සදහා වෙන් කළ භූමිය වල්බිහි වී ගොසින්. ගොඩනැගිලි හිගය හේතුවෙන් පුස්තකාලය පවත්වාගෙන යන්නේද පන්ති කාමරයක් තුළයි.  ගුරු නිවාස පහසුකම්ද නැති බවයි ගුරුවරුන් පෙන්වා දෙන්නේ.   ", "URL": "https://www.itnnews.lk/2023/10/05/382440/", "Category": "දේශීය පුවත්", "Parent URL": null}