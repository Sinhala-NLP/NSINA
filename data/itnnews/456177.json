{"Source": "ITN news", "Timestamp": "ஜனவரி 17, 2023 13:50", "Headline": "குறைந்து வரும் மக்கள் தொகை", "News Content": "உலக சனத்தொகையில் முன்னிலையிலிருந்த சீனாவின் மக்கள் தொகையில் வீழ்ச்சி ஏற்பட்டுள்ளதாக அந்நாட்டு தகவல்கள் தெரிவிக்கின்றன.\nஇதுகுறித்து ஆஸ்திரேலியாவின் விக்டோரியா பல்கலைக்கழக ஆராய்ச்சியாளர் ஜியுஜியன் பெங் கூறுகையில், ” பல தசாப்தங்களாக ஒரு குழந்தை கொள்கையின் காரணமாக சீன மக்களும் சிறிய குடும்பத்துடன் வாழ்ந்து வருகின்றனர். பிறப்பை ஊக்குவிக்க சீன அரசாங்கம் பயனுள்ள கொள்கைகளைக் கண்டறிய வேண்டும். இல்லையெனில், கருவுறுதல் இன்னும் குறைய வாய்ப்புள்ளது” என்று கூறினார்.  இந்நிலையில் , தம்பதிகள் குழந்தைகளைப் பெற ஊக்குவிக்கும் நடவடிக்கைகளை சீனா அரச அதிகாரிகள் தொடங்கியுள்ளனர். முதல் குழந்தையைப் பெற்ற தம்பதியினருக்கு 3,000 யுவான் வழங்கப்படுகிறது. அத்துடன் இத்தொகையானது அவர்களின் மூன்றாவது குழந்தை என்றால் 10,000 யுவான்களாக உயரும் எனவும் தெரிவிக்கப்பட்டுள்ளது.  ", "URL": "https://www.itnnews.lk/2023/10/05/456177/", "Category": "Breaking News,சர்வதேச செய்திகள்", "Parent URL": null}