{"Source": "ITN news", "Timestamp": "மே 30, 2022 12:55", "Headline": "இறக்குமதிக்கான டொலரின் தேவை குறித்து எரிசக்தி அமைச்சர் தகவல்..", "News Content": "\nஅடுத்த மாதம் எரிபொருள் இறக்குமதிக்கென 554 மில்லியன் அமெரிக்க டொலர் தேவைப்படுவதாக எரிசக்தி அமைச்சர் கஞ்சன விஜயசேகர தெரிவித்துள்ளார். குறித்த நிதியை பெற்றுக்கொள்வதற்கு மத்திய வங்கி ஆளுநருடன் கலந்துரையாடப்பட்டதாக அவர் தனது டுவிட்டர் பக்கத்தில் பதிவிட்டுள்ளார். எதிர்வரும் 2 வாரகாலத்திற்கு போதுமான பெற்றோல் மற்றும் டீசல் தொகை தற்போது நாட்டில் காணப்படுவதாக எரிசக்தி அமைச்சர் கஞ்சன விஜயசேகர தெரிவித்துள்ளார். எதிர்வரும் முதலாம், 14ம் மற்றும் 16ம் திகதிகளில் டீசல் தாங்கிய கப்பல்கள் நாட்டை வந்தடையவுள்ளன. அடுத்த மாதத்திற்கான எரிபொருளை கொள்வனவு செய்ய தேவையான டொலரை பெற்றுக்கொள்வதற்கு மத்திய வங்கியின் ஆளுநர் கலாநிதி நந்தலால் வீரசிங்கவுடன் இன்று காலை பேச்சுவார்த்தை நடத்தப்பட்டதாக அமைச்சர் கஞ்சன விஜயசேகர தெரிவித்தார். டுவிட்டர் பதிவொன்றை வெளியிட்டே அவர் இதனை குற்ப்பிட்டுள்ளார். அடுத்த மாதத்திற்கான எரிபொருளை இறக்குமதி செய்ய 554 அமெரிக்க டொலர் இலங்கை பெற்றோலிய கூட்டுத்தாபனத்திற்கு தேவைப்படுகின்றமை மதிப்பிடப்பட்டுள்ளது. இதில் இந்திய கடன் உதவியின் கீழான 100 மில்லியன் அமெரிக்க டொலரை உள்ளடக்க எதிர்பார்க்கப்பட்டுள்ளது. இந்தியாவிடமிருந்து மேலும் 500 மில்லியன் அமெரிக்க டொலர் நிதியுதவியை பெற்றுக்கொள்வதற்கு இதன்போது கலந்துரையாடப்பட்டதாகவும் அமைச்சர் வெளியிட்டுள்ள டுவிட்டர் பதிவில் குறிப்பிடப்பட்டுள்ளது. ", "URL": "https://www.itnnews.lk/2023/10/05/414042/", "Category": "Breaking News,தேசிய செய்திகள்", "Parent URL": null}