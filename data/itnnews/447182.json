{"Source": "ITN news", "Timestamp": "නොවැම්බර් 22, 2022 19:31", "Headline": "කතරගම සිසුවා තවමත් රෝහලේ – ගුරුවරුන් විරෝදතාවයක", "News Content": "කතරගම සෙල්ලකතරගම ප්‍රදේශයේ 7 ශ්‍රේණියේ ඉගෙනුම ලබමින් සිටි සිසුවෙකුට විදුහලේ විනයභාර ගුරුවරයා පහරදීම හේතුවෙන් එම දරුවා මේ වන විට රීජ්වේ ආර්යා ළමා රෝහලට ඇතුලත් කර තිබෙනවා. මේ අතර එම ගුරුවරයා අත්අඩංගුවට ගැනිමේ සුදානමක් පවතින බැවින් ඊට විරෝදධය පළකරමින් විදුහල් කිහිපයක ගුරුවරු ඉගැන්වීම් කටයුතුවලින් ඉවත්ව සිටියා. ඉකුත් 16වන දා මෙම සිසුවා පහරකෑමට ලක්වු බවයි දරුවාගේ මව පොලිසියට කළ පැමිණිල්ලේ සදහන් වන්නේ. දරුවාගේ කන සහ ඇස්වලට හානි සිදුව ඇති බවත් පාසලෙන් මෙම සිදුවීම වසන් කිරිමට උත්සහ දරන බවටත් දරුවාගේ මව චෝදනා කරනවා. කෙසේ වුවද අදාළ විදුහලේ විනය භාර ගුරුවරයා අත්අඩංගුවට ගැනිමේ සුදානමක් ඇති බව පවසමින් ඊට විරෝදය පළ කිරිම සදහා කතරගම ප්‍රදේශයේ පාසල් කිහිපයක ගුරුවරු ඉගැන්වීම් කටයුතුවලින් ඉවත්විමට තීරණය කර තිබුණා. අදාළ පාසල ඉදිරිපිටදි ද විනයභාර ගුරුවරයාට සහය පළ කරන උද්ඝෝෂණයක් සංවිධාන කර තිබුණා.     ", "URL": "https://www.itnnews.lk/2023/10/05/447182/", "Category": "දේශීය පුවත්", "Parent URL": null}