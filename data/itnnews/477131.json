{"Source": "ITN news", "Timestamp": "අප්‍රේල් 21, 2023 17:41", "Headline": "පොහොට්ටුවේ සහ එජාපයේ නියෝජිතයන් පිරිසක් චීනයේ සංචාරයක", "News Content": "ශ්‍රී ලංකා පොදුජන පෙරමුණේ සහ එක්සත් ජාතික පක්ෂයේ නියෝජිතයන් පිරිසක් මේ දිනවල චීනයේ සංචාරයක නිරතව සිටිනවා. චීන කොමියුනිස්ට් පක්ෂයේ ආරාධනයෙනුයි මෙම නියෝජිත පිරිස චිනයේ සංචාරයක නිරතවන්නේ. ශ්‍රී ලංකා පොදුජන පෙරමුණේ සාමාජික මිලින්ද රාජපක්ෂ මහතා පැවසුවේ තම පක්ෂයේ දස දෙනෙකු මෙම සංචාරයට එක්ව සිටින බවයි. ඒ රාජ්‍ය අමාත්‍ය ඩී වී චානක මහතාගේ මූලිකත්වයෙන්. ජනාධිපති ජ්‍යෙෂ්ඨ උපදේශක රුවන් විජයවර්ධන මහතාගේ මූලිකත්වයෙන් එක්සත් ජාතික පක්ෂයේ පස් දෙනෙකු ද සංචාරයට එක්ව සිටිනවා. ග්‍රාමීය සංවර්ධනය ඇතුළු ක්ෂේත්‍ර කිහිපයක් පිළිබද ඔවුන් මෙහිදී අධ්‍යයනය කරනු ඇති.       ", "URL": "https://www.itnnews.lk/2023/10/05/477131/", "Category": "දේශීය පුවත්", "Parent URL": null}