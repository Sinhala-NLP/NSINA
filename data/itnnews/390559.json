{"Source": "ITN news", "Timestamp": "ஜனவரி 22, 2022 10:07", "Headline": "விஸ்வமடு பகுதியில் ஏற்பட்ட தீ விபத்தில் தாயும் மகளும் உயிரிழப்பு", "News Content": "தர்மபுரம் விஸ்வமடு பகுதியில் வீடொன்றில் ஏற்பட்ட தீ விபத்தில் இருவர் உயிரிழந்துள்ளனர். நேற்று மாலை தீ விபத்து பதிவாகியுள்ளது. 47 வயதான தாயும், 17 வயதான மகளும் சம்பவத்தில் உயிரிழந்துள்ளதாக பொலிசார் தெரிவித்துள்ளனர். தீ விபத்து ஏற்பட்டமைக்கான காரணம் இதுவரை அறிவிக்கப்படவில்லை. சம்பவம் தொடர்பாக பொலிசார் பல கோணங்களில் விசாரணைகளை முன்னெடுத்துள்ளனர். இதேவேளை தீ விபத்து சம்பவம் தொடர்பில் நீதவான் பரிசோதனை மற்றும் பிரேதப்பரிசோதனை இன்று இடம்பெறவுள்ளமை குறிப்பிடத்தக்கது. ", "URL": "https://www.itnnews.lk/2023/10/05/390559/", "Category": "Breaking News,தேசிய செய்திகள்", "Parent URL": null}