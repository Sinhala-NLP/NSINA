{"Source": "ITN news", "Timestamp": "ஏப்ரல் 25, 2022 12:55", "Headline": "காலி முகத்திடலிலும் இன்று 17வது நாளாக ஆர்ப்பாட்டம்..", "News Content": "நாட்டின் பல்வேறு பகுதிகளிலும் மக்கள் ஆர்பாட்டம் இடம்பெற்று வருகிறது. காலி முகத்திடலிலும் இன்று 17வது தினமாக ஆர்பாட்டம் முன்னெடுக்கப்பட்டுள்ளது. வீதிகளை இடைமறித்து நடத்தப்படும் போராட்டங்களால் மக்கள் பாரிய அசௌகரியங்களுக்கு முகங்கொடுத்துள்ளனர். காலி முகத்திடலில் சிறு சிறு குழுக்களாக ஆர்பாட்டங்கள் முன்னெடுக்கப்படுவதை காணக்கூடியதாகவுள்ளது. குறித்த இடத்தில் பாரிய நிகழ்ச்சி ஒன்றை நடத்த மேடை ஒன்று நிர்மானிக்கப்பட்டு வந்த போதும் மற்றுமொரு தரப்பினர் அதற்கு எதிர்ப்பு தெரிவித்ததையடுத்து தற்போது மேடை அங்கிருந்து அகற்றப்பட்டுள்ளது. நேற்றைய தினம் மூடப்பட்ட காலி முகத்திடலின் மத்திய வீதி மற்றும் லோடஸ் வீதி என்பன வாகன போக்குவரத்துக்கென தற்போது முழுமையாக திறக்கப்பட்டுள்ளது. குறித்த வீதிகளிலிருந்து சகல தடைகளும் நீக்கப்பட்டுள்ளன. காலியிலும் இசைநிகழ்ச்சியுடன் கூடிய எதிர்ப்பு ஆர்ப்பாட்டம் நடத்தப்பட்டது. அதன்போது வழிபாடுகள் உள்ளிட்ட பல்வேறு நிகழ்வுகளும் ஒழுங்குசெய்யப்பட்டிருந்தன. பிலியந்தலை கொட்டகெதர பகுதியில் நேற்று இரவு மக்கள் தீப்பந்தம் ஏந்தி ஆர்ப்பாட்டத்தில் ஈடுப்பட்டனர். இதனிடையே தேஷபக்தி பாடல்களை பாடி நேற்று இரவு வாத்துவ நகரிலும் எதிர்ப்பு ஆர்ப்பாட்டம் இடம்பெற்றது. மலையகம் உள்ளிட்ட நாட்டின் மேலும் சில பகுதிகளிலும் மக்கள் எதிர்ப்பு ஆர்பாட்டத்தை முன்னெடுத்ததாக எமது செய்தியாளர்கள் தெரிவித்தனர். ", "URL": "https://www.itnnews.lk/2023/10/05/408288/", "Category": "Breaking News,தேசிய செய்திகள்", "Parent URL": null}