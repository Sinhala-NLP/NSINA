{"Source": "ITN news", "Timestamp": "டிசம்பர் 20, 2021 17:38", "Headline": "நாட்டின் சில பகுதிகளில் இன்றைய தினம் மழை..", "News Content": "நாட்டின் சில பகுதிகளில் இன்றைய தினம் மழை பெய்வதற்கான சாத்தியம் காணப்படுவதாக வளிமண்டலவியல் திணைக்களம் தெரிவிவத்துள்ளது. வடக்கு, வடமத்திய மற்றும் கிழக்கு மாகாணங்களிலும், மாத்தளை மாவட்டத்திலும் மழை பெய்யுமென எதிர்பார்க்கப்படுகிறது. அத்துடன் மேல், சப்ரகமுவ மாகாணங்களிலும் நுவரெலியா காலி மற்றும் மாத்தறை மாவட்டங்களிலும் சில பகுதிகளில் மாலை அல்லது இரவு வேளையில் இடியுடன் கூடிய மழை பெய்வதற்கான சாத்தியம் காணப்படுகிறது. ஒரு சில பகுதிகளில் 75 மில்லி மீட்டருக்கும் அதிகரித்த பலத்த மழைவீழ்ச்சியை எதிர்பார்க்க முடியும். இதனிடையே திருகோணமலை மற்றும் மட்டக்களப்பு ஊடாக பொத்துவில் வரையான கரையோரத்திற்கு அப்பாற்பட்ட கடற்பகுதிகளில் மழை பெய்வதற்கான சாத்தியம் காணப்படுவதாக வளிமண்டலவியல் திணைக்களம் தெரிவித்துள்ளது. ", "URL": "https://www.itnnews.lk/2023/10/05/383922/", "Category": "Breaking News,அண்மைய செய்திகள்,தேசிய செய்திகள்", "Parent URL": null}