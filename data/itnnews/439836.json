{"Source": "ITN news", "Timestamp": "ඔක්තෝබර් 10, 2022 17:37", "Headline": "චීන-පාකිස්ථාන ආර්ථික කොරිඩෝව පරමාදර්ශී ව්‍යාපෘතියක් බවට පත්වනු ඇතැයි චීනය කියයි", "News Content": "‘එක් තීරයක් – එක් මාවතක්’ වැඩපිළිවෙළ යටතේ ක්‍රියාත්මක චීන-පාකිස්ථාන ආර්ථික කොරිඩෝ ව්‍යාපෘතියේ වැදගත්කම චීනය යළි අවධාරණය කරයි. චීන විදේශ අමාත්‍යංශ ප්‍රකාශිකා Maoning මහත්මිය අද(10) පැවති නිත්‍ය මාධ්‍ය හමුවේදී මේ බව සඳහන් ක‍ළා ය. චීන-පාකිස්ථාන ආර්ථික කොරිඩෝව ‘ එක් තීරයක් – එක් මාවතක් ’ වැඩපිළිවෙළේ පුරෝගාමී ව්‍යාපෘතියකි. මෙය නවයුගයේ චීනය හා පාකිස්ථානය අතර ක්‍රියාත්මක සන්ධිස්ථානගත ව්‍යාපෘතියක් ද වේ.\nපාකිස්ථානය සමග එක්ව සාකච්ඡා පැවැත්වීම, පොදුවේ ඉදිකිරීම හා පොදුවේ බෙදාගැනීම මත පදනම්ව, පොදු-ජයග්‍රාහී සහයෝගිතා පුළුල් කිරීම චීනයේ අපේක්ෂාවයි. එසේම, මෙම ව්‍යාපෘතිය ‘ එක්\nතීරයක් – එක් මාවතක් ’ වැඩපිළිවෙළ පොදුවේ ගොඩනැංවීම සඳහා වන අධිගුණාත්මක, පරමාදර්ශී ව්‍යාපෘතියක් බවට පත්කරමින් දෙරටේ මෙන් ම කලාපීය ජනතාව වෙත සුබසෙත සැලසීම චීනයේ\nඅපේක්ෂාව බව ද ප්‍රකාශිකා Maoning මහත්මිය සඳහන් කර තිබේ. ", "URL": "https://www.itnnews.lk/2023/10/05/439836/", "Category": "ජාත්‍යන්තර පුවත්", "Parent URL": null}