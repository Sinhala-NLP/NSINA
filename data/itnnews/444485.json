{"Source": "ITN news", "Timestamp": "நவம்பர் 6, 2022 15:31", "Headline": "கால்வாயை கடக்க முற்பட்ட சிறுமி உயிரிழப்பு", "News Content": "கொத்மலை, வெதமுல்ல பகுதியில் சிறுமியொருவர் நீரில் மூழ்கி உயிரிழந்துள்ளார். அந்த பகுதியில் உள்ள கால்வாய் ஒன்றை கடக்க முயன்றபோது, ​​குறித்த சிறுமி நீரில் அடித்து செல்லப்பட்டதாக பொலிஸார் தெரிவித்தனர். பின்னர் பிரதேசவாசிகள் சிறுமியை மீட்டெடுத்து நுவரெலியா வைத்தியசாலையில் அனுமதித்த போதிலும், அவர் உயிரிழந்துள்ளார். வெதமுல்ல – கெமில்டன் பகுதியைச் சேர்ந்த 10 வயதுடைய சிறுமியொருவரே இவ்வாறு உயிரிழந்துள்ளார். உயிரிழந்த சிறுமி தனது சகோதரியுடன் கால்வாயை கடக்க முற்பட்டபோது இந்த விபத்து ஏற்பட்டுள்ளதாக பொலிஸார் தெரிவித்தனர். ", "URL": "https://www.itnnews.lk/2023/10/05/444485/", "Category": "தேசிய செய்திகள்", "Parent URL": null}