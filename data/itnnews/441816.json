{"Source": "ITN news", "Timestamp": "ඔක්තෝබර් 22, 2022 12:42", "Headline": "ව්‍යවස්ථා සංශෝධනය තුළින් රට ගොඩ නැගීමට අවශ්‍ය පරිසරය උදාවනවා", "News Content": "රට අපහසුතාවට පත්ව ඇති මොහොතක  ඊයේ සම්මත වූ විසිඑක්වන ආන්ඩුක්‍රම ව්‍යවස්ථා සංශෝධන පනත් කෙටුම්පත තුළින් මෙරටට විදේශ ආධාර ලබා ගැනීමේ ක්‍රියාවලිය කඩිනම් කර ගැනීමට හැකිවනු ඇතැයි බොහෝ පාර්ශ්ව පෙන්වා දෙනවා. 22 වන ආණ්ඩුක්‍රම ව්‍යවස්ථා සංශෝධන පනත් කෙටුම්පත තුනෙන් දෙකක බහුතර ඡන්දයෙන් ඊයේ පාර්ලිමේන්තුවේදී සම්මත වුණා. ඊයේ පාර්ලිමේන්තුවේ සිටි මහජන නියෝජිතයන් 180 දෙනාගෙන් 179 දෙනෙකුම මෙම කෙටුම්පතට පක්ෂව ඡන්දය භාවිත කළා. පාර්ලිමේන්තු මන්ත්‍රි සරත් වීරසේකර මහතා පමණක් එයට විරුද්ධව ඡන්දය ප්‍රකාශ කර සිටියා. විපක්ෂය නියෝජනය කරන සමගි ජනබලවේගය, ශ්‍රීලංකා නිදහස් පක්ෂය, ආණ්ඩු පක්ෂයෙන් ඉවත්ව ස්වාධීනව සිටින ඩලස් අලහප්පෙරුම මහතා ප්‍රමුඛ නිදහස් ජනතා සභාව මෙන්ම උත්තර ලංකා සභාගය නියෝජනය කරන මන්ත්‍රිවරුන්ද පනත් කෙටුම්පතට පක්ෂව ඡන්දය ප්‍රකාශ කර තිබුණා. ජාතික ජනබලවේගයේ මන්ත්‍රීවරුන් තුන්දෙනා ඡන්දය භාවිත කළේ පනත් කෙටුම්පතට පක්ෂවයි. ආණ්ඩු පක්ෂයේ මන්ත්‍රිවරුන් 26 දෙනෙකු ස්වාධීන මන්ත්‍රිවරුන් 5 දෙනෙකු සහ විපක්ෂයේ මන්ත්‍රිවරුන් 10 දෙනෙකු ද පාර්ලිමේන්තුවට පැමිණ සිටියේ නැහැ. මෙම සංශෝධනය සම්මත වීම පිළිබද බොහෝ දෙනා විවිධ මත පළකරනවා.   ", "URL": "https://www.itnnews.lk/2023/10/05/441816/", "Category": "දේශීය පුවත්", "Parent URL": null}