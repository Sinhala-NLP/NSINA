{"Source": "ITN news", "Timestamp": "නොවැම්බර් 13, 2022 16:45", "Headline": "ජ්‍යෙෂ්ඨ පොලිස් නිලධාරියාගේ ක්‍රියාකලාපය ගැන පොලිස් දෙපාර්තමේන්තුවෙන් විමර්ශනයක්", "News Content": "ජ්‍යෙෂ්ඨ පොලිස් නිලධාරීයෙකු,  පොලිස් කොස්පල්වරියන් දෙදෙනෙකුගේ බෙල්ලෙන් අල්ලා හිංසාකාරී ලෙස කටයුතු කිරීම පිළිබද පොලිස් දෙපාර්තමේන්තුව විමර්ශනයක් ආරම්භ කර තිබෙනවා. සහකාර පොලිස් අධිකාරීවරයෙකුගෙන් යුත් කණ්ඩායමක් ඒ සදහා නම් කර ඇති බවයි වාර්තා වන්නේ. කාන්තාවන් දෙදෙනෙකු ඊයේ දිනයේ දී කළුතර සිට පාගමනක් සිදුකළ අතර කළුතර පාලම අසල දී ඔවුන්ගේ ගමන අවහිර කිරීමට පොලීසිය උත්සාහ කළා. එම ස්ථානයෙන් බසයකින් ගමන් ගත් ඔවුන් දෙදෙනා කළුතර පාලම පසුකර යළි පාගමන ආරම්භ කළා. කෙසේ වෙතත් වාද්දුව ප්‍රදේශයේ දී ඔවුන් නතර කිරීමට පොලීසිය උත්සාහ කළද ඊට අවනත නොවීමත් සමග ඔවුන් අත්අඩංගුවට ගැනීමටයි ක්‍රියා කෙරුණේ. මෙම අවස්ථාවේ ජ්‍යෙෂ්ඨ පොලිස් නිලධාරීවරයෙකුගේ ක්‍රියා කලාපය පිළිබද දැඩි විවේචන එල්ලවෙමින් පවතින අතර ඒ සම්බන්ධයෙන් පොලිස් දෙපාර්තමේන්තුව විමර්ශනයක් ආරම්භ කර තිබෙනවා.         ", "URL": "https://www.itnnews.lk/2023/10/05/445473/", "Category": "දේශීය පුවත්", "Parent URL": null}