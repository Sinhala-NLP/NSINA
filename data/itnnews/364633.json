{"Source": "ITN news", "Timestamp": "සැප්තැම්බර් 24, 2021 11:03", "Headline": "ත්‍රී රෝද රථ සොරකම් කළ දෙදෙනෙකු අත්අඩංගුවට", "News Content": "දිවයිනේ විවිධ ප්‍රදේශවලින් ත්‍රී රෝද රථ සොරකම්කර අංක තහඩු වෙනස්කර අලෙවි කිරීමේ නිරතව සිටි පුද්ගලයින් දෙදෙනෙකු බේරුවලදී පොලිස් අත්අඩංගුවට ගෙන තිබෙනවා. බේරුවල,  මග්ගොන, අලුත්ගම හා පයාගල යන ප්‍ර දේශවලින් සොරකම් කරන ලද ත්‍රි රෝද රථවල අංක තහඩු වෙනස්කර නිෂ්පාදිත නාමයන් ද ව්‍යාජ ලෙස සකසා විවිධ පුද්ගලයින්ට අලෙවිකර ඇති බව මූලික පරීක්ෂණවලදී හෙළිවුණා. අත්අඩංගුවට ගත් සැකකරුවන් දෙදෙනා බේරුවල,  හෙට්ටියාකන්ද ප්‍රදේශයේ පදංචිකරුවන්. සොරකම් කරන ලද ඇතැම් ත්‍රි රෝද රථ කොටස් ගලවා අලෙවි කිරීමට ද සැකකරුවන් කටයුතු කර ඇති බව හෙළිවී තිබෙනවා.         ", "URL": "https://www.itnnews.lk/2023/10/05/364633/", "Category": "දේශීය පුවත්", "Parent URL": null}