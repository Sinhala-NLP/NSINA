{"Source": "ITN news", "Timestamp": "මාර්තු 21, 2022 16:09", "Headline": "ඔමික්‍රෝන් සාමාන්‍ය වයිරසයක් ලෙස සැලකීමට ඉක්මන් වැඩියි – වෛද්‍ය විශේෂඥයින්", "News Content": "ඔමික්‍රෝන් ප්‍රභේදය සාමාන්‍ය වයිරසයක් ලෙස සැලකීමට තවමත් ඉක්මන් වැඩි බව වෛද්‍ය විශේෂඥයින් පෙන්වා දෙනවා. වේගයෙන්ම ව්‍යාප්ත වන කොරෝනා වයිරසයේ ප්‍රභේදයක් ලෙස සැලකෙන ඔමික්‍රොන් ප්‍රභේදයේ ව්‍යාප්තිය සම්බන්ධයෙන් ලොව රටවල් රැසක් නොසලකා හැර සිටින බවයි චීන ජාතික සෞඛ්‍ය කොමිසම පවසන්නේ. චීනය තුළද ඔමික්‍රෝන් ප්‍රභේදය මේ වනවිට ශිඝ්‍රයෙන් ව්‍යාප්ත වන අතර පසුගිය දින 18 තුළදී පමණක් හමුවී ඇති ආසාදිතයින් සංඛ්‍යාව තිස්දහසකට ආසන්නයි. ඔවුන් අතරින් සියයට 95 ක පමණ ප්‍රතිශතයක් සංකූලතා නොපෙන්වන බවද සදහන්.         ", "URL": "https://www.itnnews.lk/2023/10/05/403047/", "Category": "ජාත්‍යන්තර පුවත්", "Parent URL": null}