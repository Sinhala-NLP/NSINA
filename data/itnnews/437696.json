{"Source": "ITN news", "Timestamp": "සැප්තැම්බර් 28, 2022 19:18", "Headline": "ඇමති කෙහෙලියට එරෙහිව අධි චෝදනා", "News Content": "අමාත්‍ය කෙහෙලිය රඹුක්වැල්ල මහතාට කොළඹ මහාධිකරණයේ දී අධි චෝදනා භාරදීම අද සිදුවුණා. 2012 වසරේ ජනමාධ්‍ය අමාත්‍යවරයා ලෙස කටයුතු කරමින් සිටියදී තම පෞද්ගලික ජංගම දුරකතනයේ බිල්පත් ලෙස ගෙවිය යුතු රුපියල් දෙලක්ෂ තිස්දහසකට ආසන්න මුදලක් රාජ්‍ය මුද්‍රණ නීතිගත සංස්ථා අරමුදලෙන් ගෙවීමෙන් රජයට පාඩුවක් සිදුකළ බවට අමාත්‍ය කෙහෙලිය රඹුක්වැල්ල මහතාට චෝදනා එල්ලවී තිබෙනවා. ඔහු ඇතුළු විත්තිකරුවන් දෙදෙනෙකුට කොළඹ මහාධිකරණයේ දී අධි චෝදනා භාරදීම සිදුවුණේ මහාධිකරණ විනිසුරු දමිත් තොටවත්ත මහතා ඉදිරියේයි. විත්තිකරුවන් රුපියල් තිස්දහසක මුදල් ඇප හා රුපියල් තුන්ලක්ෂ පනස් දහස බැගින් වූ ශරීර ඇප මත මුදාහැරීමට ද විනිසුරුවරයා නියෝග කළා. ", "URL": "https://www.itnnews.lk/2023/10/05/437696/", "Category": "Breaking News,දේශීය පුවත්", "Parent URL": null}