{"Source": "ITN news", "Timestamp": "මාර්තු 28, 2022 18:01", "Headline": "රාජ්‍ය සේවා එක්සත් හෙද සංගමය නිහඬ විරෝධතාවක", "News Content": "රාජ්‍ය සේවා එක්සත් හෙද සංගමය සෞඛ්‍ය අමාත්‍යාංශය ඉදිරිපිට අද නිහඩ විරෝධතාවක නිරත වුණා. ඒ ඔවුන්ට බලපා ඇති ගැටලු කිහිපයකට විසදුම් ලබා දෙන ලෙස ඉල්ලමින්.  මේ අතර රජයේ පශු වෛද්‍ය නිලධාරීන් ද කොටුව දුම්රියපොල ඉදිරිපිටදී උද්ඝෝෂණයක්  පැවැත්වුවා. හෙද සේවාවට බලපාන සේවා අයිතිනීන් පිළිබද තම සංගමයෙන් කරුණු විමසීමකින් තොරව අත්තනෝමතිකව කටයුතු කිරීම පිළිබද අවධානය යොමු කිරීම ඇතුළු ඉල්ලීම් 06 ක් මුල් කර ගනිමිනුයි රාජ්‍ය සේවා එක්සත් හෙද සංගමය නිහඩ විරෝධතාවක  නිරත වුණේ. උදෑන ආරම්භ කෙරුණු විරෝධතාව දහවල් 12 දක්වා පැවැත්වුණා. මේ අතර රිදියගම සෆාරි උද්‍යානයේ පශු වෛද්‍යවරයකුට පහරදීම සම්බන්ධයෙන් රජයේ පශු වෛද්‍ය නිලධාරීන්ගේ සංගමය සිය විරෝධය පල කරනවා. ඒ වෙනුවෙන් සංවිධාන කළ පාගමන කොළඹ කොටුව දුම්රියපොලේ සිට ජනාධිපති කාර්යාලය දක්වා ගමන් කළා. ඔවුන් මේ සම්බන්ධයෙන් ජනාධිපති කාර්යාලයට සන්දේශයක්ද භාර දුන්නා.   ", "URL": "https://www.itnnews.lk/2023/10/05/404384/", "Category": "දේශීය පුවත්", "Parent URL": null}