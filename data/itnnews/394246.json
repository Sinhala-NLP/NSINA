{"Source": "ITN news", "Timestamp": "පෙබරවාරි 10, 2022 13:01", "Headline": "මීරිගම නගරයට දැවැන්ත රථගාලක්", "News Content": "මධ්‍යම අධිවේගී මාර්ගයේ මීරිගම සිට කුරුණෑගල දක්වා කොටස විවෘත කිරීමත් සමග මේ වන විට එහි ධාවනය කෙරෙන රථ වාහන සංඛ්‍යාව ඉහළ ගොස් තිබෙනවා. එහි ඉදිරි පියවරක් ලෙස මීරිගම නගරයේ දැවැන්ත රථගාලක් ඉදිකිරීමේ කටයුතු ආරම්භ කෙරුණා. සියලු පහසුකම් සහිත අංග සම්පූර්ණ රථගාලක් ලෙස මෙය ඉදිකෙරෙනවා. මීරිගම ප්‍රාදේශීය සභාවට අයත් මෙම රථගාලේ වාහන 100 කට ආසන්න සංඛ්‍යාවක් එකවර නතර කර තැබීමේ හැකියාව පවතිනවා. මීරිගම නගරයේ වාහන තදබදයට මෙය විසදුමක් වනවා. රථගාල ඉදිකිරීමත් සමග අධිවේගී මාර්ගය භාවිත කරන පිරිසට ද සහනයක් සැළසෙනවා.     ", "URL": "https://www.itnnews.lk/2023/10/05/394246/", "Category": "දේශීය පුවත්", "Parent URL": null}