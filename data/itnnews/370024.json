{"Source": "ITN news", "Timestamp": "அக்டோபர் 18, 2021 12:47", "Headline": "மூழ்கிய எக்ஸ்பிரஸ் பேர்ல் கப்பலின் பாகங்களை அகற்றும் நடவடிக்கை இம்மாத இறுதியில்..", "News Content": "இலங்கை நீர்கொழும்புக்கு அண்மித்த கடல்பகுதியில் மூழ்கிய எக்ஸ்பிரஸ் பேர்ல் கப்பலின் பாகங்களை அகற்றும் நடவடிக்கை இம்மாத இறுதியில் ஆரம்பிக்கப்படவுள்ளது. அவுஸ்திரேலியா நிறுவனம் ஒன்றின் ஒத்துழைப்புடன் இந்த பணிகள் முன்னெடுக்கப்படவுள்ளதாக அரசாங்க தகவல்கள் தெரிவிக்கின்றன. சிங்கபூர் நிறுவனம் ஒன்றுக்கு சொந்தமான எக்ஸ்பிரஸ் பேர்ல் கப்பல் இலங்கை கடற்பரப்பில் வைத்து தீவிபத்துக்குள்ளனது. கடந்த ஜூன் மாதம் கப்பலில் தீவிபத்து ஏற்பட்டது. ஆயிரத்து 486 கொள்கலன்களுடன் வருகை தந்த கப்பலில் ஏற்பட்ட தீ கட்டுப்படுத்த முடியாமல் போனது. இதனால் கப்பல் முழுமையாக தீக்கிரையானது. விபத்து காரணமாக கடற்சூழலுக்கு பாதிப்பு ஏற்பட்டிருந்தமை குறிப்பிடத்தக்கது. ", "URL": "https://www.itnnews.lk/2023/10/05/370024/", "Category": "Breaking News,தேசிய செய்திகள்", "Parent URL": null}