{"Source": "ITN news", "Timestamp": "ජූනි 3, 2021 17:37", "Headline": "සංචරණ සීමා උල්ලංඝණය කිරීම නිසා අත්අඩංගුවට ගත් මුළු පිරිස 21087 යි ", "News Content": "සංචරණ සීමා ක්‍රියාත්මක කාලසීමාවේදී අත්‍යවශ්‍ය සේවා සදහා ගමන් කරන වාහන හදුනාගැනීම වෙනුවෙන් පොලිසීය හදුන්වා දුන් ස්ටිකර් ක්‍රමය දෙවන දිනටත් අද ක්‍රියාත්මක වුණා. මෙම ස්ටිකර් වලංගු වන්නේ එක් දිනක් සදහා පමණක් බවයි පොලිස් මධ්‍ය ප්‍රකාශක නියෝජ්‍ය පොලිස්පති අජිත් රෝහණ මහතා සදහන් කළේ. සංචරණ සීමා ලබන 14 වනදා දක්වා දීර්ඝ කෙරුණා. කෙසේ වුවද එම කාල සීමාවේදී අත්‍යාවශ්‍ය සේවා පවත්වා ගෙන යා හැකියි.  ඹෂධ අලෙවිසැල් විවෘත කර තැබීමටද ඉඩ ලබා දී තිබෙනවා.  එන්නත්කරණ වැඩසටහනට සහභාගීවන අයට ඒ සදහා පැමීණිමටද බාදාවක් නැහැ. සංචරණ සීමා නීති දැඩිව ක‍්‍රියාත්මත කිරීමටයි පොලිසිය කටයුතු කර ඇත්තේ. දිවයින පුරා ඊයේ සිදු කළ මෙහෙයුම්වලදී සංචරණ සීමා නීති උල්ලංඝණය කළ පුද්ගලයන් 947 දෙනෙකු අත්අඩංගුවට ගැණුනා. ඒ අනුව මේ දක්වා අත්අඩංගුවට ගත් මුළු පිරිස 21087 ක්. සංචරණ සීමා ක්‍රියාත්මක කාල සීමාවේ දී අත්‍යවශ්‍ය සේවා සදහා ගමන් කරන වාහන හදුනාගැනීම වෙනුවෙන් පොලිසිය හදුන්වා දුන් ස්ටිකර් ක්‍රමය යටතේ ඊයේ දිනයේ දී ස්ටිකර් පනස් දහසකට ආසන්න සංඛ්‍යාවක් භාවිත කර මේ අතර ජනතාව සංචරණ සීමා කඩකරමින් කටයුතු කළහොත් කොරෝනා රෝගය පාලනය කිරීමට නොහැකි වන බව සෞඛ්‍ය අංශ අවධාරණය කරනවා.     ", "URL": "https://www.itnnews.lk/2023/10/05/340592/", "Category": "නවතම පුවත්", "Parent URL": null}