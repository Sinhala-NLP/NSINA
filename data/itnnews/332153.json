{"Source": "ITN news", "Timestamp": "අප්‍රේල් 18, 2021 12:12", "Headline": "වනාතවිල්ලුව ප්‍රදේශයෙන් හමුවූ අගල් 8ක් දිග දළඹුවා", "News Content": "අගල් 8ක පමණ දිගින් යුතු ශරීරය හැකිලීමේ හැකියාව ඇති විශාල ප්‍රමාණයේ දළඹුවෙකු පුත්තලම වනාතවිල්ලුව ප්‍රදේශයෙන් හමු වී තිබෙනවා. වනාතවිල්ලුව පොල් වගා බිමක සිටියදීයි මෙම දළඹුවා හමු වී තිබෙන්නේ. අගල් 8ත් 10 ත් අතර දිගකින් යුක්ත දළඹුවාට ශරීරය හැකිලීමේ හා දිගහැරීමේ හැකියාව පවතිනවා. ශරීරය දිගට වැඩුණු කෙදි ආකාරයේ විශේෂිත වූ ලොම්වලින් යුක්තයි. හිස දෙපස තද වර්ණයෙන් යුත් දම් පැහැයක් ගන්නා අතර තද කළු පැහැ දුඹුරු මිශ්‍ර වර්ණ ද මෙම දළඹුවාගේ ශරීරයේ දක්නට ලැබෙනවා. ජන වහරේ මෙම දළඹුවා පොළොං දළඹුවා ලෙස හැඳින්වෙන අතර අධික විෂ සහිත බවට ද සඳහන්.       ", "URL": "https://www.itnnews.lk/2023/10/05/332153/", "Category": "Breaking News,දේශීය පුවත්", "Parent URL": null}