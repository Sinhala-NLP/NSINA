{"Source": "ITN news", "Timestamp": "අප්‍රේල් 23, 2022 14:24", "Headline": "යතුරුපැදි සොරකමේ නිරතවූ යතුරුපැදි ධාවන ශූරයෙකු අත්අඩංගුවට", "News Content": "මත්ද්‍රව්‍ය භාවිතය සදහා යතුරුපැදි සොරකමේ නිරතවූ යතුරුපැදි ධාවන ශූරයෙකු අත්අඩංගුවට ගැනීමට මහනුවර කොට්ඨාස අපරාධ විමර්ශන අංශය සමත් වුණා. අත්අඩංගුවට ගත් 27 හැවිරිදි මෙම සැකකරු රාගම ප්‍රදේශයේ පදිංචිකරුවෙක්. යතුරුපැදි කාර්මික ශිල්පය හොදින් හදාරා ඇති ඔහු යතුරු පැදි ධාවන තරග රැසකට ඉදිරිපත් වී ජයග්‍රහණ පවා අත්කරගෙන තිබෙනවා. මත්ද්‍රව්‍ය භාවිතයට තදින් ඇබ්බැහිවී ඇති මෙම පුද්ගලයා දිවයිනේ විවිධ ප්‍රදේශවලින් යතුරු පැදි සොරකම් කර තිබෙනවා. සොකරම් කළ යතුරුපැදි ඉතා අඩු මුදලකට අලෙවි කර ඇති බවයි පොලිසිය පවසන්නේ. එවැනි යතුරුපැදි 6ක් සොයා ගැනීමට පොලිසියට හැකිවුණා.         ", "URL": "https://www.itnnews.lk/2023/10/05/407993/", "Category": "දේශීය පුවත්", "Parent URL": null}