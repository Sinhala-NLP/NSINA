{"Source": "ITN news", "Timestamp": "ජූනි 10, 2023 11:56", "Headline": "පාසල් ආශ්‍රිතව ඩෙංගු මර්දන වැඩසටහන්", "News Content": "ලබන සඳුදා පාසල් ආරම්භ කිරීමට පෙර අද සහ හෙට පාසල් ආශ්‍රිතව ඩෙංගු මර්දන වැඩසටහන් ක්‍රියාත්මක කිරීමට සැලසුම් කර තිබෙනවා. මේ දිනවල පවතින වැසි තත්ත්වය හේතුවෙන් ඩෙංගු අවධානම පිළිබද දැඩි අවධානය යොමු කළ යුතුව පවතිනවා. අ.පො.ස. සාමාන්‍ය පෙල විභාගය අවසන්වීමෙන් පසු ලබන සඳුදා සිට පලමු වාරයේ දෙවන අදියර ලෙස පාසල් ආරම්භ කිරීමට නියමිතයි. දරුවන්ගේ ආරක්ෂාව වෙනුවෙන් පාසල් ආශ්‍රිතව ඩෙංගු මර්දන වැඩසටහන් ක්‍රියාත්මක කෙරෙන්නේ ඒ අනුවයි. කොළඹ කලාපයේ පාසල්වල ඩෙංගු මර්දනය පිළිබද විශේෂ සාකච්චාවක් දිස්ත්‍රික් ලේකම් කාර්යාල ශ්‍රවනාගාරයේදී පැවැත්වුණා. එහිදීද මේ පිළිබඳ විශේෂ අවධානය යොමු කෙරුණා. සාකච්ඡාවට අමාත්‍ය සුසිල් ප්‍රේමජයන්ත , පාර්ලිමේන්තු මන්ත්‍රීවරුන් වන විශ්‍රාමික මේජර් ප්‍රදීප් උදුගොඩ ,යදාමිණී ගුණවර්ධන යන මහත්වරුන් ද සහභාගී වුණා. ගම්පහ ඩෙංගු බෝවන ස්ථාන 23 ක හිමිකරුවන්ට එරෙහිව අධිකරණ ක්‍රියාමාර්ග ගෙන තිබෙනවා. සෞඛ්‍ය වෛද්‍ය නිලධාරී කාර්යාලය සහ ගම්පහ මහනගර සභාවේ සෞඛ්‍ය අංශ  මගින් නිවාස හා ආයතන 700 ක් පරික්ෂා කර තිබෙනවා. එහිදී මදුරුවන් බෝවන ස්ථාන 23 ක් හඳුනා ගැනුනා. පසුගියදා ස්වාධීන රූපවාහිනී මාධ්‍ය ජලයේද මැදිහත්වීමෙන් ගම්පහ ආරම්භ කළ ඩෙංගු මර්දන වැඩසටහන දිස්ත්‍රික්කය පුරා අඛණ්ඩව ක්‍රියාත්මක කළ යුතු බව දිස්ත්‍රික් ලේකම් සමන් දර්ශන පාඩිකෝරාල මහතා පවසනවා.   ", "URL": "https://www.itnnews.lk/2023/10/05/490777/", "Category": "දේශීය පුවත්", "Parent URL": null}