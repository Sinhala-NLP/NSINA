{"Source": "ITN news", "Timestamp": "நவம்பர் 10, 2021 12:59", "Headline": "10 மாவட்டங்களுக்கு விடுக்கப்பட்டுள்ள மண்சரிவு அனர்த்த எச்சரிக்கை தொடர்ந்தும் அமுலில்..", "News Content": "நாட்டின் 10 மாவட்டங்களுக்கு விடுக்கப்பட்டுள்ள மண்சரிவு அனர்த்த எச்சரிக்கை இன்று பிற்பகல் வரை நீடிக்கப்பட்டுள்ளது. கொழும்பு, கம்பஹா, பதுளை, கேகாலை, இரத்தினபுரி, களுத்துறை, மாத்தளை, கண்டி, நுவரெலியா, குருநாகல் மற்றும் காலி மாவட்டங்களுக்கு மண்சரிவு அனர்த்த எச்சரிக்கை விடுக்கப்பட்டுள்ளது. கண்டி, கேகாலை மற்றும் குருநாகல் ஆகிய மாவட்டங்களுக்கு மண்சரிவு தொடர்பான சிவப்பு எச்சரிக்கை விடுக்கப்பட்டுள்ளது. மண்சரிவு ஏற்படும் அபாயம் உள்ள பகுதிகளில் வசிக்கும் மக்களை பாதுகாப்பான இடங்களுக்கு வெளியேறுமாறு அனர்த்த முகாமைத்துவ மத்திய நிலையம் அறிவித்துள்ளது. அவ்வாறு மண்சரிவு அபாயம் உள்ள பகுதிகளிலிருந்து வெளியேற மறுப்போருக்கு எதிராக சட்ட நடவடிக்கை எடு;க்கப்படுமென அனர்த்த முகாமைத்துவ மத்திய நிலையம் தெரிவித்துள்ளது. ", "URL": "https://www.itnnews.lk/2023/10/05/375184/", "Category": "Breaking News,தேசிய செய்திகள்", "Parent URL": null}