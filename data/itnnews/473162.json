{"Source": "ITN news", "Timestamp": "අප්‍රේල් 4, 2023 13:47", "Headline": "නාවික හමුදාව උතුරු මුහුදෙන් කෝටි 14ක ගංජා අල්ලයි", "News Content": "යාපනය කංකසන්තුරයට ඔබ්බෙන් වූ මුහුදු තීරයේ කළ සෝදිසි මෙහෙයුමකදී රුපියල් කෝටි 14කට ආසන්න වටිනාකමකින් යුත් කේරළ ගංජා කිලෝ 428ක තොගයක් අත්අඩංගුවට ගැනුණා. සැකකරුවන් දෙදෙනෙකු ද  නාවික හමුදා භාරයට ගෙන තිබෙනවා. සැක සහිත ඩිංගි යාත්‍රාවක් පරික්ෂා කිරීමේදී එහි තිබී උර 13 ක පාර්සල් 228 ක්  සොයා ගැනුණා. මෙම කේරල ගංජා තොගය  කංකසන්තුරෙයි වරායට රැගෙන ආ අතර නාවික හමුදාපති වයිස් අද්මිරාල් ප්‍රියන්ත පෙරේරා මහතා එම ස්ථානයට පැමිණ වැටලීම සිදුකළ නිලධාරීන්ට ප්‍රසංසාව පළකළා.     ", "URL": "https://www.itnnews.lk/2023/10/05/473162/", "Category": "දේශීය පුවත්", "Parent URL": null}