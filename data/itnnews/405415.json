{"Source": "ITN news", "Timestamp": "අප්‍රේල් 4, 2022 10:15", "Headline": "බස් ගිනි තැබීමේ සිද්ධියට සම්බන්ධ දෙදෙනෙකු අල්ලන්න පොලීසිය මහජන සහය පතයි", "News Content": "සැකකරුවන් දෙදෙනෙකු අත්අඩංගුවට ගැනීම සඳහා පොලීසිය මහජන සහාය පතනවා. පසුගියදා මිරිහාන පොලිස් වසමේ පරණ කොට්ටාව පාර පැගිරිවත්ත පාර මංසන්ධියේදී කලහකාරී ලෙස හැසිරෙමින් පොදු දේපළවලට අලාභහානි සිදුකර ඒ අසල වූ බස් රථවලට සහ වෙනත් වාහනවලට ගිනි තබා අනර්ථයක් සිදු කිරීමේ සිද්ධියට සම්බන්ධ සැකකරුවන් අත්අඩංගුවට ගැනීම සඳහා මේ වනවිට අපරාධ පරීක්ෂණ දෙපාර්තමේන්තුව විමර්ශනයක් ආරම්භ කර තිබෙනවා. එම අවස්තාවේදී බස් රථ දෙකකට ගිනි තැබීම සම්බන්ධයෙන් අවශ්‍ය කරන සැකකරුවන් දෙදෙනෙකු සොයා ගැනීම සඳහායි මෙම පරීක්ෂණ පැවැත්වෙන්නේ. සැකකරුවන් පිළිබඳ යම් තොරතුරක් වෙතොත් මතු සදහන් දුරකතන අංකවලට දැනුම් දෙන ලෙසද පොලීසිය ඉල්ලා සිටිනවා. 0718 59 17 55 / 0718 59 49 29 0112 44 42 65 යන දුරකතනවලට තොරතුරු දැනුම් දිය හැකියි.     ", "URL": "https://www.itnnews.lk/2023/10/05/405415/", "Category": "Breaking News,දේශීය පුවත්", "Parent URL": null}