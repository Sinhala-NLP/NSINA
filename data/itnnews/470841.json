{"Source": "ITN news", "Timestamp": "මාර්තු 25, 2023 12:13", "Headline": "උසස් පෙළ පිළිතුරු පත්‍ර ඇගයීමේ කටයුතු ලබන සතියේ ආරම්භ කරනවා", "News Content": "අපොස උසස් පෙළ විභාගයේ පිළිතුරු පත්‍ර ඇගයීමේ කටයුතු ලබන සතියේ ආරම්භ කරන බව අමාත්‍ය සුසිල් ප්‍රේමජයන්ත මහතා පවසනවා. විශ්වවිද්‍යාල අචාර්යවරුන්ගේ වෘත්තීය ක්‍රියාමාර්ගය අවසන් කරමින් ඒවායෙහි අධ්‍යයන කටයුතු ද ආරම්භ කරන බවයි අමාත්‍යවරයා කියා සිටින්නේ. පසුගිය විභාගවලින් උසස් ප්‍රතිඵල ලබාගත් කැළණිය කලාප කාර්යාලයට අයත් පාසල් වල විදුහල්පතිවරුන්ට සහතික පත් පිරිනැමීමේ අවස්ථාවට එක්වෙමින් අමාත්‍යවරයා මේ බව කියා සිටියා. පාසල්වල අධ්‍යාපන තත්ත්වය පිළිබදව ද අමාත්‍යවරයා මෙහිදී හෙළි කළා.     ", "URL": "https://www.itnnews.lk/2023/10/05/470841/", "Category": "දේශීය පුවත්", "Parent URL": null}