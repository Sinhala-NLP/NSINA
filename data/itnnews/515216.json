{"Source": "ITN news", "Timestamp": "සැප්තැම්බර් 11, 2023 14:51", "Headline": "නැති වුණු බලය", "News Content": "කුඹුරු ඉඩම් ලේඛනයේ නම සඳහන්ව නොමැති ඉඩම් කුඹුරක් නොවන බවට සහතික කිරීම සඳහා නියෝජ්‍ය කොමසාරිස්වරුන්ට ලබා දී තිබූ බලය අත්හිටුවීමට කෘෂිකර්ම අමාත්‍යාංශය තීරණය කළා. කුඹුරු ඉඩම් ගොඩ කිරීමේදී කුඹුරු නාමලේඛණයේ ඇතුළත් නොවන ඉඩමක් කුඹුරක් නොවන විට අවසර ලබා දීමේදී දිස්ත්‍රික් භාර නියෝජ්‍ය කොමසාරිස්වරුන්ට අභිමතය හා නිරික්ෂණ අනුව කටයුතු කිරීමේ බලය ලබාදී තිබුණා. ඒ ගොවිජන සංවර්ධන දෙපාර්තමේන්තුව 2018 නිකුත් කළ චක්‍ර ලේඛකයකට අනුවයි. එහෙත් කුරුණෑගල ගොවිජන කොමසාරිස්වරයෙකු නීතිවිරෝධීව කුඹුරු ඉඩමක් ගොඩ කිරීමට අවසර දුන් බවට අද දිනයේදී මාධ්‍ය වාර්තා පළවී තිබුණා. ඒ පිළිබද විමර්ශනයක් සිදු කරන ලෙස නියෝග කළ අමාත්‍ය මහින්ද අමරවීර මහතා එම නිලධාරියා නීතිවිරෝධීව ක්‍රියාකර ඇත්ද යන්න පිළිබද කඩිනමින් පරික්ෂා කිරීමෙන් පසු අදාළ චක්‍ර ලේඛය කුරුණෑගල දිස්ත්‍රික්කය තුළ ක්‍රියාත්මක වීම තාවකාලිකව අත්හිටුවීමට ගොවිජන කොමසාරිස්වරයාට අද නියෝග කළා. අනෙකුත් දිස්ත්‍රික්කවල ද අදාළ චක්‍ර ලේඛය අවභාවිත කර ඇත්ද යන්න පිළිබදව සෙවීමට ද තීරණය කර තිබෙනවා. කෙසේ වෙතත් අදාළ නියෝජ්‍ය කොමසාරිස්වරයා සම්බන්ධයෙන් විමර්ශනයක් සිදුකිරීම දැනටමත් ආරම් කර තිබෙනවා. ", "URL": "https://www.itnnews.lk/2023/10/05/515216/", "Category": "දේශීය පුවත්", "Parent URL": null}