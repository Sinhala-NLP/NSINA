{"Source": "ITN news", "Timestamp": "පෙබරවාරි 28, 2022 17:01", "Headline": "හෙට සෑම කාණ්ඩයකටම පැය 03 ක විදුළි කප්පාදුවක්", "News Content": "හෙට දිනයේ දී සියලුම කාණ්ඩ සදහා විදුලිය විසන්ධි කිරීම පැය 3 කට සීමා කළ බව මහජන උපයෝගීතා කොමිසම නිවේදනය කරනවා. කෙසේ වෙතත් රාත්‍රී කාලයේ දී විදුලි ඉල්ලුම වැඩි උවහොත් තවත් මිනිත්තු තිහක සැළසුම් නොකළ විදුලි කප්පාදුවක් සිදුවිය හැකි බවයි කොමිසම සදහන් කරන්නේ. මහජන උපයෝගීතා කොමිසම නිවේදනය කරන පරිදි හෙට දිනයේ දී A කලාපය මෙන්ම P, Q, R කලාප සදහා පෙරවරු 8.30 සිට 11.30 දක්වා විදුලි කප්පාදුව සිදුකෙරෙනවා. පෙරවරු 11.30 සිට පස්වරු 2.30 දක්වා විදුලි කප්පාදුව සිදුකෙරෙන්නේ B, S, T කලාප සදහායි. C කලාපය මෙන්ම U, V, W කලාප සදහා පස්වරු 2.30 සිට 5.30 දක්වා විදුලි කප්පාදුව සිදුකෙරෙනවා. රාත්‍රී කාලයේදී විදුලි ඉල්ලුම වැඩි වුවහොත් තවත් මිනිත්තු 30 ක සැළසුම් නොකළ විදුලි කප්පාදුවක් සිදුවිය හැකි බවයි කොමිසම සදහන් කරන්නේ. මේ හේතුවෙන් සවස 6 සිට රාත්‍රී 10 දක්වා කාලය තුළ විදුලිය අරපිරිමැස්මෙන් භාවිත කරන ලෙසයි කොමිසම මහජනතාවගෙන් ඉල්ලා සිටින්නේ.                     ", "URL": "https://www.itnnews.lk/2023/10/05/398503/", "Category": "Breaking News,දේශීය පුවත්", "Parent URL": null}