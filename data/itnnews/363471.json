{"Source": "ITN news", "Timestamp": "සැප්තැම්බර් 18, 2021 19:03", "Headline": "සමඟියේ මන්ත්‍රීවරුන් අනුරාධපුර බන්ධනාගාරයට ඇතුළුවීමට යාමේදී උණුසුම් තත්ත්වයක්", "News Content": "ලොහාන් රත්වත්තේ මහතා සම්බන්ධ සිද්ධිය පිළිබද සොයාබැලීමට සමගි ජන බලවේගයේ පාර්ලිමේන්තු මන්ත්‍රීවරුන් අනුරාධපුර බන්ධනාගාරයට ඇතුළුවීමට උත්සාහ ගැනීමේදී උණුසුම් තත්ත්වයක් ඇතිවුණා. මනෝගනේෂන්, කාවින්ද ජයවර්ධන, රෝහණ බන්ඩාර යන මන්ත්‍රීවරුනුයි සිද්ධිය පිළිබද සොයා බැලීම සදහා මෙලෙස අනුරාධපුර බන්ධනාගාරයට පැමිණියේ. කෙසේ වෙතත් ඔවුන් බන්ධනාගාරයට ඇතුළුවීමේ දී  එහි නිලධාරීන් ඊට ඉඩප්‍රස්ථාව ලබාදුන්නේ නැහැ. පාර්ලිමේන්තු මන්ත්‍රී මනෝගනේෂන් මහතා කතානායකවරයා සමග සිදුකළ දුරකතන සංවාදයකින් පසු බන්ධනාගාර රැදවූවන් හමුවීමට සමගි ජන බලවේගයේ මන්ත්‍රීවරුන්ට අවසර ලබාදී තිබෙනවා. බන්ධනාගාරවල සහ පොලීසිවල සිරකරුවන් පිළිබද සොයා බැලීමට පාර්ලිමේන්තු මන්ත්‍රීවරුන්ට වරප්‍රසාද පවතින බවත් අනුරාධපුර බන්ධනාගාරයේදී එම වරප්‍රසාදය උල්ලංඝනය වීම සම්බන්ධයෙන් ඉදිරි පාර්ලිමේන්තු සැසිවාරයක දී සාකච්ඡා කිරීමට බලාපොරොත්තු වන බවත් මාධ්‍ය වෙත අදහස් දක්වමින් මනෝ ගනේෂන් මහතා කියාසිටියා.     ", "URL": "https://www.itnnews.lk/2023/10/05/363471/", "Category": "Breaking News,දේශීය පුවත්", "Parent URL": null}