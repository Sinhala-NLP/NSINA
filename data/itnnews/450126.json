{"Source": "ITN news", "Timestamp": "டிசம்பர் 13, 2022 12:34", "Headline": "தபால் ஊழியர்கள் ஆரம்பித்த அடையாள வேலைநிறுத்தம் நிறைவுக்கு..", "News Content": "ஆறு கோரிக்கைகளை முன்னிலைப்படுத்தி தபால் ஊழியர்கள் ஆரம்பித்த அடையாள வேலைநிறுத்தம் நிறைவுக்கு வந்துள்ளது. அவர்களின் கோரிக்கை தொடர்பில் அமைச்சர் கலாநிதி பந்துல குணவர்தனவுடன் பேச்சுவார்த்தை ஒன்றும் முன்னெடுக்கப்பட்டது. மேலதிக கொடுப்பனவை வழங்குதல் உள்ளிட்ட ஆறு கோரிக்கைகளை முன்வைத்து தபால் ஊழியர்கள் நேற்று முன்தினம் மாலை முதல் தொழிற்சங்க நடவடிக்கையில் ஈடுபட்டனர். இதனால் அதிகளவான தபால் அலுவலகங்களில் நடவடிக்கை முடங்கின. எவ்வாறெனினும் தபால் சேவை திறன் வெகுவாக குறைக்கப்பட்டுள்ளதால் தொழிற்சங்கங்களில் முன்வைக்கும் யோசனைக்கமைய மேலதிக கொடுப்பனவை வழங்க முடியாதென தபால் மா அதிபர் ரஞ்சித் ஆரியரத்ன தெரிவித்துள்ளார். ", "URL": "https://www.itnnews.lk/2023/10/05/450126/", "Category": "Breaking News,தேசிய செய்திகள்", "Parent URL": null}