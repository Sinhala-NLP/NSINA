{"Source": "ITN news", "Timestamp": "මැයි 27, 2023 10:24", "Headline": "පියාසර කරමින් තිබූ ගුවන් යානයක හදිසි දොරටුව විවෘත කළ පුද්ගලයෙකු අත්අඩංගුවට", "News Content": "පියාසර කරමින් සිටියදී ගුවන් යානයක හදිසි දොරටුව විවෘත කළ සිද්ධියක් දකුණු කොරියාවෙන් වාර්තා වනවා. දකුණු කොරියාවේ ඩයේගු ගුවන්තොටුපල වෙත පැමිණෙමින් තිබූ ආසියානා ගුවන් සේවයට අයත් යානයකයි මෙම සිද්ධිය ඇතිව තිබෙන්නේ. ගුවන්යානය ගොඩබැස්සවීමට ආසන්නයේදී 30 හැවිරිදි පුද්ගලයෙකු විසින් එහි හදිසි දොරටුව විවෘත කර තිබෙනවා. කෙසේ වෙතත් ගුවන්යානය සුරක්ෂිතව ගොඩබැස්සවීමට නියමුවා සමත්ව තිබෙනවා. මෙම යානයේ 194 දෙනෙකු ගමන් කරමින් තිබූ අතර සිද්ධියෙන් කිහිප දෙනෙකු කම්පනයට පත්ව තිබෙනවා. සිද්ධියට මුල් වූ පුද්ගලයා අත්අඩංගුවට ගෙන තිබෙනවා.     ", "URL": "https://www.itnnews.lk/2023/10/05/486587/", "Category": "ජාත්‍යන්තර පුවත්", "Parent URL": null}