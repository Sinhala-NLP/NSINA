{"Source": "ITN news", "Timestamp": "අප්‍රේල් 8, 2023 13:17", "Headline": "ටෙල් අවිව් නුවරට ත්‍රස්ත ප්‍රහාරයක් – එක් අයෙකු ජීවිතක්ෂයට", "News Content": "ටෙල් අවිව් නුවරට ත්‍රස්ත ප්‍රහාරයක් එල්ල වු බව ඊශ්‍රායලය කියා සිටිනවා. මෝටර් රථයක් මිනිසුන් රැඳී සිටි ස්ථානයකට හිතා මතා ධාවනය කරවීම නිසා එක් අයෙකු මිය ගොස් තවත් 5 දෙනෙකු තුවාල ලබා තිබෙනවා. ඊශ්‍රායල විදේශ කටයුතු අමාත්‍යාංශය පවසන්නේ මෙය ත්‍රස්ත ප්‍රහාරයක් බවයි. මෝටර් රථයේ රියදුරා ගිනි අවියක් භාවිතයෙන් වෙඩි තැබීමට ද උත්සහ කර ඇති අතර ආරක්ෂක අංශ ඔහුට වෙඩි තබා තිබෙනවා. අනතුරෙන් ඉතාල ජාතික සංචාරකයෙකු මිය ගොස් තිබෙනවා. කෙසේ වෙතත් මෙම ප්‍රහාරය සම්බන්ධයෙන් කිසිඳු සංවිධානයක් වගකීම භාරගෙන නැහැ.       ", "URL": "https://www.itnnews.lk/2023/10/05/474208/", "Category": "Breaking News,ජාත්‍යන්තර පුවත්", "Parent URL": null}