{"Source": "ITN news", "Timestamp": "ජූනි 12, 2021 11:06", "Headline": "ඊයේ දිනය තුළ කොවිඩ් ආසාදිතයින් 2789ක් – වැඩිම පිරිස ගම්පහ දිස්ත්‍රික්කයෙන්", "News Content": "ඊයේ දිනයේදී කොරෝනා ආසාදිතයන් 2789 දෙනෙකු හදුනාගෙන ඇති බවද සෞඛ්‍ය අංශ සදහන් කළා. ඉන් පුද්ගලයින් 30 දෙනෙකු විදේශගතව සිට මෙරටට පැමිණි අයයි. වැඩිම ආසාදිතයින් සංඛ්‍යාවක් වාර්තා වී ඇත්තේ ගම්පහ දිස්ත්‍රික්කයෙන්. ඒ ආසාදිතයන් 741 දෙනෙක්. කොළඹ දිස්ත්‍රික්කයෙන් ද ආසාදිතයන් 505 දෙනෙකු වාර්තා වුණා. කළුතර දිස්ත්‍රික්කයෙන්ද ආසාදිතයින් 181 දෙනෙකු වාර්තා වී තිබෙනවා. මෙරටින් වාර්තාවූ සමස්ත කොරෝනා ආසාදිතයින්ගේ සංඛ්‍යාව දෙලක්ෂ දහ අටදහස් නවසිය විසිතුනක්. රෝහල්වල ප්‍රතිකාර ලබමින් සිටින සංඛ්‍යාව 32860ක් බවයි සෞඛ්‍ය සේවා අධ්‍යක්ෂ ජෙනරාල්වරයා පැවසුවේ. එක්ලක්ෂ අසූහතර දහස් අනූදෙනෙකු පූර්ණ සුවය ලබා රෝහල්වලින් පිටව ගොස් තිබෙනවා.   ", "URL": "https://www.itnnews.lk/2023/10/05/342268/", "Category": "දේශීය පුවත්", "Parent URL": null}