{"Source": "ITN news", "Timestamp": "මැයි 9, 2023 14:16", "Headline": "පුත්තලම මද්‍රසා පාසලේ සිසුන් ඉදිරිපත් කළ මූලික අයිතිවාසිකම් පෙත්සමක් විභාගයට ගැනීමට අවසර", "News Content": "පුත්තලම මද්‍රසා පාසලේ සිසුන් හතර දෙනෙකු ඉදිරිපත් කළ මූලික අයිතිවාසිකම් පෙත්සමක් විභාගයට ගැනීමට ශ්‍රේෂ්ඨාධිකරණය අවසර ලබා දුන්නා. පාස්කු ප්‍රහාරය සම්බන්ධයෙන් අත්අඩංගුවට ගත් නීතිඥ හිජාස් හිස්බුල්ලා මහතා පාස්කු ප්‍රහාරයට සම්බන්ධ බවට ප්‍රකාශයක් ලබාදෙන ලෙස අපරාධ පරීක්ෂණ දෙපාර්තමේන්තුවේ නිලධාරීන් තමන්ට බලපෑම් කළ බව සදහන් කරමිනුයි සිසුන් මෙම පෙත්සම ඉදිරිපත් කළ ඇත්තේ. ඒ තුළින් සිය මුලික අයිතිවාසිකම් උල්ලංඝනය වී ඇති බවට තීන්දුවක් ලබාදෙන ලෙසත් ඒ වෙනුවෙන් සුදුසු වන්දියක් ලබාදෙන ලෙසත් පෙත්සම්කරුවන් ශ්‍රේෂ්ඨාධිකරණයෙන් ඉල්ලීම් කර තිබෙනවා. පෙත්සම පිළිබද කරුණු සලකා බැලීමෙන් අනතුරුව ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ල පෙත්සම විභාගයට ගැනීමට අවසර ලබාදුන්නා. වගඋත්රකරුවන්ට නොතීසි නිකුත් කෙරුණු අතර පෙත්සම් විභාගය නොවැම්බර් 3වනදා පැවැත්වීමටයි දින නියම කෙරුණේ.       ", "URL": "https://www.itnnews.lk/2023/10/05/481710/", "Category": "දේශීය පුවත්", "Parent URL": null}