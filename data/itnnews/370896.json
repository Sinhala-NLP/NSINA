{"Source": "ITN news", "Timestamp": "அக்டோபர் 22, 2021 12:05", "Headline": "புத்தளம் கற்பிட்டி பகுதி மக்களின் குடிநீர் பிரச்சினைக்கு துரித தீர்வு..", "News Content": "புத்தளம் கற்பிட்டி பகுதியில் தீவுகளை அண்டிய பகுதி மக்களின் குடிநீர் பிரச்சினைக்கு துரித தீர்வை வழங்க அரசு கூடிய கவனம் செலுத்தியுள்ளது. கற்பிட்டி பத்தளங்குண்டுவ, முகத்துவாரம், கீரிமுந்தலம், உச்சமுனை ஆகிய தீவு மக்கள் குடிநீர் பிரச்சினைக்கு முகம் கொடுத்துள்ளனர். இதுதொடர்பாகவும் அவர்களது மீன்பிடி பிரச்சினை தொடர்பாகவும் கண்டறிவதற்கு இராஜாங்க அமைச்சர் சனத் நிஷாந்த இத்தீவுகளுக்கு விஜயம் செய்தார். குடிநீர் பிரச்சினைக்கு துரித தீர்வை வழங்கத் தேவையான திட்டங்களை வகுக்குமாறு சம்பந்தப்பட்ட அதிகாரிகளுக்கு பணிப்புரை விடுத்த ராஜாங்க அமைச்சர் சனத் நிஷாந்த எதிர்வரும் வரவு செலவுத்திட்டத்தின் மூலம் இதற்கு தேவையான நிதியை ஒதுக்கீடு செய்யவும் நடவடிக்கை எடுப்பதாக தெரிவித்தார். ", "URL": "https://www.itnnews.lk/2023/10/05/370896/", "Category": "Breaking News,தேசிய செய்திகள்", "Parent URL": null}