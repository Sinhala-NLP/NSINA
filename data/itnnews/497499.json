{"Source": "ITN news", "Timestamp": "ජූලි 5, 2023 13:03", "Headline": "සමූපකාර ව්‍යාපාරය හරහා පාසල් දරුවන්ට අවශ්‍ය භෞතික සම්පත් ලබාදීමේ ව්‍යාපෘතියක්", "News Content": "සමූපකාර ව්‍යාපාරය හරහා පාසල් දරුවන්ට අවශ්‍ය භෞතික සම්පත් ලබාදීමේ ව්‍යාපෘතියක් ආරම්භ කෙරුණා. 101 වෙනි ජාත්‍යන්තර සමූපකාර දින් සැමරුමට සමගාමීව කෙහෙල්ඇල්ල සමූපකාර සමිතිය මගින් මෙම ව්‍යාපෘතිය ආරම්භ කළා . තම සමිතියේ සාමාජික පවුල්වල මෙන්ම ප්‍රදේශයේ පදිංචි දක්ෂතා දක්වන දරු දැරියන් ඇගයීම මූලක කරගනිමින් ව්‍යාපෘතිය ක්‍රියාත්මක කරනවා. එමෙන්ම සමූපකාර සමිතිය මගින් පැවැත් වූ කථික හා චිත්‍ර තරග මගින් දරු දැරියන්ට තිළිණ මෙන්ම සහතික ප්‍රදානය ද මෙහිදී සිදු වුණා. කෙහෙල් ඇල්ල විවිධ සේවා සමූපකාර සමිතියේ සභාපති රේනුක අමරසේකර , සමස්ත ලංකා ග්‍රාමීය බැංකු සම්මේලනයේ සභාපති චන්දන ජයසිංහ යන මහත්වරුන් මෙම අවස්ථාවට එක්වුණා.         ", "URL": "https://www.itnnews.lk/2023/10/05/497499/", "Category": "Breaking News,දේශීය පුවත්", "Parent URL": null}