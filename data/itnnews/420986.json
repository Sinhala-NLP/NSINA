{"Source": "ITN news", "Timestamp": "ජූලි 3, 2022 21:44", "Headline": "යුපුන් අබේකෝන්ගෙන් තවත් වාර්තාවක්", "News Content": "ශ්‍රී ලංකා කෙටි දුර ධාවන ශුර යුපුන් අබේකෝන් මීටර් 100 ඉසව්වේ දකුණු ආසියානු වාර්තාව යළි අලුත් කිරීමට අද සමත් වුණා. ඒ ස්විස්ටර්ලන්තයේ පැවැති 42 වන රෙසිස්ප්‍රින්ට් මලල  ක්‍රීඩා තරගාවලියේදීයි. ස්විස්ටර්ලන්තයේ පැවැති මෙම තරගාවලියේ මීටර් 100 ඉසව්ව නියෝජනය කළ යුපුන් අබේකෝන් එම ඉසව්ව තප්පර 9.96කින් අවසන් කරමින් මෙම වාර්තාව පිහිටෙවුවා.  මීට පෙර මීටර් 100 ඉසව්වේ දකුණු ආසියා වාර්තාව ඔහු විසින් පිහිටුවා තිබූ අතර එහි කාලය සටහන් වූයේ තප්පර දහයයි දශම බින්දුවයි හයක් ලෙසයි. එමෙන්ම මෙම වාර්තාව සමගින් තප්පර 10 අඩුවෙන් මීටර් 100 ඉසව්ව අවසන් කල පළමු ශ්‍රී ලාංකික ක්‍රීඩකයා ලෙස යුපුන් අබේකෝන් වාර්තාපොත් අතරට එක්වෙනවා.  ", "URL": "https://www.itnnews.lk/2023/10/05/420986/", "Category": "ක්‍රීඩා,දේශීය පුවත්", "Parent URL": null}