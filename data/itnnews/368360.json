{"Source": "ITN news", "Timestamp": "ඔක්තෝබර් 11, 2021 11:38", "Headline": "දෙල්කඳ ප්‍රදේශයේදී සුඛෝපභෝගී මෝටර් රථයක් සහ ලොරි රථයක් ගැටෙයි", "News Content": "අති සුඛෝපභෝගි මෝටර් රථයක් සහ ලොරි රථයක් ගැටීමෙන් දෙල්කද ප්‍රදේශයේ දී අනතුරක් සිදු වුණා. ඒ සමග ඇති වූ ගින්නත් සමග එම රථ සම්පූර්ණයෙන්ම විනාශයට පත්ව තිබෙනවා. මෝටර් රථයේ රියදුරුට වේගය පාලනය කර ගැනීමට නොහැකි වීමෙන් අනතුර සිදුව ඇති බවයි මිරිහාන පොලිසිය පවසන්නේ. දෙල්කද හන්දිය ප්‍ර දේශයේ සිට අති සුඛෝපභෝගි මෝටර් රථ දෙකක් තරගකාරීව මහරගම දෙසට ධාවනය කර තිබෙනවා. ඉදිරියෙන් ධාවනය වූ මෝටර් රථය වේගය පාලනය කර ගැනීමට නොහැකිව වම් පස තිබූ තාප්පයක ගැටී අසළ නවතා තිබූ ලොරි රථයක ද ගැටී තිබෙනවා. දෙල්කද ප්‍ර දේශයේ පිහිටි පෞද්ගලික රූපවාහිනි නාලිකාවකට අයත් මැදිරි සංකීර්ණයක් වෙත ශ්‍රව්‍ය දෘශ්‍ය උපකරණ රැගෙන පැමිණි ලොරි රථයකයි මෝටර් රථය මෙලෙස ගැටීමට ලක් වුණේ. එහිදී මෝටර් රථය ගිනි ගැනීමට ද ලක්ව තිබෙනවා. මෝටර් රථයේ ගමන් ගත් දෙදෙනෙකු තුවාල ලබා රෝහල්ගත කෙරුණා.  කෝට්ටේ මහ නගර සභාවට අයත් ගිනි නිවීමේ ඒකකය සහ දෙහිවල ගල්කිස්ස මහනගර සභාවේ ගිනි නිවන ඒකක කඩිනමින් එම ස්ථානයට පැමිණ ගින්න පාලනයට කටයුතු කළා. ", "URL": "https://www.itnnews.lk/2023/10/05/368360/", "Category": "දේශීය පුවත්", "Parent URL": null}