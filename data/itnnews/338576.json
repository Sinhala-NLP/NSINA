{"Source": "ITN news", "Timestamp": "මැයි 22, 2021 14:29", "Headline": "එක්ස්ප්‍රස් පර්ල් නෞකාවේ යළිත්වරක් හටගත් ගින්න පාලනයට ගුවන් හමුදාවත් එක්වෙයි (VIDEO)", "News Content": "කොළඹ වරාය ආසන්නයේ දී ඊයේ ගිනි ගැනීමට ලක්වූ නෞකාවේ ගින්න නිවාදැමීමෙන් පසුව යළිත්වරක් ඊයේ රාත්‍රියේ දී ගින්නක් ඇති වූ බව ශ්‍රී ලංකා වරාය අධිකාරිය සදහන් කළා. කෙසේ වෙතත් එම ගින්න සාර්ථක ලෙස නිවාදැමීමට හැකිවී තිබෙනවා. කොළඹ වරායට වයඹ දෙසින් නාවික සැතපුම් නවයයි දශම පහක් දුරින් නැංගුරම් ලා තිබූ එක්ස්ප්‍රස් පර්ල් නැමති භාණ්ඩ ප්‍රවාහන නෞකාවකුයි මෙලෙස ගිනි ගැනීමට ලක් වුණේ. ශ්‍රී ලංකා නාවික හමුදාවේ සිදුරළ නෞකාව සහ ගැඹුරු මුහුද නිරීක්ෂණ නෞකා දෙකක් මෙන්ම වේග ප්‍රහාරක යානාවක් යොදා ගනිමින් ගින්න පාලනය කිරීම සදහා කටයුතු කෙරුණා. වරාය අධිකාරියට අයත් ටග් යාත්‍රාවක්ද එම ප්‍රදේශයට යවා තිබෙනවා. නැවෙහි තිබූ රසායන ද්‍රව්‍ය කාන්දු වීමක් සිදුව නොමැති බව ද නාවික හමුදාව තහවුරු කළා.     ", "URL": "https://www.itnnews.lk/2023/10/05/338576/", "Category": "Breaking News,දේශීය පුවත්", "Parent URL": null}