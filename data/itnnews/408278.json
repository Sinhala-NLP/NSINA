{"Source": "ITN news", "Timestamp": "අප්‍රේල් 25, 2022 16:17", "Headline": "ඥාණසාර හිමි අධිකරණය හමුවට – සෙසු 6 දෙනාට වරෙන්තු", "News Content": "බොදු බලසේනා සංවිධානයේ මහලේකම් පූජ්‍ය ගලගොඩඅත්තේ ඥාණසාර හිමි ඇතුළු 07 දෙනෙකුට එරෙහි නඩුවේ විත්තිකරුවන්ට 06 දෙනෙකුට වරෙන්තු නිකුත් කෙරුණා. මෙම නඩුව කොටුව මහේස්ත්‍රාත් හමුවේ අද කැදවූ අවස්ථාවේ අධිකරණය හමුවේ පෙනී සිටියේ  පූජ්‍ය ගලගොඩඅත්තේ ඥාණසාර හිමියන් පමණයි. ඒ අනුව සෙසු 6 දෙනාට වරෙන්තු නිකුත් කෙරුණා. පූජ්‍ය විතාරන්දෙණියේ නන්ද, පූජ්‍ය වැලිමඩ චන්දරතන, පූජ්‍ය අරියවංශගම සමිද්දි, පූජ්‍ය කිරිගල්පොත්තේ චන්දරතන  යන හිමිවරුන් සහ පානනී වෑවල කංකානම් පතිරණයේ ගුණවර්ධන යන අය ඒ අතර වනවා. නීතිපති උපදෙස් සදහා නඩුව ලබන මස 30 වනදා කැදවීමට නියමිතයි. 2014 අප්‍රේල් 09 වනදා කොම්පඤ්ඤ වීදියේ හෝටලයකදී පූජ්‍ය වටරැක විජිත හිමියන් පැවැත්වූ මාධ්‍ය සාකච්ඡාවට නීති විරෝධීව ඇතුළු වූ බවටයි විත්තිකරුවන්ට එරෙහිව මෙම නඩුව පවරා ඇත්තේ.         ", "URL": "https://www.itnnews.lk/2023/10/05/408278/", "Category": "දේශීය පුවත්", "Parent URL": null}