{"Source": "ITN news", "Timestamp": "ජනවාරි 5, 2022 11:50", "Headline": "විදේශ මුදල් ඉතුරුම් ගිණුම් සම්බන්ධයෙන් පැතිර යන කටකතා අසත්‍යයි – මහ බැංකු අධිපති", "News Content": "මෙරට වානිජ බැංකුවල ඇති ඩොලර් ගිණුම්වල මුදල් රුපියල්වලට මාරු කරන ලෙසට ශ්‍රී ලංකා මහ බැංකුව අදාළ බැංකුවලට උපදෙස් දී ඇති බවට පැතිර යන වාර්තා ප්‍රතික්ෂේප කරන බව ශ්‍රී ලංකා මහ බැංකුව පවසනවා. මහ බැංකු අධිපති අජිත් නිවාඩ් කබ්රාල් මහතා මේ බව සිය ට්විටර් ගිණුමේ සටහනක් තබමින් මේ බව ප්‍රකාශ කර තිබෙනවා. මහ බැංකු අධිපතිවරයා වැඩිදුරටත් කියා සිටින්නේ රජය අපහසුතාවට පත් කිරීමේ අරමුණින් ඇතැමුන් සංවිධානාත්මකව මෙවැනි ප්‍රචාර සිදුකරන බවයි. වානිජ බැංකුවලට මහ බැංකුව මේ අයුරින් කිසිදු උපදෙසක් ලබාදී නැති බවයි අජිත් නිවාඩ් කබ්රාල් මහතා වැඩිදුරටත් සදහන් කරන්නේ. ", "URL": "https://www.itnnews.lk/2023/10/05/386851/", "Category": "දේශීය පුවත්", "Parent URL": null}