{"Source": "ITN news", "Timestamp": "සැප්තැම්බර් 18, 2022 09:09", "Headline": "රැජිණගේ අවමංගල්‍ය උත්සවයට සහභාගිවීමට ජෝ බයිඩන් එංගලන්තයට", "News Content": "ඇමෙරිකාවේ ජනාධිපති ජෝ බයිඩන් දෙවන එළිසබෙත් මහ රැජිණගේ අවමංගල්‍ය උත්සවයට සහභාගිවීම සදහා එංගලන්තයට පැමිණ තිබෙනවා. ඇමෙරිකා ජනාධිපති ජෝ බයිඩන් සහ ඔහුගේ ආර්යාව වන ජිල් බයිඩන් ලන්ඩන් ස්ටැන්ස්ටඩ් ගුවන් තොටුපොලට පැමිණි බවයි විදෙස් මාධ්‍ය වාර්තා කරන්නේ. අද දිනයේ දී නව රජු තුන්වන චාල්ස් රජු හමුවීමට ඇමෙරිකා ජනාධිපති ජෝ බයිඩන් එක්වීමට නියමිතතයි.  අද දිනයේ දී වෙස්ට්මිනිස්ටර් ඇබේ හි තැන්පත් කර ඇති දෙවන එළිසබෙත් මහ රැජිණගේ දේහයට ඇමෙරිකා ජනාධිපතිවරයා අවසන් ගෞරව දැක්වීමට නියමිත බවයි වාර්තා වන්නේ.       ", "URL": "https://www.itnnews.lk/2023/10/05/435592/", "Category": "ජාත්‍යන්තර පුවත්", "Parent URL": null}