{"Source": "ITN news", "Timestamp": "அக்டோபர் 12, 2021 09:49", "Headline": "பாடசாலைகளை திறப்பதற்கு அரசாங்கம் முன்னெடுத்துள்ள தீர்மானத்திற்கு யுனிசெப் பாராட்டு..", "News Content": "பாடசாலைகளை திறப்பதற்கு அரசாங்கம் முன்னெடுத்துள்ள தீர்மானத்தை யுனிசெப் அமைப்பு பாராட்டியுள்ளது. தரம் ஒன்று முதல் ஐந்து வரையான ஆரம்ப வகுப்புக்களை ஒக்டோபர் 21ம் திகதி முதல் திறப்பதற்கு நடவடிக்கை எடுக்கப்பட்டுள்ளது. நாடு முழுவதும் பாடசாலைகளை உரிய சுகாதார வழிமுறைகளை பின்பற்றி முழுமையாக திறப்பது குறித்து திட்டமிடப்பட்டுள்ளதாக அரசாங்கம் குறிப்பிட்டுள்ளது. சமூக மட்டத்தில் கொவிட் – 19 வைரஸ் பரவல் பாடசாலைகளின் ஊடாக பரவுவதற்கான கூடுதல் வாய்ப்புக்கள் இல்லையெனவும், சிறுவர்களுக்கு பாரிய பாதிப்புக்கள் ஏற்படுவதில்லை எனவும் சர்வதேச ரீதியில் பல்வேறு சான்றுகள் காணப்படுகின்றன. வயது முத்தவர்களிடையே பரவும் வீதத்தை விட சிறுவர்களிடையே பரவும் வீதம் குறைந்த மட்டத்தில் காணப்படுவதாகவும், ஆபத்துக்கள் குறைவானதாக காணப்படுவதாகவும் யுனிசெப் அமைப்பு குறிப்பிட்டுள்ளது. நாட்டில் கொவிட் – 19 வைரஸ் பரவலை கட்டுப்படுத்த அரசாங்கம் எடுத்துள்ள தீர்மானங்கள் மற்றும் பாடசாலைகளை மூடுவதற்கு பெறப்பட்ட தீர்மானத்தின் போது மாணவர்களின் கல்விக்காக தொலைக்கல்வி நடவடிக்கைகளை முன்னெடுத்தமை உள்ளிட்ட செயற்பாடுகளையும் யுனிசெப் அமைப்பு பாராட்டியுள்ளது. அத்தோடு தொடர்ச்சியாக பாடசாலை கட்டமைப்பை சிறந்த முறையில் முன்னெடுத்து செல்வதற்கு பாடசாலை ரீதியான அமைப்புக்களை வலுப்படுத்தி ஒன்றிணைந்த முயற்சிகள் முன்னெடுக்கப்பட வேண்டுமெனவும் யுனிசெப் அமைப்பு வலியுறுத்தியுள்ளது. ", "URL": "https://www.itnnews.lk/2023/10/05/368609/", "Category": "Breaking News,அண்மைய செய்திகள்,தேசிய செய்திகள்", "Parent URL": null}