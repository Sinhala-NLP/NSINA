{"Source": "ITN news", "Timestamp": "மார்ச் 1, 2023 14:51", "Headline": "மின்சார பஸ்களை இணைப்பதற்கான முன்னோடித் திட்டம்", "News Content": "இலங்கை போக்குவரத்து சபையினால் (SLTB) இயக்கப்படும் 50 மின்சார பஸ்களை இணைப்பதற்கான முன்னோடித் திட்டம் மேல் மாகாணத்தை உள்ளடக்கியதாக ஆரம்பிக்கப்படும் என அமைச்சரவை இணைப் பேச்சாளர் அமைச்சர் பந்துல குணவர்தன செவ்வாய்க்கிழமை (28) தெரிவித்தார். நேற்று ஊடகங்களுக்கு கருத்து தெரிவித்த போக்குவரத்து அமைச்சர், இலங்கை போக்குவரத்து சபையினால் இயக்கப்படும் 50 மின்சார பஸ்களை இலங்கையின் பொதுப் போக்குவரத்து சேவையுடன் இணைப்பதற்கான செயற்றிட்டத்தை நடைமுறைப்படுத்துவதற்கு அனுமதி வழங்கப்பட்டுள்ளதாகத் தெரிவித்தார். “சர்வதேச எரிசக்தி நெருக்கடியை எதிர்கொண்டு புதைபடிவ எரிபொருட்களின் விலையைக் குறைக்கக்கூடிய சூரிய சக்தியைப் பயன்படுத்த இப்பேருந்து திட்டம் அறிமுகப்படுத்தப்பட்டுள்ளது. புதைபடிவ எரிபொருட்களை இறக்குமதி செய்வதற்கான செலவை இலங்கை போன்ற நாடு தாங்குவது மிகவும் கடினம்” என அவர் சுட்டிக்காட்டினார். மின்சார வாகனங்களை அறிமுகப்படுத்துவதே இதற்கு சிறந்த தீர்வாக அமையும் என அமைச்சர் பந்துல குணவர்தன தெரிவித்துள்ளார். மின்சார பஸ் திட்டத்தை நடைமுறைப்படுத்துவதற்கு தேசிய போக்குவரத்து சபையுடன் கைகோர்க்குமாறு உள்ளூர் உற்பத்தியாளர்கள் மற்றும் மின்சார வாகனங்களின் கண்டுபிடிப்பாளர்களுக்கு போக்குவரத்து அமைச்சர் அழைப்பு விடுத்துள்ளார். ", "URL": "https://www.itnnews.lk/2023/10/05/464373/", "Category": "Breaking News,தேசிய செய்திகள்", "Parent URL": null}