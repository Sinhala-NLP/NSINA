{"Source": "ITN news", "Timestamp": "பிப்ரவரி 23, 2023 15:06", "Headline": "சத்துணவு வழங்கும் வேலை திட்டம்", "News Content": "மலையக பெருந்தோட்ட பகுதிகளிலுள்ள சிறுவர் பராமரிப்பு நிலையங்களில் சிறுவர்களுக்கு சத்துணவு வழங்கும் வேலைத்திட்டம் எதிர்வரும் மார்ச் 1 ஆம் திகதி முதல் இலங்கை தொழிலாளர் காங்கிரஸின் பொதுச்செயலாளர் ஜீவன் தொண்டமான் தலைமையில் ஆரம்பித்து வைக்கப்படவுள்ளது. இந்த இலவச உணவு திட்டத்தின் மூலம் முதற்கட்டமாக 15 ஆயிரம் சிறுவர்கள் பயன்பெறுவார்கள்.அதன் பின்னர் ஏனையோரையும் உள்வாங்குவதற்கான செயற்திட்டம் உருவாக்கப்பட்டுள்ளது. உலக சுகாதார அமைப்பு, உலக உணவு திட்டம் ஆகியவற்றின் பரிந்துரைகளுக்கமைய சுகாதார மருத்துவ அதிகாரிகளின் கண்காணிப்பின் கீழ் சுகாதார பரிசோதகர்கள் மற்றும் தோட்ட அதிகாரிகளின் ஒத்துழைப்புடன் குறித்த வேலைத்திட்டம் முன்னெடுக்கப்படவுள்ளது. இதற்கான முழுமையான பங்களிப்பை பெருந்தோட்ட மனிதவள அபிவிருத்தி நிறுவனம் வழங்குகிறது.  ", "URL": "https://www.itnnews.lk/2023/10/05/462784/", "Category": "Breaking News,தேசிய செய்திகள்", "Parent URL": null}