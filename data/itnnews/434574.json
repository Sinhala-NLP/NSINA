{"Source": "ITN news", "Timestamp": "සැප්තැම්බර් 13, 2022 12:53", "Headline": "අගමැති සහ ආසියානු සංවර්ධන බැංකුවේ දකුණු ආසියා අධ්‍යක්ෂ ජනරාල් අතර හමුවක්", "News Content": "ආසියා සංවර්ධන බැංකුවේ දකුණු ආසියා අධ්‍යක්ෂ ජනරාල් කෙනෙචි යොකොයාමා අග්‍රාමාත්‍ය දිනේෂ් ගුණවර්ධන මහතා හමුවී සාකච්ඡා පැවැත්වූවා. ශ්‍රී ලංකාවේ ආර්ථික පුනර්ජීවන සැළසුම් පිළිබද මෙහිදී සාකච්ඡා වී තිබෙනවා. ශ්‍රී ලංකාවේ සංවර්ධනයට හා මූල්‍ය අභියෝග ජය ගැනීමට දරණ උත්සාහයට යොකොයාමා මහතා සිය සහයෝගය පළකළා. අවධානමට ලක්ව ඇති කණ්ඩායම් ආරක්ෂා කිරීම අරමුණු කර ගනිමින් වැඩසටහන් ක්‍රියාත්මකයි. නිෂ්පාදනය ඉහළ නැංවීම,  ග්‍රාමීය කෘෂිකර්ම සංවර්ධන සැළසුම් පුළුල් කිරීම ඇතුළු එම වැඩපිළිවෙලට සහාය ලබාදෙන ලෙස අග්‍රාමාත්‍යවරයා ඉල්ලා සිටියා. ආසියානු සංවර්ධන බැංකුව දැනටමත් ලබාදීමට තීරණය කර ඇති ඩොලර් මිලියන 200 ක හදිසි ආධාර ණය මුදල සහ ජපන් අරමුදල ලබාදෙන ඩොලර් මිලියන තුනක ප්‍රදානය පිළිබද යොකොයාමා මහතා සිහිපත් කළා. ජල සම්පාදන,  යටිතල පහසුකම් සංවර්ධනය පිළිබද අග්‍රාමාත්‍යවරයා මෙහිදී පැහැදිලි කළ අතර එම ව්‍යාපෘති සදහා සහාය දෙන ලෙස ද ඉල්ලා සිටියා.         ", "URL": "https://www.itnnews.lk/2023/10/05/434574/", "Category": "දේශීය පුවත්", "Parent URL": null}