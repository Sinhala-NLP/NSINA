{"Source": "ITN news", "Timestamp": "මැයි 18, 2022 20:11", "Headline": "ශ්‍රී ලංකා බංග්ලාදේශ පළමු ටෙස්ට් තරඟයේ අවසන් දිනය හෙටයි", "News Content": "ශ්‍රී ලංකා බංග්ලාදේශ පළමු ටෙස්ට් ක්‍රිකට් තරගයේ සිව්වන දිනය අදයි. පළමු ඉනිමේදී ලකුණු 68 ක වාසියක් හිමිකර ගැනීමට බංග්ලාදේශය සමත් වුණා. සංචාරක ශ්‍රී ලංකා කණ්ඩායම හා බංග්ලාදේශ කණ්ඩායම අතර බංග්ලාදේශයේ චිතගොන් හි සහූර් අහමඩ් ක්‍රීඩාංගනයේ පැවැත්වෙන පළමු ටෙස්ට් ක්‍රිකට් තරගයේ සිව් වන දිනය නිමා වන විට දෙවන ඉනිම සදහා පන්දුවට පහර දෙන ශ්‍රී ලංකා කණ්ඩායම කඩුළු 2 ක් දැව ලකුණු  39 ක් ලබා සිටියා. බංග්ලාදේශ කණ්ඩායම පළමු ඉනිම සදහා රැස් කළ ලකුණු සංඛ්‍යාව ලකුණු 465 ක්. තමීම් ඉක්බාල් ලකුණු 133 ක් හා මුෂ්ෆිකර් රහීම් ලකුණු 105 ක් ලබා ගනිමින් පිත්තෙන් දස්කම් දැක්වුවා. පන්දු යැවීමේදී කසුන් රාජිත ලකුණු 60 කට කඩුළු 04 ක් හා අසිත ප්‍රනන්දු ලකුණූ 72 කට කඩුලු 03 ක් බිද හෙළීමට සමත් වුණා. ශ්‍රී ලංකාව පළමු ඉනිම සදහා සියලු දෙනා දැවී රැස් කරගත් ලකුණු සංඛ්‍යාව 397 ක්.  එහිදී ඇන්ජලෝ මැතිව්ස් ලකුනු 199ක් හා දිනේෂ් චන්දිමාල් ලකුණු 66ක් ලබා ගැනීමට සමත් වුණා. හෙට තරගයේ අවසන් දිනයයි.               ", "URL": "https://www.itnnews.lk/2023/10/05/412075/", "Category": "ක්‍රිකට්,ක්‍රීඩා", "Parent URL": null}