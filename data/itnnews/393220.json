{"Source": "ITN news", "Timestamp": "பிப்ரவரி 4, 2022 15:18", "Headline": "ஆண் ஒருவரின் சடலம் மீட்பு..", "News Content": "மட்டக்களப்பு பகுதியில் இன்று காலை ஆண் ஒருவரின் சடலம் கண்டெடுக்கப்பட்டுள்ளது. கொக்குவில் பொலிஸ் பிரிவிற்குட்பட்ட திராய்மடு முருகன் கோயிலுக்கு அருகில் சடலம் கண்டெடுக்கப்பட்டுள்ளதாக பொலிஸார் தெரிவித்துள்ளனர். பொதுமக்கள் வழங்கிய தகவலையடுத்தே பொலிஸார் சடலத்தை மீட்டுள்ளனர். குறித்த இடத்திலிருந்து மோட்டார் சைக்கிள் ஒன்றும் மீட்கப்பட்டுள்ளது. உயிரிழந்த நபர் இதுவரை அடையாளம் காணப்படவில்லை. சடலத்தை பிரேத பரிசோதனை செய்வதற்காக நீதிமன்றத்தின் அனுமதியை பெற பொலிஸார் நடவடிக்கை எடுத்துள்ளனர். ", "URL": "https://www.itnnews.lk/2023/10/05/393220/", "Category": "Breaking News,தேசிய செய்திகள்", "Parent URL": null}