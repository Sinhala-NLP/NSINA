{"Source": "ITN news", "Timestamp": "මාර්තු 19, 2023 16:09", "Headline": "අධික වේගයෙන් ධාවනයවූ මොටර් රථයක් ඇළ මාර්ගයකට පෙරලෙයි", "News Content": "හැටන් සිට නොර්වුඩ් දක්වා අධික වේගයෙන් ධාවනය වු මොටර් රථයක් මාර්ගයෙන් ඉවතට පැන කාසල්රි ජලාශයට ප්‍රධාන වශයෙන් ජලය ගලා බසිනා ඇළ මාර්ගයකට පෙරලිමෙන් මොටර් රථයේ ගමන් ගත එක් අයෙකු බරපතල ලෙස තුවාල ලබා දික්ඔය මුලික රෝහල වෙත ඇතුලත් කර ඇති බව නොර්වුඩ් පොලීසිය පැවසුවා. මෙම අනතුර සිදු වී ඇත්තේ හැටන් බගවන්තලාව ප්‍රධාන මාර්ගයේ නොර්වුඩ් අයර්බි වත්ත ප්‍රදේශයේදී. ධාවනය වෙමින් තිබු මොටර් රථය ලිස්සාගොස් ඇළ මාර්ගයට පෙරලී මෙම අනතුර සිදු වි ඇති බවත්, අනතුර සිදු වන අවස්තාවේ මොටර් රථය තුල දෙදෙනෙකු ගමන් කර ඇති බවයි අනතුර පිලිබඳව පරීක්ෂණ පවත්වන නොර්වුඩ් පොලීසිය කියා සිටියේ. නොර්වුඩ් ප්‍රදේශයට ඇද හැලුණු අධික වර්ෂාවත් සමඟ ධාවනය වෙමින් තිබු මොටර් රථය ලිස්සා ගොස් ඇළ මාර්ගයට පෙරලීමෙන් මෙම අනතුර සිදු වි ඇති බවත්,අනතුරෙන් මොටර් රථයට දැඩි අලාභ හානි සිදු වි බව නොර්වුඩ් පොලීසිය පැවසුවා.   ", "URL": "https://www.itnnews.lk/2023/10/05/469460/", "Category": "දේශීය පුවත්", "Parent URL": null}