{"Source": "ITN news", "Timestamp": "පෙබරවාරි 15, 2022 13:23", "Headline": "රණවිරුවන් වෙනුවෙන් සුබසාධන වැඩපිළිවෙල රැසක්", "News Content": "රණවිරුවාගේ ගෞරවය ආරක්ෂා කරමින්  ඔවුන් වෙනුවෙන් තවත් සුබසාධන වැඩපිළිවෙල රැසක් ක්‍රියාවට නංවන බව යුද හමුදාපති ජෙනරාල් ශවේන්ද්‍ර සිල්වා ප්‍රකාශ කළා. අකුරේගොඩ ශ්‍රී ලංකා  යුද හමුදා මූලස්ථානයේ පැවති උත්සවයකදී යුද හමුදාපතිවරයා මේ බව ප්‍රකාශ කළා. සේවයේ නියුතු රණවිරුවන්‌ගේ පවුල්, විශ්‍රාමික රණවිරු පවුල්  හා ආබාධිත රණවිරු පවුල් සදහා පූර්ණ නිවාස සහ අර්ධ නිවාස සදහා ශ්‍රී ලංකා යුද හමුදා රණවිරු නිවාස අරමුදල මගින් මුදල් පරිත්‍යාග කිරීමේ අවස්ථාවට එක්වෙමින් යුද හමුදාපතිවරයා මේ බව කියා සිටියා. අද සිට මහජන බැංකුව මඟින් රණවිරුවන් සදහා රුපියල් මිලියන 15 ක් දක්වා නිවාස ලබාදීමේ වැඩසටහන ද ආරම්භ වනවා. රණවිරුසේවා අධ්‍යක්ෂ මණ්ඩලය යටතේ මේ වසර තුළ නිවාස 100  ක් ලබාදීමට සැළසුම් කර තිබෙනවා. සෑම රෙජිමේන්තුවක් මට්ටමින්ම රණවිරු ගැටලු විසදීමටයි කටයුතු කර තිබෙන්නේ. උත්සවය පැවැත්වුණේ.       ", "URL": "https://www.itnnews.lk/2023/10/05/395239/", "Category": "දේශීය පුවත්", "Parent URL": null}