{"Source": "ITN news", "Timestamp": "අප්‍රේල් 26, 2021 18:17", "Headline": "කලා ක්ෂේත්‍රයට සිදු කළ සේවයට ITN සභාපති සම්මානයෙන් පිදුම් ලබයි", "News Content": "ආරක්ෂක, කලා, සෞඛ්‍ය, පරිසර ඇතුළු ක්ෂේත්‍ර රැසක් වෙනුවෙන් සිදු කළ සේවය අගයමින් ගෞරව සම්මාන පිරිනැමීම සිදු කෙරුණා. සම්මාන ප්‍රදාන උත්සවය පැවැත්වුණේ කොළඹ   බණ්ඩාරනායක ජාත්‍යන්තර සම්මන්ත්‍රණ ශාලාවේදීයී. සමස්ත ලංකා සංස්කෘතික පරිසර සුරැකීමේ සංවිධානය සම්මාන උළෙල සංවිධාන කළා.මෙහිදී මෙරට ජනතාවගේ සුබසිද්ධිය උදෙසා කැපවුණු ක්ෂේත්‍ර ගණනාවක් නියෝජනය කරමින් ගෞරව සම්මාන පිරිනැමීම විශේෂත්වයක්. මහජන ආරක්ෂාව සහ සාමය වෙනුවෙන් සිදු කළ සේවයට නියෝජ්‍ය පොලිස්පති ප්‍රියන්ත ජයකොඩි මහතා ද මෙහිදී සම්මානයෙන් පිදුම් ලැබුවා. යහපත් මාධ්‍ය සංස්කෘතියක් බිහිකිරීම උදෙසා මෙන්ම මෙරට කලා ක්ෂේත්‍රයට සිදු කළ මෙහෙය වෙනුවෙන් ස්වාධීන රූපවාහිනී මාධ්‍ය ජාලයේ සභාපති සුදත් රෝහණ මහතා ද මෙහිදී සම්මානයෙන් පිදුම් ලැබුවා. කලා ශිල්පී ක්ලීටස් මෙන්ඩිස් මහතා ද, කලාශිල්පීනී ශ්‍රියාණි අමරසේන මහත්මිය ද ගෞරව සම්මානයෙන් පිදුම් ලැබුවා.     ", "URL": "https://www.itnnews.lk/2023/10/05/333829/", "Category": "දේශීය පුවත්", "Parent URL": null}