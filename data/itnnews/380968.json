{"Source": "ITN news", "Timestamp": "දෙසැම්බර් 6, 2021 11:13", "Headline": "පාර්ලිමේන්තුවේ ඇති වූ නොසන්සුන්කාරී තත්ත්වය ගැන සෙවීමට කමිටුවක්", "News Content": "පාර්ලිමේන්තුවේ පසුගියදා ඇති වූ නොසන්සුන්කාරී තත්ත්වය සම්බන්ධයෙන් සම්පූර්ණ වාර්තාවක් ලබා ගැනීමට කමිටුවක් පත් කරන බව කතානායක මහින්ද යාපා අබේවර්ධන මහතා ප්‍රකාශ කළා. ජ්‍යෙෂ්ඨ මන්ත්‍රීවරුන්ගෙන් සමන්විතව එම කමිටුව පත් කරන බවයි ඒ මහතා ප්‍රකාශ කළේ. මේ අතර පසුගිය කාලයේ නිවාස අමාත්‍යංශයේ සිදුවූ වංචා දූෂණවලට පිළිතුරු ලබා දීමට නොහැකිව නිවාස අමාත්‍යංශ විවාදය මග හැරීමට සජිත් ප්‍රේමදාස මහතා ඇතුලු සමගි ජනබලවේගයේ මන්ත්‍රීවරුන් ක්‍රියා කළ බව අමාත්‍ය ජොන්ස්ටන් ප්‍රනාන්දු මහතා පාර්ලිමේන්තුවේ දී අද ප්‍රකාශ කළා. පසුගිය සිකුරාදා පාර්ලිමේන්තු සභා ගර්භයේ ඇති වූ සිද්ධිය මුල් කර ගනිමින් සමඟි ජන බලවේගයේ මන්ත්‍රීවරුන් අද පාර්ලිමේන්තු සැසිය වර්ජනය කළා. නාගරික සංවර්ධන සහ නිවාස අමාත්‍යංශය ඇතුලු රාජ්‍ය අමාත්‍යංශ කිහිපයක විවාද අද පාර්ලිමේන්තුවේදී පැවැත්වුණා.   ", "URL": "https://www.itnnews.lk/2023/10/05/380968/", "Category": "Breaking News,දේශීය පුවත්", "Parent URL": null}