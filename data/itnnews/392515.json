{"Source": "ITN news", "Timestamp": "பிப்ரவரி 1, 2022 13:13", "Headline": "மீண்டும் 2வது நாளாக ஆயிரத்தை கடந்த கொவிட் தொற்றாளர்களின் எண்ணிக்கை..", "News Content": "கடந்த 4 மாதங்களின் பின்னர் ஆயிரத்துக்கும் அதிகமான தொற்றாளர்கள் இரண்டாவது நாளாகவும் நேற்றைய தினத்திலும் பதிவாகியுள்ளனர். ஆயிரத்து 82 தொற்றாளர்கள் நேற்றைய தினத்தில் இனங்காணப்பட்டுள்ளதாக சுகாதார மேம்பாட்டு பணியகம் தெரிவித்துள்ளது. அதன் அடிப்படையில் நாட்டின் மொத்த கொவிட் தொற்றாளர்களின் எண்ணிக்கை 6 இலட்சத்து 11 ஆயிரத்து 185 ஆக உயர்வடைந்துள்ளது. அத்தோடு நேற்றைய தினத்தில் சுகாதார சேவைகள் பணிப்பாளர் நாயகத்தினால் 21 கொவிட் மரணங்கள் தொடர்பாக உறுதிப்படுத்தப்பட்டு அறிவிக்கப்பட்டுள்ளது. அதன் அடிப்படையில் நாட்டில் மொத்த கொவிட் மரணங்களின் எண்ணிக்கை 15 ஆயிர்து 441 ஆக உயர்வடைந்துள்ளதாக சுகாதார மேம்பாட்டு பணியகத்தின் புள்ளிவிபர தரவுகளில் குறிப்பிடப்பட்டுள்ளது. ", "URL": "https://www.itnnews.lk/2023/10/05/392515/", "Category": "Breaking News,தேசிய செய்திகள்", "Parent URL": null}