{"Source": "ITN news", "Timestamp": "මාර්තු 27, 2023 17:53", "Headline": "විදෙස් සමාගම් 3කට මෙරට ඉන්ධන වෙළෙඳපොළට පිවිසීමට අවසර", "News Content": "සමාගම් 3 ක් සඳහා ශ්‍රී ලංකාවේ ඉන්ධන සිල්ලර වෙළඳපොළට ඇතුළු වීමට බලපත්‍ර ප්‍රදානය කිරීමට කැබිනට් අනුමැති හිමිවී ඇති බව විදුලිබල හා බලශක්ති අමාත්‍ය කංචන විජේසේකර පවසනවා. ඒ අනුව Sinopec, United Petroleum, Australia සහ RM Parks of USA වෙත Shell Plc සමඟ එක්ව ශ්‍රී ලංකාවේ ඉන්ධන සිල්ලර වෙළඳපොළට ඇතුළු වීමට බලපත්‍ර ප්‍රදානය කිරීමට කැබිනට් අනුමැතිය හිමිවූ බවයි අමාත්‍යවරයා සඳහන් කරන්නේ. මෙමගින් අදාළ විදෙස් සමාගම් සඳහා දැනට ඛනිජ තෙල් නීතිගත සංස්ථාව විසින් අලෙවි නියෝජිතයින් හරහා මෙහෙයවනු ලබන ඉන්ධන පිරවුම්හල් 150ක් බැගින් මෙන්ම නව ඉන්ධන පිරවුම්හල් 50 ක් ඉදිකිරීම හරහා මෙරට සිල්ලර ඉන්ධන වෙළෙඳපොළ සඳහා පිවිසීමට අවසර හිමිවනු ඇති. ඛනිජ තෙල් නිෂ්පාදන ආනයනය කිරීම,  ගබඩා කිරීම,  බෙදා හැරීම හා අලෙවි කිරීමට වසර 20ක කාලයක් සදහා අදාළ සමාගම්වලට බලපත්‍ර හිමි වනවා. ", "URL": "https://www.itnnews.lk/2023/10/05/471293/", "Category": "දේශීය පුවත්", "Parent URL": null}