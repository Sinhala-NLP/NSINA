{"Source": "ITN news", "Timestamp": "නොවැම්බර් 29, 2022 11:06", "Headline": "ශ්‍රී ලංකාව සහ ස්විස්ටර්ලන්තය අතර අවබෝධතා ගිවිසුමකට එළඹීමට කැබිනට් අනුමැතිය", "News Content": "ශ්‍රී ලංකා අපනයන සංවර්ධන මණ්ඩලය සහ ස්විස්ටර්ලන්තයේ ආනයන ප්‍රවර්ධන වැඩසටහන අතර අවබෝධතා ගිවිසුමකට එළඹීමට කැබිනට් අනුමැතිය හිමිවුණා. ශ්‍රී ලංකා අපනයන සංවර්ධන මණ්ඩලය සහ ස්විස්ටර්ලන්ත රජයේ ආර්ථික කටයුතු රාජ්‍ය ලේකම් කාර්යාලය යටතේ ආනයන ප්‍රවර්ධන වැඩසටහන ක්‍රියාත්මකයි. සැකසූ ආහාර තිරසර මත්ස්‍ය හා මුහුදු ආහාර සහ අගය එකතුකළ රෙදිපිළි යන අපනයන නිෂ්පාදන සදහා අධ්‍යනයක් සිදු කිරීමට අවබෝධතා ගිවිසුමකට අත්සන් තැබීමට යෝජනා වී තිබුණා. ශ්‍රී ලංකාවේ අපනයන භාණ්ඩ සදහා යුරෝපා වෙළෙදපොලට පිවිසීමට ඇති අවස්ථා පුළුල් කිරීම යෝජිත අධ්‍යනයේ අරමුණයි. ඒ අනුව යෝජිත අවබෝධතා ගිවිසුමට අත්සන් තැබීමට ජනාධිපති රනිල් වික්‍රමසිංහ මහතා ඉදිරිපත් කළ යෝජනාවට කැබිනට් මණ්ඩලය අනුමැතිය ලබාදුන්නා.        ", "URL": "https://www.itnnews.lk/2023/10/05/448115/", "Category": "Breaking News,නවතම පුවත්", "Parent URL": null}