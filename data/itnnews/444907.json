{"Source": "ITN news", "Timestamp": "நவம்பர் 9, 2022 14:40", "Headline": "அத்தனகல்ல பிரதேச சபையின் வரவு செலவு திட்ட வாக்கெடுப்பில் அபூர்வ வாக்குப்பதிவு…", "News Content": "அத்தனகல்ல பிரதேச சபையின் வரவு செலவு திட்ட வாக்கெடுப்பின்போது அபூர்வமான நிகழ்வொன்று பதிவாகியுள்ளது. பிரதேச சபை தவிசாளருக்கு சட்டரீதியாக காணப்படும் இரண்டு வாக்குகளை பயன்படுத்தும் வாய்ப்பை அவர் பிரயோகித்துள்ளார். அத்தனகல்ல பிரதேச சபை வரவு செலவு திட்டத்தை நிறைவேற்றுவதில் பதற்றமான நிலை காணப்பட்டது. வரவு செலவு திட்டத்திற்கு ஆதரவாகவும், எதிராகவும் தலா 26 வாக்குகள் கிடைக்கப்பெற்றிருந்தன. அதன்போது சபை தவிசாளர் பிரியந்த புஸ்பகுமார மாகாண சபை சட்டத்தின் கீழ் இரண்டு வாக்குகளை பயன்படுத்தும் உரிமையை பெற்றுக்கொண்ட நிலையில், ஒரு மேலதிக வாக்கினால் வரவு செலவு திட்டம் நிறைவேற்றப்பட்டுள்ளது. அத்தனகல்ல பிரதேச சபையில் ஐக்கிய தேசிய கட்சி உறுப்பினர்கள் 12 உள்ள நிலையில், அவர்களில் 11 பேர் வரவு செலவு திட்டத்திற்கு எதிராக வாக்களித்தனர். அத்தோடு ஸ்ரீ லங்கா சுதந்திர கட்சி உறுப்பினர்களும், ஸ்ரீலங்கா பொதுஜன பெரமுன கட்சி உறுப்பினர்கள் மூன்று பேரும் வரவு செலவு திட்டத்திற்கு எதிராக வாக்களித்தனர். ", "URL": "https://www.itnnews.lk/2023/10/05/444907/", "Category": "Breaking News,தேசிய செய்திகள்", "Parent URL": null}