{"Source": "ITN news", "Timestamp": "ජූලි 28, 2021 11:11", "Headline": "ශ්‍රී ලංකාව සහ සිංගප්පූරුව අතර රාජ්‍ය තාන්ත්‍රික සබඳතාවලට වසර 50 නිමිත්තෙන් සමරු  මුද්දරයක්", "News Content": "ශ්‍රී ලංකාව සහ සිංගප්පූරුව අතර රාජ්‍ය තාන්ත්‍රික සබඳතාවලට වසර 50 නිමිත්තෙන් සමරු  මුද්දරයක් නිකුත් කෙරුණා. ශ්‍රී ලංකාව සහ සිංගප්පූරුව අතර වසර පනහක රාජ්‍ය තාන්ත්‍රික සබඳතා නිමිත්තෙන් මෙම සමරු මුද්දරය විදේශ අමාත්‍යංශයෙදි ඊයේ නිකුත් කෙරුණේ අමාත්‍ය දිනේෂ් ගුණවර්ධන මහතාගේ ප්‍රධානත්වයෙන්. සිංගප්පූරු විදේශ කටයුතු අමාත්‍ය ආචාර්ය විවියන් බාලක්‍රිෂ්ණන් මහතා වීඩියෝ තාක්ෂණය ඔස්සේ මෙම උත්සවය ඇමතුවා. විදේශ අමාත්‍යංශ ලේකම් අද්මිරාල් ජයන්ත කෝලඹගේ මහතා ඇතුලු පිරිසක් මෙම අවස්ථාවට එක්ව සිටියා.   ", "URL": "https://www.itnnews.lk/2023/10/05/352418/", "Category": "දේශීය පුවත්", "Parent URL": null}