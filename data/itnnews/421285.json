{"Source": "ITN news", "Timestamp": "ජූලි 5, 2022 10:09", "Headline": "යල කන්නයේ වී වගාවට ලබා දෙන යූරියා පොහොර සහනය බඩඉරිගු වගාවටත්", "News Content": "යල කන්නයේ වී වගාවට ලබා දෙන යූරියා පොහොර සහනය බඩඉරිගු වගාවට ද ලබාදීමට තීරණය කර තිබෙනවා. ඉන්දීය රජය මගින් යල කන්නයේ වී වගාව සඳහා ලබා දුන් යූරියා පොහොර තොගයෙන් මෙට්‍රික් ටොන් 10,000 ක් බඩඉරිගු වගාව සඳහා යෙදවීමට කෘෂිකර්ම අමාත්‍යාංශය තීරණය කර තිබෙනවා. පොහොර කිලෝග්‍රෑම් 50 ක බෑගයක් වී වගාව සදහා රුපියල් 10,000 ක මුදලකට ලබාදීමටයි රජය තීරණය කර ඇත්තේ. බඩඉරිගු වගාකරන ගොවීන්ට ද එම සහන මිලටම යූරියා පොහොර ලබාදීමට පියවර ගන්නැයි අමාත්‍ය මහින්ද අමරවීර මහතා ගොවිජන සංවර්ධන දෙපාර්තමේන්තුවට උපදෙස් ලබා දී තිබෙනවා. මේ අතර ලෝක ආහාර හා කෘෂිකර්ම  සංවිධානය අඩු ආදායම්ලාභී ගොවීන් සදහා එක් අයෙකුට කිලෝග්‍රෑම් 50 ක පොහොර ඇසුරුම බැගින් තුන්ලක්ෂ හැත්තෑ දහසකට නොමිලේ පොහොර ලබාදීමට ද එකගතාව පල කර ඇති බවයි කෘෂිකර්ම අමාත්‍යාංශය පවසන්නේ. 2022 -2023 මහකන්නයේ වී ගොවිතැනට අවශ්‍ය පොහොර ලබගැනීම සදහා ලෝක බැංකුව ඇ.ඩො.මි 110 ක් ලබාදීමට එකගතාව පල කර තිබෙනවා.           ", "URL": "https://www.itnnews.lk/2023/10/05/421285/", "Category": "දේශීය පුවත්", "Parent URL": null}