{"Source": "ITN news", "Timestamp": "ஜூன் 15, 2022 12:58", "Headline": "எரிபொருள் நிரப்பு நிலையங்களில் இன்றைய தினமும் நீண்ட வரிசை..", "News Content": "எரிபொருள் நிரப்பு நிலையங்களில் இன்றைய தினமும் நீண்ட வரிசைகளை அவதானிக்கக்கூடியதாகவுள்ளது. நாளைய தினத்தில் 40 ஆயிரம் மெட்ரிக் தொன் எரிபொருள் அடங்கிய கப்பலொன்று நாட்டுக்கு வருகைத்தரவுள்ளதாக பிரதமர் ரணில் விக்ரமசிங்க நேற்று அறிவித்தார். தற்போது காணப்படும் எரிபொருள் கையிருப்பு நான்கு தினங்களுக்கு மாத்திரமே போதுமானதெனவும் அவர் குறிப்பிட்டுள்ளார். எரிபொருள் விநியோகிக்கப்படும் இடங்கள் தொடர்பான விபரம் கனியவள கூட்டுத்தாபனத்தின் இணையத்தளத்தில் வெளியிடப்படும். எரிபொருள் நிரப்பு நிலையங்களில் வரிசையில் காத்திருப்போர் எரிபொருள் கிடைக்காத சந்தர்ப்பங்களில் தர்க்கங்களில் ஈடுபடும் சந்தர்ப்பங்களில் பல்வேறு இடங்களில் பதிவாகின. அதன்போது பொலிஸாரின் தலையீட்டுன் நிலமை வழமைக்கு கொண்டுவரப்பட்டுள்ளது. ", "URL": "https://www.itnnews.lk/2023/10/05/417086/", "Category": "Breaking News,தேசிய செய்திகள்", "Parent URL": null}