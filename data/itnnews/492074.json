{"Source": "ITN news", "Timestamp": "ஜூன் 15, 2023 16:06", "Headline": "லங்கா சதொசவினால் 3 அத்தியாவசிய உணவுப் பொருட்களின் விலை குறைக்கப்பட்டுள்ளது", "News Content": "லங்கா சதொச நிறுவனம் இன்று முதல் மேலும் 3 அத்தியாவசிய உணவுப் பொருட்களின் விலையை குறைத்துள்ளது. இதன்படி, ஒரு கிலோ கிராம் கோதுமை மாவின் விலை 5 ரூபாவால் குறைக்கப்பட்டு, 195 ரூபாவுக்கு விற்பனை செய்யப்படுகின்றது. ஒரு கிலோ கிராம் சிவப்பு பருப்பின் விலை, 4 ரூபாவால் குறைக்கப்பட்டு, 295 ரூபாவுக்கு விற்பனை செய்யப்படுகின்றது. ஒரு கிலோ கிராம் கடலை பருப்பின் விலை 13 ரூபாவால் குறைக்கப்பட்டு, 275 ரூபாவுக்கு விற்பனை செய்யப்படுவதாக லங்கா சதொச நிறுவனம் அறிவித்துள்ளது. ", "URL": "https://www.itnnews.lk/2023/10/05/492074/", "Category": "Breaking News,தேசிய செய்திகள்", "Parent URL": null}