{"Source": "ITN news", "Timestamp": "ජූනි 22, 2022 13:08", "Headline": "රැට්ටා, වසන්ත සහ ළහිරු ඇතුළු 07දෙනෙකු පොලිසියට භාරවෙයි", "News Content": "ගාලු මුවදොර අරගලයට අදට දින 75 ක් සපිරෙනවා. අරගලකරුවන් 09 දෙනෙකුට එරෙහිව අධිකරණය ලබාදී ඇති නියෝගයට අනුව කොටුව පොලීසියට භාරවීමට තමන් කටයුතු කරන බවයි අරගලකරුවන් පවසන්නේ. පසුගිය මස 9 වනදා ගාලුමුවදොර ඇති වූ ගැටුම්කාරී සිද්ධියට අදාළව අරගලයට සම්බන්ධ 9 දෙනෙකු අත්අඩංගුවට ගැනීමට අධිකරණය නියෝග කර තිබෙනවා. මෙම පිරිස අද උදෑසන කොටුව පොලීසිය වෙත පැමිණි බවත් ඔවුන් අත්අඩංගුවට ගැනීමක් පොලීසිය සිදු නොකළ බවත් එම පිරිස සඳහන් කළා. ඉන් අනතුරුව මරදාන පොලසියට පැමිණි මෙම පිරිසෙන් 07 දෙනෙකු පොලීසියට භාර වුණා. ඔවුන්ට සහාය  පල කරමින් තවත් පිරිසක් ගාලුමුවදොර අරගලභූමියේදී විරෝධාතවක නිරත වුණා. ", "URL": "https://www.itnnews.lk/2023/10/05/418535/", "Category": "Breaking News,දේශීය පුවත්", "Parent URL": null}