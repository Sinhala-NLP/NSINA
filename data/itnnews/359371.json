{"Source": "ITN news", "Timestamp": "අගෝස්තු 31, 2021 10:33", "Headline": "ශ්‍රී ලංකාවේ වඳවී යන සහ වඳවීමේ තර්ජනයට ලක්ව ඇති සතුන් සහ ශාක ඇතුළත් රතු දත්ත පොත සංස්කරණය කෙරේ", "News Content": "ශ්‍රී ලංකාවේ වදවී යන සහ වදවීමේ තර්ජනයට ලක්ව ඇති සතුන් හා ශාක සම්බන්ධ රතු දත්ත පොත වසර දහයකට පසු සකස් කර තිබෙනවා. රතු දත්ත පොත අවසන් වරට සකසා තිබෙන්නේ 2012 වසරේ දී යි. එහි නව සංස්කරණය ලබන සිකුරාදා නිකුත් කිරීමට නියමිත බවයි පරිසර අමාත්‍යංශය පවසන්නේ. වදවී යන සහ වදවීමේ තර්ජනයට ලක්ව ඇති සතුන් සහ ශාක ඇතුළත් මෙම රතු දත්ත පොත කොටස් නවයකින් සමන්විතයි. වදවී ගිය සහ පරම්පරාගත ගහනයෙන් තොර වූ සතුන් සහ ශාක වර්ගීකරණය කර තිබෙනවා. වදවී යාමේ උග්‍ර තර්ජනයට ලක්වූ, වදවීමේ ඉහළ අවදානමක් ඇති සහ අනතුරට ලක්විය හැකි සත්ත්ව සහ ශාක පිළිබද තොරතුරු ද ඊට ඇතුළත්. අවදානම හමුවේ ඇති, අවම අවදානමේ ඇති, දත්ත ඌනතා සහිත සහ වර්ගීකරණයට ලක් නොකළ වශයෙනුයි මෙම තොරතුරු වර්ගීකරණය කර ඇත්තේ.   ", "URL": "https://www.itnnews.lk/2023/10/05/359371/", "Category": "දේශීය පුවත්", "Parent URL": null}