{"Source": "ITN news", "Timestamp": "දෙසැම්බර් 23, 2022 12:23", "Headline": "ලෙනවර විහාරයේදී අභිරහස් ලෙස මිය ගිය දරුවාගේ සිරුර යළි ගොඩගැනේ", "News Content": "පැවදිවීම සඳහා හොරණ හල්තොට ලෙනවර රජමහා විහාරස්ථානයට ගොස් සිටියදී  අභිරහස් ලෙස මිය ගිය දරුවාගේ සිරුර ගොඩට ගෙන යළි පශ්චාත් මරණ පරීක්ෂණයක් සිදු කිරීමට ක්‍රියා කෙරුණා. මොරගහහේන වීදියගොඩ ප්‍රදේශයේ පදිංචි 12 හැවිරිදි යෙෂිත් ගිම්හාන් දරුවා ලෙනවර රජමහා විහාරස්ථානයට ගොස් ඇත්තේ පසුගිය සැප්තැම්බර් 21 වනදායි. එම දරුවා පසුගිය ඔක්තෝම්බර් 28 වනදා විහාරස්ථානය තුළදී මිය ගොස් සිටියා.දරුවාගේ සිරුර ඔක්තොබර් 31 වනදා මිහිදන් කර තිබූ අතර සිරුර යළි ගොඩට ගෙන අධිකරණ වෛද්‍ය නිලධාරියෙකු ලවා යළි පශ්චාත් මරණ පරික්ෂණයක් පවත්වන ලෙස හොරණ මහේස්ත්‍රාත් අධිකරණය නියෝග කළා. ඒ අනුවයි සිරුර යලි ගොඩගැනුනේ.       ", "URL": "https://www.itnnews.lk/2023/10/05/451794/", "Category": "Breaking News,දේශීය පුවත්", "Parent URL": null}