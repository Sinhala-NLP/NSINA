{"Source": "ITN news", "Timestamp": "අගෝස්තු 17, 2022 09:58", "Headline": "ගතවූ පැය 24ට ලොව පුරා කොරෝනා ආසාදිතයින් ලක්ෂ 50කට අධික සංඛ්‍යාවක් හමුවෙයි", "News Content": "ගතවූ පැය 24 ලොව පුරා රටවල් 228 කින් කොරෝනා වයිරස ආසාදිතයින් ලක්ෂ පහකට අධික සංඛ්‍යාවක් හමුවී ඇති අතර සිදුව ඇති මරණ සංඛ්‍යාව එක්දහස් හාරසිය පනස්හයක්. ඊයේ දිනයේදී වැඩිම වයිරස ආසාදිතයින් හමුව ඇත්තේ ජපානයෙන්. එම සංඛ්‍යාව 160,000 ට ආසන්නයි. එමෙන්ම දකුණු කොරියාවෙන් 84,000 ක් ඇමෙරිකාවෙන් 54,000 ක් හා රුසියාවෙන් 23,000 ක් ලෙස වයිරස ආසාදිතයින් හමුව තිබෙනවා. ගතවූ පැය 24 ට සිදුව ඇති වැඩිම කොරෝනා මරණ සංඛ්‍යාව වන 262 වාර්තා වන්නේ ඇමෙරිකාවෙන්. ඒත් සමගම ලොව සමස්ත කොරෝනා මරණ සංඛ්‍යාව හැටහතර ලක්ෂ හැටදහසකට ආසන්න වනවා. හමුව ඇති වයිරස ආසාදිතයින් සංඛ්‍යාව පනස් නව කෝටි හැටනව ලක්ෂයකට අධිකයි.     ", "URL": "https://www.itnnews.lk/2023/10/05/429395/", "Category": "Breaking News,ජාත්‍යන්තර පුවත්", "Parent URL": null}