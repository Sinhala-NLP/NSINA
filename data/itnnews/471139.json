{"Source": "ITN news", "Timestamp": "மார்ச் 27, 2023 10:03", "Headline": "கைபேசியில் பேசிக்கொண்டு ரயில்கடவையை கடக்க முற்பட்ட மாணவன் ரயிலில் மோதி பலி", "News Content": "கண்டி முல்கம்பொல பிரதேசத்தில் 16 வயதுடைய பாடசாலை மாணவர் ஒருவர் ரயிலில் மோதி உயிரிழந்துள்ளார். நேற்று (26) பதுளையில் இருந்து கண்டி நோக்கி பயணித்த புகையிரதத்தில் மாணவர் மோதி உயிரிழந்துள்ளதாக பொலிஸார் தெரிவிக்கின்றனர். கண்டி, மடபோவல, அத்தே பகுதியைச் சேர்ந்தவரே உயிரிழந்துள்ளார். விசாரணையில் மாணவன் தனது கைப்பேசியில்  பேசிக்கொண்டு, பாதசாரிகள் பயணிக்கும் மேம்பாலத்தை கடக்காமல் ரயில் தண்டவாளத்தை கடக்கும்போது ரயிலில் அடிபட்டு உயிரிழந்தது தெரியவந்துள்ளது. சடலம் கண்டி வைத்தியசாலையின் பிரேத அறையில் வைக்கப்பட்டுள்ளது. ", "URL": "https://www.itnnews.lk/2023/10/05/471139/", "Category": "Breaking News,தேசிய செய்திகள்", "Parent URL": null}