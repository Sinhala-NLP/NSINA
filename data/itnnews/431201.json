{"Source": "ITN news", "Timestamp": "අගෝස්තු 26, 2022 09:38", "Headline": "යුක්රේන බලාගාරයේ විකිරණ කාන්දුවීමේ අවදානමක් ගැන සෙලෙන්ස්කි අනතුරු අඟවයි", "News Content": "සපොරිෂ්ෂියා න්‍යෂ්ටික බලාගාරය යුක්රේන බලශක්ති පද්ධතියෙන් ඉවත් කිරීමට රුසියාව කටයුතු කිරීමත් සමග බරපතල විනාශයක් ඉදිරියේදී ඇති වීමේ අවදානමක් පවතින බව යුක්රේන ජනාධිපති වොලොදිමීර් සෙලෙන්ස්කි පවසනවා. සපොරිෂ්ෂියා න්‍යෂ්ටික බලාගාරය පසුගිය මාර්තු මාසයේ සිට රුසියා හමුදා යටතට පත්ව තිබෙනවා. ඊයේ දිනයේදී එම බලාගාරය යුක්රේන විදුලි පද්ධතියෙන් ඉවත් කිරීම සිදු වුණා. මේ සමග න්‍යෂ්ටික විකිරණ කාන්දුවීමේ දැඩි අවදානමක් පවතින බවයි යුක්රේන ජනාධිපතිවරයා පවසන්නේ. සපොරිෂ්ෂියා න්‍යෂ්ටික බලාගාරය යුරෝපයේ පිහිටි විශාලතම න්‍යෂ්ටික බාලාගාරයයි.       ", "URL": "https://www.itnnews.lk/2023/10/05/431201/", "Category": "ජාත්‍යන්තර පුවත්", "Parent URL": null}