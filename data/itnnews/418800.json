{"Source": "ITN news", "Timestamp": "ජූනි 23, 2022 17:51", "Headline": "ඔලිම්පියාඩ් රන් පදක්කම ජයගෙන වසර 30 ක් සපිරීම වෙනුවෙන් සංවත්සර උළෙලක්", "News Content": "30 වෙනි ලෝක චෙස් ඔලිම්පියාඩ් තරගාවලියේ කාන්තා අංශයෙන් රන් පදක්කමක් ජයග්‍රහණය කර වසර 30 ක් සපිරීම වෙනුවෙන් සංවත්සර උළෙලක් පැවැත්වුණා. 1992 වසරේදී මෙම රන් පදක්කම දිනා ගත්තේ සුනීතා විජේසූරියයි. ඒ වෙනුවෙන් ශ්‍රී ලංකා චෙස් පදනම හා රුසියානු මධ්‍යස්ථානයේ ඇනටෝල් කාර්පෝව් චෙස් සමාජය එක්ව සැමරුම් උත්සවයක් සංවිධාන කර තිබුණා. රුසියානු තානාපති කාර්යාලයේ පළමු ලේකම් සහ රුසියානු මධ්‍යස්ථානයේ අධ්‍යක්ෂිකා ඇනස්ටාසියා කොප්ලෝවා මහත්මියගේ ප්‍රධානත්වයෙන් පැවති මෙම උත්සවයේදී පාසල් 30 ක් සදහා චෙස් පුවරු හා පොත් ප්‍රදානය කිරීමද සිදු වුනා.       ", "URL": "https://www.itnnews.lk/2023/10/05/418800/", "Category": "ක්‍රීඩා,වෙනත් ක්‍රීඩා", "Parent URL": null}