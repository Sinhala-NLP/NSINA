{"Source": "ITN news", "Timestamp": "නොවැම්බර් 16, 2021 15:45", "Headline": "පාසල්වල ආරම්භ කර නොමැති සියලු ශ්‍රේණි ලබන සතියේ සිට ආරම්භ කළ හැකියි- අධ්‍යාපන ඇමති", "News Content": "රජයේ පාසල්වල මෙතෙක් ආරම්භ කර නොමැති සියලු ශ්‍රේණි ලබන සතියේ සිට ආරම්භ කළ හැකි බව අධ්‍යාපන අමාත්‍ය දිනේෂ් ගුණවර්ධන මහතා පාර්ලිමේන්තුවේ දී ප‍්‍රකාශ කළේය. ඒ අනුව රජයේ සහ රජයේ අනුමත පෞද්ගලික පාසල් හි 6-7-8-9 ශ්‍රේණි අධ්‍යයන කටයුතුල සෞඛ්‍ය නිර්දේශ අනුව 2021 නොවැම්බර් 22 සදුදා දින සිට ආරම්භ කිරීමට අධ්‍යාපන අමාත්‍යාංශයේ ලේකම් මහාචාර්ය කපිල පෙරේරා මහතා ඇතුළු අමාත්‍යාංශ නිලධාරීන් සමග බත්තරමුල්ලල ඉසුරුපායල අධ්‍යාපන අමාත්‍යාංශයේ දී අද (16) දින පැවති සාකච්ඡාවේ දී තීරණය විය. covid19 තත්ත්වයත් සමග අධ්‍යයන කටයුතු නතර කළ පාසල් සෞඛ්‍ය නිර්දේශ මත අදියර හතරක් යටතේ නැවත ආරම්භ කිරීමට පියවර ගැනිණ. පළමු අදියර යටතේ සිසුන් 200 ට අඩු පාසල් හි ප‍්‍රාථමික ශ්‍රේණි ද,  දෙවන අදියර යටතේ සියළු පාසල් හි ප‍්‍රාථමික ශ්‍රේණි ද, තෙවන අදියර යටතේ සියළු පාසල් හි සාමාන්‍ය පෙළ හා උසස් පෙළ ශ්‍රේණි ද ආරම්භ විය. සිව්වන අදියර යටතේ සියළු පාසල් හි 6-7-8-9 ශ්‍රේණි ලබන සඳුදා සිට ආරම්භ වේ. ඒ අනුව දිවයිනේ සියලු රජයේ සහ රජයේ අනුමත පෞද්ගලික පාසල් හි අධ්‍යයන කටයුතු 2021 නොවැම්බර් 22 සදුදා සිට ආරම්භ කෙරෙනු ඇත. ", "URL": "https://www.itnnews.lk/2023/10/05/376501/", "Category": "Uncategorized @si", "Parent URL": null}