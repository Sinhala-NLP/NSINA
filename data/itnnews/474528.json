{"Source": "ITN news", "Timestamp": "අප්‍රේල් 9, 2023 17:45", "Headline": "ශ්‍රී ලංකාවේ රුසියා තානාපති සහ දකුණු පළාත් ආණ්ඩුකාර අතර හමුවක්", "News Content": "ශ්‍රී ලංකාවේ රුසියා තානාපති ලෙවන් ඩගර්යාන් සහ දකුණු පළාත් ආණ්ඩුකාර විලීගමගේ යන මහත්වරුන් අතර හමුවක් ආණ්ඩුකාර ලේකම් කාර්යාල පරිශ්‍රයේ දී පැවැත්වුණා. දකුණු පළාත් සංචාරක ප්‍රවර්ධනය පිළිබද මෙහිදී අවධානය යොමු කෙරුණා. රුසියානු සංචාරකයන්ගේ කේන්ද්‍රස්ථානයක් බවට ශ්‍රී ලංකාව පත්කිරීම පිළිබඳව ද විලී ගමගේ මහතා මෙහිදී අදහස් දැක්වුවා. උණවටුන සංචාරක කලාපයේ හෝටල් හිමියන් මුහුණ දී සිටින ගැටලු පිළිබදව ද සාකච්ඡා කෙරුණු අතර ඊට ලබා දිය හැකි විසදුම් පිළිබදව ද අවධානය යොමු කෙරුණා. සංචාරක කර්මාන්තයේ දියුණුවට ගත හැකි යෝජනා සහ අදහස් ලබා ගැනීම පිළිබද අදහස් දැක්වු දකුණු පළාත් ආණ්ඩුකාරවරයා සංචාරක ක්ෂේත්‍රය ප්‍රවර්ධනයට රුසියාවේ සහාය අවශ්‍ය බව කියා සිටියා.             ", "URL": "https://www.itnnews.lk/2023/10/05/474528/", "Category": "දේශීය පුවත්", "Parent URL": null}