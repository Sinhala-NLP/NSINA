{"Source": "ITN news", "Timestamp": "மார்ச் 27, 2023 10:35", "Headline": "உயர்தர பரீட்சையின் செயன்முறை பரீட்சைகள் நாளை", "News Content": "இன்றையதினம் 2023 ஆம் ஆண்டுக்கான முதலாம் தவணை கல்வி நடவடிக்கைகளின் முதற்கட்டம் ஆரம்பமாகியுள்ளது. அதேநேரம் சிங்கள மற்றும் தமிழ் புத்தாண்டுக்காக அரச மற்றும் அரச அங்கீகாரம் பெற்ற பாடசாலைகளுக்கு ஏப்ரல் 04 ஆம் திகதி முதல் மீண்டும் விடுமுறை வழங்கப்பட்டு மீண்டும் ஏப்ரல் 17ம் திகதி ஆரம்பமாக உள்ளது. முதலாம் தவணையின் இரண்டாம் கட்டம் மே 12 ஆம் திகதி வெள்ளிக்கிழமை வரை நடைபெற உள்ளது. க.பொ.த சாதாரண தரப்பரீட்சைக்காக மே 13 ஆம் திகதி முதல் மீண்டும் பாடசாலைகளுக்கு விடுமுறை வழங்கப்படவுள்ளது. முதலாம் தவணையின் மூன்றாம் கட்டம் மே 25ம் திகதி ஆரம்பமாகிறது. முதலாம் தவணையின் மூன்றாம் கட்டம் எதிர்வரும் ஜூலை மாதம் 20ஆம் திகதி வியாழக்கிழமை வரை நடைப்பெறும் என கல்வி அமைச்சு தெரிவித்துள்ளது. அத்துடன் 2022 ஆம் ஆண்டுக்கான கல்வி பொதுத் தராதர உயர்தர பரீட்சையின் செயன்முறை பரீட்சைகள் நாளை முதல் ஏப்ரல் 6 ஆம் திகதி வரை இடம்பெறும். பாடசாலை மற்றும் தனிப்பட்ட பரீட்சார்த்திகளுக்கான அனுமதி அட்டைகள் அனுப்பி வைக்கப்பட்டுள்ளன. இதற்க்கு மேலதிகமாக பரீட்சைகள் திணைக்களத்தின் www.doenets.lk என்ற இணையதளத்திலும் அனுமதி அட்டைகளை பதிவிறக்கம் செய்துகொள்ளமுடியுமென பரீட்சைகள் திணைக்களம் அறிவித்துள்ளது. மேலதிக விபரங்களுக்கு 0112 784 208 அல்லது 0112 784 537 என்ற இலக்கங்களுக்கு தொடர்புகொள்ளலாம். ", "URL": "https://www.itnnews.lk/2023/10/05/471128/", "Category": "Breaking News,தேசிய செய்திகள்", "Parent URL": null}