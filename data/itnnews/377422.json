{"Source": "ITN news", "Timestamp": "නොවැම්බර් 20, 2021 18:14", "Headline": "කලාකරුවනි, දේශපාලනය වෙනුවෙන් තමන්ගේ ආත්මය කැප කරන්න එපා", "News Content": "කලාකරුවන්, දේශපාලනය වෙනුවෙන් තමන්ගේ ආත්මය කැප නොකර වෘත්තිය අරමුණු රැක ගැනීමට කටයුතු කළ යුතු බව අමාත්‍ය ඩලස් අලහප්පෙරුම මහතා පවසනවා. ඒකාබද්ධ කලා සන්ධානයේ සංවත්සරයට සමගාමීව සියලු සාමාජික කලාකරුවන්ගේ දූ දරුවන් වෙනුවෙන් අධ්‍යාපනික උපකරණ හා අභ්‍යාස පොත් ප්‍රදානය කිරීමේ උත්සවයට එක්වෙමිනුයි අමාත්‍යවරයා මේ බව පැවසුවේ. කලාකරුවන් ඇගයීම වෙනුවෙන් වැඩසටහන් රැසක් සැළසුම් කර ඇති බව ද අමාත්‍යවරයා වැඩිදුරටත් සදහන් කළා. සුමනා ජයතිලක,  ශ්‍රියානි අමරසිංහ ඇතුලු  කලා ක්ෂේත්‍රයේ ප්‍රවීණයන් රැසක් ඒකාබද්ධ කලා සන්ධානය නියෝජනය කරමින් මෙම අවස්ථාවට එක්ව සිටියා.       ", "URL": "https://www.itnnews.lk/2023/10/05/377422/", "Category": "දේශීය පුවත්", "Parent URL": null}