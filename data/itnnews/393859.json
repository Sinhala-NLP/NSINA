{"Source": "ITN news", "Timestamp": "පෙබරවාරි 8, 2022 11:55", "Headline": "අනුරාධපුර දිස්ත්‍රික්කයේ මධ්‍යස්ථාන 29කදී වී මිලදී ගැනීම ඇරඹෙයි", "News Content": "අනුරාධපුර දිස්ත්‍රික්කයේ මේ වන විට වී අලෙවි මණ්ඩලයේ මධ්‍යස්ථාන 29 ක වී මිලදී ගැනීමේ කටයුතු සිදු කෙරෙනවා. රජයේ සහිතක මිල යටතේයි වී මිලදී ගැනීම සිදු කෙරෙන්නේ.  මිලදී ගැනීමේ ප්‍රධාන උත්සවය අමාත්‍ය එස්.එම් චන්ද්‍රසේන මහතාගේ ප්‍රධානත්වයෙන් කහටගස්දිගිලියදී පැවැත්වුණා. මේ අතර හොරොව්පතාන ප්‍රදේශයේ වී ගබඩාවේදී ද  රජයේ සහිත මිලට වී මිලදී ගැනීම සිදු කෙරුණා. එම කටයුතු ද  අමාත්‍ය එස්.එම් චන්ද්‍රෙසේන මහතා නිරීක්ෂණයට ලක් වුණා. අනුරාධපුර කනදරාව ගොවි ජනපදයේ යාය 02 ප්‍රදේශයේ ගොවි බිම් වෙත වී වගාවන්හි තත්ත්වය නිරීක්ෂණය කිරීමට රාජ්‍ය අමාත්‍ය දුමින්ද දිසානායක මහතා ඊයේ පස්වරුවේ සහභාගී වුණා. සිය ගැටලු ගොවීන් අමාත්‍යවරයාට පෙන්වා දුන්නා. එහිදී අමාත්‍යවරයා කියා සිටියේ වගා හානි නිරීක්ෂණය කොට ඒ සදහා සුදුසු වන්දියක් ලබාදීමට කටයුතු කරන බවයි. ", "URL": "https://www.itnnews.lk/2023/10/05/393859/", "Category": "දේශීය පුවත්", "Parent URL": null}