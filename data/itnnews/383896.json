{"Source": "ITN news", "Timestamp": "டிசம்பர் 20, 2021 17:22", "Headline": "கிணற்றிலிருந்து 8 வயது சிறுவன் ஒருவன் சடலமாக மீட்பு..", "News Content": "யாழ்பாணம் பருத்தித்துறை பகுதியில் கிணற்றிலிருந்து 8 வயது சிறுவன் ஒருவன் சடலமாக மீட்கப்பட்டுள்ளார். நேற்று முற்பகல் பெற்றோர் தொழிலுக்கு சென்ற நிலையில் சிறுவன் கிணற்றில் தூண்டில் போட்டு விளையாடியமை தெரியவந்துள்ளது. இதனையடுத்து சிறுவன் கிணற்றில் தவறி வீழுந்திருக்கலாமென சந்தேகம் வெளியானது. இதனிடையே பிரதேசவாசிகள் இணைந்து மேற்கொண்ட தேடுதலில் சிறுவன் கிணற்றிலிருந்து சடலமாக மீட்கப்பட்டார். சம்பவம் தொடர்பில் பொலிஸார் விசாரணைகளை முன்னெடுத்துள்ளனர். இதேவேளை வவுனியாவில் காட்டு யானை தாக்குதலுக்கு இலக்காகி நபர் ஒருவர் உயிரிழந்துள்ளார். 33 வயதான இளைஞரே இவ்வாறு உயிரிழந்துள்ளதாக கெப்பட்டிகொல்லாவ பொலிஸார் தெரிவித்துள்ளனர். ", "URL": "https://www.itnnews.lk/2023/10/05/383896/", "Category": "Breaking News,தேசிய செய்திகள்", "Parent URL": null}