{"Source": "ITN news", "Timestamp": "අගෝස්තු 20, 2022 09:38", "Headline": "එක්සත් ජාතීන්ගේ සංවිධානයට යුක්රේන න්‍යෂ්ටික බලාගාරය පරීක්ෂා කිරීමට අවසර", "News Content": "රුසියා හමුදා අල්ලා ගත් යුක්රේනයේ සපොරිෂ්ෂියා න්‍යෂ්ටික බලාගාරය පරීක්ෂා කිරීමට එක්සත් ජාතීන්ගේ සංවිධානයේ නිලධාරීන්ට ඉඩ ලබාදීමට රුසියා ජනාධිපති ව්ලැඩ්මිර් පුටින් එකග වී තිබෙනවා. සපොරිෂ්ෂියා බලාගාරය යුරෝපයේ ඇති විශාලතම න්‍යෂ්ටික බලාගාරයයි. මෙම බලාගාරයට පසුගිය කාලයේදී ෂෙල් ප්‍රහාර කිහිපයක් එල්ල වීම නිසා න්‍යෂ්ටික කාන්දුවක් ඇතිවීමේ දැඩි අවදානමක් උද්ගත වී තිබුණා. ප්‍රංශ ජනාධිපති එමානුවෙල් මැක්ක්‍රෝන් සමග රුසියා ජනාධිපතිවරයා පැවැත්වූ දුරකතන සාකච්ඡාවකින් පසු එක්සත් ජාතීන්ගේ සංවිධානයට බලාගාරය පරීක්ෂා කිරීමට අවසර ලබාදීමට තීරණය කර තිබෙනවා. ජගත් මහ ලේකම්වරයා ඉල්ලා තිබුණේ සපොරිෂ්ෂියා බලාගාරය අවට ප්‍රදේශ හමුදා කටයුතුවලින් සම්පූර්ණයෙන් නිදහස් කළ යුතු බවයි.     ", "URL": "https://www.itnnews.lk/2023/10/05/430000/", "Category": "ජාත්‍යන්තර පුවත්", "Parent URL": null}