{"Source": "ITN news", "Timestamp": "ජූනි 11, 2021 18:43", "Headline": "නව ආයුර්වේද කොමසාරිස්වරයා වැඩ භාරගනී", "News Content": "ආයුර්වේද කොමසාරිස්වරයා ලෙස ආයුර්වේද වෛද්‍යාචාර්ය ධම්මික අබේගුණවර්ධන මහතා අද වැඩ භාරගත්තා. ඒ මහරගම නාවින්න ආයුර්වේද දෙපාර්තමේන්තු පරිශ්‍රයේදීයි. ආයුර්වේද කොමසාරිස්වරයා ලෙස ආයුර්වේද ක්ෂේත්‍රයට සම්බන්ධ පුද්ගලයෙකු පත්වු ප්‍රථම අවස්ථාව මෙයයි. මීට පෙර එම තනතුර සදහා පත්කර ඇත්තේ රාජ්‍ය පරිපාලන සේවයේ නිලධාරිනුයි. මධ්‍යමපළාත් ආයුර්වේද කොමසාරිස්වරයා ලෙස කටයුතු කළ අබේගුණවර්ධන මහතා පන්විල ආයුර්වේද රෝහලේ කාර්යභාර වෛද්‍යවරයා ලෙසද කලක් කටයුතු කළා. එම රෝහල ඉතා සාර්ථක ලෙස පවත්වාගෙන යාමට හැකිවීම නිසා ඵලදායිතා සම්මාන උළෙලේදී  ද ඇගයීමට ලක්වුණා. ආර්යුර්වේද කොමසාරිස් ධුරයට ආයුර්වේද වෛද්‍යවරයෙකු පත්නොවීම නිසා ක්ෂේත්‍රයේ ඇතිවී තිබූ ගැටලු නිසා ස්වාධීන රූපවාහිනී ප්‍රවෘත්ති මගින් විශේෂ හෙළිදරව්වක් ද සිදු කෙරුණා. බලධාරීන්ගේ අවධානයට එම ගැටලුව යොමු කිරීම සම්බන්ධයෙන් ස්වාධීන රූපවාහිනියට සිය ස්තූතිය පළකරන බවයි පාරම්පරික හා ආයුර්වේද උපාධිධාරී වෛද්‍ය බී ඒ රත්නපාල මහතා පැවසුවේ.     ", "URL": "https://www.itnnews.lk/2023/10/05/342188/", "Category": "දේශීය පුවත්", "Parent URL": null}