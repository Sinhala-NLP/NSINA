{"Source": "ITN news", "Timestamp": "අගෝස්තු 9, 2023 20:46", "Headline": "හඬ පටයක් නිසා වැඩ තහනමට ලක්වූ දිල්රුක්ෂි නිදොස්කොට නිදහස්", "News Content": "ආන්දෝලනාත්මක හඬ පටයක් සම්බන්ධයෙන් වැඩ තහනමට ලක්ව සිටි අල්ලස් කොමිසමේ හිටපු අධ්‍යක්ෂ ජනරාල් දිල්රුක්ෂි ඩයස් වික්‍රමසිංහ මහත්මිය නිදොස්කොට නිදහස් කිරීමට රාජ්‍ය සේවා කොමිෂන් සභාව තීරණය කර තිබෙනවා. 2019 වසරේ දිල්රුක්ෂි ඩයස් මත්මිය හා ඇවන්ට්ගාඩ් සභාපති නිශ්ශංක සේනාධිපති මහතා අතර සිදුවූ දුරකතන සංවාදයක හඩ පටය සංස්කරණය කර ඇති බව පරීක්ෂණ වාර්තාවල දැක්වුණා. සමාජ මාධ්‍ය ඔස්සේ එම හඩපටය ප්‍රචාරයවීමත් සම සිද්ධිය සම්බන්ධයෙන් විමර්ශන කළ රාජ්‍ය සේවා කොමිෂන් සභාව 2019 වසරේ සැප්තැම්බර් 24 වනදා දිල්රුක්ෂි ඩයස් වික්‍රමසිංහ මහත්මියගේ වැඩ තහනම් කළා. 2021 වසරේ මොරටුව විශ්වවිද්‍යාලය හා රජයේ රස පරීක්ෂණ දෙපාර්තමේන්තුව සිදුකළ විමර්ශනයකින් හෙළිවූයේ එම හඩපටයේ සම්පූර්ණ දුරකතන සංවාදයම විකෘති කිරීමට සංස්කරණය කර ඇති බවයි. වික්‍රමසිංහ මහත්මිය දැනට විශ්‍රාම ගොස් සිටින අතර රාජ්‍ය සේවා කොමිෂන් සභාව ඇය නිදොස් කොට නිදහස් කිරීමට ගත් තීරණයත් සමග ඇයට හිග වැටුප් හා වරප්‍රසාද හිමිවනු ඇති.         ", "URL": "https://www.itnnews.lk/2023/10/05/506844/", "Category": "දේශීය පුවත්", "Parent URL": null}