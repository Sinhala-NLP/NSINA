{"Source": "ITN news", "Timestamp": "ජූනි 9, 2022 15:17", "Headline": "මා ඔයේ ඉවුරු ඛාදනය වළක්වා ගැනීමට මී සහ කුඹුක් පැළ සිටුවීමේ වැඩපිළිවෙළක්", "News Content": "මා ඔයේ සිදුවන ඉවුරු ඛාදනය වළක්වා ගැනීමට මී සහ කුඹුක් පැළ සිටුවීමේ වැඩපිළිවෙළක් ආරම්භ කෙරුණා. ඒ සුරකිමු ගංගා ව්‍යාපෘතිය යටතේයි. මාඔය අසල ගොවි ප්‍රදේශයේ මීට වසර ගණනාවකින් තොරව අනවසර වැලි ගොඩදැමීම් හා මැටි පස් කැනීම් සිදු කෙරුණා. ඒ හේතුවෙන් මා ඔයේ ඉවුරු ඛාදනයට ලක් වූ අතර විශාල වළවල් හෑරී ඇති අයුරුද දැකගත හැකියි. මේ හේතුවෙන් සිදුවන ඉවුරු ඛාදනය වැළැක්වීමේ පියවරක් ලෙස ඔය දෙපස මී සහ කුඹුක් පැළ සිටුවීමේ වැඩසටහනක් දංකොටුව දකුණු ඇටියාවල පූනින් ඇළ ප්‍රදේශයෙන් ආරම්භ කෙරුණේ දංකොටුව ප්‍රාදේශීය ලේකම් ජේ ඒ විජානි මහත්මියගේ ප්‍රධානත්වයෙන්. ඉවුරේ සිට මීටර් සියයක දුරක් ආරක්ෂක ප්‍රදේශයක් ලෙස නම් කිරීමටද අවශ්‍ය විධිවිධාන යොදා තිබෙනවා.     ", "URL": "https://www.itnnews.lk/2023/10/05/416125/", "Category": "දේශීය පුවත්", "Parent URL": null}