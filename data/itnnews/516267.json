{"Source": "ITN news", "Timestamp": "සැප්තැම්බර් 16, 2023 09:58", "Headline": "අවි ආයුධ සමඟ පුද්ගලයින් දෙදෙනෙකු අත්අඩංගුවට", "News Content": "රත්මලාන ඥාණේද්‍රාරාම පාරේ නිවසකට පසුගියදා වෙඩි තැබීමේ සිද්ධියට අදාළ අවි ආයුධ සමඟ පුද්ගලයින් දෙදෙනෙකු පොලිස් විශේෂ කාර්ය බලකාය අත්අඩංගුවට ගත්තා. විශේෂ කාර්ය බලකායේ මෙහෙයුම් අංශ එකෙහි නිලධාරීන්ට ලැබුණු තොරතුරකට අනුවයි වැටලීම සිදු කෙරුණේ. මීගොඩ ඕවිටිගල ප්‍රදේශයේදී කළ වැටලීමකදී පිස්තෝලයක් උණ්ඩ හා භාණ්ඩ රැසක් සොයා ගැණුනා. වෙඩි තැබීම සිදු කළ බවට සැක කෙරෙන වයස අවුරුදු 47ක පුද්ගලයෙකු හා වෙඩි තැබීම සිදු කිරීමට පැමිණි මෝටර් රථය සඟවා තැබීමට ආධාර අනුබල දුන් වයස අවුරුදු 28 ක පුද්ගලයෙකු මෙසේ අත්අඩංගුවට ගෙන තිබෙනවා. මහාපරිමාන මත්ද්‍රව්‍ය ජාවාරම්කරුවකු හා සංවිධානාත්මක අපරාධකරුවකු වන ඩුබායි හි සිටි ප්‍රියන්තගේ සමීපතමයන් ලෙස ඔවුන් කටයුතු කරන බවයි පසුව කළ ප්‍රශ්න කිරීම්වලදී හෙළි වුණේ.         ", "URL": "https://www.itnnews.lk/2023/10/05/516267/", "Category": "Breaking News,දේශීය පුවත්", "Parent URL": null}