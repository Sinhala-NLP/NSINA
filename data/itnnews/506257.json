{"Source": "ITN news", "Timestamp": "අගෝස්තු 7, 2023 15:04", "Headline": "පාකිස්තාන පාර්ලිමේන්තුව විසුරුවා හැරීමට දින දෙකයි", "News Content": "පාකිස්තාන පාර්ලිමේන්තුව අනිද්දා විසුරුවා හරින බව අග්‍රාමාත්‍ය ෂීබාස් ශරීෆ් නිළ වශයෙන් ප්‍රකාශ කර තිබෙනවා. අග්‍රාමාත්‍යවරයාගේ ධුර කාලය එළඹෙන 12 වනදායින් අවසන් වීමට නියමිතව තිබෙනවා. ඊට දින තුනකට පෙරයි පාර්ලිමේන්තුව විසුරුවා හැරෙන්නේ. මිලියන 220ක ජනගහනයක් වාසය කරන පාකිස්තානයේ මහමැතිවරණය එළඹෙන නොවැම්බරයේ දී පැවැත්වීමට සැලසුම් කර තිබෙනවා. එතෙක් භාරකාර රජයක් යටතේ පාකිස්තානය පාලනය වනු ඇති. කෙසේ වෙතත් මහමැතිවරණ අපේක්ෂකයෙකු වන ඉම්රාන් ඛාන් අත්අඩංගුවට ගෙන ඇති පසුබිමක් තුළ මෙම විසුරුවා හැරීම සිදු කිරීම විශේෂත්වයක්. ණය අර්බුදයකට මුහුණ පා සිටින පාකිස්තානයට ඩොලර් බිලියන 3ක ණය මුදලක් අනුමත කිරීමට ජාත්‍යන්තර මූල්‍ය අරමුදල පසුගිය මාසයේ දී කටයුතු කළා. ", "URL": "https://www.itnnews.lk/2023/10/05/506257/", "Category": "ජාත්‍යන්තර පුවත්", "Parent URL": null}