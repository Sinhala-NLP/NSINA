{"Source": "ITN news", "Timestamp": "ජූලි 2, 2023 15:31", "Headline": "ශ්‍රී ලංකාවට ලකුණු 166 ක ඉලක්කයක්", "News Content": "ලෝක ක්‍රිකට් කුසලානයට සුදුසුකම් ලබා ගැනීමේ තරගාවලියේ සුපිරි හයදෙනාගේ වටයේ ශ්‍රී ලංකාව සහ සිම්බාබ්වේ කණ්ඩායම් අතර තරගය අද (‍02) පැවැත්වෙනවා. තරගයේ කාසියේ වාසිය දිනාගත් ශ්‍රී ලංකා කණ්ඩායම පළමුවෙන් පන්දුවට පහරදීමට සිම්බාබ්වේ කණ්ඩායමට ආරාධනා කළ අතර ඔවුන් පන්දුවාර 32යි පන්දු 2ක් අවසානයේ සියලුදෙනා දැවී ලබා ගත්තේ ලකුණු 165 ක් පමණයි. පන්දු යැවීමේදී ශ්‍රී ලංකා කණ්ඩායම වෙනුවෙන් මහීෂ් තීක්ෂණ කඩුලු 4 ක්, දිල්ෂාන් මදුෂංක කඩුලු 3 ක්, මතීෂ පතිරණ කඩුලු 2 ක් හා දසුන් ශානක එක් කඩුල්ලක් බැඟින් බිද හෙළීමට සමත් වුණා. ඒ අනුව ශ්‍රී ලංකා කණ්ඩායමට හිමිවී ඇති ඉලක්කය ලකුණු 166 ක්.   ", "URL": "https://www.itnnews.lk/2023/10/05/496831/", "Category": "ක්‍රීඩා,දේශීය පුවත්", "Parent URL": null}