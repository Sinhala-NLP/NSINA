{"Source": "ITN news", "Timestamp": "ජූලි 21, 2022 18:17", "Headline": "විශේෂ ඩෙංගු මර්දන දිනයක් ප්‍රකාශයට පත් කෙරේ", "News Content": "ලබන 25 වන සදුදා විශේෂ ඩෙංගු මර්දන දිනයක් ලෙස ප්‍රකාශයට පත් කර තිබෙනවා. රට පුරා ඩෙංගු අධි අවදානමක් පවතින බව නිරීක්ෂණය විමත් සමගයි මෙම පියවර ගෙන ඇත්තේ. රට පුරා ඩෙංගු රෝගය අධි වසංගත තත්ත්වයක් ලෙස පැතිරයාමේ අවදානමක් පවතින බව සෞඛ්‍ය අංශ හදුනාගෙන තිබෙනවා. මෙම වසරේ මේ දක්වා වාර්තා වී ඇති ඩෙංගු රෝගීන් සංඛ්‍යාව හතළිස් තුන්දහසකට අධිකයි. ජුලි මාසයේදී පමණක් ඩෙංගු රෝගීන් අට දහසක් හමු වී ඇති බව සෞඛ්‍ය අංශ පෙන්වා දෙනවා. කීට විද්‍යා සමීක්ෂණ වාර්තාවන්ට අනුව රජයේ සහ පෞද්ගලික ආයතන, පාසල්, ඉදිකිරීම් පරිශ්‍ර, කර්මාන්ත ශාලා සහ වෙනත් පොදු ස්ථාන ඩෙංගු මදුරුවන් බෝවීමේ අවදානම වැඩි ස්ථාන ලෙසයි හදුනාගෙන ඇත්තේ. එබැවින් ඩෙංගු රෝගය ව්‍යාප්තවීම පාලනය සදහා එළඹෙන 25වනදා විශේෂ ඩෙංගු මර්දන දිනයක් ලෙස ප්‍රකාශයට පත් කර ඇති බව සෞඛ්‍ය අංශ දැනුම් දෙනවා. එදින මදුරුවන් බෝවන ස්ථාන හදුනාගෙන ඒවා විනාශ කිරීම, භූමි කලාපය විශාල ආයතන කලාප ලෙස බෙදා පිරිසිදු කිරීම, මෙන්ම පරිසරය පිරිසිදුව තබා ගැනීමට සැලසුම් කිරීම ආදිය සිදු කෙරෙනු ඇති. ඩෙංගු පාලනය සදහා සෑම ආයතනයකම වගකිවයුතු නිලධාරියෙකු යටතේ කමිටුවක් පත් කිරීමද මේ යටතේ සිදු වනවා. එම කමිටු අධීක්ෂණය හා  තාක්ෂණික සහාය ලබා දීම සිදුවන්නේ සෞඛ්‍ය වෛද්‍ය නිලධාරීන්ගේ මැදිහත්වීම මතයි.   ", "URL": "https://www.itnnews.lk/2023/10/05/424289/", "Category": "දේශීය පුවත්", "Parent URL": null}