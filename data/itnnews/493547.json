{"Source": "ITN news", "Timestamp": "ජූනි 21, 2023 06:32", "Headline": "ෂීෂෙල්ස් සිට ප්‍රථම මංගල ගුවන් යානය කටුනායකට", "News Content": "ෂීෂෙල්ස් රාජ්‍යය සහ ශ්‍රී ලංකාව අතර ඍජු ගුවන් ගමන් ආරම්භ කරමින් ප්‍රථම මංගල ගුවන් යානය එරට වික්ටෝරියා ගුවන් තොටුපොළේ සිට අද (06/21 ) දින අලුයම කටුනායක ගුවන් තොටුපොළ වෙත පැමිණියා. මෙම ගුවන් ගමන සඳහා එයා බස් ඒ.320 වර්ගයේ ගුවන් යානයක් යොදවා තිබුණා. එයා ෂීෂෙල්ස් ගුවන් සේවයට අයත් එස්.ඊ.වයි.- 262 දරන මෙම ගුවන් යානය අද අලුයම 04.00 ට ෂීෂෙල්ස් රාජ්‍යයේ සිට කටුනායක ගුවන් තොටුපොළ වෙත පැමිණියා. මෙම ගුවන් යානයෙන් මගීන් 110 දෙනෙකු සමඟ කාර්යය මණ්ඩලය 06 දෙනෙකු ද පැමිණ සිටියා. ඔවුන් පිළිගැනීම සඳහා විශේෂ උත්සවයක් කටුනායක ගුවන් තොටුපොළ පැමිණීමේ පර්යන්තයේ සූදානම් කර තිබුණා. මෙතැන් සිට මෙම ෂීෂෙල්ස් ගුවන් යානා සෑම සතියකම දින දෙකක් , එනම් බදාදා සහ ඉරිදා යන දින වල අලුයම 04.00 ට කටුනායක ගුවන් තොටුපොළ වෙත පැමිණ යළි උදෑසන 07.30 ට ෂීෂෙල්ස් බලා පිටත්ව යාමට නියමිතයි. ", "URL": "https://www.itnnews.lk/2023/10/05/493547/", "Category": "Breaking News,දේශීය පුවත්", "Parent URL": null}