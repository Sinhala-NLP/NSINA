{"Source": "ITN news", "Timestamp": "අගෝස්තු 23, 2022 09:31", "Headline": "හෙරොයින් සමඟ සැකකරුවන් තුන් දෙනෙකු අත්අඩංගුවට", "News Content": "හෙරොයින් සමඟ සැකකරුවන් තුන් දෙනෙකු වැල්ලවායේදී පොලිස් අත්අඩංගුවට ගෙන තිබෙනවා. වැල්ලවාය හදපානාගල ප්‍රදේශයේ සිදුකල වැටලීමක දී හෙරොයින් සමඟ මෙම සැකකරුවන් තුන් දෙනා අත්අඩංගුවට ගත් බව වැල්ලවාය පොලිසිය පවසනවා. ඔවුන් සන්තකයේ තිබී හෙරොයින් ග්රෑම් 17යි මිලි ග්රෑම් 260ක් සොයාගැනුන අතර එහි වටිනාකම රුපියල් ලක්ෂ 12කට ආසන්නයි. වැල්ලවාය හා මොරටුව පදිංචිකරුවන් වන මෙම සැකකරුවන් වැල්ලවාය මහෙස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 30 වන දා දක්වා රක්ෂිත බන්ධනාගාරගත කළා.     ", "URL": "https://www.itnnews.lk/2023/10/05/430592/", "Category": "දේශීය පුවත්", "Parent URL": null}