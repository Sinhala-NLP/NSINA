{"Source": "ITN news", "Timestamp": "ஜனவரி 29, 2022 15:04", "Headline": "நாட்டில் பதிவாகும் கொவிட் தொற்றாளர்களில் 95 % ஒமிக்ரோன் தொற்றாளர்களென தகவல்", "News Content": "நாட்டில் அடையாளம் காணப்படும் கொவிட் தொற்றாளர்களில் 95 வீதமானோர் ஒமிக்ரோன் தொற்றாளர்களென சுகாதார மேம்பாட்டு பணியகம் தெரிவித்துள்ளது. இதன் காரணமாகவே வைத்தியசாலையில் அனுமதிக்கப்படும் தொற்றாளர்களின் எண்ணிக்கையும் அதிகரித்துள்ளதாக பணியகம் சுட்டிக்காட்டியுள்ளது. டெல்டா பரவல் காணப்பட்டபோது நாளாந்தம் 500 தொற்றாளர்களே பதிவாகினர். தற்போது ஒமிக்ரோன் பரவல் ஏற்பட்டுள்ளதால் நாளாந்தம் பதிவாகும் கொவிட் தொற்றாளர்களின் எண்ணிக்கை 900 மாக அதிகரித்துள்ளது. ஒமிக்ரோன் வேகமாக பரவக்கூடியதென்ற போதிலும், தீவிர நிலையை ஏற்படுத்தாதென விசேட வைத்திய நிபுணர் மல்காந்தி கல்ஹேன தெரிவித்தார். ", "URL": "https://www.itnnews.lk/2023/10/05/392056/", "Category": "Breaking News,அண்மைய செய்திகள்", "Parent URL": null}