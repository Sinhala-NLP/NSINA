{"Source": "ITN news", "Timestamp": "මැයි 8, 2023 15:52", "Headline": "කැනඩාවේ ඇල්බටා ප්‍රාන්තයට ලැව් ගිනි හදිසි තත්ත්වයක්", "News Content": "කැනඩාවේ ඇල්බටා ප්‍රාන්තයට ලැව් ගිනි හදිසි තත්ත්වයක් ප්‍රකාශයට පත් කර තිබෙනවා. මේ වන විට ප්‍රාන්තයේ 25,000ක පිරිසක් නිවාස වලින් ඉවත් කර ඇති බවයි විදෙස් මාධ්‍ය දක්වා ඇත්තේ. ඇල්බටා ප්‍රාන්ත ආණ්ඩුකාර ඩැනියල් ස්මිත් ප්‍රකාශ කලේ ප්‍රදේශ සියයක පමණ ලැව් ගිනි හටගෙන ඇති බවයි. එඩ්සන් නගරයේ 8000ක් ද ඉතා ඉක්මනින් ඉවත් කරන බව ඔහු වැඩිදුරටත් කියා සිටියා. මේ වන විට අක්කර ලක්ෂ 3ක් ලැව් ගින්නෙන් විනාශ වී තිබෙනවා. නිවාස 20ක් ගින්නට හසුව මුලුමනින්ම විනාශ වී ඇති බවද සඳහන් ඇල්බටා කලාපය කැනඩාවේ තෙල් නිධි බහුල කලාපයක්.   ", "URL": "https://www.itnnews.lk/2023/10/05/481521/", "Category": "ජාත්‍යන්තර පුවත්", "Parent URL": null}