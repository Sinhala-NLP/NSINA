{"Source": "ITN news", "Timestamp": "நவம்பர் 18, 2022 13:06", "Headline": "குறைந்த எடைகொண்ட உர மூடையை விற்பனை செய்த வர்த்தகர் கைது..", "News Content": "குறைந்த எடைகொண்ட உர மூடையை விற்பனை செய்த வர்த்தகர் கைதுசெய்யப்பட்டுள்ளார். நொச்சியாகம மஹவிலச்சி பகுதியில் வைத்து சந்தேக நபரை பாவனையாளர் அலுவல்கள் அதிகாரசபை அதிகாரிகள் கைதுசெய்துள்ளனர். குறித்த நபர் விற்பனை செய்த 50 கிலோ எடைகொண்ட உரமூடையில், அதை விட குறைவான எடைகொண்ட உரமே காணப்படுவதாக முறைப்பாடுகள் கிடைக்கப்பெற்றன. இதனையடுத்தே சந்தேகநபரின் வர்த்தக நிலையம் சுற்றிவளைக்கப்பட்டது. அவர் எடைகுறைந்த உர மூடையை விற்பனை செய்தமை காரணமாக கைதுசெய்யப்பட்டார். ", "URL": "https://www.itnnews.lk/2023/10/05/446407/", "Category": "Breaking News,தேசிய செய்திகள்", "Parent URL": null}