{"Source": "ITN news", "Timestamp": "ජනවාරි 14, 2023 12:14", "Headline": "ඉහළ පෙලේ චීන දූත පිරිසක් අද දිවයිනට", "News Content": "චීන කොමියුනිස්ට් පක්ෂයේ ජාත්‍යන්තර දෙපාර්තමේන්තු උප අමාත්‍ය චෙන් ෂෝ ප්‍රමුඛ එම පක්ෂයේ ඉහළ පෙලේ දූත පිරිසක් අද දිවයිනට පැමිණියා. මෙවැනි දූත පිරිසක් මෙරට සංචාරය කරන්නේ ප්‍රථම වතාවටයි.මෙම නියෝජිත පිරිස ද්වීපාර්ශ්වික සබදතා සහ අන්තර් පක්ෂ හුවමාරුව ප්‍රවර්ධනය සදහා වන තවත් කරුණු කිහිපයක් සම්බන්ධයෙන් සාකච්ඡා කිරීමට නියමිතයි. ශ්‍රී ලංකා රජයේ සහ දේශපාලන පක්ෂවල නායකයින් මූණගැසී කෙටි සාකච්ඡාවක් පැවැත්වීමට සැළසුම් කර ඇති බවයි ශ්‍රී ලංකාවේ චීන මහකොමසාරිස් කාර්යාලය නිකුත් කළ ට්විටර්  පණිවුඩයක වැඩිදුරටත් සදහන් වන්නේ. එම දූත පිරිස 18 වනදා දක්වා මෙරට රැදී සිටීමට නියමිතයි.         ", "URL": "https://www.itnnews.lk/2023/10/05/455567/", "Category": "දේශීය පුවත්", "Parent URL": null}