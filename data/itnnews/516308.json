{"Source": "ITN news", "Timestamp": "සැප්තැම්බර් 16, 2023 12:25", "Headline": "බෙන්තර ගඟ දූෂණය වීම හේතුවෙන් සංචාරක කර්මාන්තයට දැඩි බලපෑම්", "News Content": "බෙන්තර ගඟ දූෂණය වීම හේතුවෙන් සංචාරක කර්මාන්තයට දැඩි බලපෑම් එල්ලවී ඇති බව අප වාර්තාකරු සඳහන් කරනවා. විශේෂයෙන් අලුත්ගම සතිපොළ අසළ පවත්වාගෙන යන ප්‍රාදේශීය සභා කසළ අංගනය මෙන්ම නිවාසවලින් කැළි කසල බෙන්තර ගගට බැහැර කිරීමෙන් පරිසර ගැටලු රැසක් මතුව තිබෙනවා. ප්‍රදේශයේ දැඩි දුගඳක් ද හමන බවයි අප වාර්තාකරු සඳහන් කරන්නේ. කසල ලොරිවලින් රැගෙන විත් ගඟේ ඉවුරට බැහැරකර ඇති ආකාරය ද දක්නට ලැබෙනවා. එමෙන්ම අලුත්ම ධර්ගා නගරය ප්‍රදේශයේ පවත්වාගෙන යන ගවමස් ඝාතකාගාරවලින් ඉවත දමන සත්ව කොටස් සෘජුවම බෙන්තර ගගට මුදා හරින බවයි අප වාර්තාකරු ප්‍රකාශ කරන්නේ. මෙය බෙන්තර ගඟ ආශ්‍රිතව හා මෙම ප්‍රදේශයේ  ක්‍රියාත්මක සංචාරක කර්මාන්තයට මරු පහරක් එල්ලකර තිබෙනවා. ", "URL": "https://www.itnnews.lk/2023/10/05/516308/", "Category": "Breaking News,දේශීය පුවත්", "Parent URL": null}