{"Source": "ITN news", "Timestamp": "ජූනි 16, 2021 11:43", "Headline": "එක්ස්ප්‍රස් පර්ල් නැවේ දේශීය ප්‍රධාන නියෝජිතයා රහස් පොලීසියට", "News Content": "ගිනි ගැනීමට ලක් වුණ එක්ස්ප්‍රස් පර්ල් නැවේ දේශීය නියෝජිත ආයතනයේ සභාපතිවරයා අපරාධ පරික්‍ෂණ දෙපාර්තමේන්තුව හමුවේ අද පෙනී සිටියා. එක්ස්ප්‍රස් පර්ල් නෞකාව ගිනි ගැනීමේ සිද්ධියට අදාළ පැමිණිල්ල කොළඹ මහේස්ත්‍රාත් අධිකරණයේදී ඊයේ කැදවනු ලැබුවා. එහිදී නෞකාවේ දේශීය නියෝජිත ආයතනයේ සභාපති අර්ජුන හෙට්ටිආරච්චි මහතා වෙනුවෙන් පෙනී සිටි නීතිඥවරයා අධිකරණය හමුවේ සදහන් කළේ හෙට්ටිආරච්චි මහතා අද පෙරවරු 9.30 ට අපරාධ පරික්‍ෂණ දෙපාර්තමේන්තුව හමුවේ පෙනී සිටින බවයි. ඒ අනුව ඒ මහතා අපරාධ පරික්‍ෂණ දෙපාර්තමේන්තුවට අද පැමිණියා. අපරාධ පරික්‍ෂණ දෙපාර්තමේන්තුවට පෙරවරු 8.45 ට පමණ පැමිණි අර්ජුන හෙට්ටිආරච්චි මහතා පැය 2 කට අධික කාලයක් ප්‍රකාශ ලබා දිමෙන් අනතුරුව ඉන් පිටව ගියා. ", "URL": "https://www.itnnews.lk/2023/10/05/343048/", "Category": "දේශීය පුවත්", "Parent URL": null}