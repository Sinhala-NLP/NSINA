{"Source": "ITN news", "Timestamp": "ජනවාරි 24, 2022 12:30", "Headline": "මාස් කන්නයේ වී අස්වනු නෙළීම ඇරඹෙයි", "News Content": "මාස් කන්නයේ වී අස්වනු නෙළීම් මේ දින වල ආරම්භ වී තිබෙනවා. සෞභාග්‍යයේ දැක්ම වැඩපිළිවෙල යටතේ වස විසෙන් තොර වගාවන් සිදු කිරීමේ ජාතික වැඩපිලිවෙලට දායක වෙමින් කාබනික පොහොර භාවිතයෙන් වගා කළ වී අස්වනු සහ කුරහන් යායක අස්වනු නෙළීම පොළොන්නරුවේ සහ වවුනියාවෙන් වාර්තා වනවා. රසායනික පොහොර නොමැතිව උතුරු පළාතේ වගා කළ මාස් කන්නයේ වී අස්වනු නෙළීම පසුගිය දා ආරම්භ වුණා. කාබනික පොහොර වලින් ඉතා සාර්ථක අස්වැන්නක් මෙහිදී ලැබී තිබෙනවා. වවුනියාව , මන්නාරම, මුලතිව් ප්‍රදේශ වල මෙලෙස වී අස්වනු නෙළන අතර හොඳ වී මිලක් ද ලැබි තිබෙන බවයි ගොවි මහත්වරුන් පවසන්නේ. මේ නිසා තමන්ගේ ආර්ථික තත්ත්වය ද යහපත් වනු ඇති බවයි ඔවුන් පවසන්නේ. ඇලහැර, අතරගල්ලෑව ගම්මානයේ ගොවියන් කාබනික පොහොර පමණක් යොදා ගනිමින් කිසිදු වාරි ජල පහසුකමක් නොමැතිව වැසි ජලය භාවිතාකොට වගා කළ අක්කර 200 ක කුරහන් යායක අස්වනු නෙළීම පසුගුය දා සිදු කෙරුණා. පාර්ලිමේන්තු මන්ත්‍රී අමරකීර්ති අතුකෝරළ මහතා ද එම අවස්ථාවට එක්ව සිටියා. ", "URL": "https://www.itnnews.lk/2023/10/05/390898/", "Category": "දේශීය පුවත්", "Parent URL": null}