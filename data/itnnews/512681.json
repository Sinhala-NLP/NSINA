{"Source": "ITN news", "Timestamp": "செப்டம்பர் 1, 2023 12:55", "Headline": "ஜோகோவிச் 3 ஆவது சுற்றுக்கு தகுதி", "News Content": "கிராண்ட்சிலாம் போட்டிகளில் ஒன்றான அமெரிக்க ஓபன் டென்னிஸ் போட்டி நியூயார்க் நகரில் நடைபெற்று வருகிறது. உலகின் இரண்டாம் நிலை வீரரான ஜோகோவிச் (செர்பியா) 2 ஆவது சுற்று ஆட்டத்தில் ஸ்பெயின் நாட்டை சேர்ந்த ஜபாட்டா மிராலிசை எதிர்கொண்டார். இதில் ஜோகோவிச் 6-4, 6-1, 6-1 என்ற நேர்செட் கணக்கில் வென்று 3 ஆவது சுற்றுக்கு தகுதி பெற்றார். மற்றொரு ஆட்டத்தில் 9 ஆவது வரிசையில் இருக்கும் டெய்லர் பிரிட்ஸ் (அமெரிக்கா) 6-1, 6-2, 6-2 என்ற நேர் செட் கணக்கில் பெரு நாட்டை சேர்ந்த வாரிலாசை தோற்கடித்தார். பிரெஞ்சு ஓபன் போட்டியில் 2 ஆவது இடத்தை பிடித்தவரும், 5 ஆவது வரிசையில் உள்ள வருமான கேஸ்பர் ரூட் (நார்வே) மற்றும் 7 ஆவது வரிசையில் இருக்கும் சிட்சிபாஸ் (கிரீஸ்) ஆகியோர் 2 ஆவது சுற்று ஆட்டங்களில் தோற்றனர். சீனாவை சேர்ந்த ஜாங் 6-4, 5-7, 6-2, 0-6, 6-2 என்ற கணக்கில் கேஸ்பர் ரூட்டையும், சுவிட்சர்லாந்து வீரர் டொமினிக் ஸ்டிக்கர் 7-5, 6-7 (2-7), 6-7 (5-7), 7-6 (8-6), 6-3 என்ற கணக்கில் சிட்சிபாசையும் போராடி வென்று 3 ஆவது சுற்றுக்கு நுழைந்தார். பெண்கள் ஒற்றையர் பிரிவில் முதல் வரிசையில் உள்ள இகா ஸ்வியாடெக் (போலந்து) 2 ஆவது சுற்றில் 6-3, 6-4 என்ற நேர் செட் கணக்கில் டாரியா சேவிலியை (அவுஸ்திரேலியா) தோற்கடித்து 3 ஆவது சுற்றுக்கு தகுதி பெற்றார். மற்ற 2 ஆவது சுற்று போட்டிகளில் 4 ஆவது வரிசையில் உள்ள ரைபகினா (கஜகஸ்தான்), 6 ஆவது வரி சையில் இருக்கும் கோகோ கவூப் (அமெரிக்கா), 11 ஆவது வரிசையில் உள்ள கிவிட் டோவா (செக்குடி யரசு) ஆகியோர் வெற்றி பெற்றனர். ", "URL": "https://www.itnnews.lk/2023/10/05/512681/", "Category": "Breaking News,ஏனைய விளையாட்டு,விளையாட்டு", "Parent URL": null}