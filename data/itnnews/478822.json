{"Source": "ITN news", "Timestamp": "අප්‍රේල් 28, 2023 11:40", "Headline": "United Petroleum සමාගම මෙරට සේවා ආරම්භ කරන්න සූදානම්", "News Content": "ඕස්ට්‍රේලියාවේ United Petroleum සමාගමේ නිලධාරීන් සමඟ මාර්ගගත ක්‍රමය ඔස්සේ හමුවක් අද උදෑසන පැවැත්වූ අතර එහිදී මෙරට ඉන්ධන ආනයනය, බෙදාහැරීමේ සහ අලෙවි කිරීමේ ව්‍යාපාර ආරම්භ කිරීමට අවශ්‍ය ව්‍යාපර බලපත්‍ර, ගිවිසුම, රජයේ ප්‍රතිපත්ති, යටිතල පහසුකම්, ගිවිසුම්ගත වන දින වකවානු සහ මෙහෙයුම් කටයුතු ආරම්භ කරන කාල රාමුව පිළිබඳව සාකච්ඡා කර තිබෙනවා. එම සමාගමේ නිළධාරීන් විසින් එළඹෙන සතියේදී මෙරට ව්‍යාපාර ආරම්භ කරන දින වකවානු පිළිබඳව දැනුවත් කරන බව පවසා සිටියා. මෙම අවස්ථාවට විදුලිබල සහ බලශක්ති අමාත්‍යංශයේ නිලධාරීන්, මුදල් අමාත්‍යංශයේ නිළධාරීන්, ශ්‍රී ලංකා මහ බැංකුව, ආයෝජන මණ්ඩලය, ඛණිජ තෙල් සංස්ථාව සහ ඛණිජ තෙල් තොග ගබඩා පර්යන්තය වෙනුවෙන් නිලධාරීන්ද එක් වුණා. ", "URL": "https://www.itnnews.lk/2023/10/05/478822/", "Category": "දේශීය පුවත්", "Parent URL": null}