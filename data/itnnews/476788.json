{"Source": "ITN news", "Timestamp": "අප්‍රේල් 20, 2023 11:41", "Headline": "ආරක්ෂක අමාත්‍යාංශය සංවිධාන කළ අලුත් අවුරුදු උත්සවය ජනාධිපති ප්‍රධානත්වයෙන්", "News Content": "ආරක්ෂක අමාත්‍යාංශය සංවිධාන කළ සිංහල දෙමළ අලුත් අවුරුදු උත්සවයක් ජනාධිපති රනිල් වික්‍රමසිංහ මහතාගේ ප්‍රධානත්වයෙන් ආරක්ෂක මූලස්ථානයේදී පැවැත්වුනා. සිරිත්විරිත්වලට මුල්තැන දෙමින් මෙම අලුත් අවුරුදු උත්සවය සංවිධාන කර තිබුණා. ආරක්ෂක අමාත්‍යාංශයේ සුබසාධන අංශයේ ප්‍රධානත්වයෙන් පැවති මෙම අවුරුදු උත්සවයට සාම්ප්‍රදායික ක්‍රීඩාංග රැසක් එක්කර තිබුණා. ජාතික ආරක්ෂාව පිළිබද ජනාධිපති ජ්‍යෙෂ්ඨ උපදේශක සහ ජනාධිපති කාර්ය මණ්ඩල ප්‍රධානී සාගල රත්නායක ආරක්ෂක ලේකම් ජෙනරාල් කමල් ගුණරත්න යන මහත්වරුන් ඇතුළු පිරිසක් ද මෙම අවස්ථාවට එක්වුණා. උත්සවය අතරතුර සංස්කෘතිකාංග රැසක් ඉදිරිපත් කෙරුණා. ආරක්ෂක අමාත්‍යාංශයේ කාර්ය මණ්ඩලය ද ඊට එක්වුණා. ජයග්‍රාහකයින් සඳහා ත්‍යාග පිරිනැමීම ජනාධිපති රනිල් වික්‍රමසිංහ මහතාගේ ප්‍රධානත්වයෙනුයි සිදු කෙරුණේ.     ", "URL": "https://www.itnnews.lk/2023/10/05/476788/", "Category": "Breaking News,දේශීය පුවත්", "Parent URL": null}