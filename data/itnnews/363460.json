{"Source": "ITN news", "Timestamp": "සැප්තැම්බර් 18, 2021 13:59", "Headline": "කැලිෆෝනියා‌ ප්‍රාන්තයේ ලැව්ගිනි නිවීමට දහසකට ආසන්න භට පිරිසක්", "News Content": "කැලිෆෝනියා‌වේ ප්‍රදේශ රැසක පැතිර යන ලැව්ගිනි හේතුවෙන් සම්පත් රැසක් විනාශයට පත්වීවෙමින් තිබෙනවා. කැලිෆෝනියා‌වේ,  සීකුවියා ජාතික වනෝද්‍යානයේ ඇති ඉතා දුර්ලභ ගණයේ වෘක්ෂලතා රැසක් ලැව්ගිනි හේතුවෙන් විනාශ වෙමින් පවතිනවා. ‘ජනරල් ෂර්මන්’ නමින් හදුන්වන ලොව විශාලතම වෘක්ෂය ද ඒ අතර වනවා. මෙම වෘක්ෂය ආරක්ෂා කර ගැනීම සඳහා ප්‍රාන්ත වන සංරක්ෂණ බලධාරීන් දැඩි පරිශ්‍රමයක නිරත වෙමින් සිටිනවා. එම වෘක්ෂයේ මුල කොටස ගින්නට ඔරොත්තු දීමේ හැකියාව ඇති ඇලුමිනියම් ආවරණයක් යොදා ආරක්ෂා කිරීමටයි කටයුතු යොදා තිබෙන්නේ. කැලිෆෝනියා‌ ප්‍රාන්තයේ ලැව්ගිනි නිවීම සදහා දහසකට ආසන්න භට පිරිස් මෙන්ම හෙලිකොප්ටර් සහ ගුවන් යානා ද යොදවා තිබෙනවා.       ", "URL": "https://www.itnnews.lk/2023/10/05/363460/", "Category": "ජාත්‍යන්තර පුවත්", "Parent URL": null}