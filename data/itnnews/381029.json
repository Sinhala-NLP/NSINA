{"Source": "ITN news", "Timestamp": "டிசம்பர் 6, 2021 12:48", "Headline": "எதிர்வரும் புதன்கிழமை முதல் நாடளாவிய ரீதியில் மின்சார விநியோகம் வழமைக்கு..", "News Content": "எதிர்வரும் புதன்கிழமை முதல் நாடளாவிய ரீதியில் மின்சார விநியோகம் வழமைபோன்று இடம்பெறுமென மின்சார சபை தெரிவித்துள்ளது. இந்நிலையில் கடந்த 4ம் திகதி நாடு முழுவதும் ஒரு மணித்தியாலம் மின்வெட்டு அமுல்ப்படுத்தப்பட்டிருந்தது. எனினும் நேற்றைய தினம் மின்விநியோகம் தடைப்படவில்லை. எவ்வாறெனினும் இன்றும் நாளையும் சில பகுதிகளில் மின்விநியோகம் தடைப்படுவதற்கான வாய்ப்புக்கள் காணப்படுவதாக இலங்கை மின்சார சபையின் பொது முகாமையாளர் எம்.ஆர் ரணதுங்க தெரிவித்துள்ளார். ", "URL": "https://www.itnnews.lk/2023/10/05/381029/", "Category": "Breaking News,தேசிய செய்திகள்", "Parent URL": null}