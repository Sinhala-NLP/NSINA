{"Source": "ITN news", "Timestamp": "සැප්තැම්බර් 24, 2021 12:51", "Headline": "සෞඛ්‍ය නිර්දේශ ලැබුණු දිනක පාසල් විවෘත කිරීමට සියල්ල සූදානම් -අධ්‍යාපන අමාත්‍යාංශය", "News Content": "සෞඛ්‍ය නිර්දේශ ලැබුණු දිනයක පාසල් විවෘත කිරීමට සියල්ල සූදානම් බව අධ්‍යාපන අමාත්‍යාංශයේ ලේකම් මහාචාර්ය කපිල පෙරේරා මහතා පවසනවා. ප්‍රථමයෙන් සිසුන් 200කට අඩු පාසල් විවෘත කිරීම සැලසුම බවයි සූම් තාක්ෂණය ඔස්සේ ප්‍රවෘත්ති දෙපාර්තමේන්තුවේ පැවති සාකච්ඡාවකදී ඒ මහතා සදහන් කළේ. මේ අතර ඊයේ නිකුත් කෙරුණු සාමාන්‍ය පෙළ ප්‍රතිඵලවලට අනුව සියයට හැත්තෑපහකට අධික පිරිසක් උසස්පෙළට සුදුසුකම් ලබා ඇති බව විභාග කොමසාරිස්වරයා සදහන් කරනවා. සාමාන්‍ය පෙළ ප්‍රතිඵල සතුටුදායක බව කී විභාග කොමසාරිස් ජෙනරාල් සනත් පූජිත මහතා විභාග අංකය අමතක අයට හැදුනුම්පත් අංකය යොදා ගනිමින් ප්‍රථිපල ලබා ගත හැකි බව ඒ  මහතා සදහන් කළා.   ", "URL": "https://www.itnnews.lk/2023/10/05/364683/", "Category": "දේශීය පුවත්", "Parent URL": null}