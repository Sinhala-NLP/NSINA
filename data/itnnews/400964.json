{"Source": "ITN news", "Timestamp": "මාර්තු 13, 2022 12:32", "Headline": "බස් සංගම් ඉන්ධන සහනයක් ඉල්ලයි – ගාස්තු ගැන ඇමති සමඟ සාකච්ඡා", "News Content": "ලංකා ඛණිජතෙල් නීතිගත සංස්ථාව ඉන්ධන මිල ගණන් ඉහළ දැමීම හේතුවෙන් තමන්ට ඉන්ධන සහනාධාරයක් ලබා දෙන ලෙස බස් රථ හිමිකරුවන්ගේ සංගම් ඉල්ලීම් කරනවා.  එවන් සහනාධාරයක් නොලැබුනොත් බස් ගාස්තු ඉහල දැමීමට සිදුවන බවයි ඔවුන් පවසන්නේ කෙසේ වෙතත් මේ සම්බන්ධයෙන් ප්‍රවාහන අමාත්‍ය අමාත්‍ය දිලුම් අමුණුගම සහ බස් සංගම් අතර සාකච්ඡාවක් මේ වනවිට පැවැත්වෙනවා. ඉන්ධන මිල ඉහළ දැමීම හේතුවෙන් පොදු ප්‍රවාහන සේවා බස් රථ සදහා ඉන්ධන සහනාධාරයක් ලබා නොදුනහොත් ක්‍රමානුකූලව බස් ධාවනයෙන් ඉවත් වන බවයි  සමස්ත ලංකා පෞද්ගලික බස් හිමියන්ගේ සංගමය ප්‍රකාශ කරන්නේ. කෙසේ වෙතත් ප්‍රවාහන අමාත්‍ය දිලුම් අමුණුගම ප්‍රකාශ කරන්නේ බස් හිමියන්ගේ සංගම් ප්‍රකාශ කරන අකාරයේ මිල වැඩි කිරීමක් කිසි ලෙසකින්වත් සිදු නොකරන බවයි. බස් ගාස්තු සංශෝධනය නොකරමින් බස් රථ හිමියන් සදහා සහනාධාරයක් ලබා දීම සම්බන්ධව සාකච්ඡා සිදු කරන බවද ඒ මහතා කියා සිටියා. මේ අතර  අද දිනයේදී ඒ.බී.සී.ඩී.ඊ.එෆ්.ජී,එච්.අයි.ජේ.කේ එල්. යන කලාප 12 සදහා පෙරවරු 09 සිට පස්වරු 05  දක්වා කාලය තුල පැය දෙකක  විදුලි කප්පාදුවක් සහ සවස 05 සිට රාත්‍රී  11 දක්වා කාලය තුළ පැයයි මිනිත්තු 15 ක විදුලි කප්පාදුවක් සිදු කෙරෙනු ඇති. P, Q, R, S, T, U, V,W කලාප 08 සදහා විදුලි කප්පාදුව සිදු වන්නේ පස්වරු 05 සිට රාත්‍රී 09 දක්වා කාලය තුළ පැයක් පමණක් බවයි විදුලිබල මණ්ඩලය නිවේදනය කළේ. ", "URL": "https://www.itnnews.lk/2023/10/05/400964/", "Category": "දේශීය පුවත්", "Parent URL": null}