{"Source": "ITN news", "Timestamp": "ජනවාරි 17, 2023 11:22", "Headline": "උසස් පෙළ උපකාරක පන්ති, දේශන, වැඩමුළු පැවැත්වීම අද මධ්‍යම රාත්‍රියෙන් පසු තහනම්", "News Content": "අධ්‍යයන පොදු සහතික පත්‍ර උසස් පෙළ විභාගය ඉලක්ක කර ගනිමින් උපකාරක පන්ති, දේශන, වැඩමුළු ආදිය සංවිධාන කිරීම අද මධ්‍යම රාත්‍රියේ සිට තහනම් වනවා. අධ්‍යයන පොදු සහතික පත්‍ර උසස් පෙළ විභාගය ලබන 23 වනදා ආරම්භ වීමට නියමිතයි. ඊට අදාළ උපකාරක පන්ති, දේශන, වැඩමුළු ආදිය පැවැත්වීම මෙන්ම අනුමාන ප්‍රශ්න පත්‍ර මුද්‍රණය හා බෙදාහැරීම ආදී සියලු කටයුතු අද මධ්‍යම රාත්‍රි 12.00 සිට සම්පූර්ණයෙන්ම තහනම් වනවා. මෙවර උසස් පෙළ විභාගය ලබන 23 වනදා සිට පෙබරවාරි 17 වනදා දක්වා මධ්‍යස්ථාන 2,200 කදී පැවැත්වෙන බවයි විභාග දෙපාර්තමේන්තුව පවසන්නේ. මෙවර විභාගයට පෙනී සිටීමට සුදුසුකම් ලබා ඇති අපේක්ෂකයින් සංඛ්‍යාව 331,709 ක් වනවා. ඉන් 278,109 දෙනෙකු පාසල් ඇයැදුම්කරුවන්.   ", "URL": "https://www.itnnews.lk/2023/10/05/456115/", "Category": "Breaking News,දේශීය පුවත්", "Parent URL": null}