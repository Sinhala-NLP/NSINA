{"Source": "ITN news", "Timestamp": "ஜூலை 21, 2021 12:30", "Headline": "மனித உரிமை மீறல் தொடர்பில் ஆராய்ந்த குழுவின் இடைக்கால அறிக்கை ஜனாதிபதி கையளிப்பு", "News Content": "மனித உரிமைகள் மீறல் இடம்பெறுகின்றனவா என்பதை ஆராய்வதற்கு நியமிக்கப்பட்ட குழுவின் இடைக்கால அறிக்கை ஜனாதிபதி கோட்டாபய ராஜபக்ஷவிடம் கையளிக்கப்பட்டுள்ளது. கடந்த ஜனவரி 21 மற்றும் பெப்ரவரி 12ஆம் திகதிகளில் வெளியிடப்பட்ட அதிவிசேட வர்த்தமானி அறிவித்தல் ஊடாக ஜனாதிபதி இவ்ஆணைக்குழுவை அமைத்தார். உச்ச நீதிமன்ற நீதிபதி ஏ.எச்.எம்.டி நவாஸ் தலைமையிலான இவ் ஆணைக்குழுவில் ஓய்வு பெற்ற பொலிஸ் மா அதிபர் சந்திரா பெர்ணாண்டோ, ஓய்வு பெற்ற மாவட்ட செயலாளர் நிமல் அபேசிறி, யாழ்.முன்னாள் நகர சபை தலைவர் யோகேஷ்வரி பற்குணராசா ஆகியோர் உள்ளடங்குகின்றனர். பயங்கரவாத தடுப்பு சட்டம் இரத்து செய்யப்பட வேண்டும் என்ற கருத்திற்கு இணங்காத குறித்த ஆணைக்குழு பிரித்தானியா உள்ளிட்ட நாடுகள் பயங்கரவாதத்தை தடுப்பதற்காக அறிமுகப்படுத்தியுள்ள சட்டத்தை பரிசீலித்து சட்டமூலம் திருத்தப்பட வேண்டும் என இவ் ஆணைக்குழு தமது இடைக்கால அறிக்கையில் சுட்டிக்காட்டியுள்ளது. ", "URL": "https://www.itnnews.lk/2023/10/05/350855/", "Category": "Breaking News,அண்மைய செய்திகள்,தேசிய செய்திகள்,முதன்மை செய்தி", "Parent URL": null}