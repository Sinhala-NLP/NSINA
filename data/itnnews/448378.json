{"Source": "ITN news", "Timestamp": "නොවැම්බර් 30, 2022 16:50", "Headline": "ඇල්සයිමර් රෝගයට සාර්ථකව ප්‍රතිකාර කළ හැකි නව ඖෂධයක්", "News Content": "ඩිමෙන්ෂියා රෝගී තත්ත්වයක් ලෙස සැලකෙන ඇල්සයිමර් රෝගයට සාර්ථකව ප්‍රතිකාර කළ හැකි නව ඖෂධයක් අත්හදා බැලූ බව බ්‍රිතාන්‍ය පර්යේෂකයින් කණ්ඩායමක් සඳහන් කරනවා. ඇල්සයිමර් රෝගයට ප්‍රතිකාර කිරීම සඳහා ලිකේන්මැබ් ඖෂධය අත්හදා බලා ඇති අතර ඉන් සාර්ථක ප්‍රතිඵල ලැබී තිබෙනවා. මොලේ සෛල විනාශවීම හේතුවෙන් හට ගන්නා මෙම රෝගී තත්ත්වයට සාර්ථක ප්‍රතිකාරයක් සොයා ගැනීමට මේ වන තෙක් බටහිර වෛද්‍ය විද්‍යාව සමත්  වී නැහැ. කෙසේ වුවද මෙම ඖෂධය සාර්ථක වුවහොත් එය වෛද්‍ය විද්‍යාවේ හැරවුම් ලක්ෂයක් ලෙස සැළකිය හැකි බවයි විශ්ලේෂකයින් පෙන්වා දෙන්නේ. ඖෂධයෙන් සාර්ථක ප්‍රතිඵල ලබාගැනීමට නම් රෝගී තත්ත්වය මුල් අවදියේදිම එය භාවිතා කළ යුතු බවයි පර්යේෂකයින් සඳහන් කරන්නේ. ", "URL": "https://www.itnnews.lk/2023/10/05/448378/", "Category": "Breaking News,දේශීය පුවත්", "Parent URL": null}