{"Source": "ITN news", "Timestamp": "நவம்பர் 18, 2022 12:50", "Headline": "இஸ்லாம் பாட புத்தகம் தொடர்பில் கல்வி அமைச்சர் பாராளுமன்றில் விளக்கம்", "News Content": "இஸ்லாம் பாடத்துடன் தொடர்புடைய திருத்தப்பட்ட பாடப்புத்தகங்களே மாணவர்களுக்கு விநியோகிக்கப்படுவதாக கல்வியமைச்சர் சுசில் பிரேம் ஜயந்த் பாராளுமன்றில் தெரிவித்தார். தரம் 6 முதல் 11 வரையான மாணவர்களுக்கு பாடப்புத்தகங்கள் விநியோகிக்கப்படுகின்றன. இஸ்லாம் பாடநூல் தொடர்பில் கடந்த காலங்களில் பல்வேறு குற்றச்சாட்டுக்கள் முன்வைக்கப்பட்டன. அவை தொடர்பில் ஆராய நியமிக்கப்பட்ட விசேட குழு, உரிய திருத்தங்களை மேற்கொண்டு பாடப்புத்தகங்களை புதிதாக அச்சிட்டுள்ளது. குறித்த புத்தகங்களே மாணவர்களுக்கு விநியோகிக்கப்படுகின்றன. இவ்வாறான நிலையில் சில இணையத்தளங்களில் தன்மீது சேறுபூசும் முயற்சி மேற்கொள்ளப்படுவதாக அமைச்சர் சுசில் பிரேம் ஜயந்த் தெரிவித்தார். அடிப்படை வாதம் கொண்ட புத்தகங்களை தான் விநியோகிப்பதாக இணையத்தளங்கள் உண்மைக்கு புரம்பான தகவல்களை வெளியிட்டுள்ளன. அனைத்து தரப்பினரதும் உடன்பாட்டுடனேயே பாடப்புத்தகங்கள் விநியோகிக்கப்படுகின்றன. சகல மாணவர்களுக்கும் நியாயம் கிடைக்கவேண்டும். எதிர்வரும் மே மாதம் சாதாரணதரப்பரீட்சைக்கு தோற்றவுள்ள மாணவர்களுக்கு இதுவரை இஸ்லாம் பாடநூல்கள் வழங்கப்படவில்லை. சகல மாணவர்களுக்கும் சமமான வாய்ப்புக்கள் வழங்கப்பட வேண்டும். குறித்த நோக்கிலேயே இஸ்லாமிய பாடப்புத்தகங்களை விநியோகிக்க பணிப்புரை விடுத்தேன். இந்நிலையில் தனக்கெதிராக போலிப்பிரச்சாரங்களை மேற்கொள்ளும் இணையத்தளங்கள் குறித்த செயலை உடன் நிறுத்த வேண்டும். இல்லையெனில் சிறப்புரிமை பிரச்சினை முன்னெடுக்கப்படுமென கல்வியமைச்சர் சுசில் பிரேமஜயந்த் தெரிவித்துள்ளார். \n ", "URL": "https://www.itnnews.lk/2023/10/05/446400/", "Category": "Breaking News,தேசிய செய்திகள்", "Parent URL": null}