{"Source": "ITN news", "Timestamp": "ජනවාරි 8, 2023 18:39", "Headline": "සා/පෙළ විභාගයේ A9ක් ලබාගත් පොලිස් නිලධාරීන්ගේ දරු දැරියන් අගයයි", "News Content": "සාමාන්‍ය පෙළ විභාගයේ ඒ සාමාර්ථ නවයක් ලබාගත් පොලිස් නිලධාරීන්ගේ දරු දැරියන් අගයමින් ත්‍යාග පිරිනැමීම බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් මහතාගේ ප්‍රධානත්වයෙන් අද සිදුකෙරුණා. බස්නාහිර පළාත් ජ්‍යෙෂ්ඨ නියෝජ්‍ය පොලිස්පති කාර්යාලය මෙහෙයවීමෙන් ක්‍රියාත්මක හෙට දවස වැඩසටහන යටතේයි එම දරුවන් අගයමින් ත්‍යාග පිරිනැමුනේ. දරුවන් 47 දෙනෙකු එහිදී ඇගයීමට ලක්කෙරුණු අතර ඔවුන් වෙනුවෙන් පොත් පත්, පාසල් උපකරණ ඇතුළු ත්‍යාග ලබාදීමට කටයුතු කෙරුණා. විශිෂ්ටතා දැක්වූ එම දරුවන් අගයමින් ඔවුන්ගේ ඉදිරි අධ්‍යාපන කටයුතු සාර්ථක කර ගැනීම සඳහා දිරිගැන්වීම වැඩසටහනේ අරමුණයි.     ", "URL": "https://www.itnnews.lk/2023/10/05/454429/", "Category": "දේශීය පුවත්", "Parent URL": null}