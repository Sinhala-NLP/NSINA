{"Source": "ITN news", "Timestamp": "ජනවාරි 25, 2022 11:51", "Headline": "රජයේ මුද්‍රණාලයේ සිදු වූ බව කියන අක්‍රමිකතාව සොයා බලන්නැයි ඇමති ඩලස්ගෙන් උපදෙස්", "News Content": "ජනමාධ්‍ය අමාත්‍යංශය යටතේ ඇති රජයේ මුද්‍රණාලයේ ඉවත ලන කඩදාසි විකිණීමේදී සිදු වූ බව කියන අක්‍රමිකතාව සම්බන්ධයෙන් සෙවීමට අවශ්‍ය උපදෙස් ලබාදී ඇති බවත් ඒ සම්බන්ධයෙන් පියවර ගෙන තිබෙන බවත් කැබිනට් ප්‍රකාශක , ජනමාධ්‍ය අමාත්‍ය ඩලස් අලහප්පෙරුම මහතා පැවසීය. රජයේ ප්‍රවෘත්ති දෙපාර්තිමේන්තුවේ අද(25) පැවති කැබිනට් මාධ්‍ය හමුවේ දී අමාත්‍යවරයා මේ බව සඳහන් කළේය. රජයේ මුද්‍රණ දෙපාර්තමේන්තුව මගින් දිනකට ටොන් 2500ක් පමණ කඩදාසි  කපා ඉවත කරනු ලැබේ. මෙම කඩාදසී විකිණීමේදී සිදු වූ අක්‍රමිකතාවයක් සම්බන්ධයෙන් මාධ්‍යවේදියෙකු යොමුකළ ප්‍රශ්නයකට පිළිතුරු දෙමින් අමාත්‍යවරයා පැවසුවේ, වෘත්තීය සමිතින්ට විවිධ චෝදනා එල්ලකරන සමයක රජයේ ම්‍රද්‍රණාලයේ වෘත්තීය සමිතිය මේ සඳහා මැදිහත් වෙමින් කටයුතු කිරීම සම්බන්ධයෙන් තම ස්තුතිය පුදකරන බවයි. මෙම සිදුවීම සම්බන්ධයෙන් මුද්‍රණ දෙපාර්තමේන්තුවේ අභ්‍යන්තර විගණනයක් සිදු වී ඇති බවත් ,දෙමටගොඩ පොලීසිය සහ ජනමාධ්‍ය අමාත්‍යංශය වෙන වෙනම පරීක්ෂණ සිදු කරන බවත් වැරදිකරුවන්ට නිසි දඩුවම් ලබා දීමට කටයුතු කරන බවත් අමාත්‍යවරයා අවධාරණය කළේ ය. ", "URL": "https://www.itnnews.lk/2023/10/05/391143/", "Category": "දේශීය පුවත්", "Parent URL": null}