{"Source": "ITN news", "Timestamp": "අප්‍රේල් 1, 2021 09:27", "Headline": "ප‍්‍රංශය සති තුනක් පාසල් වසා දමයි", "News Content": "සති තුනක කාලයක් සදහා පාසල් වසා දැමීමට ප‍්‍රංශය තීරණය කළා. රට තුළ සංචාරක තහනමක්ද පනවා තිබෙනවා. කොවිඩ් ව්‍යප්තිය හේතුවෙන් තීරණයට එළඹි බවයි ජනාධිපති එම්මානුවෙල් මැක්‍රොන් සදහන් කළේ. ඒ රූපවාහිනිය ඔස්සේ ජාතිය අමතමින්. වසංගතය ව්‍යප්ත වීම වැළැක්වීම සදහා කඩිනම් කිු‍්‍රයාමාර්ග ගැනීමයි මූලික අපේක්ෂාව. ඒ අනුව රාත්‍රී හතේ සිට උදෑසන හය දක්වා හදුනාගත් ස්ථානවල ඇදිරි නීතිය කි‍්‍රයාත්මක කිරිමටයි සැලසුම් කර තිබෙන්නේ. ඉදිරි සති කිහිපය තුළ එක්ව කටයුතු කිරිමෙන් රෝග ව්‍යප්තිය පාලනය කළ හැකි බවයි ප‍්‍රංශ ජනාධිපතිවරයා සදහන් කළේ. ", "URL": "https://www.itnnews.lk/2023/10/05/329063/", "Category": "Breaking News,ජාත්‍යන්තර පුවත්", "Parent URL": null}