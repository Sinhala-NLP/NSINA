{"Source": "ITN news", "Timestamp": "අගෝස්තු 15, 2021 13:40", "Headline": "පොදු ස්ථානවල මුඛ ආවරණ නැතිව සිටියොත් අත්අඩංගුවට", "News Content": "පොදු ස්ථානවල මුඛ ආවරණ නීතිය ක්‍රියාත්මක නොකරන පුද්ගලයන් අත්අඩංගුවට ගැනීම සදහා හෙට දිනයේ සිට විශේෂ වැඩපිලිවෙලක් ක්‍රියාත්මක කරන බව පොලිසිය පවසනවා. පොදු ස්ථානවලදී මුඛ ආවරණ නොමැතිව සිටින පුද්ගලයන් අත්අඩංගුවට ගැනීම සදහා විශේෂ වැඩපිළිවෙලක් හෙට සිට ක්‍රියාත්මක බවයි පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ මහතා සදන් කළේ. ඊයේ දිනයේද මුඛ ආවරණ පැළදීමකින් තොරව පොදු ස්ථානවල ගැවසුනු අසූ දෙනෙකු පමණ අත්අඩංගුවට ගෙන තිබෙනවා. ලබන මස 15 වනදායින් පසු පොදු ස්ථානවලට පිවිසීමේදී වයස අවුරුදු 30 ට වැඩි සියලු දෙනා කොවිඩ් මර්දන එන්නත් මාත්‍රා දෙකම ලබා ගෙන තිබේදැයි යන්න පරික්ෂා කිරීමට ද කටයුතු යොදා තිබෙනවා. පළාත් අතර සංචරණ සිමා ක්‍රියාත්මක කිරීම සදහා පොලිසිය සමග ත්‍රිවිධ හමුදාව ද එක්ව සිටිනවා. පළාත් අතර සංචරණ සිමා පැනවීමත් සමග දඹුල්ල ආර්ථික මධ්‍යස්ථානයට එළවළු රැගෙන එන සහ මිලදී ගැනීමට පැමිණෙන පිරිස්වල සියයට 50ක පමණ අඩුවක් ඇති බව ආර්ථික මධ්‍යස්ථානයේ වෙළෙදුන් පවසනවා. උතුරු නැගෙනහිර පළාත්වලින් ලැබෙන එළවළු ප්‍රමාණය ද විශාල වශයෙන් අඩුවී ඇති බවයි ඔවුන් සදහන් කළේ.         ", "URL": "https://www.itnnews.lk/2023/10/05/356344/", "Category": "දේශීය පුවත්", "Parent URL": null}