{"Source": "ITN news", "Timestamp": "நவம்பர் 1, 2021 18:18", "Headline": "பொதுஜன பெரமுனவின் 5 ஆண்டு பூர்த்தி நிகழ்வு நாளை..", "News Content": "ஸ்ரீ லங்கா பொதுஜன பெரமுன இந்நாட்டின் அரசியல் பயணத்தில் பாரிய மாற்றங்களை மேற்கொண்ட கட்சியாக மாறியுள்ளது. இந்த அரசியல் கட்சியின் 5 வது தேசிய மாநாடு நாளை இடம்பெறவுள்ளது. பெருமையுடன் சுபீட்சத்தை நோக்கிய பயணம் எனும் தொனிப்பொருளில் நாளைய தினம் தாமரைத் தடாகம் மஹிந்த ராஜபக்ஷ அரங்கில் தேசிய மாநாடு இடம்பெறுவதற்கான ஏற்பாடுகள் மேற்கொள்ளப்பட்டுள்ளன. இந்த கட்சிக்கு மஹிந்த ராஜபக்ஷ என்ற யுகப் புருஷர் தலைமைத்துவம் வழங்கினார். அவரின் தலைமைத்துவத்தின் கீழ் சகலரது அர்ப்பணிப்புக்களின் ஊடாக இந்த கட்சி வலுப்பெற்றுள்ளது. ஒருபோதும் நடக்காத வகையில் காலிமுகத்திடல் மாத்திரமல்ல, முழு கொழும்பையும் நாம் மக்கள் வெள்ளத்தில் நிரப்பி மே தின கூட்டத்தை நடத்தினோம். உள்ளுராட்சி மன்ற தேர்தலில் நூற்றுக்கு 85 வீதமானவற்றில் வெற்றியை பெற்றுக்கொண்டோம். 2020 ம் ஆண்டு பாராளுமன்றத்தில் 3 யில் இரண்டு பெரும்பான்மையை இந்த கட்சியினால் பெற்றுக்கொள்ள முடிந்தது. கட்சி என்ற அடிப்படையில் நாம் எமது 5 வருட கால பயணத்தை பின்னோக்கிப் பார்த்தால் கிராமத்திலுள்ள எமது கட்சி ஆதாரவாளர்களுக்கு அது மிகப்பெரிய பெருமையாக அமையும். அடுத்த 5 வருடத்திலும் நாம் கட்சியை வலுப்பெறச்செய்து அரசாங்கத்தை பாதுகாத்து ஸ்ரீ லங்கா பொதுஜன பெரமுன முன்னோக்கிச் செல்லும் என்பதை தெரிவித்துக்கொள்கிறேன். பாராளுமன்ற உறுப்பினர் சட்டத்தரணி சாகர காரியவசமும் இங்கு கருத்து வெளியிட்டார். “நாட்டில் காணப்பட்ட எரிசக்தி பிரச்சினைக்கு மஹிந்த ராஜபக்ஷ அவர்களது காலத்திலேயே தீர்வு காணப்பட்டது. இந்த பிரச்சினையைத் தீர்ப்பதற்கு அவர் நுரச்சோலை அனல்மின்னிலையம் மற்றும் யுகதனவி அனல் மின் நிலையம் ஆகியவற்றை நிர்மாணித்தார். எமது நாட்டில் 2019 ம் ஆண்டு மின் கட்டமைப்பில் மேலும் ஆயிரத்து 200 மெகாவோட் மின்சாரத்தை இணைக்க வேண்டிய தேவை ஏற்பட்டது. நல்லாட்சி அரசு ஒரு மெகாவோட்டை எனும் இணைப்பதற்கு நடவடிக்கை எடுக்கவில்லை. நாட்டிற்கு முதலீட்டாளர்களை அழைக்க வேண்டுமெனில் அதற்கு நாட்டின் நிலைபேறு தன்மை இருக்கவேண்டும். நாட்டின் மனித வளத்தை வழங்க வேண்டும். முதலீட்டாளர்களுக்கான எரிசக்தியை வழங்கவேண்டும். ஸ்ரீ லங்கா பொதுஜன அரசாங்கமானது எதிர்கால சந்ததியினரின் நலன் கருதியே ஆட்சி அமைத்தது.”       ", "URL": "https://www.itnnews.lk/2023/10/05/373233/", "Category": "Breaking News,தேசிய செய்திகள்", "Parent URL": null}