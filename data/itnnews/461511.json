{"Source": "ITN news", "Timestamp": "පෙබරවාරි 18, 2023 18:37", "Headline": "මහා ශිවරාත්‍රී දිනය වෙනුවෙන් ජනපතිගෙන් පිණිවුඩයක්", "News Content": "මහා ශිවරාත්‍රි දිනය වෙනුවෙන් පණිවුඩයක් නිකුත්කරන ජනාධිපති රනිල් වික්‍රමසිංහ මහතා සදහන් කරන්නේ ලොව පුරා හින්දු බැතිමතුන්ට මහා ශිවරාත්‍රි දිනය අති විශේෂ වැදගත්කමකින් යුක්ත වන බවයි. සියලු සත්වයන් දුකින් මුදවා ගැනීමට ශිව දෙවියන් කළ කැපකිරීම සමරන මොහොතක් ලෙසද මෙය හැදින්විය හැකි බවයි ජනාධිපතිතුමා පෙන්වා දෙන්නේ. ජාතිකයක් ලෙස ඉදිරියට යාමේදී එකිනෙකා කෙරෙහි ගරු කිරිම සහ විශ්වාසය තැබීම අත්‍යවශ්‍ය වනවා. මහා ශිව රාත්‍රි සැමරුම එකිනෙකා අතර සහයෝගය සහ විශ්වාසය වර්ධනය කර ගැනීමට අවස්ථාවක් ලෙස සලකා කටයුතු කළ යුතු බවද ජනාධිපතිතුමා පෙන්වා දෙනවා. එවැනි සහයෝගයක් තුළින් රට මුහුණ දී සිටින අභියෝගයන් ජයගෙන සමෘද්ධිවත් ශ්‍රී ලංකාවක් ගොඩනැගීමට ඉඩ සැලසෙන බවද ජනාධිපතිතුමා නිකුත්කළ නිවේදනයේ සදහන්. ", "URL": "https://www.itnnews.lk/2023/10/05/461511/", "Category": "දේශීය පුවත්", "Parent URL": null}