{"Source": "ITN news", "Timestamp": "ජූනි 1, 2022 10:04", "Headline": "ගායන ශිල්පි අජිත් අම්බලන්ගොඩ මහතා රිය අනතුරකින් ජීවිතක්ෂයට", "News Content": "ගායන ශිල්පිලයෙකු මෙන්ම දක්ෂ වාදකයෙකු වූ අජිත් අම්බලන්ගොඩ මහතා රිය අනතුරකට ලක්වීමෙන් ජීවිතක්ෂයට පත්වුණා. අම්බලන්ගොඩ පොල්වත්ත මංසන්දියේ දී ලොරි රථයක් හා යතුරුපැදියක් එකිනෙක ගැටීමෙන් ඇතිවූ අනතුරෙන් අජිත් අම්බලන්ගොඩ මහතා සහ ඔහුගේ පුතු බරපතල තුවාල ලැබුවා. ඔවුන් පොල්වත්ත ප්‍රාදේශීය රෝහලට ඇතුළත් කිරීමෙන් පසු අජිත් අම්බලන්ගොඩ මහතා වැඩිදුර ප්‍රතිකාර සදහා බලපිටිය මූලික රෝහලට මාරුකර යැවුනා. එහිදී ඔහු ජීවිතක්ෂයට පත්වූ බවයි රෝහල් බලධාරීන් සදහන් කළේ. ජාතික තරුණ සේවා සභාවෙන් බිහිවූ ගායකයෙකු මෙන්ම වාදකයෙකු වන අජිත් අම්බලන්ගොඩ මහතා මියයනවිට 48 වැනි වියෙහි පසුවුණා.         ", "URL": "https://www.itnnews.lk/2023/10/05/414468/", "Category": "දේශීය පුවත්", "Parent URL": null}