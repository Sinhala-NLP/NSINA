{"Source": "ITN news", "Timestamp": "අගෝස්තු 2, 2023 17:00", "Headline": "උමාරා සිංහවංශ LPL ආරම්භක උත්සවයේදී ජාතික ගීය විධිමත් නොවන ආකාරයෙන් ගායනා කිරීම සම්බන්ධයෙන් විමර්ශනයක්", "News Content": "එල්.පී.එල්. ක්‍රිකට් තරගාවලියේ ආරම්භක උත්සවයේදී ජාතික ගීය විධිමත් නොවන ආකාරයෙන් ගායනා කිරීම හා වාදනය කිරීම  සම්බන්ධයෙන් කඩිනම් විමර්ශනයක් සිදු කරන්නැයි රාජ්‍ය අමාත්‍ය අශෝක ප්‍රියන්ත මහතා පොලිස්පතිවරයාගෙන් ඉල්ලීමක් කර තිබෙනවා. එල්.පී.එල් ආරම්භක උත්සවයේදී උමාරා සිංහවංශ ජාතික ගීය ගායනා කිරීමේදී හා එය වාදනය කිරීමේදී විධිමත් ආකාරයෙන් සිදු නොකිරීම සම්බන්ධයෙන් කඩිනම් විමර්ශනයක් සිදු කරන ලෙස ඉල්ලා රාජ්‍ය අමාත්‍ය අශෝක ප්‍රියන්ත මහතා පොලිස්පති සී.ඩී. වික්‍රමරත්න මහතාට ලිපියක් යොමු කරමින් ඉල්ලීම් කර තිබෙනවා. මේ අතර මෙම සිද්ධිය සම්බන්ධයෙන් විමර්ශනයක් සිදු කරමින් වාර්තාවක් තමාට ලබා දෙන ලෙස අමාත්‍ය දිනේෂ් ගුණවර්ධන මහතා රාජ්‍ය පරිපාලන හා ස්වදේශ කටයුතු ලේකම් රංජිත් අශෝක මහතාට දැනුම් දී තිබෙනවා. ඒ අනුව එම අමාත්‍යාංශයේ අතිරේක ලේකම්වරයෙක් සහ අධ්‍යාපන අමාත්‍යාංශයේ සහකාර ලේකම්වරයෙකු අදාළ විමර්ශන සිදු කරනු ලබනවා. එහිදී ආණ්ඩුක්‍රම ව්‍යවස්ථාව උල්ලංඝණය වීමක් සිදුකර තිබේදැයි යන්න සම්බන්ධයෙන් මූලිකව සොයා බලනු ඇති. විමර්ශන වාර්තාව අමාත්‍යාංශ ලේකම්වරයාට භාරදී ඉන් අනතුරුව නීතිපති උපදෙස් ලබාගැනීමට තීරණය කර ඇති බවයි රාජ්‍ය පරිපාලන හා ස්වදේශ කටයුතු අමාත්‍යාංශය පවසන්නේ.   ", "URL": "https://www.itnnews.lk/2023/10/05/504857/", "Category": "දේශීය පුවත්", "Parent URL": null}