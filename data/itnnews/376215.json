{"Source": "ITN news", "Timestamp": "நவம்பர் 15, 2021 13:51", "Headline": "தனிமைப்படுத்தல் சட்ட விதிகளை மீறிய குற்றச்சாட்டில் 86 பேர் கைது..", "News Content": "நாடளாவிய ரீதியில் தனிமைப்படுத்தல் சட்ட விதிகளை மீறிய குற்றச்சாட்டில் நேற்றைய தினம் 86 பேர் கைதுசெய்யப்பட்டுள்ளனர். அதற்கமைய இதுவரை 82 ஆயிரத்து 293 பேர் கைதுசெய்யப்பட்டுள்ளதாக பொலிஸ் ஊடக பிரிவு தெரிவித்துள்ளது. இதேவேளை பொதுமக்கள் முறையான சுகாதார அறிவுறுத்தல்களை பின்பற்றுகிறார்களா? என்பதை பரிசீலிக்க மேல் மாகாணத்தில் பொலிஸார் விசேட சோதனை நடவடிக்கையை முன்னெடுத்து வருகின்றனர். நேற்று நண்பகல் 12 மணி முதல் பிற்பகல் 2 மணி வரை மேற்கொள்ளப்பட்ட சோதனை நடவடிக்கையின் போது 318 பஸ் ஊழியர்கள், 65 குளிரூட்டப்பட்ட பஸ்கள் மற்றும் 505 வர்த்தக நிலையங்களுக்கு சுகாதார வழிகாட்டல்களை மீறியமை தொடர்பில் எச்சரிக்கை விடுக்கப்பட்டுள்ளது. விசேட சோதனை நடவடிக்கையில் 451 பொலிஸ் அதிகாரிகள் ஈடுப்படுத்தப்பட்டிருந்தனர். ", "URL": "https://www.itnnews.lk/2023/10/05/376215/", "Category": "Breaking News,அண்மைய செய்திகள்", "Parent URL": null}