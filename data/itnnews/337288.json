{"Source": "ITN news", "Timestamp": "மே 16, 2021 17:34", "Headline": "ஒரு இலட்சத்து 40 ஆயிரத்தை கடந்தது தொற்று உறுதியானவர்களின் எண்ணிக்கை..", "News Content": "நாட்டில் நேற்றைய தினம் கொவிட் 19 வைரஸ் தொற்றுக்குள்ளான 2 ஆயிரத்து 386 பேர் இனங்காணப்பட்டுள்ளனர். அவர்களில் 2 ஆணிரத்து 371 பேர் புத்தாண்டு கொத்தணியுடன் தொடர்புப்பட்டவர்களெனவும், ஏனைய 15 பேர் வெளிநாடுகளிலிருந்து வருகை தந்த நிலையில் தனிமைப்படுத்தப்பட்டிருந்தவர்களெனவும் அரசாங்க தகவல் திணைக்களம் தெரிவித்துள்ளது. நாட்டில் மொத்தமாக இதுவரை ஒரு இலட்சத்து 40 ஆயிரத்து 471 தொற்றாளர்கள் இனங்காணப்பட்டுள்ளனர். நேற்றைய தினமும் ஆயிரத்து 352 பேர் தொற்றிலிருந்து குணமடைந்த நிலையில் மொத்தமாக இதுவரை ஒரு இலட்சத்து 17 ஆயிரத்து 220 பேர் குணமடைந்துள்ளதாக சுகாதார மேம்பாட்டு பணியகம் தெரிவித்துள்ளது. 24 ஆயிரத்து 701 பேர் தொடர்ந்தும் தங்கியிருந்து சிகிச்சைகளை பெற்றுவருவதாகவும் சுகாதார மேம்பாட்டு பணியகத்தின் தகவல்கள் தெரிவிக்கின்றன. இதேவேளை நேற்றைய தினம் கொவிட் 19 வைரஸ் தாக்கத்தினால் ஏற்பட்ட பாதிப்புக்களோடு தொடர்புடைய 20 மரணங்கள் பதிவாகியுள்ளன. அதன் அடிப்படையில் நாட்டில் பதிவான மொத்த கொவிட் மரணங்களின் எண்ணிக்கை 941 ஆக உயர்வடைந்துள்ளது. நாட்டில் கடந்த இரண்டு வாரங்களை பொருத்தமட்டில் கொவிட் தொற்றாளர்களின் எண்ணிக்கை கனிசமான அளவு அதிகரித்துள்ளது. ஒப்பீட்டளவில் கடந்த வாரத்தில் முதல் வாரத்துடன் ஒப்பிடுகையில் 2ம் வாரத்தில் 27 சதவீத அதிகரிப்பு ஏற்பட்டுள்ளது. மரண எண்ணிக்கையும், முதல் வாரத்தில் 86 மரணங்களும், 2ம் வாரத்தில் 157 மரணங்களும் இம்மாதத்தில் பதிவாகியுள்ளன. அது ஒப்பீட்டளவில் 83 சதவீத அதிகரிப்பாகும். ", "URL": "https://www.itnnews.lk/2023/10/05/337288/", "Category": "Breaking News,அண்மைய செய்திகள்,முதன்மை செய்தி", "Parent URL": null}