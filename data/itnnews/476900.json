{"Source": "ITN news", "Timestamp": "අප්‍රේල් 20, 2023 16:11", "Headline": "විද්‍යුත් යතුරුපැදි වලට අවශ්‍ය බැටරි හුවමාරු මධ්‍යස්ථාන දෙකක් ඉදිකිරීමට ගිවිසුමක් අත්සන් කෙරේ", "News Content": "විද්‍යුත් යතුරුපැදි වලට අවශ්‍ය බැටරි හුවමාරු මධ්‍යස්ථාන දෙකක් ඉදිකිරීමට ජාත්‍යන්තර සංවර්ධනය සඳහා වූ එක්සත් ජනපද නියෝජිතායතනය ශ්‍රී ලංකා බලශක්ති වැඩසටහන හා පෞද්ගලික ආයතනයක් අතර ගිවිසුමක් අත්සන් තැබුණා. ඉදිකිරීමට යෝජිත බැටරි හුවමාරු මධ්‍යස්ථාන හරහා විද්‍යුත් යතුරුපැදිකරුවන්ට තම යතුරුපැදියේ රෝපණය අවසන් වූ බැටරිය අදාළ මධ්‍යස්ථානයට භාරදී සම්පූර්ණයෙන් ආරෝපණය කළ බැටරියක් ලබාගැනීමට හැකියාව හිමිවනවා. ඒ හරහා අදාළ යතුරුපැදිකරුවන්ට තම යතුරුපැදියේ බැටරිය ආරෝපණය වන තෙක් එම ස්ථානයන්හි රැඳී සිටීමට අවශ්‍ය වන්නේ නැහැ. ශ්‍රී ලංකාව තුළ මෙවැනි ව්‍යාපෘතියක් ක්‍රියාත්මක වන්නේ පළමුවරටයි. එමගින් කාලෝචිත , පිරිවැය ඉතිකිරීම් සහ පාරිසරික වශයෙන් ආරක්ෂාකාරී ලෙස සේවාවන් ලබාදීමට විසිදෙනෙකුගෙන් යුත් කණ්ඩායමක් යොදවා තිබෙනවා. එමෙන්ම මෙම ව්‍යාපෘතිය හරහා ශ්‍රී ලංකාව තුළ විද්‍යුත් බැටරි ආරෝපණ මධ්‍යස්ථාන සංවර්ධනය කිරීමට ද සහාය ලබාදෙනවා.         ", "URL": "https://www.itnnews.lk/2023/10/05/476900/", "Category": "දේශීය පුවත්", "Parent URL": null}