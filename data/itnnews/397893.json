{"Source": "ITN news", "Timestamp": "පෙබරවාරි 26, 2022 10:07", "Headline": "රුසියානු ජනපතිට සහ එරට විදේශ අමාත්‍යවරයාට සම්බාධක පැනවීමට බටහිර රටවල් තීරණය කරයි", "News Content": "යුක්රේන  ආක්‍රමණයට ප්‍රතිචාර දක්වමින් රුසියානු ජනාධිපති ව්ලැඩිමීර් පුටින් සහ එරට විදේශ අමාත්‍ය සර්ජි ලැව්රෝ වෙත සම්බාධක පැනවීමට බටහිර රටවල් තීරණය කර තිබෙනවා. ඇමෙරිකාවේ යුරෝපා සංගමයේ බ්‍රිතාන්‍ය සහ කැනඩාවේ පවතින ඔවුන්ගේ වත්කම් තහනම් කෙරෙන අතර එම රටවල සංචාරය කිරීම ද තහනම් කිරීමටයි පියවර ගෙන තිබෙන්නේ. මේඅතර යුරෝපීය චැම්පියන්ස් ලීග් පාපන්දු තරගාවලියේ අවසන් තරඟ, යූරෝ විෂන් ගායනා තරග මෙන්ම ෆෝමියුලා වන්, ග්‍රොන් ප්‍රී මෝටර් රථ ධාවන තරග රුසියාවේ නොපැවැත්වීමට ද තිරණය කර ඇති බවයි වාර්තා වන්නේ.         ", "URL": "https://www.itnnews.lk/2023/10/05/397893/", "Category": "ජාත්‍යන්තර පුවත්", "Parent URL": null}