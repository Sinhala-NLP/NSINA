{"Source": "ITN news", "Timestamp": "සැප්තැම්බර් 25, 2022 10:40", "Headline": "විල්පත්තු වනෝද්‍යානයට අනවසරයෙන් ඇතුළු වූ 17 දෙනෙකු අත්අඩංගුවට", "News Content": "විල්පත්තු ජාතික වනෝද්‍යානයට අනවසරයෙන් ඇතුළු වූ 17 දෙනෙකු වනජීවී නිලධාරීන් අත්අඩංගුවට ගත්තා. සාලියවැව නීලබැම්ම ප්‍රදේශයෙන් විල්පත්තු අභයභූමියට ඇතුළුවී කලාඔය ප්‍රදේශයේ රැදී සිටි පිරිසක් පරීක්ෂාවට ලක්කිරීමට කරුවලගස්වැව වනජීවී නිලධාරීන් කටයුතු කළා. එහිදී ඔවුන් ළග තිබී බෝර 12 ගිනි අවියට යොදන පතරොම් 6 ක් , පොරෝ දෙකක් , පිහියක් , වාහන බැටරි තුනක් සහ බල්බ 3 ක් හමුවී තිබෙනවා. එමෙන්ම සැකකරුවන් පැමිණි බවට සැක කෙරෙන යතුරු පැදි 6 ක් සහ ත්‍රි රෝද රථයක් නිලබැම්ම ප්‍රදේශයේ ගොවිපලක වාඩියක තිබී සොයා ගැණුනා. අත්අඩංගුවට ගත් පිරිස අතර පුත්තලම ප්‍රදේශයේ ව්‍යාපාරිකයින් ඇතුළු තවත් පිරිසක් සිටින බවයි පොලීසිය ප්‍රකාශ කළේ.         ", "URL": "https://www.itnnews.lk/2023/10/05/436976/", "Category": "Breaking News,දේශීය පුවත්", "Parent URL": null}