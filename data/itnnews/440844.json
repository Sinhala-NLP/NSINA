{"Source": "ITN news", "Timestamp": "ඔක්තෝබර් 16, 2022 16:01", "Headline": "ශ්‍රී ලංකා නියෝජිත පිරිස IMF නියෝජ්‍ය කළමනාකාර අධ්‍යක්ෂවරයා හමුවෙයි", "News Content": "2022 ජාත්‍යන්තර මූල්‍ය අරමුදලේ සහ ලෝක බැංකුවේ වාර්ෂික රැස්වීම සදහා මුදල් රාජ්‍ය අමාත්‍ය ෂෙහාන් සේමසිංහ මහතාගේ ප්‍රධානත්වයෙන් සහභාගි වී සිටින නියෝජිත පිරිස ජාත්‍යන්තර මූල්‍ය අරමුදලේ නියෝජ්‍ය කළමනාකාර අධ්‍යක්ෂවරයා හමුවුණා. යෝජිත විස්තීරණ අරමුදල් පහසුකම සදහා ජාත්‍යන්තර මූල්‍ය අරමුදලේ විධායක මණ්ඩල අනුමැතිය ලබාගැනීම සදහා අවශ්‍ය ඉදිරි පියවර මෙහිදී සාකච්ඡා කෙරුණා. ශ්‍රී ලංකාවේ මෑතකාලීන ආර්ථික ප්‍රවණතා සම්බන්ධයෙන් ශ්‍රී ලංකා නියෝජිත පිරිස ජාත්‍යන්තර මූල්‍ය අරමුදලේ නියෝජ්‍ය කළමනාකාර අධ්‍යක්ෂ කෙන්ජි ඔකමුරා මහතා දැනුවත් කළා. මෙම සාකච්ඡා ඵලදායී ආකාරයෙන් පැවති බවයි මුදල් අමාත්‍යංශය සදහන් කරන්නේ.           ", "URL": "https://www.itnnews.lk/2023/10/05/440844/", "Category": "දේශීය පුවත්", "Parent URL": null}