{"Source": "ITN news", "Timestamp": "පෙබරවාරි 25, 2022 10:44", "Headline": "යුක්රේනයේ කියෙව් නගරයේ පිපිරීම් රැසක්", "News Content": "යුක්රේනයේ කියෙව් නගරයේ පිපිරීම් රැසක් සිදුව ඇති බව විදෙස් මාධ්‍ය වාර්තා කරනවා. රුසියාව,  යුක්රේනය ආක්‍රමණය ආරම්භ කර අදට දින දෙකක්. මේ දක්වා රුසියාව දියත් කළ ප්‍රහාරවලින් යුක්රේන වැසියන් හා සෙබලුන් 137 දෙනෙකු ජීවිතක්ෂයට පත්ව ඇති බව එරට ජනාධිපති නිවේදනය කරනවා. යුක්රේනය දේශපාලනික වශයෙන් විනාශ කිරීම රුසියාවේ අරමුණ බවයි ඔහු තවදුරටත් පවසන්නේ. යුක්රේනයේ අගනුවර තුළ උදෑසන 07 දක්වා ඇඳිරිනීතිය පනවා ඇති අතර නගර වැසියන් භූගත බංකර තුල රාත්‍රී කාලය ගත කරන බව විදෙස් මාධ්‍ය වාර්තා කරනවා. මේ අතර රුසියාවට එරෙහිව දැඩි සම්බාදක පැනවීමට ද ඇමෙරිකාව ප්‍රමූඛ යුක්රේන හිතවාදී රටවල් ඊයේ කටයුතු කළා.       ", "URL": "https://www.itnnews.lk/2023/10/05/397564/", "Category": "ජාත්‍යන්තර පුවත්", "Parent URL": null}