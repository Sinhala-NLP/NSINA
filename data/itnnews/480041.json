{"Source": "ITN news", "Timestamp": "මැයි 2, 2023 16:53", "Headline": "බඹර ප්‍රහාරයකින් පාසල් සිසුන් 04ක් රෝහල් ගත කෙරේ", "News Content": "නොර්වුඩ් එල්ඛඩ පහල කොටස ද්‍රවිඩ විදුහලට එල්ලවූ බඹර ප්‍රහාරයකින් එම විදුහලේ සිසු සිසුවියන් හතර දෙනකු තුවාල ලබා දික්ඔය ග්ලැන්කන් දිස්ත්‍රික් මුලික රෝහලට ඇතුලත් කර තිබෙනවා. එම විදුහලේ ගුරුවරයකු පවසන ලද්දේ අද (02) දින පාසල පැවැත්වෙන කාලය තුළ දී පාසල අසල ගසක බැඳ තිබූ බඹර කුඩුවක් ඇවිස්සීමෙන් එහි සිටි බඹරුන් විසින් පහර දීමෙන් 11 වසරේ ඉගෙනුම ලබන සිසුවියන් තුන් දෙනකු හා එක් සිසුවකු තුවාල ලබා ඇති බවයි. එසේ තුවාල ලැබූ එම සිසුන් කඩිනමින් දික්ඔය ග්ලැන්කන් දිස්ත්‍රික් මුලික රෝහල වෙත ඇතුලත්කි රිමට පියවර ගත් බවද ඔහු වැඩිදුරටත් කියා සිටියා.   ", "URL": "https://www.itnnews.lk/2023/10/05/480041/", "Category": "දේශීය පුවත්", "Parent URL": null}