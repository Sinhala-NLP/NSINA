{"Source": "ITN news", "Timestamp": "டிசம்பர் 15, 2021 12:51", "Headline": "அனுமதிப்பத்திரமின்றி தயாரிக்கப்பட்ட 7 துப்பாக்கிகள் விசேட அதிரடிப்படையினரால் மீட்பு..", "News Content": "அனுமதிப்பத்திரமின்றி உள்நாட்டில் தயாரிக்கப்பட்ட 7 துப்பாக்கிகள் விசேட அதிரடிப்படையினரால் கைப்பற்றப்பட்டுள்ளன. களுவாஞ்சிக்குடி விசேட அதிரடிப்படை முகாம் அதிகாரிகளுக்கு கிடைக்கப்பெற்ற தகவலுக்கமைய, சுற்றிவளைப்பு முன்னெடுக்கப்பட்டுள்ளது. கட்டளை அதிகாரி, பொலிஸ் பரிசோதகர் கே.பீ.தென்னக்கோன் உள்ளிட்ட அதிகாரிகள் கரடியனாறு கித்தல கொத்தான பிரதேசத்தில் சோதனையை முன்னெடுத்துள்ளனர். இதன்போது 7 துப்பாக்கிகள் 350 இரும்பு பந்துகள் மற்றும் மிருகங்களை கொலை செய்ய பயன்படுத்தப்படும் ஆயுதம் என்பன கைப்பற்றப்பட்டுள்ளன. இதனுடன் தொடர்புடைய சந்தேகநபர்களை கைது செய்வதற்கான விசாரணைகள் கரடியனாறு பொலிஸாரினால் முன்னெடுக்கப்பட்டுள்ளன. ", "URL": "https://www.itnnews.lk/2023/10/05/382874/", "Category": "Breaking News,அண்மைய செய்திகள்,தேசிய செய்திகள்", "Parent URL": null}