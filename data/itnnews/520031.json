{"Source": "ITN news", "Timestamp": "அக்டோபர் 2, 2023 13:15", "Headline": "கனடா பிரதமரின் முடிவை விமர்சிக்கும் எலான் மஸ்க்", "News Content": "“இணையதள ஸ்ட்ரீமிங் சட்டம்” எனும் புது சட்டத்தின் மூலம் 10 மில்லியன் டொலருக்கு மேல் வருமானம் ஈட்டும் இணையதள சேவைகளை வழங்கும்\nநிறுவனங்கள், தங்களின் செயல்பாடுகள் குறித்த தகவல்களை அரசாங்கத்திடம் பதிவு செய்து அரசு விதிக்கும் ஒழுங்குமுறை கட்டுப்பாடுகளை கடை பிடிக்க\nவேண்டும் என கனடா அரசாங்கத்தின் வானொலி-தொலைக்காட்சி மற்றும் தொலை தொடர்பு ஆணையம் ஒரு அறிக்கையை வெளியிட்டுள்ளது. அவ்வாறு பதிவு செய்ய நவம்பர் 28 வரை காலக்கெடுவும் நிர்ணயித்துள்ளது. இந்த உத்தரவு, ஆடியோ-வீடியோ சேவைகளை வழங்கும் பல வலை தளங்கள் உட்பட சமூகவலை தளங்களுக்கும், இணையவழி சந்தாதாரர் தொலைக்காட்சி சேவைகள் ஆகியவற்றுக்கும் பொருந்தும். “உலகத்திலேயே கனடா அரசாங்கம் தான் கருத்து சுதந்திரத்திற்கு எதிரான பிற்போக்கு வழிமுறைகளை கையாண்டு வருகிறது” என இதனை குறித்து கெல்ன்கிரீன்வால்ட் எனும் அமெரிக்க எழுத்தாளர் தனது எக்ஸ் கணக்கில் பதிவிட்டிருந்தார். “ட்ரூடோ கருத்து சுதந்திரத்தை நசுக்க முயற்சிக்கிறார். வெட்கக்கேடு” என குறிப்பிட்டு, கிரீன்வால்டின் கருத்தினை ஆமோதிக்கும் வகையில் எக்ஸ்\nநிறுவனத்தின் தற்போதைய நிறுவனரும் உலகின் நம்பர் 1. பணக்காரரான அமெரிக்கர் எலான் மஸ்க் தனது அதிகாரபூர்வ எக்ஸ் கணக்கில் பதிவிட்டுள்ளார்.\nகனடா அரசாங்கத்தின் இந்த நடவடிக்கைக்கு உலகளவில் பரவலாக எதிர்ப்பு கிளம்பியுள்ளது. ", "URL": "https://www.itnnews.lk/2023/10/05/520031/", "Category": "Breaking News,சர்வதேச செய்திகள்", "Parent URL": null}