{"Source": "ITN news", "Timestamp": "ஜூன் 27, 2021 12:43", "Headline": "மேல் மாகாணத்தில் திடீர் சோதனை நடவடிக்கைகள் : சட்ட விதிகளை மீறிய 361 பேர் கைது", "News Content": "மேல் மாகாணத்தில் அனுமதியின்றி செயற்பட்ட திரையரங்கங்கள் உணவகங்கள், நீச்சல் தடாகங்கள் உள்ளிட்ட இடங்களில் திடீர் சோதனை நடவடிக்கைகள் முன்னெடுக்கப்பட்டுள்ளன. அவ்வாறு சுமார் 313 இடங்களில் சோதனை நடவடிக்கைகள் முன்னெடுக்கப்பட்டதாகவும், அதன்போது 31 பேர் கைதுசெய்யப்பட்டுள்ளதாக பொலிஸ் ஊடக பேச்சாளர் சிரேஷ்ட பிரதி பொலிஸ் மா அதிபர் அஜித் ரோஹண தெரிவித்துள்ளார். சுகாதார வழிகாட்டல்களை பின்பற்றாமை, பொலிஸாரின் அனுமதியின்றி செயற்பட்டமை உள்ளிட்ட செயற்பாடுகள் தொடர்பிலேயே சட்டநடவடிக்கை எடுக்கப்பட்டுள்ளதாக அவர் குறிப்பிட்டுள்ளார். கடந்த 24 மணித்தியாலங்களில் தனிமைப்படுத்தல் சட்ட விதிகளை மீறிய 361 பேர் கைதுசெய்யப்பட்டுள்ளனர். தொடர்ந்தும் பொதுமக்கள் சுகாதார தரப்பினரின் ஆலோசனைகளை பின்பற்றி செயற்படுமாறு அறிவுறுத்தப்பட்டுள்ளர். ", "URL": "https://www.itnnews.lk/2023/10/05/345462/", "Category": "Breaking News,தேசிய செய்திகள்", "Parent URL": null}