{"Source": "ITN news", "Timestamp": "ඔක්තෝබර් 28, 2021 10:00", "Headline": "නව ගුවන් සමාගම් 5ක් මෙරට ගුවන් ගමන් ඇරඹිමට සුදානම්", "News Content": "ගුවන් සමාගම් පහක් ශ්‍රී ලංකාව සමඟ අලුතින් ගුවන් ගමන් ආරම්භ කිරීමට නියමිතයි. මේ වසර අවසන් වීමට පෙර ගුවන් ගමන් ආරම්භ කරන බව අමාත්‍ය ප්‍රසන්න රණතුංග මහතා ප්‍රකාශ කරනවා. සංචාරක ව්‍යාපාරය නගා සිටුවීම සදහා ජාත්‍යන්තර මට්ටමෙන් සිදු කළ සාකච්ඡාවල ප්‍රතිඵලයක් ලෙස නව සමාගම් ශ්‍රී ලංකාව සමග ගුවන් ගමන් ආරම්භ කිරීමට පෙළෙඹී තිබෙනවා. ස්විස්ටර්ලන්තයේ ඒඩ්ල්වයිස්  ගුවන් සේවය සතියකට ගුවන් ගමන් වාරයක් හා රුසියාවේ එයාරෝ ෆ්ලොට් ගුවන් සේවය සතියකට ගුවන් ගමන්වාර දෙක බැගින් ආරම්භ කිරීමට නියමිතයි. එමෙන්ම ප්‍රංශයේ එයාර් ෆාන්ස් ගුවන් සමාගම සතියකට ගුවන් ගමන්වාර තුන බැගින් ක්‍රියාත්මක කිරීමට ද සැලසුම් කර තිබෙනවා. ලබන දෙසැම්බර් මාසයේ පළමු සතියේ සිට රුසියාවේ එයාර් අසුර් ගුවන් සේවය ගුවන් ගමන් වාර දෙක බැගිනුත් ඉතාලියේ නියෝස් එයාර් ගුවන් සේවය සතියකට ගුවන් ගමන් වාර දෙක බැගිනුත් ආරම්භ කිරීමට නියමිත බවයි අමාත්‍ය ප්‍රසන්න රණතුංග මහතා ප්‍රකාශ කරන්නේ.   ", "URL": "https://www.itnnews.lk/2023/10/05/372253/", "Category": "දේශීය පුවත්", "Parent URL": null}