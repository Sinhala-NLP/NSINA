{"Source": "ITN news", "Timestamp": "සැප්තැම්බර් 17, 2022 09:11", "Headline": "පූගුඩිකන්නාගේ ප්‍රධානතම ගෝලයෙකු අත්අඩංගුවට", "News Content": "මහා පරිමාණ මත්ද්‍රව්‍ය ජාවාරම්කරුවෙකු මෙන්ම සංවිධානාත්මක අපරාධකල්ලි නායකයෙකු වන පූගුඩිකන්නාගේ ප්‍රධානතම ගෝලයෙකු අත්අඩංගුවට ගෙන තිබෙනවා. පොලිස් විශේෂ කාර්ය බලකායේ නිලධාරීන්ට ලැබුණු තොරතුරකට අනුවයි සැකකරු මෙසේ අත්අඩංගුවට ගෙන තිබෙන්නේ. මෙම පුද්ගලයා සතුව තිබී හෙරොයින් මත්කුඩු ද අත්අඩංගුවට ගත් බව පොලිස් විශේෂ කාර්ය බලකාය සදහන් කරනවා. කහතුඩුව අම්බලන්ගොඩ පොල්ගස්ඕවිට යන ස්ථානවලදී මොහු අත්අඩංගුවට ගැනීම සදහා වැටලීම් සිදු කෙරුණා. අත්අඩංගුවට ගත් හෙරොයින් තොගයේ වටිනාකම රුපියල් එක්ලක්ෂ තිස් දහසකට අධිකයි. වයස අවුරුදු 38ක් වන අත්අඩංගුවට ගත් සැකකරු කොළඹ 13 ප්‍රදේශයේ පදිංචිකරුවෙක්. පූගුඩිකන්නා අපරාධ රැසකටම සම්බන්ධ පුද්ගලයෙක්. එමෙන්ම මත්ද්‍රව්‍ය ජාවාරම ද ඔහු ප්‍රබල ලෙස සිදුකර තිබෙනවා.   ", "URL": "https://www.itnnews.lk/2023/10/05/435395/", "Category": "දේශීය පුවත්", "Parent URL": null}