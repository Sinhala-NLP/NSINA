{"Source": "ITN news", "Timestamp": "ஜூன் 15, 2022 12:33", "Headline": "இவ்வருடத்திற்கான வாக்காளர் பெயர் பட்டியல் இன்றுமுதல் காட்சிப்படுத்தப்படும் : தேர்தல்கள் ஆணைக்குழு", "News Content": "இவ்வருடத்திற்கான வாக்காளர் பெயர் பட்டியல் இன்றைய தினம் முதல் காட்சிப்படுத்தப்படுமென தேர்தல்கள் ஆணைக்குழு அறிவித்துள்ளது. இவ்வாண்டுக்கான திருத்தப்பட்ட வாக்காளர் பெயர் பட்டியலே இன்று முதல் அடுத்த மாதம் 12ம் திகதி வரை காட்சிப்படுத்தப்பட்டிருக்குமெனவும், அது தொடர்பான கோரிக்கைகளையும், முறைப்பாடுகளையும் முன்வைக்க முடியுமெனவும் ஆணைக்குழு குறிப்பிட்டுள்ளது. வாக்காளர் பெயர் பட்டியலில் முரண்பாடுகள் காணப்படின், அது தொடர்பில் வாக்காளர் தமது பிரதேசத்திற்குரிய கிராம சேவையாளரை சந்தித்து உரிய நடவடிக்கைகள் முன்னெடுக்க முடியும். அல்லது உரிய மாவட்ட தேர்தல்கள் அலுவலகத்திற்கு வருகைத்தந்து உரிய நடவடிக்கைகளை முன்னெடுக்க முடியுமென தேர்தல்கள் ஆணைக்குழு, பொதுமக்களுக்கு அறிவுறுத்தியுள்ளது. ", "URL": "https://www.itnnews.lk/2023/10/05/417069/", "Category": "Breaking News,தேசிய செய்திகள்", "Parent URL": null}