{"Source": "ITN news", "Timestamp": "ඔක්තෝබර් 30, 2022 18:03", "Headline": "තොග මිල අඩු වුණත් අඩුනොවන සිල්ලර බඩු මිල", "News Content": "භාණ්ඩ රැසක තොග මිල අඩු වී ඇතත් ඊට සාපේක්ෂව සිල්ලර වෙළඳසැල්වල එම භාණ්ඩ  මිළ අඩු වී නැති බව සමස්ත ලංකා ආපනශාලා හිමිකරුවන්ගේ සංගමයේ සභාපති අසේල සම්පත් මහතා පවසනවා. සිල්ලර මිළ අඩු වන්නේ නම් ලබන 01 වනදා සිට ආපනශාලාවල ආහාර මිළ ගණන් අඩු කරන බවයි ඔහු වැඩිදුරටත් පවසන්නේ. පසුගිය කාලයේ අධික ලෙස මිළ ඉහල ගිය ආහාර ද්‍රව්‍ය බොහෝමයක තොග මිළ මේ වන විට අඩු වී තිබෙනවා. ඒ අනුව තිරිඟු පිටි කිලෝග්‍රැම් එකක් මේ වන විට අලෙවි වන්නේ රුපියල් 250කටයි. සීනි කිලෝග්‍රැම් එකක් රුපියල් 225ටත්,  පරිප්පු කිලෝග්‍රැම් එකක් රුපියල් 330ත් – 350ත් අතර මිළකටත් අලෙවි වෙනවා. මෙලෙස තොග මිළ ගණන් අඩු වුවද තවමත් සිල්ලර වෙළඳසැල්වල වැඩි මිළට එම ආහාර ද්‍රව්‍ය අලෙවි වන ආකාරය දැකගත හැකියි.   ", "URL": "https://www.itnnews.lk/2023/10/05/443271/", "Category": "Breaking News,දේශීය පුවත්", "Parent URL": null}