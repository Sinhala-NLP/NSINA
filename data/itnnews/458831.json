{"Source": "ITN news", "Timestamp": "பிப்ரவரி 2, 2023 12:57", "Headline": "இலங்கையின் சமூக பாதுகாப்பு கட்டமைப்பை மேம்படுத்த ஐரோப்பிய சங்கம் 18 மில்லியன் யூரோ நிதியுதவி..", "News Content": "இலங்கையின் சமூக பாதுகாப்பு கட்டமைப்பை மேம்படுத்தும் வேலைத்திட்டத்தை செயற்திறன் மிக்கதாக முன்னெடுக்க நிதியமைச்சு கவனம் செலுத்தியுள்ளது. திட்டத்திற்கு ஐரோப்பிய சங்கம் 18 மில்லியன் யூரோவை வழங்கியுள்ளது. ஐரோப்பிய சங்கத்தின் இலங்கை மற்றும் மாலைத்தீவுக்கான பிரதிநிதிகள் நேற்று விரிவான கலந்துரையாடலில் ஈடுபட்டுள்ளனர். சமுர்த்தி உட்பட நலன்புரி கொடுப்பனவுகளை வெளிப்படைத்தன்மையுடன் பேணுதல், அவற்றுக்கு தகுதியானவர்களை தெரிவுசெய்தல், திட்டத்தை செயற்திறன் மிக்கதாக முன்னெடுத்தல் போன்ற விடயங்கள் குறித்து கலந்துரையாடப்பட்டுள்ளது. திட்டத்திற்கு தேவையான தொழில்நுட்ப உதவிகளை வழங்கவும் ஐரோப்பிய சங்கம் தயாராக இருப்பதாக அதன் பிரதிநிதிகள் தெரிவித்துள்ளனர். ", "URL": "https://www.itnnews.lk/2023/10/05/458831/", "Category": "Breaking News,அண்மைய செய்திகள்,தேசிய செய்திகள்", "Parent URL": null}