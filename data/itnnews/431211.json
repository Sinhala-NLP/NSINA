{"Source": "ITN news", "Timestamp": "අගෝස්තු 26, 2022 09:48", "Headline": "තවදුරටත් ආරක්ෂක අමාත්‍යවරයා ලෙස කටයුතු කරන බව තායිලන්ත අගමැති කියයි", "News Content": "ශ්‍රේෂ්ඨාධිකරණය විසින් අග්‍රාමාත්‍ය ධුරයේ කටයුතු සිදුකිරීම තහනම් කරනු ලැබුවද තමන් තවදුරටත් ආරක්ෂක අමාත්‍යවරයා ලෙස කටයුතු කරන බව තායිලන්ත අග්‍රාමාත්‍ය ප්‍රයුත් චන් ඕචා පවසනවා. විපක්ෂය ගොනුකළ නඩුවක් විභාග කිරීමේදී ශ්‍රේෂ්ඨාධිකරණය නියෝග කළේ තීන්දුවක් ලබා දෙන තුරු අග්‍රාමාත්‍යවරයා අගමැති ධුරයෙහි කටයුතු නොකළ යුතු බවයි. කෙසේ වෙතත් ප්‍රයුත් චන් ඕචා සිය ට්විටර් ගිණුම ඔස්සේ පණිවුඩයක් නිකුත් කරමින් තායිලන්ත ජනතාව වෙනුවෙන් ආරක්ෂක අමාත්‍යාංශයේ වගකීම තමන් දරන බව සදහන් කර තිබුණා. ප්‍රයුත් චන් ඕචා හිටපු හමුදාපතිවරයෙකු වන අතර 2014 වසරේ හමුදා කුමන්ත්‍රණයකින් තායිලන්තයේ බලය අල්ලා ගත්තා. පසුව 2019 වසරේ පැවති මහ මැතිවරණයෙන් යළි බලයට පත්වුණා.         ", "URL": "https://www.itnnews.lk/2023/10/05/431211/", "Category": "ජාත්‍යන්තර පුවත්", "Parent URL": null}