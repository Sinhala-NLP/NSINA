{"Source": "ITN news", "Timestamp": "දෙසැම්බර් 27, 2022 18:32", "Headline": "තලාවේ ධම්මික හිමි ලබන 09 වනදා දක්වා යළි රිමාන්ඩ්", "News Content": "අධිකරණ නියෝග උල්ලංඝණය කිරීම ඇතුළු චෝදනා ගණනාවක් යටතේ රක්ෂිත බන්ධනාගාර ගත කර සීටින බෞද්ධ හා පාලි විශ්වවිද්‍යාලයේ තෙවන වසරේ ශිෂ්‍යයෙකු වන පූජ්‍ය තලාවේ ධම්මික ස්වාමීන්වහන්සේ ලබන මස 09 වනදා දක්වා යළි රක්ෂිත බන්ධනාගාර ගත කෙරුණා. උන්වහන්සේ වෙනුවෙන් ඉදිරිපත් කළ ඇප ඉල්ලීම ප්‍රතික්ෂේප කළ මහේස්ත්‍රාත්වරිය සිද්ධිය සම්බන්ධයෙන් ලබන වසරේ අප්‍රේල් මස 03  වනදා අධිකරණයට කරුණු වාර්තා කරන ලෙස හෝමාගම පොලීසියට නියෝග කළා. මෙම සිද්ධියට අදාළව රක්ෂිත බන්ධනාගාර ගත කර සිටි දිනුක මනුකර සහ මාලක පුෂ්පකුමාර යන දෙදෙනා රුපියල් ලක්ෂ 02 ක බැගින් වූ  ශරීර ඇප මත මුදා හැරීමට අධිකරණය නියෝග කළා. ", "URL": "https://www.itnnews.lk/2023/10/05/452413/", "Category": "දේශීය පුවත්", "Parent URL": null}