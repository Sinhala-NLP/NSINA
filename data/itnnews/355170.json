{"Source": "ITN news", "Timestamp": "අගෝස්තු 7, 2021 10:33", "Headline": "නිරිත දිග ඇෆ්ගනිස්ථානයේ ප්‍රධාන නගරයක් තලෙයිබාන් සටන්කාමීන් අත්පත් කරගනී", "News Content": "නිරිත දිග ඇෆ්ගනිස්ථානයේ ප්‍රධාන නගරයක් තලෙයිබාන් සටන්කාමීන් අත්පත් කරගෙන තිබෙනවා. ඇෆ්ගන් රජයේ හමුදා පාලනයේ තිබූ නිම්රස් පළාතේ සරාන්ජ් නගරය මෙලෙස තලෙයිබාන් සටන්කාමීන් අත්පත් කරගත් බවයි විදෙස් වාර්තා සදහන් කරන්නේ. දකුණු දිග කන්දහාර්,  හීරට් සහ ලෂ්කාර්ගර් ඇතුලු ප්‍රාදේශීය නගර ගණනාවක් දැනටමත් තලෙයිබාන් සංවිධානය ග්‍රහණයේ පවතිනවා. ගතවූ මාසයක කාලය තුළදී පමණක් ගැටුම් හේතුවෙන් ඇෆ්ගනිස්ථාන වැසියන් දහසකට වැඩි සංඛ්‍යාවක් මිය ගියා. පවුල් හැට ලක්ෂයකට අයත් පුද්ගලයින් මිලියනයක් පමණ අවතැන් වී ඇති බවයි වාර්තා වන්නේ. වසර 20 ක කාලයක් ඇෆ්ගනිස්ථානයේ රැදී සිටි අමෙරිකානු හමුදා එරටින් ඉවත්ව යාමත් සමග ඇෆ්ගනිස්ථානයේ තලෙයිබාන් ක්‍රියාකාරකම් ඉහළ යමින් පවතිනවා.       ", "URL": "https://www.itnnews.lk/2023/10/05/355170/", "Category": "ජාත්‍යන්තර පුවත්", "Parent URL": null}