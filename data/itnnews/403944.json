{"Source": "ITN news", "Timestamp": "මාර්තු 25, 2022 16:12", "Headline": "කියෙව් නගරයේ නැගෙනහිර ප්‍රදේශයෙන් රුසියා හමුදා පසුබසී", "News Content": "කියෙව් නගරයේ නැගෙනහිර ප්‍රදේශයේ කිලෝමීටර් 35 කට ආසන්න ප්‍රදේශයක් යළි අත්පත් කර ගැනීමට යුක්රේන හමුදාව සමත් වූ බව බ්‍රිතාන්‍ය බුද්ධි අංශ සදහන් කරනවා. රුසියා හමුදා අංශවලට සැපයුම් අවහිර කිරීම හේතුවෙන් මෙලෙස යුක්රේනයේ නගර රැසක් රුසියා හමුදාවෙන් නිදහස් කර ගැනීමට යුක්රේනයට හැකි වී ඇති බවයි විදෙස් වාර්තා පෙන්වා දෙන්නේ. රුසියා හමුදා අංශ මේ වන විටත් පසු බසිමින් සිටින බවයි බ්‍රිතාන්‍ය බුද්ධි අංශ සදහන් කරන්නේ. කෙසේ වෙතත් තවමත් කියෙව් නගරයේ පිපිරීම් සහ වෙඩි තැබීම් සිදු වනවා.       ", "URL": "https://www.itnnews.lk/2023/10/05/403944/", "Category": "ජාත්‍යන්තර පුවත්", "Parent URL": null}