{"Source": "ITN news", "Timestamp": "දෙසැම්බර් 15, 2022 14:48", "Headline": "දකුණු ආසියාවේ පැරණිතම දියබත් නෞකාව සංරක්ෂණය කිරීම වෙනුවෙන් ඇමරිකාවෙන් ආධාර", "News Content": "දකුණු ආසියාවේ පැරණිතම දියබත් නෞකාව වන ‌ගොඩවායේ පිහිටි නෞකාව සහ එහි කෞතුක වස්තු සංරක්ෂණය සදහා ඇමෙරිකා එක්සත් ජනපදය අරමුදල් සපයා තිබෙනවා. ඒසදහා ඇමෙරිකා ඩොලර් 82,900 ක් ලබා දෙන බවයි ඇමෙරිකා තානාපතිනී ජුලි චන්ග් මහත්මිය ප්‍රකාශ කළේ. ශ්‍රී ලාංකික කිමිදුම් කරුවන් දෙදෙනෙකු විසින් සොයාගත් ගොඩවායේ නෞකාව දකුණු ආසියා කලාපය තුළ දැනට හදුනාගෙන ඇති පැරණිතම දියබත් නෞකාව වනවා. ලොව සොයාගත් පැරණිතම ගිලීගිය යාත්‍රාවලින් එක්ක ලෙස ද මෙය සැලකෙනවා. හම්බන්තොට වරාය ආසන්නයේ පිහිටා ඇති මෙම නෞකාවේ ඛාදනයට ලක් වූ ලෝහ පොලු රැසක් සහ මැටි භාණ්ඩ ඇතුළු විසිරී ගිය පැරණී භාණ්ඩ රැසක් ද වනවා. මෙම නෞකාව සංරක්ෂණය කිරීම සදහා මුදල් ලබා දෙන බවට ඇමෙරිකා තානාපති ජුලි චන්ග් මහත්මිය ගාල්ල සමුද්‍ර පුරා විද්‍යා කෞතාකාගාරයේ පැවති උත්සවයකදී ප්‍රකාශ කළා. මෙම මුදල් යොදාගනිමින් අදාළ ලේඛණගත කිරීම් සහ සංරක්ෂණ කටයුතු මධ්‍යම සංස්කෘතික අරමුදලේ සමුද්‍ර පුරාවිද්‍යා ඒකකය මගින් සිදු කිරීමට නියමිතයි.   ", "URL": "https://www.itnnews.lk/2023/10/05/450423/", "Category": "දේශීය පුවත්", "Parent URL": null}