{"Source": "ITN news", "Timestamp": "ஏப்ரல் 26, 2022 12:32", "Headline": "வெளிநாட்டு முதலீட்டாளர்களுக்கு நீண்டகால வதிவிடவீசா", "News Content": "வெளிநாட்டு முதலீட்டாளர்களுக்கு நீண்டகால வதிவிடவீசா வழங்க அமைச்சரனை அனுமதி வழங்கியுள்ளது. ஏற்கனவே நடைமுறையிலிருந்த நீண்டகால வீசா பொறிமுறைக்கு பதிலாக கடந்த மார்ச் 7ம் திகதியிலிருந்து நடைமுறைக்கு வரும் வகையில் புதிய பொறிமுறை ஒன்றை நடைமுறைப்படுத்துவது தொடர்பில் ஜனாதிபதி சமர்பித்த அமைச்சரவை பத்திரத்திற்கு அங்கீகாரம் வழங்கப்பட்டுள்ளது. 75ஆயிரம் டொலர்கள் அல்லது அதற்கு மேலதிகமாக முதலீடு மேற்கொள்ளும் வெளிநாட்டவர்களுக்கும், அல்லது வெளிநாட்டு நிறுவனங்களின் இயக்குனர்கள் அவர்களோடு தொடர்புப்பட்ட தங்கிவாழ்பவர்களுக்கும் முதலீட்டு பெறுமதியின் அடிப்படையில் ஐந்து முதல் 10 வருடங்கள் வரையிலான நீண்டகால வீசா வழங்க தீர்மானிக்கப்பட்டுள்ளது. இலங்கை மத்திய வங்கியினால் அங்கீகரிக்கப்பட்ட வணிக வங்கியில் குறைந்தப்பட்சம் ஒரு இலட்சம் அமெரிக்க டொலர்களை வைப்பிலிடும் வெளிநாட்டவர்களுக்கு 10 வருட வதிவிட வீசா வழங்கும் வேலைத்திட்டம் ஒன்றும் நடைமுறைப்படுத்தப்படவுள்ளதாக சுட்டிக்காட்டப்பட்டுள்ளது. ", "URL": "https://www.itnnews.lk/2023/10/05/408362/", "Category": "Breaking News,தேசிய செய்திகள்", "Parent URL": null}