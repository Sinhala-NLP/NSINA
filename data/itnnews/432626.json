{"Source": "ITN news", "Timestamp": "සැප්තැම්බර් 2, 2022 17:01", "Headline": "සපොරිෂ්ෂියා න්‍යෂ්ඨික බලාගාරයේ තත්ත්තවය අඛණ්ඩව පරීක්ෂා කිරීමට විශේෂඥයින් දෙදෙනෙක්", "News Content": "අන්තර්ජාතික පරමාණු බලශක්ති නියෝජිත ආයතනයේ විමර්ශකයන් දෙදෙනෙකු ස්ථීර පදනමින් සපොරිෂ්ෂියා න්‍යෂ්ඨික බලාගාරයේ රැඳී සිටීමට නියමිත බව රුසියා මාධ්‍ය පවසනවා. එක්සත් ජාතීන්ගේ න්‍යෂ්ඨික කටයුතු පිළිබඳ විශේෂඥයන් කණ්ඩායමක් ඊයේ දිනයේදී සපොරිෂ්ෂියා බලාගාරයට ළඟාවුණා. ඔවුන් සිය පළමු විමර්ශන කාර්යය සම්පූර්ණ කළ බවයි විදෙස් මාධ්‍ය සඳහන් කළේ. න්‍යෂ්ඨික බලාගාරයේ තත්ත්තවය පිළිබඳව අඛණ්ඩව පරීක්ෂා කිරීමට අන්තර් ජාතික පරමාණු බලශක්ති නියෝජිත ආයතනයේ විශේෂඥයන් දෙදෙනෙකු ස්ථීර පදනමින් රඳවා තැබීමට රුසියාවේ එකඟතාව පළවී තිබෙනවා. පසුගිය මාර්තු මාසයේ සිට සපොරොෂ්ෂියා බලාගාරය පවතින්නේ රුසියා හමුදා භාරයේයි. මෙය යුරෝපයේ විශාලතම න්‍යෂ්ඨික බලාගාරය වන අතර යුද ගැටුම් හේතුවෙන් න්‍යෂ්ටික ආපදාවක් සිදුවීමේ අවදානමක් මතුවී තිබුණා.         ", "URL": "https://www.itnnews.lk/2023/10/05/432626/", "Category": "ජාත්‍යන්තර පුවත්", "Parent URL": null}