{"Source": "ITN news", "Timestamp": "ඔක්තෝබර් 28, 2022 14:27", "Headline": "උතුරු කොරියාව තවත් බැලස්ටික් මිසයිල දෙකක් අත්හදා බලයි", "News Content": "උතුරු කොරියාව තවත් බැලස්ටික් මිසයිල දෙකක් අත්හදා බලා තිබෙනවා. උතුරු කොරියාවේ නැගෙනහිර වෙරළ තීරයේ දී මෙම අත්හදා බැලීම් සිදු කර ඇති බවයි දකුණු කොරියා රජය පවසන්නේ. උතුරු සහ දකුණු කොරියා හමුදාවන් එකිනෙකාට අනතුරු අඟවා ගැනීම සඳහා වෙඩි තබා ගැනීම් සිදු කර දින 4කට පසු මෙම මිසයිල දෙක අත්හදා බලා තිබෙනවා.  දකුණු කොරියාව දින 12 ක යුද අභ්‍යාසයක් ක්‍රියාත්මක කළ අතර 12 වන දිනයේ දී මෙම කෙටි දුර මිසයිල දෙක අත්හදා බැලීමට උතුරු කොරියා හමුදාව කටයුතු කර තිබෙනවා. ඉදිරි සතියේ දී දකුණු කොරියා සහ ඇමරිකා හමුදා එක් ව ගුවන් යුද අභ්‍යාසයක් ද සිදු කිරීමට නියමිතයි.   ", "URL": "https://www.itnnews.lk/2023/10/05/442910/", "Category": "ජාත්‍යන්තර පුවත්", "Parent URL": null}