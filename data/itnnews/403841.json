{"Source": "ITN news", "Timestamp": "மார்ச் 25, 2022 10:48", "Headline": "தொட்டலங்க கஜிமா தோட்டத்தில் ஏற்பட்ட தீ விபத்து தொடர்பில் விரிவான விசாரணைகள்", "News Content": "கொழும்பு தொடலங்க பகுதியில் உள்ள குடியிருப்பு தொகுதியொன்றில் ஏற்பட்ட தீ பரவலில் 21 வீடுகள் முழுமையாக தீக்கிரையாகியுள்ளன. இந்த சம்பவம் நேற்று நள்ளிரவு 12.30 அளவில் இடம்பெற்றுள்ளதாக பொலிஸார் தெரிவிக்கின்றனர். கொழும்பு தீயணைப்பு பிரிவுக்கு சொந்தமான 2 தீயணைப்பு இயந்திரங்களை பயன்படுத்தி தீ கட்டுப்பாட்டுக்குள் கொண்டுவரப்பட்டுள்ளது. தீ விபத்தினால் எந்தவொரு உயிர் சேதமோ அல்லது காயங்களோ ஏற்படவில்லை. தீ பரவியமைக்கான காரணம் இதுவரை கண்டறியப்படாத நிலையில், பொலிஸார் விசாரணைகளை ஆரம்பித்துள்ளனர். ", "URL": "https://www.itnnews.lk/2023/10/05/403841/", "Category": "Breaking News,அண்மைய செய்திகள்,தேசிய செய்திகள்,முதன்மை செய்தி", "Parent URL": null}