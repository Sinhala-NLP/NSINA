{"Source": "ITN news", "Timestamp": "මාර්තු 28, 2023 15:16", "Headline": "අනුරාධපුරයෙන් වී මෙට්‍රික් ටොන් 7,600කට අධික තොගයක් රජයෙන් දැනටමත් අරන්", "News Content": "රජය මඟින් ගොවි ජනතාවගේ වී මිලදී ගැනීම මේ දිනවල සිදුවනවා. අනුරාධපුර දිස්ත්‍රික්කයේ එම කටයුතු සාර්ථකව සිදුකෙරෙන බවයි දිස්ත්‍රික් ලේකම් ජේ එම් ජේ කේ ජයසුන්දර මහතා පවසන්නේ. ගොවීන්ගෙන් සහතික මිලට වී මිලදී ගැනීම අනුරාධපුර දිස්ත්‍රික්කය තුළ සාර්ථකව සිදුවන අතර මේ වනවිට මෙට්‍රික් ටොන් 7,600කට අධික වී තොගයක් මිලදී ගෙන ඇති අතර දිස්ත්‍රික් ලේකම් ජේ එම් ජේ කේ ජයසුන්දර මහතා සඳහන් කළා. ඒ වෙනුවෙන් වැයකර ඇති මුදල රුපියල් මිලියන 768 ක්. මෙසේ මිලදී ගන්නා වී තොග සහල් බවට පත්කර දිස්ත්‍රික්කයේ අඩු ආදායම් ලාභී පවුල් 140,000කට ලබාදීමට නියමිතයි. වී තොග අලෙවි කර ගැනීමට අවස්ථාව සලසාදීම සම්බන්ධයෙන් ප්‍රදේශයේ ගොවි ජනතාව රජයට තම ප්‍රසාදය පළකළා. ", "URL": "https://www.itnnews.lk/2023/10/05/471472/", "Category": "Breaking News,දේශීය පුවත්", "Parent URL": null}