{"Source": "ITN news", "Timestamp": "අගෝස්තු 5, 2023 18:02", "Headline": "ගොවීන් සමනළ වැව ජලාශය අසල විරෝධතාවක", "News Content": "ගොවීන් පිරිසක් සමනල වැව ජලාශය අසලට පැමිණ විරෝධතාවක නිරතවීමත් සමග ජලාශය ආශ්‍රිත ප්‍රදේශයේ ආරක්ෂාවට පොලිස් විශේෂ කාර්ය බළකාය යොදවා තිබෙනවා. උඩවලව ජලාශයේ සක්‍රීය ජල ධාරිතාව ඊයේ දිනයේ පැවතියේ සියයට එකයි දශම හතරක් ලෙසටයි. අද දිනයේ එය තවදුරටත් පහත බසිමින් සියයට එකටත් වඩා අඩු වුණා. ඒ අනුව අදින් පසුව ගොවිතැන් හා අනෙකුත් අවශ්‍යතා වෙනුවෙන් උඩවලව ජලාශයෙන් ජලය නිකුත් කිරීමට හැකියාවක් නැති බවයි ජලාශය භාර ඉංජිනේරු සුජීව ගුණසේකර මහතා පවසන්නේ. ගොවීන් පිරිසක් සමනළ වැව ජලාශය අසලට පැමිණ අද විරෝධතාවක නිරත වුණා. උඩවලව  ජලාශයට ප්‍රමාණවත් ජල ධාරිතාවක් සමනළ වැවෙන් මුදා හරින ලෙසට ඉල්ලමින් ඔවුන් මෙම විරෝධතාවේ නිරත වුණා. විරෝධතාවත් සමග ආරක්ෂාව වෙනුවෙන් පොලිස් විශේෂ කාර්ය බළකාය යෙදවීමටයි කටයුතු කෙරුණේ.     ", "URL": "https://www.itnnews.lk/2023/10/05/505744/", "Category": "දේශීය පුවත්", "Parent URL": null}