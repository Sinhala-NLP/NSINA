{"Source": "ITN news", "Timestamp": "அக்டோபர் 7, 2022 12:48", "Headline": "தேசிய கொள்கை மற்றும் பொருளாதார நிலைப்படுத்தலுக்காக இரு உபகுழுக்களுக்கு உறுப்பினர்கள் நியமனம்..", "News Content": "தேசிய கொள்கை மற்றும் பொருளாதார நிலைப்படுத்தலுக்காக இரு உபகுழுக்களுக்கு உறுப்பினர்கள் நியமிக்கப்பட்டுள்ளனர். தேசிய சபை, உபகுழுக்களுக்கான உறுப்பினர்களை பெயரிட்டுள்ளது. சபாநாயகர் மஹிந்த யாப்பா அபேவர்தன தலைமையில் , தேசிய சபையின் இரண்டாவது அமர்வு நேற்று பிற்பகல் இடம்பெற்றதாக பாராளுமன்ற தொடர்பாடல் திணைக்களம் அறிவித்துள்ளது. குறுகிய, நடுத்தர மற்றும் நீண்டகால தேசிய கொள்கைகளை வகுப்பதற்காகவும், பொருளாதார நிலைப்படுத்தலுக்கான இணக்கப்பாடுகளை எட்டவும் உபகுழுக்கள் அமைக்கப்பட்டுள்ளன. பவித்ரா வன்னியாராச்சி, சாகர காரியவசம், வஜிர அபேவர்தன, அசங்க நவரட்ண, மனோ கணேசன், ரோஹித அபேகுணவர்தன, அலி சப்ரி ரஹீம், பழனி திகாம்பரம், ரவூப் ஹக்கீம், ஹாபிஸ் நசீர் அஹமட், நாமல் ராஜபக்ஷ, ஜோன்ஸ்டன் பெர்ணாண்டோ ஆகியோர் தேசிய கொள்கையை வகுப்பதற்கான உபகுழுவுக்கு பெயரிடப்பட்டுள்ளனர். இதேவேளை பொருளாதார நிலைப்படுத்தலுக்கான உபகுழுவுக்கு சிவநேசதுறை சந்திரகாந்தன், வஜிர அபேவர்தன, அசங்க நவரட்ண, ரிஷாட் பதூர்தீன், பழனி திகாம்பரம், பாட்டலி சம்பிக்க ரணவக்க, சிசிர ஜயகொடி, மருதபாண்டி ராமேஸ்வரன், மனோ கணேசன், டிரான் அலஸ், ஹாபிஸ் நசீர் அஹமட் மற்றும் ஏ எல் எம் அதாவுல்லா போன்றோர் நியமிக்கப்பட்டுள்ளனர். இதேவேளை இரு உபகுழுக்களும் நாளை கூடவுள்ளன. ", "URL": "https://www.itnnews.lk/2023/10/05/439291/", "Category": "Breaking News,அண்மைய செய்திகள்", "Parent URL": null}