{"Source": "ITN news", "Timestamp": "අගෝස්තු 17, 2021 14:22", "Headline": "නවසීලන්තයට යළි කොරෝනා අවධානම මතුවෙයි", "News Content": "නවසීලන්තයට යළිත් කොරෝනා වයිරසයේ අවධානම මතුව තිබෙනවා. ඒ එරට විශාලම නගරයෙන් කොරෝනා ආසාදිතයෙකු හමුවීමත් සමඟයි. නවසීලන්තයේ විශාලම නගරය වන ඔක්ලන්ඩ් නගරයෙන් කොරෝනා වයිරසය ආසාදනය වු පුද්ගලයෙකු හමු වුණා. එසේ ආසාදිතයෙකු හමුවී ඇත්තේ මාස 6කට පසුවයි. ඒ සමඟම එරට සෞඛ්‍ය අංශ සෞඛ්‍ය නිතී දැඩි කර ඇති බව වාර්තා වනවා. ජනතාවට සෑම විටම මුඛ ආවරණ පළදින ලෙසයි උපදෙස් ලබා දී ඇත්තේ. කෙසේවෙතත් හදුනාගත් ආසාදිතයා පිළිබඳව වැඩිදුර තොරතුරු සොයා බලන බව  ඒරට සෞඛ්‍ය අංශ සඳහන් කරනවා. මේ වන විටත් ආසාදිතයාගේ ආශ්‍රිතයින් නිරෝධායනය සඳහා යොමු කර තිබෙනවා.  නවසීලන්තයෙන් කොරෝනා ආසාදිතයින් 2,500 දෙනෙකු පමණක් වාර්තා වු අතර මරණ 26ක් පමණක් සිදු ව තිබෙනවා.         ", "URL": "https://www.itnnews.lk/2023/10/05/356652/", "Category": "ජාත්‍යන්තර පුවත්", "Parent URL": null}