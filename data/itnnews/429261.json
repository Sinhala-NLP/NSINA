{"Source": "ITN news", "Timestamp": "ஆகஸ்ட் 16, 2022 12:38", "Headline": "உள்நாட்டில் தயாரிக்கப்பட்ட 3 வகையான மருந்துகள் சந்தைக்கு..", "News Content": "புதிதாக 3 வகை மருந்துகள் உள்நாட்டில் தயாரிக்கப்பட்டு சந்தைக்கு விநியோகிக்கப்பட்டுள்ளன. மேலும் 50 வகையான மருந்துகளை தயாரிப்பதே தமது இலக்கு என அரச மருந்தாக்கற் கூட்டுதாபனம் தெரிவித்துள்ளது. குறித்த புதிய 3 வகையான மருந்துகளும் ரத்மலானையிலுள்ள அரச மருந்தாக்கற் கூட்டுதாபன வளாகத்தில் வைத்தே சந்தைக்கு விநியோகிக்கப்பட்டது. தைரொக்சின் குறைப்பாட்டிற்கு வழங்கப்படும் மருந்து மற்றும் அமிலத்தன்மைக்கென வழங்கப்படும் இரு மருந்துகளை சந்தைக்கு விநியோகிக்க நடவடிக்கை எடுக்கப்பட்டது. நாட்டின் மருந்து தேவையில் நூற்றுக்கு 40 வீதத்தை உள்நாட்டில் உற்பத்தி செய்யும் வேலைத்திட்டம் தற்போது முன்னெடுக்கப்பட்டுள்ளது. அதில் 20 வீதமான இலக்கை அடைந்துள்ளதாக அமைச்சர் கெஹலிய ரம்புக்வெல்ல தெரிவித்துள்ளார். மருந்துகளை இறக்குமதி செய்வதற்கென செலவிடப்படும் பெருமளவான நிதியை இதன் ஊடாக மீதப்படுத்த முடிந்துள்ளதாகவும் அமைச்சர் சுட்டிக்காட்டினார். இந்நிலையில் இது மருந்து உற்பத்தி துறையில் உயர்ந்தப்பட்ச வெற்றியென அரச மருந்தாக்க கூட்டுதாபனத்தின் தலைவர் வைத்தியர் உத்பல இந்திரவங்ச தெரிவித்துள்ளார். நாட்டுக்கு ஒரு வருடத்திற்கு தேவையான மருந்துகளில் 3 ஆயிரத்து 40 மில்லியன் மருந்து வில்லைகள் கூட்டுதாபனத்தின் ஊடாக தயாரிக்கப்படுவதாக அவர் குறிப்பிட்டார். ", "URL": "https://www.itnnews.lk/2023/10/05/429261/", "Category": "Breaking News,அண்மைய செய்திகள்,தேசிய செய்திகள்", "Parent URL": null}