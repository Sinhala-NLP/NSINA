{"Source": "ITN news", "Timestamp": "செப்டம்பர் 28, 2021 13:13", "Headline": "பாரியளவில் முன்னெடுக்கப்பட்ட தங்க கடத்தல் முறியடிப்பு..", "News Content": "பாரியளவில் முன்னெடுக்கப்பட்ட தங்க கடத்தல் செயற்பாட்டை சுங்கத்திணைக்கள அதிகாரிகள் முறியடித்துள்ளனர். போலி வர்த்தக பெயரை பயன்படுத்தி விமான பொதிகள் சேவை பிரிவினூடாக குறித்த தங்க கடத்தல் இடம்பெற்றுள்ளது. அவை டுபாயிலிருந்து, வாகன உதிரிப்பாகங்கள் மற்றும் கோப்பி அரைப்பதற்கான இயந்திரங்களென குறிப்பிட்டு, பொதியிடப்பட்டு இறக்குமதி செய்யப்பட்டுள்ளன. அவற்றில் சூட்சுமமான முறையில் சுமார் 220 மில்லியன் ரூபா பெறுமதியான தங்கம் கடத்தப்பட்டுள்ளதாக சுங்கத்திணைக்களம் தெரிவித்துள்ளது. சம்பவத்தோடு தொடர்புபட்ட இரண்டு சந்தேக நபர்களும் கைதுசெய்யப்பட்டுள்ளனர். ", "URL": "https://www.itnnews.lk/2023/10/05/365574/", "Category": "Breaking News,தேசிய செய்திகள்", "Parent URL": null}