{"Source": "ITN news", "Timestamp": "දෙසැම්බර් 7, 2022 13:12", "Headline": "වර්තමානයට ගැලපෙන ලෙස සමූපකාර සේවාව වෙනවස් විය යුතුයි", "News Content": "පවත්නා ආර්ථික අර්බුධයට පිලියම් යෙදීමේදී සමූපකාර කේෂ්ත්‍රයද යොදා ගන්නා බව රාජ්‍ය අමාත්‍ය ලසන්ත අලගියවන්න මහතා ප්‍රකාශ කරනවා. ඒ අනුව වර්තමානයට ගැලපෙන ලෙස සමූපකාර සේවාව වෙනවස් විය යුතු බවයි ඒ මහතා කියා සිටින්නේ. දිවයිනේ දැවැන්තම සමූපකාර සමිතියක් වන අත්තනගල්ල විවිධ සේවා සමූපකාර සමිතිය සංවිධාන කළ උත්සවයකට එක්වෙමින් ඒ මහතා මේ බව කියා සිටියා. බස්නාහිර පළාත් කාර්ය සාධන තරගාවලියේදී රිදී සම්මානය හිමිකර ගත් මෙම සමුපකාර සමිතියට අදාළ සම්මානය මෙහිදී පිරිනැමුනා. අත්තනගල්ල විවිධ සේවා සමූපකාර සමිතියේ සභාපති හේමන්ත නාගොඩවිතාන මහතා එම සම්මානය ලබා ගත්තා.දිවුලපිටිය සමූපකාර සමිතියට ද මෙහිදී සම්මාන හිමි වුණා.පාර්ලිමේන්තු මන්ත්‍රීවරුන් වන උපුල් මහේන්ද්‍ර , කෝකිලා ගුණවර්ධන, අත්තනගල්ල ප්‍රාදේශීය සභාවේ සභාපති ප්‍රියන්ත පුෂ්පකුමාර, බස්නාහිර පළාත් සමූපකාර කොමසාරිස් රුවිනි විජේවික්‍රම යන මහත්ම මහත්මීන් ඇතුළු පිරිසක් මෙම අවස්ථාවට සහභාගී වුණා.අත්තනගල්ල විවිධ සේවා සමූපකාර සමිතියේ විශිෂ්ඨ සේවාවක් සිදු කරන සේවක සේවිකාවන් ඇගයීම ද මෙහිදී සිදු කෙරුණා. ", "URL": "https://www.itnnews.lk/2023/10/05/449523/", "Category": "Breaking News,දේශීය පුවත්", "Parent URL": null}