{"Source": "ITN news", "Timestamp": "අප්‍රේල් 11, 2021 11:48", "Headline": "ගම සමඟ පිළිසඳර වැඩසටහනේදී ලබාදුන් පොරොන්දුවක් ඵල දරයි", "News Content": "ජනාධිපති ගෝඨාභය රාජපක්ෂ මැතිතුමාගේ ගම සමග පිළිසදරක් වැඩසටහනේ දී ලබාදුන් තවත් පොරොන්දුවක් වව්නියාව ප්‍රදේශයේ දී ඵල දැරුවා. වව්නියාව බෝගස්වැව ප්‍ර දේශයේ පසුගියදා පැවති ගම සමග පිළිසදරක් වැඩසටහනේ දී ජනතාව ඉල්ලා සිටියේ තමන්ගේ කෘෂි භෝග මිලදී ගැනීමේ මධ්‍යස්ථානයක් ඉදිකර දෙන ලෙසයි. මෙම ප්‍ර දේශයේ පවුල් දස දහසකට වැඩි සංඛ්‍යාවක් කෘෂිකර්මයෙන් ජීවත් වන අතර ඔවුන්ගේ අස්වනු අලෙවි කර ගැනීමේ දැඩි ගැටලුවක් දීර්ඝ කලක් මුළුල්ලේ පැවැත්වුණා. නව මධ්‍යස්ථානය මගින් වස විස නොමැති කෘෂි භෝග මිලදී ගැනීම සිදුවනවා. උදු, සෝයා, බඩඉරිගු ඇතුලු භෝග වර්ග රැසක් මිලදී ගැනීම ඊයේ සිට ආරම්භ වූයේ වව්නියාව දිස්ත්‍රික් ලේකම් එස් එම් සමන් බන්දුලසේන මහතාගේ ප්‍රධානත්වයෙන්.     ", "URL": "https://www.itnnews.lk/2023/10/05/331122/", "Category": "දේශීය පුවත්", "Parent URL": null}