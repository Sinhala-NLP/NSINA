{"Source": "ITN news", "Timestamp": "දෙසැම්බර් 20, 2022 12:39", "Headline": "භාණ්ඩ වර්ග 10ක ආනයන තහනම ඉවතට", "News Content": "භාණ්ඩ වර්ග දහයක ආනයන සීමා ඉවත් කිරීමට රජය පියවර ගෙන තිබෙනවා. භාණ්ඩ ආනයනය සීමා කළ මාස තුනක කාලයේදී ඇමෙරිකා ඩොලර් මිලියන 1211 ක් ඉතිරි කර ගැනීමට හැකිවූ බවයි රාජ්‍ය අමාත්‍ය රංජිත් සියඹලාපිටිය මහතා පවසන්නේ. රට මුහුණ දී ඇති විනිමය ගැටලුවට විසදුම් ලෙස ආනයන වියදම් සීමා කිරීමට රජය පියවර ගනු ලැබුවා. 2020 වසරේදී මෙරට ආනයන වියදම ඇමෙරිකා ඩොලර් මිලියන 16055ක් වූ අතර 2021 වසරේ එය ඇමෙරිකා ඩොලර් මිලියන 20637 ක් ලෙසයි දැක්වුණේ. පසුගිය අගෝස්තු 23 වනදා භාණ්ඩ 1445ක ආයනය සීමා කිරීමට රජය පියවර ගත්තා. එම සීමා පැනවූ දිනයේ සිට නොවැම්බර් 23 වනදා දක්වා වූ මාස තුනක කාලය තුල ඇමෙරිකා ඩොලර් මිලියන 1211ක් ඉතිරිකර ගැනීමට රජයට හැකියාව ලැබුණා.       ", "URL": "https://www.itnnews.lk/2023/10/05/451315/", "Category": "Breaking News,නවතම පුවත්", "Parent URL": null}