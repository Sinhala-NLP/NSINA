{"Source": "ITN news", "Timestamp": "දෙසැම්බර් 8, 2021 09:52", "Headline": "බේරුවල වෙරළ තීරයේ දී සිදුවූ පුද්ගල ඝාතනය සම්බන්ධයෙන් සැකකරුවෙකු අත්අඩංගුවට", "News Content": "බේරුවල වෙරළ තීරයේ දී සිදුවූ පුද්ගල ඝාතනය සම්බන්ධයෙන් සැකකරුවෙකු අත්අඩංගුවට ගෙන තිබෙනවා. ඒ අනුව මියගිය පුද්ගලයාගේ අනන්‍යතාව ද තහවුරු වුණා. බේරුවල මාගල්කන්ද වෙරළ තීරයේ තිබී පුද්ගල මළ සිරුරක් සොයා ගැණුනේ පසුගිය තුන්වනදායි. පොලීසිය කළ විමර්ශනවලදී සැකකරුවෙකු අත්අඩංගුවට ගැණුනා. ඔහුගෙන් කළ ප්‍රශ්න කිරීම්වලදී අදාළ ඝාතනය තමන් සිදුකළ බව පිළිගෙන තිබෙනවා. ඒ අනුව මෙලෙස මියගොස් ඇත්තේ බදුරලිය ප්‍රදේශයේ පදිංචි 40 හැවිරිදි අයෙක්. සැකකරු ද එම ප්‍රදේශයේම පදිංචිකරුවෙක්. පෞද්ගලික ආරවුලක් මත ඝාතනය සැළසුම් සහගතව සිදුකර ඇති බවයි හෙළිවුණේ. සැකකරු එම පුද්ගලයා යතුරුපැදියකින් බේරුවල වෙරළ තීරයට රැගෙනවිත් මෙම ඝාතනය සිදුකර තිබෙනවා. ඒ සඳහා යොදාගත් තියුණු ආයුධය ද සඟවා තිබියදී සොයාගැණුනා. සැකකරු අද දින කළුතර මහේස්ත්‍රාත් අධිකරණයට ඉදිරිපත් කිරීමට නියමිතයි.       ", "URL": "https://www.itnnews.lk/2023/10/05/381414/", "Category": "Breaking News,දේශීය පුවත්", "Parent URL": null}