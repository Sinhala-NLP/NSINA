{"Source": "ITN news", "Timestamp": "අගෝස්තු 25, 2021 13:25", "Headline": "ජපානයේ ප්‍රදේශ රැසක සංචරණ සීමා දීර්ඝ කෙරේ", "News Content": "කොරෝනා වයිරසයේ ඩෙල්ටා ප්‍රභේදය ශිඝ්‍රයෙන් පැතිර යාමත් සමඟ ජපානයේ ප්‍රදේශ රැසක සංචරණ සීමා දීර්ඝ කිරීමට එරට බලධාරීන් පියවර ගෙන තිබෙනවා. ජපානයේ ප්‍රාන්ත 13 ක කොරෝනා වයිරසය ප්‍රබලව ව්‍යාප්ත වීම හේතුවෙන් මෙලෙස සංචරණ සීමා තර කර තිබෙනවා. ඒ අනුව සැප්තැම්බර් 12 වන දා දක්වා එම ප්‍රාන්තවල සංචරණ සීමා ක්‍රියාත්මකයි. ඊයේ දිනයේ දී ජපානයෙන් නව ආසාදිතයින් 21,500 දෙනෙකු හමු වී ඇති අතර මරණ 42ක් සිදු ව තිබෙනවා. මේ වන විට ජපානයෙන් හඳුනාගෙන ඇති සමස්ත ආසාදිතයින් සංඛ්‍යාව මිලියන එකයි දශම තුනයි හතරක්. සිදු ව ඇති මරණ සංඛ්‍යාව 15,700ක්.     ", "URL": "https://www.itnnews.lk/2023/10/05/358322/", "Category": "ජාත්‍යන්තර පුවත්", "Parent URL": null}