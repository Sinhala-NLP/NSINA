{"Source": "ITN news", "Timestamp": "අගෝස්තු 15, 2022 13:48", "Headline": "නුවරඑලියේ සංචාරයට සති අන්තයේදී විශාල පිරිසක්", "News Content": "පසුගිය සති අන්ත දිර්ඝ නිවාඩුවට නුවරඑලියට දේශීය සංචාරකයන් විශාල පිරිසක් පැමිණ සිටි බව නුවරඑලිය සංචාරක නිකේතන හිමියන් පවසනවා. පසුගිය 11 වනදා සිට ඊයේ (14) දක්වා සංචරකයන් පැමිණි බවත්, දිගු කාලයක් සංචාරකයන් නොපැමිණිම නිසා වසා දමා තිබු සංචාරක නිකේතන සහ සංචාරක හෝටල් කාමරවලට විශාල ඉල්ලුමක් තිබූ බවයි සංචාරක නිකේතන හිමියන් සඳහන් කළේ. මේ දිනවල නුවරඑලියේ සංචාරය කිරිම සඳහා සුදුසු කාලගුණ තත්ත්වයක්ද පවතිනවා. කොවිඩ් 19 වසංගතය හේතුවෙන් නුවරඑලියට කාලයක් තිස්සේ දෙස් විදෙස් සංචාරකයන් පැමිණීමේ විශාල අඩුවක් පැවතුණා. කොවිඩ් වසංගත තත්ත්වය පහව යාමත් සමග ආර්ථික අර්බුධය හේතුවෙන් ඉන්ධන ලබාගැනිමට පැවති බාධාවන් නිසා නුවරඑලිය සංචාරක කර්මාන්තය සම්පුර්ණයෙන්ම පාහේ කඩා වැටි තිබුණා.   ", "URL": "https://www.itnnews.lk/2023/10/05/429074/", "Category": "Breaking News,දේශීය පුවත්", "Parent URL": null}