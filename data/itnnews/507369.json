{"Source": "ITN news", "Timestamp": "අගෝස්තු 11, 2023 15:22", "Headline": "සිතමු තීරු ලිපි කෘතිය එළිදැක්වෙයි", "News Content": "පාර්ලිමේන්තු මන්ත්‍රි ඉමිතියාස් බාකීර් මාකාර් මහතා විසින් රචිත සිතමු තීරු ලිපි කෘතිය කොළඹ දී එළිදැක්වුණා. ඉමිතියාස් බාකීර් මාකාර් මහතා විසින් ඉරිදා ජාතික පුවත්පතකට ලියන ලද සිතමු නම් වූ තීරු ලිපි පෙළ කෘතියක් ලෙස එළිදැක්වීම ආරාධිතයන් රැසකගේ සහභාගීත්වයෙන් සිදු කෙරුණා. අග්‍රාමාත්‍ය දිනේෂ් ගුණවර්ධන, කතානායක මහින්ද යාපා අබේවර්ධන,  විපක්ෂ නායක සජිත් ප්‍රේමදාස මහතා ඇතුළු මැති ඇමතිවරුන් රැසක් මෙම අවස්ථාවට එක්ව සිටියා. සිතමු තීරු ලිපි සංග්‍රහය කතුවරයා අතින් ආරාධිතයන් වෙත ප්‍රධානය කෙරුණා.       ", "URL": "https://www.itnnews.lk/2023/10/05/507369/", "Category": "දේශීය පුවත්,රස බර", "Parent URL": null}