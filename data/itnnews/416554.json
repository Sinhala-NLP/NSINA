{"Source": "ITN news", "Timestamp": "ජූනි 11, 2022 16:42", "Headline": "කැළණිවැලි දුම්රිය මාර්ගයට නව දුම්රියක්", "News Content": "කැළණිවැලි දුම්රිය මාර්ගයේ වග දුම්රිය ස්ථානයෙන් ආරම්භ කර කොළඹ කොටුව දක්වා ධාවනය වන නව දුම්රියක් ලබන 15වනදා ආරම්භ කරන බව අමාත්‍ය ආචාර්ය බන්දුල ගුණවර්ධන මහතා පවසනවා. පාසල් දරුවන් සහ කාර්යාල සේවකයන්ගේ පහසුව ඉලක්ක කර ගනිමින් මෙම නව දුම්රිය ධාවනය කෙරෙනු ඇති. ඉන්ධන අර්බුදය මෙන්ම මහාමාර්ග තුළ පවතින තදබදය සැලකිල්ලට ගනිමින් වැඩපිළිවෙල ක්‍රියාත්මක කෙරෙනවා. අමාත්‍ය ආචාර්ය බන්දුල ගුණවර්ධන මහතා වග දුම්රිය ස්ථානයේ අද විශේෂ නිරීක්ෂණ චාරිකාවක නිරත වුණා. නැවතී ඇති කැළණිවැලි විදුලි දුම්රිය ව්‍යාපෘතිය නැවත සක්‍රිය කිරීමට කටයුතු යොදන බවද අමාත්‍යවරයා මෙහිදී කියා සිටියා. මෙම අවස්ථාවට ප්‍රවාහන හා මහාමාර්ග අමාත්‍යාංශයේ ලේකම් ආර් ඩබ්ලිව් ආර් ප්‍රේමසිරි,  දුම්රිය සාමාන්‍යාධිකාරී ධම්මික ජයසුන්දර යන මහත්වරුන් පිරිසක් ද එක්වුණා.     ", "URL": "https://www.itnnews.lk/2023/10/05/416554/", "Category": "දේශීය පුවත්", "Parent URL": null}