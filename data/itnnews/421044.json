{"Source": "ITN news", "Timestamp": "ජූලි 4, 2022 11:01", "Headline": "බැස්ටියන් මාවත ද්විත්ව ඝාතනයේ ප්‍රධාන සැකකරු පොලිස් වෙඩි පහරින් මරුට", "News Content": "පසුගිය දා බැස්ටියන් මාවතේ දී පුද්ගලයන් දෙදෙනෙකු ඝාතනය කිරීමේ සිද්ධීයේ ප්‍රධාන සැකකරු පොලිස් වෙඩි පහරින් මිය ගියා. ගම්පහ බෙම්මුල්ල බටේපොළ ප්‍රදේශයේ දී පොලිසිය සහ අපරාද කල්ලි සාමාජිකයෙකු අතර අද අලුයම වෙඩි හුවමාරුවක් සිදුව තිබෙනවා. එම වෙඩි හුවමාරුවෙන් අදාල පුද්ගලයා මිය ගිය බවයි පොලිසිය පවසන්නේ. ඔහු ඉහළ විතානගේ ජෝශප් කුමාර නොහොත් ඇල්පිටියේ ජෝශා නැමැති අපරාධ රැසකට සම්බන්ධ සැකකරුවෙකු බව පොලිසිය සදහන් කරනවා. මොහු ගම්පහ ඉහළගම ප්‍රදේශයේ සැගව සිටින බවට පොලිසියට තොරතුරක් ලැබී තිබුණා. ඒ අනුව කොළඹ අපරාධ කොට්ඨාශයේ නිලධාරීන් අද අලුයම එම නිවස ආසන්නයේ රැකවල්ලා සිටිය දී  යතුරුපැදියකින් පැමිණි සැකකරු පොලිස් නිලධාරීන් දැක ආපසු යාමට සැරසෙද්දී පොලිසිය ඔහු ලුහුබැද තිබෙනවා. බටපොල දළුපොත වෙල් යාය අසල දී ඔහු යතුරුපැදිය අතහැර දිවගොස් වෙල්යායක සැගව සිට ටී පනස් හය ගිනි අවියකින් පොලිසිය දෙසට වෙඩි පහර කිහිපයක් එල්ල කර තිබෙනවා. පොලිසිය එල්ල කල ප්‍රතිප්‍රහාරවලින් සැකකරු මිය ගොස් ඇති බවයි පොලිසිය පවසන්නේ. සැකකරු එල්ල කල වෙඩි පහර කිහිපයක් පොලිස් නිලධාරීන් පැමිණි වෑන් රථයට වැදී අතර කිසිදු පොලිස් නිලධාරියෙකුට තුවාල සිදුවි නැහැ. සැකකරු මියගිය ස්ථානයේ තිබී ටී පනස් හය අවියක් ගමන් බෑගයක් සහ හිස් වැසුමක් පොලිසිය මගින් සොයා ගැනුනා. මොහු මාකදුරේ මදුෂ් නැමැති අපරාධ කල්ලි සාමාජිකයා සමග එක්ව කටයුතු කර ඇති අතර පසුව හරක්කටා නැමැති අපරාධකල්ලි සාමාජිකයා සමග එක්ව අපරාධ රැසක් සිදුකර ඇති බව පොලිසිය පවසනවා. පසුව මොහු ඉන්දියාවට පලා ගොස් සිටිය දී පසුගිය මාර්තු මාසයේ ගනේගොඩ සංජීව නැමැති අපරාධකල්ලි සාමාජිකයා විසින් ලංකාවට ගෙන්වා ඇති බවයි විමර්ශනවලින් හෙළිව ඇත්තේ.   ", "URL": "https://www.itnnews.lk/2023/10/05/421044/", "Category": "Breaking News,දේශීය පුවත්", "Parent URL": null}