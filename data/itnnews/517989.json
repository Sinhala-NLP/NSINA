{"Source": "ITN news", "Timestamp": "සැප්තැම්බර් 23, 2023 15:33", "Headline": "පින්නවල සහ කිතුල්ගල සංචාරක කළාප දියුණු කිරිම සම්බන්ධයෙන් විශේෂ සාකච්ඡාවක්", "News Content": "පින්නවල අලි සංරක්ෂණාගාරයේ සිටින අලින් හිංසනයට ලක්වීම අවම කිරීමට පියවර ගත යුතු බව සබරගමු පළාත් ආණ්ඩුකාර නවීන් දිසානායක මහතා පවසනවා. පින්නවල සහ කිතුල්ගල ප්‍රදේශවල සංචාරක කර්මාන්තයේ ප්‍රවර්ධනය වෙනුවෙන් ඒකාබද්ධ සැලැස්මක් සකස් කිරිමට සබරගමු පළාත් සංචාරක අමාත්‍යාංශය පියවර ගනිමින් සිටිනවා. ඒ පිළිබදව මූලික සාකච්ඡාවක් සබරගමුව පලාත් ආණ්ඩුකාර නවීන් දිසානායක මහතාගේ ප්‍රධානත්වයෙන් පැවැත්වුණා. මෙම අවස්ථාවට සබරගමු පළාත් සංචාරක අමාත්‍යාංශයේ නිලධාරීන් ඇතුළු පිරිසක් එක්ව සිටියා. මේ අතර පින්නවල අලි සංරක්ෂණාගාරයේ සංචාරයක නිරතවෙමින් ආණ්ඩුකාරවරයා හස්ති භාරකරුවන්ගේ ගැටලු පිළිබදවද විමසීමක් සිදුකළා.     ", "URL": "https://www.itnnews.lk/2023/10/05/517989/", "Category": "දේශීය පුවත්", "Parent URL": null}