{"Source": "ITN news", "Timestamp": "මැයි 25, 2022 09:02", "Headline": "වාහන තුනක් එකිනෙක ගැටීමෙන් එක් අයෙකු ජිවිතක්ෂයට", "News Content": "පැල්මඩුල්ල පාතකඩ ප්‍රදේශයේදී වාහන තුනක් එකිනෙක ගැටීමෙන් එක් අයෙකු මියගොස් තවත් හතර දෙනෙකු තුවාල ලැබුවා. කොළඹ බදුල්ල ප්‍රධාන මාර්ගයේ පැල්මඩුල්ල පාතකඩ ප්‍රදේශයේදී කුඩා ලොරි රථයක් පෞද්ගලික බස් රථයක් හා ත්‍රීරෝද රථයක් එකිනෙක ගැටීමෙන් අනතුර සිදු වුණා. රත්නපුර දෙසට ගමන් කරමින් තිබූ ලොරි රථය ප්‍රතිවිරුද්ධ දිශාවෙන් පැමිණි බස් රථයේ ගැටී ඇති බවයි පොලීසිය පවසන්නේ. ලොරි රථයට පසුපසින් පැමිණි ත්‍රීරෝද රථයද පාලනයෙන් ගිලිහී ලොරි රථයේ ගැටී තිබෙනවා. අනතුර සම්බන්ධයෙන් වැඩිදුර පොලිස් පරීක්ෂණ ක්‍රියාත්මකයි.     ", "URL": "https://www.itnnews.lk/2023/10/05/413036/", "Category": "Breaking News,දේශීය පුවත්", "Parent URL": null}