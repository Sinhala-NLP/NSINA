{"Source": "ITN news", "Timestamp": "ஆகஸ்ட் 2, 2021 13:22", "Headline": "டெவோன் நீர்வீழ்ச்சியில் வீழ்ந்து காணாமல்போன பெண் சடலமாக மீட்பு", "News Content": "டெவோன் நீர்வீழ்ச்சியில் வீழ்ந்து காணாமல்போன பெண் ஒருவரின் சடலம் மீட்கப்பட்டுள்ளது. நீர்வீழ்ச்சியின் கீழ்ப்பகுதியே நீரில் மிதந்துகொண்டிருந்த நிலையில் சடலம் மீட்கப்பட்டுள்ளதாக திம்புள்ளை பத்தனை பொலிஸார் தெரிவித்துள்ளனர். கடந்த 6 தினங்களுக்கு முன்னர் டெவோன் நீர்வீழ்ச்சியில் இருந்து கீழே விழுந்து காணாமல் போன 55 வயதான பெண் ஒருவரே இவ்வாறு சடலமாக மீட்கப்பட்டுள்ளார். அவர் பத்தனை நகர் பகுதியை சேர்ந்த மலர்விழி எனும் பெண் என தெரியவந்துள்ளது. சடலத்தை உறவினர்கள் அடையாளம் காணப்பட்டுள்ளனர். எனினும் சடலம் மோசமான நிலையில் இருப்பதாக பொலிஸார் தெரிவித்துள்ளனர். இதேவேளை கடந்த மாதம் 18ஆம் திகதி யுவதி ஒருவர் டெவோன் நீர்வீழ்ச்சியில் இருந்து கீழே விழுந்து காணாமல் போயுள்ள நிலையில் அவர் தொடர்பில் எந்தவொரு தகவலும் கிடைக்கப்பெறவில்லை. திம்புளை பத்தனை பொலிஸார் மேலதிக விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/353757/", "Category": "Breaking News,அண்மைய செய்திகள்,தேசிய செய்திகள்", "Parent URL": null}