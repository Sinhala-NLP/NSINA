{"Source": "ITN news", "Timestamp": "ජූනි 25, 2023 12:16", "Headline": "අපේ දේවල් ගිනි තිබ්බට අපි අලු මතින් නැගිටිනවා – ජොන්ස්ටන් ප්‍රනාන්දු", "News Content": "ශ්‍රී ලංකා පොදුජන පෙරමුණේ සෙංකඩගල ආසන බලමණ්ඩල රැස්වීම පැවැත්වුණා. රාජ්‍ය අමාත්‍ය ශාන්ත බණ්ඩාර මහතා මෙහිදී ප්‍රකාශ කළේ ශ්‍රී ලංකා පොදුජන පෙරමුණ යළි ශකතිමත් පක්ෂයක් බවට පත්කිරීමට සියලු දෙනා කැපවීමෙන් ක්‍රියාකරන බවයි. පොදුජන පෙරමුණේ කලාවැව ආසන බලමණ්ඩල රැස්වීම පැවැත්වුණේ පාර්ලිමේන්තු මන්ත්‍රී එස් එම් චන්ද්‍රසේන මහතාගේ ප්‍රධානත්වයෙන්. කලාවැව ආසන සංවිධායක එස් එම් රංජිත් මහතා මෙම රැස්වීම සංවිධානකර තිබුණා. රාජ්‍ය අමාත්‍ය සනත් නිශාන්ත, පාර්ලිමේන්තු මන්ත්‍රී තිස්ස කුට්ටිආරච්චි , පොදුජන පෙරමුණේ මහ ලේකම් පාර්ලිමේන්තු මන්ත්‍රී සාගර කාරියවසම් යන මහත්වරුන් ඇතුළු පිරිසක් මෙම අවස්ථාවට එක්වුණා.     ", "URL": "https://www.itnnews.lk/2023/10/05/494720/", "Category": "Breaking News,දේශීය පුවත්", "Parent URL": null}