{"Source": "ITN news", "Timestamp": "ජනවාරි 31, 2022 15:36", "Headline": "ලාස් වේගාස් නගරයේ සිදු වූ රිය අනතුරකින් 9 දෙනෙකු ජීවිතක්ෂයට", "News Content": "ඇමෙරිකාවේ ලාස් වේගාස් නගරයේ සිදු වූ රිය අනතුරකින් පුද්ගලයින් නව දෙනෙකු ජීවිතක්ෂයට පත් වුණා. ඇමෙරිකාවේ ලාස් වේගාස් නගරයේ උතුරු ප්‍රදේශයේයි මෙම අනතුර සිදුව ඇත්තේ. මෝටර් රථ හයක් එකිනෙකට ගැටී ඇති අතර අධික වේගය අනතුරට හේතු වී තිබෙනවා. පුද්ගලයින් හයදෙනෙකු තුවාල ලබා රෝහල්ගත කර ඇති බවයි පොලිසිය සදහන් කරන්නේ. ඉන් එක් අයෙකුගේ තත්ත්වය බරපතළ බවද සදහන්. මියගිය පිරිස අතරට කුඩා දරුවන්ද අයත් වනවා. සිද්ධිය සම්බන්ධයෙන් පුළුල් විමර්ශනයක් ආරම්භ කර ඇති බවයි ඇමෙරිකාවේ ප්‍රවාහන දෙපාර්තමේන්තුව නිවේදනය කරන්නේ.         ", "URL": "https://www.itnnews.lk/2023/10/05/392408/", "Category": "ජාත්‍යන්තර පුවත්", "Parent URL": null}