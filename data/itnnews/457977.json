{"Source": "ITN news", "Timestamp": "ජනවාරි 27, 2023 17:19", "Headline": "මානව හිමිකම් කොමිසමේ සාමාජිකයන් ගෙන ඇති ක්‍රියාමාර්ගවලට එරෙහිව නීතිමය පියවර", "News Content": "විදුලි කප්පාදුව සම්බන්ධයෙන් මානව හිමිකම් කොමිසමේ සාමාජිකයන් ගෙන ඇති ක්‍රියාමාර්ගවලට එරෙහිව ගත හැකි නීතිමය පියවර සම්බන්ධයෙන් උපදෙස් ලබාගෙන ඇති බව අමාත්‍ය කංචන විජේසේකර මහතා පවසනවා. මානව හිමිකම් කොමිසමේ සාමාජිකයන් සම්බන්ධයෙන් විදුලිබල ක්ෂේත්‍රයේ බලධාරීන් මේ වන විට නීති අංශ වෙතින් විධිමත් උපදෙස් ලබාගැනීමක් සිදුකර තිබෙනවා. ඊට අදාළ ලිඛිත කරුණු මේ වන විට ගොනුකර ඇති බවද අමාත්‍ය කංචන විජේසේකර මහතා සඳහන් කළා. සිද්ධිය සම්බන්ධයෙන් ජනාධිපතිවරයාද දැනුවත් කිරීමට කටයුතු කළ බවයි අමාත්‍යවරයා නිකුත් කළ ට්විටර් පණිවුඩයක දැක්වෙන්නේ. මානව හිමිකම් කොමිසම සමඟ සාකච්ඡා පැවැත්වූ නිලධාරීන්ට සිරගත කරන බවට තර්ජනය කිරීම ඔස්සේ ලේඛන දෙකකට අත්සන් ලබාගෙන ඇතිබවට අමාත්‍යාංශ ලේකම්වරයා තමන්ට දැනුම් දී ඇතිබවද අමාත්‍යවරයා ට්විටර් පණිවුඩයේ දක්වා තිබෙනවා.     ", "URL": "https://www.itnnews.lk/2023/10/05/457977/", "Category": "Breaking News,දේශීය පුවත්", "Parent URL": null}