{"Source": "ITN news", "Timestamp": "ජූනි 28, 2023 15:43", "Headline": "විදුහල්පති සේවයේ තුන්වන ශ්‍රේණිය සඳහා බඳවා ගැනීම් සිදු කිරීම වළක්වාලමින් නියෝගයක්", "News Content": "නව තරග විභාගයක් නොපවත්වා 2019 සීමිත තරග විභාගය පදනම් කරගෙන ශ්‍රි ලංකා විදුහල්පති සේවයේ තුන්වන ශ්‍රේණිය සඳහා බඳවා ගැනීම් සිදු කිරීම වළක්වාලමින් ශ්‍රේෂ්ඨාධිකරණය අතුරු තහනම් නියෝගයක් නිකුත් කළා. දෙවන ශ්‍රේණියේ ගුරුවරයෙකු වන පූජ්‍ය බුද්දං කෝට්ටේ සුමනචන්ද්‍ර හිමියන් ගොනු කළ මූලික අයිතිවාසිකම් පෙත්සමක් විභාගයට අවසර දෙමින් ත්‍රිපුද්ගල විනිසුරු මඩුල්ලකුයි මෙම නියෝගය නිකුත් කළේ. අදාළ විභාගය සමත් වූ තුන්දහස් අටසිය අසූ එක් දෙනෙකුගෙන් එක්දහස් නවසිය දහඅට දෙනෙකුට පත්වීම් ලබා දී තිබෙනවා. මේ අතර පුරප්පාඩු 4718 ක් පිරවීමට අධ්‍යාපන අමාත්‍යාංශය නව ගැසට් නිවේදනයක් නිකුත් කර ඇති බව පෙත්සමේ සඳහන්. ඉන් සෙසු අපේක්ෂකයන්ට අසාධාරණයක් සිදුවන බවයි පෙත්සම්කරු පවසන්නේ. පෙත්සම නොවැම්බර් 6 වනදා යළි කැඳවීමට නියමිතයි. ", "URL": "https://www.itnnews.lk/2023/10/05/495660/", "Category": "දේශීය පුවත්", "Parent URL": null}