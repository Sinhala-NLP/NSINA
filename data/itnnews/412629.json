{"Source": "ITN news", "Timestamp": "මැයි 22, 2022 13:02", "Headline": "මුම්බායි ඉන්දියන්ස් කණ්ඩායමට කඩුලු 5ක ජයක්", "News Content": "පන්දුවාර 20 යි 20 ඉන්දියන් ප්‍රීමියර් ලීග් ක්‍රිකට් තරගාවලියේ දිල්ලි කැපිටල්ස් සහ මුම්බායි ඉන්දියන්ස් කණ්ඩායම් අතර පැවැති තරගයෙන් කඩුලු 5 ක ජයක් අත්කර ගැනීමට මුම්බායි ඉන්දියන්ස් කණ්ඩායම සමත් වුණා. මුලින්ම පන්දුවට පහරදුන් දිල්ලි කැපිටල්ස් කණ්ඩායම නියමිත පන්දුවාර 20 අවසානයේදී කඩුලු 7 ක් දැවී ලකුණු 159 ක් රැස්කළා. රොව්මන් පවෙල් ලකුණු 43 යි. රිෂාබ් පන්ත් ලකුණු 39 යි. පිළිතුරු ඉනිම ක්‍රීඩා කළ මුම්බායි ඉන්දියන්ස් කණ්ඩායම පන්දුවාර 19 යි පන්දුවක් අවසානයේදී කඩුලු 5 කට ලකුණු 160 ක් ලබාගනිමින් ජයග්‍රහණය වාර්තා කළා. මුම්බායි ඉන්දියන්ස් කණ්ඩායම වෙනුවෙන් විශිෂ්ඨ ඉනිමක් ක්‍රීඩා කළ ඉෂන් කිෂන් ලකුණු 48 ක් රැස්කළා. මාධ්‍යයට අදහස් දක්වමින් දිල්ලි කැපිටල්ස් කණ්ඩායමේ නායක රිෂබ් පන්ත් සදහන් කළේ තමන්ට සිදුවූ අඩුපාඩු සකස් කරගනිමින් ඉදිරි තරගවලට මුහුණදීමට සූදානම් බවයි. මෙම තරගාවලිය තුළදී තම කණ්ඩායම හොදින් පන්දු යැවීමේ නිරත වුවද මෙම තරගයේ දෙවන භාගයේදී පන්දු යැවීමේ අංශය දුර්වලවූ බවයි ඔහු සදහන් කළේ. මෙම තරගාවලිය තුලදී බොහෝ ක්‍රීඩකයන්ගේ ක්‍රීඩා විලාසය අධ්‍යයනය කළ බැවින් හොද සැලැස්මක් යටතේ තරග කිරීමට හැකිවූ බව මුම්බායි ඉන්දියන්ස් කණ්ඩායමේ නායක රෝහිත් ෂර්මා මාධ්‍යයට කියා සිටියා.   ", "URL": "https://www.itnnews.lk/2023/10/05/412629/", "Category": "ක්‍රිකට්,ක්‍රීඩා", "Parent URL": null}