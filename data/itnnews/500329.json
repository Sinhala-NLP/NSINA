{"Source": "ITN news", "Timestamp": "ජූලි 16, 2023 17:59", "Headline": "ශ්‍රී ලංකාවට තවත් රන් හා රීදි පදක්කම් දෙකක්", "News Content": "තායිලන්තයේ බැංකොක් නුවර පැවැත්වෙන 25 වන ආසියානු මලල ක්‍රීඩා ශූරතාවලියේදී තවත් රන් හා රිදී පදක්කම්  දිනා ගැනීමට ශ්‍රී ලංකා ක්‍රීඩක ක්‍රීඩිකාවන් සමත්වී තිබෙනවා. ඒ අනුව පිරිමි මීටර් 400X4 නව ශ්‍රී ලංකා වාර්තාවක් පිිහිටුවමින් රන් පදක්කම දිනා ගැනීමට ශ්‍රී ලංකා ක්‍රීඩකයන් සමත්වූ අතර ඔවුන් තරගය නිම කිරීම සඳහා ගතවූ කාලය 3:01:56 ක්. මේ අතර කාන්තා මීටර් 400X4 තරගයේ නව ශ්‍රී ලංකා වාර්තාවක් පිහිටුවමින් රිදී පදක්කම දිනා ගැනීමට ශ්‍රී ලංකා ක්‍රීඩිකාවන් සමත් වූ අතර තරගය නිම කිරීම සඳහා 3:33:27 ක කාලයක් ගතවී තිබෙනවා. ", "URL": "https://www.itnnews.lk/2023/10/05/500329/", "Category": "Breaking News,ක්‍රීඩා,දේශීය පුවත්", "Parent URL": null}