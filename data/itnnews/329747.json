{"Source": "ITN news", "Timestamp": "අප්‍රේල් 4, 2021 16:46", "Headline": "පොලොන්නරුව දිස්ත්‍රික්කයෙන් වී මෙට්ට්‍රික් ටොන් 4459 ක් මිලදී ගැනේ", "News Content": "රජයේ වී මිලදි ගැනීමේ වැඩසටහන යටතේ පොලොන්නරුව දිස්ත්‍රික්කයෙන් පමණක් වී මෙට්ට්‍රික් ටොන් 4459 ක් මිලදී ගෙන ඇති බව දිස්ත්‍රික් ලේකම් ඩබ්ලිව් ඒ ධර්මසිරි මහතා පවසනවා. රජය ඒ සදහා වැය කර ඇති මුදල රුපියල් මිලියන 160 ක්. පෞද්ගලික අංශය සමග තරගකාරී ලෙස වී මිලදී ගැනීමේ වැඩපිලිවෙළ රජය සාර්ථකව ක්‍රියාත්මක කරනවා. ඒ අනුව වී අලෙවි මණ්ඩලය පොලොන්නරුව දිස්ත්‍රික්කයෙන් පමණක් වී මෙට්ට්‍රික් ටොන් 4459 ක් මිලදී ගෙන තිබෙනවා. ඒ හේතුවෙන් ගොවි ජනතාවට කිසිදු අපහසුවකින් තොරව වී අලෙවි කර ගැනීමේ අවස්ථාව උදා වී ඇති බවයි දිස්ත්‍රික් ලේකම්වරයා පෙන්වා දෙන්නේ.           ", "URL": "https://www.itnnews.lk/2023/10/05/329747/", "Category": "Breaking News,දේශීය පුවත්", "Parent URL": null}