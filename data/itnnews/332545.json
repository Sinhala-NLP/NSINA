{"Source": "ITN news", "Timestamp": "අප්‍රේල් 20, 2021 15:13", "Headline": "විජයදාස රාජපක්ෂගේ පුතා අත්අඩංගුවට", "News Content": "පාර්ලිමේන්තු මන්ත්‍රී විජයදාස රාජපක්‍ෂ මහතාගේ පුත් රඛිත රාජපක්‍ෂ පොලීසිය අත්අඩංගුවට ගෙන තිබෙනවා. රාජගිරිය වැලිකඩ ප්‍රදේශයේදී සිදු වූ රිය අනතුරක් සම්බන්ධයෙනුයි ඔහු අත්අඩංගුවට ගෙන තිබෙන්නේ. රාජගිරිය වැලිකඩ ප්‍රදේශයේදී රිය අනතුර සිදුව තිබෙන්නේ ඊයේ රාත්‍රී 10.30ට පමණයි. අනතුර සිදුවන අවස්ථාවේ රඛිත රාජපක්‍ෂ මෝටර් රථය පදවාගෙන ගොස් ඇති අතර එහි තවත් 4 දෙනෙකු සිට තිබෙනවා. මෙම මෝටර් රථය ජිප් රථයක ගැටීමෙන් අනතුර සිදුව ඇති අතර 4 දෙනෙකු ඉන් තුවාල ලැබුවා. රිය අනතුරෙන් පසු කොළඹ ජාතික රෝහලට ඇතුළත්ව සිටි අවස්ථාවේයි රඛිත රාජපක්‍ෂ අත්අඩංගුවට ගෙන තිබෙන්නේ. අනතුර සිදුවන අවස්ථාවේ ඔහු බීමත්ව සිටියේ ද යන්න පිළිබද පරික්‍ෂණ සිදු කරන බව පොලීසිය ප්‍රකාශ කළා.         ", "URL": "https://www.itnnews.lk/2023/10/05/332545/", "Category": "Breaking News,දේශීය පුවත්", "Parent URL": null}