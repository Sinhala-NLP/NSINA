{"Source": "ITN news", "Timestamp": "නොවැම්බර් 22, 2021 12:08", "Headline": "තවත් ෆයිසර් එන්නත් මාත්‍රා තොගයක් දිවයිනට", "News Content": "ෆයිසර් එන්නත් මාත්‍රා තවත් තොගයක් අද අලුයම දිවයිනට රැගෙන එනු ලැබුවා. එම ප්‍රමාණය මාත්‍රා ලක්ෂ 15 ක් පමණ වනවා. අද අළුයම කටුනායක ගුවන් තොටුපොලින් දිවයිනට රැගෙන ආ ෆයිසර් එන්නත් මාත්‍රා තොගයේ බර කිලෝග්‍රෑම් 5055 ක් පමණ වනවා. නෙදර්ලන්තයේ ඇම්ස්ටර්ඩෑම් නුවර සිට ඩුබායි වෙත ද අනතුරුව එහි සිට ශ්‍රී ලංකාවට ද මෙම එන්නත් තොගය ප්‍රවාහනය කර තිබුණා. ඒවා අධි ශීතකරණ පහසුකම් යටතේ ඖෂධ නීතිගත සංස්ථාව වෙත ප්‍රවාහනය කෙරුණා. ඊයේ දිනයේ දී 16563 දෙනෙකුට එන්නත් ලබාදී තිබෙනවා. මේ වනවිට කුමන හෝ එන්නතක එක් මාත්‍රාවක් ලබාගෙන ඇති සංඛ්‍යාව 15911983ක්.\n13707519 දෙනෙකු මාත්‍රා දෙකම ලබාගෙන තිබෙනවා. මාත්‍රා තුනම ලබාගත් සංඛ්‍යාව 265383ක්. මේ අතර  රත්නපුර රක්වාන පොලිසියේ නිලධාරීන් 28 දෙනෙකුට කොරෝනා වැළදී ඇති බව රක්වාන මහජන සෞඛ්‍ය පරීක්ෂකවරයා පවසනවා. රථ වාහන අංශයේ ස්ථානාධිපති සහ සුළු පැමිණිලි අංශයේ ස්ථානාධිපති ද ඒ අතර වන බවයි ඔහු පවසන්නේ.   ", "URL": "https://www.itnnews.lk/2023/10/05/377736/", "Category": "Breaking News,දේශීය පුවත්", "Parent URL": null}