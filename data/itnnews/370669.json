{"Source": "ITN news", "Timestamp": "ඔක්තෝබර් 21, 2021 09:46", "Headline": "ඉන්දු – නේපාල දේශසීමාවේ ගං වතුරෙන් මියගිය සංඛ්‍යාව 100 ඉක්මවයි", "News Content": "ඉන්දියා සහ නේපාල දේශසීමාව ආශ්‍රිත කලාපයේ ඇතිවූ ගංවතුර හේතුවෙන් මියගිය සංඛ්‍යාව 100 ඉක්මවා ගොස් තිබෙනවා. ඉන්දියාවේ උත්තර්කාන්ත් සහ නේපාලයේ ප්‍රදේශ රැසක් අඛණ්ඩව ඇදහැලුණු වර්ෂාවත් සමඟ ඇතිවූ ගංවතුර හේතුවෙන් බලපෑමට ලක්වී තිබෙනවා. සියයකට වැඩි පිරිසක් අතුරුදන් වී ඇති බවද වාර්තා වනවා. දේපොළ  සහ වගාබිම් රැසක් ද විනාශ වී ඇති බවයි පැවසෙන්නේ. ප්‍රදේශ රැසක විදුලි සැපයුම ඇනහිට ඇති අතර දෛනික ජන ජීවිතය මුලුමනින්ම අඩාල වී තිබෙනවා. විපතට පත්වූවන්ට සහන සැළසීමේ කටයුතු තවදුරටත් සිදුවනවා.     ", "URL": "https://www.itnnews.lk/2023/10/05/370669/", "Category": "ජාත්‍යන්තර පුවත්", "Parent URL": null}