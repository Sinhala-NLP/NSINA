{"Source": "ITN news", "Timestamp": "පෙබරවාරි 12, 2023 12:25", "Headline": "සොරා ගත් ත්‍රී රෝද රථයක් යොදා ගනිමින් නිවසක් කොල්ලකෑ පුද්ගලයින් පස් දෙනෙකු අත්අඩංගුවට", "News Content": "කොල්ලකන ත්‍රී රෝද රථයක් යොදා ගනිමින් බණ්ඩාරගම ගැලනිගම ප්‍රදේශයේ නිවසක් කොල්ලකෑ පුද්ගලයින් පස් දෙනෙකු පොලිසිය අත්අඩංගුවට ගෙන තිබෙනවා. තියුණු ආයුධ සමඟ අදාළ නිවසට කඩා වැදුණු කොල්ලකරුවන් නිවැසියන් බැද දමා රන් භාණ්ඩ ඇතුලු දේපළ කොල්ල කා තිබෙන බවයි පොලිසිය සඳහන් කරන්නේ. සැකකරුවන් කොල්ලකන ලද රුපියල් ලක්ෂ 25කට ආසන්න රන් ආභරණ විදුලි උපකරණ ඇතුලු අනෙකුත් භාණ්ඩ සැකකරුවෙකුගේ නිවසක් පිටුපස වළදමා තිබිය දී පොලිසිය සොයා ගෙන තිබෙනවා. කොල්ලකරුවන් නිවසට පැමිණි අවස්ථාවේ දී නිවෙස් හිමියාට කඩුවක පිටපැත්තෙන් පහරදීම නිසා ඔහුගේ වම් අත ආබාධයට ලක්වී තිබෙනවා. කොල්ල කෑම සම්බන්ධයෙන් අත්අඩංගුවට ගත් ප්‍රධාන සැකකරු අදාළ නිවසේ ඉදිකිරීම් කටයුතු සිදුකළ පේදරේරුවකු වන බවත් පොලිසිය අනාවරණය කර ගෙන තිබෙනවා. ", "URL": "https://www.itnnews.lk/2023/10/05/460435/", "Category": "දේශීය පුවත්", "Parent URL": null}