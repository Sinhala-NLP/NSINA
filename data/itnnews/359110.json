{"Source": "ITN news", "Timestamp": "අගෝස්තු 29, 2021 17:52", "Headline": "ඇමරිකානුවන් ඇෆ්ගනිස්ථානයෙන් ඉවත් වීමත් සමඟ ගැටුම් උග්‍ර වීමේ ලකුණු", "News Content": "ඇෆ්ගනිස්ථානයේ සිටින ඇමරිකානුවන් ඉවත් කරගැනීමේ  වැඩපිළිවෙළේ අවසන් දිනය අදයි.ත්‍රස්තවාදීන්ගෙන් අද දිනයේ දී ප්‍රහාරයක් එල්ල වීමේ අවදානමක් ඇති බවට බුද්ධි අංශ අනාවරණය කිරීම නිසා ඇෆ්ගනිස්ථානයේ සිටින සියලු ඇමරිකානුවන් ආරක්ෂිත පියවර ගන්නා ලෙසට ජනාධිපති ජෝ බයිඩන් දැනුම්දීමක් සිදු කර තිබුණා. පසුගිය සති දෙකක කාලය තුළදී පුද්ගලයන් එක් ලක්ෂ දස දහසකට වැඩි සංඛ්‍යාවක් ඇෆ්ගනිස්ථානයෙන් ගුවන් මගින් ඉවත් කර ගැනීමට හැකි වී තිබෙනවා. විවිධ රටවල් සිය පුරවැසියන් සහ හමුදා කණ්ඩ ඉවත් කර ගැනීමට මෙහිදී කටයුතු කළා. මහා බ්‍රිතාන්‍ය යේ අවසන් හමුදා කණ්ඩායම රාජ්‍ය තාන්ත්‍රිකයන් සහ නිලධාරීන් සමඟ පිටව යාම සිදුකළ බවයි බ්‍රිතාන්‍ය මාධ්‍ය වාර්තා කළේ. මේ වනවිටත් ඇෆ්ගනිස්ථානයේ කාබුල් ගුවන් තොටුපොලේ සිය ගණනක ජනතාවක් රටින් පිටත්වීමේ අරමුණ ඇතිව රැඳී සිටිනවා. ඇමරිකා හමුදාව කාබුල් ගුවන් තොටුපොලෙන් පිටව ගිය පසු එහි බලය ලබා ගැනීමට තලෙයිබාන් කණ්ඩායම් සූදානමින් සිටින බවයි එරටින් ලැබෙන වාර්තා සඳහන් කරන්නේ. ඇමරිකා හමුදාව ඇෆ්ගනිස්ථානයේ ඉවත් වීමත් සමඟ විවිධ සටන්කාමී කණ්ඩායම් අතර තවදුරටත් ගැටුම් ඇතිවීමේ අවදානමක් මතුවී තිබෙනවා. තලෙයිබාන් සංවිධානය පවසන්නේ අයි එස් සටන්කාමීන් දැනටමත් ඇෆ්ගනිස්ථානය තුළ ක්‍රියාත්මක අතර ඉදිරියේ දී ප්‍රධාන ප්‍රහාර කිහිපයක් ඔවුන් එල්ල කරනු ඇති බවයි.   ", "URL": "https://www.itnnews.lk/2023/10/05/359110/", "Category": "Breaking News,ජාත්‍යන්තර පුවත්", "Parent URL": null}