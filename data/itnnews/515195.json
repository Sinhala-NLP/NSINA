{"Source": "ITN news", "Timestamp": "සැප්තැම්බර් 11, 2023 13:56", "Headline": "නයිල් ගංගාව හරස් කර හැදූ වේල්ල ගැන විරෝධතා", "News Content": "ඉතියෝපියාව නයිල් ගඟ හරස් කර ඉදිකර ඇති වේල්ලට ඊජිප්තු ඇතුලු රටවල් රැසක් විරෝධය පළ කරනවා. නිල් නයිල් ගංගාව හරස් කර ජල විදුලිය නිපදවීම සදහා ඉදිකර ඇති වේල්ල දැඩි මතභේදයකට තුඩු දී තිබෙනවා. 2011 වසරේ දී එහි ඉදි කිරීම් ආරම්භ කළ අතර මේ සදහා ඩොලර් බිලියන 4.2ක මුදලක් වැයකර තිබෙනවා. එහි සිව්වන සහ අවසාන කොටස ජලයෙන් පිරවීමේ කටයුතු මේ වන විට සිදුකර ඇති බවයි ඉතියෝපියා අග්‍රාමාත්‍ය අභි අහමඩ් ප්‍රකාශ කළා. කෙසේ වෙතත් 2022 වසරේ සිට විදුලිය නිපදවීම ආරම්භ කළ මෙම ව්‍යාපෘතිය හේතුවෙන් ඉතියෝපියාවට පහළ රටවලට නයිල් ජලය නිසි පරිදි නොලැබෙන බවටයි චෝදනා එල්ල වන්නේ. එමගින් උත්පාදනය කරන විදුලි ප්‍රමාණය මෙගා වොට් 6000කට අධිකයි. ", "URL": "https://www.itnnews.lk/2023/10/05/515195/", "Category": "ජාත්‍යන්තර පුවත්", "Parent URL": null}