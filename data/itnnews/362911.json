{"Source": "ITN news", "Timestamp": "செப்டம்பர் 16, 2021 13:33", "Headline": "சுகாதார, வைத்திய நிபுணர்களின் பரிந்துரை நாளை ஜனாதிபதியிடம் கையளிப்பு..", "News Content": "சுகாதார – வைத்திய நிபுணர்களின் பரிந்துரை நாளைய தினம் ஜனாதிபதியிடம் கையளிக்கப்படுமென இராணுவ தளபதி ஜெனரல் ஷவேந்த்ர சில்வா தெரிவித்துள்ளார். எதிர்வரும் 21ம் திகதி நாடு சுகாதார கட்டுப்பாடுகளுடன் திறக்கப்படுவதற்கான சாத்தியங்கள் காணப்படுகின்றன. இந்நிலையில் ஜனாதிபதி தலைமையில் நாளை கூடவுள்ள கொவிட் கட்டுப்பாட்டு செயலணி கூட்டத்தில் சுகாதார வைத்திய அதிகாரிகளின் பரிந்துரை ஜனாதிபதியிடம் கையளிக்கப்படும். நடைமுறையிலுள்ள தனிமைப்படுத்தல் ஊரடங்கை நீக்குவது தொடர்பிலும் அரசாங்கம் ஆராய்ந்து வருகிறது. எனினும் நாடு திறக்கப்படுவதற்கு முன் வலுவான சுகாதார வழிமுறைகளை நடைமுறைப்படுத்த வேண்டுமென சுகாதார தரப்பினர் தெரிவித்துள்ளனர். அதற்கமைய அவர்களின் பரிந்துரைகள் சுகாதார பணிப்பாளரிடம் கையளிக்கப்பட்டுள்ளது. நாளைய தினம் சுகாதார பணிப்பாளரினால் ஜனாதிபதியிடம் பரிந்துரைகள் கையளிக்கப்பட்டு அதற்கமையவே தீர்மானங்கள் எடுக்கப்படுமென இராணுவ தளபதி ஜெனரல் ஷவேந்த்ர சில்வா தெரிவித்தார். ", "URL": "https://www.itnnews.lk/2023/10/05/362911/", "Category": "Breaking News,அண்மைய செய்திகள்,தேசிய செய்திகள்", "Parent URL": null}