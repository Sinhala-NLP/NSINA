{"Source": "ITN news", "Timestamp": "ஜூன் 30, 2021 13:05", "Headline": "போதைப்பொருள் வர்த்தகரான அஞ்சுவின் சகாவான மத்தா கைது..", "News Content": "போதைப்பொருள் வர்த்தகரான அஞ்சு என்பவரின் சகாவென கூறப்படுகின்ற மத்தா எனும் சந்தேக நபர் கைதுசெய்யப்பட்டார். கல்கிஸ்ஸ கல்தமுல்ல பகுதியில் கல்கிஸ்ஸ பொலிசாரால் சந்தேக நபர் கைதுசெய்யப்பட்டார். மதுசங்க சில்வா எனும் இவர் அங்குலான பகுதியில் பல குற்றச்செயல்களுடன் தொடர்புபட்டவர் என தெரிவிக்கப்படுகிறது. அத்துடன் போதைப்பொருள் தொடர்பாகவும் தேடப்பட்டு வந்த சந்;தேக நபராகவும் இவர் காணப்படுகின்றார். துபாயில் மறைந்துள்ளதாக கூறப்படுகின்ற அஞ்சு என்பவரின் வர்த்தக நிலையம் மீது துப்பாக்கி சூடு நடாத்திய சம்பவம் குறித்தும் இவர் மீது குற்றம் சுமத்தப்பட்டுள்ளது. அத்துடன் கம்பஹா பொலிசாரால் மற்றுமொரு குற்றச்செயல்களுடன் தொடர்புபட்ட ஒருவர் கைதுசெய்யப்பட்டார். இவரிடம் மேற்கொள்ளப்பட்ட விசாரணைகளுக்கு அமைய மினுவாங்கொட பகுதியில் மறைத்து வைக்கப்பட்டிருந்த ரி 56 ரக துப்பாக்கியின் பாகங்கள் கண்டெடுக்கப்பட்டன. இவர் ஒன்றரை மாதங்களுக்கு முன்னர் பிணையில் விடுதலை செய்யப்பட்டிருந்தார். அத்துடன் பல கொள்ளைச் சம்பவங்களுடனும் இவர் தொடர்புபட்டுள்ளதாக பொலிசார் தெரிவிக்கின்றனர். ", "URL": "https://www.itnnews.lk/2023/10/05/346222/", "Category": "Breaking News,தேசிய செய்திகள்", "Parent URL": null}