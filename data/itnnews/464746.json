{"Source": "ITN news", "Timestamp": "මාර්තු 2, 2023 15:34", "Headline": "පාරිභෝගිකයින් අතරටම ගොස් විදුලි ගැටලු විසඳීමේ ජංගම සේවාවක්", "News Content": "පාරිභෝගිකයින් අතරටම ගොස් විදුලි ගැටලු විසඳීමේ ජංගම සේවාවක් විදුලිබල මණ්ඩලය ආරම්භ කළා. හැටන් කොටගල මේෆීල්ඩ් වතුයායෙන් ආරම්භ කෙරුණු මෙම වැඩසටහන නම්කර තිබුණේ විදුලි ගැටලු පාමුලට යනුවෙනුයි. මෙවැනි වැඩසටහනක් ක්‍රියාත්මකව ඇත්තේ පළමුවරට බවයි සඳහන් වන්නේ. ගිනිගත්හේන ප්‍රාදේශීය විදුලි ඉංජිනේරු කමල් දයාරත්න සහ හැටන් විදුලි පාරිභෝගික සේවා මධ්‍යස්ථානයේ විදුලි අධිකාරී නිහාල් සමරකෝන් යන මහත්වරුන්ගේ ප්‍රධානත්වයෙන් ව්‍යාපෘතිය ක්‍රියාත්මක කෙරුණා. විදුලි මනු දෝෂ , දිරාපත්වූ විදුලි කණු මාරු කිරීම , නව විදුලි සබඳතා ලබාදී ඇතුළු ගැටලු රැසක් විසඳීම මෙහිදී ක්‍රියාත්මක කෙරුණා. හැටන් පාරිභෝගික සේවා මධ්‍යස්ථානය යටතේ පාලනය වන සියලු ප්‍රදේශ ආවරණය කරමින් ඉදිරියේ දී මෙවැනි වැඩසටහන් ක්‍රියාත්මක කිරීමට නියමිතයි.         ", "URL": "https://www.itnnews.lk/2023/10/05/464746/", "Category": "දේශීය පුවත්", "Parent URL": null}