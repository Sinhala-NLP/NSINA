{"Source": "ITN news", "Timestamp": "ජූලි 15, 2022 11:35", "Headline": "ජනාධිපති මන්දිරයේදී ගංජා සුරුට්ටුවක් සමඟ සැකකරුවකු අත්අඩංගුවට", "News Content": "ගංජා සුරුට්ටුවක් සමග සැකකරුවකු කොටුව ජනාධිපති මන්දිරයේදී අත්අඩංගුවට ගෙන තිබෙනවා. මුර සංචාරයේ නිරත පොලිස් විශේෂ කාර්ය බලකායේ නිලධාරීන් මෙම පුද්ගලයා අත්අඩංගුවට ගෙන තිබෙනවා. ජංගම දුරකතන දෙකක් හා රුපියල් 3200 ක් ඔහු සතුව තිබියදී සොයා ගැනුණා. මීරිගම ප්‍රදේශයේ සිට  ඔහු අරගලයට පැමිණ ඇති බවයි පොලීස් විශේෂ කාර්ය බලකාය සදහන් කරන්නේ.  මේ අතර වෛද්‍ය නිර්දේශ මත පමණක් නිකුත් කරන වේදනානාශක ඖෂධ ලග තබාගෙන සිටි පුද්ගලයෙකු අත්අඩංගුවට ගෙන අම්බලන්තොට පොලීසියට භාරදීමට පොලිස් විශේෂ කාර්ය බලකාය ක්‍රියා කළා. වයස අවුරුදු 19 ක පුද්ගලයෙකු වන මොහු හෙරොයින් මත්ද්‍රව්‍යවලට  ඇබ්බැහි වී තිබෙනවා. ", "URL": "https://www.itnnews.lk/2023/10/05/423362/", "Category": "දේශීය පුවත්", "Parent URL": null}