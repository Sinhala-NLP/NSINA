{"Source": "ITN news", "Timestamp": "ජූනි 11, 2021 12:27", "Headline": "ඔක්සි මිටර තොගයක් අත්අඩංගුවට", "News Content": "ඖෂධ නියාමන අධිකාරියේ අනුමැතියකින් තොරව අලෙවි කළ ඔක්සි මිටර තොගයක් අත්අඩංගුවට ගැනීමට පොලිසිය සමත්වුණා. කොළඹ කොටහේන මැසෙන්ජර් වීදියේ මහල් නිවාසයක මෙම භාණ්ඩ අලෙවි කිරීම සිදුකර ඇති බවයි වාර්තා වන්නේ. පානදුර වලාන දූෂණ මර්දන ඒකකය හා ඖෂධ නියාමන අධිකාරිය එක්ව වැටලීම සිදුකළා. ඔක්සි මීටර නමැති මෙම උපකරණ ශරීරයේ ඔක්සිජන් ප්‍රමාණය මැනීම සදහා භාවිත කෙරෙනවා. කොරෝනා වංගතය පැතිර යාමත් සමග ඔක්සි මීටර සදහා ඉහල ඉල්ලුමක් පවතින බවයි පොලිසිය සදහන් කළේ. අත්අඩංගුවට ගත් ඔක්සිමීටර වල වටිනාකම රුපියල් ලක්ෂ තිස්පහකට අධික වනවා.       ", "URL": "https://www.itnnews.lk/2023/10/05/342005/", "Category": "දේශීය පුවත්", "Parent URL": null}