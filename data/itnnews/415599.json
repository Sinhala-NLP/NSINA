{"Source": "ITN news", "Timestamp": "ஜூன் 7, 2022 12:53", "Headline": "ஒன்லைன் முறையில் பணத்தை மோசடி செய்த குழுவின் உறுப்பினர்கள் மூவர் கைது..", "News Content": "கடவத்தை மற்றும் திவுலப்பிட்டிய ஆகிய பகுதிகளில் களஞ்சியசாலைகளை நிறுவி ஒன்லைன் முறையில் பொருட்களை கொள்வனவு செய்து சுமார் 8 கோடி ரூபாவிற்கும் அதிக பணத்தை மோசடி செய்த குழு ஒன்றின் உறுப்பினர்கள் 3 பேர் கைதுசெய்யப்பட்டுள்ளனர். வாடகை அடிப்படையில் 2 வியாபார நிலையங்களை நடத்திச்செல்லும் போர்வையில் களஞ்சியசாலைகளை நடத்தி;ச்சென்று பொருட்களை அவர்கள் ஒன்லைன் முறையில் பெற்றுக்கொண்டுள்ளனர். நாட்டின் பல்வேறு பகுதிகளிலுமுள்ள வர்த்தகர்களை ஏமாற்றி மோசடி செய்யப்பட்டுள்ளதாக களனி குற்றவிசாரணை பிரிவு அதிகாரிகளுக்கு சுமார் 30 முறைப்பாடுகள் கிடைக்கப்பெற்றிருந்த நிலையில் முன்னெடுக்கப்பட்ட விசாரணைகளின் அடிப்படையிலேயே சந்தேக நபர்கள் கைதுசெய்யப்பட்டுள்ளனர். ", "URL": "https://www.itnnews.lk/2023/10/05/415599/", "Category": "Breaking News,தேசிய செய்திகள்", "Parent URL": null}