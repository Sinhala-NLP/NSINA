{"Source": "ITN news", "Timestamp": "සැප්තැම්බර් 13, 2022 09:35", "Headline": "කල්පිටියේ කොහු කර්මාන්ත ශාලාවක ගින්නක්", "News Content": "කල්පිටිය ප්‍රදේශයේ කර්මාන්ත ශාලාවක ඇති වූ ගින්නකින් එම කර්මාන්ත ශාලාව සම්පූර්ණයෙන්ම විනාශයට පත් වුණා. කල්පිටිය පොලිස් වසමේ 35 කණුව නේවි වංගුව ආසන්නයේ පිහිටි කොහු ආශ්‍රිත නිෂ්පාදන කම්හලකයි ඊයේ රාත්‍රියේ මෙම ගින්න ඇතිවුණේ. කර්මාන්ත ශාලාවේ යන්ත්‍ර සූත්‍ර වල අලුත්වැඩියා කටයුත්තක් සිදුකරන අතරතුර දී ගින්න ඇති වූ බව මුලික පරීක්ෂණවල දී හෙලි වුණා. පොලිසිය හා ප්‍රදේශවාසීන් එක්ව ගින්න නිවා දැමීමට මහත් පරිශ්‍රමයක් දැරුව ද දැඩි සුළං තත්වය හේතුවෙන් ගින්න පැතිර ගිය බවයි පොලිසිය පවසන්නේ. ගින්නෙන් සිදු වූ හානිය කොතෙක්ද යන්න මෙතෙක් අනාවරණය වී නැහැ.       ", "URL": "https://www.itnnews.lk/2023/10/05/434547/", "Category": "දේශීය පුවත්", "Parent URL": null}