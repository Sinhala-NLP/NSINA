{"Source": "ITN news", "Timestamp": "ජූනි 25, 2022 18:20", "Headline": "ලබන කන්නයේදී හිඟයකින් තොරව ගොවීන්ට පොහොර", "News Content": "ලබන කන්නයේදී හිඟයකින් තොරව ගොවීන්ට පොහොර ලබාදීමට සැලසුම් කර ඇති බව අග්‍රාමාත්‍ය රනිල් වික්‍රමසිංහ මහතා පවසනවා. පොහොර සහ ගෑස් ගැටලුව පිළිබඳව ෆේස්බුක් සටහනක් තබමින් අග්‍රාමාත්‍යවරයා සඳහන් කරන්නේ මිල පාලනය කිරීම සඳහා ඉන්දීය ණය ආධාර යටතේ සහල් ආයනය කර වෙළෙඳපොළට නිකුත් කිරීමට පියවර ගන්නා බවයි. එමෙන්ම ලෝක බැංකුවෙන් ලබාගන්නා ඇමෙරිකා ඩොලර් මිලියන 70 ක් සහ මෙරට ඇති තවත් ඇමෙරිකා ඩොලර් මිලියන 20ක් යොදවා ගෑස් මෙට්‍රික් ටොන් ලක්ෂයක් ආනයනය කිරීමත් සමඟ පවතින ගෑස් හිඟය සම්පූර්ණයෙන්ම තුරන් කර හැකි බව අග්‍රාමාත්‍යවරයා පෙන්වා දෙනවා.රටතුළ ශක්තිමත් ආර්ථික පදනමක් සකස් කර ගැනීමෙන් පසුව මැතිවරණයක් මගින් ජනතාවට කැමති පක්ෂයකට රටේ පාලනය භාර දිය හැකිබව තවත් ෆේස් බුක් සටහනක් තබමින් අග්‍රාමාත්‍ය රනිල් වික්‍රමසිංහ මහතා කියා සිටිනවා. මෙහිදී වඩාත් සුදුසු 225 දෙනෙකු පාර්ලිමේන්තුවට පත්කර යවන ලෙස අග්‍රාමාත්‍යවරයා අවධාරණය කරනවා. කෙසේ වුවද ඒ සියල්ල ඉටුකර ගත හැකි වන්නේ රට යථා තත්ත්වයට පත්කර ගැනීමෙන් පසුව බව රනිල් වික්‍රමසිංහ මහතා වැඩිදුරටත් කියා සිටිනවා.      ", "URL": "https://www.itnnews.lk/2023/10/05/419210/", "Category": "Breaking News,දේශීය පුවත්", "Parent URL": null}