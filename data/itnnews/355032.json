{"Source": "ITN news", "Timestamp": "අගෝස්තු 6, 2021 15:34", "Headline": "සුසාන භූමි කේන්ද්‍ර කරගනිමින් වටිනා ශාක රෝපණ ව්‍යාපෘතියක්", "News Content": "සුසාන භූමි 34 ක් කේන්ද්‍ර කරගනිමින් වටිනා ශාක රෝපණය කර ඒවා නඩත්තු කිරීමේ විශේෂ ව්‍යාපෘතියක් බියගම ප්‍රදේශයේ ක්‍රියාත්මක වනවා. බියගම ප්‍රාදේශීය සභා බල ප්‍රදේශයේ පොදු සුසාන භූමි 34 ක් පවතිනවා. ඒවායින් වැඩි ප්‍රයෝජනයක් ලබා ගැනීම සදහා වටිනා පැළ වර්ග රෝපණය කිරීමේ ව්‍යාපෘතියක් මාස කිහිපයකට පෙර ආරම්භ කෙරුණා. බියගම ප්‍රාදේශීය සභාවේ සභාපති ආනන්ද ගනේපොල මහතාගේ සංකල්පයකට අනුව ක්‍රියාත්මක මෙම ව්‍යාපෘතිය සදහා පූර්ණ දායකත්වය ලබා දෙන්නේ ප්‍රදේශයේ ව්‍යාපාරිකයෙකු වන නිමල් සුබසිංහ මහතායි. මෙම වන වගාව ආරක්ෂා කිරීම සදහා ඔහුගේ සේවකයින් 6 දෙනෙකු මාසයේ සෑම දිනකම නඩත්තු කටයුතු සිදුකරනවා. බුරුත,  කොස්,  මී,  තේක්ක වැනි ශාක මෙන්ම රඹුටන්,  ජම්බු,   පේර ආදි ශාක ද සුසානභූමිවල රෝපණය කර තිබෙනවා. සුසාන භූමි වල් බිහිවී විවිධ නීති විරෝධී කටයුතු සදහා සුදුසු පරිසරයක් නිර්මාණය කරන ස්ථාන වෙනුවට රටට ඵලදායි මෙම ව්‍යාපෘතිය ආරම්භ කළ බවයි එහි ක්‍රියාකාරීන් පවසන්නේ.       ", "URL": "https://www.itnnews.lk/2023/10/05/355032/", "Category": "දේශීය පුවත්", "Parent URL": null}