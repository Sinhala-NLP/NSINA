{"Source": "ITN news", "Timestamp": "ஜனவரி 5, 2022 10:46", "Headline": "மட்டக்களப்பு சந்திவெளி பகுதியில் இடம்பெற்ற விபத்தில் ஒருவர் ஸ்தளத்தில் உயிரிழப்பு : மற்றொருவர் படுகாயம்", "News Content": "மட்டக்களப்பு சந்திவெளி பகுதியில் இடம்பெற்ற வாகன விபத்தில் ஒருவர் ஸ்தளத்தில் உயிரிழந்ததுடன், மற்றொருவர் படுகாயமடைந்துள்ளார். நேற்றிரவு 7 மணியளவில் முச்சக்கரவண்டியுடன் மோட்டார் சைக்கிள் மோதி விபத்துக்குள்ளாகியது. இச்சம்பவம் இடம்பெற்றபோது அவ்வீதிவழியே சென்ற வாகனமொன்றில் பொருத்தப்பட்டிருந்த பாதுகாப்பு கெமராவில் விபத்து இடம்பெற்ற காட்சிகள்  பதிவாகியிருந்தன. குறுக்கு பாதையிலிருந்து பிரதான வீதிக்கு நுழைந்த முச்சக்கர வண்டியுடன் மோட்;டர் சைக்கிள் மோதியதில் முச்சக்கரவண்டியை செலுத்தியவரே ஸ்தளத்தில் பலியானார். மோட்டார் சைக்கிளை செலுத்தியவர் படுகாயமடைந்த நிலையில், மட்டக்களப்பு போதனா வைத்தியசாலையில் அனுமதிக்கப்பட்டார். சந்திவெளி பகுதியைச் சேர்ந்த 4 பிள்ளைகளின் தந்தையான 68 வயதுடைய நாகப்பன் ராசையா என்பவரே சம்பவத்தில் உயிரிழந்தார். சந்திவெளி பொலிசார் சம்பவம் குறித்து விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/386850/", "Category": "Breaking News,தேசிய செய்திகள்", "Parent URL": null}