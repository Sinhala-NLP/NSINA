{"Source": "ITN news", "Timestamp": "அக்டோபர் 20, 2021 13:19", "Headline": "நீர்க்கொழும்பு கட்டுவ பிரதேசத்தில் விபச்சார விடுதியொன்று சுற்றிவளைப்பு", "News Content": "நீர்க்கொழும்பு பொலிஸ் பிரிவுக்குட்பட்ட கட்டுவ பிரதேசத்தில் விபச்சார விடுதியொன்று சுற்றிவளைக்கப்பட்டுள்ளது. நீர்க்கொழும்பு பொலிஸார் முன்னெடுத்த குறித்த சுற்றிவளைப்பின்போது விபச்சார விடுதியை நடத்திச்சென்ற பெண்ணொருவர் மற்றும் விபச்சார தொழிலில் ஈடுபட்ட மூவர் கைதுசெய்யப்பட்டுள்ளனர். கைதானவர்கள் தங்கொட்டுவ, டயகம, மாதம்பே பகுதிகளை சேர்ந்த 29, 31 மற்றும் 38 வயதுடையவர்களென தெரியவந்துள்ளது. அவர்களை இன்றைய தினம் நீர்க்கொழும்பு நீதவான் நீதிமன்றில் ஆஜர்ப்படுத்த நடவடிக்கை எடுக்கப்பட்டுள்ளது. சம்பவம் தொடர்பில் நீர்க்கொழும்பு பொலிஸார் மேலதிக விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/370566/", "Category": "Breaking News,தேசிய செய்திகள்", "Parent URL": null}