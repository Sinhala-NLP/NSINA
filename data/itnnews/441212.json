{"Source": "ITN news", "Timestamp": "அக்டோபர் 18, 2022 12:23", "Headline": "நீர் நிரம்பிய குழி ஒன்றில் விழுந்து சிறுவர்கள் இருவர் உயிரிழப்பு", "News Content": "நவகமுவ பொலிஸ் பிரிவிற்குட்பட்ட அக்பார்வத்த, துன்ஹந்தஹேன பகுதியில் நீர் நிரம்பியிருந்த குழி ஒன்றில் விழுந்து சிறுவர்கள் இருவர் நீரில் மூழ்கி உயிரிழந்துள்ளனர். அவர்கள் பெரள்களை கொண்டு தயாரிக்கப்பட்ட படகின் உதவியுடன் நீரில் விளையாடிக்கொண்டிருந்த போது அனர்த்தத்திற்கு முகங்கொடுத்துள்ளதாக பொலிஸார் தெரிவித்துள்ளனர். உயிரிழந்தவர்கள் 14 மற்றும் 15 வயதுடைய கொரத்தொட்ட பகுதியை சேர்ந்த பாடசாலை மாணவர்களாவர். சடலங்கள் பிரேத பரிசோதனைக்கென ஐடிஎச் வைத்தியசாலைக்கு எடுத்துச்செல்லப்பட்டுள்ளன. இந்நிலையில் இவ்வாறான ஆபத்தான விளையாட்டுக்களில் ஈடுபடுவதை தவிர்த்துக்கொள்ளுமாறு பொலிஸார் கோரிக்கை விடுத்துள்ளனர். \n ", "URL": "https://www.itnnews.lk/2023/10/05/441212/", "Category": "Breaking News,தேசிய செய்திகள்", "Parent URL": null}