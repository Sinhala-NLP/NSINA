{"Source": "ITN news", "Timestamp": "අප්‍රේල් 26, 2021 17:24", "Headline": "තිරසර සංවර්ධනය අත්පත් කරගන්න ශ්‍රී ලංකාව පැහැදිලි ගමනක – අගමැති කියයි", "News Content": "අග්‍රාමාත්‍ය මහින්ද රාජපක්ෂ මහතා වීඩියෝ තාක්ෂණය ඔස්සේ ආසියා සහ පැසිපික් කලාපය සදහා වන එක්සත් ජාතීන්ගේ ආර්ථික හා සමාජ කොමිසමේ 77 වන සැසිය ඇමතුවා. ශ්‍රී ලංකාව තිරසාර සංවර්ධන ඉලක්ක අත්කරගැනීම සදහා දැඩි කැපවීමකින් කටයුතු කරන බවයි අග්‍රාමාත්‍යවරයා මෙහිදී සදහන් කළේ. ඒ සදහා අන්තර් අමාත්‍යංශ මෙහෙයුම් කමිටුවක් පත් කර ඇති බවද මහින්ද රාජපක්ෂ මහතා සිය පණිවුඩය මගින් සදහන් කළා. ඒ සදහා තමන්ගේ ඍජු නායකත්වය ලබාදී ඇති බවයි අග්‍රාමාත්‍යවරයා සිහිපත් කළේ. මෙරට සංවර්ධනයේ ප්‍රධානතම බලවේගය බවට තරුණ ප්‍රජාව හදුනාගෙන තිබෙනවා. 2021 සිට 2030 දක්වා දශකයක කාල සීමාව නිපුණතා සංවර්ධන දශකයක් ලෙස ශ්‍රී ලංකාව නම් කර ඇති බවද අග්‍රාමාත්‍යවරයා පැවසුවා. මෙරට කොවිඩ් වසංගතය මැඩලීමට ගෙන ඇති ක්‍රියාමාර්ග පිළිබද පැහැදිලි කළ මහින්ද රාජපක්ෂ මහතා ශ්‍රී ලංකාවේ ක්‍රියාත්මක එන්නත්කරණ වැඩපිළිවෙළ පිළිබදවද කරුණු සදහන් කළා.         ", "URL": "https://www.itnnews.lk/2023/10/05/333846/", "Category": "දේශීය පුවත්", "Parent URL": null}