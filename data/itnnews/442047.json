{"Source": "ITN news", "Timestamp": "ඔක්තෝබර් 23, 2022 18:40", "Headline": "මීගමුවේ වෙඩිතැබීමක්", "News Content": "රන්මාලයක් කොල්ලකා පලායමින් සිටි සැකකරුවෙකු පොලිස් වෙඩි පහරින් මිය ගොස් තිබෙනවා. මීගමුව නගරයේදී කාන්තාවකගේ ගෙල බැදි රන් මාලයක් කොල්ලකා යතුරුපැදියකින් පළා යමින් සිටි දෙදෙනෙකු අත්අඩංගුවට ගැනීමට මීගමුව රථ වාහන අංශයේ නිලධාරීන් දෙදෙනෙකු පොලිස් යතුරුපැදියකින් ලුහුබැදගොස් තිබෙනවා. එහිදී මිනුවන්ගොඩ දෙසට පලා යමින් සිටි කොල්ලකරුවන් ආඩි අම්බලම ප්‍රදේශයේදී ඔවුන් ළග තිබූ ගිනි අවියකින් පොලිස් නිලධාරීන්ට වෙඩි තැබීමට උත්සාහ දැරුවා. එහිදී පොලිස් නිලධාරින් කොල්ලකරුවන්ට වෙඩි තබා ඇති අතර කොල්ලකරුවන් දෙදෙනාම තුවාල ලබා මීගමුව රෝහලට ඇතුළත් කෙරුණා. එක් සැකකරුවෙකු එහිදී මියගොස් ඇති බවයි පොලිසිය ප්‍රකාශ කළේ.       ", "URL": "https://www.itnnews.lk/2023/10/05/442047/", "Category": "Breaking News,දේශීය පුවත්", "Parent URL": null}