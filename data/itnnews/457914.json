{"Source": "ITN news", "Timestamp": "ஜனவரி 27, 2023 12:30", "Headline": "திருமணம் முடிந்ததுமே கணவரின் காதை கடித்து துப்பிய மனைவி..", "News Content": "தேனிலவு நிறைவடைந்ததும் கணவரின் காதை மனைவி கடித்து துப்பிய சம்பவம் கம்பளையில் பதிவாகியுள்ளது. கடந்த 7 வருடகாலமாக காதலித்து திருமணம் செய்த ஜோடியின் திருமணம், 5 நாட்களில் முடிவுக்கு வந்துள்ளது. இளம் தம்பதியினர் தேனிலவு நிறைவடைந்ததும் மறுவீட்டுக்கு சென்றுள்ளனர். அன்றைய தினம் மணமகன் அவரது நண்பருடன் இணைந்து மதுபான களியாட்டத்தில் ஈடுபட்டுள்ளார். இதனால் கோபமடைந்த மனைவி கணவனின் காதை கடித்து துண்டாக்கியதுடன், கடுமையாக தாக்கியும் உள்ளார். கணவனின் சகோதரி மற்றும் பெற்றோரையும் வசைபாடிய மனைவி, திருமண மோதிரத்தையும் வீசியெறிந்ததாக பொலிசில் முறைப்பாடு செய்யப்பட்டுள்ளது. அவர்களது திருமணம் பெரும் பொருட்செலவில் நடத்தப்பட்டதாகவும், புகைப்பட கலைஞருக்கு மாத்திரம் 2 லட்சம் ரூபாவுக்கும் அதிக தொகை வழங்கப்பட்டிருந்ததாகவும் தகவல்கள் தெரிவிக்கின்றன. கணவன் வெளியில் சென்று வீடுதிரும்ப அரை மணிநேரம் தாமதமானதையடுத்தே மனைவி கோபமடைந்து தாக்குதலை நடத்தியுள்ளார். அவர் கணவனின் காதில் இரத்தம் வழியும்வரை கடித்து துண்டாக்கியதாக பொலிசில் முறைப்பாடு செய்யப்பட்டுள்ளது. ", "URL": "https://www.itnnews.lk/2023/10/05/457914/", "Category": "Breaking News,அண்மைய செய்திகள்", "Parent URL": null}