{"Source": "ITN news", "Timestamp": "ජනවාරි 8, 2023 09:22", "Headline": "අද සිට මාස 05ක් උතුරු මාර්ගයේ දුම්රිය ධාවනය අනුරාධපුරය දක්වා සීමා කෙරේ", "News Content": "උතුරු දුම්රිය මාර්ගයේ දුම්රිය ධාවනය අනුරාධපුරය දක්වා අද සිට සීමා කෙරෙන බව දුම්රිය දෙපාර්තමේන්තුව දැනුම් දෙනවා. කොළඹ කොටුව සිට කන්කසන්තුරේ දක්වා ධාවනය වන දුම්රිය අද සිට අනුරාධපුරය දක්වා පමණක් ධාවනය කෙරෙන බවයි දුම්රිය දෙපාර්තමේන්තුව පවසන්නේ. උතුරු දුම්රිය මාර්ගයේ නවීකරණ කටයුතු හේතුවෙන් මෙම තීරණය ගෙන ඇති අතර අද සිට මාස 05ක කාලයක් ඒ අනුව දුම්රිය ධාවන සීමා කෙරෙනු ඇති. උතුරු දුම්රිය මාර්ගයේ පවතින අඩුපාඩු මග හරවා එය නවීකරණය කිරීමට දුම්රිය දෙපාර්තමේන්තුව පියවර ගෙන ඇත්තේ උතුරු දුම්රිය මාර්ගයේ දුම්රිය ධාවනය විධිමත් කිරීමේ අරමුණින්.         ", "URL": "https://www.itnnews.lk/2023/10/05/454335/", "Category": "දේශීය පුවත්", "Parent URL": null}