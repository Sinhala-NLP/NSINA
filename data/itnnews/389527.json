{"Source": "ITN news", "Timestamp": "ජනවාරි 18, 2022 16:23", "Headline": "මධ්‍යම අධිවේගී මාර්ගයේ දෙවන අදියර විවෘත කිරීමෙන් පසු පළමු පැය 12 තුළ වාර්තාගත ආදායමක්", "News Content": "මධ්‍යම අධිවේගී මාර්ගයේ දෙවන අදියර විවෘත කිරීමෙන් පසු පළමු පැය 12 තුළ වාර්තාගත ආදායමක් ලැබී තිබෙනවා. මධ්‍යම අධිවේගී මාර්ගයේ දෙවන අදියර විවෘත කිරීමෙන් පසු පළමු පැය 12 තුළ රු. 2,805,100.00ක ආදායමක් උපයා ඇති බව මහාමාර්ග අමාත්‍ය ජොන්ස්ටන් ප්‍රනාන්දු මහතා ප්‍රකාශ කරයි. ඇතුගල්පුර පිවිසුම අතිගරු ජනාධිපතිතුමාගේ සහ අග්‍රාමාත්‍යතුමාගේ ප්‍රධානත්වයෙන් පසුගියදා ජනතා අයිතියට පත් පත් කෙරිණ. මෙම ආදායම උපයා ඇත්තේ පසුගිය 16 වන ඉරිදා දහවල් 12.00 සිට රාත්‍රී 12.00 දක්වා කාලය තුළයි. ගතවූ පළමු පැය 12 තුළ මීරිගම සිට කුරුණෑගල දක්වා අධිවේගී මාර්ගයේ වාහන 13,583ක් ගමන් කර තිබේ. මීරිගම සිට කුරුණෑගල ගැට්ටුවාන පිවිසුම දක්වාත් ගැට්ටුවාන සිට මීරිගම දක්වාත් මහජනතාවට පසුගිය සෙනසුරාදා මධ්‍යම රාත්‍රියේ සිට ඉරිදා දහවල් 12 දක්වා නොමිලේ ගමන් කිරීමට අවසර ලබා දුන් බව මහාමාර්ග අමාත්‍ය ජොන්ස්ටන් ප්‍රනාන්දු මහතා වැඩිදුරටත් සඳහන් කළේය. ", "URL": "https://www.itnnews.lk/2023/10/05/389527/", "Category": "දේශීය පුවත්", "Parent URL": null}