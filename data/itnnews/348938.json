{"Source": "ITN news", "Timestamp": "ජූලි 13, 2021 18:36", "Headline": "සියලුම රාජ්‍ය සේවකයන්ට එරෙහි දේශපාලන පළිගැනීමට තිත තියන්න අගමැති පෙරමුණ ගනියි", "News Content": "රාජ්‍ය සහ අර්ධ රාජ්‍ය ආයතනවල සේවකයන්ට සුදුසු ආරක්ෂාවක් ලැබෙන පරිදී නීති කෙටුම්පත් සකස් කිරීමට කමිටුවක් පත්කරන ලෙස ද අග්‍රාමාත්‍ය මහින්ද රාජපක්ෂ මහතා උපදෙස් ලබාදී තිබෙනවා. නීතිපති දෙපාර්තමේන්තුවේ ජ්‍යෙෂ්ඨ නිලධාරියෙකු ඇතුළු කණ්ඩායමක් එම කමිටුවට ඇතුලත් විය යුතු අතර නිර්දේශ මසක් තුළ ලබා දිය යුතු වෙනවා. යහපාලන ආණ්ඩුව නෛතික නොවන ක්‍රියාවලියක් ඔස්සේ ගන්නා ලද ඇතැම් ක්‍රියාමර්ග හේතුවෙන් රජයේ සේවකයන්ට මුහුණ පෑමට සිදුවූ ගැටලු පිළිබදව මෙහිදී කරුණු සාකච්ඡා කෙරුණා. නෛතිකරාමුව ඉක්මවා සද්භාවයෙන් යුතුව රාජකාරී ඉටු කිරීමට ඉඩදිය හැකි සීමාවන් හදුනාගෙන ඊට අදාළ ප්‍රතිපාදන සැකසීමට ආයතන ප්‍රධානීන්ට උපදෙස් ලබාදීම සදහා චක්‍රලේඛයක් නිකුත් කිරීමට අදාළව සකස්කළ කෙටුම්පතක් ද අමාත්‍යමණ්ඩල පත්‍රිකාවක් ලෙස ඉදිරිපත් කිරීමට කටයුතු යොදා ඇති බවයි රාජ්‍ය සේවා පළාත් සභා හා පළාත් පාලන අමාත්‍යාංශයේ ලේකම් ජේ ජේ රත්නසිරි මහතා මෙහිදී කියා සිටියේ. අග්‍රාමාත්‍ය ලේකම් ගාමිණී සෙනරත්අ, ග්‍රාමාත්‍ය කාර්ය මණ්ඩල ප්‍රධානී යෝෂිත රාජපක්ෂ යන මහත්වරුන් පිරිසක් මෙම අවස්ථාවට එක්ව සිටියා.     ", "URL": "https://www.itnnews.lk/2023/10/05/348938/", "Category": "දේශීය පුවත්", "Parent URL": null}