{"Source": "ITN news", "Timestamp": "ජූනි 19, 2022 16:04", "Headline": "ශ්‍රී ලංකාවට උපකාර කිරීමට ඉන්දීය පාර්ලිමේන්තු උපදේශක කාරක සභාවේ ඒකමතික සහයෝගය", "News Content": "මෙම දුෂ්කර අවස්ථාවේ ශ්‍රී ලංකාවට උපකාර කිරීමට පාර්ලිමේන්තු උපදේශක කාරක සභාවේ ඒකමතික සහයෝගය හිමිවූ බව ඉන්දියාවේ විදේශ කටයුතු අමාත්‍ය එස් ජයිශංකර් සදහන් කරනවා. ඉන්දීය විදේශ කටයුතු අමාත්‍ය එස් ජයිශංකර් මහතා ට්විටර් පණිවුඩයක් නිකුත් කරමින් මේ බව සදහන් කරනවා. ශ්‍රී ලංකාවේ වර්තමාන තත්ත්වය පිළිබද ඉන්දියාවේ පාර්ලිමේන්තු උපදේශක කාරක සභා රැස්වීමක් එරට විදේශ කටයුතු අමාත්‍යවරයාගේ ප්‍රධානත්වයෙන් අද පැවැත්වුණා. එහිදී ලංකාවේ පවත්නා ගැටලු හා ඉන්දියාවේ කාර්යභාරය පිළිබද ධනාත්මක තත්ත්වයක් පැනනැගුනු බවයි එස් ජයිශංකර් සදහන් කරන්නේ.       ", "URL": "https://www.itnnews.lk/2023/10/05/417900/", "Category": "දේශීය පුවත්", "Parent URL": null}