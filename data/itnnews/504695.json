{"Source": "ITN news", "Timestamp": "අගෝස්තු 2, 2023 10:20", "Headline": "යල කන්නයේ දේශීය අර්තාපල් අස්වනු නෙළීම අරඹයි", "News Content": "යල කන්නයේ දේශීය අර්තාපල් අස්වනු නෙළීම ආරම්භ කර තිබෙනවා. ඉදිරි මාස 4 තුළ අස්වනු වෙළදපලට නිකුත් කළ හැකි බවයි ගොවි ජනතාව පවසන්නේ. බහුලවම අර්තාපල් වගා කරන කන්නය වන යල කන්නයේ අස්වනු නෙළීම ආරම්භ වී තිබෙනවා. වැලිමඩ / ඌව පරණගම / බොරලන්ද / කැප්පෙටිපොල ඇතුළු බදුල්ල දිස්ත්‍රික්කයේ අර්තාපල් වගා කරන ගොවි ජනතාව පවසන්නේ ඉදිරි මාස 4 තුළ අර්තාපල් අස්වනු වෙළදපලට නිකුත් කළ හැකි බවයි. මෙවර වගා කන්නයේ දේශීය අර්තාපල් හෙක්ටාර තුන්දහසකට අධික ප්‍රමාණයක අස්වනු වෙළදපලට පැමිණීමට නියමිතයි. මේ වනවිට දේශීය අර්තාපල් කිලෝවක තොග මිල රුපියල් 280ක් පමණ වනවා. ගොවි ජනතාව පවසන්නේ පසුගිය කන්නයේ දී රසායනික පොහොර මිටියක් රුපියල් 25,000 ඉක්මවූ අතර එය මේ වනවිට රුපියල් 10,000කින් පහත වැටීම හේතුවෙන් අර්තාපල් වගා කිරීමේ දී තමන්ට මහත් සහනයක් වූ බවයි. ", "URL": "https://www.itnnews.lk/2023/10/05/504695/", "Category": "දේශීය පුවත්", "Parent URL": null}