{"Source": "ITN news", "Timestamp": "පෙබරවාරි 17, 2023 12:06", "Headline": "ඉන්ධන පිරවුම්හල් 12ක QR කේත සහිත ජංගම දුරකතන සොරාගත් පුද්ගලයින් දෙදෙනෙකු අත්අඩංගුවට", "News Content": "කොළඹ දිස්ත්‍රික්කයේ ඉන්ධන පිරවුම්හල් 12ක QR කේත සහිත ජංගම දුරකතන සොරාගත් පුද්ගලයන් දෙදෙනෙකු අත්අඩංගුවට ගෙන තිබෙනවා. රාජගිරිය, බොරැල්ල , මහරගම , පිළියන්දල ඇතුළු පොලිස් වසම් 8ක ඉන්ධන පිරවුම්හල් 12ක ජංගම දුරකතනයි මෙලෙස සොරගෙන ඇත්තේ. ඊට අදාළ සැකකරුවන් දෙදෙනෙකු යතුරු පැදියක් සමඟ අත්අඩංගුවට ගැනීමට තලංගම පොලිසියේ අපරාධ ඒකකයට හා රථ වාහන අංශයට හැකිවුණා. ඒ පන්නිපිටිය ප්‍රදේශයේදියි. මහරගම ඉන්ධන පිරවුම්හලක ජංගම දුරකතන සොරකම් කර ගෙන යන ආකාරය CCTV කැමරාවල පටිගත වී තිබුණා. අත්අඩංගුවට ගත් සැකකරුවන් දෙදෙනා කොට්ටාව සහ හෝමාගම පදිංචිකරුවන්. 24 හැවිරිදි සහ 25 හැවිරිදි වියේ පසුවන ඔවුන් මත්ද්‍රව්‍ය වලට ඇබ්බැහි වූවන් බවයි පොලිසිය පවසන්නේ. බත්රමුල්ලේ ඉන්ධන පිරවුම්හලක QR කේත සහිත ජංගම දුරකතනය සොරාගත් බවට ලැබුණු පැමිණිල්ලක් මත කළ විමර්ශනවලට අනුවයි සැකකරුවන් අත්අඩංගුවට ගැනීමට හැකිවුනේ.       ", "URL": "https://www.itnnews.lk/2023/10/05/461283/", "Category": "Breaking News,දේශීය පුවත්", "Parent URL": null}