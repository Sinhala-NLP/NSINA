{"Source": "ITN news", "Timestamp": "ජනවාරි 29, 2023 09:50", "Headline": "ඇමෙරිකානු කළු ජාතික තරුණයාගේ ඝාතනයට සම්බන්ධ පොලිස් ඒකකය විසිරුවා හැරේ", "News Content": "ඇමෙරිකානු කළු ජාතික තරුණයාගේ ඝාතනයට සම්බන්ධ පොලිස් ඒකකය විසිරුවා හැරීමට කටයුතු කර තිබෙනවා. ටයර් නිකොලොස් තරුණයා ඝාතනය සම්බන්ධයෙන් පොලිස් නිලධාරීන් 5 දෙනෙකුගේ වැඩ තහනම් කිරීම ද සිදුකෙරුණා. ඔවුන් සම්බන්ධ මෙම්පීස් පොලිස් දෙපාර්තමේන්තුවේ ස්කෝපියන් පොලිස් ඒකකය විසිරුවා හැරීමටයි කටයුතු කෙරුණේ. මෙම ඒකකය පනස් දෙනෙකුගෙන් සමන්විත ඒකකයක් වන අතර විශේෂයෙන්ම වීදි අපරාධ සම්බන්ධයෙන් කටයුතු කළ ඒකකයක් වනවා. තරුණයාගේ ඝාතනය සම්බන්ධයෙන් ඊයේ දිනයේදී ආරක්ෂක කැමරා දර්ශන මාධ්‍යයට නිකුත් වුණා.         ", "URL": "https://www.itnnews.lk/2023/10/05/458144/", "Category": "Breaking News,ජාත්‍යන්තර පුවත්", "Parent URL": null}