{"Source": "ITN news", "Timestamp": "ජූලි 28, 2023 09:44", "Headline": "වතු කම්කරුවන්ට ආපදා පෙරහුරුවක්", "News Content": "වතු ආශ්‍රිත පදිංචිකරුවන්ට ආපදා පෙරහුරු වැඩසටහනක් ඊයේ (27) හැටන් කොටගල මේෆිල්ඩ් , යුනිෆිල්ඩ් , කුඩාඔය යන වතුවලදි සිදු කෙරුණා. නුවරඑලිය දිස්ත්‍රික් ලේකම් නන්දන ගලබඩ මහතාගේ උපදෙස් පරිදි නුවරඑලිය දිස්ත්‍රික් ආපදා කලමණාකරණ ඒකකය සහ ජාතික ගොඩනැගිලි පර්යේෂණ ආයතන රාජ්‍ය නොවන සංවිධානයක් සමඟ එක්ව මෙම ආපදා පෙරහුරු වැඩසටහන දියත් කෙරුණා. නුවරඑලිය දිස්ත්‍රික්කයේ වතු ආශ්‍රිත ප්‍රදේශවලට අධික වර්ෂාව සහ තද සුලං පවතින අවස්තාවල සිදු වන නායයාම් , ගං වතුර තත්ත්වයන් , පස් කදු කඩා වැටිම් , ගස් කඩා වැටිම් යන ආපදාවන් සිදු විමට ප්‍රථම එම ජනතාව ආරක්ෂිත ස්ථාන කරා යොමු කිරිමේ අරමුණින් මෙම ආපදා පෙරහුරු වැඩසටහන පැවැත් වු බව නුවරඑලිය දිස්ත්‍රික් ආපදා කලමණාකරණ ඒකකයේ නියෝජ්‍ය අධ්‍යක්ෂක එස්.එම්.බණ්ඩාර මහතා කියා සිටියා. වතු ආශ්‍රිත ප්‍රදේශවල මෙවැනි ආපදා පෙරහුරුවක් පැවැත් වු ප්‍රථම අවස්තාව මෙය බවත්, අධික වර්ෂාව පවතින අවස්තාවල නායයාම් ලක්ෂණ හඳුනාගැනිම සම්බන්ධයෙන්ද මෙම පෙරහුරුවේදි වතු කම්කරුවන් දැනුවත් කිරිමට පියවර ගත් බව ජාතික ගොඩනැගිලි පර්යේෂණ ආයතනයේ භු විද්‍යාඥ කසුන් තරින්ද මහතා කියා සිටියා. හදිසි ආපදාවකදි රෝගින් සහ තුවාලකරුවන් එම ස්ථානවලින් ඉවත් කර ආරක්ෂිත ස්ථාන කරා රැගෙන යාමට , අවතැන් වුවන්ට පිසු ආහාර පිලියෙල කිරිමට , අවතැන් වුවන්ට අවශ්‍ය යටිතල පහසුකම් ලබාදිමට පෙරහුරුව පැවැති වතුවල තරුණ කණ්ඩායම්ද ස්ථාපනය කරනු ලැබුවා. ඊයේ (27) සිට දින තුනක් වතු ආශ්‍රිත ප්‍රදේශවල මෙම පෙරහුරු වැඩසටහන පවත්වන බවත්, පෙරහුරු වැඩසටහන සම්පුර්ණයෙන්ම විඩියෝගත කර අනෙකුත් වතුවල පදිංචි වතු කම්කරුවන්ට එය නැරඹිමට අවස්තාව සලසා දෙන බවයි නුවරඑලිය දිස්ත්‍රික් ආපදා කලමණාකරණ ඒකකයේ නියෝජ්‍ය අධ්‍යක්ෂකවරයා කියා සිටියා.   ", "URL": "https://www.itnnews.lk/2023/10/05/503262/", "Category": "Breaking News,දේශීය පුවත්", "Parent URL": null}