{"Source": "ITN news", "Timestamp": "செப்டம்பர் 30, 2022 17:30", "Headline": "முன்னாள் ஜனாதிபதி மைத்திரிபால சிறிசேன நீதிமன்றத்தில் மனு தாக்கல்..", "News Content": "கோட்டை நீதவான் நீதிமன்றத்தினால் தமக்கு விடுக்கப்பட்ட அழைப்பாணையை செல்லுபடியற்றதாக கோரி முன்னாள் ஜனாதிபதி மைத்திரிபால சிறிசேன மேன்முறையீட்டு நீதிமன்றத்தில் மனுவொன்றை தாக்கல் செய்துள்ளார். ஈஸ்டர் தாக்குதல் நடத்தப்படும் என தகவல் கிடைத்தும் தாக்குதலை தடுக்காதது தொடர்பாக தாக்கல் செய்யப்பட்ட தனிப்பட்ட முறைப்பாடு தொடர்பில் கோட்டை நீதவான் நீதிமன்றில் ஆஜராகுமாறு மைத்திரிபால சிறிசேனவுக்கு அறிவிக்கப்பட்டுள்ளது. பிரதிவாதிகளாக கொழும்பு கோட்டை நீதவான் மற்றும் நீதிமன்ற பதிவாளர் ஆகியோர் பெயரிடப்பட்டுள்ளனர். இந்த அழைப்பாணையை செல்லுபடியற்றதாக ரிட் மனு மூலம் மைத்திரிபால சிறிசேன கோரிக்கை விடுத்துள்ளார். ", "URL": "https://www.itnnews.lk/2023/10/05/438066/", "Category": "Breaking News,தேசிய செய்திகள்", "Parent URL": null}