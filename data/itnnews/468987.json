{"Source": "ITN news", "Timestamp": "මාර්තු 17, 2023 15:55", "Headline": "ෂී ජින්පින් ලබන සතියේ මොස්කව්හිදී පුටින් හමුවීමට නියමිතයි", "News Content": "රුසියානු ජනාධිපති ව්ලැඩිමීර් පුටින් සමඟ සාකච්ඡා කිරීමට චීන ජනාධිපති ෂී ජින්පින් ලබන සතියේ මොස්කව් බලා පිටත්ව යාමට නියමිත බව බලධාරීන් පවසයි. පුළුල් හවුල්කාරීත්වයක් සහ උපායමාර්ගික සහයෝගීතාවයක්  ගැන සාකච්ඡා කිරීමට එහිදී බලාපොරොත්තු වන බවයි රුසියා වාර්තා සඳහන් කරන්නේ. රුසියාවේ මිත්‍ර රාජ්‍යයක් වන චීනය යුක්රේනයේ යුද්ධය අවසන් කිරීමට යෝජනා ඉදිරිපත් කර ඇති අතර බටහිර රටවල් එයට ඇල්මැරුණු පිළිගැනීමක් ලබා දී ඇති කාලසීමාවක මෙම සංචාරය සිදුවීම විශේෂත්වයක්. රුසියාව වෙත ආයුධ සැපයීමට එරෙහිව බටහිර රටවල් චීනය වෙත අනතුරු අඟවා තිබෙනවා. පුටින් ගේ ආරාධනයකට අනුව ෂී ජින්පින් මාර්තු 20 සිට 22 දක්වා රුසියාවේ සංචාරයට සූදානමින් සිටින බව චීන විදේශ අමාත්‍යාංශය පවසයි. “වැදගත් ද්විපාර්ශ්වික ලියකියවිලි” කිහිපයකට අත්සන් කිරීමට එහිදී බලාපොරොත්තු වනවා. චීන විදේශ අමාත්‍යාංශයේ ප්‍රකාශක Hua Chuning කියා සිටියේ එය මිත්‍රත්වය සහ සාමය සඳහා වන සංචාරයක් බවයි. පෙබරවාරි මාසයේදී යුක්රේන ජනාධිපති Volodymyr Zelensky කියා සිටියේ බීජිං යෝජනාව පිළිබඳව සාකච්ඡා කිරීමට Xi Jinping හමුවීමට අවශ්‍ය බවයි. ", "URL": "https://www.itnnews.lk/2023/10/05/468987/", "Category": "Breaking News,ජාත්‍යන්තර පුවත්", "Parent URL": null}