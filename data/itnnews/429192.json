{"Source": "ITN news", "Timestamp": "අගෝස්තු 16, 2022 10:04", "Headline": "සොරකම් රැසකට සම්බන්ධ පුද්ගලයින් පස් දෙනෙකු අත්අඩංගුවට", "News Content": "සොරකම් රැසකට සම්බන්ධ පුද්ගලයින් පස් දෙනෙකු පොලිස් අත්අඩංගුවට ගෙන තිබෙනවා. වැලිවේරිය පොලිස් ස්ථානයේ නිලධාරීන් මත්ද්‍රව්‍ය සමඟ අත්අඩංගුවට ගත් සැකකරුවන් දෙදෙනෙකු සම්බන්ධයෙන් සිදු කළ විමර්ශන වල දී මෙම සොරකම පිළිබද තොරතුරු හෙලි වුණා. ඒ අනුව ඊට සම්බන්ද තවත් පුද්ගලයන් තුන් දෙනෙකු අත්අඩංගුවට ගත් බවයි පොලිසිය සදහන් කළේ. ජා ඇල,  බියගම, කඩවත, කැලණිය, යක්කල, මහ බාගේ,  කොටුව, පෑලියගොඩ, මීගහවත්ත, රාගම සහ වැලිවේරිය යන ප්‍රදේශවල මෙම සොරකම් සිදුකර තිබෙනවා. සොරකම් කරන ලද  ත්‍රිරෝද රථ දෙකක් යතුරු පැදි 10ක් හා පාපැදි 11ක් මෙන්ම වතුර මෝටරයක් ද සොයාගෙන තිබෙනවා. සැකකරුවන් වැලිවේරිය ගම්පහ සහ බලංගොඩ පදිංචිකරුවන් වන අතර ඔවුන්ට එරෙහිව අධිකරණ ක්‍රියාමාර්ග ගැනීමට පොලිසිය කටයුතු කළා.   ", "URL": "https://www.itnnews.lk/2023/10/05/429192/", "Category": "Breaking News,දේශීය පුවත්", "Parent URL": null}