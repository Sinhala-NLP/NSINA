{"Source": "ITN news", "Timestamp": "ஜூன் 4, 2021 12:44", "Headline": "சீரற்ற காலநிலையினால் இரத்தினபுரி மாவட்டத்தில் மண்சரிவு அனர்த்தம் பதிவு..", "News Content": "சீரற்ற காலநிலையினால் இரத்தினபுரி மாவட்டத்தில் மண்சரிவு அனர்த்தம் பதிவாகியுள்ளது. இதானால் மூவர் காணாமல்போயுள்ளதாக மாவட்ட அனர்த்த முகாமைத்துவ மத்திய நிலையம் தெரிவித்துள்ளது. இன்று அதிகாலை அனர்த்தம் ஏற்பட்டுள்ளது. அதிக மழை காரணமாக வெள்ள அபாயமும் காணப்படுவதாக சுட்டிக்காட்டப்பட்டுள்ளது. இந்நிலையில் மலையகத்தில் நிலவும் சீரற்ற வானிலை காரணமாக வீடுகள் மற்றும் விவசாய நிலங்கள் பாதிக்கப்பட்டுள்ளன. நுவரெலியா – டயகம பொலிஸ்பிரிவிற்குட்பட்ட பகுதிகளில் விவசாயிகள் பாதிப்பை எதிர்கொண்டுள்ளதாக எமது செய்தியாளர் தெரிவித்தார். நேற்றிரவு ஆக்ரோயா ஆறு பெருக்கெடுத்ததால் மரக்கறி தோட்டங்கள் வெள்ளநீரில் முழ்கியுள்ளன. இதனால் விவசாயிகள் குறித்த பாதிப்பை எதிர்கொண்டுள்ளதாக தெரியவந்துள்ளது. ", "URL": "https://www.itnnews.lk/2023/10/05/340631/", "Category": "Breaking News,அண்மைய செய்திகள்,தேசிய செய்திகள்", "Parent URL": null}