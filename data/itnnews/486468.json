{"Source": "ITN news", "Timestamp": "මැයි 26, 2023 16:35", "Headline": "ක්ෂේත්‍ර රැසක අපනයන ආදායම ඉහළට", "News Content": "පසුගිය වසරේ අප්‍රේල් මාසයට සාපේක්ෂව මෙම වසරේ අප්‍රේල් මාසයේදී ක්ෂේත්‍ර රැසක අපනයන ආදායම ඉහළ ගියා. විශේෂයෙන්  තේ අපනයනය සියයට 16.1කින් ඉහළ ගොස් තිබෙනවා. අදාළ කාලසීමාව තුළ තේ පැකට් අපනයනයෙන් ලැබූ ආදායම ඇමෙරිකා ඩොලර් මිලියන 47.82ක් වනවා. එය සියයට 29.1ක වැඩි වීමක්. එමෙන්ම අදාළ කාලසීමාව තුළ විදුලි සහ ඉලෙට්‍රොනික උපාංග අපනයන ආදායම ද සියයට 16.14කින් ඉහළ ගියා. පසුගිය වසරේ අප්‍රේල් මාසයට සාපේක්ෂව මෙම වසරේ අප්‍රේල් මාසයේදී මුහුදු ආහාර අපනයන ආදායම ද ඇමෙරිකා ඩොලර් මිලියන 24.26කින් ඉහළ ගිය බව මහබැංකුව සදහන්කරනවා. එමෙන්ම අදාළ කාලසීමාව තුළ විසිතුරු මත්ස්‍ය අපනයන ආදායම ද ඉහළ ගියා. එය සීයට 105යි දශම 8යි 3කින් ඉහළ ගොස් ඇති බව මහබැංකුව සදහන් කරනවා. පසුගිය වසරේ අප්‍රේල් මාසයට සාපේක්ෂව මෙම වසරේ තොරතුරු හා සන්නිවේදන තාක්ෂණ අපනයන වටිනාකමක සියයට 34.95කින් ඉහළ ගියා. එමෙන්ම ඉදිකිරීම් හා මූල්‍ය සේවා අපනයනවල වටිනාකම ද ඉහළ ගොස් ඇති බව මහබැංකුව සදහන් කරනවා.     ", "URL": "https://www.itnnews.lk/2023/10/05/486468/", "Category": "Breaking News,දේශීය පුවත්", "Parent URL": null}