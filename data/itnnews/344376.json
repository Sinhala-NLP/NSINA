{"Source": "ITN news", "Timestamp": "ஜூன் 22, 2021 12:35", "Headline": "நாடு முழுவதும் மேம்படுத்தப்பட்ட இணையத்தள சேவையை வழங்க திட்டம்..", "News Content": "நாட்டின் சகல பகுதிகளும் உள்ளடங்கும் வகையில் இணையத்தள வசதிகள் மேம்படுத்தப்படும் என அமைச்சர் நாமல் ராஜபக்ஷ தெரிவித்துள்ளார். பாடசாலை மாணவர்களுக்கு இணையத்தள வசதிகளை வழங்கும் செயற்பாடு தொடர்பில் விளக்கமளிக்கும் ஊடகவியலாளர் சந்திப்பின்போதே அவர் இவ்வாறு தெரிவித்துள்ளார். கடந்த காலங்களில் தொலைத்தொடர்பு கோபுரங்களை நிர்மாணிக்கும்போது தேசிய திட்டமிடல்களுக்கு அமைய நிர்மாணிக்காமல் ஒவ்வொரு நிறுவனங்களின் தேவைக்கருதி தொலைத்தொடர்பு கோபுரங்கள் அமைக்கப்பட்டுள்ளமையினால் நாட்டின் ஒருசில பகுதிகளில் இணையத்தள மற்றும் தொடர்பாடல் வசதிகள் பாதிக்கப்பட்டுள்ளன. 2 வருடங்களில் சகலருக்கும் இணையத்தள வசதி வாய்ப்புக்களை எவ்வித தடையுமின்றி பெற்றுக்கொடுப்பதே எதிர்பார்ப்பு எனவும் அதற்கான நடவடிக்கைகளின் முதற்கட்டமாக தற்போது இரத்தினபுரி மாவட்டத்தில் தொலைத்தொடர்பு கோபுரம் ஒன்று நிர்மாணிக்கப்பட்டு வருவதாக அமைச்சர் நாமல் ராஜபக்ஷ தெரிவித்தார். எதிர்வரும் ஒருசில வாரங்களில் குருநாகல் மாவட்டத்தில் 49 கோபுரங்கள் நிர்மாணிக்கப்படவுள்ளதாக அமைச்சர் சுட்டிக்காட்டினார்;. உலகின் ஏனைய நாடுகளில் வழங்கப்படும் மேம்படுத்தப்பட்ட வேகமான இணையத்தள சேவையை பெற்றுக்கொடு;;ப்பது குறித்து தற்போது கவனம் செலுத்தப்பட்டுள்ளதாகவும் அமைச்சர் நாமல் ராஜபக்ஷ மேலும் தெரிவித்துள்ளார். ", "URL": "https://www.itnnews.lk/2023/10/05/344376/", "Category": "Breaking News,அண்மைய செய்திகள்,தேசிய செய்திகள்", "Parent URL": null}