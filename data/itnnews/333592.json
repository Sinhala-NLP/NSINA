{"Source": "ITN news", "Timestamp": "අප්‍රේල් 25, 2021 12:38", "Headline": "බිසෝපුර නව ගොවිජනපදයේ ගොවිජනතාවට වගා කටයුතු සඳහා ජලය සැපයේ", "News Content": "මොරගහකන්ද මහවැලි ව්‍යාපාරය යටතේ බිසෝපුර නව ගොවිජනපදයේ ගොවිජනතාවට වගා කටයුතු සිදු කිරීමට අවශ්‍ය ජලය සැපයීම සිදුකෙරුණා. කුඹුරු අක්කර දහසක පමණ වගාබිම්වලට මේ යටතේ ජලය සැපයෙනවා. මොරගහකන්ද ව්‍යාපෘතිය මගින් ලබා ගන්නා ජලය  කවුඩුල්ල ජලාශය වෙත යොමුකර  ගොවිබිම් සදහා නිකුත් කෙරෙන බවයි අප වාර්තාකරුවන් සදහන් කළේ. මෙමගින් ගොවි පවුල් දොළොස්දහසකට පමණ සෙත සැලසෙනවා. වාරි ජලය නොමැතිවීම නිසා මෙම ප්‍රදේශවල ජනතාවට පසුගිය කන්නවලදී දැඩි දුෂ්කරතාවකට මුහුණ පෑමට සිදුවුණා. රාජ්‍ය අමාත්‍ය සිරිපාල ගම්ලත් මහතාගේ මැදිහත්වීම මතයි මෙම වැඩපිළිවෙළ ක්‍රියාත්මක කෙරුණේ.           ", "URL": "https://www.itnnews.lk/2023/10/05/333592/", "Category": "දේශීය පුවත්", "Parent URL": null}