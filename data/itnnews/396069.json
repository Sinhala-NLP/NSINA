{"Source": "ITN news", "Timestamp": "பிப்ரவரி 19, 2022 12:47", "Headline": "காலாவதியான நெல்லை கொள்வனவு செய்த அதிகாரிகள் இருவர் பணிநீக்கம்", "News Content": "காலாவதியான நெல்லை கொள்வனவு செய்த அதிகாரிகள் இருவர் பணிநீக்கம் செய்யப்பட்டுள்ளனர். அவர்கள் கொள்வனவு செய்த பழைய நெல், நிக்கவரெட்டிய களஞ்சியசாலையில் களஞ்சியப்படுத்தப்பட்டுள்ளமை தெரியவந்துள்ளது. வடமேல் மாகாண விவசாய அமைப்புக்கள் , அமைச்சர் மஹிந்தானந்த அழுத்கமகேயிடம் செய்த முறைப்பாட்டையடுத்தே காலாவதியான நெல் கொள்வனவு செய்யப்பட்டமை தெரியவந்தது. 15 லட்சம் கிலோ நெல், களஞ்சியப்படுத்தப்பட்டுள்ளது. அதில் 3 லட்சம் கிலோ நெல் விலங்கு உணவுக்குக்கூட பொருத்தமற்றதென அதிகாரிகள் மேற்கொண்ட விவசாரணைகள் மூலம் கண்டறியப்பட்டுள்ளது. பழைய நெல்லை கொள்வனவு செய்த மற்றும் களஞ்சியப்படுத்திய பிரதேச முகாமையாளர் மற்றும் உதவி பிரதேச முகாமையாளர் ஆகியோர் பணிநீக்கம் செய்யப்பட்டுள்ளனர். இரு களஞ்சியசாலைகளுக்கு சீல் வைக்கப்பட்டுள்ளது. குற்றப்புலனாய்வு திணைக்களத்திடம் விசாரணை ஒப்படைக்கப்பட்டுள்ளது. ", "URL": "https://www.itnnews.lk/2023/10/05/396069/", "Category": "அண்மைய செய்திகள்,தேசிய செய்திகள்", "Parent URL": null}