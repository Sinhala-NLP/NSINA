{"Source": "ITN news", "Timestamp": "පෙබරවාරි 28, 2023 12:23", "Headline": "චීනයේ හමුදා සීරුවෙන්", "News Content": "චීනය තම හමුදා සීරුවෙන් තැබීමට පියවර ගෙන තිබෙනවා. ඒ චීන – තායිවාන සමුද්‍ර සන්ධිය හරහා ඇමෙරිකා යුද ගුවන් යානයක් පියාසර කිරීම හේතුවෙන් බවයි විදෙස් මාධ්‍ය දක්වා ඇත්තේ. ඇමෙරිකාව / තායිවාන සමුද්‍ර සන්ධියේ සාමයට සහ ස්ථාවරත්වයට තර්ජනයක් බව චීන හමුදා ප්‍රකාශකවරයා සඳහන් කරනවා. චීනය ද එස්.යූ 27 යානයක් ගුවන්ගත කර ඇමෙරිකා යානාවේ ගමන්මග නිරීක්ෂණය කර තිබෙනවා. පසුගිය වසරේදී මේ ආකාරයෙන්ම ඇමෙරිකා යානාවක් මෙම කලාපය හරහා පියාසර කරවීමට ඇමෙරිකාව කටයුතු කළා. ඊට ප්‍රතිචාර ලෙස චීනය පසුගිය අගෝස්තු මාසයේදී එම කලාපයේ යුද අභ්‍යාසයක නිරත වුණා. ", "URL": "https://www.itnnews.lk/2023/10/05/463972/", "Category": "ජාත්‍යන්තර පුවත්", "Parent URL": null}