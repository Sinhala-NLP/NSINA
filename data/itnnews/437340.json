{"Source": "ITN news", "Timestamp": "සැප්තැම්බර් 27, 2022 12:56", "Headline": "වනඅලි පහරදීමෙන් පුද්ගලයින් දෙදෙනෙකු ජීවිතක්ෂයට", "News Content": "එප්පාවෙල පොලිස් වසමේ ගම්මාන දෙකකදී වනඅලි පහරදීමෙන් පුද්ගලයින් දෙදෙනෙකු ජීවිතක්ෂයට පත්ව තිබෙනවා. එප්පාවල යෝධ ඇලගම ප්‍රදේශයේ පදිංචි 66 හැවිරිදි තිදරු පියෙක් වන අලියෙකුට බිලි වී ජීවිතක්ෂයට පත් වුණා.ඒ දර කැඩීම සදහා කැලයට ගොස් සිටියදීයී.සවස් වනතුරුත්  නිවසට නොපැමිණීම හේතුවෙන් සොයා බැලීමේදීයී රක්ෂිතය තුළ තිබියදී ඔහුගේ සිරුර සොයා ගැනීමට හැකි වූයේ. ඔහු ගමන්කළ යතුරුපැදිය ද ඒ අසලම තිබී සොයා ගැනුනා. එප්පාවල මාවතගම කැලේගම පදිංචිව සිටි පුද්ගලයෙකු වනඅලියෙකු පහරදීමෙන් ජීවිතක්ෂයට පත් වුණා. ඒ සිය නිවසේසිය කිලෝමීටරයක් පමණ දුරින් පිහිටි දියණියගේ නිවසට යමින් සිටියදීයී.එප්පාවල ගම්වැසියන් පවසන්නේ තම ගම්මානවලට නිරන්තරයෙන්ම වනඅලින් කඩා වදින බවයි. අලිවැටද කඩාගෙන මෙම අලින් ගම්වදින බවද ඔවුන් පවසනවා. මේ අතර දඹුල්ල ඉනාමළුව සේරුගස්යාය ප්‍රදේශයේ ගෙවත්තක අඩි 45 ක් ගැඹුර නිවකසට වැටී සිටි වන අලියෙකු බේරාගැනීමට හැකි වුණා. ඒ වනජීවී නිලධාරීන්, පොලීසිය සිවිල් ආරක්ෂක නිලධාරීන් හා ප්‍රදේශවාසීන් එක්ව සිදු කළ පැය 23 ක මෙහෙයුමකින් අනතුරුවයි. කෙසේ වෙතත් අද අලුයම වන විට මෙම වනඅලියා ගොඩට ගැනීමට හැකි වුණා. මෙතරම් ගැඹුරු ලිදකට විශාල වනඅලියෙකු වැටී සිටි බවට වාර්තා වු පළමු අවස්ථාව මෙය බවයි සීගිරිය වනජීවීන් නිලධාරීන් පැවසුවේ. ළිඳ ගැඹුරුවීම හේතුවෙන් අලියා ගොඩට ගැනීම ද ඉතා අසීරු කාර්යක් වනවා. පැය 12 ක මෙහෙයුමකින් මෙම ස්ථානයට ලගාවීමට තාවකාලික මාර්ගයක් තනා බැකෝ යන්ත්‍රයක් රැගෙනවිත් ලිදට ඉහළින් තවත් විශාල ප්‍රදේශයක පස් ඉවත් කිරීමේ කටයුතු ආරම්භ කෙරුණා. මෙහෙයුම අතරතුර අලියාට ආහාර ලබාදීමට ද   කටයුතු කෙරුණා. කෙසේ වෙතත් ඉතා අසීරු මෙහෙයුමකින් අනතුරුව අලියා නිරුපද්‍රිතව බේරාගෙන වනයට මුදාහැරීමට හැකි වුණා.   ", "URL": "https://www.itnnews.lk/2023/10/05/437340/", "Category": "දේශීය පුවත්", "Parent URL": null}