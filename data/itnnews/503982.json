{"Source": "ITN news", "Timestamp": "ජූලි 30, 2023 13:57", "Headline": "උතුරු දිග චීනයට අයහපත් කාලගුණයෙන් දැඩි බලපෑම්", "News Content": "උතුරු දිග චීනයට අයහපත් කාලගුණයෙන් දැඩි බලපෑම් එල්ල වී තිබෙනවා. වසර ගණනාවකට පසු උතුරු දිග චීනයට බලපෑ දරුණුතම සුළි කුණාටුව මෙය බවයි එරට කාලගුණ අංශ නිවේදනය කරන්නේ. බිජිං නගරයේ දහස් ගණනක පිරිසක් ආරක්ෂිත ස්ථාන කරා යොමුකර තිබෙනවා. ඩොක්සුරි සුළි කුණාටුවෙන් පිලිපිනය හා තායිවානයට ද දැඩි බලපෑම් එල්ල වුණා. හෙට දිනය තුළ දී ද සුළි කුණාටුවේ බලපෑම පවතින බව චීන කාලගුණ අංශ නිවේදනය කරනවා. ඩොක්සුරි සුළි කුණාටුව මිලියන 130ක පමණ පිරිසකට බලපා ඇති අතර මිලිමීටර 600 ඉක්මවු වර්ෂාපතනයක් ලැබිය හැකි බවටයි කාලගුණ අංශ අනතුරු අඟවන්නේ. සුළි කුණාටුව හේතුවෙන් බිජිං නගරයේ සුදානම් කර තිබු ක්‍රීඩා උත්සව අත්හිටුවා ඇති අතර උද්‍යාන රැසක් ද වසා දමා තිබෙනවා.           ", "URL": "https://www.itnnews.lk/2023/10/05/503982/", "Category": "Breaking News,ජාත්‍යන්තර පුවත්", "Parent URL": null}