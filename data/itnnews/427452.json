{"Source": "ITN news", "Timestamp": "අගෝස්තු 7, 2022 12:44", "Headline": "හෙටින් ඇරඹෙන සතියේ පාසල් පැවැත්වෙන්නේ මෙහෙමයි", "News Content": "හෙටින් ආරම්භ වන සතියේ සදුදා, අඟහරුවාදා හා බදාදා යන දින තුනෙහි පාසල් පැවැත්වීමට අධ්‍යාපන අමාත්‍යාංශය තීරණය කර තිබෙනවා. ඉන්ධන අර්බුදය හේතුවෙන් පසුගිය සති කිහිපයේ සදුදා,  අඟහරුවාදා සහ බ්‍රහස්පතින්දා යන දිනවල පමණක් පාසල් පැවැත්වීමටයි අධ්‍යාපන අමාත්‍යාංශය කටයුතු කළේ. එහෙත් හෙටින් ආරම්භ වන සතියේ සදුදා, අඟහරුවාදා බදාදා යන දිනයන්හි පාසල් පවත්වන බවයි අමාත්‍යාංශය නිවේදනය කරන්නේ. 11 වන බ්‍රහස්පතින්දා රජයේ නිවාඩු දිනයක් වන බැවින් එම දිනය වෙනුවට මෙම සතියේ බදාදා දින පාසල් පැවැත්වීමටයි තීරණය කර ඇත්තේ. එමෙන්ම සිකුරාදා දිනයේ දී නිවෙස් පාදක ක්‍රියාකාරකම් ලබාදීම හෝ මාර්ගගත ක්‍රමයට ඉගැන්වීම සිදු කළ යුතු වනවා. එමෙන්ම ප්‍රවාහන අපහසුතා බල නොපාන පාසල්වල විදුහල්පතිවරුන්ගේ සහ ගුරුවරුන්ගේ එකගතාව අනුව කලාප අධ්‍යාපන අධ්‍යක්ෂකගේ අනුමැතිය මත සිකුරාදා දිනයේ පාසල් පැවැත්විය හැකි බවත් එම නිවේදනයේ සදහන්. ", "URL": "https://www.itnnews.lk/2023/10/05/427452/", "Category": "දේශීය පුවත්", "Parent URL": null}