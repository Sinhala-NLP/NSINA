{"Source": "ITN news", "Timestamp": "දෙසැම්බර් 5, 2021 12:55", "Headline": "කොළඹ ප්‍රධාන ස්ථාන කිහිපයක් සංවර්ධනය කිරීමට අගමැතිගෙන් නිළධාරීන්ට උපදෙස්", "News Content": "නව වෙළෙඳ ආර්ථික දැක්මක් යටතේ කොළඹ ප්‍රධාන ස්ථාන කිහිපයක් සංවර්ධනයට කිරීමට අග්‍රාමාත්‍ය මහින්ද රාජපක්ෂ මහතා නාගරික සංවර්ධන අධිකාරියට උපදෙස් දී තිබෙනවා. කොළඹ පාවෙන වෙළෙඳ සංකීර්ණය , ඩච් හොස්පිටල් , ගෝල්ඩ් සෙන්ටර් සහ රේස්කෝස් පිටිය ඇතුලු ස්ථාන කිහිපයක් මෙලෙස සංවර්ධනය කිරීමට නියමිතයි. කොළඹ ව්‍යාපාරිකයන්ගේ සංගමය ඒ සදහා ඉදිරිපත් වී ඇති බවද නාගරික සංවර්ධන හා නිවාස අමාත්‍යංශය පවසනවා. මෙම ආර්ථික වශයෙන් වැදගත් ස්ථාන පසුගිය යහපාලන රජය සමයේ නොසලකා හැර තිබූ අතර නාගරික සංවර්ධන හා නිවාස අමාත්‍ය , අග්‍රාමාත්‍ය මහින්ද රාජපක්ෂ මහතාගේ උපදෙස් හා මගපෙන්වීම යටතේ මෙලෙස නැවත පණ ගැන්වීමට පියවර ගෙන තිබෙනවා. මෙහිදී ව්‍යාපාරික ක්ෂේත්‍රය හා සංචාරක ව්‍යාපාරය දියුණු කිරීම සඳහා නාගරික සංවර්ධන අධිකාරිය සහ කොළඹ ව්‍යාපාරිකයන්ගේ සංගමය ගිවිසුමකට ද අත්සන් තැබුවා. ශ්‍රී ලංකාවට පැමිණෙන සංචාරකයන්ට තොරතුරු සැපයෙන කාර්යාලයක් පාවෙන වෙළෙඳ සංකීර්ණය තුළ ආරම්භ කිරීමට ද නියමිතයි.     ", "URL": "https://www.itnnews.lk/2023/10/05/380764/", "Category": "දේශීය පුවත්", "Parent URL": null}