{"Source": "ITN news", "Timestamp": "ජූනි 17, 2021 09:50", "Headline": "නීති විරෝධීව මෙරටට රැගෙන ආ වියළි කහ සහ බීඩි කොළ තොගයක් නාවික හමුදා භාරයට", "News Content": "නීති විරෝධීව මෙරටට රැගෙන ආ වියළි කහ සහ බීඩි කොළ තොගයක් මන්නාරමේදී නාවික හමුදා භාරයට ගනු ලැබුවා. ඉන්දියාවේ සිට නීති විරෝධීව මෙරටට රැගෙන ආ කහ සහ බීඩි කොළ තොගය සැකකරුවන් දෙදෙනෙකු ද සමඟ අත්අඩංගුවට ගනු ලැබුවේ මන්නාරම කොත්තපිඩ්ඩි වෙරළ තීරයේ සිදු කළ මෙහෙයුමකදීයි. වියළි කහ කිලෝග්‍රෑම් 370 ග්‍රෑම් 600 ක් හා බීඩි කොළ කිලෝග්‍රෑම් 294 ග්‍රෑම් 100 ක් මෙසේ සොයා ගැණුනා. වියළි කහ තොගය යාපනය රේගු කාර්යාලයට භාර කෙරුණු අතර සැකකරුවන් සම්බන්ධයෙන් වැඩිදුර පරීක්ෂණ ක්‍රියාත්මකයි.   ", "URL": "https://www.itnnews.lk/2023/10/05/343234/", "Category": "දේශීය පුවත්", "Parent URL": null}