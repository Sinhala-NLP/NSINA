{"Source": "ITN news", "Timestamp": "ඔක්තෝබර් 7, 2022 10:43", "Headline": "ඇමති රොෂාන් ආසියානු රග්බි සම්මේලනයේ සභාපති හමු වෙයි", "News Content": "ශ්‍රී ලංකාවේ රග්බි ක්‍රීඩාවට පනවා ඇති තහනම ඉවත් කර ගැනීම පිළිබද සාකච්ඡාවකට අමාත්‍ය රොෂාන් රණසිංහ මහතා ආසියානු රග්බි සම්මේලනයේ සභාපති හමුවේ. ශ්‍රී ලංකාවේ තහනමට ලක් කර තිබෙන රග්බි ක්‍රීඩාව පිළිබදව සාකච්ඡා කිරීමට ක්‍රීඩා හා යෞවන කටයුතු අමාත්‍ය රොෂාන් රණසිංහ මහතා ඊයේ දින ආසියානු රග්බි සම්මේලනයේ සභාපති කයිස් අලි දලායි මහතා (Mr. Qais Al Dalai) එක්සත් ආරාබි එමීර් රාජ්‍යයේ පිහිටා ඇති රග්බි ආසියානු කාර්යාලයේ දී\nහමුවිය.\nශ්‍රී ලංකා රග්බි සම්මේලනය සම්බන්ධයෙන් පවතින ගැටලුවලට විසඳුම් සෙවීම පිළිබඳව මෙම සාකච්ඡාවේදී ප්‍රධාන වශයෙන් අවධානය යොමු වූ අතර, එහිදී ශ්‍රී ලංකා රග්බි ජාතික කණ්ඩායම්වලට ආසියානු රග්බි තරගාවලි සඳහා සහභාගි වීමට අවස්ථාව ලබා දෙන ලෙස ආසියානු රග්බි සම්මේලනයේ සභාපතිවරයාගෙන් අමාත්‍යවරයා ඉල්ලීමක් කළේය. ශ්‍රී ලංකා රග්බි ක්‍රීඩක ක්‍රීඩිකාවන් පොදුරාජ්‍ය මණ්ඩලීය ක්‍රීඩා උළෙල ආරම්භ වීමට දින කිහිපයකට පෙර කණ්ඩායම් පුහුණුවීම් නැරඹීමට ගිය අතර කාන්තා සහ පිරිමි කණ්ඩායම් දෙකම ඉතා හොද දස්කම් දක්වනු දැකීමෙන් සතුටට පත් වූ බව ආසියානු රග්බි සභාපති අල් දලායි මහතා (Mr.Qais Al Dalai) පැවසුවේය. රට වෙනුවෙන්, රග්බි ක්‍රීඩාව වෙනුවෙන් මෙලෙස පැමිණ සාකච්ඡා කිරීම, දක්වන කැපවීම සහ උනන්දුව පිළිබඳව විශේෂ ස්තූතියක් ආසියානු රග්බි සම්මේලනයේ සභාපතිවරයා විසින් අමාත්‍යවරයා වෙත පිළිගැන්වීය.   ", "URL": "https://www.itnnews.lk/2023/10/05/439226/", "Category": "ක්‍රීඩා,වෙනත් ක්‍රීඩා", "Parent URL": null}