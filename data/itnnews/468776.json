{"Source": "ITN news", "Timestamp": "මාර්තු 16, 2023 19:15", "Headline": "ඡන්දය නොපැවැත්වීම ගැන මූලික අයිතිවාසිකම් පෙත්සමක්", "News Content": "පළාත් පාලන ඡන්ද විමසීම නොපැවැත්වීමෙන් මූලික අයිතිවාසකම් උල්ලංඝණය වී ඇති බවට තීන්දුවක් ලබා දෙන්නැයි ඉල්ලා විකල්ප ප්‍රතිපත්ති කේන්ද්‍රය ඉදිරිපත් කළ මූලික අයිතිවාසිකම් පෙත්සමක් විභාගයට ගැනීමට ශ්‍රේෂ්ඨාධිකරණය අවසර ලබා දී තිබෙනවා. විකල්ප ප්‍රතිපත්ති කේන්ද්‍රයේ විධායක අධ්‍යක්ෂ පාක්‍යසෝති සරවණමුත්තු ඉදිරිපත් කළ පෙත්සම මූලික වශයෙන් සලකා බැලීමෙන් අනතුරුවයි මෙම නියෝගය ලබා දී ඇත්තේ. ප්‍රිති පද්මන් සූරසේන, ගාමිණී අමරසේකර සහ ජගත් ද සිල්වා යන මහත්වරුන්ගෙන් සමන්විත ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ල හමුවේ පෙත්සම සළකා බැලීම සිදු වුණා. නීතිපතිවරයා වෙනුවෙන් පෙනී සිටි අතිරේක සොලිසිටර් ජෙනරාල් ප්‍රියන්ත නාවාන මහතා අධිකරණය හමුවේ කරුණු දක්වමින් පෙත්සමේ වගඋත්තරකරුවන් ලෙස මැතිවරණ කොමිසමේ සාමාජිකයන් නම් කර තිබුණ ද මැතිවරණ කොමිසම නම් කර නැති බව කියා සිටියා. එය නීතිමය ඌණතාවක් බවයි ඔහු කියා සිටියේ. ", "URL": "https://www.itnnews.lk/2023/10/05/468776/", "Category": "දේශීය පුවත්", "Parent URL": null}