{"Source": "ITN news", "Timestamp": "පෙබරවාරි 1, 2023 11:54", "Headline": "ශ්‍රී ලංකා ගුවන් හමුදා අංක 05 ප්‍රහාරක ජෙට් බලගනය 32 වන සංවත්සරය සමරයි", "News Content": "ශ්‍රී ලංකා ගුවන් හමුදා අංක 05 ප්‍රහාරක ජෙට් බලගනය 32 වන සංවත්සරය සමරයි. අංක 05 ජෙට් ප්‍රහාරක බලඝණය කටුනායක ගුවන් හමුදා කදවුරු පරිශ්‍රයේදී ආරම්භ කෙරුණේ 1991 වසරේ පෙබරවාරි 01 වනදායි. එෆ්ටී 05 ජෙට් පුහුණු ගුවන් යානා දෙකකින් ආරම්භ කළ එම බලඝණයේ පළමු අණදෙන නිලධාරියා ලෙස කටයුතු කළේ එඩ්මන් අබේවික්‍රම මහතා වන අතර වර්ථමාන ගුවන් හමුදාපති එයාර්මාර්ෂල් සුදර්ශන පතිරණ මහතා ද එම බලගනයේ අණදෙන නිලධාරියෙකු ලෙස කටයුතු කර තිබෙනවා. මේ වන විට මෙම බලඝණය ප්‍රහාරක ජෙට් යානා භාවිත කරමින් ගොඩබිම් හමුදාවන්ට යුද සහාය ලබාදීම, ගුවනේ සිට ගුවනේ ඉලක්ක වෙත ප්‍රහාර එල්ල කරමින් සතුරු ගුවන් යානා විනාශ කිරීම හා සන්නද්ධ අවේෂණ කාර්යන් සදහා බලගන්වා තිබෙනවා. අණදෙන නිලධාරීන් 10 දෙනෙකු මෙම බලඝණයට නායකත්වය ලබාදී ඇති අතර වත්මන් අණදෙන නිලධාරී ලෙස කටයුතු කරන්නේ වින්ග් කමාන්ඩර් මාලිංග සේනානායකයි. මානුෂීය මෙහෙයුමේදී 6600කට වැඩි ගුවන් සහ ගොඩබිම් ප්‍රතිප්‍රහාරක මෙහෙයුම් සංඛ්‍යාවකට සිය දායකත්වය ලබා දුන් අංක 05 බලඝණය සිය 32 වන සංවත්සවය අද දිනයේදී අභිමානවත්ව සමරනු ලබනවා.     ", "URL": "https://www.itnnews.lk/2023/10/05/458666/", "Category": "Breaking News,දේශීය පුවත්", "Parent URL": null}