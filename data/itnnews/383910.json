{"Source": "ITN news", "Timestamp": "டிசம்பர் 20, 2021 17:33", "Headline": "ஜனவரி முதல் பொது இடங்களுக்கு செல்லும் போது தடுப்பூசி அட்டையை கட்டாயமாக்க அரசாங்கம் தீர்மானம்", "News Content": "ஜனவரி முதலாம் திகதியிலிருந்து பொது இடங்களுக்கு செல்லும் போது தடுப்பூசி அட்டையை கட்டாயமாக்க அரசாங்கம் தீர்மானித்துள்ளது. கொவிட் பரவல் நிலையை கருத்திற்கொண்டே குறித்த தீர்மானம் எடுக்கப்பட்டுள்ளதாக அமைச்சர் பிரசன்ன ரணதுங்க தெரிவித்துள்ளார். கம்பஹா மாவட்ட செயலக காரியலத்தில் இடம்பெற்ற மாவட்ட கொவிட் குழு கூட்டத்;தின் போதே அவர் இவ்வாறு தெரிவித்தார். எதிர்வரும் 31ம் திகதிக்கு முன்னர் கம்பஹா மாவட்டத்தில் பூஸ்டர் தடுப்பூசி வழங்கும் பணிகளை நிறைவு செய்யுமாறு அமைச்சர் அதிகாரிகளுக்கு ஆலோசனை வழங்கியுள்ளார். இதனிடையே ஒமிக்ரோன் மற்றும் டெல்டா வைரஸ் பிறழ்வு ஒரே நேரத்தில் நபர் ஒருவருக்கு ஏற்படும் பட்சத்தில் உருவாகக்கூடிய அபாயம் தொடர்பிலும் சுகாதார பிரிவினர் எச்சரிக்கை விடுத்துள்ளனர். ", "URL": "https://www.itnnews.lk/2023/10/05/383910/", "Category": "Breaking News,தேசிய செய்திகள்", "Parent URL": null}