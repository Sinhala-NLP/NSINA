{"Source": "ITN news", "Timestamp": "ஜூலை 8, 2022 12:53", "Headline": "இலங்கை மக்களுக்கு அமெரிக்கா தொடர்ந்தும் ஆதரவளிக்குமென்கிறார் தூதுவர்..", "News Content": "இலங்கை மக்களுக்கு அமெரிக்கா தொடர்ந்தும் ஆதரவளிக்குமென இலங்கைக்கான அமெரிக்க தூதுவர் ஜுலி ச்சான்ங் தெரிவித்துள்ளார். இலங்கையில் ஆட்சிமாற்றம் ஏற்பட்டால் மாத்திரமே சில நாடுகள் உதவுமென வெளியாகும் செய்தி தவறானதென அமெரிக்க தூதுவர் குறிப்பிட்டுள்ளார். அரசாங்கமோ, அமைச்சர்களோ எரிபொருள் வரிசையில் நிற்கவில்லை. மக்களே வரிசையில் உள்ளனர். இதனால் மக்களுக்கு உதவ அமெரிக்கா பின்நிற்காதென அவர் குறிப்பிட்டுள்ளார். இலங்கையின் தற்போதைய நிலையில் அரசியல் மற்றும் பொருளாதார மறுசீரமைப்புக்கள் ஒன்றோடொன்று பின்னிப்பிணைந்துள்ளன. அவை இணையாக செல்ல வேண்டும். கடன்மறுசீரமைப்பு தேவை உள்ள நாடாக இலங்கை காணப்படுகிறது. இதனால் சர்வதேச நாணய நிதியத்திடம் உதவிகளை பெறுவது இலங்கை பின்பற்ற வேண்டிய வழிமுறையாகும்.. ரஷ்யாவிடமிருந்து எரிபொருளை பெற இலங்கை ஆர்வம் கொண்டுள்ளது. ரஷ்யாவிடம் எரிபொருள் பெறும் மூன்றாவது நாடுகள் மீது அமெரிக்கா தடை விதிக்கவில்லையென இலங்கைக்கான அமெரிக்க தூதுவர் ஜுலி ச்சான்ங் தெரிவித்துள்ளார். ", "URL": "https://www.itnnews.lk/2023/10/05/421973/", "Category": "Breaking News,தேசிய செய்திகள்", "Parent URL": null}