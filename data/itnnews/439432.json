{"Source": "ITN news", "Timestamp": "ඔක්තෝබර් 8, 2022 10:26", "Headline": "රබර් ආනයනය නියාමනය පිළිබඳ සොයා බැලීමට කමිටුවක්", "News Content": "දේශීය රබර් වගාකරුවන් රැක ගැනීම සදහා රබර් ආනයනය නියාමනය පිළිබද සොයා බැලීමට කමිටුවක් පත් කෙරුණා. කමිටුව මුදල්, කර්මාන්ත හා වැවිලි කර්මාන්ත යන අමාත්‍යාංශවල මෙන්ම ආයෝජන මණ්ඩලය සහ අපනයන සංවර්ධන මණ්ඩලය යන ආයතනවල නියෝජිතයන්ගෙන් සමන්විතයි. මුදල් අමාත්‍යාංශයේ පැවති විශේෂ සාකච්ඡාවකදී මෙම කමිටුව පත්කර තිබෙන්නේ. රබර් ආනයනය නියාමනය කිරීමේ ක්‍රමවේදය පිළිබද වාර්තාවක් මෙම කමිටුව ලබන බදාදා භාර දීමට නියමිත බවයි රාජ්‍ය අමාත්‍ය රංජිත් සියඹලාපිටිය මහතා ප්‍රකාශ කළේ.           ", "URL": "https://www.itnnews.lk/2023/10/05/439432/", "Category": "දේශීය පුවත්", "Parent URL": null}