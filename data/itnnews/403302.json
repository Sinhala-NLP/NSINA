{"Source": "ITN news", "Timestamp": "මාර්තු 22, 2022 14:55", "Headline": "දේශසීමා විවෘත කරන ලෙස ජගත් සංවිධානය උතුරු කොරියාවෙන් ඉල්ලයි", "News Content": "ජනතාවට අවශ්‍ය සහන කටයුතු සම්පාදනය කිරීමට දේශසීමා විවෘත කරන ලෙස ජගත් සංවිධානය උතුරු කොරියාවෙන් ඉල්ලා සිටිනවා. සහන කණ්ඩායම්වලට හා ආහාර ආනයනකරුවන්ට උතුරු කොරියා දේශසීමා විවෘතකර රටට ඇතුළුවීමට අවස්ථාව ලබාදෙන ලෙස ජගත් සංවිධානයේ මානව හිමිකම් නිරීක්ෂකයින් ඉල්ලා සිටිනවා. එසේ නොවුවහොත් එරට වැසියන්ගෙන් විශාල සංඛ්‍යාවක් කුසගින්නෙන් හා සාගතයෙන් මියයාමේ ඉඩක් පවතින බවයි ඔවුන් අනතුරු අඟවන්නේ. මාස 6 ත් 23 ත් අතර උතුරු කොරියා දරුවන්ගෙන් ප්‍රමාණවත් තරම් ආහාර හිමිවන්නේ 29 %ක ප්‍රතිශතයකට පමණක් බවද එම සංවිධානය පෙන්වා දෙනවා. කොරෝනා වයිරස ව්‍යාප්තිය ආරම්භවීමත් සමඟ උතුරු කොරියා දේශසීමා වසා දැමීමට එරට නායක කිම් ජොන් උන් පියවර ගත්තා.         ", "URL": "https://www.itnnews.lk/2023/10/05/403302/", "Category": "ජාත්‍යන්තර පුවත්", "Parent URL": null}