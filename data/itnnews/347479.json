{"Source": "ITN news", "Timestamp": "ජූලි 6, 2021 18:26", "Headline": "පළාත් පාලන ආයතනවල අනියම්, දෛනික හා කොන්ත්‍රාත් සේවකයින්ට සුබ ආරංචියක් ", "News Content": "පළාත් පාලන ආයතනවල සේවය කරන අනියම්,  දෛනික වගේම කොන්ත්‍රාත් සේවකයින් කඩිනමින් ස්ථිර තිරීමට පියවර ගන්නා බව අමාත්‍ය ජනක බණ්ඩාර තෙන්නකෝන් මහතා පවසනවා. පළාත් පාලන ආයතනවල අනියම්, දෛනික හා කොන්ත්‍රාත් පදනම මත 8000 ක් පමණ පිරිසක් සේවයේ නිරතව සිටිනවා. ඔවුන් සියලු දෙනා කඩිනමින් ස්ථිර කිරීමට අවශ්‍ය කටයුතු කරන ලෙස අග්‍රාමාත්‍ය මහින්ද රාජපක්ෂ මහතා සමග පැවති සාකච්ඡාවේදී අග්‍රාමාත්‍යවරයා උපදෙස් ලබාදුන් බවයි අමාත්‍ය ජනක බණ්ඩාර තෙන්නකෝන් මහතා පවසන්නේ. කුමන අභියෝග පැවතිය ද ජනතාවාදී රජයක් ලෙස ජනතාවාදී තීරණ ගැනීමට රජය පසුබට නොවන බව අමාත්‍යවරයා වැඩිදුරටත් පෙන්වා දෙනවා. මෙම සේවකයින් ස්ථිර කිරීම සදහා වන යෝජනාව මුදල් අමාත්‍යවරයා ලෙස අග්‍රාමාත්‍ය මහින්ද රාජපක්ෂ මහතා මීළග කැබිනට් මණ්ඩල රැස්වීමට ඉදිරිපත් කිරීමට නියමිත බවයි අමාත්‍යවරයා වැඩිදුරටත් පවසන්නේ.       ", "URL": "https://www.itnnews.lk/2023/10/05/347479/", "Category": "දේශීය පුවත්", "Parent URL": null}