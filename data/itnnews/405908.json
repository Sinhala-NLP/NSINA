{"Source": "ITN news", "Timestamp": "අප්‍රේල් 7, 2022 09:07", "Headline": "පැට් කමින්ස්ගේ වේගවත් අර්ධ ශතකයෙන් කොල්කටා නයිට්රයිඩර්ස් කණ්ඩායමට ජය", "News Content": "ඉන්දීය ප්‍රමියර්ලීග් ක්‍රිකට් තරගාවලියේ ඊයේ පැවති 14 වන තරගයෙන් ජය හිමි කර ගැනීමට කොල්කටා නයිට්රයිඩර්ස් කණ්ඩායම සමත් වුණා. මුම්බායි ඉන්දියන්ස් කණ්ඩායම හා කොල්කටා නයිට්රයිඩර්ස් කණ්ඩායම අතර පැවති තරගයේ පළමුව පන්දුවට පහර දුන් මුම්බායි ඉන්දියන්ස් කණ්ඩායම නියමිත පන්දුවාර 20 තුළ කඩුලු හතරක් දැවී ලකුණු 161 ක් රැස් කළා. පිළිතුරු ඉනිම ක්‍රීඩා කළ කොල්කටා නයිට්රයිඩර්ස් කණ්ඩායම පන්දුවාර 16 කදී ලකුණු 162 ක් රැස් කරමින් ජයග්‍රහණය හිමි කර ගත්තේ කඩුලු 5 ක්ද ඉතිරිව තිබියදීයි. මෙහිදී පැට්කමින්ස්ගේ ප්‍රවේගකාරී පිතිහරඹය ඉන්දීය ප්‍රමියර්ලීග් තරග ඉතිහාසයේ වේගවත්ම අර්ධ ශතකය සම කිරීමට සමත් වුණා. ඔහු තම ලකුණු 56 සදහා මුහුණ දී තිබුණේ පන්දු 14 කට පමණයි.   ", "URL": "https://www.itnnews.lk/2023/10/05/405908/", "Category": "ක්‍රීඩා,දේශීය පුවත්", "Parent URL": null}