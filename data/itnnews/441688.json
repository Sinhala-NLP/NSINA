{"Source": "ITN news", "Timestamp": "ඔක්තෝබර් 21, 2022 12:57", "Headline": "බදු ගෙවන අයටත් විශ‍්‍රාම වැටුප් ක‍්‍රමයක්", "News Content": "පෞද්ගලික අංශයේ ව්‍යවසායකයින් සදහා ශ්‍රී ලංකා සමාජ ආරක්ෂණ මණ්ඩලය මගින් විශ්‍රාම වැටුප් වැඩසටහනක් ක්‍රියාත්මක වනවා. මෙම විශ්‍රාම වැටුප් ක්‍රමයට දායක වූවන් සදහා ප්‍රතිලාභ පිරිනැමීමේ උත්සවයක් මතුගම ප්‍රාදේශීය ලේකම් කොට්ඨාසයේදී පැවැත්වුණා. ඒ රාජ්‍ය අමාත්‍ය අනූප පස්කුවල් මහතාගේ ප්‍රධානත්වයෙන්. සමාජ ආරක්ෂණ මණ්ඩලයේ සභාපති ජ්‍යෙෂ්ඨ කථිකාචාර්ය සමන් හදරාගම මහතා ද ඊට එක්ව සිටියා. මෙම විශ්‍රාම වැටුප් ක්‍රමය යටතේ පෞද්ගලික ව්‍යවසායකයින්ට වයස අවුරුදු 60 සිට ජීවිතාන්තය දක්වා ප්‍රතිලාභ හිමිවනවා. ", "URL": "https://www.itnnews.lk/2023/10/05/441688/", "Category": "දේශීය පුවත්", "Parent URL": null}