{"Source": "ITN news", "Timestamp": "අප්‍රේල් 2, 2023 09:23", "Headline": "අධිවේගී මාර්ගයේ රිය අනතුරකින් දෙනෙකුට බරපතළ තුවාල", "News Content": "දක්ෂිණ අධිවේගී මාර්ගයේ බණ්ඩාරගම ප්‍රදේශයේ දී ලොරි රථ දෙකක් එකිනෙක ගැටීමෙන් සිදු වු අනතුරකින් පුද්ගලයින් 3න් දෙනෙකු බරපතළ තුවාල ලැබුවා. දක්ෂිණ අධිවේගී මාර්ගයේ බණ්ඩාරගම බද්දේගොඩ කිලෝ මීටර 12 කණුව ආසන්නයේ අනතුර සිදුව තිබෙන්නේ. මාළු ප්‍රවාහනය කරමින් තිබු ලොරි රථයක් සහ කෙසෙල් රැගෙන යමින් තිබු ලොරි රථයක් ගැටී ඇති අතර ඉදිරියෙන් ගමන් ගත් කෙසෙල් රැගත් ලොරි රථයේ පිටුපස අනෙක් ලොරි රථය ගැටී තිබෙනවා. ඒ සමඟම එක් ලොරි රථයක් අධිවේගී මාර්ගයේ මීටර් කිහිපයක් ඇදී ගොස් පෙරළි ඇති බවයි පොලිසිය පවසන්නේ. කෙසෙල් ලොරියේ තිබු පළතුරු ඇතුළු අනෙකුත් භාණ්ඩ මාර්ගයේ විසිරීයාම හේතුවෙන් ගමනාගමනයට ද බාධා එල්ල වුණා.       ", "URL": "https://www.itnnews.lk/2023/10/05/472440/", "Category": "Breaking News,දේශීය පුවත්", "Parent URL": null}