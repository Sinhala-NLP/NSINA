{"Source": "ITN news", "Timestamp": "ජනවාරි 1, 2023 14:50", "Headline": "ඉන්දියාවේ ජජ්ජාර් නගරය ආසන්නයේ භූමි කම්පාවක්", "News Content": "ඉන්දියාවේ හර්යානා ප්‍රාන්තයේ ජජ්ජාර් නගරය ආසන්නයේ භූමි කම්පාවක් සිදු ව ඇති බව ඉන්දීය මාධ්‍ය වාර්තා කරනවා. අද අලුයම 1.19ට පමණ මෙම භූ කම්පනය ඇති ව තිබෙනවා. ඉන්දීය මාධ්‍ය වාර්තා කළේ භූ කම්පනයේ බලපෑම නවදිල්ලි නුවරටත් දැණුනු බවයි. භූමි කම්පාවේ ප්‍රබලත්වය සටහන් වූයේ රික්ටර් පරිමාණයේ ඒකක 3.8 ක් ලෙසයි. භූමි කම්පනයෙන් කාටවත් හානියක් සිදුවී නැහැ.   ", "URL": "https://www.itnnews.lk/2023/10/05/453102/", "Category": "ජාත්‍යන්තර පුවත්", "Parent URL": null}