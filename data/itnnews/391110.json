{"Source": "ITN news", "Timestamp": "ජනවාරි 25, 2022 10:41", "Headline": "බුර්කිනා පාසෝ රාජ්‍යයේ පාලන බලය හමුදාව යටතට", "News Content": "බුර්කිනා පාසෝ රාජ්‍යයේ පාලන බලය තමන් අත්පත්කර ගත් බව එරට හමුදාව නිවේදනය කරනවා. බුර්කිනා ෆාසෝ රාජ්‍යයේ රාජ්‍ය මාධ්‍ය ඔස්සේ නිවේදනයක් නිකුත් කරමිනුයි එරට හමුදාව මේ බව පවසා සිටියේ. එරට ජනාධිපති රොච් කබෝරේ හමුදා භාරයට ගෙන ඇති අතර අත්අඩංගුවට ගත් සියලුම පුද්ගලයින් දැඩි ආරක්ෂාව යටතේ පසුවන බවද ඔවුන් සදහන් කරනවා. ජනාධිපතිවරයා රට නිසි ආකාරයෙන් පාලනය කිරීමට අසමත්වීම හේතුවෙන් මෙම පියවර ගත් බවයි හමුදාව පවසන්නේ. ජනාධිපතිවරයාගේ ආරක්ෂක පරිවාර රථවලට වෙඩි ප්‍රහාර එල්ලකර ඇති ආකාරය ද ඊයේ දිනයේ දී මාධ්‍ය වාර්තා කලා.       ", "URL": "https://www.itnnews.lk/2023/10/05/391110/", "Category": "ජාත්‍යන්තර පුවත්", "Parent URL": null}