{"Source": "ITN news", "Timestamp": "අගෝස්තු 9, 2022 09:19", "Headline": "Nancy Pelosi චීන තායිවාන ප්‍රදේශයේ සංචාරය කිරීමට එරෙහිව චීනයෙන් ඇමරිකාවට අඛණ්ඩ විරෝධය", "News Content": "Nancy Pelosi චීන තායිවාන ප්‍රදේශයේ සංචාරය කිරීමට එරෙහිව චීනය ඇමරිකාවට අඛණ්ඩව වි‍රෝධය පළ කරනු ඇතැයි චීන විදේශ අමාත්‍යංශය පවසයි. Nancy Pelosi චීන තායිවාන ප්‍රදේශයේ සංචාරය කිරීමට එරෙහිව චීනය ප්‍රතිවිරෝධී පියවර ප්‍රකාශයට පත් කිරීම පිළිබඳව මෙන්ම, චීන-ඇමරිකා සංවාදය සහ සන්නිවේදනය සම්බන්ධ ගැටළු පිළිබඳ ප්‍රශ්නවලට, චීන විදේශ අමාත්‍යංශයේ ප්‍රකාශක Wang Wenbin මහතා 8වැනිදා පැවති මාධ්‍ය හමුවකදී ප්‍රතිචාර දැක්වීය. Wang Wenbin මහතා එහිදී සඳහන් කළේ, සංවාදයට සහ සන්නිවේදනයට අවංකත්වය අවශ්‍ය වන බවයි.තායිවාන බෙදුම්වාදී බලවේගවලට අනුබල දීම සහ සහාය දීම නතර කරන ලෙසට චීනය ඇමරිකාවෙන් ඉල්ලා සිටී. ඇමරිකාව ”තායිවාන කාඩ්” ක්‍රීඩා‍ කිරීම සහ තායිවාන ප්‍රශ්නය මගින් චීනයට බලපෑම් කිරීම නතර කළ යුතු බවත්, ප්‍රායෝගික ක්‍රියාවන් සමඟ එකම චීනය යන මූලධර්මය සහ චීන-ඇමරිකා ඒකාබද්ධ නිවේදන තුන අනුගමනය කළ යුතු බවත්, Wang Wenbin මහතා එහිදී නැවතත් අවධාරණය කළේ ය. ", "URL": "https://www.itnnews.lk/2023/10/05/427872/", "Category": "ජාත්‍යන්තර පුවත්", "Parent URL": null}