{"Source": "ITN news", "Timestamp": "සැප්තැම්බර් 11, 2023 09:27", "Headline": "මඩකලපු මුහුදේ සුළු කම්පනයක්", "News Content": "මඩකලපුවට කිලෝමීටර් 310ක් ඔබ්බෙන් වූ ගැඹුරු මුහුදේ ඇතිවූ භූ කම්පනයෙන් මෙරටට කිසිදු සුනාමි අවදානමක් නොමැති බව භූ විද්‍යා සමීක්ෂණ හා පතල් කාර්යාංශය පවසනවා. මඩකලපුවට ඊසාන දෙසින් කිලෝමීටර් 310ක් දුරින් වූ ගැඹුරු මුහුදේ අද අලුයම 1.29ට පමණ භූ කම්පනයක් හටගෙන තිබෙනවා. එය රිච්ටර් පරිමාණ ඒකක 4.65ක ප්‍රබලත්වයකින් යුතුව සිදුව ඇති බවයි භූ විද්‍යා සමීක්ෂණ හා පතල් කාර්යාංශය සදහන් කළේ. කෙසේ වෙතත් මෙය ගැඹුරු මුහුදේ සිදුවීම හේතුවෙන් සුනාමි අවදානමක් නොමැති බවයි එම කාර්යාංශය අවධාරණය කරන්නේ. ", "URL": "https://www.itnnews.lk/2023/10/05/515076/", "Category": "Breaking News,දේශීය පුවත්,ප්‍රධාන පුවත", "Parent URL": null}