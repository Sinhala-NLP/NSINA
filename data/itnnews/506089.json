{"Source": "ITN news", "Timestamp": "අගෝස්තු 7, 2023 09:37", "Headline": "දෙවන විස්සයි-20 තරඟයේ ජය කොදෙව්වන්ට", "News Content": "සංචාරක ඉන්දීය කණ්ඩායම හා බටහිර ඉන්දීය කොදෙව් දූපත් කණ්ඩායම අතර පැවති දෙවන 20 20 ක්‍රිකට් තරගය ද ජය ගැනීමට බටහිර ඉන්දීය කොදෙව් කණ්ඩායම සමත්වුණා. එම තරගයේ පළමුව පන්දුවට පහරදුන් ඉන්දීය කණ්ඩායම නියමිත පන්දුවාර 20තුළ කඩුලු 7ක් දැවී ලකුණු 152ක් රැස්කළා. තිලක් වර්මා පන්දු 41කදී ලකුණු 51ක් රැස්කළ අතර ඉෂාන් ක්‍රීෂාන් ලකුණු 27ක් ලබා ගත්තා. පිළිතුරු ඉණිම ක්‍රීඩා කළ බටහිර ඉන්දීය කොදෙව් ක්‍රීඩකයින් පන්දුවාර 18යි පන්දු 5ක් තුළ කඩුලු 8ක් දැවී ලකුණු 155ක් රැස්කරමින් තගරයේ ජය හිමිකරගත්තා. අගනා ඉණිමක් ක්‍රීඩා කළ නිකලස් පූරාන් පන්දු 40 කදී ලකුණු 67ක් රැස්කළ අතර ඊට දර්ශණිය හයේ පහර හතරක් හා හතරේ පහර හයක් ඇතුලත් වුණා. දෙපිළ අතර පැවති පළමු 20 20 තරගයේ ජය ද හිමිකර ගැනීමට සමත්වුයේ බටහිර ඉන්දීය කොදෙව් කණ්ඩායමයි.     ", "URL": "https://www.itnnews.lk/2023/10/05/506089/", "Category": "ක්‍රිකට්,ක්‍රීඩා", "Parent URL": null}