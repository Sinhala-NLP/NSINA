{"Source": "ITN news", "Timestamp": "ஜூலை 6, 2022 11:51", "Headline": "வெல்லவாய எரிபொருள் நிரப்பு நிலையம் மீது தாக்குதல் நடத்திய 13 பேர் கைது..", "News Content": "வெல்லவாய நகரில் உள்ள எரிபொருள் நிரப்பு நிலையம் மீதான தாக்குதல் தொடர்பில் சந்தேகத்தின் பேரில் 13 பேர் கைது செய்யப்பட்டுள்ளனர். நேற்றிரவு வெல்லவாய நகரிலுள்ள எரிபொருள் நிரப்பு நிலையத்தில் எரிபொருள் விநியோகிக்கப்படும் போது, ​​எரிபொருள் தீர்ந்துவிட்டதாக எரிபொருளை எடுக்க வந்த மக்களுக்கு அறிவித்ததையடுத்து, அவர்கள் எதிர்ப்புத் தெரிவித்து, கற்கள் மற்றும் போத்தல்களினால் எரிபொருள் நிரப்பு நிலையத்தின் மீது தாக்குதல் நடத்தினர். பொலிஸ் உத்தியோகத்தர் ஒருவரும் காயமடைந்துள்ளதாக பொலிஸார் தெரிவிக்கின்றனர். எரிபொருள் நிரப்பு நிலையத்தின் பெயர் பலகைகளும் சேதப்படுத்தப்பட்டுள்ளன. சம்பவம் தொடர்பில் 13 சந்தேக நபர்களும் 20 மோட்டார் சைக்கிள்களும் கைது செய்யப்பட்டுள்ளதாக பொலிஸார் தெரிவித்துள்ளனர். சந்தேகநபர்களை இன்று வெல்லவாய நீதவான் நீதிமன்றில் ஆஜர்படுத்தவுள்ளதாக பொலிஸார் தெரிவித்தனர். ", "URL": "https://www.itnnews.lk/2023/10/05/421576/", "Category": "Breaking News,தேசிய செய்திகள்", "Parent URL": null}