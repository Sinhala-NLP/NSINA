{"Source": "ITN news", "Timestamp": "ஜூன் 24, 2021 12:44", "Headline": "உயர்தர பரீட்சை பெறுபேறு மீள்பரிசீலனைக்கு இணையவழியில் விண்ணப்பிக்க சந்தர்ப்பம்..", "News Content": "2020ம் ஆண்டிற்கான கல்வி பொதுத்தராதர உயர்தர பரீட்சை பெறுபேறுகளை மீள்பரிசீலனை செய்வதற்கான விண்ணப்பங்கள் கோரப்பட்டுள்ளன. இன்று முதல் எதிர்வரும் ஜூலை மாதம் 10ம் திகதி வரை ஒன்லைன் முறையில் விண்ணப்பங்களை அனுப்பி வைக்க முடியும் என பரீட்சைகள் திணைக்களம் தெரிவித்துள்ளது. பாடசாலை விண்ணப்பத்தாரிகளின் விண்ணப்பத்திற்கு அதிபரின் பரிந்துரை அவசியம் இல்லை என பரீட்சைகள் ஆணையாளர் நாயகம் சனத் பூஜித்த தெரிவித்துள்ளார். அதற்கமைய இலங்கை பரீட்சைகள் திணைக்களத்தின் இணையத்தளத்தின் ஊடாக விண்ணப்பங்களை அனுப்ப முடியும். கையடக்க தொலைப்பேசிகளின் ஊடாக பரீட்சைகள் திணைக்களத்தின் விசேட சேவையை பயன்படுத்தியும் விண்ணப்பிக்க முடியும் என பரீட்சைகள் திணைக்களம் தெரிவித்துள்ளது. ", "URL": "https://www.itnnews.lk/2023/10/05/344858/", "Category": "Breaking News,தேசிய செய்திகள்", "Parent URL": null}