{"Source": "ITN news", "Timestamp": "නොවැම්බර් 28, 2022 09:04", "Headline": "සෝමාලියාවේ රාජ්‍ය නිලධාරීන් නවාතැන්ගෙන සිටින හෝටලයකට ත්‍රස්ත ප්‍රහාරයක්", "News Content": "සෝමාලියාවේ මොගඩිෂු අගනුවර පිහිටි රාජ්‍ය නිලධාරීන් නවාතැන්ගෙන සිටින හෝටලයකට ත්‍රස්ත ප්‍රහාරයක් එල්ල වී තිබෙනවා. සෝමාලියාවේ අල් ෂබාබ් ත්‍රස්ත කණ්ඩායම මෙම හෝටලය මේ වනවිට වටලා ඇති බවයි විදෙස් මාධ්‍ය වාර්තා කරන්නේ. සෝමාලියාවේ අභ්‍යන්තර ආරක්ෂක අමාත්‍යවරයා තුවාල ලබා ඇති බවට ද එරට මාධ්‍ය වාර්තා කරනවා. මොගඩිෂු අගනුවර පිහිටි ජනාධිපති මන්දිරය ආසන්නයේ මෙම හෝටලය පිහිටා ඇති බවද විදෙස් මාධ්‍ය වාර්තා කළා. කෙසේ වෙතත් ත්‍රස්තවාදීන් කොපමණ පිරිසක් හෝටලය තුළ සිටිනවාද යන්න මෙතෙක් තහවුරු වී නැහැ. එම ප්‍රදේශයෙන් විශාල ශබ්ද සහ වෙඩිහුවමාරු සිදුවෙමින් පවතින බවයි විදෙස් වාර්තා සදහන් කරන්නේ.       ", "URL": "https://www.itnnews.lk/2023/10/05/447866/", "Category": "ජාත්‍යන්තර පුවත්", "Parent URL": null}