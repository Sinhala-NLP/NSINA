{"Source": "ITN news", "Timestamp": "ඔක්තෝබර් 17, 2022 18:50", "Headline": "ගමේ බලය රටේ ආර්ථික පරිපාලනය බවට පත් කර ගත යුතුයි – අගමැති", "News Content": "ගමේ බලය රටේ ආර්ථික පරිපාලනය බවට පත් කර ගත යුතු බව අග්‍රාමාත්‍ය දිනේෂ් ගුණවර්ධන මහතා පවසනවා. දරුවන් සහ ගැබිනි මව්වරුන්ගේ ජිවිත සුරක්ෂිත කිරිම වෙනුවෙන් කඩිනම් පියවර ගන්නා බව ද අග්‍රාමාත්‍යවරයා වැඩිදුරටත් ප්‍රකාශ කළා. කළුතර දිස්ත්‍රික් ආහාර සුරක්ෂිතතා ප්‍රගති සමාලෝචන රැස්වීමේ දී මෙම අදහස් පළ කෙරුණා. කළුතර දිස්ත්‍රික් ආහාර සුරක්ෂිතතා ප්‍රගති සමාලෝචන රැස්වීම සහ දිස්ත්‍රික් සම්බන්ධීකරණ කමිටු රැස්වීම එම දිස්ත්‍රික් ලේකම් කාර්යාලයේ දී අද පැවැත්වුණේ අග්‍රාමාත්‍ය දිනේෂ් ගුණවර්ධන මහතාගේ ප්‍රධානත්වයෙන්. බස්නාහිර පළාත් ආණ්ඩුකාර රොෂාන් ගුණතිලක මහතා මෙන්ම රාජ්‍ය නිල්‍ධාරීන් සහ මැති ඇමතිවරුන් පිරිසක් මෙම අවස්ථාවට එක් වුණා.   ", "URL": "https://www.itnnews.lk/2023/10/05/441072/", "Category": "දේශීය පුවත්", "Parent URL": null}