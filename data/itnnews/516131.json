{"Source": "ITN news", "Timestamp": "සැප්තැම්බර් 15, 2023 15:15", "Headline": "රත්මලානේ වෙඩි තැබීමේ සිද්ධියට සම්බන්ධ වෙඩික්කරුවන්ට මෝටර් රථය ලබා දුන් පුද්ගලයා අත්අඩංගුවට", "News Content": "රත්මලාන ඥානේන්ද්‍රාරාම පාරේ පසුගියදා සිදුවූ වෙඩි තැබීමේ සිද්ධියට අදාළ වෙඩික්කරුවන්ට මෝටර් රථය ලබාදුන් පුද්ගලයා විශේෂ කාර්ය බලකාය මගින් අත්අඩංගුවට ගෙන තිබෙනවා. සංවිධානාත්මක අපරාධකල්ලි නායකයෙකු බව කියන ධනුරුද්ධ යන අයගේ උපදෙස් මත රත්මලානේ නිවසකට වෙඩි තැබිමේ සිද්ධියක් වාර්තා වූයේ පසුගිය 10 වනදායි. මෙම වෙඩික්කරුවන්ට මෝටර් රථය ලබාදුන් පුද්ගලයා ධනුරුද්ධ යන අයගේ ප්‍රධාන ගෝලාය බවයි වැටලීම සිදුකළ විශේෂ කාර්ය බලකාය පවසන්නේ. මාවනැල්ල බටවල හිගුල ප්‍රදේශයේ කුලී නිවසක දීයි ඔහු අත්අඩංගුවට ගෙන ඇත්තේ. සැකකරු අත්අඩංගුවට ගැනුනේ හෙරොයින් මත්ද්‍රව්‍ය ග්‍රෑම් 20යි මිලිග්‍රෑම් 600ක් ද සමඟ බව පොලීසිය පවසනවා.       ", "URL": "https://www.itnnews.lk/2023/10/05/516131/", "Category": "දේශීය පුවත්", "Parent URL": null}