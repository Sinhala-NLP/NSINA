{"Source": "ITN news", "Timestamp": "டிசம்பர் 16, 2022 12:52", "Headline": "உலகக்கிண்ண கால்பந்தாட்ட தொடரின் 3 ஆவது இடத்தை தெரிவுசெய்யும்போட்டி நாளை..", "News Content": "உலகக்கிண்ண கால்பந்தாட்ட தொடரின் 3வது இடத்தை தெரிவுசெய்வதற்கான போட்டி நாளை இரவு 8.30க்கு நடைபெறவுள்ளது. க்ரோஷியா மற்றும் மொரோக்கோ ஆகிய அணிகள் கலீபா சர்வதேச விளையாட்டரங்கில் மோதவுள்ளன. அரையிறுதியில் தோல்வியுற்ற இரு அணிகளுக்குமிடையில் நடைபெறவுள்ள போட்டியில் வெற்றிபெறும் அணி 3 வது இடத்திற்கு தெரிவுசெய்யப்படும். முதலாவது அரையிறுதியில் க்ரோஷியா, ஆர்ஜென்டீனாவிடம் தோல்வியடைந்திருந்தது. 2 வது அரையிறுதியில் மோரோக்கோ பிரான்சிடம் தோல்வியடைந்திருந்தது. இதேவேளை அரையிறுதியில் வெற்றிபெற்று இறுதிப்போட்டிக்கு ஆர்ஜென்டீனா மற்றும் பிரான்ஸ் அணிகள் தெரிவாகியுள்ளன. இறுதிப்போட்டி எதிர்வரும் ஞாயிற்றுக்கிழமை இரவு 08.30 க்கு நடைபெறவுள்ளமை குறிப்பிடத்தக்கது. ", "URL": "https://www.itnnews.lk/2023/10/05/450599/", "Category": "Breaking News,காற்பந்து,விளையாட்டு", "Parent URL": null}