{"Source": "ITN news", "Timestamp": "පෙබරවාරි 10, 2023 18:46", "Headline": "T20 කාන්තා ලෝක කුසලාන ක්‍රිකට් තරගාවලිය අද ඇරඹෙයි", "News Content": "20-20 කාන්තා ලෝක කුසලාන ක්‍රිකට් තරගාවලිය දකුණු අප්‍රිකාවේදී අද ආරම්භ වනවා. අටවෙනි වරටත් පැවැත්වෙන මෙවර ලෝක කුසලානයේ  පළමු තරගය ක්‍රියාත්මක වන්නේ ශ්‍රී ලංකාව හා දකුණු අප්‍රිකාව අතරයි. දකුණු අප්‍රිකාවේ කේප් ටවුන් හිදීයි සමාරම්භක තරගය පැවැත්වෙන්නේ. ශ්‍රී ලංකා කණ්ඩායම මෙහෙයවීමේ වගකීම මෙවරත් චමරි අතපත්තුට හිමිව තිබෙනවා. පළමු කාන්ඩයේ තරගයක් ලෙස මෙය ක්‍රියාත්මකයි. මුලික වටයේ තරග කාණ්ඩ දෙකක් යටතේ පැවැත්වෙන අතර ශ්‍රී ලංකාව හා දකුණු අප්‍රිකාවට අමතරව ඕස්ට්‍රේලියාව , බංග්ලාදේශය හා නවසීලන්තය පළමු කාණ්ඩයට අයත්. දෙවන කාණ්ඩයෙන් ඉන්දියාව,එංගලන්තය, අයර්ලන්තය,පාකිස්ථානය හා බටහිර ඉන්දීය කොදෙව් යන රටවල් තරග වදිනවා. ලෝක ශූර ඕස්ට්‍රේලියාව මෙවරත් තරගාවලියේ ජයග්‍රහණය කරනු ඇති බවයි විචාරකයන් පවසන්නේ.  එමෙන්ම පැවති කාන්තා 20-20 ලෝක කුසලාන ක්‍රිකට් තරගාවලි 7න් පහකම ශූරතාවය හිමිකර ගෙන තිබෙන්නේ ඕස්ට්‍රේලියාවයි. එංගලන්තය හා බටහිර ඉන්දීය කොදෙව් කණ්ඩායම් එක්වරක් බැගින් ශූරතාව හිමිකරගෙන තිබෙනවා. ", "URL": "https://www.itnnews.lk/2023/10/05/460208/", "Category": "Breaking News,ක්‍රිකට්,ක්‍රීඩා,දේශීය පුවත්", "Parent URL": null}