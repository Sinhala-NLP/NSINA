{"Source": "ITN news", "Timestamp": "ජූලි 30, 2022 14:04", "Headline": "මේ සතියේත් පාසල් පැවැත්වෙන්නේ පසුගිය සතියේ වගේමයි", "News Content": "පසුගිය සතියේ පාසල් පැවැත්වූ ආකාරයටම ලබන සතියේද පාසල් පැවැත්වීමට අධ්‍යාපන අමාත්‍යාංශය තීරණය කර තිබෙනවා. ඒ අනුව සදුදා, අගහරුවාදා සහ බ්‍රහස්පතින්දා යන දිනවල දරුවන් පාසලට ගෙන්වා ගනිමින් පාසල් පැවැත්වීමටත් බදාදා සහ සිකුරාදා යන දිනවලදී සිසුන්ට නිවෙස්වල සිට ඉගෙනීමේ කටයුතුවල නිරතවිය හැකි ක්‍රියාකාරකම් ලබාදීමට ද තීරණය කෙරුණා. නැතහොත් මාර්ගගතව ඉගැන්වීම් සිදු කිරීමට ඉඩ සලසා තිබෙනවා. කෙසේ වුවද ප්‍රවාහන අපහසුතා නොමැති පාසල්වල විදුහල්පතිවරුන්ගේ ගුරුවරුන්ගේ එකගතාව මෙන්ම කලාප අධ්‍යාපන අධ්‍යක්ෂවරයාගේ අනුමැතිය මත බදාදා සහ සිකුරාදා යන දිනවලද පාසල් පැවැත්විය හැකියි.එහිදී පාසල් තුළ පවතින තත්ත්වය සලකා සෑම ගුරුවරයෙකුටම අවම වශයෙන් දින 3ක් පාසලට පැමිණි ඉගැන්වීම් කටයුතු සිදුකිරීමට හැකිවන ලෙස නම්‍යශීලී කාලසටහනක් සකස් කිරීමේ හැකියාව පවතිනවා. පළාත් ප්‍රවාහන අධිකාරිය පාසල් සේවය සදහා වෙන්වු පෞද්ගලික බස්රථ පාසල් සිසුන් ප්‍රවාහනය සදහා යොදවන අතර සාමන්‍ය බස් ගාස්තු ගෙවා ගුරුවරුන්ට සහ සිසුන්ට එමගින් ප්‍රවාහන පහසුකම් සලසා ගත හැකියි.         ", "URL": "https://www.itnnews.lk/2023/10/05/425856/", "Category": "දේශීය පුවත්", "Parent URL": null}