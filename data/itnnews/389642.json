{"Source": "ITN news", "Timestamp": "ஜனவரி 19, 2022 12:27", "Headline": "சுற்றிவளைப்பில் சட்டவிரோத செயற்பாடுகளில் ஈடுபட்ட 5 பேர் கைது..", "News Content": "நேற்றைய தினத்தில் பொலிஸாரும், பொலிஸ் விசேட அதிரடிப்படையினரும் இணைந்து நாடளாவிய ரீதியில் முன்னெடுத்த சுற்றிவளைப்பின் ஊடாக சட்டவிரோத செயற்பாடுகளில் ஈடுபட்ட 5 பேர் கைது செய்யப்பட்டுள்ளதாக பொலிஸ் திணைக்களத்தின் ஊடகப்பிரிவு தெரிவித்துள்ளது. பேலியகொடை பொலிஸ் பிரிவிற்குட்பட்ட பகுதியில் கேரள கஞ்சா போதைப்பொருளுடன் 2 சந்தேகநபர்கள் கைது செய்யப்பட்டுள்ளனர். அவர்களிடமிருந்து ஒரு கிலோ 760 கிராம் கேரள கஞ்சா போதைப்பொருள் கைப்பற்றப்பட்டுள்ளது. அங்குலாண சைரப்புர தொடர்மாடி குடியிருப்பு பகுதியில் ஹெரோயின் போதைப்பொருளுடன் சந்தேகநபரொருவர் கைது செய்யப்பட்டுள்ளார். அவரிடமிருந்து 5 கிராம் மற்றும் 500 மில்லி கிராம் ஹெரோயின் கைப்பற்றப்பட்டுள்ளது. இந்நிலையில் வத்தளை எலகந்த பகுதியில் 5 கிராம் மற்றும் 100 மில்லிகிராம் ஹெரோயின் போதைப்பொருளுடன் நபரொருவர் வத்தளை பொலிஸாரினால் கைது செய்யப்பட்டுள்ளார். பிலியந்தலை பொலிஸ் பிரிவிற்குட்ப்பட்ட சீலரத்ன மாவத்தையில் சட்டவிரோத போதைப்பொருளுடன் நபரொருவர் கைது செய்யப்பட்டுள்ளதாக பொலிஸ் திணைக்களத்தின் ஊடகப்பிரிவு தெரிவித்துள்ளது. ", "URL": "https://www.itnnews.lk/2023/10/05/389642/", "Category": "Breaking News,தேசிய செய்திகள்", "Parent URL": null}