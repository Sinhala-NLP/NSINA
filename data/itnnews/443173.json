{"Source": "ITN news", "Timestamp": "ඔක්තෝබර් 30, 2022 11:39", "Headline": "ජාතික රෝහලේ හදිසි අනතුරු අංශයේ එක්ස්රේ යන්ත්‍රය අක්‍රීය වෙයි", "News Content": "කොළඹ ජාතික රෝහලේ හදිසි අනතුරු අංශයේ එක්ස්රේ යන්ත්‍රය අක්‍රීය වීමෙන් රෝගීන් දැඩි අපහසුතාවකට පත්ව සිටිනවා. මේ හේතුවෙන් ඇතැම් රෝගීන්ගේ ශෛල්‍යකර්ම සිදු කිරීම සති කිහිපයක් ප්‍රමාද වී ඇති බවයි සමස්ත ලංකා හෙද සංගමය ප්‍රකාශ කරන්නේ. මෙරට හදිසි අනතුරුවලට ලක්වන රෝගීන්ට ප්‍රතිකාර කරනු ලබන ප්‍රධානම රෝහල වන්නේ කොළඹ ජාතික රෝහලේ හදිසි අනතුරු අංශයයි. කෙසේ වෙතත් මේ වන විට ජාතික රෝහලේ හදිසි අනතුරු අංශය තුළ බරපතල අර්බුද ගණනාවක් මතුව තිබෙනවා. මාස තුනකට අධික  කාලයක් තිස්සේ හදිසි අනතුරු අංශයේ එක්ස්රේ යන්ත්‍රය උපකරණ හිඟය නිසා ක්‍රියාත්මක කළ නොහැකි තත්ත්වයකයි පවතින්නේ. මේ හේතුවෙන් රෝහල් කාර්ය මණ්ඩලය මෙන්ම රෝගීන් ද දැඩි අපහසුතාවකකට පත්ව ඇති බව සමස්ත ලංකා හෙද සංගමයේ ලේකම් එස්.බී මැදි වත්ත මහතා පවසනවා.   ", "URL": "https://www.itnnews.lk/2023/10/05/443173/", "Category": "දේශීය පුවත්", "Parent URL": null}