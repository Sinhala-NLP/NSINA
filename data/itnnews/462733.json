{"Source": "ITN news", "Timestamp": "පෙබරවාරි 23, 2023 13:10", "Headline": "බෝගල ග්‍රැෆයිට් සමාගම ග්‍රැෆීන් ඔක්සයිඩ් නිෂ්පාදනය කිරීමට සමත් වෙයි", "News Content": "බෝගල ග්‍රැෆයිට් සමාගම මෙරටදී ග්‍රැෆීන් ඔක්සයිඩ් නිෂ්පාදනය කිරීමට සමත්ව තිබෙනවා. බෝගල ග්‍රැෆයිට් සමාගම නිෂ්පාදන කළ මෙම ග්‍රැෆීන් ඔක්සයිඩ් රසායනිකය තාක්ෂණ රාජ්‍ය අමාත්‍ය කනක හේරත් හා විදේශ කටයුතු රාජ්‍ය අමාත්‍ය තාරක බාලසූරිය මහත්වරුන්ට හදුන්වාදීම සිදු කෙරුණා. ග්‍රැෆීන් තුළ යකඩ මෙන් 200 ගුණයක් සහ තඹමෙන් 100 ගුණයක විද්‍යුත් සන්නායකතාවක් පවතින බවයි බෝගල ග්‍රැෆයිට් සමාගම සදහන් කළේ.මෙම සමාගම නිෂ්පාදනය කර ඇති ග්‍රැෆීන් ඔක්සයිඩ් සිමෙන්ති හෝ රබර් සමග ද මිශ්‍ර කිරීමට හැකි වීම විශේෂත්වයක්. ඒ ඔස්සේ සිමෙන්ති සහ රබර්වල ශක්තිය සුවිශාල ලෙස ඉහළ නැංවීමට හැකි වනවා. නව පර්යේෂණ හා විද්‍යාත්මක දැනුම ඔස්සේ මෙය සිදු කර තිබෙනවා.මෙවැනි පර්යේෂණ එළිදැක්වීම තුළින් රටට විදේශ විනිමය රැගෙන ඒමට ඉඩ සැළසෙන බවයි රාජ්‍ය අමාත්‍ය කනක හේරත් මහතා පැවසුවේ.   ", "URL": "https://www.itnnews.lk/2023/10/05/462733/", "Category": "දේශීය පුවත්", "Parent URL": null}