{"Source": "ITN news", "Timestamp": "நவம்பர் 27, 2021 15:30", "Headline": "மண்சரிவு அபாய எச்சரிக்கை தொடர்ந்தும் அமுலில்..", "News Content": "கண்டி மாவட்டத்தின் உடுதும்பர குருணாகல் மாவட்டத்தின் ரிதிகம மற்றும் மாவத்தகம, மாத்தளை மாவட்டத்தின் அம்பன்கஹகோரலே மற்றும் இரத்தினபுரி மாவட்டத்தின் ஏஹெலியகொட ஆகிய பகுதிகளில் 2 ஆம் நிலை மண்சரிவு அபாயம் காணப்படுவதாக தேசிய கட்டிட ஆராய்ச்சி நிறுவனம் அறிவித்துள்ளது. கண்டி அங்கும்பர, ரம்புக்கேவல பகுதியில் வீடொன்றின் மீது மண்மேடு சரிந்து விழுந்ததில் 56 வயதுடைய பெண்ணொருவர் உயிரிழந்தார். காயமடைந்த 9 வயதுடைய சிறுமி கண்டி வைத்தியசாலையில் அனுமதிக்கப்பட்டார். குடும்ப உறுப்பினர்கள் இரவு வேளையில் நித்திரையில் இருந்தபோதே இச்சம்பவம் இடம்பெற்றுள்ளது. மண்சரிவு அச்சுறுத்தல் குறித்து அவதானத்துடன் இருக்குமாறு இடம் முகாமைத்துவ மத்திய நிலையம் தெரிவிக்கின்றது. நேற்றிரவு வெளியிடப்பட் மண்சரிவு அபாய எச்சரிக்கை தொடர்ந்தும் அமுலில் உள்ளது. மண்சரிவு அறிகுறிகள் குறித்து பொதுமக்கள் அவதானத்துடன் இருக்க வேண்டும். மின்கம்பங்கள் , மரங்கள் அதிர்வடைதல் தரைகளிலும் வீடுகளிலும் ஏற்படுகின்ற வெடிப்புகள் நீரூற்றுகள் உருவாகுதல் போன்ற விடயங்கள் குறித்து அவதானத்துடன் .இருக்க வேண்டும் இவ்வாறான விடயங்கள் தென்னப்பட்டால் உடனடியாக அவ்விடத்திலிருந்து வெளியேற வேண்டும். 114 எனும் தொலைபேசி இலக்கம் அமுலில் உள்ளது. ", "URL": "https://www.itnnews.lk/2023/10/05/379007/", "Category": "Breaking News,அண்மைய செய்திகள்,தேசிய செய்திகள்", "Parent URL": null}