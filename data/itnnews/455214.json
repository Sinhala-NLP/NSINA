{"Source": "ITN news", "Timestamp": "ஜனவரி 12, 2023 13:26", "Headline": "இலங்கை – இந்திய அணிகளுக்கு 2வது ஒருநாள் சர்வதேச கிரிக்கட் போட்டி..", "News Content": "இலங்கை மற்றும் இந்திய அணிகளுக்கு இரண்டாவது ஒருநாள் சர்வதேச கிரிக்கட் போட்டி பகல் இரவு ஆட்டமாக இன்று இடம்பெறவுள்ளது. கொல்கத்தா ஈடன் கார்டன் மைதானத்தில் போட்டி இடம்பெறவுள்ளது. ஏற்கனவே இடம்பெற்ற முதலாவது ஒருநாள் போட்டியில் 67 ஓட்டங்களினால் இந்திய அணி வெற்றி பெற்றது. ஒன்றுக்கு பூச்சியம் என தொடரில் இந்திய அணி முன்னிலை வகிக்கின்றது. ஈடன் கார்டன் மைதானத்தில் இலங்கை மற்றும் இந்திய அணிகளுக்கு இடையில் 5 ஒருநாள் போட்டிகள் இடம்பெற்றுள்ளன. இதில் 3 போட்டிகளில் இந்தியா வெற்றி பெற்றது. ஒரு போட்டி சமநிலையில் நிறைவடைந்தது. 1996ஆம் ஆண்டு உலக கிண்ண கிரிக்கட் தொடரின் இறுதி போட்டி இந்த மைதானத்தில் இடம்பெற்றதுடன், இந்தியாவுக்கு எதிராக இடம்பெற்ற இந்த போட்டியில் இலங்கை வெற்றி பெற்றது. இதேவேளை கடந்த போட்டியில் உபாதைக்குள்ளான தில்ஷான் மதுசங்க இன்றைய போட்டியில் பங்கேற்பது குறித்து உறுதிப்படுத்தப்படவில்லை. அவருக்கு பதிலாக லஹிரு குமார அணியில் இணைவதற்கு வாய்ப்புள்ளது என கிரிக்கட் தகவல்கள் தெரிவிக்கின்றன. ", "URL": "https://www.itnnews.lk/2023/10/05/455214/", "Category": "Breaking News,அண்மைய செய்திகள்,கிரிக்கெட்,விளையாட்டு", "Parent URL": null}