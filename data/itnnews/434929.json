{"Source": "ITN news", "Timestamp": "செப்டம்பர் 14, 2022 13:23", "Headline": "ஐநா உணவு திட்டத்தினால் நிவாரணம்", "News Content": "சிம்பாபேயில் சுமார் 7 இலட்சம் பேருக்கு உணவு நிவாரணம் வழங்குவதற்கு ஐக்கிய நாடுகளின் உலக உணவு திட்டம் நடவடிக்கை எடுத்துள்ளது. மழையின்மை காரணமாக சிம்பாபேயில் எதிர்ப்பார்த்திருந்த சோள அறுவடை 50 வீதம் வரை வீழ்ச்சியடைந்துள்ளதாக உலக உணவு திட்டம் தெரிவித்துள்ளது. அத்தோடு யுக்ரேனில் இடம்பெறும் மோதல்களும், சிம்பாபே பொருளாதாரத்தை பாதித்துள்ளது. 3.8 மில்லியன் மக்களுக்கு சிம்பாபே அரசாங்கம் ஏனைய முகவர் நிறுவனங்களுடன் இணைந்து உணவு நிவாரணங்களை வழங்க நடவடிக்கைகளை மேற்கொண்டுள்ளது. கடந்த வருடம் 2.72 மில்லியன் தொன்கள் சோள அறுவடை இடம்பெற்ற நிலையில், தற்போது 1.56 மில்லியன் தொன் சோள அறுவடையே கிடைக்கப்பெற்றுள்ளமை குறிப்பிடத்தக்கது. ", "URL": "https://www.itnnews.lk/2023/10/05/434929/", "Category": "சர்வதேச செய்திகள்", "Parent URL": null}