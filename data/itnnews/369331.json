{"Source": "ITN news", "Timestamp": "ඔක්තෝබර් 15, 2021 11:46", "Headline": "ගනේමුල්ල නගරය සංවර්ධනය කිරීම ඇරඹෙයි", "News Content": "නගර සියයක් සංවර්ධනය කිරීමේ වැඩසටහන යටතේ ගම්පහ දිස්ත්‍රික් පළමු වැඩසටහන ගනේමුල්ල නගරයෙන් ආරම්භ කෙරුණා. සෞභාග්‍යයේ දැක්ම ප්‍රතිපත්ති ප්‍රකාශයට අනුව දැයක් නගන සියක් නගර වැඩසටහන ක්‍රියාත්මක වනවා. ඒ යටතේ නගර 11 ක් සංවර්ධනය කිරීමට නියමිතයි. පළමු වැඩසටහන ගනේමුල්ල නගරයෙන් ආරම්භ කෙරුණේ රාජ්‍ය අමාත්‍ය ආචාර්ය නාලක ගොඩහේවා මහතාගේ ප්‍රධානත්වයෙන්. වර්තමානය වනවිට ගනේමුල්ල නගරය විශාල පිරිසකට අවශ්‍ය සේවා සපයනවා. නගරයේ පොදු පහසුකම් සංවර්ධනය, මගී විවේක ස්ථාන හා පදික මංතීරු සංවර්ධනය ද මේ යටතේ සිදුකෙරෙනවා. ව්‍යාපෘතිය ආරම්භ කිරීමේ අවස්ථාවට ගම්පහ ප්‍රා දේශීය සභාවේ සභාපති රංජිත් ගුණවර්ධන මහතා ඇතුළු පිරිසක් සහභාගි වුණා.     ", "URL": "https://www.itnnews.lk/2023/10/05/369331/", "Category": "දේශීය පුවත්", "Parent URL": null}