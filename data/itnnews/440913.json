{"Source": "ITN news", "Timestamp": "ඔක්තෝබර් 17, 2022 10:43", "Headline": "බ්‍රිතාන්‍ය ආග්‍රාමාත්‍ය ලිස් ට්‍රස්ට සිය ධුරය අහිමිවීමේ අවදානමක්", "News Content": "බ්‍රිතාන්‍ය ආග්‍රාමාත්‍ය ලිස් ට්‍රස්ට සිය ධුරය අහිමිවීමේ අවදානමක් පැන නැගී ඇති  බව විදෙස් මාධ්‍ය සදහන් කරනවා. පසුගිය මාසයේදී අග්‍රාමාත්‍ය ධුරයට පත්වීමෙන් පසු බදු කප්පාදුව ඇතුළු ඇය ගත් ඇතැම් තීරණ ආපසු හැරවීම හරහා අග්‍රාමාත්‍යවරිය සම්බන්ධයෙන් පවත්නා විශ්වාසය බිදී ඇති බවයි ඇයගේ පක්ෂයේම මන්ත්‍රිවරුන් සදහන් කරන්නේ. පක්ෂ විපක්ෂ පාර්ලිමේන්තු මන්ත්‍රිවරුන් එක්ව මෙම සතිය තුලදී ලිස් ට්‍රස් ධුරයෙන් පහ කිරීමේ අවදානමක් පවතින බව රොයිටර් පුවත් සේවය පෙන්වා දෙනවා. එසේ වුවහොත් හදිසි මහ මැතිවරණයක් පැවැත්වෙනු ඇති. කන්සවේටිව් පක්ෂ මන්ත්‍රිවරුන් 100කට වැඩි පිරිසකගේ  අත්සනින් යුතුව අග්‍රාමාත්‍යවරියට එරෙහිව විශ්වාසභංග යෝජනාවක් භාරදීමට නියමිත බවද වාර්තා වනවා. බ්‍රිතාන්‍ය 2016 වසරේදී යුරෝපා සංගමයෙන් ඉවත් වීමට තීරණය කිරීමෙන් පසු බ්‍රිතාන්‍යයේ දේශපාලන අර්බුදයක් හටගෙන ඇති අතර මේ දක්වා අග්‍රාමාත්‍යවරුන් තුන් දෙනෙකුට සිය ධුරයන් අහිමිවූවා.   ", "URL": "https://www.itnnews.lk/2023/10/05/440913/", "Category": "ජාත්‍යන්තර පුවත්", "Parent URL": null}