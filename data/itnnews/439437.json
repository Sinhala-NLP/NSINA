{"Source": "ITN news", "Timestamp": "ඔක්තෝබර් 8, 2022 12:04", "Headline": "ගල් අඟුරු ටෙන්ඩරයට සම්බන්ධ සියලු දෙනා කෝප් කමිටුවට කැඳවන්න තීරණයක්", "News Content": "ආන්දෝලනයට තුඩුදුන් ගල් අඟුරු ටෙන්ඩරය සම්බන්ධයෙන් සොයා බැලීම සඳහා ඊට සම්බන්ධ වූ පාර්ශ්වයන් කැඳවීමට පොදු ව්‍යාපාර පිළිබඳ කාරක සභාව හෙවත් කෝප් කමිටුව තීරණය කර තිබෙනවා. කමිටුවේ නව සභාපතිවරයා ලෙස පත් වූ ශ්‍රී ලංකා පොදුජන පෙරමුණේ පාර්ලිමේන්තු මන්ත්‍රී මහාචර්ය රංජිත් බණ්ඩාර මහතාගේ ප්‍රධානත්වයෙන් කෝප් කමිටුව ඊයේ රැස් වුණා. ඔහු සභාපතිත්වයට තේරී පත්වීමෙන් පසු රැස් වූ පළමු කමිටු රැස්වීම මෙයයි. ආන්දෝලනයට තුඩුදුන් ගල් අඟුරු ටෙන්ඩරය සම්බන්ධයෙන් සොයා බැලීම පිළිබඳව කමිටු සාමාජිකයින් සභාපතිවරයා දැනුවත් කළා. එමෙන්ම රාජ්‍ය ව්‍යවසායන් සම්බන්ධයෙන් කෝප් කමිටුව ලබා දෙන නිර්දේශ ක්‍රියාත්මක කිරීමට අවශ්‍ය නෛතික හැකියාව සම්බන්ධයෙන්ද මෙහිදී දීර්ඝ වශයෙන් සාකච්ඡා කෙරුණා. කෝප් කමිටුව යළි ලබන 20 වදා රැස්වීමට නියමිතයි.     ", "URL": "https://www.itnnews.lk/2023/10/05/439437/", "Category": "Breaking News,නවතම පුවත්", "Parent URL": null}