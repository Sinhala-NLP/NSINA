{"Source": "ITN news", "Timestamp": "අගෝස්තු 18, 2021 12:36", "Headline": "ඉදිරි වගා කටයුතු සඳහා කාබනික පොහොර නිෂ්පාදනයට ගොවීන් පියවර ගනී", "News Content": "ඉදිරි වගා කටයුතු සදහා අවශ්‍ය කරන කාබනික පොහොර නිෂ්පාදනයට ගොවීන් මේ වනවිටත් පියවර ගෙන තිබෙනවා. මහවැලි සී කලාපයට අයත් දෙහිඅත්තකණ්ඩිය කදිපුර ප්‍රදේශයේ ගොවි ජනතාව මේ වනවිටත් කාබනික පොහොර නිෂ්පාදනය ආරම්භ කළා. ප්‍රදේශයේ ගොවි පවුල් 189 ක් මේ වනවිට වී වගාවේ නිරත වනවා. එක් ගොවියෙකු කාබනික පොහොර මෙට්‍රික් ටොන් එක බැගින් නිෂ්පාදනය කිරීම දැනටමත් ආරම්භ කර අවසන්. මහවැලි සී කලාපයේ ගොවි පවුල් 21000 ක් පමණ සිටින අතර එම ගොවීන්ගේ පොහොර අවශ්‍යතාව සම්පූර්ණ කිරීම සදහා මේ වනවිටත් සියලු කටයුතු සූදානම් කර තිබෙනවා. වගාවන් සදහා අවශ්‍ය කාබනික දියර පොහොර සාර්ථකව නිෂ්පාදනය කරන ව්‍යවසායකයෙකු පිළිබද වැලිමඩ ප්‍රදේශයෙන් වාර්තා වනවා. දැනට වසර කිහිපයකට පෙර මෙම පොහොර නිෂ්පාදනය ආරම්භ කළ සරත් විමලවීර මහතා අද වනවිට සාර්ථක ව්‍යවසායකයෙකු බවට පත්ව තිබෙනවා.  එළවළු හා තේ වගාව සදහා තමන්ගේ මෙම දියර පොහොර භාවිත කරන බවයි ඔහු කියා සිටින්නේ.   ", "URL": "https://www.itnnews.lk/2023/10/05/356841/", "Category": "දේශීය පුවත්", "Parent URL": null}