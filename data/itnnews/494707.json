{"Source": "ITN news", "Timestamp": "ජූනි 25, 2023 14:20", "Headline": "මරණීය දණ්ඩනයට නියමව සිටි සිරකරුවෙකු පලායාමේදී අත්අඩංගුවට", "News Content": "වැලිකඩ බන්ධනාගාරයේ මරණීය දණ්ඩනය සඳහා රදවා සිටි සිරකරුවෙකු අද ආගමික වැඩසටහනක් සඳහා ඔහු රඳවා සිටි සිරමැදිරියෙන් පිටතට ගත් අවස්ථාවේ එම ස්ථානයෙන් සුක්ෂම ලෙස මිදී ඔහු විසින්මසඟවා ගෙන සිටින ලද බන්ධනාගාර නිළධාරියෙකුගේ නිළ ඇදුමට සමාන නිළ ඇදුමකින් සැරසී බන්ධනාගාර නිළධාරීන්ට ව්‍යාජ තොරතුරු ඉදිරිපත් කරමින් වැලිකඩ බන්ධනාගාර ප්‍රධාන දොරටුවෙන් පැන ගොස් තිබෙනවා. මේ සම්බන්ධයෙන් සැක සිතූ බන්ධනාගාර නිළධාරීන් විසින් මෙම සිරකරු ලුහුබැද ගොස් මරදාන දුම්රිය ස්ථානයේදී දුම්රියක නැගී සිටි මොහු බන්ධනාගාර නිලධාරියාට සමාන නිළ ඇදුමින්ම නැවත අත්අඩංගුවට ගෙන වැලිකඩ බන්ධනාගාරය වෙත රැගෙනවිත් තිබෙනවා. මොහු ගම්පහ මහාධිකරණය මගින් 2015.03.06 වන දින මිණිමැරුම් චෝදනාව යටතේ මරණීය දණ්ඩනයට නියමව සිටි සිරකරුවෙක් වන අතර වයස අවුරුදු 42ක් පමණ වන මොහු වැවේකෙටුව, 02 නිවස, ඉහලකොටුවැල්ල, පන්නල ලිපිනයේ පදිංචි අයෙකි. මෙම සිරකරු වැලිකඩ බන්ධනාගාරයේ සිට අධිආරක්ෂිත බූස්ස බන්ධනාගාරය වෙත මාරු කිරීමට අවශ්‍ය කටයුතු සිදු කරමින් පවනවා. මෙම සිද්ධිය සම්බන්ධයෙන් කොළඹ රිමාන්ඩ් බන්ධනාගාරයේ බන්ධනාගාර අධිකාරීවරයා යටතේ විමර්ෂණයක් සිදු කරන අතර, බන්ධනාගාර හදිසි ප්‍රතිචාර උපක්‍රමික බලකාය මගින්ද මේ සම්බන්ධයනේ මූලික විමර්ෂණයක් ආරම්භ කර තිබෙනවා.     ", "URL": "https://www.itnnews.lk/2023/10/05/494707/", "Category": "දේශීය පුවත්", "Parent URL": null}