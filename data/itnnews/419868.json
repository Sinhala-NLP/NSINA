{"Source": "ITN news", "Timestamp": "ජූනි 28, 2022 17:25", "Headline": "ඇමෙරිකාවෙන් ඩොලර් මිලියන 20 ක ආධාරයක්", "News Content": "ශ්‍රී ලංකාවේ ආහාර සුරක්ෂිතතාව වෙනුවෙන් ඇමෙරිකා ඩොලර් මිලියන 20 ක අමතර පරිත්‍යාගයක් සිදු කරන බව ඇමෙරිකා ජනාධිපති ජෝ බයිඩ්න් මහතා කියා සිටියා. ඒ ජී.07 සමුළුව අමතමින්. ඇමෙරිකා ජනාධිපති ජෝ බයිඩ්න් මහතා මෙම පරිත්‍යාගය පිළිබද අද  පැවති ජී 7 සමුළුවේදී ප්‍රකාශයට පත් කළ බව  ශ්‍රී ලංකාවේ ඇමෙරිකානු තානාපති කාර්යාලය සදහන් කළා. මෙරට දරුවන් අට ලක්ෂයකට වැඩි පිරිසකගේ හා ගැබිනි මව්වරුන්ගේ මෙන්ම කිරිදෙන මව්වරුන්ගේ පෝෂණය වෙනුවෙන් මෙම ආධාරය ලබාදීමටයි තීරණය කර ඇත්තේ. ජනාධිපති ජෝ  බයිඩ්න් මහතා ශ්‍රී ලංකාවට මෙම ආධාරය ලබාදීමට කටයුතු කිරීම තුළින් පැහැදිලි වන්නේ ශ්‍රී ලාංකික ජනතාවගේ ආර්ථික යහපැවැත්ම,  ආහාර සුරක්ෂිතතාව මෙන්ම මහජන සෞඛ්‍ය පිළිබද ඇමෙරිකා එක්සත් ජනපදයේ ඇති අඛණ්ඩ කැපවීම බවයි ශ්‍රී ලංකාවේ ඇමෙරිකා තානාපතිනී ජුලී චන්ග් මහත්මිය පෙන්වා දෙන්නේ. මෙම මානුෂීය ආධාර මුදල සපයනු ලබන්නේ ජාත්‍යන්තර සංවර්ධනය සදහා වූ එක්සත් ජනපද නියෝජිත ආයතනයයි.         ", "URL": "https://www.itnnews.lk/2023/10/05/419868/", "Category": "Breaking News,දේශීය පුවත්", "Parent URL": null}