{"Source": "ITN news", "Timestamp": "ජනවාරි 29, 2022 13:03", "Headline": "නීලා වික්‍රමසිංහ ගායන ශිල්පිනියගේ දේහය පිළිබඳ අවසන් කටයුතු අද", "News Content": "අභාවප්‍රාප්ත නීලා වික්‍රමසිංහ ගායන ශිල්පිනියගේ  දේහය පිළිබඳ අවසන් කටයුතු අද සිදු කිරීමට නියමිතයි. ප්‍රවීණ ගායන ශිල්පී නීලා වික්‍රමසිංහ කලා ශිල්පිනිය පසුගියදා  හදිසි හෘදයාබාධයකින් අභාවප්‍රාප්ත වන විට 71 වන වියෙහි පසු වුණා. මේ වන විට ඇයගේ දේහය පැපිලියාන දෙහිවල පාරේ අංක 85 /1 බී දරණ නිවසේ තැන්පත් කර තිබෙනවා. මිය යන විට ඇය මිලානෝහි කොන්සාල් ජෙනරාල්වරිය ලෙස කටයුතු කළා. 1950 වසරේ  මාර්තු මස 30 වනදා  වත්තලදී උපත ලද ඇය පාසල් කිහිපයකින්ම අධ්‍යාපනය ලබා තිබෙනවා. පාසල් සමයේ සිටම සංගීත විෂයට සුවිශේෂී දක්ෂතාවක් දැක් වූ ඇය පාසල් වේදිකාව තුළද සිය දස්කම් දැක්වූ දක්ෂ ගායිකාවක්. දේහය පිළිබද අවසන් කටයුතු ආගමික වතාවත්වලින් අනතුරුව පස්වරු 4.00 ට බොරැල්ල කනත්තේදී සිදු කිරීමට නියමිතයි. ", "URL": "https://www.itnnews.lk/2023/10/05/392019/", "Category": "Breaking News,දේශීය පුවත්", "Parent URL": null}