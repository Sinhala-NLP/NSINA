{"Source": "ITN news", "Timestamp": "செப்டம்பர் 21, 2022 13:52", "Headline": "புல்மோட்டையிலிருந்து மீண்டும் கனிய மணல் ஏற்றுமதி ஆரம்பம்…", "News Content": "புல்மோட்டை கனியமணல் நிறுவனம் மீண்டும் ஏற்றுமதி நடவடிக்கைகளை ஆரம்பித்துள்ளது. மூன்று தசாப்தங்களின் பின்னர் திருகோணமலை துறைமுகத்திலிருந்து ஏற்றுமதி நடவடிக்கைகள் ஆரம்பிக்கப்பட்டுள்ளன. 30 வருடங்களுக்கு முன்னர் திருகோணமலை துறைமுகத்திற்கு புல்மோட்டை கனிய மணல் ஏற்றுமதிக்காக வருகைத்தந்த கப்பல் மீது மேற்கொள்ளப்பட்ட தாக்குதலையடுத்து கனிய மணல் ஏற்றுமதி தடைப்பட்டது. அதன் பின்னர் திருகோணமலை துறைமுகத்தினூடாக முன்னெடுக்கப்படும் ஏற்றுமதி நடவடிக்கைகள் மட்டுப்படுத்தப்பட்டன. எனினும் பொதியிடப்பட்ட கனிய மணல் தம்புள்ளைக்கு கொண்டுவரப்பட்டு, அதன் பின்னர் கொழும்பு துறைமுகத்தினூடாக ஏற்றுமதி நடவடிக்கை இடம்பெற்று வந்ததாக இலங்கை கனிய மணல் நிறுவனம் தெரிவித்துள்ளது. ", "URL": "https://www.itnnews.lk/2023/10/05/436323/", "Category": "Breaking News,தேசிய செய்திகள்", "Parent URL": null}