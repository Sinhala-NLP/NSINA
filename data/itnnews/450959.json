{"Source": "ITN news", "Timestamp": "දෙසැම්බර් 18, 2022 16:51", "Headline": "වල්ලපට්ට කැපු පුද්ගලයින් හය දෙනෙකු අත්අඩංගුවට", "News Content": "බුලත්සිංහල රක්ෂිත වනාන්තරයේ වල්ලපට්ට කැපු පුද්ගලයින් හය දෙනෙකු අත්අඩංගුවට ගෙන තිබෙනවා. ඉංගිරිය අඩවි වන නිලධාරී කාර්යාල බල ප්‍රදේශයට අයත් උඩුගල කන්ද රක්ෂිතයේ වල්ලපට්ට කැපීම සැකකරුවන් සිදු කර ගෙන ගොස් තිබුණා. ලැබුණු තොරතුරකට අනුව ඉංගිරිය අඩවි වන නිලධාරීන් කල වැටලීමකදි කැපු වල්ලපට්ට තොගයක් සමග සැකකරුවන් 06 දෙනෙකු අත්අඩංගුවට ගනු ලැබුවා. ඔවුන් කාලයක පටන් මෙම ජාවාරම සිදු කර ගෙන ගොස් ඇති බවයි මුලික විමර්ෂණවලදි හෙළි වුණේ. සැකකරුවන් මතුගම මහේස්ත්‍රාත් අධිකරණයට ඉදිරිපත් කිරීමට නියමිතයි.       ", "URL": "https://www.itnnews.lk/2023/10/05/450959/", "Category": "දේශීය පුවත්", "Parent URL": null}