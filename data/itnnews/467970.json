{"Source": "ITN news", "Timestamp": "මාර්තු 14, 2023 13:40", "Headline": "ඉම්රාන් ඛාන් අත්අඩංගුවට ගැනීමේ සූදානමක්", "News Content": "පාකිස්තාන හිටපු අග්‍රාමාත්‍ය ඉම්රාන් ඛාන් ඉදිරි පැය 24 තුළ අත්අඩංගුවට ගැනීමේ සුදානමක් පවතින බව එරට වාර්තා සදහන් කරනවා. ඉම්රාන් ඛාන් ජිවත්වන සමාන් පාක් ප්‍රදේශයට ඔහු අත්අඩංගුවට ගැනීම සදහා පොලිසිය පැමිණෙනු ඇති බවයි ජීයෝ පුවත් සේවය වාර්තා කරන්නේ. පසුගිය දා පැවති රැළියක දී මහේස්ත්‍රාත්වරියක වන සෙබා චෞද්‍රි හා පොලිස් නිළධාරීන්ට තර්ජනය කිරීම හේතුවෙනුයි ඔහු මෙසේ අත්අඩංගුවට ගැනීමට නියමිතව ඇත්තේ. ඒ සම්බන්ධයෙන් ඉම්රාන් ඛාන්ට එරෙහිව නඩුවක් ද පවරා තිබෙනවා. ඇප දිය නොහැකි වරේන්තුවක් ඔහුට නිකුත් කර ඇති බව පාකිස්තාන වාර්තා සදහන් කළා. කෙසේ වෙතත් එළඹෙන මැතිවරණයට ඔහු ඉදිරිපත් වීම වළක්වාලමින් මෙවැනි අත්අඩංගුවට ගැනීම් සිදු කෙරෙන බවටයි දේශපාලන විචාරකයන් පෙන්වා දෙන්නේ.             ", "URL": "https://www.itnnews.lk/2023/10/05/467970/", "Category": "ජාත්‍යන්තර පුවත්", "Parent URL": null}