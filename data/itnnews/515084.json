{"Source": "ITN news", "Timestamp": "සැප්තැම්බර් 11, 2023 10:52", "Headline": "ගතවූ දින 10ට ඩෙංගු රොගීන් 900ක්", "News Content": "ඩෙංගු ව්‍යාප්තියේ වර්ධනයක් යළි ඇතිවීමේ ඉඩකඩක් පවතින බව සෞඛ්‍ය අමාත්‍යාංශය පවසනවා. ගතවූ දින 10 තුළ පමණක් මෙරටින් හඳුනාගෙන ඇති ඩෙංගු රෝගීන් සංඛ්‍යාව 900ක්. අගෝස්තු මාසයේ මෙරටින් හඳුනාගත් ඩෙංගු රෝගීන්ගේ සංඛ්‍යාව පන්දහස් එකසිය අසූනවයක්. මෙම වසරේ මේ දක්වා වූ කාලය තුළ ඩෙංගු රෝගීන් හැට දෙදහස් අටසිය තිස්අට දෙනෙකු හඳුනාගෙන ඇති අතර ඉන් වැඩිම පිරිස වාර්තා වී ඇත්තේ කොළඹ දිස්ත්‍රික්කයෙන්. එය දහතුන් දහස් තුන්සිය දෙකක්. ගම්පහින් ඩෙංගු රෝගීන් දහතුන් දහස් එකසිය හැත්තෑ දෙනෙකු සහ කළුතරින් රෝගීන් හාරදහස් අසූතුන් දෙනෙකු හදුනාගෙන ඇති බවයි සෞඛ්‍ය අංශ පවසන්නේ. ඩෙංගු රෝගීන් වාර්තා වීමේ යම් අඩුවක් පෙන්නුම් කළ ද වැසි සමයත් සමග ඉදිරියේදී ඩෙංගු රෝග ව්‍යාප්තියේ වර්ධනයක් සිදුවිය හැකි බවට සෞඛ්‍ය අංශ අනතුරු අගවනවා. එහෙයින් මදුරු මර්දන වැඩසටහන් කෙරෙහි වැඩි අවධානනයක් යොමු කරන ලෙසයි සෞඛ්‍ය බලධාරීන් ජනතාවගෙන් ඉල්ලා සිටින්නේ.       ", "URL": "https://www.itnnews.lk/2023/10/05/515084/", "Category": "Breaking News,දේශීය පුවත්", "Parent URL": null}