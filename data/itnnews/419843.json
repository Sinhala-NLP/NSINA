{"Source": "ITN news", "Timestamp": "ජූනි 28, 2022 16:00", "Headline": "යුක්රේනයේ සුපිරි වෙළෙදසැලකට එල්ල වූ රුසියා මිසයිල ප්‍රහාරයකින් 18 දෙනෙකු ජීවිතක්ෂයට", "News Content": "යුක්රේනයේ සුපිරි වෙළෙදසැලකට එල්ල වූ රුසියා මිසයිල ප්‍රහාරයකින් පුද්ගලයින් 18 දෙනෙකු ජීවිතක්ෂයට පත්වුණා. ක්‍රමේන්චුක් නගරයේ සුපිරි වෙළෙදසැලට ප්‍රහාරය එල්ලවන අවස්ථාවේ ඒ තුළ සිවිල් වැසියන් දහසක් පමණ සිටි බවයි යුක්රේන ජනාධිපති වොල්දොමීර් සෙලෙන්ස්කි සදහන් කරන්නේ. ප්‍රහාරයෙන් පුද්ගලයින් 59 දෙනෙකු තුවාල ලබා ඇති අතර මරණ සංඛ්‍යාව තවදුරටත් ඉහළ යා හැකිබවට තවදුරටත් අනතුරු අඟවනවා. යුක්රේන ජනාධිපතිවරයා ඊයේ දිනයේ දී රුසියා ප්‍රහාර  සම්බන්ධයෙන් ජී 7 සමුළුව දැනුවත් කිරීමට කටයුතු කළා. ඉන් අනතුරුවයි මෙම ප්‍රහාරය එල්ලවී ඇත්තේ. පසුගිය සතියේ සිට රුසියාව යුක්රේනය ඉලක්ක කරගනිමින් සිදුකරන මිසයිල ප්‍රහාර සංඛ්‍යාව ඉහළ දමා තිබෙනවා.               ", "URL": "https://www.itnnews.lk/2023/10/05/419843/", "Category": "ජාත්‍යන්තර පුවත්", "Parent URL": null}