{"Source": "ITN news", "Timestamp": "ජූනි 29, 2022 21:11", "Headline": "කාසිය වාසියක් වුණත් ශ්‍රී ලංකා පළමු ඉනිම 212 කට සීමා වෙයි", "News Content": "සංචාරක ඕස්ට්‍රේලියා කණ්ඩායම සහ ශ්‍රී ලංකාව අතර පළමු ටෙස්ට් ක්‍රිකට් තරගය අද ආරම්භ වුණා. ඒ ගාල්ල ජාත්‍යන්තර ක්‍රිකට් ක්‍රීඩාංගණයේදී. පළමුව පන්දුවට පහර දුන් ශ්‍රී ලංකා කණ්ඩායම සියලු දෙනා දැවී ලකුණු 212 ක් රැස් කළා. දිනය නිමා වන විට ඕස්ට්‍රේලියා කණ්ඩායම පන්දුවා 25 කදී කඩුළු 03 ක් දැවී ලකුණු 98 ක් රැස් කරගෙන සිටියා. තරගයේ කාසියේ වාසිය දිනා ගත් ශ්‍රී ලංකා කණ්ඩායම පළමුව පන්දුවට පහරදීමට තීරණය කළා. දිමුත් කරුණාරත්නගේ නායකත්වයෙනුයි ශ්‍රී ලංකා කණ්ඩායම තරග බිමට පිවිසියේ. තරගය ආරම්භ වීමට පෙර දිවියෙන් සමුගත් ඕස්ට්‍රේලියා හිටපු සුපිරි ක්‍රිකට් ක්‍රීඩක ෂේන් වෝන් අනුස්මරණය සදහා ද කටයුතු යොදා තිබුණා. මෙම තරගාවලිය වෝන් මුරලි කුසලානය ලෙස නම් කර තිබෙනවා.  ඉනිමේ වැඩිම ලකුණු ලාභියා වූ නිරෝෂන් දික්වැල්ල පන්දු 59 කදී ලකුණු 58 ක් රැස් කළා. ඊට හතරේ පහර 6 ක් ඇතුළත්. ඇන්ජලෝ මැතිව්ස් ලකුණු 39 යි. නායක දිමුත් කරුණාරත්න ලකුණු 28ක් ද පැතුම් නිශ්ශංක ලකුණු 23 ක් හා රමේෂ් මෙණ්ඩිස් ලකුණු 22 ක් රැස් කළා. ශ්‍රී ලංකා ඉනිමේ 5 වෙනි කඩුල්ල ලකුණු 97 දී බිදවැටුනු අතර  අනතුරුව නිරෝෂන් දික්වැල්ල හා ඇන්ජලෝ මැතිවිස් අතර 6 වන කඩුල්ල සදහා ලකුණු 42 ක සබදතාවක් ගොඩ නැගුනා. පිළිතුරු ඉනිම ක්‍රිඩා කරන ඕස්ට්‍රේලියා කණ්ඩායම වෙනුවෙන් උස්මාන් කවාජා නොදැවී ලකුණු 47 ක් ලබාගනිමින් කඩුල්ලේ රැදී සිටිනවා. ආරම්භක පිතිකරු ඩේවිඩ් වෝනර් ලකුණු 25 කට දවා ගැනීමට රමේෂ් මෙණ්ඩිස් සමත් වුණා. මර්නස් ලබුෂේන් දවාගත්තේ ද රමේෂ් මෙණ්ඩිස්. ස්ටීවන් ස්මිත්ල කුණු  කට දුවද්දී දැවී ගියා.ට්‍රැවිස් හෙඩ් නොදැවී ලකුණු 6 යි. ", "URL": "https://www.itnnews.lk/2023/10/05/420125/", "Category": "Breaking News,ක්‍රිකට්,ක්‍රීඩා", "Parent URL": null}