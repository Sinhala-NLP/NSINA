{"Source": "ITN news", "Timestamp": "செப்டம்பர் 15, 2021 11:39", "Headline": "தடுப்பூசி பெற்றுக்கொள்வதை முதற்பணியாக கொள்ளுமாறு வைத்தியர்கள் கோரிக்கை..", "News Content": "நாட்டில் ஏதேனும் ஒரு தடுப்பூசியின் முதலாவது டோஸை ஒரு கோடியே 36 இலட்சத்து 2 ஆயிரத்து 365 பேர் பெற்றுக்கொண்டுள்ளனர். ஒரு கோடியே 7 இலட்சத்து 47 ஆயிரத்து 236 பேர் தடுப்பூசிகளின் இரண்டு டோஸ்களையும் பெற்றுக்கொண்டுள்ளதாக இராணுவ தளபதி ஜெனரல் ஷவேந்த்ர சில்வா தெரிவித்தார். இந்நிலையில் கொரோனா தொற்றுக்கு எதிரான தடுப்பூசி ஏற்றும் வேலைத்திட்டம் நாடளாவிய ரீதியில் தொடர்ந்தும் முன்னெடுக்கப்பட்டுள்ளது. கொழும்புக்கு வெளியே முதற்தடவையாக இரவு பகலாக தடுப்பூசி ஏற்றும் வேலைத்திட்டம் குருநாகல் போதனா வைத்தியசாலையில் ஆரம்பிக்கப்பட்டுள்ளது. 30 வயதிற்கு மேற்பட்ட இதுவரை தடுப்பூசியை பெற்றுக்கொள்ளாத நபர்கள் இங்கு வருகை தந்து தடுப்பூசியை பெற்றுக்கொள்ள முடியும். பத்தரமுல்லை, தியத்த உயண மற்றும் கொழும்பு விஹாரமஹா தேவி பூங்காவில் தொடர்ந்தும் தடுப்பூசி வேலைத்திட்டம் நடைமுறைப்படுத்தப்பட்டுள்ளது. 20 வயதிற்கு மேற்பட்ட தடுப்பூசியை பெற்றுக்கொள்ளாத எந்தவொரு நபரும் குறித்த மத்திய நிலையங்களுக்கு வருகை தந்து தடுப்பூசியை பெற்றுக்கொள்ள முடியுமென இராணுவம் தெரிவித்துள்ளது. சனநெரிசலின்றி விரைவில் தடுப்பூசியை வழங்குவதற்கான வசதிகள் குறித்த மத்திய நிலையங்களில் காணப்படுகின்றமை விசேட அம்சமாகும். மட்டக்களப்பு மாவட்டத்திலும் தடுப்பூசி வழங்கும் செயற்பாடு முன்னெடுக்கப்பட்டுள்ளது. சுகாதார அதிகாரிகளின் நேரடி கண்காணிப்பின் கீழ் தடுப்பூசி வழங்கப்படுகின்றன. கர்ப்பிணி தாய்மார்களுக்கு தடுப்பூசி வழங்கும் நடவடிக்கை மொரட்டுவ நகர சபை வளாகத்தில் இடம்பெற்றது. ", "URL": "https://www.itnnews.lk/2023/10/05/362615/", "Category": "Breaking News,அண்மைய செய்திகள்,தேசிய செய்திகள்,முதன்மை செய்தி", "Parent URL": null}