{"Source": "ITN news", "Timestamp": "ජනවාරි 25, 2022 11:51", "Headline": "මහ කන්නයේ හානියක් සිදුව ඇත්නම් වන්දි දෙන්න මුදල් වෙන් කෙරේ", "News Content": "මහ කන්නයේ වී අස්වැන්නේ යම් හානියක් සිදුව ඇත්නම් වන්දි ලබාදීමට රුපියල් මිලියන හතලිස්දහසකට ආසන්න මුදලක් වෙන්කර ඇති බව අමාත්‍ය මහින්දානන්ද අලුත්ගමගේ මහතා ප්‍රකාශ කළා. කැබිනට් තීරණ දැනුම්දීමේ මාධ්‍ය හමුවේදීයි ඒ මහතා මේ බව ප්‍රකාශ කළේ. එසේම වී කිලෝවක් අද සිට රුපියල් 75 කට මිලදී ගැනීමටත් වී අලෙවි මණ්ඩලය කටයුතු කරන බවයි අමාත්‍යවරයා කියාසිටියේ. මේ අතර වෙළෙදපලේ පවතින සහල් මිල ගණන් සම්බන්ධයෙන් අප විමසීමක් කළා. පිටකොටුව තොග වෙළෙදපොලේ සහල් මිල ගණන්වල අඩුවක් දක්නට ලැබෙන බවයි අප වාර්තාකරුවන් පවසන්නේ. වෙළෙදපොලේ සහල් මිල ඉහළ යාමත් සමඟ සහල් පරිභෝජනය ද අඩුව ඇති බව සහල් නිෂ්පාදකයින් ද තහවුරු කරනවා. රජය සහල් ආනයනයට පියවර ගැනීම හා මහ කන්නයේ අස්වනු නෙලීම මේ වනවිට ආරම්භවී ඇති හෙයින් සහල් මිල පහළ ගොස් ඇති බවයි ව්‍යාපාරිකයින් හා පාරිභෝගිකයින් පවසන්නේ. ", "URL": "https://www.itnnews.lk/2023/10/05/391131/", "Category": "දේශීය පුවත්", "Parent URL": null}