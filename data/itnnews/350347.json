{"Source": "ITN news", "Timestamp": "ජූලි 19, 2021 11:59", "Headline": "ඩෙවෝන් ඇල්ලට වැටී අතුරුදන් වූ තරුණියගේ සිරුර සොයා මෙහෙයුම්", "News Content": "ඩෙවෝන් ඇල්ලට වැටී අතුරුදන් වූ තරුණියගේ සිරුර සොයා පොලීසිය හා ප්‍රදේශවාසීන් එක්ව නාවික හමුදාවේද සහයෝගය ඇතිව මෙහෙයුමක් ආරම්භ කර තිබෙනවා. එම ඇල්ල නැරඹීමට ඊයේ දිනයේදී පැමිණි අවස්ථාවේයි එම තරුණිය ඇල්ලට වැටී මෙලෙස අතුරුදන් වුණේ. තම යෙහෙළියන් තිදෙනෙකු සමඟ ඩෙවෝන් ඇල්ල නැරඹීමට පැමිණි මෙම තරුණිය ඩෙවෝන් ඇළට බැස සිටින අවස්ථාවක පය ලිස්සා යාමෙන් ඇළ දිගේ පහළට ගසාගෙන ගොස් ඩෙවෝන් ඇල්ලට වැටුණු බවයි ඇයගේ යෙහෙළියන් පවසන්නේ. මෙලෙස අතුරුදන් වුණේ වොල්ට්‍රිම් වතුයායේ පදිංචි 19 හැවිරිදි තරුණියක්. ඇයගේ සිරුර සොයා දිඹුලපතන පොලීසිය ප්‍රදේශවාසින් හා එක්ව නාවික හමුදාවේද සහයෝගය ඇතිව මෙහෙයුමක් ක්‍රියාත්මක කර තිබෙනවා. කෙසේ වෙතත් තවමත් ඇයගේ සිරුර සොයා ගැනීමට හැකි වී නැහැ.           ", "URL": "https://www.itnnews.lk/2023/10/05/350347/", "Category": "Breaking News,දේශීය පුවත්", "Parent URL": null}