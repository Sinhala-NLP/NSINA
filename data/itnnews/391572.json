{"Source": "ITN news", "Timestamp": "ජනවාරි 27, 2022 08:53", "Headline": "හික්කඩුව මුහුදු අභයභූමියේ පොකිරිස්සන් ඇල්ලූ දෙදෙනෙකු අත්අඩංගුවට", "News Content": "හික්කඩුව මුහුදු අභයභූමියේ පොකිරිස්සන් ඇල්ලූ දෙදෙනෙකු අත්අඩංගුවට ගෙන තිබෙනවා. හික්කඩුව කොරල්පර සහිත මුහුදු අභයභූමියේ මෙම වැටලීම සිදු කළේ හික්කඩුව වනජීවී කාර්යාලයේ නිලධාරීන් පිරිසකුයි. සංචාරක හෝටල්වලට අධික මිලට අලෙවි කිරීම සදහා මෙලෙස පොකිරිස්සන් ඇල්ලූ බවයි සැකකරුවන් පවසා ඇත්තේ. මෙලෙස අල්ලා ගන්නා පොකිරිස්සන් කිලෝග්‍රෑම් එකක් රුපියල් නව දහසත් එකොලොස් දහසක් අතර මුදලකට අලෙවි කරන බව සැකකරුවන් පවසා තිබෙනවා. සැකකරුවන් ගාල්ල මහේස්ත්‍රාත අධිකරණයට අදි ඉදිරිපත් කිරීමට නියමිතයි.           ", "URL": "https://www.itnnews.lk/2023/10/05/391572/", "Category": "Breaking News,දේශීය පුවත්", "Parent URL": null}