{"Source": "ITN news", "Timestamp": "සැප්තැම්බර් 16, 2021 17:03", "Headline": "උතුරු කොරියාව දුම්රියක් තුළ සිට එල්ල කළ හැකි මිසයිල පද්ධතියක් අත්හදා බලයි", "News Content": "දුම්රියක් තුළ සිට එල්ල කළ හැකි නව මිසයිල පද්ධතියක් අත්හදා බැලීමට උතුරු කොරියාව කටයුතු කර තිබෙනවා. තම රටට තර්ජනයක් විය හැකි බලවේගයන්ට පහරදීම සඳහා අත්හදා බැලූ මෙම නව මිසයිල පද්ධතිය දුම්රියක් තුළ ගෙන යා හැකි බවයි උතුරු කොරියාව සදහන් කරන්නේ. අවි ආයුධ තරගයක් සම්බන්ධයෙන් උතුරු කොරියාව සහ දකුණු කොරියාව අතර වඩාත් උණුසුම් පසුබිමක් ඇතිවී ඇති මොහොතක මෙවන් මිසයිල පද්ධතියක් අත්හදා බැලීම විශේෂත්වයක්. මීට දින කිහිපයකට පෙර දකුණු කොරියාව ද සබ්මැරීනයකින් දියත් කළ හැකි බැලැස්ටික් මිසයිලයක් අත්හදා බැලීමට කටයුතු කළා. ", "URL": "https://www.itnnews.lk/2023/10/05/363019/", "Category": "ජාත්‍යන්තර පුවත්", "Parent URL": null}