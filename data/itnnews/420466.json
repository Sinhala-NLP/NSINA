{"Source": "ITN news", "Timestamp": "ஜூலை 1, 2022 13:09", "Headline": "விபத்துக்களால் வருடமொன்றுக்கு 12 ஆயிரம் பேர் உயிரிழப்பதாக பொலிசார் தகவல்..", "News Content": "விபத்துக்களால் வருடமொன்றுக்கு 12 ஆயிரம் பேர் உயிரிழப்பதாக பொலிசார் தெரிவித்துள்ளனர். அதில் மூவாயிரம் பேர் வீதி விபத்துக்களால் உயிரிழப்பதாக போக்குவரத்துக்கு பொறுப்பான பிரதி பொலிஸ்மா அதிபர் இந்திக ஹப்புகொட தெரிவித்துள்ளார். இவ்வாறான சூழலில் வீதி ஒழுங்குகளை பேணுவது சகலரதும் கடமையாகும். சாரதிகளும், பாதசாரிகளும் வீதி ஒழுங்குகளை மீறாது செயற்பட வேண்டும். இதன்மூலம் பெருமளவு விபத்துக்களை தடுக்க முடியுமென பொலிசார் குறிப்பிட்டுள்ளனர். இதேவேளை பெரும்பாலான வயோதிபர்கள் கீழே வீழ்ந்து விபத்துக்குள்ளாவதால் உயிரிழப்பதாக சுகாதார பிரிவினர் தெரிவித்தனர். வயோதிபர்கள் தொடர்பில் ஏனையவர்கள் அதிக கரிசணையுடன் செயற்பட வேண்டுமென விசேட வைத்திய நிபுணர் ஷிரோமி மதுவகே தெரிவித்துள்ளார். ", "URL": "https://www.itnnews.lk/2023/10/05/420466/", "Category": "Breaking News,தேசிய செய்திகள்", "Parent URL": null}