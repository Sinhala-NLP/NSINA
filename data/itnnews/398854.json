{"Source": "ITN news", "Timestamp": "மார்ச் 1, 2022 13:05", "Headline": "இன்றைய தினம் 3 மணித்தியாலங்களுக்கு மாத்திரம் மின்வெட்டு", "News Content": "இன்றைய தினம் நாடு முழுவதும் மின்வெட்டு 3 மணித்தியாலங்களுக்கு மட்டுப்படுத்தப்படுமென பொது பயன்பாட்டு ஆணைக்குழு அறிவித்துள்ளது. எனினும் மின் தேவைகளுக்கமைய இரவு வேளையில் மேலதிகமாக 30 நிமிடங்களுக்கு மின்வெட்டு அமுல்படுத்த வேண்டிய சூழல் காணப்படுவதாகவும் பொது பயன்பாட்டு ஆணைக்குழு சுட்டிக்காட்டியுள்ளது. A P Q R ஆகிய வலயங்களில் இன்றைய தினம் காலை 8.30 மணியிலிருந்து 11.30 மணி வரை மின்வெட்டு அமுல்படுத்தப்பட்டுள்ளது.. முற்பகல் 11.30 மணியிலிருந்து பிற்பகல் 2.30 மணி வரைB S T ஆகிய வலயங்களில் மின்வெட்டு அமுல்படுத்தப்படவுள்ளதாகவும் C U V ஆகிய வலயங்கிளல் பிற்பகல் 2.30 மணியிலிருந்து மாலை 5.30 மணி வரை மின்விநியோகம் துண்டிக்கப்படுமென அறிவிக்கப்பட்டுள்ளது. இரவு வேளையில் மின்பாவனை அதிகரிக்கும் பட்சத்தில் மேலும் 30 நிமிடங்களுக்கு அட்டவணையில் குறிப்பிடப்படாத நிலையில் மின்துண்டிப்பு மேற்கொள்ளக்கூடிய வாய்ப்புகள் காணப்படுகின்றன. அதன்காரணமாக மின் பாவனையாளர்கள் மாலை 6 மணியிலிருந்து இரவு 10 மணி வரையான காலப்பகுதியில் மின்சாரத்தை சிக்கனமாக பயன்படுத்துமாறு பொது பயன்பாட்டு ஆணைக்குழு கோரிக்கை விடுத்துள்ளது. ", "URL": "https://www.itnnews.lk/2023/10/05/398854/", "Category": "Breaking News,தேசிய செய்திகள்", "Parent URL": null}