{"Source": "ITN news", "Timestamp": "ජූලි 21, 2023 14:41", "Headline": "යුක්රේනය පොකුරු බෝම්බ භාවිතා කරන බව ධවල මන්දිරය තහවුරු කරයි", "News Content": "තමන් ලබා දුන් පොකුරු බෝම්බ යුක්රේනය භාවිත කරමින් සිටින බව ධවල මන්දිරය පවසනවා. ජාතික ආරක්ෂාව පිළිබද ප්‍රකාශක ජෝන් කරබ්බි පවසන්නේ රුසියාවට එරෙහි මෙහෙයුම් සදහා යුක්රේන හමුදා එම පොකුරු බෝම්බ යොදා ගන්නා බවයි. ඇමෙරිකාව යුක්රේනයට පොකුරු බෝම්බ ලබා දුන්නේ රටවල් 100 කට වැඩි සංඛ්‍යාවක් පොකුරු බෝම්බ තහනම් කර තිබූ අවස්ථාවකයි. මෙම පොකුරු බෝම්බ භාවිතය නිසා සිදුවන හානිය ඉතා විශාල බවයි වාර්තා වන්නේ.     ", "URL": "https://www.itnnews.lk/2023/10/05/501574/", "Category": "ජාත්‍යන්තර පුවත්", "Parent URL": null}