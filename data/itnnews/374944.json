{"Source": "ITN news", "Timestamp": "නොවැම්බර් 9, 2021 16:18", "Headline": "2021 උසස් පෙළ අයදුම්පත් කැඳවීමේ දිනය දීර්ඝ කෙරේ", "News Content": "අපොස උසස් පෙළ විභාගය 2021 සදහා අයදුම්පත් කැදවීමේ දිනය ලබන 20 වනදා දක්වා දීර්ඝ කර තිබෙනවා. මේ අතර අපොස සාමාන්‍ය පෙළ විභාගයේ සෞන්දර්ය ප්‍රායෝගික පරීක්ෂණ ලබන මස පළමු වනදා සිට 11 වනදා දක්වා පැවැත්වෙන බවයි අධ්‍යාපන අමාත්‍යංශය නිවේදනය කරන්නේ. විශ්ව විද්‍යාල ප්‍ර වේශය සදහා කඩයිම් ලකුණු ප්‍රකාශයට පත් කිරීමත් සමග සරසවි වරම් අහිමි වූ විශාල පිරිසක් නැවත උසස් පෙළ විභාගයට පෙනී සිටිම සදහා අවස්ථාව ලබා දෙන ලෙස ඉල්ලීම් කර තිබුණා. ඒ හේතුවෙනුයි උසස් පෙළ විභාගය සදහා වන අයදුම්පත් කැදවීම ලබන 20 වනදා දක්වා දීර්ඝ කර ඇත්තේ. විභාග දෙපාර්තමේන්තුවේ නිල වෙබ් අඩවිය හෝ නිල ජංගම දුරකථන යෙදවුම භාවිතයෙන් ඒ සදහා අයදුම්පත් ඉදිරිපත් කළ හැකියි. රජයේ පාසල් සිසුන් අදාළ  විදුහල්පතිවරුන් මාර්ගයෙන් අයදුම්පත ඉදිරිපත් කළ යුතු බවද අධ්‍යාපන අමාත්‍යංශය සදහන් කරනවා.                ", "URL": "https://www.itnnews.lk/2023/10/05/374944/", "Category": "දේශීය පුවත්", "Parent URL": null}