{"Source": "ITN news", "Timestamp": "ජනවාරි 12, 2022 11:45", "Headline": "චීනයේ අයිස් හා හිම ක්‍රීඩාවල ඉතා සීඝ්‍ර දියුණුවීමක්", "News Content": "බෙයිජිං ශීත ඍතු ඔලිම්පික් උළෙලේ ඇල්පයින් ස්කීං පිළිබඳ ඉසව් 11 සඳහාම චීන ක්‍රීඩක ක්‍රීඩිකාවන් මේ වන විට සුදුසුකම් ලබා ඇතැයි FIS වෙබ් අඩවිය වාර්තා කරයි. මෙම ක්‍රීඩාව චීන ශීත ඍතු ඔලිම්පික් ඉතිහාසයේ පළමු සම්පූර්ණ සහභාගීත්වය ලබා ගැනීමට අපේක්ෂා කෙරේ. බෙයිජිං ශීත ඍතු ඔලිම්පික් උළෙල ආරම්භ වීමට ඇත්තේ මාසයකටත් අඩු කාලයකි. බෙයිජිං ශීත ඍතු ඔලිම්පික් උළෙලත් සමඟ මෑත වසරවලදී චීනයේ අයිස් හා හිම ක්‍රීඩා වැඩි වැඩියෙන් ජනප්‍රිය වී ඇත. 2022 ශීත ඍතු ඔලිම්පික් උළෙලේ සත්කාරකත්වය චීනය 2015 වසරේදී සාර්ථකව හිමි කරගැනීමට පෙර, ශීත ඍතු ඔලිම්පික් උළෙලේ ඉසව් 100 න් තුනෙන් එකක් පමණ චීනයේ නොපැවතිණ. ගෙවී ගය වසර හත තුළ, ඊට සම්බන්ධ සෑම කෙනෙකුගේම උත්සාහය හා සමස්ත සමාජයේ සියලුම තරාතිරම්වල උපකාරයෙන්, අයිස් හා හිම ක්‍රීඩා  සංවර්ධනය නැවත නැවතත් නව ජයග්‍රහණ අත්කර ගෙන ඇත. 2018 වසරේ පැවති PyeongChang ශීත ඍතු ඔලිම්පික් උළෙලේදී, චීන කණ්ඩායමේ සහභාගීත්වය සමස්ත ඉසව් සංඛ්‍යාවෙන් අඩක් පමණ විය. අද බෙයිජිං ශීත ඍතු ඔලිම්පික් උළෙලේ සත්කාරක රට වශයෙන් වන චීනය සියලු ඉසව්වලට සහභාගී වීමේ ඉලක්කය සපුරා ගැනීමට උත්සාහ කරමින් සිටී. මෙය ඓතිහාසික සන්ධිස්ථානයක් වනු ඇත. ", "URL": "https://www.itnnews.lk/2023/10/05/388294/", "Category": "ජාත්‍යන්තර පුවත්", "Parent URL": null}