{"Source": "ITN news", "Timestamp": "දෙසැම්බර් 29, 2021 19:47", "Headline": "කොරෝනා මරණ වලට වඩා හදිසි අනතුරු මරණ දවසට වැඩි බව සෞඛ්‍ය අංශ කියයි", "News Content": "වර්තමානයේ කොරෝනාවෙන් මිය යන අයට වඩා වැඩි පිරිසක් හදිසි අනතුරුවලින් දවසකට මිය යනවා කියලා සෞඛ්‍ය අංශ වාර්තා පෙන්වා දෙනවා. වසරකට මිලියන එකයි දශම තුනකට ආසන්න පිරිසක් හදිසි අනතුරු නිසා රෝහල්ගත වන බව අනතුරු වැලැක්වීම සහ කළමනාකරණ ඒකකයේ අංශ ප්‍රධානි විශේෂඥ වෛද්‍ය සමිත සිරිතුංග මහතා පවසනවා. අනතුරුවලින් තොර සුරක්ෂිත වසරක් යන මැයෙන් රජයේ ප්‍රවෘත්ති දෙපාර්තමේන්තුවේ පැවති මාධ්‍ය හමුවකට එක් වෙමින් ඒ මහතා මේ බව කියා සිටියා. හදිසි අනතුරක් සිදුවූ වහාම රෝගියා ප්‍රතිකාර සදහා යොමු කිරීමේ වැදගත්කම විශේෂඥ වෛද්‍ය සෙනිත ලියනගේ මහතා මෙහිදී පැහැදිලි කළා. මේ අතර පිලියන්දල බෝකුන්දර ප්‍ර දේශයේ සිදුවූ අනතුරකින් එක් පුද්ගලයෙකු ජීවිතක්ෂයට පත් වුණා. කාන්තාවක් පැදවූ සුඛෝපභෝගි ජිප් රථයක් මෙම පුද්ගලයාගේ ගැටීමෙන් අනතුර සිදු වුණා. ", "URL": "https://www.itnnews.lk/2023/10/05/385668/", "Category": "දේශීය පුවත්", "Parent URL": null}