{"Source": "ITN news", "Timestamp": "ඔක්තෝබර් 10, 2021 15:42", "Headline": "කිසි විටක චීනයට හිස නොනමන බව තායිවාන ජනාධිපතිවරිය කියයි", "News Content": "චීනයෙන් කෙතරම් පීඩනයක් එල්ල වුවද කිසි විටක චීනයට හිස නොනමන බව තායිවාන ජනාධිපතිවරිය සදහන් කරනවා. චීනයෙන් එල්ල වන දැඩි බලපෑම් මධ්‍යයේ වුවද තායිවානය ප්‍රජාතන්ත්‍රවාදී ගමනක යෙදෙන බවයි එරට ජනාධිපති සායි ඉන්ග් වෙන් කියා සිටින්නේ. චීනෙන් එල්ල වන බලපෑම් හමුවේ තම රට තව තවත් ශක්තිමත් වන බව ජනාධිපතිවරිය තවදුරටත් පවසනවා. තායිවානයේ ජාතික දින සැමරුමට එක් වෙමින් ජනාධිපතිවරිය මේ බව සදහන් කර සිටියා. මේ අතර තායිවාන ජාතික දිනය වෙනුවෙන් පණිවුඩයක් නිකුත් කරමින් චීන ජනාධිපති ෂී ජිං පිං සදහන් කරන්නේ තායිවානය නැවත එක්සත් කිරීමට තමා කැපවන බවයි. පසුගිය සතියේ දී තායිවානයේ ගුවන් කලාපය ආක්‍රමණය කරමින් චීන ප්‍රහාරක යානා පියාසර කරනු ලැබුවා.           ", "URL": "https://www.itnnews.lk/2023/10/05/368301/", "Category": "ජාත්‍යන්තර පුවත්", "Parent URL": null}