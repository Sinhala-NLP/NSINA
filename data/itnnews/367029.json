{"Source": "ITN news", "Timestamp": "அக்டோபர் 5, 2021 12:51", "Headline": "சட்டவிரோதமாக நாட்டிற்கு எடுத்துவரப்பட்ட ஒரு தொகை உலர்ந்த மஞ்சள் மீட்பு", "News Content": "சட்டவிரோதமாக நாட்டிற்கு எடுத்துவரப்பட்ட ஒரு தொகை உலர்ந்த மஞ்சள் கடற்படையினரால் கைப்பற்றப்பட்டுள்ளது. நுரைச்சோலை கரையோர பிரதேசத்தில் முன்னெடுக்கப்பட்ட விசேட சுற்றிவளைப்பின்போது 32 பொதிகளிலிருந்து ஆயிரத்து 64 கிலோ கிராம் உலர்ந்த மஞ்சள் மீட்கப்பட்டுள்ளது. கரையோர பிரதேசத்தில் உள்ள மீன்பிடி படகொன்றில் மறைத்து வைக்கப்பட்ட நிலையில், மஞ்சள் கைப்பற்றப்பட்டதோடு, இதன்போது சந்தேகநபர் ஒருவரும் கைதுசெய்யப்பட்டுள்ளார். அவரை அடுத்தக்கட்ட சட்ட நடவடிக்கைகளுக்காக நுரைச்சோலை பொலிஸாரிடம் ஒப்படைக்க நடவடிக்கை எடுக்கப்பட்டுள்ளதாக கடற்படை தெரிவித்துள்ளது. ", "URL": "https://www.itnnews.lk/2023/10/05/367029/", "Category": "Breaking News,தேசிய செய்திகள்", "Parent URL": null}