{"Source": "ITN news", "Timestamp": "நவம்பர் 24, 2021 11:50", "Headline": "அதிவேக நெடுஞ்சாலைகளில் கட்டணமின்றி பயணிக்கும் வாகனங்கள் தொடர்பான புதிய வர்த்தமானி அறிவித்தல்", "News Content": "அதிவேக நெடுஞ்சாலைகளில் கட்டணமின்றி பயணிக்கும் வாகனங்கள் தொடர்பான புதிய வர்த்தமானி அறிவித்தல் வெளியிடப்பட்டுள்ளது. பெருந்தெருக்கள் அமைச்சர் ஜோன்ஸ்டன் பெர்ணாண்டோவினால் குறித்த விசேட வர்த்தமானி அறிவித்தல் வெளியிடப்பட்டுள்ளது. ஏற்கனவே தேசிய அதிவேக நெடுஞ்சாலைகளில் ஜனாதிபதி மற்றும் பிரதமர் பாதுகாப்பு வாகனங்களுக்கு மாத்திரமே கட்டணமின்றி பயணிப்பதற்கான சந்தர்ப்பம் காணப்பட்டது. இந்நிலையில் புதிய வர்த்தமானி அறிவித்தலின்படி, ஜனாதிபதி பாதுகாப்பு வாகனத்தொடர் அணியின் சகல வாகனங்களும், பிரதமர் பாதுகாப்பு படையணியின் சகல வாகனங்களும் கட்டணமின்றி பயணிப்பதோடு, நோயாளர்களை ஏற்றிச்செல்லும் சகல எம்பியூலன்ஸ் வண்டிகளும் கட்டணமின்றி பயணிக்க முடியுமென புதிய வர்த்தமானி அறிவித்தலில் குறிப்பிடப்பட்டுள்ளது. ", "URL": "https://www.itnnews.lk/2023/10/05/378397/", "Category": "Breaking News,அண்மைய செய்திகள்", "Parent URL": null}