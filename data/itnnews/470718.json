{"Source": "ITN news", "Timestamp": "මාර්තු 24, 2023 16:10", "Headline": "පසුගිය මාසය තුළ ලෝකය පුරා ප්‍රබල මට්ටමේ භූ කම්පන 10 ක්", "News Content": "පසුගිය මාසයේ ලෝකය පුරා ප්‍රබල මට්ටමේ භූ කම්පන 10 ක් ඇතිවූ බව වාර්තා වනවා. එක්සත් ජනපද භූ විද්‍යා සමීක්ෂණ ආයතනය පවසන පරිදි පසුගිය මාසය පුරා රිච්ටර් පරිමාණ ඒකක 6ට වැඩි භූ කම්පන 10ක් ලොව පුරා සිදුව තිබෙනවා. මෙම භූ කම්පනවලින් ප්‍රභලම භූ කම්පනය නවසීලන්තයෙන් වාර්තා වුණා. මීට අමතරව ටජිකිස්ථානයේ, ඉක්වදෝරයේ, ඇෆ්ගනිස්ථානයේ, ඉන්දුනීසියාවේ, වනවාටු රාජ්‍යයේ සහ පැපුවා නිව්ගිනියාවේ  මෙලෙස  භූ කම්පන වාර්තා වී තිබෙනවා. මෙලෙස මාසයක් පුරා මෙවැනි ප්‍රභල භූ කම්පන වාර්තා වීම සැලකිය යුතු තත්ත්වයක් බවයි භූ විද්‍යාඥයන් සඳහන් කරන්නේ. ", "URL": "https://www.itnnews.lk/2023/10/05/470718/", "Category": "Breaking News,ජාත්‍යන්තර පුවත්", "Parent URL": null}