{"Source": "ITN news", "Timestamp": "අගෝස්තු 16, 2021 18:36", "Headline": "නව සෞඛ්‍ය ඇමති රාජකාරී අරඹයි", "News Content": "වසර දෙකකට ආසන්න කාලයක් කොරෝනා මාරයා පරාජය කරන්න සෞඛ්‍ය කාර්ය මණ්ඩලයත් සමග මහත් වෙහෙසක් දැරූ පවිත්‍රා වන්නිආරච්චි මහත්මිය අද සෞඛ්‍ය අමාත්‍යාංශයෙන් පිටව ගියා. ඒත් එක්කම නව සෞඛ්‍ය ඇමති කෙහෙළිය රඹුක්වැල්ල මහතා සිය රාජකාරි ආරම්භ කළා. නව කැබිනට් සංශෝධනයත් සමග සෞඛ්‍ය අමාත්‍ය ධූරය වෙනස් වූ පවිත්‍රා වන්නිආරච්චි මහත්මිය එම අමාත්‍යාංශයට පැමිණ මෙතෙක් තමන්ට සහාය දුන් සියලු දෙනාට ප්‍රණාමය පුද කළා. නව සෞඛ්‍ය අමාත්‍යවරයාටද තමන්ට සේම සහාය දක්වන ලෙසයි ඇය සමුගැනීමේ අවස්ථාවේදී කියා සිටියේ. නව සෞඛ්‍ය අමාත්‍යවරයා ලෙස පත් කළ කෙහෙළිය රඹුක්වැල්ල මහතා එම අමාත්‍යාංශයේදී රාජකාරි ආරම්භ කළා. අනතුරුව අමාත්‍යවරයා මාධ්‍ය හමුවකටද එක් වුනා.   ", "URL": "https://www.itnnews.lk/2023/10/05/356555/", "Category": "දේශීය පුවත්", "Parent URL": null}