{"Source": "ITN news", "Timestamp": "ඔක්තෝබර් 14, 2022 12:12", "Headline": "ව්‍යාජ ලේඛන සකස් කරමින් මෝටර් රථයක් අලෙවි කිරීමට උත්සහා දැරූ පිරිසක් අත්අඩංගුවට", "News Content": "රුපියල් ලක්ෂ 70ක් පමණ වටිනා මෝටර් රථයක් ව්‍යාජ ලේඛන සකස් කරමින් රුපියල් ලක්ෂ 25කට අලෙවි කිරීමට පැමිණි අවස්ථාවේදී පානදුර වලාන දූෂණ මර්දන ප්‍රහාරක ඒකකය මගින් අදාළ සැකකරුවන් අත්අඩංගුවට ගෙන තිබෙනවා. නීතිවිරෝධී ලෙස මෙරටට ආනයනය කළ මෙම මෝටර් රථය ව්‍යාජ ලේඛන සකස් කරමින් අලෙවි කිරීමට සැකකරුවන් උත්සාහදරා තිබෙනවා. එය මිලදීගැනීමට පැමිණෙන මුවාවෙන් පොලිසිය උපාය දූතයෙකු යොදවා නාරාහේන්පිට ප්‍ර දේශයේ පෞද්ගලික රෝහලක් ආසන්නයට ගෙන්වා ගනිමින් පොලිසිය මෙම සැකකරුවන් අත්අඩංගුවට ගත්තා. මහා පරිමාණයෙන් වාහන ආනයනය කරන පෑලියගොඩ ප්‍රදේශයේ ව්‍යාපාරිකයෙකු මෙම ජාවාරම පිටුපස සිටින බවට මූලික විමර්ශනවලදී හෙළිවුණා.       ", "URL": "https://www.itnnews.lk/2023/10/05/440435/", "Category": "දේශීය පුවත්", "Parent URL": null}