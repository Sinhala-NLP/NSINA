{"Source": "ITN news", "Timestamp": "ජූනි 24, 2023 11:57", "Headline": "පාතාල කල්ලි සාමාජික ගණිඳු STF වෙඩි ප්‍රහාරයකින් ජීවිතක්ෂයට", "News Content": "අපරාධ රැසකට සම්බන්ධ පාතාල කල්ලි සාමාජිකයෙකු වන ගණිඳු සඳුමිණ නමැත්තා ඇඹිලිපිටියේදී පොලිස් විශේෂ කාර්ය බලකායේ වෙඩි ප්‍රහාරයකින් මිය ගියා. ගණිඳු සඳුමිණ නැමැති මෙම අපරාධකරු සැඟව සිටින බවට ලැබුණු තොරතුරකට අනුව ඔහු අත්අඩංගුවට ගැනීම සඳහා විශේෂ මෙහෙයුමක් ක්‍රියාත්මක කෙරුණා. එහිදී සැකකරු විශේෂ කාර්ය බලකායේ නිලධාරීන්ට පිස්තෝලයකින් වෙඩි තබා තිබෙනවා. ඒ අනුව විශේෂ කාර්ය බලකාය සිදු කළ වෙඩි තැබීමෙන් මොහු මිය ගොස් තිබෙනවා. විශේෂ කාර්ය බලකායේ නිලධාරියෙකු ද තුවාල ලබා රෝහල් ගත කෙරුණා. මෙම සැකකරු දැනට විදේශගතව සිටින හීනටියන මහේෂ් මල්ලි නැමැති අපරාධකරුගේ ප්‍රධාන ගෝලයෙකු වනවා. ගම්පහ මිනුවන්ගොඩ ප්‍රදේශයේදී පුද්ගල ඝාතන කිහිපයක් සිදු කිරීම හා පුද්ගලයන් කිහිප දෙනෙකුට තුවාල කිරීම යන චෝදනා රැසක් සැකකරුට එල්ල වී තිබෙනවා. ඇඹිලිපිටිය වැලිකඩයාය ප්‍රදේශයේදීයී සැකකරු අත්අඩංගුවට ගැනීමට උත්සහ කර තිබෙන්නේ.     ", "URL": "https://www.itnnews.lk/2023/10/05/494531/", "Category": "Breaking News,දේශීය පුවත්", "Parent URL": null}