{"Source": "ITN news", "Timestamp": "පෙබරවාරි 8, 2023 11:40", "Headline": "ඉන්දු – ලංකා බලශක්ති ඇමතිවරු අතර සාකච්ඡා", "News Content": "ඉන්දියාවේ දී අද ආරම්භ වූ බලශක්ති සමුළුවට ශ්‍රී ලංකාව නියෝජනය කරමින් විදුලිබල හා බලශක්ති අමාත්‍ය කංචන විජේසේකර මහතා සහභාගි වී සිටිනවා. ඉන්දියානු බලශක්ති සමුළුව අද සිට ලබන 8 වනදා දක්වා ඉන්දියාවේ බැංගලෝර් හිදී පැවැත්වෙනවා. අමාත්‍ය කංචන විජේසේකර මහතා ඒ සදහා සහභාගි වී සිටින අතර මෙරට බලශක්ති අර්බුදය පිළිබද සමුළුවට සහභාගිවන නියෝජිතයින් දැනුවත් කිරීමට නියමිතයි. එමෙන්ම බලශක්ති ක්ෂේත්‍රය සදහා ජාත්‍යන්තරයෙන් ලබාගත හැකි සහාය පිළිබඳව ද මෙහිදී අවධානය යොමු කෙරෙනු ඇති. අමාත්‍ය කංචන විජේසේකර මහතා ඉන්දීය විදුලිබල හා නව පුනර්ජනනීය බලශක්ති අමාත්‍ය රාජ් කේ සිං මහතා සමඟ ද සාකච්ඡා පැවැත්වූවා. අමාත්‍යවරුන් දෙපලගේ සහභාගීත්වයෙන් පළමු බලශක්ති ක්‍රියාකාරී කණ්ඩායම් රැස්වීම ද බැංගලෝර් හිදී පැවැත්වුණා.     ", "URL": "https://www.itnnews.lk/2023/10/05/459881/", "Category": "Breaking News,දේශීය පුවත්", "Parent URL": null}