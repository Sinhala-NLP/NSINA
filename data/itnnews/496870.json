{"Source": "ITN news", "Timestamp": "ජූලි 2, 2023 19:42", "Headline": "එජාපයේ අගලවත්ත හා රත්නපුර ආසන බල මණ්ඩල රැස්වීම් පක්ෂ ප්‍රධානීන්ගේ සහභාගීත්වයෙන්", "News Content": "එක්සත් ජාතික පක්ෂයේ අගලවත්ත හා රත්නපුර ආසන බල මණ්ඩල රැස්වීම් එම පක්ෂ ප්‍රධානීන්ගේ සහභාගීත්වයෙන් පැවැත්වුණා. එක්සත් ජාතික පක්ෂ අගලවත්ත ආසන බල මණ්ඩල රැස්වීම යටියන දී පැවැත්වුණා. එම පක්ෂයේ අගලවත්ත ප්‍රධාන සංවිධායක රෝහණ ගලබඩ මහතායි එය සංවිධාන කර තිබුණේ. හිටපු පාර්ලිමේන්තු මන්ත්‍රී ලක්ෂ්මන් විජේමාන්න මහතා ඇතුළු පිරිසක් ඊට එක්ව සිටියා. මේ අතර රත්නපුර ආසන බල මණ්ඩල රැස්වීම පැවැත්වුනේ එක්සත් ජාතික පක්ෂ සභාපති පාර්ලිමේන්තු මන්ත්‍රී වජිර අබේවර්ධන මහතාගේ ප්‍රධානත්වයෙන්. රත්නපුර නගර සභා ශ්‍රවණාගරයේ පැවති එම රැස්වීමට ජනාධිපති වෘත්තීය සමිති අධ්‍යක්ෂ ජනරාල් සමන් රත්නප්‍රිය,  හිටපු රාජ්‍ය අමාත්‍ය පාලිත තෙවරප්පෙරුම මහත්වරුන් ඇතුළු පිරිසක් ඊට එක්ව සිටියා.     ", "URL": "https://www.itnnews.lk/2023/10/05/496870/", "Category": "දේශීය පුවත්", "Parent URL": null}