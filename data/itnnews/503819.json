{"Source": "ITN news", "Timestamp": "ජූලි 30, 2023 06:31", "Headline": "කුඹුරට ජලය හරවන්න ගිය බෑනාගෙන් මාමාට කැති පහරක්", "News Content": "ජල අර්බුදයකට ලක්ව තිබෙන අඟුණකොළපෑලැස්ස මැටිගත්තවල කුඹුරකට ජලය හැරවීමට ගිය  මාමා සහ බෑනා අතර වූ බහින් බස් වීමකින් අනතුරුව බෑනා විසින් මාමාට කැති පහරක් ගසා බරපතල තුවාල සිදු කොට තිබෙනවා. බෑනාගේ කැති පහරින් තුවාල ලබා ඇත්තේ වයස අවුරුදු 74 ක පුද්ගලයෙක්. තුවාලකරු මේ වන විට හම්බන්තොට දිස්ත්‍රික් මහ රෝහලේ ප්‍රථිකාර ලබමින් සිටී. උඩවලව විශේෂ මහවැලි කලාපයට අයත් මැටිගත්තවල කුඹුරු යායටද මේ වන විට ජල හිඟයක් පවතී. ජල හිඟයෙන් තම ගොයම බේරා ගැනීමට ගිය මාමා හා බෑනා අතර මෙම ගැටුම ඇතිව තිබෙන්නේ ඊයේ පස්වරුවේයි. මාමාට පහරදුන් 41 වැනි වියේ පසුවන බෑනා අඟුණකොළපෑලැස්ස පොලීසිය විසින් අත් අඩංගුවට ගෙන තිබෙනවා.. ", "URL": "https://www.itnnews.lk/2023/10/05/503819/", "Category": "දේශීය පුවත්", "Parent URL": null}