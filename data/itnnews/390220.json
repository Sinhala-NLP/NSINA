{"Source": "ITN news", "Timestamp": "ජනවාරි 21, 2022 10:34", "Headline": "ඔස්ට්‍රියාව කොරෝනා එන්නත්කරණය අනිවාර්ය කරයි", "News Content": "කොරෝනා එන්නත්කරණය අනිවාර්ය කළ ප්‍රථම යුරෝපා රට බවට ඔස්ට්‍රියාව පත්ව තිබෙනවා. ලබන පෙබරවාරි 01 වනදා සිට කොරෝනා එන්නත්කරණය අනිවාර්ය කිරීමටයි ඔස්ට්‍රියා රජය තීරණය කර තිබෙන්නේ. එමෙන්ම  මාර්තු මාසයේ මැද  භාගයේ සිට පූර්ණ කොරෝනා එන්නත්කරණය නොලැබූවන්ට යුරෝ 3600 ක දඩයක් පැනවීමට ද ඔස්ට්‍රියා රජය සැළසුම් කර තිබෙනවා. මේ වනවිට එරට ජනගහනයන් සියයට 72 ක් පූර්ණ එන්නත්කරණයට ලක් කර තිබෙනවා.  ඔස්ට්‍රියාවේ කොරෝනා එන්නත්කිරීමේ නීතිය අවම වශයෙන් 2024 ජනවාරි දක්වා ක්‍රියාත්මක වනු ඇති.         ", "URL": "https://www.itnnews.lk/2023/10/05/390220/", "Category": "ජාත්‍යන්තර පුවත්", "Parent URL": null}