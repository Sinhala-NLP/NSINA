{"Source": "ITN news", "Timestamp": "අගෝස්තු 18, 2022 16:05", "Headline": "සියලු ධීවරයන්ට අවශ්‍ය භූමිතෙල් ඇතුළු ඉන්ධන ලබන සතියේ සිට", "News Content": "සියලු ධීවරයන්ට අවශ්‍ය භූමිතෙල් ඇතුළු ඉන්ධන ලබන සතිය තුළ ලබාදීමට පියවර ගන්නා බව අමාත්‍ය ඩග්ලස් දේවානන්ද මහතා පවසනවා. මෙරටට ගෙන් වූ බොරතෙල් නැවෙන් තෙල් ගොඩබෑමේ කටයුතු සිදු වනවා. මෙම තෙල් ගොඩබෑමෙන් පසු පිරිපහදු කටයුතු සිදු කෙරෙනවා. ඒ අනුව ලබන සතිය තුලදී මෙරට ධීවර ප්‍රජාවට අවශ්‍ය භූමිතෙල් ඇතුළු ඉන්ධන සියල්ල ලබාදීමට පියවර ගන්නා බවයි අමාත්‍යවරයා යාපනයේදී මාධ්‍යවේදීන් වෙත විශේෂ ප්‍රකාශයක් ලබාදෙමින් කියා සිටියේ. ඉන්ධන නොමැතිව මාස ගණනාවක් ධීවරයින් පත් වු අපහසුතා පිළිබදව රජය මනා අවබෝධයකින් පසුවනවා. ඒ අනුව බොරතෙල් ආනයනය කිරීමත් සමග භූමිතෙල් සැපයීම ගැටලුවක් නොවන බවයි අමාත්‍යවරයා මෙහිදී වැඩිදුරටත් කියා සිටියේ.     ", "URL": "https://www.itnnews.lk/2023/10/05/429695/", "Category": "දේශීය පුවත්", "Parent URL": null}