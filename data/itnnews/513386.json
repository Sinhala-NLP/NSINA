{"Source": "ITN news", "Timestamp": "செப்டம்பர் 4, 2023 11:52", "Headline": "இந்தியா-நேபாளம் அணிகள் இன்று மோதல்", "News Content": "ஆசிய கிண்ண கிரிக்கெட் தொடரில் இந்திய அணிக்கும் நேபாள அணிக்கும் இடையிலான போட்டி இன்று (04) நடைபெறவுள்ளது. இந்தப் போட்டி பல்லேகல சர்வதேச கிரிக்கெட் மைதானத்தில் இன்று பிற்பகல் 3.00 மணிக்கு ஆரம்பமாகவுள்ளது. இந்த போட்டியில் வெற்றி பெறுவது இந்திய அணிக்கு முக்கியத்துவமாக அமைந்துள்ளது. ஏற்கனவே இந்திய மற்றும் பாகிஸ்தான் அணிகளுக்கு இடையிலான போட்டி மழையால் பாதிக்கப்பட்டதால் இரண்டு அணிகளுக்கும் தலா ஒரு புள்ளிகள் வீதம் வழங்கப்பட்டது. “ஏ” குழுவில் இந்தியா, பாகிஸ்தான் மற்றும் நேபாள அணிகள் உள்ளதுடன், அந்த குழுவில் பாகிஸ்தான் அணி ஒரு போட்டியில் வெற்றிப்பெற்று முன்னிலையில் உள்ளது. பாகிஸ்தான் அணியுடனான போட்டியில் நேபாள அணி தோல்வியை தழுவியுள்ள நிலையில், இந்திய அணி இதுவரை எந்த போட்டியிலும் வெற்றிப்பெறவில்லை. எனவே இன்றைய போட்டி இந்திய அணிக்கு தீர்மானமிக்கதாக அமைந்துள்ளது. ", "URL": "https://www.itnnews.lk/2023/10/05/513386/", "Category": "Breaking News,கிரிக்கெட்,விளையாட்டு", "Parent URL": null}