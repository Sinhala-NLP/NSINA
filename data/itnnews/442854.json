{"Source": "ITN news", "Timestamp": "ඔක්තෝබර් 28, 2022 11:14", "Headline": "මොරටුවේ සුමනරතන අනුනායක ස්වාමීන් වහන්සේ අපවත් වෙයි", "News Content": "මොරටුව, මොරටුමුල්ල තපසරාරාම මූල මහ විහාරය දම්පේ ශ්‍රී සුදර්මාරාමය යන විහාරයන්හි විහාරාධිපති අමරපුර මහා නිකායේ අමරපුර පාර්ශවයේ ශ්‍රී සුමංගල කාරක සංඝ සභාවේ අනුනායක දුරන්ධර සරණපාලවංශාලංකාර මංගල ධර්ම ක්‍රිර්තී ශ්‍රී මොරටුවේ සුමනරතන අනුනායක ස්වාමින් වහන්සේ අපවත් වී ඇත. ශ්‍රී දේහය මේ වන විට මොරටුව තපසරාරාම මහා විහාරස්ථානයේ තැන්පත් කර ඇත. හෙට පස්වරු 1ට මොරටුව ලුනාව කලපුව අසළ ක්‍රිඩාංගනයේ දී උන්වහන්සේගේ අවසන් කටයුතු සිදු කිරීමට අදාහන පූජෝත්සට කමිටුව සැලසුම් කර ඇත. ප්‍රදේශයේ ගෞරවනීය නායක ස්වාමින් වහන්සේලා සහ විහාරස්ථානවල විහාරාධිපති ස්වාමින් වහන්සේලා ඇතුලු මහාසංඝයා වහන්සේලා සහ අන්‍යාගමික නායකින් රැසක්  දේහයට අවසන් ගෞරව පුද කලා. දේශපාලන නායකයින් රැසක් සහ මහජනතාව මේ වන විටත් දේහයට අවසන් ගෞරව පුදකරමින් සිටිනවා.   ", "URL": "https://www.itnnews.lk/2023/10/05/442854/", "Category": "දේශීය පුවත්", "Parent URL": null}