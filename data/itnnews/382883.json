{"Source": "ITN news", "Timestamp": "டிசம்பர் 15, 2021 11:08", "Headline": "ரயிலுடன், டிப்பர் வண்டியொன்று மோதி விபத்து..", "News Content": "ரம்புக்கனையிலிருந்து, கொழும்பு நோக்கி பயணித்த ரயிலுடன், டிப்பர் வண்டியொன்று மோதி விபத்துக்குள்ளாகியுள்ளது. இன்று அதிகாலை விபத்து இடம்பெற்றுள்ளது. மீரிகம மற்றும் வில்லவத்த ரயில் நிலையங்களுக்கிடையிலான ரயில் குறுக்கு வீதியில் குறித்த விபத்து இடம்பெற்றுள்ளது. மீரிகம திவுலப்பிட்டிய பிரதான வீதியில் பயணித்துக்கொண்டிருந்த டிப்பர் வண்டி கவனயீனமாக மீரிகம ரயில் நிலையத்திற்கருகிலுள்ள ரயில் குறுக்கு வீதியில் பயணித்துள்ளது. இதன்போது கொழும்பு கோட்டை நோக்கி பயணித்த ரயிலுடன் குறித்த டிப்பர் வண்டி மோதுண்டுள்ளது. இதில் டிப்பர் வண்டியின் சாரதி காயமடைந்த நிலையில், வைத்தியசாலையில் அனுமதிக்கப்பட்டுள்ளார். இதனால் பிரதான ரயில் வீதியின் போக்குவரத்து பாதிக்கப்பட்டுள்ளதாக புகையிரத கட்டுப்பாட்டறை தெரிவித்துள்ளது. ", "URL": "https://www.itnnews.lk/2023/10/05/382883/", "Category": "Breaking News,தேசிய செய்திகள்", "Parent URL": null}