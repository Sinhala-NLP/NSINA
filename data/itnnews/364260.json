{"Source": "ITN news", "Timestamp": "සැප්තැම්බර් 22, 2021 15:06", "Headline": "ඩෙංගු රෝගයෙන් ඉන්දියාවේ උත්තර් ප්‍රදේශ් ප්‍රාන්තයේ පුද්ගලයින් රැසක් ජීවිතක්ෂයට", "News Content": "ඩෙංගු රෝගයෙන් ඉන්දියාවේ උත්තර් ප්‍රදේශ් ප්‍රාන්තයේ පුද්ගලයින් රැසක් ජීවිතක්ෂයට පත්ව තිබෙනවා. ජිවිතක්ෂයට පත් වැඩි පිරිසක් කුඩා දරුවන්. උත්තර් ප්‍රදේශ් ප්‍රාන්තය තුළ ඩෙංගු රෝගය ශීඝ්‍ර යෙන් පැතිර යන බවයි සෞඛ්‍ය අංශ සදහන් කරන්නේ. උත්තර් ප්‍ර දේශ් ප්‍රාන්තයේ ඩෙංගු රෝගය හේතුවෙන්   මේ දක්වා පුද්ගලයින් 114 දෙනෙකු ජීවිතක්ෂයට පත්ව තිබෙනවා. මිය ගිය පිරිස අතුරින් 88 දෙනෙකු කුඩා දරුවන් බවයි වාර්තා වන්නේ. ඩෙංගු රෝගයෙන් ඉන්දියාවේ වැඩිම බලපෑමට ලක්ව ඇති ප්‍රාන්තය ලෙස උත්තර් ප්‍ර දේශ් ප්‍රාන්තය සැලකෙනවා. එමෙන්ම ඉන්දියාවේ බිහාර්,මධ්‍ය ප්‍රදේශ්,දිල්ලි හා බෙංගාල් යන ප්‍රාන්තයන්හිද ඩෙංගු රෝගයේ පැතිරීමක් දක්නට ලැබෙන අතර එම ප්‍රාන්තයන්ගෙන් වාර්තා වී ඇති රෝගීන්ගෙන් සියයට හැත්තැවක් පමණ කුඩා දරුවන්. ඩෙංගු රෝගය සදහා ඉන්දියාව මේ වනතෙක් එන්නතක් ප්‍රවර්ධනය කර නොමැති බවයි වාර්තා වන්නේ.     ", "URL": "https://www.itnnews.lk/2023/10/05/364260/", "Category": "ජාත්‍යන්තර පුවත්", "Parent URL": null}