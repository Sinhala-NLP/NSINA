{"Source": "ITN news", "Timestamp": "ஜூன் 28, 2021 12:56", "Headline": "சேதனப்பசளை பயிர்ச்செய்கைகள் நாட்டின் பல பிரதேசங்களில் வெற்றி..", "News Content": "சேதனப்பசளையை பயன்படுத்தி முன்னெடுக்கப்படும் பயிர்ச்செய்கைகள் நாட்டின் பல பிரதேசங்களில் வெற்றி கண்டுள்ளன. சுபீட்சத்தின் நோக்கு கொள்கை பிரகடனத்திற்கமைய ஆரோக்கியமான பரம்பரையை உருவாக்குவதற்கு என அரசாங்கம் சேதனப்பசளை பயன்பாட்டின் ஊடாக பயிர்ச்செய்கைகளை மேற்கொள்ள நடவடிக்கை எடுத்துள்ளது. அதற்கமைய நாட்டில் உள்ள சகல பிரதேசங்களிலும் வெற்றிகரமான சேதனப்பசளை பயிர்ச்செய்கை தொடர்பில் தகவல்கள் பதிவாகியுள்ளன. மட்டக்களப்பு, ஆரையம்பதி பிரதேச செயலகம் பிரிவில் அதிகளவான விவசாயிகள் சேதனப்பசளையை பயன்படுத்தி பயிர்ச்செய்கையை மேற்கொண்டுள்ளனர். சேதனப்பசளையை பயன்படுத்துவது தமக்கு பிரச்சினை இல்லை என விவசாயிகள் தெரிவிக்கின்றனர். அத்துடன் பல விவசாயிகள் சேதனப்பசளை உற்பத்தியில் ஈடுபட்டுள்ளனர். மட்டக்களப்பு கிரான் பிரதேசத்தில் நெற்பயிர்ச்செய்கையில் ஈடுபடும் விவசாயிகள் தங்களுக்கு தேவையான உரத்தை உற்பத்தி செய்கின்றனர். ", "URL": "https://www.itnnews.lk/2023/10/05/345749/", "Category": "Breaking News,தேசிய செய்திகள்", "Parent URL": null}