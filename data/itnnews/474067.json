{"Source": "ITN news", "Timestamp": "අප්‍රේල් 7, 2023 18:51", "Headline": "උසස් පෙළ පිළිතුරු පත්‍ර ඇගයීම ගැන නිවේදනයක්", "News Content": "අපොස උසස් පෙළ විභාගයේ පිළිතුරු පත්‍ර ඇගයීමේ ක්‍රියාවලියට විශ්වවිද්‍යාල ආචාර්ය සංගමය ද එක්වීම සදහා  කඩිනමින් ප්‍රතිචාර දක්වනු ඇතැයි අධ්‍යාපන අමාත්‍යාංශය අපේක්ෂා කරනවා. පිළිතුරු පත්‍ර ඇගයීම සම්බන්ධයෙන් එක්තරා ගුරු සංගමයක් ඊයේ දිනයේ මාධ්‍ය හමුවක් පවත්වමින් සිය අදහස් ප්‍රකාශ කළා. කෙසේ වුවද අධ්‍යාපන අමාත්‍යාංශය නිවේදනය කරන්නේ පිළිතුරු පත්‍ර ඇගයීම් අයදුම්පත් දොලොස් දහසක් ඉදිරිපත් කර තිබූ බවයි. කෙසේ වුවද මේ සදහා දහ නවදහසකගේ සේවය අවශ්‍ය වනවා. අධ්‍යාපන අමාත්‍යාංශය ගුරු වෘත්තීය සමිති සමග සාකච්ඡා කර  පිළිතුරු පත්‍ර ලකුණු කිරීමට ලබා දෙන ගාස්තුවට අමතරව දිනකට ගෙවන රුපියල් 500 ක දීමනාව රුපියල් 2000 දක්වා වැඩි කෙරුණා. එමෙන්ම කිලෝමීටර් 80 කට වඩා වැඩි දුරක සිට පිලිතුරු පත්‍ර ඇගයීමට පැමිණෙන ගුරුවරුන් සදහා ගෙවන දීමනාව රුපියල් 2900 දක්වා වැඩි කිරීමටත් අවශ්‍ය කෙරෙන අතිරේක ප්‍රතිපාදන භාණ්ඩාගාරයෙන් ලබාගෙන තිබෙනවා. එමෙන්ම විශ්වවිද්‍යාල ආචාර්යවරුන් සමග ද සාකච්ඡා කරමින් ගැටලුව විසදීමට ක්‍රියාකර ඇති බවයි අධ්‍යාපන අමාත්‍යාංශය නිවේදනය කරන්නේ.             ***   ", "URL": "https://www.itnnews.lk/2023/10/05/474067/", "Category": "දේශීය පුවත්", "Parent URL": null}