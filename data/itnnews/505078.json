{"Source": "ITN news", "Timestamp": "අගෝස්තු 3, 2023 13:09", "Headline": "පාකිස්තානයේ රැළියකට එල්ල වූ බෝම්බ ප්‍රහාරයෙන් මියගිය සංඛ්‍යාව 63ක් දක්වා ඉහළට", "News Content": "පාකිස්තානයේ දේශපාලන රැළියට එල්ල වු මරාගෙන මැරෙන බෝම්බ ප්‍රහාරයෙන් මිය ගිය සංඛ්‍යාව 63 දක්වා ඉහළ ගොස් තිබෙනවා. පසුගිය ඉරිදා වයඹ දිග පාකිස්තානයේ බජාවූර් හි දේශපාලන රැළියකටයි මෙම ප්‍රහාරය එල්ල වුණේ. සිද්ධියෙන් තුවාල ලැබු 123 දෙනෙකු තවදුරටත් රෝහල් ගතව ප්‍රතිකාර ලබනවා. එම ප්‍රදේශය කැරළි කරුවන්ගෙන් තොර කලාපයක් බවට 2016 වසරේ දී නම් කෙරුණා. ඊට පෙර තලෙයිබාන් සටන්කාමීන්ගේ ග්‍රහනයට මෙම ප්‍රදේශය නතුව තිබුණා. එහෙත් මෙම බෝම්බ ප්‍රහාරයත් සමඟ එම ප්‍රදේශයේ ආරක්ෂාව පිළිබඳ යළිත් අවධානය යොමුකළ යුතු බව පාකිස්තාන අග්‍රාමාත්‍ය ශීබාස් ෂරීෆ් පවසන්නේ.         ", "URL": "https://www.itnnews.lk/2023/10/05/505078/", "Category": "Breaking News,ජාත්‍යන්තර පුවත්", "Parent URL": null}