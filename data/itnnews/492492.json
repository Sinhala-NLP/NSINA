{"Source": "ITN news", "Timestamp": "ජූනි 17, 2023 12:14", "Headline": "ජලය පිරිපහදු කිරිමේ දී ඉවත් කරන මැටි මුදා නොහැර කර්මාන්තයන් සඳහා යොදා ගැනීමේ හැකියාව සොයා බලයි", "News Content": "ජාතික ජල සම්පාදන හා ජලාපවහන මණ්ඩල මඟින් ජලය පිරිපහදු කිරිමේ දී ඉවත් කරන මැටි රොන්මඩ වැනි ඝන අපද්‍රව්‍ය පරිසරයට මුදා නොහැර මැටි ආශ්‍රිත කර්මාන්තයන් සඳහා යොදා ගැනීමේ හැකියාව සොයා බැලීමට තීරණය කෙරුණා. ව්‍යාපෘතියට අදාළව ජාතික මෝස්තර මධ්‍යස්ථානය හා ජාතික ජලසම්පාදන මණ්ඩලය අතර ගිවිසුමකට අත්සන් තැබීම සිදු වුයේ කර්මාන්ත අමාත්‍යාංශයේදීයි. ප්‍රසන්න රණවීර, සනත් නිශාන්ත යන රාජ්‍ය අමාත්‍යවරුන්ගේ මැදිහත්වීමෙන් ගිවිසුමට අත්සන් තැබීම සිදුවුණා. මැටි ආශ්‍රිත නිෂ්පාදන වලට බලපා ඇති අමුද්‍රව්‍ය හිඟයට මෙය සාර්ථක විසදුමක් වනවා. බස්නාහිර පළාත තුළ මැටි ආශ්‍රිත කර්මාන්ත වල නිරත පවුල් 431ක් ජීවත්වනවා. මෙසේ ඉවත් කරන මැටි , පහන් නිෂ්පාදනය සඳහා යොදා ගත හැකි බව තහවුරු වී තිබෙනවා. මැටි පහන් නිෂ්පාදනය සිදුකරන බස්නාහිර පළාතේ සිටින පවුල් 240කට මෙමගින් සෘජුව ප්‍රතිලාභ හිමිවනවා.                 ", "URL": "https://www.itnnews.lk/2023/10/05/492492/", "Category": "Breaking News,දේශීය පුවත්", "Parent URL": null}