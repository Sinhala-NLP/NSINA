{"Source": "ITN news", "Timestamp": "අගෝස්තු 4, 2023 15:00", "Headline": "වන අලි ප්‍රහාරයකින් පුද්ගලයෙක් ජීවිතක්ෂයට", "News Content": "වන අලි ප්‍රහාරයකින් පුද්ගලයෙක් ජීවිතක්ෂයටකන්තලේ ප්‍රදේශයේ තම ගෙවත්තට පැමිණි වන අලියෙකු එලවා දැමීමට නිවසින් බැහැරට පැමිණි පුද්ගලයෙකු වන අලි ප්‍රහාරයකින් ජීවිතක්ෂයට පත්වුණා. තම ගෙවත්තට පැමිණි වන අලියා වගාවන්ට දැඩි ලෙස හානි සිදුකිරීමත් සමග වන අලියා පලවා හැරීමට මෙම පුද්ගලයා නිවසින් බැහැරට පැමිණ තිබෙනවා. එහිදී වන අලියා මෙම පුද්ගලයාට පහර දී ඇති අතර බරපතල තුවාල ලැබූ ඔහු ජීවිතක්ෂයට පත්වුණා. සෝමාවතී රක්ෂිතයේ සිට වන අලීන් පැමිණෙන අතර අලි වැට සක්‍රිය තත්ත්වයේ නොමැති බැවින් නිරන්තරයෙන් මෙවැනි තර්ජන සිදුවන බවයි ප්‍රදේශවාසීන් පවසන්නේ.           ", "URL": "https://www.itnnews.lk/2023/10/05/505358/", "Category": "දේශීය පුවත්", "Parent URL": null}