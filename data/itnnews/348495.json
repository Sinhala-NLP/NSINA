{"Source": "ITN news", "Timestamp": "ජූලි 11, 2021 18:23", "Headline": "නිරෝධායන නීති උල්ලංඝනය කළ පුද්ගලයින් 214 දෙනෙකු අත්අඩංගුවට", "News Content": "ඊයේ දිනයේ දීත් නිරෝධායන නීති උල්ලංඝනය කළ පුද්ගලයින් 214 දෙනෙකු අත්අඩංගුවට ගෙන තිබෙනවා. ඒ අනුව මේ දක්වා කාලය තුළ නිරෝධායන නීති උල්ලංඝනය කළ පුද්ගලයින් 49259 දෙනෙකු අත්අඩංගුවට ගෙන ඇති බවයි පොලිස් මාධ්‍ය ප්‍රකාශකවරයා සඳහන් කළේ. සංචරණ සීමා යම් ලිහිල් කිරීමක් සිදුකළද පළාත් අතර සංචරණය තවදුරටත් තහනම් කිරීමටයි රජය කටයුතු කළේ. ඊයේ දිනයේ දීත් සෞඛ්‍ය මාර්ගෝපදේශ මාලාවක් නිකුත් කරමින් සෞඛ්‍ය අංශ ප්‍රකාශ කර සිටියේ නිරෝධායන නීතින්ට යටත්ව සෞඛ්‍ය ආරක්ෂිතව කටයුතු කරන්නේ නම් රට කඩිනමින් යළි යථා තත්ත්වයට පත් කර ගැනීමට හැකි බවයි. ", "URL": "https://www.itnnews.lk/2023/10/05/348495/", "Category": "දේශීය පුවත්", "Parent URL": null}