{"Source": "ITN news", "Timestamp": "ජූනි 24, 2023 10:01", "Headline": "මත් පෙති අලෙවි කළ පුද්ගලයෙකු අත්අඩංගුවට", "News Content": "කොටගල ප්‍රදේශයේ ඔසුසැලකින් මත් පෙති අලෙවි කළ පුද්ගලයෙකු පොලිස් විශේෂ කාර්ය බළකාය අත්අඩංගුවට ගත්තා. තලවකැලේ කඳවුරේ නිලධාරීන්ට ලැබුණු තොරතුරකට අනුව කළ වැටලීමකදීයි මෙම පුද්ගලයා අත්අඩංගුවට ගෙන ඇත්තේ. වෛද්‍ය නිර්දේශ ඉදිරිපත් නොකර තිබියදී වැඩි මිලට අලෙවි කිරීම සඳහා මත් පෙති 556ක් සිය භාරයේ තබාගෙන සිටි පුද්ගලයෙකු මෙසේ අත්අඩංගුවට ගෙන තිබෙනවා. වයස අවුරුදු 39 ක් වන ඔහු කොටගල ප්‍රදේශයේ පදිංචිකරුවෙක්. වැඩිදුර විමර්ශන සඳහා සැකකරු නුවරඑළිය දිස්ත්‍රික් සෞඛ්‍ය සේවා අධ්‍යක්ෂ කාර්යාලයේ ආහාර හා ඖෂධ පරීක්ෂක නිලධාරියා වෙත භාර දී තිබෙනවා.       ", "URL": "https://www.itnnews.lk/2023/10/05/494499/", "Category": "දේශීය පුවත්", "Parent URL": null}