{"Source": "ITN news", "Timestamp": "ඔක්තෝබර් 1, 2022 16:12", "Headline": "බයිඩන්ගේ ප්‍රකාශය ඔස්සේ න්‍යෂ්ඨික බලය භාවිත කිරීම පිළිබඳ වක්‍ර තර්ජනයක් ඇති බව යුද විශ්ලේෂකයන් කියයි", "News Content": "රුසියාව යුක්‍රේනයේ ප්‍රදේශ කිහිපයක් තම රටට ඈදාගැනිම විවේචනය කරමින් ඇමෙරිකා ජනාධිපති ජෝ බයිඩන් සිදුකළ ප්‍රකාශය ඔස්සේ න්‍යෂ්ඨික බලය භාවිත කිරීම පිළිබද වක්‍ර තර්ජනයක් පවතින බව යුද විශ්ලේෂකයන් පවසනවා. නේටෝ සංවිධානයේ ප්‍රධානී ජෙන්ස් ස්ටොල්ටන් බර්ග් සදහන් කළේ ජපානයට එරෙහිව න්‍යෂ්ඨික බලය භාවිත කරමින් ඇමෙරිකා එක්සත් ජනපදය මීට පෙර මෙවැනි තත්ත්වයන් යටතේ කටයුතු කර ඇති බවයි. රුසියාව මෙම ඈදා ගැනීම ඔස්සේ ද සිදුකර ඇත්තේ සමාන තර්ජනයක් බව නේටෝ ප්‍රධානියා පැවසුවා. රුසියාවෙන් එල්ලවිය හැකී ඕනැම තර්ජනයකට මුහුණ දීමට ඇමෙරිකා එක්සත් ජනපදය සහ නේටෝ සංවිධානය ඕනෑම මොහොතක සූදානම් බවද ජෝ බයිඩන් සදහන්කර තිබුණා.       ", "URL": "https://www.itnnews.lk/2023/10/05/438210/", "Category": "ජාත්‍යන්තර පුවත්", "Parent URL": null}