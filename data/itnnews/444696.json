{"Source": "ITN news", "Timestamp": "නොවැම්බර් 8, 2022 11:10", "Headline": "වැල්ලේ සුරංගගේ ගෝලයකු අයිස් මත්ද්‍රව්‍ය සමඟ අත්අඩංගුවට", "News Content": "සංවිධානාත්මක අපරාධකරුවකු හා ප්‍රබල මත්ද්‍රව්‍ය ජාවාරම්කරුවකු වන වැල්ලේ සුරංග නැමැති පුද්ගලයාගේ ගෝලයකු අයිස් මත්ද්‍රව්‍ය ජාවාරම්කරමින් සිටියදී විශේෂ කාර්ය බලකාය අත්අඩංගුවට ගෙන තිබෙනවා. විශේෂ කාර්ය බලකායේ බුද්ධි කොට්ඨාසයේ නිලධාරීන්ට ලැබුණු තොරතුරකට අනුවයි වැටලීම සිදු කළේ. වැල්ලම්පිටිය පන්සල්හේන  ප්‍රදේශයේ කළ වැටලීමේදී අත්අඩංගුවට ගත් සැකකරු ළඟ තිබී අයිස් මත්ද්‍රව්‍ය ග්‍රෑම් 60 මිලිග්‍රෑම් 440 ක් සහ මුදලින් රුපියල් එක්ලක්ෂ පනස් දහසකට වැඩි පිරිසක් සොයා ගැනුනා. සැකකරු වයස අවුරුදු 50 ක් වන වැල්ලම්පිටිය ප්‍රදේශයේ පදිංචිකරුවෙකුයි. මේ අතර මහමග නතර කර තිබෙන යතුරුපැදි සොරකම් කර අලෙවි කළ කොල්ල කල්ලි සාමාජිකයන් 6 දෙනෙකු බොරලැස්ගමුව පොලීසිය මගින් අත්අඩංගුවට ගත්තා.එම පිරිස අතර යතුරුපැදි අලුත්වැඩියා කරන ස්ථානයක හිමිකරුවන් දෙදෙනෙකු ද වනවා. සැකකරුවන් ලග තිබී රුපියල් ලක්ෂ  50 කට අධික වටිනාකමකින් යුත් යතුරු පැදි 6 ක් ද සොයා ගැනුනා.   සැකකරුවන් බොරලැස්ගමුව මිරිහාන හක්මන සහ කිරින්ද යන ප්‍රදේශවල පදිංචිකරුවන්.   ", "URL": "https://www.itnnews.lk/2023/10/05/444696/", "Category": "දේශීය පුවත්", "Parent URL": null}