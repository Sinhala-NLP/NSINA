{"Source": "ITN news", "Timestamp": "செப்டம்பர் 15, 2022 12:24", "Headline": "எதிர்வரும் மார்ச் மாதம் 20ற்க்கு முன்னர் தேர்தலை நடத்த எதிர்ப்பார்ப்பு : தேர்தல்கள் ஆணைக்குழு", "News Content": "எதிர்வரும் மார்ச் மாதம் 20ம் திகதிக்கு முன்னர் தேர்தலொன்றை நடத்த எதிர்ப்பார்ப்பதாக தேர்தல்கள் ஆணைக்குழு தெரிவித்துள்ளது. மாகாண சபைகள் மற்றும் உள்ளுராட்சி அமைச்சர், உள்ளுராட்சி மன்றங்களின் ஆயுட்காலத்தை மேலும் ஒரு வருடத்தால் நீடித்துள்ளார். எதிர்வரும் மார்ச் மாதம் 20ம் திகதி வரை ஆயுட்காலம் நீடிக்கப்பட்டுள்ளது. உள்ளுராட்சி மன்ற கட்டளைச்சட்டத்தின்படி உள்ளுராட்சி மன்றங்களின் ஆயுட்காலம் முடிவடைந்து தேர்தல் நடத்தப்படுவதற்கு 6 மாதங்களுக்கு முன்னரே தேர்தலை நடத்தும் அதிகாரம் தேர்தல்கள் ஆணைக்குழுவுக்கு கிடைக்கப்பெறும். இதற்கமைய இம்மாதம் 20ம் திகதிக்கு பின்னர் தேர்தலை நடத்துவதற்கான அதிகாரம் தேர்தல் ஆணைக்குழுவுக்கு கிடைப்பதாக ஆணைக்குழுவின் தலைவர், சட்டத்தரணி நிமல் புஞ்சிஹேவா தெரிவித்தார். தேர்தல்கள் பிற்போடப்படுவதற்கு தேர்தல் ஆணைக்குழு எதிர்ப்பு தெரிவிப்பதைபோன்று, உள்ளுராட்சி மன்றங்களுக்கு மக்கள் பிரதிநிதிகளுக்கு பதிலாக அதிகாரிகளை நியமிப்பதையும் எதிர்க்கிறது. உள்ளுராட்சி மன்ற தேர்தலை மீண்டும் ஒத்திவைக்க அமைச்சருக்கோ அல்லது ஜனாதிபதிக்கோ அதிகாரம் இல்லையென தேர்தல்கள் ஆணைக்குழுவின் தலைவர், சட்டத்தரணி நிமல் புஞ்சிஹேவா தெரிவித்தார். ", "URL": "https://www.itnnews.lk/2023/10/05/435030/", "Category": "Breaking News,தேசிய செய்திகள்", "Parent URL": null}