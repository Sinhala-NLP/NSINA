{"Source": "ITN news", "Timestamp": "மே 27, 2021 12:09", "Headline": "கடந்த 24 மணி நேரத்தில் தனிமைப்படுத்தல் சட்டங்களை மீறிய 587 பேர் கைது", "News Content": "கொவிட் 19 பரவலைக் கட்டுப்படுத்துவதற்காக பிறப்பிக்கப்பட்டுள்ள பயணத்தடையை மீறுவோரை கைதுசெய்யும் நடவடிக்கைகள் தொடர்கின்றன. கடந்த 24 மணி நேரத்தில் தனிமைப்படுத்தல் சட்டங்களை மீறிய 587 பேர் கைதுசெய்யப்பட்டுள்ளனர். கடந்த ஒக்டோபர் 30 ம் திகதி முதல் இதுவரை14 ஆயிரத்து 766 பேர் கைதுசெய்யப்பட்டுள்ளனர். இந்நிலையில் பயணத்தடைகளை கடுமையாக முன்னெடுப்பதற்கு பொலிசார் நடவடிக்கை எடுத்துள்ளனர். பயணத்தடைகளை மீறுவோரை கைதுசெய்வதற்கு பொலிசார் விசேட நடவடிக்கைகளை ஆரம்பித்துள்ளனர். வீதித்தடைகளை ஏற்படுத்தி பல இடங்களில் வாகனங்கள் சோதனைக்கு உட்படுத்தப்படுகின்றன. அத்தியாவசிய தேவைகளுக்காக வெளியில் செல்வோரைத் தவிர ஏனையவர்கள் எச்சரிக்கப்படுவதுடன் சட்டத்தையும் நடைமுறைப்படுத்த நடவடிக்கைகள் மேற்கொள்ளப்பட்டுள்ளன. நேற்றைய தினம் மேற்கொள்ளப்பட்ட நடவடிக்கைகளின் போது தனிமைப்படுத்தல் சட்டங்களை மீறிய பலர் மாத்தறை மாவட்டத்தில் கண்டுபிடிக்கப்பட்டனர். அவ்வாறு தனிமைப்படுத்தல் சட்டங்களை மீறிய 155 பேர் கைதுசெய்யப்பட்டுள்ளதாக பொலிஸ் ஊடகப் பேச்சாளரும் பிரதி பொலிஸ் மா அதிபருமான அஜித் ரோஹண தெரிவித்துள்ளார். ", "URL": "https://www.itnnews.lk/2023/10/05/339344/", "Category": "Breaking News,அண்மைய செய்திகள்,தேசிய செய்திகள்", "Parent URL": null}