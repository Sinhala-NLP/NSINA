{"Source": "ITN news", "Timestamp": "අගෝස්තු 23, 2021 12:43", "Headline": "ජනපති දළදා මාළිගයේ දී ආගමික වතාවත්වල නිරත වෙයි", "News Content": "ජනාධිපති ගෝඨාභය රාජපක්ෂ මැතිතුමා මහනුවර ශ්‍රී දළදා මාළිගයේ දී ආගමික වතාවත්වල නිරතව ආශිර්වාද ලබා ගත්තා. දළදා මාළිගයට පැමිණි ජනාධිපතිතුමා පිළිගනු ලැබුවේ දියවඩන නිලමේ ප්‍රදීප් නිලංග දෑල මහතා විසින්. අනතුරුව ආගමික වතාවත්වල නිරත වූ ජනාධිපතිතුමා ආශිර්වාද ලබා ගත්තා.  මේ අතර දළදා මාළිගයේ අවසන් රන්දෝලි පෙරහර ඊයේ රාත්‍රියේ වීථි සංචාරය කෙරුණු අතර ජනාධිපති ගෝඨාභය රාජපක්ෂ මැතිතුමා සහ අයෝමා රාජපක්ෂ මහත්මිය මහනුවර ජනාධිපති මන්දිරය ඉදිරිපිට සිට පෙරහර නැරඹීමට එක් වුණා.     ", "URL": "https://www.itnnews.lk/2023/10/05/357846/", "Category": "දේශීය පුවත්", "Parent URL": null}