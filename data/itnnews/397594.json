{"Source": "ITN news", "Timestamp": "පෙබරවාරි 25, 2022 11:27", "Headline": "රුසියා හමුදා චර්නෝබිල් බලාගාරය ඇතුළු ප්‍රදේශයේ බලය අල්ලයි", "News Content": "යුක්රේන සහ රුසියා හමුදා අතර ඇතිවූ දරුණු ගැටුම්වලින් අනතුරුව යුක්රේන කලාපයේ පැවති චර්නෝබිල් න්‍යෂ්ටික බලාගාරය ඇතුලු එම ප්‍රදේශයේ බලය තහවුරු කර ගැනීමට රුසියා හමුදා සමත්ව තිබෙනවා. යුක්රේන අගනුවරට සැතපුම් 60 ක් පමණ උතුරින් ඇති චර්නෝබිල් න්‍යෂ්ටික බලාගාර පිහිටි කලාපයේ ඊයේ සවස් කාලයේදී බෙලරුස් හි සිට පැමිණි රුසියානු යුද සේනාංක ආක්‍රමණය කිරීමට උත්සාහ කිරීමත් සමග දෙපාර්ශවය අතර දරුණු ගැටුම් හට ගත්තා. 1986 වර්ෂයේදී පිපිරීමට ලක්වූ මෙම න්‍යෂ්ටික බලාගාරයෙන් විහිදි ගිය විකිරණශීලි ධාරාවන් යුක්රේනය, බෙලරුස් හා යුරෝපයේ රටවල් රැසකට බලපෑම් එල්ල කළා. මේ වන විට දරුණු ගැටුම් ඇතිවී තිබෙන්නේ මෙම කලාපය තුළයි. මේ අතර පත්ව ඇති තත්ත්වය හමුවේ අමෙරිකාව තවත් හමුදා සෙබලුන් 7000 ක සංඛ්‍යාවක් ජර්මනියට යැවීමට පියවර ගෙන ඇති බව විදෙස් මාධ්‍ය වාර්තා කරනවා. නේටෝ සංවිධානයේ කොටසක් වන එස්තෝනියාව, ලැට්වියාව සහ ලිතුවේනියාව යන පැරණි සෝවියට සමූහාණ්ඩුව වන බෝල්ටික් කලාපය වෙත අමෙරිකානු සමාජිකයින් 800 දෙනෙකුගෙන් යුත් පිරිසක් ස්ථානගත කිරීමට ද පියවර ගෙන ඇති බවයි වාර්තා වන්නේ.       ", "URL": "https://www.itnnews.lk/2023/10/05/397594/", "Category": "ජාත්‍යන්තර පුවත්", "Parent URL": null}