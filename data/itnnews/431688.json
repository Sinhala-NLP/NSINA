{"Source": "ITN news", "Timestamp": "අගෝස්තු 28, 2022 17:44", "Headline": "ආජන්ටිනා උප ජනාධිපතිවරයාගේ නිවස අසල උද්ඝෝෂණ ප්‍රචණ්ඩ වෙයි", "News Content": "ආජන්ටිනා උප ජනාධිපතිවරයාගේ නිවස අසල පැවැත්වෙන උද්ගෝෂණ ක්‍රියාදාමයන් ප්‍රචණ්ඩකාරී වී තිබෙන බවට වාර්තා වනවා ආජන්ටිනා උප ජනාධිපති ක්‍රිස්ටිනා ෆර්නැන්ඩස් හට දූෂණ චෝදනා එල්ල වී තිබෙන අතර ඇයට එරෙහිව අධිකරණ ක්‍රියාදාමයක් සිදුවෙමින් පවතිනවා. උප ජනාධිපතිවරයාට වසර 12ක සිර දඩුවම ලබා දෙන ලෙසත් සියලු රජයේ නිලතල තහනම් කරන ලෙසත් ඇගේ විරුද්ධ පාර්ශ්වය චෝදනා ගොනුකොට තිබෙනවා. කෙසේ වෙතත් ඇයගේ ආධාරකරුවන් දින ගණනක් පුරා උප ජනාධිපති නිල නිවස අසල රැදී සිටිමින් පොලිසිය සමග ගැටුම් ඇති කර ගනිමින් සිටිනවා. පොලිසියත් ඇයගේ ආධාරකරුවනුත් විරුද්ධවාදීනුත් අතර ගැටුම් මෙහි දී ඇතිව තිබෙන අතර තත්වය ප්‍රචණ්ඩකාරී තත්වයකට පත්ව තිබෙන බවට වාර්තා වනවා.   ", "URL": "https://www.itnnews.lk/2023/10/05/431688/", "Category": "ජාත්‍යන්තර පුවත්", "Parent URL": null}