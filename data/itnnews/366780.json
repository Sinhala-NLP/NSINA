{"Source": "ITN news", "Timestamp": "அக்டோபர் 4, 2021 13:11", "Headline": "நாட்டின் பல்வேறு பகுதிகளிலும் நிர்மாணிக்கப்பட்ட வீடமைப்பு திட்டங்களை மக்களிடம் கையளிக்க நடவடிக்கை", "News Content": "இந்திய அரசாங்கத்தின் நிதி ஒதுக்கீட்டில் நிர்மாணிக்கப்பட்ட பல்வேறு வீடமைப்பு திட்டங்கள் இன்று மக்களிடம் கையளிக்கப்படவுள்ளன. இராகலை லிடஸ்டல், கண்டி பன்வில கலாபொக்க டியநிலப்பிரிவு, மாத்தளை ரத்தொட்ட, உனுகல, ஹப்புத்தலை ஷாவூட், நாவலப்பிட்டி குயின்ஸ்பிரி ஆகிய பகுதிகளில் நிர்மாணிக்கப்பட்டுள்ள வீடுகள் இன்று பயனாளர்களிடம் கையளிக்கப்படவுள்ளன. பிரதமர் மஹிந்த ராஜபக்ஷ, இந்திய வெளிவிவகார செயலாளர். ஸ்ரீ ஹர்ஸ்வர்தன் ஷ்ரிங்லா, வெளிவிவகார அமைச்சர் ஜீ.எல்.பீரிஸ் இலங்கைக்கான இந்திய உயர்ஸ்தானிகர், இராஜாங்க அமைச்சர் ஜீவன் தொண்டமான், ஆகியோர் நிகழ்வில் இணையவழியில் கலந்துக்கொள்ளவுள்ளனர். இதனிடையே வவுனியா வெண்கல செட்டிக்குளம் பிரதேச செயலக பிரிவில் மெனிக்பாம் கிராமத்தில் நிர்மாணிக்கப்பட்ட அருநோதயம் நகரும் இன்று மக்களிடம் கையளிக்கப்படவுள்ளது. ", "URL": "https://www.itnnews.lk/2023/10/05/366780/", "Category": "Breaking News,தேசிய செய்திகள்", "Parent URL": null}