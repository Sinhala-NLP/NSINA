{"Source": "ITN news", "Timestamp": "සැප්තැම්බර් 13, 2021 11:08", "Headline": "ඇෆ්ගනිස්තාන් සිසුවියන්ට සිසුන් සමඟ අධ්‍යාපනය හැදෑරීම තලෙයිබාන් තහනම් කරයි", "News Content": "ඇෆ්ගනිස්තානයේ සිසුවියන්ට සිසුන් සමඟ එක්ව අධ්‍යාපනය හැදෑරීම තලෙයිබාන් සංවිධානය තහනම් කර තිබෙනවා. සිසුවියන්ට අධ්‍යාපනය ලැබීමේ අයිතිය හිමි වුවද ඔවුන්ට පිරිමින් හා එක්ව අධ්‍යාපනය ලැබීමට වරම් හිමි නොවන බවයි තලෙයිබාන් සංවිධානය නිවේදනය කරන්නේ. ඒ අනුව එරට විශ්වවිද්‍යාල පිරිමි හා කාන්තා  වශයෙන් වෙන් වනවා. කාන්තාවන්ට වෙනම නිල ඇදුමක්ද හදුන්වාදීමට පියවර ගන්නා බවයි එරට උසස් අධ්‍යාපන අමාත්‍යවරයා නිවේදනය කරන්නේ. ඔවුන්ට හැදෑරීමට ලැබෙන විෂය ධාරාවන්ද දැඩි කිරීමට පියවර ගෙන තිබෙනවා. කෙසේ වුවද 1996 – 2001 තලෙයිබාන් පාලනය කාලය තුලදී ඇෆ්ගනිස්තානයේ කාන්තාවන්ට අධ්‍යාපනය හැදෑරීම තහනම් වුණා.       ", "URL": "https://www.itnnews.lk/2023/10/05/362061/", "Category": "Breaking News,ජාත්‍යන්තර පුවත්", "Parent URL": null}