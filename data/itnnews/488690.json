{"Source": "ITN news", "Timestamp": "ජූනි 3, 2023 08:55", "Headline": "හෙරොයින් සන්තකයේ තබාගෙන සිටි වයස අවුරුදු 43 ක පුද්ගලයකු අත්අඩංගුවට", "News Content": "ජාවාරම් කිරීම සඳහා හෙරොයින් ග්‍රෑම් 25, මිලි ග්‍රෑම් 500 ක් සන්තකයේ තබාගෙන සිටි වයස අවුරුදු 43 ක පුද්ගලයකු අත්අඩංගුවට ගෙන තිබෙනවා. හම්බන්තොට කලාපය බාර ජේෂ්ඨ පොලිස් අධිකාරී විදුර නාත දිසානායක මහතාගේ අධීක්ෂණයෙන්, සහකාර පොලිස් අධිකාරි කුමාර කුලරත්න මහතාගේ මගපෙන්වීම යටතේ විශේෂ කාර්ය බලකාය අහුංගල්ල උප කඳවුරේ පොලිස් සැරයන් 66847 දිසානායක ඇතුළු නිලධාරීන් කණ්ඩායමක් විසින්  කොස්ගොඩ පොලිස් වසමේ ගොඩපිටිය – හෑගල්ල මාර්ගයේ, පියගම මංසන්දියේ පිහිටි සිරි නිවාසාරාම පන්සල අසල දී මෙම වැටලීමක් සිදුකර තිබෙනවා. අහුංගල්ල උප කඳවුරේ නිලධාරීන්ට ලද තොරතුරකට අනුවයි වැටලීම සිදුකර ඇත්තේ. වැඩිදුර විමර්ශන කටයුතු කොස්ගොඩ පොලිස් ස්ථානය වෙත භාර දී තිබෙනවා.     ", "URL": "https://www.itnnews.lk/2023/10/05/488690/", "Category": "දේශීය පුවත්", "Parent URL": null}