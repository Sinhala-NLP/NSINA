{"Source": "ITN news", "Timestamp": "ඔක්තෝබර් 4, 2022 10:03", "Headline": "ඉන්ධන බෙදා හැරීමේ ක්‍රියාවලිය සම්බන්ධයෙන් අමාත්‍යවරයාගෙන් ප්‍රකාශයක්", "News Content": "ඉන්ධන බෙදා හැරීමේ ක්‍රියාවලියට කිසිදු බාධාවක් සිදු නොවන බව අමාත්‍ය කංචන විජේසේකර මහතා පවසනවා. නොමඟ යවනසුලු ප්‍රවෘත්ති වාර්තා සහ ප්‍රකාශවලින් කලබල නොවන ලෙසයි අමාත්‍යවරයා මහජනතාවගෙන් ඉල්ලා සිටින්නේ. ඛනිජ තෙල් බෙදාහරින්නන්ගේ වැඩ වර්ජනයකට පිළිතුරු දෙමින් අමාත්‍ය කංචන විජේසේකර මහතා  මේ බව සඳහන් කළා. දැනටමත් ගෙවා ඇති මෙහෙයුම් ගාස්තු සඳහා ලබාදී ඇති වට්ටම්වලින් 45%ක් අයකර ගැනීමට දරන උත්සාහයට විරෝධය පළ කරමින්  අද(04) සිට ඉන්ධන බෙදා හැරීමේ සේවාවන්වලින් වැළකී සිටින බව ඛනිජ තෙල් බෙදාහරින්නන්ගේ කණ්ඩායම පසුගිය සෙනසුරාදා නිවේදනය කළා. ", "URL": "https://www.itnnews.lk/2023/10/05/438670/", "Category": "Breaking News,නවතම පුවත්", "Parent URL": null}