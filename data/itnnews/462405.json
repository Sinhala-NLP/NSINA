{"Source": "ITN news", "Timestamp": "පෙබරවාරි 22, 2023 11:43", "Headline": "ලෝක රග්බි රන් කුසලානය මහනුවරට රැගෙන එයි", "News Content": "ප්‍රංශයේ පැවැත්වෙන ලෝක රග්බි කුසලානය සඳහා වන තරගයේ ශූරයන්ට ප්‍රදානය කෙරෙන රන් කුසලානය මහජන ප්‍රදර්ශනය සඳහා මහනුවරට අද රැගෙන එනු ලැබුවා. හිටපු ලෝක රග්බි ශූර බ්‍රයන් හබානා ප්‍රමුඛ කණ්ඩායමක් විසින් ගෙන එනු ලැබූ මෙම කුසලානය මහනුවර දී පිළිගනු ලැබූවේ පුරපති කේසර සේනානයක මහතා විසිනුයි. ඒ පේරාදෙණිය උද්භිද උද්‍යානය අභියසදීයි. කුසලානය රැගත් රථ පෙරහර සිරිමාවෝ බණ්ඩාරනායක මාවත – මහනුවර නගරය – යටිනුවර වීථිය ඔස්සේ නිත්තවෙල රග්බි ක්‍රීඩාංගනය වෙත පැමිණියා. එහිදී ආරම්භ වූ ප්‍රදර්ශනය පස්වරු 2 දක්වා පැවැත්වෙනවා. රග්බි කුසලානයක් මෙරටට රැගෙන ආ මුල් අවස්ථාව මෙයයි. ලෝක කුසලාන රග්බි තරඟාවලිය ලබන සැප්තැම්බර් 8 වනදා සිට 28 වනදා දක්වා ප්‍රංශයේදී පැවැත්වීමට නියමිතයි. ", "URL": "https://www.itnnews.lk/2023/10/05/462405/", "Category": "Breaking News,දේශීය පුවත්", "Parent URL": null}