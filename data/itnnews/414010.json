{"Source": "ITN news", "Timestamp": "මැයි 30, 2022 10:05", "Headline": "සපුගස්කන්ද පිරිපහදුවේ කටයුතු යළි ඇරඹේ", "News Content": "සපුගස්කන්ද පිරිපහදුවේ කටයුතු අද සිට යළි ආරම්භ කෙරෙනවා. දින අනූවකට පසුවයි පිරිපහදුවේ කටයුතු යළි ආරම්භ කෙරෙන්නේ. කොළඹ වරායට ළඟවී ඇති නෞකාවකින් බොරතෙල් ගොඩබාමින් ඇති අතර එමගින් දෛනිකව ඩීසල් මෙට්‍රික් ටොන් දහසක් , භූමිතෙල් සහ ගුවනා යානා ඉන්ධන මෙට්‍රික් ටොන් 600 ත් 800 ත් අතර ප්‍රමාණයක් නිෂ්පාදනය කිරීමට අපේක්ෂිතයි. මේ අතර ඩීසල් රැගත් නෞකාවක් ඊයේ දිනයේ මෙරටට ළඟාවූ අතර තවත් නෞකා දෙකක් ඉදිරි සතියේ දී මෙරටට පැමිණීමට නියමිතයි. එමෙන්ම බලශක්ති අමාත්‍ය කංචන විජේසේකර මහතා පවසන්නේ ඉදිරි සති දෙකක කාලයකට ප්‍රමාණවත් පෙට්‍රල් සහ ඩීසල් තොග දැනට රට තුළ පවතින බවයි.         ", "URL": "https://www.itnnews.lk/2023/10/05/414010/", "Category": "Breaking News,දේශීය පුවත්", "Parent URL": null}