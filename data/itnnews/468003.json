{"Source": "ITN news", "Timestamp": "මාර්තු 14, 2023 15:39", "Headline": "ඕස්ට්‍රේලියාව – ඇමෙරිකාව – බ්‍රිතාන්‍යය න්‍යෂ්ටික සබ්මැරීන සැලසුම් එළිදක්වයි", "News Content": "ඕස්ට්‍රේලියාව, ඇමෙරිකාව හා බ්‍රිතාන්‍යය සිය න්‍යෂ්ටික සබ්මැරීන සැලසුම් අද එළිදැක්වුවා. ඒ රටවල් තුනේ නායකයන්ගේ සහභාගීත්වයෙන්. ඇමෙරිකා ජනාධිපති ජෝ බයිඩ්න් ඕස්ට්‍රේලියා අග්‍රාමාත්‍ය ඇන්තනි ඇල්බනීස් සහ බ්‍රිතාන්‍ය අග්‍රාමාත්‍ය රීෂි සුනක් ඒකාබද්ධව ප්‍රකාශක් සිදු කරමින් මෙය එළිදැක්වුවා. කලාපීයව චීනයෙන් එල්ල වන අභියෝග හමුවේයි මෙම න්‍යෂ්ටික සබ්මැරීන සැලැස්ම ක්‍රියාත්මක වන්නේ. ඒ යටතේ ඇතිකර ගත් ඕකස් ගිවිසුමට අනුව ඕස්ට්‍රේලියාව න්‍යෂ්ටික සබ්මැරීන තුනක් මිල දී ගනු ඇති. වසර 2030 පමණ වන විට මෙය ක්‍රියාත්මක වනු ඇති බවයි වාර්තා වන්නේ. කෙසේ වෙතත් මේ පිළිබද අදහස් පළ කරමින් චීනය පෙන්වා දෙන්නේ මෙම ගිවිසුම ලෝක න්‍යෂ්ටික අවි හරණ ගිවිසුම් උල්ලංඝනය කිරීමක් බවයි ඕස්ට්‍රේලියාව තම වගකීම් නොසලකා හරින බවට ඔවුන් චෝදනා කරනවා. ", "URL": "https://www.itnnews.lk/2023/10/05/468003/", "Category": "Breaking News,ජාත්‍යන්තර පුවත්", "Parent URL": null}