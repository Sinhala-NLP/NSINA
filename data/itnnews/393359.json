{"Source": "ITN news", "Timestamp": "පෙබරවාරි 5, 2022 12:55", "Headline": "24වැනි ශීත සෘතු ඔලිම්පික් උළෙලේ සමාරම්භක උත්සවය බෙයිජිං නුවරදී ඇරඹේ", "News Content": "24 වැනි ශීත සෘතු ඔලිම්පික් උළෙලේ සමාරම්භක උත්සවය ඊයේ (04) රාත්‍රී බෙයිජිං නගරයේ පිහිටි චීන ජාතික ක්‍රීඩාංගණයේදී සාර්ථකව පැවැත්විණ. එම ආරම්භක උත්සවයට චීන ජනාධිපති ෂී ජින් පිං මහතා එක් ව සිටියේය. ජාත්‍යන්තර ඔලිම්පික් කමිටුවේ සභාපතිවරයා හා එක්සත් ජාතීන්ගේ මහ ලේකම්වරයා ඇතුළු ජාත්‍යන්තර සංවිධානවල ප්‍රධානීහු, රුසියානු ජනාධිපතිවරයා ඇතුළු රටවල් 30ක රාජ්‍ය නායකයෝ ඊට එක් ව සිටියහ. බෙයිජිං ශීත සෘතු ඔලිම්පික් උළෙල සඳහා රටවල් හා කලාප 90ක පමණ ක්‍රීඩක ක්‍රීඩිකාවන් 3000කට ආසන්න සංඛ්‍යාවක් සහභාගි ව සිටිති. ", "URL": "https://www.itnnews.lk/2023/10/05/393359/", "Category": "ජාත්‍යන්තර පුවත්", "Parent URL": null}