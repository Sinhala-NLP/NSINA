{"Source": "ITN news", "Timestamp": "ජූනි 9, 2022 10:15", "Headline": "ජර්මනියේ මෝටර් රථ අනතුරකින් ගුරුවරියක ජීවිතක්ෂයට – 14 දෙනෙකුට තුවාල", "News Content": "ජර්මනියේ බර්ලින් නුවර මාර්ගයක පිරිසක් රැදී සිටි ස්ථානයකට කඩා වැදුනු මෝටර් රථයක් හේතුවෙන් ගුරුවරියක ජීවිතක්ෂයට පත්ව දරුවන් 14 දෙනෙකු තුවාල ලබා තිබෙනවා. මෙම දරුවන් විනෝද චාරිකාවක නිරත වන අවස්ථාවේදීයි අනතුර සිදුව ඇත්තේ. තවත් ගුරුවරයෙකුට තුවාල සිදුව ඇති බව විදෙස් මාධ්‍ය සදහන් කළා. 29 හැවිරිදි අනතුර සිදු කළ රියදුරා අත්අඩංගුවට ගෙන තිබෙනවා. පොලීසිය පැවසුවේ මෙම පුද්ගලයා මානසික ආබාධයකින් පෙළී ඇති බවයි. රියදුරා ජර්මානු සහ ආමේනියානු ද්විත්ව පුරවැසියෙක්. තුවාල ලැබූ පිරිසෙන් 12 දෙනෙකු පමණ බරපතළ තත්ත්වයේ පසුවනවා.     ", "URL": "https://www.itnnews.lk/2023/10/05/415981/", "Category": "ජාත්‍යන්තර පුවත්", "Parent URL": null}