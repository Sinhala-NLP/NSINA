{"Source": "ITN news", "Timestamp": "ජනවාරි 15, 2022 14:21", "Headline": "ශ්‍රී ලංකාවෙන් තවත් ඔමික්‍රොන් ආසාදිතයන් 160 ක්", "News Content": "ඔමික්‍රෝන් කොවිඩ් ප්‍රභේදය ආසාදිතයින් තවත් 160 දෙනෙකු ශ්‍රී ලංකාවෙන් වාර්තා වී තිබෙන බව ශ්‍රී ජයවර්ධනපුර විශ්වවිද්‍යාලයේ ආසාත්මිකතා, ප්‍රතිශක්ති විද්‍යා හා සෛල ජෛව විද්‍යා ආයතනයේ අධ්‍යක්ෂ ආචාර්ය චන්දිම ජීවන්දර මහතා පවසයි. කොවිඩ් වෛරසය ආසාදිතයන්ගෙන් ලබාගත් ජෛව සාම්පල 182 ක් පරික්ෂා කිරීමේදී මෙම ආසාදිතයන් හඳුනාගෙන තිබෙන අතර එම සාම්පලවලින් බහුතරයක් කටුනායක ගුවන්තොටුපොළේදී ලබාගත් දිවයිනට පැමිණි ගුවන් මගීන්ගෙන් ලබාගත් සාම්පල් වනවා. අදාල සාම්පල පිළිබඳ වාර්තාව අද දිනයේදී සෞඛ්‍ය සේවා අධ්‍යක්ෂ ජනරාල්වරයා වෙත භාරදීමට නියමිතයි. මීට පෙර ද ඔමික්‍රෝන් ප්‍රභේදය ආසාදිතයන් 45 දෙනෙකු ශ්‍රී ලංකාවෙන් වාර්තා වුණා. එම සියලූ ආසාදිතයන් හඳුනාගනු ලැබූවේද ශ්‍රී ජයවර්ධනපුර විශ්ව විද්‍යාලයේ වෛද්‍ය පීඨයේදී සිදුකළ සාම්පල පරීක්ෂණ හරහායි. ", "URL": "https://www.itnnews.lk/2023/10/05/388877/", "Category": "Breaking News,දේශීය පුවත්", "Parent URL": null}