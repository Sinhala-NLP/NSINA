{"Source": "ITN news", "Timestamp": "අගෝස්තු 26, 2022 11:49", "Headline": "ඉන්ධන අඛණ්ඩව ලැබුණත් තවමත් පිරවුම්හල් අසල පෝලිම්", "News Content": "ඊයේ රාත්‍රියේ දී මෙරටට පැමිණි ඩීසල් නෞකාවේ ගොඩබෑමේ කටයුතු අද දිනයේ දී සිදු කිරීමට නියමිත බව අමාත්‍ය කංචන විජේසේකර මහතා පවසනවා. මේ අතර පසුගිය දින කිහිපයේ දී ප්‍රමාණවත් තරම් ඉන්ධන නොලැබීම හේතුවෙන් අද දිනයේ දී බස් ධාවනය සීමා කරන බව පෞද්ගලික බස් රථ හිමියන්ගේ සංගමය පවසනවා. විදුලිබල හා බලශක්ති අමාත්‍ය කාංචන විජේසේකර මහතා ට්විටර් සටහනක් තබමින් සදහන් කලේ බැංකු කටයුතු හේතුවෙන් ප්‍රමාද වු සුපර් ඩීසල් නෞකවේ ගොඩබෑමේ කටයුතු ඊයේ දිනයේ දී ආරම්භ කළ බවයි. ඊයේ දිනයේ දී තවත් ඩීසල් නෞකාවක් මෙරටට පැමිණියා. එම නෞකාවේ ගොඩබෑම් කටයුතු අද දිනයේ සිදු කරන බවයි අමාත්‍යවරයා පවසන්නේ. මේ අතර රුසියා  බොර තෙල් නැවක් ද මේ වන විට කොළඹ වරායට පැමිණ තිබෙනවා. එහි බොරතෙල් ගොඩබෑමේ කටයුතු සිදු කිරීමට ද නියමිතයි. පසුගිය දිනවල කිව් ආර් ක්‍රමවේදය සාර්ථක ලෙස  ක්‍රියාත්මක වීම හේතුවෙන් පිරවුම්හල් අසල පැවති පෝලිම් දක්නට ලැබුණේ නැහැ. කෙසේ වෙතත් මේ වන විට ඇතැම් ඉන්ධන පිරවුම්හල් අසල නැවත් පෝලිම් දක්නට ලැබෙනවා. ඉන්ධන පිරවුම්හල් වෙත නිකුත් කරන ඉන්ධන ප්‍රමාණය සීමා කර තිබීම මෙම තත්ත්වය ඇති වීමට හේතු වී ඇති බවයි ඛනිජ තෙල් බෙදුම්කරුවන්ගේ සංගමයේ උප සභාපති කුසුම් සදනායක මහතා පවසන්නේ. පසුගිය දින කිහිපයේ දී ලංගම ඩීපෝ මගින් පෞද්ගලික බස් රථ සදහා ප්‍රමාණවත් ඉන්ධන නොලැබුණ බව ලංකා පෞද්ගලික බස් රථ හිමියන්ගේ සංගමය පවසනවා. මේ හේතුවෙන් අද දිනයේදී බස් රථ සියයට 40-50ත් අතර ප්‍රමාණයක් පමණය ධාවනය කරන බවයි එම සංගමය පවසන්නේ.       ", "URL": "https://www.itnnews.lk/2023/10/05/431232/", "Category": "Breaking News,දේශීය පුවත්", "Parent URL": null}