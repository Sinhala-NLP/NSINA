{"Source": "ITN news", "Timestamp": "ජනවාරි 14, 2023 19:02", "Headline": "උසස්පෙළ විභාගයට සියල්ල සූදානම්", "News Content": "2022 වර්ෂයට නියමිත තිබූ අධ්‍යයන පොදු සහතික පත්‍ර උසස්පෙළ විභාගය ලබන 23 වනදා ආරම්භ වන බව විභාග කොමසාරිස් ජෙනරාල් අමිත් ජයසුන්දර මහතා පවසනවා. ඒ සඳහා අවශ්‍ය සියලු කටයුතු මේ වන විට සුදානම් කර ඇති බවයි ඒ මහතා සඳහන් කළේ. අපොස උසස්පෙළ විභාගය ලබන 23 වනදා ආරම්භ කර පෙබරවාරි මස 17 වනදා දක්වා ක්‍රියාත්මකයි. ඒ අනුව සම්පූර්ණ දවස් 22ක් විභාගය පැවැත්වෙනවා. පාසල් අපේක්ෂකයන් දෙලක්ෂ හැත්තෑ අටදහස් එකසිය අනූහයක් සහ පෞද්ගලික අපේක්ෂකයන් 53513ක් මෙවර විභාගයට පෙනී සිටීමට නියමිතයි. විභාගයට මුහුණ දෙන සම්පුර්ණ විභාග අපේක්ෂකයන්ගේ ගණන 331709ක්. දිවයින පුරා මධ්‍යස්ථාන 2200කදී විභාගය පැවැත්වෙනවා. මේ අතර විභාගය පැවැත්වෙන දිනවලදී රටතුළ විදුලි කප්පාදුවක් සිදු නොකරන ලෙස දෙමාපියන් බලධාරීන්ගෙන් ඉල්ලා සිටිනවා.       ", "URL": "https://www.itnnews.lk/2023/10/05/455642/", "Category": "දේශීය පුවත්", "Parent URL": null}