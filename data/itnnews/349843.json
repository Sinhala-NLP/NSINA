{"Source": "ITN news", "Timestamp": "ஜூலை 17, 2021 11:46", "Headline": "20 ஆயிரம் கிலோ சிற்பிகளுடன் மட்டக்களப்பில் மூவர் கைது", "News Content": "20 ஆயிரம் கிலோ சிற்பிகளுடன் மட்டக்களப்பில் மூவர் கைதுசெய்யப்பட்டுள்ளனர். அனுமதிப்பத்திரமின்றி கடத்திவரப்பட்ட 20 ஆயிரம் கிலோ சிற்பிகளுடன் மூவரை கைதுசெய்துள்ளதாக மட்டக்களப்பு குற்றவிசாரணை பிரிவு பொறுப்பதிகாரி எஸ்.பி.பண்டார தெரிவித்தார். இன்று அதிகாலை வாழைச்சேனைப் பகுதியில் இருந்து பயணித்த லொறி சோதனையிடப்பட்டது. அதில் 410 மூடைகளில் கடத்திவரப்பட்ட சிற்பி மறைத்துவைக்கப்பட்டிருந்தமை கண்டறியப்பட்டது. கைதுசெய்யப்பட்டவர்கள் வாழைச்சேனை பொலிஸாரிடம் ஒப்படைக்கப்பட்டுள்ளனர். குற்றவிசாரணை பிரிவினர் மேலதிக விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/349843/", "Category": "Breaking News,தேசிய செய்திகள்", "Parent URL": null}