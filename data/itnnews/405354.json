{"Source": "ITN news", "Timestamp": "අප්‍රේල් 3, 2022 16:17", "Headline": "අයිස් මත්ද්‍රව්‍ය සමඟ සැකකරුවෙකු අත්අඩංගුවට", "News Content": "අයිස් මත්ද්‍රව්‍ය ග්‍රෑම් 563ක ප්‍රමාණයක් සමඟ සැකකරුවෙකු මන්නාරම තෝට්ටක්කාඩු ප්‍රදේශයේ දී අත්අඩංගුවට ගෙන තිබෙනවා. මත්ද්‍රව්‍ය ඇතුළු නීතිවිරෝධී ජාවාරම් මැඩපැවැත්වීමට නාවික හමුදාව නිරන්තරයෙන් සෝදිසි මෙහෙයුම් සිදුකරනවා. ඒ අනුව ශ්‍රී ලංකා නාවික ගජබා ආයතනය මන්නාරම පොලිස් කොට්ඨාස දූෂණ මර්දන ඒකකය සමඟ එක්ව මන්නාරම තෝට්ටක්කාඩු ප්‍ර දේශයේ මෙහෙයුමක් සිදුකළා. එහිදී සැකකටයුතු නිවසක් පරීක්ෂා කිරීමේදී එහි සඟවා තිබූ ග්‍රෑම් 563 ක අයිස් මත්ද්‍රව්‍ය සමඟ සැකකරුවෙකු අත්අඩංගුවට ගෙන තිබෙනවා. මෙම අයිස් මත්ද්‍රව්‍ය තොගයේ දළ වටිනාකම රුපියල් මිලියන 4 ඉක්මවනවා.           ", "URL": "https://www.itnnews.lk/2023/10/05/405354/", "Category": "දේශීය පුවත්", "Parent URL": null}