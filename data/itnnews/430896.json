{"Source": "ITN news", "Timestamp": "අගෝස්තු 24, 2022 11:14", "Headline": "සුපර් ඩීසල් මෙට්‍රික් ටොන් 30,000 ක් අද ගොඩබායි", "News Content": "දිවයිනට රැගෙන ආ සුපර් ඩීසල් මෙට්‍රික් ටොන් 30,000 ක් අද දිනයේ ගොඩබෑමට නියමිත බව අමාත්‍ය කංචන විජේසේකර මහතා පවසනවා. මේ අතර බොරතෙල් තොගයක් රැගත් තවත් නෞකාවක් ඊයේ දිනයේ මෙරටට පැමිණයා. බොරතෙල් රැගත් නෞකාවක් ඊයේ දිනයේ මෙරටට පැමිණි බව විෂය භාර අමාත්‍ය කංචන විජේසේකර මහතා ට්විටර් සටහනක් තබමින් සදහන් කළා. ඔටෝ ඩීසල් තොගයක් සහිත ‌නෞකාවක් අද හෝ හෙට දිනයන්හිදී මෙරටට පැමිණීමට නියමිතයි. ඔක්ටේන් 92 වර්ගයේ පෙට්‍රල් රැගත් තවත් නෞකාවක් ලබන 27 හෝ 29 දිනයන්හි මෙරටට පැමිණෙන බවයි අමාත්‍යවරයා සදහන් කරන්නේ. ඉන්ධන නොමැතිවීමෙන් නොච්චියාගම ප්‍රදේශයේ ගොවිජනතාව අස්වැන්න නෙලාගැනීමේ දුෂ්කරතාවන්ට පත්ව තිබෙනවා. ", "URL": "https://www.itnnews.lk/2023/10/05/430896/", "Category": "Breaking News,දේශීය පුවත්", "Parent URL": null}