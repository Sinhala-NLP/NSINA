{"Source": "ITN news", "Timestamp": "සැප්තැම්බර් 10, 2022 17:50", "Headline": "මහින්ද යාපා අබේවර්ධන මහතාගේ මවගේ දේහයට ජනපතිගෙන් අවසන් ගෞරව", "News Content": "ජනාධිපති රනිල් වික්‍රමසිංහ මහතා කතානායක මහින්ද යාපා අබේවර්ධන මහතාගේ මවගේ දේහයට අවසන් ගෞරව දැක්වුවා. කතානායකවරයාගේ මෑණියන් වන නන්දාවතී හෙට්ටිආරචිචි මහත්මිය මිය යන විට 96 වන වියේ පසුවුණා. ඇය දරුවන් 9 දෙනෙකුගේ මවක්. දේහය මාතර මාකදුරේ පිහිටි මහින්ද යාපා අබේවර්ධන මහතාගේ නිවසේ තැන්පත්කර තිබෙනවා. එම නිවසට ගිය ජනාධිපති රනිල් වික්‍රමසිංහ මහතා දේහයට අවසන් ගෞරව දැක්වුවා. අනතුරුව ජනාධිපතිතුමා මහින්ද යාපා අබේවර්ධන මහතා ඇතුළු පවුලේ ඥාතීන් සමග සුහද කතාබහකද නිරතවුණා. පක්ෂ විපක්ෂ මැති ඇමතිවරුන් රැසක් දේහයට අවසන් ගෞරව දැක්වීමට එක්ව සිටිනවා. අවසන් කටයුතු හෙට පස්වරු 6.00ට මාතර ආදාහනාගාරයේ සිදුකිරීමට නියමිතයි.         ", "URL": "https://www.itnnews.lk/2023/10/05/434130/", "Category": "දේශීය පුවත්", "Parent URL": null}