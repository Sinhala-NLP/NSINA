{"Source": "ITN news", "Timestamp": "ජූලි 22, 2023 13:59", "Headline": "දැඩි දුෂ්කරතා මැද ක්‍රීඩාවෙන් ජයගත් දරුවන්", "News Content": "දැඩි දුෂ්කරතා මධ්‍යයයේ මහත් කැපවීමෙන් වොලිබෝල් ක්‍රීඩාවේ නිරත හෝමාගම කඩුගොඩ කණිෂ්ඨ විද්‍යාලයේ දරුවන් ජයග්‍රහණ රැසක් අත්පත්කර ගත්තා. මෙම දරුවන්ට ශක්තියක් විමට ස්වාධීන රූපවාහිනියට හැකිවුණා. අධ්‍යාපන අමාත්‍යාංශයේ මූලිකත්වයෙන් ක්‍රියාත්මක දිස්ත්‍රික් වොලිබෝල් තරගාවලියේදී වයස අවුරුදු 11න් පහළ 13න් පහළ හා 17න් පහළ වොලිබෝල් තරගවලින් ප්‍රථම ස්ථානය දිනාගැනීමට කඩුගොඩ කණිෂ්ඨ විද්‍යාලයට හැකිවුණා. කොළඹ ප්‍රධාන පෙළේ පාසල් අභිභවා යමින් ඔවුන් මෙම දක්ෂතාව දක්වා තිබෙනවා. විවිධ අගහිගතා මැද ක්‍රීඩාවෙන් දක්ෂතා දක්වන මෙමදරුවන් පිළිබද ස්වාධීන රූපාවහිනිය තොරතුරු හෙළිකළා. ඒත්සමගම දරුවන්ට අවශ්‍ය ඇදුම් පැළදුම්, සපත්තු හා ක්‍රීඩාභාණ්ඩ විශාල වශයෙන් ලබාදීමට දෙස් විදෙස් බොහෝ පිරිසක් එක්වුණා. මෙම පරිත්‍යාගයන් කඩුගොඩ කණිෂ්ඨ විද්‍යාලයේ දරුවන්ට මහා මෙරක් තරම් වටිනවා.         ", "URL": "https://www.itnnews.lk/2023/10/05/501776/", "Category": "Breaking News,දේශීය පුවත්", "Parent URL": null}