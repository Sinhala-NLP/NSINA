{"Source": "ITN news", "Timestamp": "දෙසැම්බර් 3, 2022 16:19", "Headline": "කැප්පෙටිපොළ ආර්ථික මධ්‍යස්ථානයේ එළවළු මිල අඩු වෙයි", "News Content": "පසුගිය සතියට සාපේක්ෂව මෙම සතියේදී කැප්පෙටිපොළ විශේෂිත ආර්ථික මධ්‍යස්ථානයේ එළවළු තොග මිල අඩුවී ඇති බව එම මධ්‍යස්ථානයේ ව්‍යාපාරිකයන් පෙන්වා දෙනවා. බොහෝ එළවළුවල තොග මිල පසුගිය සතියට සාපේක්ෂව මෙම සතියේ කිලෝග්‍රෑම් එකක් රුපියල් 100කින් පමණ අඩුවී තිබෙනවා. පසුගිය සතියේ රුපියල් 360ක්ව පැවති බෝංචි කිලෝග්‍රෑම් 1ක මිල මේ සතිය වන විට රුපියල් 220ක් දක්වා අඩුවුණා. එමෙන්ම මීට සාපේක්ෂව අනෙකුත් එළවළුවල මිලගණන්ද අඩුවී ඇති බවයි ව්‍යාපාරිකයන් කියා සිටින්නේ.  වැසි සහිත කාලගුණය අඩුවීමත් සමග කැප්පෙටිපොල ආර්ථික මධ්‍යස්ථානයට ලැබෙන එළවළු තොග ප්‍රමාණය වැඩි වී තිබෙනවා.   ", "URL": "https://www.itnnews.lk/2023/10/05/448836/", "Category": "දේශීය පුවත්", "Parent URL": null}