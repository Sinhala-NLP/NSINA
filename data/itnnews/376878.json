{"Source": "ITN news", "Timestamp": "නොවැම්බර් 17, 2021 20:06", "Headline": "මෙරට නිෂ්පාදිත ඖෂධ ලොව පුරා බෙදාහැරීමේ වැඩපිළිවෙළ ආරම්භ කර තිබේ -ඇමති බැසිල්", "News Content": "මෙරට නිෂ්පාදනය කරන ඖෂධ ලොව පුරා බෙදා හැරීමේ වැඩපිළිවෙළක් ආරම්භ කර තිබෙන බව අමාත්‍ය බැසිල් රාජපක්ෂ මහතා ප්‍රකාශ කරනවා. එක්සත් ජනපදයේ ෆ්ලෙක්සි කෙයාර් සමූහයට අනුබද්ධ මෙරට පුද්ගලික සමාගම විවෘත කරමින් අමාත්‍යවරයා මේ බව කියා සිටියා. වෛද්‍ය උපකරණ නිෂ්පාදන සිදු කරන මෙම ආයතනය බණ්ඩාරගම ප්‍ර දේශයේ පිහිටා තිබෙනවා. මෙහි නිෂ්පාදනය කරන වෛද්‍ය උපකරණ ලොව පුරා බෙදා හැරීම අපේක්ෂාවයි. එමෙන්ම ඉදිරියේ දී කර්මාන්තශාලාව තවත් පුළුල් කරමින් වැඩි සේවක සංඛ්‍යාවකට එහි සේවය කිරීමේ අවස්ථාව සලසා දීමට නියමිතයි. මෙහිදී අදහස් දැක්වූ අමාත්‍ය කෙහෙලිය රඹුක්වැල්ල මහතා කියා සිටියේ ඉදිරි වසර පහ තුළදි අපට අවශ්‍ය වෛද්‍ය සැපයුම් සියයට අසූවක්ම රට තුළ නිෂ්පාදනය කරන බවයි. මැති ඇමතිවරුන් මෙන්ම ශ්‍රී ලංකාවේ බ්‍රිතාන්‍ය මහ කොමසාරිස් සාරා හල්ටන් ඕබෙ මහත්මිය ඇතුලු පිරිසක් මෙම අවස්ථාවට සහභාගි වුණා. ", "URL": "https://www.itnnews.lk/2023/10/05/376878/", "Category": "දේශීය පුවත්", "Parent URL": null}