{"Source": "ITN news", "Timestamp": "ஜனவரி 16, 2023 16:44", "Headline": "சீனாவில் தொடரும் கொரோனா மரணங்கள்", "News Content": "கடந்த டிசம்பர் இல் சீனாவில் ஒரே மாதத்தில் 60,000 பேர் கொரோனா தொடர்புடைய பாதிப்புகளால் உயிரிழந்துள்ளனர். குறிப்பாக டிசம்பர் 08 முதல் ஜனவரி 12 வரை கொரோனா தொடர்பான பாதிப்புகளால் 59,938 பேர் உயிரிழந்துள்ளனர்.  அவர்களில் பெரும்பாலானோர் 80 வயதைக் கடந்தவர்கள் என கண்டறியப்பட்டுள்ளது. கொரோனா வைரஸ் பாதிப்பால் ஏற்பட்ட சுவாசப் பிரச்னையால் 5,503 பேரும், ஏற்கெனவே இருந்த உடல்நலப் பிரச்னைகள் மற்றும் கொரோனா பாதிப்பும் காணப்பட்டதால் 54,435 பேரும் பலியாகியுள்ளனர்.  மருத்துவமனைகளில் பதிவான உயிரிழப்புகளை மட்டுமே இந்தத் தரவுகள் காட்டுவதால், இந்த எண்ணிக்கை மேலும் அதிகமாக இருக்கலாம் என்றும் கருதப்படுகிறது. ", "URL": "https://www.itnnews.lk/2023/10/05/455969/", "Category": "Breaking News,சர்வதேச செய்திகள்", "Parent URL": null}