{"Source": "ITN news", "Timestamp": "නොවැම්බර් 28, 2022 13:46", "Headline": "ඇමරිකාවේ අධිබලැති විදුලි රැහැන් පද්ධතියක් මතට සැහැල්ලු ගුවන් යානයක් කඩාවැටේ", "News Content": "ඇමෙරිකාවේ ඇලබාමා ප්‍රාන්තයේ අධිබලැති විදුලි රැහැන් පද්ධතියක් මතට සැහැල්ලු ගුවන් යානයක් කඩා වැටීමෙන් අනතුරක් සිදු වුණා. ඇමෙරිකාවේ ඇලබාමා ප්‍රාන්තයේ මොන්ට්ගොමරි නගරයේ සිදුවු මෙම අනතුර හේතුවෙන් ප්‍රදේශ රැසකට විදුලිය විසන්ධි වී තිබෙනවා. නිවාස හා ව්‍යාපාරික ස්ථාන 90,000කට අධික සංඛ්‍යාවකට විදුලිය නොමැති බවයි වාර්තා වන්නේ. කෙසේවෙතත් මෙම අනතුරින් කිසිදු පුද්ගලයෙකුට හානියක් සිදුවු වී නැති අතර ගුවන් යානයේ සිටි ගුවන් නියමුවා සහ සහායකයා බේරාගෙන ඇති බව විදෙස් මාධ්‍ය වාර්තා කරනවා. අයහපත් කාලගුණික තත්ත්වය අනතුර සිදුවන්නට හේතුවී ඇති බවයි බලධාරීන් සදහන් කරන්නේ.       ", "URL": "https://www.itnnews.lk/2023/10/05/447880/", "Category": "ජාත්‍යන්තර පුවත්", "Parent URL": null}