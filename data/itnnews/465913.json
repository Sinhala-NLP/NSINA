{"Source": "ITN news", "Timestamp": "මාර්තු 7, 2023 11:32", "Headline": "කැනඩාවේ ඡන්දවලට චීනයේ අතපෙවීම් ගැන විශේෂ විමර්ශනයක්", "News Content": "කැනඩාවේ මැතිවරණවලට චීනයේ සිදුකළ මැදිහත්වීම සම්බන්ධයෙන් විශේෂ විමර්ශනයක් පවත්වන බව කැනඩා අග්‍රාමාත්‍ය ජෙස්ටින් ටෘඩෝ පවසනවා. චීනය,  කැනඩාවේ මැතිවරණ  සදහා සිදුකළ බවට චෝදනා එල්ලවන මැදිහත්වීම් සම්බන්ධයෙන් ස්වාධීන විශේෂ නියෝජිතයෙකුගේ ප්‍රධානත්වයෙන් මෙම විමර්ශනය සිදු කිරීමට නියමිතයි. 2019 හා 2021 යන වසරවල ෆෙඩරල් මැතිවරණ සම්බන්ධයෙන් රහසිගත වාර්තා අධ්‍යනය කර අදාළ නියෝජිතයා අනාගත මැතිවරණවලට අදාළව නිර්දේශ නිකුත් කිරීමට නියමිතයි. කෙසේ වුවද විපක්ෂ දේශපාලන කණ්ඩායම් ඉල්ලා සිටින්නේ මහජනතාවට විවෘති පරීක්ෂණයක් සිදු කරන ලෙසයි. එල්ලවන චෝදනා සියල්ල ප්‍රතික්ෂේප කරන බව චීනය නිවේදනය කරනවා. එම චෝදනා හුදෙක් පදනම් විරහිත හා අපහසාත්මක ප්‍රකාශයන් පමණක් වන බවයි චීනය තවදුරටත් සදහන් කරන්නේ.       ", "URL": "https://www.itnnews.lk/2023/10/05/465913/", "Category": "ජාත්‍යන්තර පුවත්", "Parent URL": null}