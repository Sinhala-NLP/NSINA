{"Source": "ITN news", "Timestamp": "මාර්තු 14, 2023 18:18", "Headline": "ලංගම සහ පෞද්ගලික බස් රථ දෙකක් ගැටෙයි – 10කට වැඩි පිරිසකට තුවාල", "News Content": "මහනුවර කටුගස්තොට මාර්ගයේ විද්‍යාර්ථ විදුහල අසල සිදුවූ රිය අනතුරකින් 10 දෙනෙකුට වැඩි පිරිසක් තුවාල ලබා ඇති බව වාර්තා වනවා මහරගම සිට මහනුවර දක්වා ධාවනය කරමින් තිබූ නගරාන්තර බස් රථයක් සහ මහනුවර සිට හල්ලොලුව දක්වා ගමන් කරමින් තිබූ ලංගම බස් රථයක් ගැටීමෙන් අද (14 ) පස්වරු 4.45 ට පමණ මෙම අනතුර සිදුව තිබුණා. පෞද්ගලික බස් රථයේ රියදුරා අපරීක්ෂාකාරී අයුරින් ඉස්සර කිරීමට යාමේදී ඉදිරියෙන් පැමිණි ලංගම බස් රථයේ ගැටුණු බවයි සිද්ධිය දුටු ප්‍රදේශවාසීන් පැවසුවේ. තුවාල ලැබූ සියලු දෙනා මහනුවර ජාතික රෝහල වෙත යැවීමට පියවර ගෙන තිබෙනවා. බස් රථයේ රියදුරා හදිසි ප්‍රතිකාර ඒකකයට යොමුකොට ඇති අතර අනෙක් මගීන් සාමාන්‍ය ප්‍රතිකාර ඒකක සඳහා යොමුකළ බව මහනුවර ජාතික රෝහල ප්‍රකාශකයෙකු කියා සිටියා. ", "URL": "https://www.itnnews.lk/2023/10/05/468088/", "Category": "දේශීය පුවත්", "Parent URL": null}