{"Source": "ITN news", "Timestamp": "අප්‍රේල් 11, 2022 15:45", "Headline": "පලායාමට උත්සාහ කළ සැකකරුවෙකුට පොලීසියෙන් වෙඩි", "News Content": "වැටලීමකදී පලායාමට උත්සාහ කළ සැකකරුවෙකුට පොලීසිය එල්ල කළ වෙඩි ප්‍රහාරයෙන් එම පුද්ගලයා තුවාල ලබා තිබෙනවා. කළුතර ප්‍රදේශයේ දී කළ වැටලීමක දී සැකකරු පොලිස් නිලධාරීන්ට තියුණු ආයුධයකින් තුවාල සිදුකර පලාගොස් තිබෙනවා. එම සැකකරු යළි වීදියගොඩ ප්‍රදේශයේ දී අත්අඩංගුවට ගැනීමට පොලීසිය ක්‍රියා කළා. ඒ සමග ඔහු පලායාමට උත්සාහ දැරීමත් සමග පොලීසිය වෙඩි තැබූ අතර ඉන් එම සැකකරු තුවාල ලැබූ අතර හොරණ මූලික රෝහලට ඇතුළත් කර තිබෙනවා. කොරලඉම ප්‍රදේශයේ නිවාස කීපයක් කොල්ලකා නිවාස හිමියන්ට තුවාල කළ බවට සිදුකළ පැමිණිල්ලකට අනුවයි පොලීසිය සැකකරු අත්අඩංගුවට ගැනීමේ මෙහෙයුම් සිදුකළේ.               ", "URL": "https://www.itnnews.lk/2023/10/05/406488/", "Category": "දේශීය පුවත්", "Parent URL": null}