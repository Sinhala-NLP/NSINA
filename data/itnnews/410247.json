{"Source": "ITN news", "Timestamp": "මැයි 7, 2022 20:25", "Headline": "හදිසි නීතිය පැනවීම සම්බන්ධයෙන් හේතු දක්වන්න – මානව හිමිකම් කොමිසන් සභාව", "News Content": "හදිසි නීතිය පැනවීම සම්බන්ධයෙන් හේතු දක්වන ලෙස ශ්‍රී ලංකා මානව හිමිකම් කොමිසන් සභාව ආණ්ඩුවට දැනුම් දී තිබෙනවා. හදිසි නීතිය පැනවීම සම්බන්ධයෙන් ජනාධිපති ලේකම් ගාමිණී සෙනරත්, ආරක්ෂක ලේකම් විශ්‍රාමික ජෙනරාල් කමල් ගුණරත්න සහ පොලිස්පති සීඩී වික්‍රමරත්න යන මහත්වරුන්ට මානව හිමිකම් කොමිසම හමුවේ පෙනී සිටින ලෙස එම කොමිසම දැනුම් දී තිබෙනවා. කොමිෂන් සභාව පෙන්වාදෙන්නේ ආණ්ඩුවට එරෙහිව දැනට සිදුකෙරෙන විරෝධතා සාමකාමී සහ සාමාන්‍ය පොලිස් මෙහෙයුම් රාජකාරී සීමාව තුළ මැඩපැවැත්විය හැකි තත්ත්වයක පවතින බවයි. එවැනි තත්ත්වයක් තුළ හදිසි නීතිය පැනවිම ගැටළු සහගත බව ද එම කොමිසම පවසයි. ඊයේ මධ්‍යම රාත්‍රියේ සිට  හදිසි නීතිය බලාත්මක කිරීමට තීරණය කළේ  ජන ජීවිත සුරක්ෂිත කර සමාජ ස්ථාවරත්වය තහවුරු කිරීමට බව රජය අවධාරණය කරනවා. අර්බුදය සමනය වූ වහාම මෙය ඉවත්කර ගන්නා බවයි රජයේ ප්‍රවෘත්ති දෙපාර්තමේන්තුව නිවේදනයක් නිකුත් කරමින් සදහන් කරන්නේ. ", "URL": "https://www.itnnews.lk/2023/10/05/410247/", "Category": "Breaking News,දේශීය පුවත්", "Parent URL": null}