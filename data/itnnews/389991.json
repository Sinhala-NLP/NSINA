{"Source": "ITN news", "Timestamp": "ஜனவரி 20, 2022 10:28", "Headline": "பரா ஒலிம்பிக் போட்டியில் தங்கம் வென்ற தினேஷ் ப்ரியந்தவிற்கு புதிய வீடு..", "News Content": "கடந்த ஆண்டு டோக்கியோவில் இடம்பெற்ற பரா ஒலிம்பிக் போட்டிகளில் ஈட்டி எறிதல் பிரிவில் புதிய உலக சாதனையை நிலைநாட்டிய தினேஷ் ப்ரியந்த ஹேரத்திற்கு பிரதமர் மஹிந்த ராஜபக்ஷவினால் புதிய வீடொன்று வழங்கப்பட்டுள்ளது. பரா ஒலிம்பிக் போட்டிகளில் தங்க பதக்கத்தை பெற்று தாய்நாட்டுக்கு தினேஷ் ப்ரியந்த ஹேரத் புகழை தேடிதந்தார். இந்நிலையில் விளையாட்டு துறை அமைச்சர் நாமல் ராஜபக்ஷவுடன் பங்களிப்புடன் அவருக்கான வீடு பெற்றுக்கொடுக்கப்பட்டுள்ளது. தனக்கு புதிய வீடொன்றை பெற்றுத்தருமாறு தினேஷ் ப்ரியந்த ஹேரத் கடந்த டிசம்பர் 8ம் திகதி கோரிக்கை முன்வைத்திருந்த நிலையில், கொழும்பு கொம்பனி தெருவிலுள்ள மெட்ரோ ஹோம்ஸ் வீடமைப்பு தொகுதியில் புதிய வீடு பிரதமரினால் பெற்றுக்கொடுக்கப்பட்டுள்ளது. ", "URL": "https://www.itnnews.lk/2023/10/05/389991/", "Category": "Breaking News,அண்மைய செய்திகள்,தேசிய செய்திகள்,விளையாட்டு", "Parent URL": null}