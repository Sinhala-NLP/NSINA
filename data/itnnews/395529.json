{"Source": "ITN news", "Timestamp": "පෙබරවාරි 17, 2022 08:58", "Headline": "මන්නා රමේෂ්ගේ සමීපතම ගෝලයෙකු අත්අඩංගුවට", "News Content": "පතාල නායකයෙකු වන මන්නා රමේෂ් ගේ සමීපතම ගෝලයෙකු අත්අඩංගුවට ගෙන තිබෙනවා. අවිස්සාවේල්ල ඉහල තල්දූව ප්‍රදේශයේ නීති විරෝධීව කැලණි ගග ආශ්‍රිතව පතල් කැණීම් සිදු කරමින් නීති විරෝධී මත්ද්‍රව්‍ය අලෙවි කරන බවට ලැබුණු තොරතුරකට අනුව විශේෂ කාර්ය බලකාය එම ප්‍රදේශයේ ඊයේ මෙහෙයුමක් සිදුකළා. මෙහෙයුමේදී එක් පුද්ගලයෙකු අත්අඩංගුවට ගත් බවයි පොලීසිය පවසන්නේ. මොහු මන්නා රමේෂ් නමැත්තාගේ සමීපතම ගෝලයෙක් බව පොලීසිය පවසනවා. ඉන්දියාවේ සිට මෙරටට හොර රහසේ ගෙන ආ කේරල ගංජා හා මත්පෙතිද සොයා ගෙන තිබෙනවා. ජනතාව බියගැන්වීමට යොදා ගන්නා ආයුධ කිහිපයක් ද සොයා ගත් බවයි පොලීසිය පවසන්නේ.       ", "URL": "https://www.itnnews.lk/2023/10/05/395529/", "Category": "දේශීය පුවත්", "Parent URL": null}