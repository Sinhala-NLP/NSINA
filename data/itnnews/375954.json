{"Source": "ITN news", "Timestamp": "නොවැම්බර් 14, 2021 14:35", "Headline": "ඉක්වදෝරයේ බන්ධනාගාර ගැටුමකින් සිරකරුවන් 68 දෙනෙකු ජීවිතක්ෂයට", "News Content": "ඉක්වදෝරයේ බන්ධනාගාරයක ඇතිවූ ගැටුමකින් සිරකරුවන් 68 දෙනෙකු ජීවිතක්ෂයට පත්ව තිබෙනවා. ඉක්වදෝරයේ, ග්වායකියුල් බන්ධනාගාරයේ අපරාධ කල්ලි සාමාජිකයින් දෙපිරිසක් අතර ඇතිවූ ගැටමකිනුයි මෙම පිරිස ජීවිතක්ෂයට පත්ව ඇත්තේ. පිරිස විසුරුවා හැර තත්ත්වය පාලනය කිරීමට ඉක්වදෝර පොලීසිය සමත්ව තිබෙනවා. බන්ධනාගාරය තුළ තිබූ ගිනි අවි සහ පුපුරන ද්‍රව්‍ය රැසක් සොයා ගැනීමට හැකිවූ බවයි පොලීසිය සදහන් කරන්නේ. මේ ආකාරයටම පසුගිය සැප්තැම්බරයේ දී ඇතිවූ ගැටුමකින් පුද්ගලයින් සියයකට වැඩි සංඛ්‍යාවක් ජීවිතක්ෂයට පත්වුණා. මෙම වසරේදී ඉක්වදෝරයේ බන්ධනාගාර තුළ සිදුවූ ගැටුම්වලින් මියගිය සිරකරුවන් සංඛ්‍යාව 300 කට ආසන්න බව එරට බන්ධනාගාර අමාත්‍යංශය නිවේදනය කරනවා.         ", "URL": "https://www.itnnews.lk/2023/10/05/375954/", "Category": "ජාත්‍යන්තර පුවත්", "Parent URL": null}