{"Source": "ITN news", "Timestamp": "සැප්තැම්බර් 5, 2021 11:34", "Headline": "ඔක්සි මීටරයක් අලෙවි කළ හැකි උපරිම මිල නියම කරමින් අති විශේෂ ගැසට් නිවේදනයක්", "News Content": "මෙරට තුළ ඔක්සි මීටරයක් අලෙවි කළ හැකි උපරිම මිල නියම කරමින් අති විශේෂ ගැසට් නිවේදනයක් ඊයේ නිකුත් කෙරුණා. ඒ අනුව ඔක්සි මීටරයක් අලෙවි කළ හැකි උපරිම මිල වන්නේ රුපියල් 3000ක්. අධික මිල ගණන් යටතේ ඔක්සි මීටර් අලෙවි කිරීම සහ ප්‍රමිතියෙන් තොරව මෙම උපකරණ අලෙවි කිරීම සම්බන්ධයෙන් ද දිවයිනේ විවිද ප්‍රදේශවලින් තොරතුරු වාර්තා වී තිබුණා. ඒ අනුව කළ සොයා බැලීම් මෙන්ම වැටලීම් වලින් අනතුරුවයි මෙලෙස ඔක්සි මීටරයක් අලෙවි කළ හැකි උපරිම සිල්ලර මිල ලෙස රුපියල් 3000 නියම කෙරුණේ. එමෙන්ම මෙම මිල මකා දැමිය නොහැකි තීන්ත වර්ගයකින් පැහැදිලිව පෙනෙන පරිදි මුද්‍රණය හෝ සලකුණු කර තිබිය යුතුයි. මීට අමතරව ඔක්සි මීටරයක් අලෙවියට අදාලව තවත් කරුණු රැසක් අදාළ ගැසට් නිවේදනයේ දැක්වෙනවා. මේ ආකාරයේ වෛද්‍ය හා සෞඛ්‍ය උපකරණවලට නිසි ප්‍රමිතියක් මෙන්ම උපරිම මිලක් නියම කිරීමට කඩිනමින් පියවර ගන්නා බවයි සෞඛ්‍ය අමාත්‍යංශය සඳහන් කරන්නේ.     ", "URL": "https://www.itnnews.lk/2023/10/05/360312/", "Category": "Breaking News,දේශීය පුවත්", "Parent URL": null}