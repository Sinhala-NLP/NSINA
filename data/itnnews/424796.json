{"Source": "ITN news", "Timestamp": "ජූලි 24, 2022 14:40", "Headline": "රජයේ පොහොර බෙදා දීමේ වැඩපිළිවෙළ සාර්ථකව", "News Content": "රජයේ පොහොර බෙදා දීමේ වැඩපිළිවෙල සාර්ථකව රට පුරා ක්‍රියාත්මක වෙනවා. ඒ අනුව පොලොන්නරුව දිස්ත්‍රික්කයේ ගිරිතලේ ගොවිජන සේවා බල ප්‍රදේශයේ වී වගාවේ නිරතව සිටින ගොවි ජනතාව සඳහා පොහොර ලබා දීම සිදු කෙරැණා. සහන මිල ගණන් යටතේ මෙම පොහොර ලබා දෙන අතර ගොවීන් පන්සිය දෙනෙකු සඳහා යූරියා පොහොර මිටි 1500ක් ලබා දීම මෙහි දී සිදු වුණා. යල කන්නය සඳහා පොහොර ලබා දීමට රජය මැදිහත්වීම ගැන ජනතාව සිය ප්‍රසාදය පළ කළ අතර මහ කන්නය සඳහා අවශ්‍ය පොහොර ඒ ආරම්භයේ දී ම ලබා දෙන ලෙසයි ගොවිජනතාව බලධාරීන්ගෙන් ඉල්ලා සිටියේ   ", "URL": "https://www.itnnews.lk/2023/10/05/424796/", "Category": "දේශීය පුවත්", "Parent URL": null}