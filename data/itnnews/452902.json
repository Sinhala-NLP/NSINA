{"Source": "ITN news", "Timestamp": "දෙසැම්බර් 30, 2022 17:52", "Headline": "තරුණ තරුණියන් සඳහා වෘත්තීය මාර්ගෝපදේශන ලබාදීම පිළිබඳ විශේෂ සාකච්ඡාවක්", "News Content": "වැඩ සීයක් සාර රටක් ජාතික ස්වෙච්ඡා ක්‍රියාන්විතය විසින් වෘත්තීය මාර්ගෝපදේශන ලබාදීම පිළිබද විශේෂ සාකච්ඡාවක් පොළොන්නරුවේදී පැවැත්වූවා. පොළොන්නරුව දිස්ත්‍රික්කයේ පාසල්වල අධ්‍යාපනය ලබා පිටවන තරුණ තරුණියන් සදහා වෘත්තීය මාර්ගෝපදේශනය ලබාදීම ඉලක්ක කර ගනිමිනුයි මෙම වැඩසටහන ක්‍රියාත්මක කෙරෙන්නේ. සිහින බලකාය තරුණ සංවිධානය සමග මිනිස් බල හා රැකී රක්ෂා දෙපාර්තමේන්තුව එය සංවිධාන කරනවා. පොළොන්නරුව දිස්ත්‍රික්කයේ සියලු රාජ්‍ය ආයතන හා එක්ව තරුණ තරුණියන් දැනුවත් කිරීමට මේ යටතේ පියවර ගෙන තිබෙනවා. පොළොන්නරුව දිස්ත්‍රික්කයේ තරුණ ව්‍යසායකයන් හදුනා ගැනීමේ වැඩමුළුවක් ලබන මස 5 සහ 6 යන දිනවලදී පැවැත්වීමට ද තීරණය කෙරුණා.                 ", "URL": "https://www.itnnews.lk/2023/10/05/452902/", "Category": "දේශීය පුවත්", "Parent URL": null}