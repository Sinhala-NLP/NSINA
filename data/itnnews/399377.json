{"Source": "ITN news", "Timestamp": "මාර්තු 3, 2022 19:56", "Headline": "පොලිස් නිලධාරියෙකු සමඟ පොරබැදූ තරුණයෙක් පොලිස් වෙඩි පහරින් ජීවිතක්ෂයට", "News Content": "නාඋලල ඇලහැර ප්‍රධාන මාර්ගයේ දෙකේ කණුව ප්‍රදේශයේදී පොලිස් නිලධාරියෙකු සමග පොරබැදූ තරුණයෙකු පොලිස් වෙඩි පහරින් ජීවිතක්ෂයට පත්වුණා. මිය ගිය තුෂාර චන්ද්‍රරත්න නමැති එක්දරු පියා දඹුල්ල ප්‍රදේශයේ එළවලු මලු සකසා අලෙවි කිරිමේ රැකියාවක නිරත පුද්ගලයෙක්. පොලිසියට ලද තොරතුරකට අනුව ඇලහැර මාර්ගයේ දෙකේ කණුව ප්‍රදේශයේදී ත්‍රිරෝද රථයකින් ගමන් කිරීමට සුදානම් වූ පුද්ගලයන් දෙදෙනෙකු පරීක්ෂා කළ බව නාඋල පොලීසියේ ප්‍රකාශකයෙකු කියා සිටියා. එම පරීක්ෂා කිරීමට ඉඩ නොදී අදාළ පුද්ගලයා පොලිස් නිලධාරීන්ගේ පිස්තෝලය උදුරා ගැනීමට උත්සාහ දරා තිබෙනවා. එහිදි මෙම වෙඩි තැබීම සිදු කර ඇති බවයි පොලිසිය පවසන්නේ. මිය ගිය පුද්ගලයා සතුව හෙරොයින් පැකට් 14 ක් තිබූ බව ද නාඋල පොලීසිය පවසනවා. කෙසේවෙතත් එම ස්ථානයේ සිටි ත්‍රිරෝද රථ රියදුරා සහ ජීවිතක්ෂයට පත්වූ පුද්ගලයාගේ නැන්දණිය පවසන්නේ මෙවන් කතාවක්.         ", "URL": "https://www.itnnews.lk/2023/10/05/399377/", "Category": "දේශීය පුවත්", "Parent URL": null}