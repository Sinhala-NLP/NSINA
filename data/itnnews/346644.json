{"Source": "ITN news", "Timestamp": "ஜூலை 2, 2021 13:15", "Headline": "பொதுமக்கள் ஒன்று கூடல் தொடர்பில் கண்டறிய நாளையும் நாளை மறுதினமும் விசேட வேலைத்திட்டங்கள்", "News Content": "பொதுமக்கள் ஒன்று கூடல் தொடர்பில் கண்டறியவதற்கு நாளையும் நாளை மறுதினமும் விசேட வேலைத்திட்டங்கள் முன்னெடுக்கப்பட்டுள்ளதாக பிரதி பொலிஸ் மா அதிபர் அஜித் ரோஹண தெரிவித்தார். தனிமைப்படுத்தல் சட்டங்களை மீறுவோரை கைதுசெய்வதற்கு நேற்றைய தினம் மேல்மாகாண பகுதியில் விசேட வேலைத்திட்டங்கள் அமுல்படுத்தப்பட்டன. மேல் மாகாண பிரதி பொலிஸ் மா அதிபர் தேசப்பந்து தென்னகோனின் வழிகாட்டலில் இந்த நடவடிக்கை மேற்கொள்ளப்பட்டது. இங்கு ஆயிரத்து 448 நிறுவனங்கள் பரிசோதிக்கப்பட்ட அதேவேளை சட்டத்தை மீறி திறந்திருந்த இரண்டு மசாஜ் நிலையங்களில் இருந்த நான்கு பேர் கைதுசெய்யப்பட்டனர். அதேபோல் 614 பேருக்கு அறிவுறுத்தலும் வழங்கப்பட்டதாக பொலிசார் தெரிவிக்கின்றனர். ", "URL": "https://www.itnnews.lk/2023/10/05/346644/", "Category": "Breaking News,அண்மைய செய்திகள்,தேசிய செய்திகள்", "Parent URL": null}