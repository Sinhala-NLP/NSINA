{"Source": "ITN news", "Timestamp": "නොවැම්බර් 21, 2021 18:40", "Headline": "දෙමළ ජාතික සන්ධානයේ නායකයින් පිරිසකට කැනඩාවේදී LTTE හිතවාදීගෙන් විරෝධයක්", "News Content": "දෙමළ ජාතික සන්ධානයේ නායකයින් පිරිසකට කැනඩාවේදී එල්ටීටීඊ හිතවාදීන්ගේ විරෝධයක් එල්ලවී තිබෙනවා. දෙමළ ජාතික සන්ධානය ලංකාවේ දෙමළ ජාතිකයින්ගේ ගැටලුවලට විසඳුම් ලබා නොදුන් බව පවසමිනුයි මෙම විරෝධය පළකර තිබෙන්නේ. මෙම සාකච්ඡාවට දෙමළ ජාතික සන්ධානයේ පාර්ලිමේන්තු මන්ත්‍රීවරුන් වන එම් ඒ සුමන්දිරන් සහ රාසමානික්කන් ශානක්‍යයන් ද එක්ව සිටි බවයි වාර්තා වන්නේ. විරෝධතාකරුවන් සඳහන් කළේ දෙමළ ජනතාවගේ ගැටලුවලට නිසි විසඳුම් ලබානොදී සිදුකරන සාකච්ඡාවල කිසිඳු ඵලක් නොමැති බවයි. එමෙන්ම දෙමළ ජාතික සන්ධානයේ නියෝජිතයින් නැවතත් කැනඩාවට පැමිණිය යුතු නැති බව ද විරෝධතාකරුවන් මෙහිදී ප්‍රකාශ කළා. ", "URL": "https://www.itnnews.lk/2023/10/05/377659/", "Category": "Breaking News,දේශීය පුවත්", "Parent URL": null}