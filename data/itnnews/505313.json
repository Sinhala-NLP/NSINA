{"Source": "ITN news", "Timestamp": "අගෝස්තු 4, 2023 10:26", "Headline": "චීනයට තොරතුරු දුන් ඇමෙරිකා නාවික සෙබලුන් දෙදෙනෙකු අත්අඩංගුවට", "News Content": "චීනයට සංවේදී තොරතුරු ලබා දුන් බවට චෝදනා කරමින් ඇමෙරිකා නාවික සෙබලුන් දෙදෙනෙකු අත්අඩංගුවට ගෙන තිබෙනවා. මෙම නාවික සෙබලුන් දෙදෙනා චීන සම්භවයක් සහිත අය බවයි වාර්තා වන්නේ. විසිදෙහැවිරිදි ජින්කෝවෙයි සහ විසිහය හැවිරිදි වෙන්හෙන් ෂාවෝ මෙලෙස ඇමෙරිකා ආරක්ෂක අංශ අත්අඩංගුවට පත්ව සිටිනවා. ජින්කෝ වෙයි අත්අඩංගුවට ගෙන ඇත්තේ ඇමෙරිකාවේ ජාතික ආරක්ෂාවට අදාළ තොරතුරු චීන ඒජන්සියකට ලබා දීමේ චෝදනා මතයි. සැන්දියාගෝහි නාවික මූලස්ථානයේ රාජකාරි සඳහා යමින් සිටියදීයි ඔහු අත්අඩංගුවට පත් වුණේ. වෙන්හෙන් ෂාවෝ නමැති නාවික සෙබලා අත්අඩංගුවට ගෙන ඇත්තේ සංවේදී දර්ශන හා පින්තූර චීනයට ලබාදීමේ චෝදනාව මතයි. කෙසේ වෙතත් මෙලෙස තොරතුරු ලබා ගත් බවට වන චෝදනාව වොෂින්ටනයේ චීන තානාපති කාර්යාලය ප්‍රතික්ෂේප කර සිටිනවා.   ", "URL": "https://www.itnnews.lk/2023/10/05/505313/", "Category": "Breaking News,ජාත්‍යන්තර පුවත්", "Parent URL": null}