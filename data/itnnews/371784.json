{"Source": "ITN news", "Timestamp": "ඔක්තෝබර් 26, 2021 10:30", "Headline": "දිවි පිදු හා අතුරුදන් රණවිරුවන් සිහි කිරීමට ආශිර්වාද පිංකමක්", "News Content": "මාතෘ භූමියේ ඒකීයභාවය හා භෞමික අඛණ්ඩතාව උදෙසා දිවි පිදු හා අතුරුදන් රණවිරුවන් සිහි කිරීම මෙන්ම සක්‍රීය සේවයේ යෙදී සිටින රණවිරුවන්ට ආශිර්වාද කිරීම උදෙසා විශේෂ ආගමික වැඩසටහනක් දළදා මාළිගයේ දී පැවැත්වුණා. ගුවන් හමුදාපති එයාර් මාර්ෂල් සුදර්ශන පතිරණ මහතාගේ සහභාගිත්වයෙන් එම ආගමික වැඩසටහන පැවැත්වුණා. ගුවන් හමුදා සුබ සාධක අධ්‍යක්ෂ කාර්යාලයයි මෙය සංවිධාන කර තිබුණේ. ගිලන්පස බුද්ධ පූජාව මෙන්ම මහා සංඝ රත්නය උදෙසා දානය පිළිගැන්වීම ද මෙහිදී සිදු කෙරුණා. අනතුරුව ගුවන් හමුදාපතිවරයා අස්ගිරි මහනායක අතිපූජ්‍ය වරකාගොඩ ඥානරතන ස්වාමීන් වහන්සේ බැහැ දැක ආශිර්වාද ලබා ගත්තා. මල්වතු මහනායක අති පූජ්‍ය තිබ්බටුවාවේ ශ්‍රී සුමංගල ස්වාමීන් වහන්සේ බැහැ දැකීමට ද ගුවන් හමුදාපතිවරයා කටයුතු කළා.   ", "URL": "https://www.itnnews.lk/2023/10/05/371784/", "Category": "දේශීය පුවත්", "Parent URL": null}