{"Source": "ITN news", "Timestamp": "செப்டம்பர் 11, 2022 14:00", "Headline": "பப்புவா நியூ கினியாவில் நிலநடுக்கம்", "News Content": "பப்புவா நியூ கினியாவில் மொரோப் மாகாணத்திற்கு உட்பட்ட துறைமுக நகரில் இருந்து 65 km தொலைவில் இன்று காலை சக்தி வாய்ந்த நிலநடுக்கம் ஏற்பட்டுள்ளது. இது ரிக்டர் அளவில்  7.7 ஆக பதிவாகி உள்ளதாக அமெரிக்க புவி அறிவியல் ஆய்வு மையம் தெரிவித்து உள்ளது. இதனால் ஏற்பட்ட பொருளிழப்புகள் உள்ளிட்ட விவரங்கள் எதுவும் உடனடியாக வெளியிடப்படவில்லை.  எனினும், இந்நிலநடுக்கத்தின் எதிரொலியாக சுனாமி எச்சரிக்கை எதுவும் விடுக்கப்படவில்லை .   இருப்பினும் இந்த நிலநடுக்கம் மக்கள் மத்தியில் அச்சத்தை ஏற்படுத்தியுள்ளது. ", "URL": "https://www.itnnews.lk/2023/10/05/434248/", "Category": "அக்கம் பக்கம்,சர்வதேச செய்திகள்,முதன்மை செய்தி", "Parent URL": null}