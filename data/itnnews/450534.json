{"Source": "ITN news", "Timestamp": "දෙසැම්බර් 16, 2022 11:23", "Headline": "අම්බලන්ගොඩ නගර සභාවේ සේවක පහරදීමට විරෝධය පාමින් සේවකයන් විරෝධතාවක", "News Content": "මහා මාර්ගයේ කැළි කසල පටවමින් තිබූ අම්බලන්ගොඩ නගර සභාවේ කුණු ට්‍රැක්ටරයක මෝටර් රථයක් ගැටීමෙන් පසු  නගර සභා සේවකයන්ට අදාළ මෝටර් රථයේ පැමිණි පිරිස පහරදීමට එරෙහිව අද විරෝධයක් පැවැත්වුණා. ඒ අම්බලන්ගොඩ නගර සභාව ඉදිරිපිටදීයි. නගර සභා සේවකයන් උද්ඝෝෂණයේ නිරතවීම හේතුවෙන් ප්‍ර දේශයේ කැළිකසල එක් රැස් කිරීම ඇනහිට තිබෙනවා. නගර සභාවේ ආදාහනාගාරයේ සේවකයන් ද උද්ඝෝෂනයට එක්වීම නිසා ආදාහන කටයුතු ද ඇනහිට  ඇති බවයි අප වාර්තාකරුවන් සදහන් කළේ. නගර සභා ක්‍රීඩාංගනයේ පැවැත්වීමට තිබූ පාසල් ක්‍රිකට් තරගයක්ද අත්හිටුවනු ලැබුවා. ප්‍ර දේශයේ කෝටිපති ව්‍යාපාරිකයෙකුට අයත් මෝටර් රථයක් කුණු ට්‍රැක්ටරයේ ගැටී ඇති බවයි අප වාර්තාකරුවන් සදහන් කළේ. උද්ඝෝෂණයට නාගරික මන්ත්‍රි ජීවන් කස්තුරි ආරච්චි සහ රත්ගම ප්‍රාදේශීය සභා මන්ත්‍රි රුවන් ප්‍රීතිකුමාර යන මහත්වරුන්ද එක්වුණා. අම්බලන්ගොඩ පොලිසිය සදහන් කළේ සිද්ධිය සම්බන්ධයෙන් විධිමත් පරික්ෂණයක් ආරම්භ කර ඇති අතර මෝටර් රථයේ රියදුරු අත්අඩංගුවට ගෙන ඇති බවයි.     ", "URL": "https://www.itnnews.lk/2023/10/05/450534/", "Category": "දේශීය පුවත්", "Parent URL": null}