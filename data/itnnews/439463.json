{"Source": "ITN news", "Timestamp": "ඔක්තෝබර් 8, 2022 11:07", "Headline": "නාමල්ට සභාපති ධුරයක්", "News Content": "කෙටි, මධ්‍යම හා දිගුකාලීන ප්‍රතිපත්ති සම්පාදනය කිරීමේදී ප්‍රමුඛතා හදුනාගැනීම පිළිබද ජාතික සභා අනුකමිටුවේ සභාපතිවරයා ලෙස පාර්ලිමේන්තු මන්ත්‍රි නාමල් රාජපක්ෂ මහතා පත් කෙරුණා. අනු කමිටුවේ සභාපතිවරයා ලෙස නාමල් රාජපක්ෂ මහතාගේ නම යෝජනා කළේ පාර්ලිමේන්තු මන්ත්‍රි සාගර කාරියවසම් මහතා වන අතර එය ස්ථිර කළේ පාර්ලිමේන්තු මන්ත්‍රි අලි සබ්රි රහීම් මහතායි. රාජ්‍ය ප්‍රතිපත්ති සම්පාදනය පිළිබද සාමාජික මන්ත්‍රිවරුන් සිය අදහස් හා යෝජනා මෙම අනුකමිටුවට ඉදිරිපත් කර තිබෙනවා. රාජ්‍ය පරිපාලනය නවීකරණය කිරීම සෞඛ්‍ය, අධ්‍යාපන, ධීවර ආහාර විදුලිබල හා බලශක්ති මෙන්ම දේශගුණික විපර්යාසයන් පිළිබද ප්‍රතිපත්ති නවීකරණයට අදාළ යෝජනා විශේෂඥයන්ගෙන් ලබා ගැනීමට ද අනුකමිටුව අපේක්ෂා කරනවා. ඉදිරිපත් වන අදහස් හා යෝජනා අනුව කෙටි කාලීන යෝජනා මසක් ඇතුළතත්, මධ්‍යමකාලීන යෝජනා මාස දෙකක් ඇතුළතත්, දීර්ඝ කාලීන යෝජනා මාස තුනක් ඇතුළතත් ජාතික සභාවට ඉදිරිපත් කිරීමට අනුකමිටු සාමාජිකයන් එකග වුණා.         ", "URL": "https://www.itnnews.lk/2023/10/05/439463/", "Category": "Breaking News,නවතම පුවත්", "Parent URL": null}