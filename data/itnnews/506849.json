{"Source": "ITN news", "Timestamp": "අගෝස්තු 10, 2023 05:05", "Headline": "ධනුෂ්ක ගුණතිලකට ඔස්ට්‍රේලියාව තුළ සංචාරය කිරීමට අවසර ලැබෙයි", "News Content": "ස්ත්‍රී දූෂණ සිද්ධියක් සම්බන්ධයෙන් ඔස්ට්‍රේලියාවේ දී චෝදනා එල්ල වී සිටින ක්‍රිකට් ක්‍රීඩක ධනුෂ්ක ගුණතිලකට තවත් ලිහිලක් එරට අධිකරණය ලබාදීමට තීරණය කර තිබෙනවා. ඒ සිඩ්නි ඩවුනින් සෙන්ටර් අධිකරණයේ දී එම නඩුව විභාගයට ගත් අවස්ථාවේ දීයි. ඒ අනුව ධනුෂ්ක ගුණතිලකට ඔස්ට්‍රේලියාව තුළ සංචාරය කිරීමට අවසර හිමි වනවා.. එමෙන්ම මෙලෙස සංචාරයන් හි නිරත වීමේ දී ඔස්ට්‍රේලියාව තුළ ගුවන් සංචාරයන් හි නිරත වීමට ද අවසර ලැබෙන බව දැක්වෙනවා. ඒ අනුව එක් මාසයක දී ඔහුට එරට අභ්‍යන්තර ගුවන් සංචාරයන් දෙකක් සිදුකිරීමට හැකි වෙයි. කෙසේ වෙතත්, සතියකට තුන් වතාවක් පොලීසිය හමුවේ පෙනී සිටීමේ නියෝගය තවදුරටත් ක්‍රියාත්මකයි. ", "URL": "https://www.itnnews.lk/2023/10/05/506849/", "Category": "ක්‍රිකට්,ක්‍රීඩා", "Parent URL": null}