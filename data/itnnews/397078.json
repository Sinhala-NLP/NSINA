{"Source": "ITN news", "Timestamp": "පෙබරවාරි 23, 2022 11:01", "Headline": "රිය අනතුරකින් 17 හැවිරිදි තරුණයෙකු ජීවිතක්ෂයට", "News Content": "අද අලුයම අවිස්සාවේල්ල කෑගල්ල මාර්ගයේ දෙහිඕවිට දී සිදු වූ අනතුරකින් පුද්ගලයෙකු ජීවිතක්ෂයට පත්ව තිබෙනවා. අද අලුයම අවිස්සාවේල්ල දෙසට ධාවනය කළ ටිපර් රථයක් හා යතුරු පැදියක් ගැටීමෙන් සිදු වූ අනතුරින් බරපතල තුවාල ලැබූ යතුරුපැදිකරු කරවනැල්ල මූලික රෝහලට ඇතුළත් කිරීමෙන් අනතුරුවයි ජීවිතක්ෂයට පත්ව තිබෙන්නේ. මියගිය පුද්ගලයා යටියන්තොට පොළටගම ප්‍රදේශයේ පදිංචි දාහත් හැවිරිදි තරුණයෙකි. ටිපර් රථයේ රියදුරු පොලිස් අත්අඩංගුවට පත්ව ඇති අතර සිද්ධිය සම්බන්ධයෙන් දෙහිඕවිට පොලිසිය පරීක්ෂණ සිදු කරනවා.   ", "URL": "https://www.itnnews.lk/2023/10/05/397078/", "Category": "දේශීය පුවත්", "Parent URL": null}