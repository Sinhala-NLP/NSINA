{"Source": "ITN news", "Timestamp": "ஜூலை 1, 2022 14:34", "Headline": "கருங்கடலில் ஒடேசா துறைமுகத்திற்கு அருகில் உள்ள கட்டிடம் மீது ரஷ்யா தாக்குதல்..", "News Content": "யுக்ரேனின் ஒடேசா நகர் மீது நடத்தப்பட்ட ஏவுகணைத் தாக்குதலில் 10 பேர் உயிரிழந்துள்ளனர். இன்று அதிகாலை தாக்குதல் நடத்தப்பட்டுள்ளது. இதனால் நகரிலுள்ள 9 மாடி கட்டிடமொன்று சேதமடைந்துள்ளது. சம்பவத்தில் 10 பேர் காயமடைந்துள்ளனர். அதில் சிறுவர்கள் மூவரும் அடங்குவதாக யுக்ரேன் தகவல்கள் தெரிவிக்கின்றன. சேதமடைந்த கட்டிட இடிபாடுகளுக்குள் சிக்குண்டவர்களை மீட்கும் பணிகள் முன்னெடுக்கப்பட்டுள்ளன. இதேவேளை யுக்ரேனுக்கு 800 மில்லியன் டொலர் அவசர உதவியாக வழங்கப்படுமென அமெரிக்க ஜனாதிபதி ஜோ பைடன் அறிவித்துள்ளார். ", "URL": "https://www.itnnews.lk/2023/10/05/420480/", "Category": "சர்வதேச செய்திகள்", "Parent URL": null}