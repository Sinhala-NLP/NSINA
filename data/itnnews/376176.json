{"Source": "ITN news", "Timestamp": "நவம்பர் 15, 2021 13:55", "Headline": "கொவிட் கொத்தணி உருவாகும் வகையில் ஆர்பாட்டங்கள் நடாத்துவதை தவிர்க்குமாறு சுகாதார பிரிவு வலியுறுத்து..", "News Content": "சுகாதார ஆலோசனைகளை மீறி ஆர்பாட்டங்களை நடத்துவதால் மற்றுமொரு கொவிட் கொத்தணி உருவாகுவதற்கு வாய்ப்பு உள்ளதாக சுகாதார பிரிவு எச்சரிக்கை விடுத்துள்ளது. மக்கள் ஒன்றுக்கூடும் சந்தர்ப்பங்களில் நாம் சுகாதார பாதுகாப்பு வழிகாட்டல்களை உரிய முறையில் பின்பற்றினாலும் அங்கு தொற்றாளர் ஒருவர் இருப்பின் ஏனையவர்களுக்கும் தொற்றுப்பரவக்கூடிய வாய்ப்புக்கள் அதிகமாகும். இதன் காரணமாகவே ஒன்றுக்கூடல்களை தவிர்க்குமாறு நாம் தொடர்ச்சியாக வலியுறுத்தி வருகின்றோம். இந்த தகவலை அனைவரும் கவனத்திற்கொண்டு செயற்பட வேண்டும். தொற்றுப்பரவுவதற்கு சந்தர்ப்பத்தை ஏற்படுத்தும் வகையில் நிகழ்வுகளை நடாத்துவதை தவிர்க்குமாறும் கோரிக்கை விடுப்பதாக விசேட வைத்திய நிபுணர் ஹேமந்த ஹேரத் தெரிவித்துள்ளார். இதேவேளை தனிமைப்படுத்தல் சட்டத்தின் கீழ் ஆர்பாட்டங்களை நடாத்துவது சட்டவிரோதமானதென பொதுசுகாதார பரிசோதகர்கள் தெரிவித்துள்ளனர். ஐக்கிய மக்கள் சக்தி உட்பட மேலும் சில அரசியல் கட்சிகள் நாளைய தினம் கொழும்பில் எதிர்ப்பு ஆர்பாட்டம் ஒன்றை மேற்கொள்ளவுள்ளனர். பொதுமக்களை ஒன்றுதிரட்டி ஆர்பாட்டங்களை நடத்த திட்டமிடப்பட்டுள்ளது. அரசாங்கத்திற்கு எதிராகவோ? ஆதரவாகவோ? ஆர்பாட்டத்தை நடத்துவது தொடர்பில் நாம் கவனம் செலுத்தவில்லை. கடும் பிரயர்த்தனங்களின் ஊடாக கொவிட் தொற்றாளர்கள் மற்றும் மரணங்களின் எண்ணிக்கை குறைவடைந்துள்ளது. சுகாதார பிரிவினர் என்ற அடிப்படையில் கொரோனா தொற்றுப்பரவல் ஏற்படுவதை தவிர்ப்பதற்கான நடவடிக்கைகளையே நாம் மேற்கொள்வதற்கு கவனம் செலுத்துவோம். அரசியல் காரணங்களுக்காக மக்களின் உயிருக்கு அச்சுறுத்தல் ஏற்படுத்தும் செயற்பாடுகளில் ஈடுபட வேண்டாமென நாம் கோரிக்கை விடுக்கின்றோம் இதனால் நடைமுறையிலுள்ள சட்டங்களுமைகய இவ்வாறான ஆர்பாட்டத்தை நடாத்துவது சட்டவிரோதமானதென அடையாளப்படுத்தப்படுகிறது. சுகாதார பாதுகாப்பு வழிமுறைகளை மீறி மக்களுக்கு தவறான முன்னுதாரணத்தை வழங்கும் நபர்களாக அரசியல்வாதிகள் இருக்கக்கூடாதெனவும் பொதுசுகாதார பரிசோதகர்கள் சங்கத்தின் தலைவர் உபுல் ரோஹண வலியுறுத்தி;யுள்ளார். ", "URL": "https://www.itnnews.lk/2023/10/05/376176/", "Category": "Breaking News,தேசிய செய்திகள்", "Parent URL": null}