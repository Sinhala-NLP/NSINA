{"Source": "ITN news", "Timestamp": "මාර්තු 11, 2022 16:15", "Headline": "ඉන්දියාවේ උත්තර් ප්‍රදේශ් ප්‍රාන්ත මැතිවරණයෙන් භාරතීය ජනතා පක්ෂයට විශිෂ්ඨ ජයක්", "News Content": "ඉන්දියාවේ උත්තර් ප්‍රදේශ් ප්‍රාන්ත මැතිවරණයේ විශිෂ්ඨ ජයග්‍රහණයක් ලබා ගැනීමට අග්‍රාමාත්‍ය නරේන්ද්‍ර මෝදිගේ භාරතීය ජනතා පක්ෂය සමත් වී තිබෙනවා. ආසන 400කින් යුත් ප්‍රාන්තයේ ආසන් 274 ක් හිමි කර ගැනීමට භාරතීය ජනතා පක්ෂය සමත්වූ බවයි වාර්තා වන්නේ. එරට සමාජවාදී පක්ෂයට ආසන 124 ක් හිමිව තිබෙනවා. කෙසේ නමුත් අවසන් මැතිවරණයට වඩා භාරතීය ජනතා පක්ෂයට ලැබුනු ආසන සංඛ්‍යාව 48 කින් අඩු වී ඇති අතර සමාජවාදී පක්ෂයට ලැබුණු ආසන සංඛ්‍යාව 72 කින් ඉහළ ගිය බවද වාර්තා වනවා. ඉන්දියාවේ ප්‍රාන්ත 5ක මැතිවරණය පසුගියදා පැවැත්වුණු අතර ඉන් උත්තර් ප්‍රදේශ් ඇතුලු ප්‍රාන්ත 4 කම ජයග්‍රහණය භාරතීය ජනතා පක්ෂයට හිමිව තිබෙනවා.                     ", "URL": "https://www.itnnews.lk/2023/10/05/400700/", "Category": "ජාත්‍යන්තර පුවත්", "Parent URL": null}