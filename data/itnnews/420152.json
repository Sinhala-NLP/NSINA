{"Source": "ITN news", "Timestamp": "ජූනි 30, 2022 09:49", "Headline": "කන්දකාඩු පුනරුත්ථාපන මධ්‍යස්ථානයේ ඇති වූ කලහකාරී තත්වය පාලනය කෙරේ", "News Content": "රැදවූයෙකු මියයාමත් සමග කන්දකාඩු පුනරුත්ථාපන මධ්‍යස්ථානයේ ඇති වූ කලහකාරී තත්ත්වය මේ වන විට පාලනය කර තිබෙනවා. රැදවූවෙකු මියයාමත් සමග කන්දකාඩු පුනරුත්ථාපන මධ්‍යස්ථානයේ නොසන්සුන්කාරී තත්ත්වයක් හට ගැනුණේ පෙරේදා රාත්‍රියේ සිටයි. ඒ සමග රැදවූවන් 600 දෙනෙකු පමණ එම කදවුරේ ගේට්ටු බිද දමමින් පළා ගොස් තිබුණා. සැළකිය යුතු සංඛ්‍යාවක් අත්අඩංගුවට ගැනීමට පොලිසිය හා යුද හමුදාව සමත් වුණා. පළාගොස් සිටින සෙසු රැදවූවන් සොයා මෙහෙයුම් තවදුරටත් ක්‍රියාත්මකයි. මේ අතර ඇති වූ සිද්ධිය සම්බන්ධයෙන් පූර්ණ විමර්ශනයක් සිදු කිරීමට කටයුතු යොදා ඇති බව පුනරුත්ථාපන කොමසාරිස් ජෙනරාල් මේජර් ජෙනරාල් දර්ශන හෙට්ටිආරච්චි මහතා සදහන් කළා.     ", "URL": "https://www.itnnews.lk/2023/10/05/420152/", "Category": "දේශීය පුවත්", "Parent URL": null}