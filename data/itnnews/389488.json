{"Source": "ITN news", "Timestamp": "ජනවාරි 18, 2022 13:25", "Headline": "වසන්ත සැණකෙළියට ගම්බිම් බලා යන චීන ජනතාවට සෞඛ්‍ය ආරක්ෂිත වැඩපිළිවෙලක්", "News Content": "චීනයේ වසන්ත සැණකෙළිය ආරම්භ වීමත් සමඟ ජනතාව ගම්බිම් බලා පිටත්ව යාමේ දී දැඩි සෞඛ්‍ය ආරක්ෂිත වැඩපිළිවෙලක් ආරම්භ කර තිබෙනවා. චීනයේ වාර්ෂිකව පැවැත්වෙන වසන්ත සැණකෙළිය සහ චීන නව වසර සඳහා ජනතාව වැඩි වශයෙන් තම ගම්බිම් ප්‍රදේශවලට ගමන් කෙරෙනවා. මෙය වසරේ විශාලතම සංචරණ කාලසීමාව ලෙසයි සැලකෙන්නේ. ඊයේ දිනයෙන් ආරම්භ වූ නිවාඩු කාල සීමාව අවසන් වන්නේ පෙබරවාරි 25 වනදායි. මෙම වසරේ දී මිලියන 5.25 ක දේශීය සංචාරකයින් පිරිසක් හැසිරවීමට චීන දුම්රිය දෙපාර්තමේන්තුව අපේක්ෂාවෙන් සිටින බවයි විදෙස් මාධ්‍ය වාර්තා කරන්නේ. ඒ සඳහා මේ වන විටත් දුම්රියවල මිලියන 10.5 ආසාන සංඛ්‍යාවක් සූදානම් කර ඇති බව ද වාර්තා වනවා. ඒමෙන්ම පවතින කොරෝනා වසංගත තත්වයත් සමඟ ප්‍රධාන දුම්රිය ස්ථානවල පැය 2කට වරක් පිරිසිදු කිරීම් සහ උෂ්ණත්වය මැන බැලීම ඇතුළු වැඩසටහන් රැසක් දි ක්‍රියාතමක කිරීමට නියමිතයි. මේ අතර ශීත සෘතු ඔලිම්පික් උළෙල පැවැත්වීම සඳහා ද ඇත්තේ තවත් දින 18ක් පමණයි. ඒ සඳහා ද ගුවන්තොටුපළ ආශ්‍රිතව විශේෂ ආරක්ෂිත වැඩපිළිවලක් ආරම්භ කර ඇති බවයි විදෙස් වාර්තා පෙන්වා දෙන්නේ.     ", "URL": "https://www.itnnews.lk/2023/10/05/389488/", "Category": "ජාත්‍යන්තර පුවත්", "Parent URL": null}