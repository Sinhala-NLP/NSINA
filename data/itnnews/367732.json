{"Source": "ITN news", "Timestamp": "ඔක්තෝබර් 8, 2021 10:50", "Headline": "ස්පාඤ්ඤයේ ලාපැල්මා ගුවන් තොටුපොල කටයුතු තාවකාලිකව අත්හිටුවයි", "News Content": "ස්පාඤ්ඤයේ ලාපැල්මා ගුවන් තොටුපොල කටයුතු තාවකාලිකව අත්හිටුවීමට එරට රජය තීරණය කර තිබෙනවා. ලාපැල්මා ගිනි කන්දේ සක්‍රීයභාවය ඉහළ යාමත් සමග අවට පරිසරය දුමාරයෙන් වැසීයාම ගුවන්තොටුපොල කටයුතු තාවකාලිකව අත්හිටුවීමට හේතුවී ඇති බවයි පෙන්වා දෙන්නේ. කෙසේ නමුදු කැනරි දූපත් ආශ්‍රිත ගුවන් තොටුපොල කටයුතු සාමාන්‍යපරිදි ක්‍රියාත්මක බව අදාළ බලධාරීන් පවසනවා. පසුගිය 19 වනදා සක්‍රීය වූ ලාපැල්ම ගිනිකන්ද හේතුවෙන් නිවාස දහසකට අධික සංඛ්‍යාවක් විනාශයට පත්ව තිබෙනවා. දසදහසකට ආසන්න ජනතාවක් ආරක්ෂිත ස්ථානකරා යොමුකිරීමටයි කටයුතුකර තිබෙන්නේ.       ", "URL": "https://www.itnnews.lk/2023/10/05/367732/", "Category": "ජාත්‍යන්තර පුවත්", "Parent URL": null}