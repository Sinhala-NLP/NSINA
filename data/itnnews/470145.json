{"Source": "ITN news", "Timestamp": "මාර්තු 22, 2023 09:46", "Headline": "යුක්‍රේනය සහ බටහිර බලවේග යුද්ධය අවසන් කිරීමට කිසිඳු සූදානමක් නැහැ", "News Content": "යුද්ධය අවසන් කිරීමට චීනය සැළසුම් කළ ද යුක්‍රේනය හා බටහිර බලවේග යුද්ධය අවසන් කිරීමට කිසිඳු සූදානමක් නොමැති බව රුසියා ජනාධිපති ව්ලැඩිමීර් පුටින් පවසනවා. රුසියාවේ සංචාරයක නිරත චීන ජනාධිපතිවරයා සමඟ අදහස් පළකරමින් පුටින් ජනාධිපතිවරයා මේ බව ප්‍රකාශ කළා. චීනය ඉදිරිපත් කර ඇති සැළැස්ම අනුව යුක්‍රේනය යුද්ධය අවසන් කළ හැකි වුවද ඒ සඳහා බටහිර බලවේග උනන්දුවක් නොදැක්වීම කණගාටුවට කරුණක් බවයි රුසියා ජනාධිපතිවරයා කියාසිටින්නේ. යුද්ධය අවසන් කිරීමට සාම සාකච්ඡා පැවැත්වීමට පෙර රුසියා භට පිරිස් තම රටින් ඉවත්කර ගන්නැයි යුක්‍රේනය ඉල්ලා තිබෙනවා. ඇමෙරිකා රාජ්‍ය ලේකම් ඇන්තනී බ්ලින්කන් ද එම ඉල්ලීම කර ඇති බවයි වාර්තා වන්නේ.       ", "URL": "https://www.itnnews.lk/2023/10/05/470145/", "Category": "Breaking News,ජාත්‍යන්තර පුවත්", "Parent URL": null}