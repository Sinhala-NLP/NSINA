{"Source": "ITN news", "Timestamp": "දෙසැම්බර් 7, 2021 12:15", "Headline": "ඇමති ගම්මන්පිල සපුගස්කන්ද තෙල් පිරිපහදු පරිශ්‍රයේ නිරීක්ෂණ චාරිකාවක", "News Content": "තාවකාලිකව නතර කර තිබූ සපුගස්කන්ද තෙල් පිරිපහදුවේ කටයුතු අද සිට යළිත් ක්‍රියාත්මකයි. එම කටයුතු ආරම්භ කෙරුණේ අමාත්‍ය උදය ගම්මන්පිල මහතාගේ ප්‍රධානත්වයෙන්. සපුගස්කන්ද තෙල් පිරිපහදු කටයුතු පසුගිය මස 15 වනදා තාවකාලිකව නතර කෙරුණේ ප්‍රමාණවත් බොරතෙල් සැපයුමක් නොමැතිවීම හේතුවෙන්. එම අඩුපාඩුව සපුරාලීමෙන් අනතුරුවයි පිරිපහදු කටයුතු අද ආරම්භ කෙරුණේ. අද දිනයේ සිට යළි පිරිපහදු කටයුතු ආරම්භ කිරීමට අදාළ මූලික කටයුතු ඊයේ දිනයේ දී සිදුකළ බලශක්ති අමාත්‍යංශය සඳහන් කළා. සපුගස්කන්ද තෙල් පිරිපහදු කටයුතු ආරම්භ කිරීමෙන් අනතුරුව අමාත්‍ය උදය ගම්මන්පිල මහතා එහි නිරීක්ෂණ චාරිකාවක ද නිරතවුණා.       ", "URL": "https://www.itnnews.lk/2023/10/05/381255/", "Category": "Breaking News,දේශීය පුවත්", "Parent URL": null}