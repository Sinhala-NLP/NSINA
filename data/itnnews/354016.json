{"Source": "ITN news", "Timestamp": "ஆகஸ்ட் 3, 2021 13:24", "Headline": "நேற்று வரை ஒரு கோடியே 76 இலட்சத்து 981 பேருக்கு கொரோனா தடுப்பூசிகள்..", "News Content": "எஸ்ரா செனேகா தடுப்பூசியின் 2 வது டோஸ் வழங்கும் பணிகள் இன்றும் முன்னெடுக்கப்படுகின்றன. தொடர்ச்சியாக 5 வது நாளாகவும் 2 ஆயிரத்திற்கும் கூடுதலான கொரோனா தொற்றாளர்கள் இனங்காணப்பட்டுள்ளனர். நேற்று வரை ஒரு கோடியே 76 இலட்சத்து 981 பேருக்கு கொரோனா தடுப்பூசிகள் வழங்கப்பட்டுள்ளன. ஏதேனும் ஒரு தடுப்பூசியின் 2 வது டோசையும் 22 இலட்சத்து 54 ஆயிரத்து 884 பேர் பெற்றுள்ளனர். நேற்றைய தினம் எஸ்ரா செனேகா தடுப்பூசியின் 2 வது டோஸ் ஒரு இலட்சத்து 74 ஆயிரத்து 975 பேருக்கு வழங்கப்பட்டது. இதற்கமைய கடந்த இரு நாட்களில் 2 இலட்சத்து 44 ஆயிரத்து 251 பேர் எஸ்ரா செனேகா தடுப்பூசியின் 2 வதுடோசை பெற்றுள்ளனர். கேகாலை மாவட்டத்தில் நேற்று 22 ஆயிரத்து 981 பேருக்கு 2 வது டோஸ் வழங்கப்பட்டது. கொழும்பு விகாரமகாதேவி பூங்கா வளாகத்திலும் பத்தரமுல்ல தியத்தஉயன வளாகத்திலும் 24 மணி நேரமும் தடுப்பூசி வழங்கும் பணிகள் இன்றும் முன்னெடுக்கப்படுகின்றது. இதனால் எவ்வித பதற்றமும் இன்றி தடுப்பூசியை பெற்றுக் கொள்ளுமாறு பாதுகாப்பு பிரிவு பொது மக்களை கேட்டுள்ளது. நேற்று காலை முதல் இன்று காலை 6 மணி வரை தியத்தஉயன தடுப்பூசி வழங்கும் மத்திய நிலையத்தில் 13 ஆயிரத்து 980 பேருக்கு தடுப்பூசிகள் வழங்கப்பட்டன. தடுப்பூசிகளை பெற்றுக் கொள்ள வருகை தருவோரின் பொழுதுபோக்கு கருதி இராணுவம் இசை நிகழ்ச்சியொன்றையும் ஒழுங்கு செய்திருந்தது. பண்டாரநாயக்க மாநாட்டு வளாகத்திலும் இன்று எஸ்ரா செனேகா தடுப்பூசியின் 2 வதுடோஸ் வழங்கப்படுகின்றது. கொழும்பு மாநகர சபையும் விமானப்படையும் இணைந்து இதனை முன்னெடுத்துள்ளது. ", "URL": "https://www.itnnews.lk/2023/10/05/354016/", "Category": "Breaking News,அண்மைய செய்திகள்,தேசிய செய்திகள்", "Parent URL": null}