{"Source": "ITN news", "Timestamp": "සැප්තැම්බර් 22, 2022 11:24", "Headline": "මහවැලි ජානපදිකයන්ගේ නිවාසවලටම ගොස් ඔප්පු පිරිනැමීමේ වැඩසටහනක්", "News Content": "මහවැලි ජානපදිකයන්ගේ නිවාසවලටම ගොස් ඔප්පු පිරිනැමීමේ වැඩසටහනක් හෙට ආරම්භ වනවා. ඒ මහවැලි උරුමය නිවසටම යන තේමාවෙන්. අමාත්‍ය රොෂාන් රණසිංහ මහතාගේ  යෝජනාවකට අනුවයි මහවැලි උරුමය නිවසටම වැඩසටහන ක්‍රියාත්මක කෙරෙන්නේ. මේ යටතේ මහවැලි කලාප දහයේ පවුල් එක් ලක්ෂ පනස් දහසකට ඔවුන්ගේ ඔප්පු නිවසටම ගෙනවිත් ලැබෙනු ඇති. මේ සම්බන්ධයෙන් මහවැලි කේන්ද්‍රයේ පැවති මාධ්‍ය හමුවකදී අමාත්‍ය රොෂාන් රණසිංහ මහතා කියා සිටියේ ඔප්පු හරහා නිල අයිතිය ලැබීමත් සමග ඔවුන්ට නිවාස ණය පහසුකම් ලබාගැනීමේ අවස්ථාව ද හිමිවන බවයි.     ", "URL": "https://www.itnnews.lk/2023/10/05/436474/", "Category": "දේශීය පුවත්", "Parent URL": null}