{"Source": "ITN news", "Timestamp": "ජනවාරි 6, 2022 19:51", "Headline": "ජොකොවික් නඩු දමයි; පිටුවහල් කළොත් වසර 03කට ඕස්ට්‍රේලියාව තහනම්", "News Content": "ලොව අංක එකේ ටෙනිස් ක්‍රීඩක නොවැක් ජොකොවිට ඔස්ට්‍ර්ලියාවට ඇතුලුවීමට අවසර නොදීම අභියෝගයට ලක් කරමින්  ඔහුගේ නීතීඥයා මාර්ගයෙන් වික්ටෝරියා ප්‍රාන්තයේ අධිකරණයක් හමුවේ නඩුවක් ගොනු කර තිබෙනවා.  දෙපාර්ශවයේ විරෝධතා ඉදිරිපත් කිරීමට අද  සවස 06 තෙක් නඩුව කල් තබා ඇති බවයි මෙල්බන් වාර්තා සඳහන් කරන්නේ. ඔස්ට්‍රේලියා විවෘත ටෙනිස් තරගාවලියට සහභාගීවීම සඳහා පැමිණි ජොකොවික් ට රටට ඇතුලුවීමට අවසර ලැබුණේ නැහැ. මෙල්බන් ගුවන් තොටුපළේදී ආගමන අංශ පැවසුවේ සුපිරි ක්‍රීඩක ජොකොවික් එන්නත්කරණයට ලක්ව නොසිටීම හේතුවෙන් මෙම පියවර ගත් බවයි. ඒ අනුව ඔහුට නිකුත් කර තිබු වීසා බලපත්‍රය අවලංගු කර රටෙන් පිටුවහල් කිරීමටද ඔස්ට්‍රේලියානු බලධාරීන් පියවර ගෙන තිබුණා. ඔහුගේ වීසා බලපත්‍රය අවලංගු කිරීමට ඕස්ට්‍රේලියාව ගත් තීරණයට එරෙහිව ජොකොවික් ගේ නීතීඥන් විසින් කර ඇති නඩුවේ තීන්දුව ප්‍රකාශයට පත් කරන තුරු සුපිරි ටෙනිස් ක්‍රීඩකයා මෙල්බර්න් සංක්‍රමණ හෝටලයක තුළ රැඳී සිටිය හැකි වනවා. කිසියම් අයුරකින් නඩු තීන්දුව අනුව පිටුවහල් කිරීමක් සිදුවුවහොත් නැවතත් වසර 03 ක් යනතුරු කිසිදු වීසා බලපත්‍රයක් යටතේ ඕස්ට්‍රේලියාවට පැමිණිමට නොවැක් ජොකොවික්ට අවසර හිමිවන්නේද නැහැ.   ", "URL": "https://www.itnnews.lk/2023/10/05/387168/", "Category": "Breaking News,ජාත්‍යන්තර පුවත්", "Parent URL": null}