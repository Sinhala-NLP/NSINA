{"Source": "ITN news", "Timestamp": "ஜூலை 12, 2021 13:06", "Headline": "புஸ்வெலி ஓயாவில் அடித்துச் செல்லப்பட்ட நால்வரில் ஒருவர் காணமல்போயுள்ளார்..", "News Content": "ஹங்வெல்ல பகுதியில் புஸ்வெலி ஓயாவில் அடித்துச் செல்லப்பட்ட நால்வரில் ஒருவர் காணமல்போயுள்ளார். பிலியந்தலை பகுதியை வசிப்பிடமாக கொண்ட ஒரே குடும்பத்தைச் சேர்ந்த மூன்று சகோதரர்கள் உள்ளிட்ட ஐவர் ரம்புட்டான்களை எடுத்துவருவதற்காக ஹங்வெல்ல ஜயவீரகொட பகுதியில் அமைந்துள்ள தமது உறவினர் ஒருவரின் வீட்டுக்கு வருகை தந்துள்ளனர். இவர்கள் மீண்டும் திரும்பும் போது பெய்த கன மழைகாரணமாக வீதி நீரில் மூழ்கியதனால் ஜயவீரகொட மராவ பகுதியில் உள்ள புஸ்வெலி ஓயாவில் வீழ்ந்துள்ளதாக எமது செய்தியாளர்கள் தெரிவிக்கின்றனர். 3 பேரின் உயிரை பொதுமக்கள் காப்பாற்றியுள்ளதுடன் மற்றைய நபர் காணமல்போயுள்ளதாக தெரிவிக்கப்படுகிறது. 32 வயதுடைய திருமணமான ஒருவரே இவ்வாறு காணமல்போயுள்ளார். ஹங்வெல்ல பொலிசாரும் கடற்படையின் சுழியோடிகளும் இவரைத் தேடும் பணியில் ஈடுபட்டுள்ளனர். ", "URL": "https://www.itnnews.lk/2023/10/05/348659/", "Category": "Breaking News,தேசிய செய்திகள்", "Parent URL": null}