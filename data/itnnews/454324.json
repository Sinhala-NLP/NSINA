{"Source": "ITN news", "Timestamp": "ජනවාරි 8, 2023 09:06", "Headline": "ගැටුමකින් පහක් තුවාල ලබයි – එක් අයෙක් ජිවිතක්ෂයට", "News Content": "පෑලියගොඩ පෙතියාගොඩ ප්‍රදේශයේ දෙපිරිසක් අතර ඇති වු ගැටුමකින් එක් අයෙක් මියගොස් පස් දෙනෙකු තුවාල ලබා තිබෙනවා. පෑලියගොඩ පොලිස් වසමේ පහේ කණුව පෙතියාගොඩ ප්‍රදේශයේ දෙපිරිසක් අතර පැවති ආරවුලක් දුරදිග යාමෙන් ගැටුම ඇති වු බවයි පොලිසිය පවසන්නේ. ඔවුන් තියුණු ආයුධ වලින් හා පොලුවලින් ප්‍රහාර එල්ල කර ගෙන ඇති අතර එහිදි එක් අයෙකු ජිවිතක්ෂයට පත්ව තිබෙනවා. පස් දෙනෙකු තුවාල ලබා ඇති අතර ඉන් 3න් දෙනෙකු කොළඹ ජාතික රෝහලට ඇතුලත් කර ඇති අතර දෙදෙනෙකු රාගම ශික්ෂණ රෝහලට ඇතුලත් කර ඇති බවයි පොලිසිය පවසන්නේ.  සිද්ධියට සම්බන්ධ සැකකරුවන් අත්අඩංගුවට ගැනීම සදහා පරීක්ෂණ කණ්ඩායම් දෙකක් යොදවා ඇති බවයි පොලිසිය සදහන් කලේ.     ", "URL": "https://www.itnnews.lk/2023/10/05/454324/", "Category": "Breaking News,දේශීය පුවත්", "Parent URL": null}