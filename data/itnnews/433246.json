{"Source": "ITN news", "Timestamp": "සැප්තැම්බර් 6, 2022 09:32", "Headline": "අරලගංවිල වී ගබඩාවේ සිද්ධිය සම්බන්ධයෙන් වහාම විමර්ශනයක් කරන්න – කෘෂි ඇමැති", "News Content": "අරලගංවිල වී ගබඩාවේ සිද්ධිය සම්බන්ධයෙන් රාජකාරිය පැහැර හැරි නිලධාරීන්ට එරෙහිව දැඩි පියවර ගන්නා බව කෘෂිකර්ම අමාත්‍යාංශය අවධාරණය කරනවා. 2015 දී වී අලෙවි මණ්ඩලය මගින් මිල දී ගත් වී කිලෝග්‍රෑම් 4000ක් විනාශ වෙමින් පවතින බවට මාධ්‍ය වාර්තා පල වුණා. මෙම වී තොගය සම්බන්ධයෙන් මෙතෙක් නිසි පියවර නොගෙන ගබඩා තුළම විනාශ වී යාමට ඉඩ හැරීමට වගකිව යුතු නිලධාරීන්ට එරෙහිව වහාම විමර්ශනයක් ආරම්භ කරන ලෙස කෘෂිකර්ම අමාත්‍යවරයා වී අලෙවි මණ්ඩලයේ සභාපතිවරයාට උපදෙස් ලබා දී තිබෙනවා. විමර්ශන අවසන් වන තෙක් අදාළ ප්‍රාදේශීය කළමනාකරුවන් අනිවාර්ය නිවාඩු යැවීම සම්බන්ධයෙන් තීරණයක් අද දිනයේ ගැනීමට නියමිතයි. මේ අතර දිවයිනේ සියලු වී ගබඩා පරීක්ෂා කර පැරණි වී තොග ඇද්දැයි වහාම වාර්තාවක් ලබා දෙන ලෙස අමාත්‍යවරයා වී අලෙවි මණ්ඩල සභාපතිවරයාට උපදෙස් දී තිබෙනවා.       ", "URL": "https://www.itnnews.lk/2023/10/05/433246/", "Category": "Breaking News,දේශීය පුවත්", "Parent URL": null}