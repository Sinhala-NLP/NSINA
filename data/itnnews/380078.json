{"Source": "ITN news", "Timestamp": "டிசம்பர் 2, 2021 13:01", "Headline": "கட்டாய கொவிட் தடுப்பூசி பயன்பாடு தொடர்பில் கவனம் செலுத்த வேண்டிய காலம் உருவாகியுள்ளது : ஐரோப்பிய ஒன்றியம்", "News Content": "கட்டாய கொவிட் தடுப்பூசி பயன்பாடு தொடர்பில் கவனம் செலுத்த வேண்டிய காலம் உருவாகியுள்ளதாக ஐரோப்பிய ஒன்றியம் தெரிவித்துள்ளது. வலயத்திற்கு உட்பட நாடுகளில் கொவிட் தடுப்பூசி ஏற்றும் பணிகள் குறித்து கூடுதல் அவதானம் செலுத்த வேண்டுமென ஐரோப்பிய ஒன்றியத்தின் பிரதானி குறிப்பிட்டுள்ளார். கொவிட் வைரஸின் ஒமிக்ரோன் திரிபு உலகின் பல நாடுகளில் பரவியுள்ளது. கொரோனா தொற்றுப்பரவலின் போது ஐரோப்பிய நாடுகள் அதிகளவில் பாதிக்கப்பட்டன. இந்நிலையில் ஒமிக்ரோன் வைரஸினாலும் பாரிய பாதிப்புகள் ஏற்படுவதை தவிர்ப்பதற்கு துரித நடவடிக்கைகள் எடுக்க வேண்டுமென வலியுறுத்தப்பட்டுள்ளது. இதன் ஒரு கட்டமாக கொவிட் தடுப்பூசி குறித்து கூடுதல் அக்கரை செலுத்த வேண்டுமென அவர் குறிப்பிட்டுள்ளார். ஐரோப்பிய நாடுகளிலும் ஒமிக்ரோன் வைரஸ் பரவியுள்ளது. இதேவேளை ஒமிக்ரோன் வைரஸ் தாக்கத்தினால் வெளிப்படும் ஆரம்பக்கட்ட அறிகுறிகள் வீரியமிக்கதாக இல்லையென உலக சுகாதார ஸ்தாபனம் தெரிவித்துள்ளது. ", "URL": "https://www.itnnews.lk/2023/10/05/380078/", "Category": "Breaking News,சர்வதேச செய்திகள்", "Parent URL": null}