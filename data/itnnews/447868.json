{"Source": "ITN news", "Timestamp": "நவம்பர் 28, 2022 10:39", "Headline": "பேஸ்புக் ஊடாக ஒழுங்கமைக்கப்பட்ட களியாட்ட நிகழ்வில் 08 பேர் கைது", "News Content": "பேஸ்புக் ஊடாக ஒழுங்கமைக்கப்பட்ட குழுவொன்றினால் மேற்கொள்ளப்பட்ட போதைப்பொருள் வியாபாரம் தொடர்பான விபரங்களை பொலிஸார் வெளிப்படுத்தியுள்ளனர். சந்தேகநபர்கள் வெலிகம கடற்கரையில் பேஸ்புக் ஊடாக ஒழுங்கமைக்கப்பட்ட களியாட்ட நிகழ்வை ஏற்பாடு செய்திருந்தனர். வெலிகம பொலிஸ் நிலையத்திற்கு கிடைத்த தகவலின் அடிப்படையில் நேற்று அதிகாலை மேற்கொள்ளப்பட்ட சுற்றிவளைப்பில் கஞ்சா மற்றும் போதை மாத்திரைகளுடன் 8 சந்தேகநபர்கள் கைது செய்யப்பட்டுள்ளனர். சந்தேகநபர்கள் 20 மற்றும் 30 வயதுடையவர்கள் என பொலிஸார் தெரிவித்தனர். இது தொடர்பாக மேலதிக விசாரணைகளை பொலிஸார் மேற்கொண்டு வருகின்றனர்   ", "URL": "https://www.itnnews.lk/2023/10/05/447868/", "Category": "Breaking News,தேசிய செய்திகள்", "Parent URL": null}