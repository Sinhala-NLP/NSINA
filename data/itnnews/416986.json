{"Source": "ITN news", "Timestamp": "ஜூன் 14, 2022 15:59", "Headline": "தென்கொரிய எல்லையில் வடகொரியா பீரங்கி குண்டுகளை வீசி சோதனை..", "News Content": "தென்கொரிய எல்லையில் வடகொரியா பீரங்கி குண்டுகளை வீசி சோதனை நடத்தியுள்ளது. குறித்த செயற்பாடு கடும் பரபரப்பை ஏற்படுத்தியுள்ளது. சர்வதேச நாடுகளில் பொருளாதார தடைகள் மற்றும் கொரோனா தொற்றுப்பரவல் அதிகரித்துள்ள நிலையில் வடகொரியாவின் பொருளாதார நிலை சீர்குலைந்துள்ளது. எனினும் அதை கவனத்திற்கொள்ளாது வடகொரியா தொடர்ந்தும் தமது இராணுவ திறனை வலுப்படுத்துவதிலேயே முன்னின்று செயற்படுகிறது. கடந்த மார்ச் மாதம் அமெரிக்கா வரை சென்று தாக்கும் வல்லமை கொண்ட கண்டம் விட்டு கண்டம் பாயும் பெலஸ்டிக் ஏவகணையை வடகொரியா பரிசீலித்தது. குறித்த செயற்பாடு உலக நாடுகளை அதிர்ச்சிக்குள்ளாக்கியது. அதனையடுத்து ஐந்து ஆண்டுகளின் பின்னர் அணுவாயுத சோதனையை நடத்த வடகொரியா தயாராகி வருவதாக தகவல் வெளியாகியுள்ளதையடுத்து கொரிய தீபகற்பத்தில் பதற்றம் தோன்றியுள்ளது. ", "URL": "https://www.itnnews.lk/2023/10/05/416986/", "Category": "Breaking News,அண்மைய செய்திகள்", "Parent URL": null}