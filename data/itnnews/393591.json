{"Source": "ITN news", "Timestamp": "පෙබරවාරි 7, 2022 10:47", "Headline": "චීන-ඉක්වදෝර ජනාධිපති ආර්යාවන් අතර හමුවක්", "News Content": "චීන ජනාධිපති ආර්යා පෙං ලි යුවාන් මහත්මිය ඉක්වදෝර ජනාධිපති ආර්යා Maria de Lourdes Alcivar මහත්මිය හමුව තිබෙනවා. හමුව 5වැනිදා බෙයිජිං නුවර මහජන මහ ශාලාවේදී පැවැත්විණ. ඉක්වදෝර ජනාධිපති ආර්යාව චීනයට පැමිණියේ එරට ජනාධිපති Guillermo Lasso මහතා සමඟ බෙයිජිං ශීත ඍතු ඔලිම්පික් උළෙලට සහභාගි වීම සඳහා යි. කොවිඩ් වසංගතය පිටුදැකීමට චීනය ලබාදුන් සහය ඇල්කයිවර් මහත්මියගේ පැසසුමට ලක්විය. එසේම දෙරටේම ඔලිම්පික් ජයග්‍රහණ වෙනුවෙන් ඇය සුබ ප්‍රාර්ථනා කළාය. ජනපති ආර්යාවන් දෙපළ බෙයිජිං ඔපෙරාවක් ද නැරඹූ අතර ඇල්කයිවර් මහත්මිය රංගවේදීන්ගේ කුසලතා ඉහළින් අගය කළාය. ඉදිරියේ දී දෙරට අතර සංස්කෘතික සබඳතා හුවමාරු තර කිරීමෙන් චීන-ඉක්වදෝර මිත්‍රත්වය හා අවබෝධය තවදුරටත් පුළුල් වනු ඇතැයි පෙං ලි යුවාන් මහත්මිය මෙහිදී පෙන්වා දී තිබේ. ", "URL": "https://www.itnnews.lk/2023/10/05/393591/", "Category": "ජාත්‍යන්තර පුවත්", "Parent URL": null}