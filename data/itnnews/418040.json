{"Source": "ITN news", "Timestamp": "ජූනි 20, 2022 16:36", "Headline": "රුසියාව චීනයේ ප්‍රධානතම ඛනිජ තෙල් සැපයුම්කරු බවට පත්වෙයි", "News Content": "රුසියාව චීනයේ ප්‍රධානතම ඛනිජ තෙල් සැපයුම්කරු බවට පත්ව තිබෙනවා. රුසියාවෙන් බොරතෙල් මිලදී ගැනීමට එරෙහිව සම්බාධක පනවා තිබුණද චීනය රුසියාවෙන් බොරතෙල් මිලදී ගැනීම ඉහළ දැමීමට පියවර ගෙන තිබෙනවා. රුසියාව වට්ටම් සහිතව ඛනිජ තෙල් අලෙවි කිරීම ඊට ප්‍රදානම හේතුව වී ඇති බවයි ආර්ථික විශ්ලේෂකයින් සදහන් කරන්නේ. කිසිදු සීමාවකින් තොරව රුසියා චීන මිත්‍ර සබදතා පවත්වාගනු ලබන බවට දෙරටේ නායකයින් පසුගිය පෙබරවාරි මාසයේ දී පොරොන්දු වීමෙන් පසුවයි මෙලෙස ඛනිජ තෙල් මිලදී ගැනීම ඉහළ දමා ඇත්තේ. පසුගිය මැයි මාසයේ දී රුසියාවෙන් ඛනිජ තෙල් මිලදී ගැනීම සියයට 55 කින් පමණ ඉහළ දැමීමට චීනය පියවර ගෙන තිබෙනවා. පසුගිය මාසයේ දී පමණක් චීනය මිලදී ගෙන ඇති ඛනිජ තෙල් ප්‍රමාණය ටොන් මිලියන 9 කට ආසන්න වනවා. ඒ සමගම චීනයේ ප්‍රධානම ඛනිජ තෙල් සැපයුම්කරුව සිටි සෞදි අරාබිය දෙවන තැනට පත්වුණා.       ", "URL": "https://www.itnnews.lk/2023/10/05/418040/", "Category": "ජාත්‍යන්තර පුවත්", "Parent URL": null}