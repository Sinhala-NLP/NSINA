{"Source": "ITN news", "Timestamp": "ජූලි 7, 2022 15:42", "Headline": "උතුරු මැද පළාත තුළ කාබනික පොහොර නිෂ්පාදනය ඉහළ නැංවීමට විශේෂ වැඩපිළිවෙලක්", "News Content": "ආහාර අර්බුදය ජයගැනීමට බොහෝ දෙනා කාබනික වගාවට යොමු වී සිටිනවා. එවැනි පිරිස් දිරිගැන්වීමේ අරමුණින් කාබනික පොහොර නිෂ්පාදනය ඉහළ නැංවීමට උතුරු මැද පළාත තුළ විශේෂ වැඩපිළිවෙලක් ක්‍රියාත්මකයි. දැනට පවත්නා කාබනික පොහොර ඉල්ලුම සපුරාලමින් වගාවට එක්ව සිටින ගොවීන්ගේ ආර්ථිකය ද ශක්තිමත් කිරීම සදහා කාබනික පොහොර නිෂ්පාදනය තවදුරටත් ඉහළ නැංවීමට සැළසුම් කර තිබෙනවා. ඒ යටතේ අනුරාධපුර කහටගස් දිගලිය ප්‍රදේශයේ ගොවි පවුල් සදහා කාබනික පොහොර කැබලි කිරීමේ යන්ත්‍ර නොමිලේ ලබාදීමේ වැඩපිළිවෙලක් මේ වන විට ක්‍රියාත්මකයි. එවැනි යන්ත්‍ර පවුල් 31 ක් සදහා බෙදාදීම කහටගස්දිගිලිය ප්‍රාදේශීය ලේකම් ආර් සෙන්දිල් මහතාගේ ප්‍රධානත්වයෙන් සිදු වුණා. මේ සදහා වැය කළ මුදල රුපියල් මිලියන 9 යි දශම පහක්. බෙරෙන්ඩිනා මයික්‍රෝ ඉන්වෙස්මන්ට්  ආයතනය ඊට දායකත්වය ලබාදී තිබුණා.       ", "URL": "https://www.itnnews.lk/2023/10/05/421825/", "Category": "දේශීය පුවත්", "Parent URL": null}