{"Source": "ITN news", "Timestamp": "ඔක්තෝබර් 20, 2022 12:55", "Headline": "මාදම්පා ගඟේ මෝය කටේ දිය නෑමට ගොස් අතුරුදන්ව සිටි සිසුන් දෙදෙනාගේ සිරුරු හමු වෙයි", "News Content": "අම්බලන්ගොඩ මාදම්පා ගගේ මෝය කටේ දිය නෑමට ගොස් අතුරුදන්ව සිටි සිසුන් දෙදෙනාගේම සිරුරු මේ වන විට සොයාගෙන තිබෙනවා. අම්බලන්ගොඩ කලුවඩුමුල්ල ප්‍රදේශයේ විදුහලක හය, නවය සහ එකොළහ ශ්‍රේණියේ සිසුන් තුන් දෙනෙකු මාදම්පා ගගේ මෝය කටේ දිය නෑමට ගොස් අනතුරට ලක් වුයේ ඊයේ පස්වරුවේ දීයි. එක් සිසුවෙකු බෙරා ගැනීමට ප්‍රදේශවාසින්ට හැකි වුණා. තවත් සිසුවෙකුගේ සිරුර ඊයේ සොයා ගැනුනා. අතුරුදන්ව සිටි අනෙක් සිසුවාගේ සිරුර අද උදෑසන සොයා ගැනුනේ නාවික හමුදා කිමිදුම් කණ්ඩායමක් පැමිණ කළ සොදිසියක දීයි. මෙම සිසුන් තිදෙනා ක්‍රීඩා පුහුණවකට ගොස්  පසුව දිය නෑමට ගොස් ඇති බවයි හෙළි වුණේ. මේ අතර මහනුවර හල්ඔලුව සීමාමාලකය අසලින් මහවැලි ගගේ  දිය නෑමට ගොස් අතුරුදන් වු සිසුවාගේ සිරුර ද සොයා ගෙන තිබෙනවා. මෙම සිසුන් දෙදෙනා ගල් පර්වතවලින් ගහන හක්කිද දූපත් සමුහය ආසන්නයට ගොස් තිබෙනවා. එම අවස්ථාවේ හදිසියේ ජලය වැඩි වීම නිසා එක් සිසුවෙකු ගසා ගෙන ගොස් තිබෙනවා. අනෙක් සිසුවා දූපතේ ගලක් උඩ සිටියදි මහත් වෙහෙසක් දරා බෙරා ගැනීමට හැකි වී තිබෙනවා. ඒ මහනුවර ගිනීනිවිම් ඒකකයේ දිනේෂ් හේරත් මහතා ඇතුලු කණ්ඩායමකගේ මැදිහත් විමෙනුයි.   ", "URL": "https://www.itnnews.lk/2023/10/05/441565/", "Category": "දේශීය පුවත්", "Parent URL": null}