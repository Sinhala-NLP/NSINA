{"Source": "ITN news", "Timestamp": "ජූනි 12, 2021 17:33", "Headline": "කැනඩාවට යාම සඳහා ඉන්දියාවේ රැදී සිටි ශ්‍රී ලාංකිකයින් 65ක් අත්අඩංගුවට", "News Content": "නීතිවිරෝධී ලෙස කැනඩාවට සංක්‍රමණය වීම සදහා ඉන්දියාවේ රැදී සිටි ශ්‍රී ලාංකිකයන් 65 එරට පොලිස්  අත්අඩංගුවට පත්ව තිබෙනවා. මෙම පිරිසෙන් 38 දෙනෙකු කර්නාටක ප්‍රදේශයේ දී අත්අඩංගුවට පත්ව ඇති අතර, තවත් 27 තමිල්නාඩුවේ මධුරෙයි හිදී දෙනෙකු අත්අඩංගුවට ගෙන තිබෙනවා. මෙම ජාවාරමට සම්බන්ධ ඉන්දීය ජාතිකයන් 7 දෙනෙකු ද අත්අඩංගුවට ගැනුණා. මෙම පිරිස අතර එල්ටිටිඊ සංවිධානයට සම්බන්ධ යැයි සැක කෙරෙන පුද්ගලයෙකුද සිටි බවයි වාර්තා වන්නේ. මෙම පිරිස කැනඩාවට රැගෙන යාම සදහා ජාවාරම්කරුවන් එක් අයෙකුගෙන් ශ්‍රී ලංකා රුපියල් ලක්ෂ 5ත්,  10ත් අතර මුදලක් අය කරගෙන තිබෙනවා.             ", "URL": "https://www.itnnews.lk/2023/10/05/342367/", "Category": "Breaking News,දේශීය පුවත්", "Parent URL": null}