{"Source": "ITN news", "Timestamp": "නොවැම්බර් 29, 2021 15:43", "Headline": "බිරිඳට ඇති ආදරයට ව්‍යාපාරිකයෙක් ටජ්මහලේ අනුරුවක් ඉදි කරයි", "News Content": "බිරිදට ඇති ආදරය ප්‍රදර්ශනය කිරීමට ව්‍යාපාරිකයෙක් ටජ්මහලේ අනුරුවක් ඉදි කළ අපූරු පුවතක් ඉන්දියාවෙන් වාර්තා වනවා. 52 හැවිරිදි මෙම ව්‍යාපාරිකයා වසර 27 ක විවාහ දිවිය පාදක කර ගනිමින් බිරිදට ලබාදෙන ත්‍යාගයක් ලෙසයි මෙම නිර්මාණය සිදු කර ඇත්තේ. තම ආදරයේ සංකේතය ලෙස මෙය නම් කරන බව එම ව්‍යාපාරිකයා පවසනවා. කිරිගරුඩ යොදා ගනිමින් ඉදිකර ඇති මෙම නිවස නිදන කාමර හතරකින් හා පුස්තකාලයකින් සමන්විතයි. මෙම අපූරු නිර්මාණය තම බිරිදට ත්‍යාගයක් වන්නා සේම ආන්ද්‍රා ප්‍රදේශ් ප්‍රාන්තයේ වැසියන්ට ආඩම්බරයක් බවයි ඔහු සදහන් කරන්නේ. මේ වනවිට ටජ්මහලේ අනුරුව දෙස් විදෙස් සංචාරකයින් අතර ප්‍රසිද්ධියට පත්ව තිබෙනවා. නිර්මාණය රස විදීමට සංචාරකයින්ට අවස්ථාව ලැබුණද නිවස තුළට ඇතුලුවීමට අවස්ථාව හිමි වන්නේ නැහැ.     ", "URL": "https://www.itnnews.lk/2023/10/05/379420/", "Category": "අතන මෙතන", "Parent URL": null}