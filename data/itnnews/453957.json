{"Source": "ITN news", "Timestamp": "ஜனவரி 5, 2023 13:26", "Headline": "பெரும்போகத்தில் நெற்கொள்வனவுக்கு தேவையான நிதியை வழங்குமாறு அமைச்சர் மஹிந்த அமரவீர கோரிக்கை..", "News Content": "பெரும்போகத்தில் நெற்கொள்வனவுக்கு தேவையான நிதியை வழங்குமாறு அமைச்சர் மஹிந்த அமரவீர, அமைச்சரவை பத்திரமொன்றை தாக்கல் செய்யவுள்ளார். நெற் சந்தைப்படுத்தும் சபையூடாக நெற்கொள்வனவு செய்ய திறைசேரி ஊடாகவோ அல்லது அரச வங்கியூடாகவோ சாதாரண வட்டி வீதத்தில் நிதியை பெற்றுத்தருமாறு அமைச்சர் கோரியுள்ளார். அடுத்த அமைச்சரவை கூட்டத்தின்போது அமைச்சரவை பத்திரத்தை சமர்ப்பிக்கவுள்ளதாக அமைச்சர் மஹிந்த அமரவீர தெரிவித்துள்ளார். இம்முறை பெரும்போகத்தில் 7 இலட்சத்து 70 ஆயிரம் ஹெக்டெயர் வயலில் நெற்பயிர்ச்செய்கை மேற்கொள்ளப்பட்டுள்ளது. சகல பகுதிகளுக்கும் தேவையான உரங்கள் வழங்கப்பட்டுள்ளன. இதனால் பெருமளவு அறுவடை கிடைக்குமென எதிர்ப்பார்க்கப்படுகிறது. இதேவேளை நெற்கொள்வனவு செய்ய 7 பில்லியன் ரூபா தேவையென நெற் சந்தைப்படுத்தும் சபையின் பதில் தலைவர் புத்திக இத்தமல்கொட தெரிவித்துள்ளார். ", "URL": "https://www.itnnews.lk/2023/10/05/453957/", "Category": "Breaking News,தேசிய செய்திகள்", "Parent URL": null}