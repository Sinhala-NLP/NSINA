{"Source": "ITN news", "Timestamp": "ඔක්තෝබර් 19, 2022 09:59", "Headline": "මිනිස් සමට හානි කරන බැක්ටීරියාවක් – ඇමරිකා සෞඛ්‍ය අංශ අනතුරු අඟවයි", "News Content": "මිනිස් සමට හානි කිරීමට හැකියාවක් ඇති බැක්ටීරියාවක් ඇමරිකාවේ ෆ්ලොරීඩා ප්‍රාන්තයේ  පැතිර යන බවට සෞඛ්‍ය අංශ අනතුරු අඟවනවා. පසුගිය මාසෙයේ දී ඇමරිකාවේ ෆ්ලොරීඩා ප්‍රාන්තයට බලපෑ ඉයන් සුලි කුණාටුවෙන් අනතුරුවයි මෙම බැක්ටීරියාව පැතිරියාම ආරම්භ වී ඇත්තේ. මිනිස් සම දිය කර හැරීමේ හැකියාවක් එම බැක්ටීරියාව සතු වන අතර ඉන් මරණය පවා සිදුවිය හැකි. පසුගිය මාසයේ 28වන දින ෆ්ලොරීඩා ප්‍රාන්තයට ඉයන් සුලි කුණාටුව බලපෑ අතර මේ දක්වා වාර්ථා වී ඇති ආසාදිතයින් සංඛ්‍යාව 29ක්. මරණ 04 ක් ද සිදුව ඇති බවයි සෞඛ්‍ය අංශ පවසන්නේ. මිනිස් සිරුරේ ඇති ඉතා කුඩා තුවාලයකින් වුව ද එම බැක්ටීරියාව සිරුරට ඇතුල් විමේ හැකියාවක් පවතිනවා. ගංවතුර වැනි අපිරිසිදු ජලයේ එම බැක්ටීරියාව සක්‍රීය බවයි පර්යේෂකයන් සඳහන් කරන්නේ. ", "URL": "https://www.itnnews.lk/2023/10/05/441356/", "Category": "Breaking News,ජාත්‍යන්තර පුවත්", "Parent URL": null}