{"Source": "ITN news", "Timestamp": "பிப்ரவரி 2, 2022 12:19", "Headline": "சந்தேகநபரை கைதுசெய்ய பொதுமக்களின் உதவியை நாடும் பொலிஸார்..", "News Content": "பாணந்துறை ஆதார வைத்தியசாலைக்கு முன்பாக எம்பியூலன்ஸ் வண்டி சாரதி மீது துப்பாக்கி பிரயோகம் மேற்கொள்ள முயற்சித்த சந்தேகநபரை கைது செய்ய பொலிஸார் பொதுமக்களின் உதவியை கோரியுள்ளனர். உரிய தகவல் வழங்கும் நபருக்கு 10 இலட்சம் ரூபா சன்மானம் வழங்கவும் பொலிஸ் திணைக்களத்தின் தலைமையகம் நடவடிக்கை எடுத்துள்ளது. துப்பாக்கி பிரயோகத்தை மேற்கொள்வதற்கென 2 மோட்டார் சைக்கிள்களில் 4 சந்தேகநபர்கள் வருகை தந்துள்ளதாக தெரியவந்துள்ளது. அவர்களில் 2 சந்தேகநபர்களை அடையாளம் காண்பதற்காகவே பொலிஸார் பொதுமக்களின் உதவியை எதிர்பார்த்துள்ளனர். 071 859 2745 என்ற தொலைப்பேசி இலக்கத்திற்கு தகவல் வழங்க முடியுமென பொலிஸ் திணைக்களம் குறிப்பிட்டுள்ளது. ", "URL": "https://www.itnnews.lk/2023/10/05/392747/", "Category": "Breaking News,தேசிய செய்திகள்", "Parent URL": null}