{"Source": "ITN news", "Timestamp": "මාර්තු 13, 2023 18:16", "Headline": "බදු ගෙවන්න ඕන අය බදු ගෙව්වොත් අඩු ආදායම් ලාභීන්ට සහනයක් වේවි", "News Content": "අඩු ආදායම්ලාභී දිළිඳු ජනයාගේ ජීවිතවලට සහනයක් ලබාදීම සදහා බදු ගෙවිය යුතු පිරිස සිය වගකීම ඉටු කළ යුතු බව මහබැංකු අධිපති ආචාර්ය නන්දලාල් වීරසිංහ මහතා පවසනවා. අර්බුධය තුළ නීතියේ කාර්යභාරය යන තේමාවෙන් 2023 ජාතික නීති සම්මන්ත්‍රණය  අමතමිනුය් මහබැංකු අධිපති ආචාර්ය නන්දලාල් වීරසිංහ මහතා මේ බව සදහන් කළේ.ශ්‍රී ලංකා නීතිඥ සංගමය සංවිධාන කළ ජාතික නීති සම්මන්ත්‍රණය අගවිනිසුරු ජනාධිපති නීතිඥ ජයන්ත ජයසූරිය මහතාගේ ප්‍රධානත්වයෙන් පැවැත්වුණා. අර්බුධය හරහා සැරිසැරීම නීතියේ කාර්යභාරය යන මැයෙන් මහ බැංකු අධිපති ආචාර්ය නන්දලාල් වීරසිංහ මහතා මෙහි ආරාධිත දේශනය සිදුකළා. අගවිනිසුරු ජයන්ත ජයසූරිය මහතා සහ ශ්‍රී ලංකාවේ ඇමෙරිකා තානාපතිනි ජූලි චන්ග් මහත්මිය ද මෙහිදි අදහස් දැක්වුවා. ජ්‍යෙෂ්ඨ නීතිඥවරුන් රැසක් මෙම අවස්ථාවට එක්ව සිටියා.               ", "URL": "https://www.itnnews.lk/2023/10/05/467798/", "Category": "දේශීය පුවත්", "Parent URL": null}