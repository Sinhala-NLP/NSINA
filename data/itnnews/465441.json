{"Source": "ITN news", "Timestamp": "මාර්තු 5, 2023 13:44", "Headline": "සැකකටයුතු ලෙස මියගිය කාන්තාවකගේ සිරුරක් සොයා ගැනේ", "News Content": "පුස්සැල්ලාව සෝගමාවත්ත ප්‍රදේශයේ තිබී සැකකටයුතු ලෙස මිය ගිය කාන්තාවකගේ සිරුරක් හමුවී තිබෙනවා. පොලිස් හදිසි ඇමතුම් මධ්‍යස්ථානයට ලැබුණු තොරතුරකට අනුව සෝගමාවත්ත ප්‍රදේශයේ තේ වත්තක තිබී මෙම සිරුර සොයාගෙන තිබෙනවා. මිය ගිය කාන්තාව වයස අවුරුදු 25ක් පමණවන කටුකිතුල ප්‍රදේශයේ පදිංචිව සිටි විවාහක කාන්තාවක් බවට හඳුනාගෙන තිබෙනවා. මෙම කාන්තාවගේ සැමියා මෙම සිද්ධියෙන් පසු අතුරුදන්ව ඇති බවයි පුස්සැල්ලාව පොලිසිය පවසන්නේ. ලණුවකින් ගෙන තද කොට ගැටගසා ඝාතනය සිදුකරන්නට ඇති  බවට පොලිසිය සැක කරනවා.   ", "URL": "https://www.itnnews.lk/2023/10/05/465441/", "Category": "දේශීය පුවත්", "Parent URL": null}