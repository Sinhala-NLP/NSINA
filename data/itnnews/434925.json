{"Source": "ITN news", "Timestamp": "සැප්තැම්බර් 14, 2022 13:33", "Headline": "නාමල්ට ඇතුළු 6 දෙනෙකුට එරෙහි නඩුවේ වැඩිදුර විභාගයට දින නියම වෙයි", "News Content": "පාර්ලිමේන්තු මන්ත්‍රී නාමල් රාජපක්ෂ මහතා ඇතුළු 6 දෙනෙකුට එරෙහිව ගොනුකර ඇති නඩුවේ වැඩිදුර විභාගය සදහා දෙසැම්බර් 8 වනදා කැදවීමට කොළඹ මහාධිකරණය නියම කළා. පාර්ලිමේන්තු මන්ත්‍රීවරයෙකු ලෙස කටයුතු කරමින් අයථා ලෙස උපයා ගත් රුපියල් මිලියන 30 ක මුදලක් ගවර්ස් කෝපරේට් සමාගමේ ආයෝජනය කිරීම සම්බන්ධයෙන් නාමල් රාජපක්ෂ මහතා ඇතුළු 8 දෙනෙකුට චෝදනා එල්ල වී තිබෙනවා. අදාළ නඩුව කොළඹ මහාධිකරණ විනිසුරු නවරත්න මාරසිංහ මහතා ඉදිරියේ කැදවනු ලැබුවා. එහිදී විනිසුරුවරයා නියෝග කළේ නඩුවේ වැඩිදුර විභාගය සදහා දෙසැම්බර් 8 වනදා එය කැදවන ලෙසයි. එදින සාක්ෂිකරුවන්ට අධිකරණය හමුවේ පෙනී සිටින ලෙස ද විනිසුරුවරයා අවවාද කළා.     ", "URL": "https://www.itnnews.lk/2023/10/05/434925/", "Category": "Breaking News,දේශීය පුවත්", "Parent URL": null}