{"Source": "ITN news", "Timestamp": "මාර්තු 21, 2022 16:26", "Headline": "කොළඹ ඔරුගොඩවත්ත ඉන්ධන පිරවුම්හලක් අසල නොසන්සුන්තාවක්", "News Content": "කොළඹ ඔරුගොඩවත්ත  ඉන්ධන පිරවුම්හලක් අසල අද නොසන්සුන්තාවක් හට ගැනුනා. මේ නිසා වාහන ගමනා ගමනයට ද බාධා එල්ල වූ බවයි පොලීසිය පැවසුවේ. අද උදෑසන සිට ඉන්ධන හා  භූමිතෙල් ලබා ගැනීම සදහා අද උදෑසන සිට මෙම ඔරුගොඩවත්ත ඉන්ධන පිරවුම්හල අසල දිගු පෝලිමක් දක්නට තිබුණා. අද දහවල් වන තුරුත් ඉන්ධන නොලැබීම නිසා කෝපයට පත්ව නොසන්සුන් වූ බවයි වාර්තා වන්නේ. අනතුරුව මෙම පිරිස මහාමාර්ගයට පැමිණ මාර්ගය අවහිර කරමින් විරෝධතාවක නිරතවීම නිසා වාහන ගමනාගමනයට බාධා එල්ල වීමෙන් දැඩි රථවාහන තදබදයක් හටගෙන තිබුණා. පසුව පොලිසිය මැදිහත්වී  විරෝධතාකරුවන් ඉවත් කිරීමටයි කටයුතු කෙරුණේ.     ", "URL": "https://www.itnnews.lk/2023/10/05/403052/", "Category": "දේශීය පුවත්", "Parent URL": null}