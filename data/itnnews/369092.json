{"Source": "ITN news", "Timestamp": "ඔක්තෝබර් 14, 2021 09:20", "Headline": "හිටපු ඉන්දීය අගමැති මන් මෝහන් සිං සුව අතට", "News Content": "හිටපු ඉන්දීය අග්‍රාමාත්‍ය මන් මෝහන් සිං සුව අතට පත්ව ඇති බව වාර්තා වනවා. ශ්වසන අපහසුතාවක් හේතුවෙන් රෝහල්ගත කෙරුණු හිටපු ඉන්දීය අග්‍රාමාත්‍ය මන් මෝහන් සිං මේ වන විට සුව අතට පත්ව ඇති බව ඉන්දීය සෞඛ්‍ය අංශ ප්‍රකාශ කළා. ඊයේ රාත්‍රියේ හදිසියේ ඔහු දිල්ලි රෝහලක් වෙත ඇතුලත් කළ බවයි වාර්තා වුණේ. හිටපු ඉන්දීය අග්‍රාමාත්‍යවරයා පසුගිය අප්‍රේල් මාසයේදී කොවිඩ් වෛරසය ආසාදනය වීම හේතුවෙන් රෝහල්ගත කෙරුණා. ඉන් අනතුරුව සුවය ලැබූ ඔහු නැවතත් අසාධ්‍ය තත්ත්වයට පත්වීම හේතුවෙනුයි ඊයේ රෝහල්ගත කර තිබුණේ.   ", "URL": "https://www.itnnews.lk/2023/10/05/369092/", "Category": "ජාත්‍යන්තර පුවත්", "Parent URL": null}