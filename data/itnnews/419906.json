{"Source": "ITN news", "Timestamp": "ජූනි 28, 2022 21:05", "Headline": "බස්නාහිර පළාතේ ලියාපදිංචි වාහන සදහා ආදයම් බලපත්‍ර ලබාගැනීමට සහන කාලයක්", "News Content": "බස්නාහිර පළාතේ ලියාපදිංචි වාහන සදහා ආදයම් බලපත්‍ර ලබාගැනීමට සහන කාලයක් ලබාදී තිබෙනවා. ඉන්ධන සැපයීම සීමාවීම හේතුවෙන් රාජකාරි කටයුතු සදහා නිලධාරීන්ට මෙන්ම සේවාවන් ලබාගැනීමට අපේක්ෂා කරන ජනතාවට ද සේවා ස්ථාන වෙත පැමිණීමේදී දුෂ්කරතා පැන නැගී තිබෙනවා. එහෙයින් ආදායම් බලපත්‍ර ලබාගැනීමට හා නිකුත් කිරීමට පවතින අපහසුතා හේතුවෙන් ජුලි මස 29 වනදා දක්වා සහන කාලයක් ලබාදීමටයි තීරණය වී ඇත්තේ. එම දිනය දක්වා ආදායම් බලපත්‍ර නිකුත් කිරීමේදී දඩ මුදලක් අය නොකිරීමට තීරණය කර ඇති බව බස්නාහිර පළාත් ප්‍රධාන ලේකම් ජේ.එම්.සී ජයන්ති විජේතුංග මහත්මිය පවසනවා. කෙසේ වුවද බස්නාහිර පළාත් මෝටර් රථ දෙපාර්තමේන්තුවේ වෙබ් අඩවියට පිවිස මාර්ග ගත ක්‍රමය ඔස්සේ ද ආදායම් බලපත්‍ර ලබාගත හැකියි.         ", "URL": "https://www.itnnews.lk/2023/10/05/419906/", "Category": "දේශීය පුවත්", "Parent URL": null}