{"Source": "ITN news", "Timestamp": "ජූලි 5, 2022 18:33", "Headline": "විදේශ රැකියා ප්‍රවර්ධනය පිළිබඳ විශේෂ අවධානයක්", "News Content": "විදේශ අමාත්‍යවරයාගේ හා කම්කරු හා විදේශ රැකියා අමාත්‍යාවරයාගේ සහභාගීත්වයෙන් විදේශ රැකියා ප්‍රවර්ධනය පිළිබද විශේෂ හමුවක් පැවැත්වුණා. රටේ වත්මන් වාතාවරණය හමුවේ විදේශ රැකියා ප්‍රවර්ධනය සදහා ගත හැකි ක්‍රියාමාර්ග මෙන්ම ඒ සම්බන්ධයෙන් පවතින ගැටලුවලට විසදුම් සෙවීම සදහා හදුන්වා දිය හැකි යාන්ත්‍රණයක් පිළිබද මෙහි දී සාකච්ඡා කෙරුණා. අමාත්‍යවරුන් වන මහාචාර්ය ජී. එල් පීරිස් සහ මනූෂ නානායක්කාර යන මහත්වරුන්ගේ ප්‍රධානත්වයෙන් පැවැති මෙම හමුවේදී ධූත මණ්ඩල විදේශ රැකියා ප්‍රවර්ධනය සදහා ගෙන ඇති ක්‍රියාමාර්ග පිළිබද කරුණු ඉදිරිපත් කෙරුණා.  විදේශයන්හි ශ්‍රී ලංකා ධූත මණ්ඩල වලට ශ්‍රී ලාංකික ශ්‍රමිකයින්ගේ රැකියා සුරක්ෂිතතාව සම්බන්ධයෙන් ප්‍රමුඛ කාර්යභාරයක් පැවරී ඇති බව ද අමාත්‍ය ජී. පීරිස් මහතා මෙහි දී පෙන්වා දුන්නා. මෙහි දී අදහස් දැක්වූ අමාත්‍ය මනූෂ නානායක්කාර මහතා කියා සිටියේ රැකියා සම්බන්ධ කටයුතු වල දී පාර්ශ්වකරුවන්ගේ අන්තර් නියෝජිත ආයතන සම්බන්ධීකරණය කඩිනම් කිරීම වැදගත් බවයි. නිල මාර්ග ඔස්සේ රටට මුදල් එවිම සදහා ශ්‍රී ලාංකික ශ්‍රමිකයන් දිරි ගැන්වීමට කටයුතු කරන ලෙස ද  අමාත්‍යවරයා ධූත මණ්ඩලවලින් ඉල්ලා සිටියා.       ", "URL": "https://www.itnnews.lk/2023/10/05/421438/", "Category": "දේශීය පුවත්", "Parent URL": null}