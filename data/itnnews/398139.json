{"Source": "ITN news", "Timestamp": "පෙබරවාරි 27, 2022 10:23", "Headline": "සිංගප්පූරු බර ඉසිලීමේ ශූරතා තරගාවලියේදී ශ්‍රී ලංකාවට රන් පදක්කමක්", "News Content": "සිංගප්පූරු බර ඉසිලීමේ ශූරතා තරගාවලියේදී කිලෝග්‍රෑම් 73 බර පන්තිය නියෝජනය කරමින් රන් පදක්කම දිනාගැනීමට ශ්‍රී ලංකා ක්‍රීඩක ඉන්දික දිසානායක සමත්ව තිබෙනවා. කිලෝග්‍රෑම් 73 බර පන්තිය යටතේ තරග වැදුණු ඉන්දික ස්නැච් ක්‍රමය යටතේ කිලෝග්‍රෑම් 128 ක බරක් ඔසවනු ලැබුවා. එමෙන්ම ක්ලීන් ඇන්ඩ් ජර්ක් ක්‍රමය යටතේ කිලෝග්‍රෑම් 150 ක බරක් එසවූ ඔහු තරගයේදී රන් පදක්කම හිමිකර ගත්තේ සමස්ථ බර කිලෝග්‍රෑම් 278 ක් ඔසවමින්. මේ අතර එම බර පන්තිය යටතේම තරග වැදුණු සුදේශ් පීරිස් එම අංශයේ රිදී පදක්කම දිනාගැනීමට සමත් වුණා.       ", "URL": "https://www.itnnews.lk/2023/10/05/398139/", "Category": "ක්‍රීඩා,වෙනත් ක්‍රීඩා", "Parent URL": null}