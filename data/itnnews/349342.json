{"Source": "ITN news", "Timestamp": "ජූලි 15, 2021 12:00", "Headline": "ශ්‍රී ලංකාවේ මානව හිමිකම් කඩවීම ගැන සාධනීය ආකාරයෙන් කටයුතු කළ යුතුයි – විකල්ප ප්‍රතිපත්ති කේන්ද්‍රයේ විධායක අධ්‍යක්ෂ", "News Content": "ශ්‍රී ලංකාවේ මානව හිමිකම් කඩවීම පිළිබද සාධනීය ආකාරයෙන් කටයුතු කළ යුතු බව විකල්ප ප්‍රතිපත්ති කේන්ද්‍රයේ විධායක අධ්‍යක්ෂ ආචාර්ය පාක්‍යසෝති සරවනමුත්තු මහත්මා පවසනවා. පූර්ව කොමිෂන් සභාවන්හි සහ කමිටුවල තීරණ ඇගයීම සහ ඉදිරි ක්‍රියාමාර්ග ගැනීම පිළිබද ජනාධිපති කොමිෂන් සභාව හමුවේ අදහස් පළ කිරීමෙන් අනතුරුව මාධ්‍ය වෙත අදහස් දක්වමිනුයි පාක්‍යසෝති සරවනමුත්තු මහතා මේ බව සදහන් කළේ. මානව හිමිකම් පිළිබද වගවීම තහවුරු කිරීමේ සංස්කෘතියක් රට තුළ ඇති කිරීමේ වැදගත්කමද ඒ මහතා පෙන්වා දුන්නා. ශ්‍රේෂ්ඨාධිකරණ විනිසුරු ඒ එම් ඩී නවාස් මහතා මෙම කොමිෂන් සභාවේ සභාපති ධූරය හොබවන අතර විශ්‍රාමික පොලිස්පති චන්ද්‍රා ප්‍රනාන්දු, විශ්‍රාමික දිස්ත්‍රික් ලේකම් නිමල් අබේසිරි, හිටපු යාපනය දිස්ත්‍රික් නගරාධිපතිනි යෝගේෂ්වරී පද්මරාජන් යන මහත්ම මහත්මීන් සෙසු සාමාජිකයින් වනවා.     ", "URL": "https://www.itnnews.lk/2023/10/05/349342/", "Category": "දේශීය පුවත්", "Parent URL": null}