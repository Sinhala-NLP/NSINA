{"Source": "ITN news", "Timestamp": "செப்டம்பர் 13, 2022 15:17", "Headline": "ஆசிய அபிவிருத்தி வங்கியின் தெற்காசிய பணிப்பாளர் நாயகத்திறகும், பிரதமருக்கும் இடையில் விசேட சந்திப்பு..", "News Content": "ஆசிய அபிவிருத்தி வங்கியின் தெற்காசிய பணிப்பாளர் நாயகம் கெனிச்சி யொகோயாமா பிரதமர் தினேஸ் குணவர்தனவை சந்தித்து கலந்துரையாடியுள்ளார். இலங்கை பொருளாதார புத்தாக்க திட்டம் தொடர்பில் இதன்போது கலந்துரையாடப்பட்டுள்ளது. இலங்கையின் அபிவிருத்திக்கு மற்றும் நிதி தொடர்பான சவால்களை வெற்றிக்கொள்வதற்கு மேற்கொள்ளப்படும் முயற்சிகளுக்கு யொகோயாமா தமது ஒத்துழைப்பு வழங்கப்படுமென குறிப்பிட்டார். அவதான நிலைக்கு உட்பட்டுள்ள தரப்பினரை பாதுகாப்பதை நோக்காக கொண்டு வேலைத்திட்டங்கள் முன்னெடுக்கப்பட்டுள்ளன. உற்பத்திகளை அதிகரித்தல், கிராமி விவசாய அபிவிருத்தி திட்டங்களை விரிவுப்படுத்துதல் உள்ளிட்ட வேலைத்திட்டங்களுக்க ஒத்துழைப்பு வழங்குமாறு பிரதமர் தினேஸ் குணவர்தன கோரிக்கை விடுத்தார். ஆசிய அபிவிருத்தி வங்கி, தற்போது வழங்குவதற்கு தீர்மானித்துள்ள 200 மில்லியன் டொலர் அவசர கடன் உதவி மற்றும் ஜப்பான் நிதியம் வழங்கும் 3 மில்லியன் டொலர் நிதி உதவி தொடர்பில் யொகோயாமா நினைவுப்படுத்தினார். நீர் விநியோகம் அடிப்படை வசதிகள் அபிவிருத்தி தொடர்பில் பிரதமர் தினேஸ் குணவர்தன இதன்போது தெளிவுப்படுத்தினார். அத்துடன் குறித்த வேலைத்திட்டங்களுக்கு ஒத்துழைப்பு வழங்குமாறும் அவர் கோரிக்கை விடுத்தார். ", "URL": "https://www.itnnews.lk/2023/10/05/434680/", "Category": "Breaking News,தேசிய செய்திகள்", "Parent URL": null}