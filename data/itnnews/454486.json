{"Source": "ITN news", "Timestamp": "ජනවාරි 9, 2023 12:40", "Headline": "වන අලීන්ට මාර්ග අසළදී ආහාර ලබා දෙන්නන්ට සහ හිංසා කරන්නන්ට නඩු පැවරීමට පියවර", "News Content": "වන අලීන්ට මාර්ග අසළදී ආහාර ලබාදෙන සහ හිංසා සිදුවන ආකාරයට කටයුතු කරන පුද්ගලයන් අත්අඩංගුවට ගෙන නඩු පැවරීමට පියවර ගන්නා බව වනජීවි අධ්‍යක්ෂ ජනරාල්වරයා පවසනවා. බුත්තල කතරගම පාරේ වනඅලි පහරදීම හේතුවෙන් වාහන රැසකට හානි සිදුවීමේ සිද්ධි වාර්තා වුණා. මෙවැනි සිදුවීම් වැළැක්වීමට කෘෂිකර්ම වනජීවි හා වනසංරක්ෂණ අමාත්‍යාංශය පියවරගෙන තිබෙනවා. ජංගම රථ යොදා ගනිමින් මාර්ගය අසළ රැදී සිටින වනඅලි වනාන්තරයට පළවා හැරීමට මුලික වශයෙන් පියවර ගැනේනවා. වාහන වලින් ගමන් කරන පිරිස් වනඅලීන් ආහාර ලබාදීම නිසා එම සතුන් මාර්ග අසළ නිතර රැදී සිටින තත්ත්වයක් ඇති වී තිබෙන බවයි වනජීවි නිලධාරීන් සදහන් කරන්නේ.       ", "URL": "https://www.itnnews.lk/2023/10/05/454486/", "Category": "දේශීය පුවත්", "Parent URL": null}