{"Source": "ITN news", "Timestamp": "මාර්තු 15, 2022 18:38", "Headline": "UN මානව හිමිකම් සභාපතිගෙන් ලංකාවට ධනාත්මක ප්‍රතිචාරයක්", "News Content": "එක්සත් ජාතීන්ගේ මානව හිමිකම් කවුන්සිලයේ 49 වන සැසිවාරයට ශ්‍රී ලංකාව ඉතා සාර්ථකව මුහුණ දුන් බව විදේශ කටයුතු අමාත්‍යාංශ‍යේ ලේකම් විශ්‍රාමික අද්මිරාල් මහාචාර්ය ජයනාත් කොළඹගේ ප්‍රකාශ කළා. එම කොමිසමේ සභාපතිවරයා ශ්‍රී ලංකාව වෙත ධනාත්මක ප්‍රතිචාරයක් ද දැක්වූ බවයි ලේකම්වරයා වැඩිදුරටත් කියාසිටියේ. ජනාධිපති මාධ්‍ය කේන්ද්‍රයේ අද පැවැත්වුණු විශේෂ සාකච්ඡාවට එක්වෙමිනුයි විදේශ කටයුතු අමාත්‍යාංශයේ ලේකම්වරයා මේ බව ප්‍රකාශ කළේ. ජිනීවා මානව හිමිකම් සමුළුවේ අභියෝග සහ ශ්‍රී ලංකාව යන මැයෙන් මෙම සාකච්ඡාව පැවැත්වුණු අතර එක්සත් ජාතීන්ගේ මානව හිමිකම් පිළිබද මහ කොමසාරිස් මිෂෙල් බැචලේගේ වාර්තාව සම්බන්ධයෙන් අද්මිරාල් මහාචාර්ය ජයනාත් කොළඹගේ මහතා පළමුවෙන්ම අදහස් පළකළා. ශ්‍රී ලංකාව පිළිබද වැරදිමත බිදහෙළීමට කටයුතු කළ ආකාරය පිළිබදව ද ඒ මහතා පැහැදිලි කළා. ජිනීවා මානව හිමිකම් කවුන්සිලයේ සභාපතිවරයා ශ්‍රී ලංකාව සම්බන්ධයෙන් දැක්වූ ධනාත්මක ප්‍රතිචාරය පිළිබදව ද විදේශ කටයුතු අමාත්‍යාංශ ලේකම්වරයා මෙලෙස අදහස් පළකළා.   ", "URL": "https://www.itnnews.lk/2023/10/05/401447/", "Category": "දේශීය පුවත්", "Parent URL": null}