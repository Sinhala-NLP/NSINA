{"Source": "ITN news", "Timestamp": "ජූනි 6, 2023 15:01", "Headline": "පොලිස් නිලධාරියෙකුගේ රාජකාරියට බාධා කළ සැකකරුවන් දෙදෙනෙකු අත්අඩංගුවට", "News Content": "මරදන්කේනි ප්‍රදේශයේ පිහිටුවා ඇති සාමාන්‍ය පෙළ විභාග සම්බන්ධීකරණ මධ්‍යස්ථානයක් අසල දී පොලිස් නිලධාරියෙකුගේ රාජකාරියට බාධා කළ සැකකරුවන් දෙදෙනෙකු අත්අඩංගුවට ගැනුනා. මරදන්කේනි පොලිස් වසමේ පිහිටුවා තිබු සාමාන්‍ය පෙළ විභාග සම්බන්ධීකරණ මධ්‍යස්ථානයක් අසල දී පොලිස් නිලධාරීන්ගේ රාජකාරියට බාධා කළ කිහිපදෙනෙකු සම්බන්ධයෙන් විමර්ෂණ ආරම්භ කර තිබුණා. ඒ අනුව සැකකරුවෙකු සහ සැකකාරියක අත්අඩංගුවට ගත් බවයි පොලිසිය පවසන්නේ. 42 හැවිරිදි වියේ පසු වු එම සැකකරුවන් මුල්ලෙයාවලි සහ ආලියාවෙලේ ප්‍ර දේශවල පදිංචිකරුවන්. සැකකාරිය කිලිනොච්චි මහේස්ත්‍රාත් අධිකරණයට ඉදිරිපත් කිරීමෙන් පසු හෙට දිනය දක්වා රක්ෂිත බන්ධනාගාර ගත කරන ලෙස නියෝග කෙරුණා. සැකකරු අද දිනයේ කිලිනොච්චිය මහේස්ත්‍රාත් අධිකරණයට ඉදිරිපත් කිරීමට නියමිතයි. ", "URL": "https://www.itnnews.lk/2023/10/05/489713/", "Category": "දේශීය පුවත්", "Parent URL": null}