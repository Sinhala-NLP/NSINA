{"Source": "ITN news", "Timestamp": "දෙසැම්බර් 10, 2021 11:26", "Headline": "මෙක්සිකෝවේ සිදුවූ ට්‍රක් රථ අනතුරකින් 50කට අධික පිරිසක් ජීවිතක්ෂයට", "News Content": "මෙක්සිකෝවේ සිදුවූ ට්‍රක් රථ අනතුරකින් 50 කට අධික පිරිසක් ජීවිතක්ෂයට පත්ව තිබෙනවා. අමෙරිකාවට නීති විරෝධී ලෙස ඇතුලුවීමට ට්‍රක් රථයක සැගවී ගමන් ගත් සංක්‍රමණිකයන් පිරිසක් මෙක්සිකෝවේ චියාපාස් ප්‍රාන්තයේදී එම ට්‍රක් රථය පෙරළීමෙන් ජීවිතක්ෂයට පත්ව ඇති බවයි විදෙස් මාධ්‍ය වාර්තා කරන්නේ. 40 කට අධික පිරිසක් තුවාල ලබා තිබෙනවා. ඉන් තිදෙනෙකුගේ තත්ත්වය බරපතල බවයි පැවසෙන්නේ. ගෝතමාලා රාජ්‍යය දේශසීමාව කරගත් මෙක්සිකෝවේ චියාපාස් ප්‍රාන්තය අමෙරිකාවට නීති විරෝධී සංක්‍රමණිකයන් ඇතුලු වන ප්‍රධාන පිවිසුමක් ලෙසයි සැළකෙන්නේ.       ", "URL": "https://www.itnnews.lk/2023/10/05/381935/", "Category": "ජාත්‍යන්තර පුවත්", "Parent URL": null}