{"Source": "ITN news", "Timestamp": "ජූලි 4, 2021 11:49", "Headline": "ඊයේ වැඩිම ආසාදිතයින් පිරිස ගම්පහ දිස්ත්‍රික්කයෙන් හඳුනා ගැනේ", "News Content": "කොවිඩ් 19 ආසාදිතයින් 1262 නෙකු ඊයේ දිනයේ මෙරටින් හඳුනාගත්තා. මාස දෙකකට පසු අඩුම ආසාදිතයින් සංඛ්‍යාවක් වාර්තා වූයේ ඊයේ දිනයේදී බව සෞඛ්‍ය අංශ තහවුරු කළා. ඊයේ දිනයේ හඳුනා ගත් ආසාදිතයින් 1,262 නා අතරින් 11 දෙනෙකු විදෙස් ගතව මෙරටට පැමිණි පුද්ගලයින්. ඊයේ දිනයේත් වැඩිම ආසාදිතයින් පිරිසක් වාර්තා වුණේ ගම්පහ දිස්ත්‍රික්කයෙන්. එම සංඛ්‍යාව 247 ක්. කළුතර දිස්ත්‍රික්කයෙන් 224 ක් ත්‍රිකුණාමලයෙන් 105ක් කොළඹින් 98ක් සහ පොළොන්නරුවෙන් 87 දෙනෙකු වාර්තා වුණා. ඒ අනුව මෙරටින් වාර්තා වන සමස්ත කොරෝනා ආසාදිතයින් සංඛ්‍යාව 264,057 ක්. 29,506 දෙනෙකු රෝහල්වල සහ අතරමැදි ප්‍රතිකාර මධ්‍යස්ථානවල ප්‍රතිකාර ලබනවා. පූර්ණ සුවය ලැබූ සංඛ්‍යාව 231,394 ක්. නුවරඑළිය දිස්ත්‍රික්කයෙන් පසුගිය පැය 24 තුළ කොරෝනා ආසාදිතයින් 26 දෙනෙකු වාර්තා වී තිබෙනවා. පසුගිය දින කිහිපයේ වාර්තා වූ ආසාදිතයින් සංඛ්‍යාවට වඩා පසුගිය පැය 24 තුළ ආසාදිතයින් වාර්තාවීමේ අඩුවක් සිදුව ඇති බව නුවරඑළිය දිස්ත්‍රික් සෞඛ්‍ය වෛද්‍ය කාර්යාලය පවසනවා.   ", "URL": "https://www.itnnews.lk/2023/10/05/346917/", "Category": "Breaking News,දේශීය පුවත්", "Parent URL": null}