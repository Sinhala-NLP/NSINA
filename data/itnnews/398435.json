{"Source": "ITN news", "Timestamp": "පෙබරවාරි 28, 2022 09:06", "Headline": "තෙවන සහ අවසන් තරඟයේදී ශ්‍රී ලංකාවට කඩුලු 6 ක පරාජයක්", "News Content": "සත්කාරක ඉන්දීය කණ්ඩායම සමගින් තරගවැදුනු විස්සයි විස්ස ක්‍රිකට් තරගාවලියේ ඊයේ පැවති තෙවන සහ අවසන් තරගයේදී කඩුලු 6 ක පරාජයක් ලැබීමට ශ්‍රී ලංකාවට සිදුවුණා. ඒ අනුව දෙරට අතර පැවති තරග තුනකින් සමන්විත විස්සයි විස්ස තරගාවලියේ තරග තුනම ජය ගනිමින් තරගාවලිය තුනට බින්දුවක් ලෙස ජය ගැනීමට ඉන්දීය කණ්ඩායම සමත්වුණා.   පළමුවෙන් පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 20 අවසානයේ දී කඩුලු 5 ක් දැවී ලකුණු 146 ක් රැස්කළා. ඉන්දියාව එම ඉලක්කය හඹා යමින් පන්දුවාර 16 යි පන්දු 5 කදී කඩුලු 4 ක් පමණක් දැවී අදාළ ඉලක්කය පසු කළා.  ඉන්දියාව හා ශ්‍රී ලංකා අතර පැවැත්වෙන පළමු ටෙස්ට් ක්‍රිකට් තරගය මාර්තු 4 වනදා ආරම්භ වනවා.       ", "URL": "https://www.itnnews.lk/2023/10/05/398435/", "Category": "ක්‍රිකට්,ක්‍රීඩා,දේශීය පුවත්", "Parent URL": null}