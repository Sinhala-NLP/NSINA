{"Source": "ITN news", "Timestamp": "පෙබරවාරි 17, 2023 09:31", "Headline": "ඩුබායි ජූඩ්ගේ ගෝලයෙකු හෙරොයින් සමඟ අත්අඩංගුවට", "News Content": "සංවිධානාත්මක අපරාධ කල්ලි සාමාජිකයෙකු සහ මත්ද්‍රව්‍ය ජාවාරම්කරුවෙකු බව කියන ඩුබායි ජූඩ් යන අයගේ ප්‍රධාන ගෝලයෙකු හෙරොයින් කිලෝග්‍රෑම් එකහමාරක්  සමඟ අත්අඩංගුවට ගෙන තිබෙනවා. මෙම සැකකරු සමඟ අත්අඩංගුවට ගත් හෙරොයින් තොගයේ වෙළෙඳපොළ වටිනාකම රුපියල් කෝටි පහක් බවයි වැටලීම සිදුකළ විශේෂ කාර්ය බළකාය පවසන්නේ. කදාන දකුණු බටගම එක්සත් මාවත ප්‍රදේශයේදී යි මෙම සැකකරු සහ මත්ද්‍රව්‍ය අත්අඩංගුවට ගැනුණේ. ඩුබායි ජූඩ් නමැති අය සමඟ සමීප සබඳතා පවත්වමින් මෙරට මත්ද්‍රව්‍ය ජාලය මෙහෙයවා ඇත්තේ මෙම සැකකරු බව විශේෂ කාර්ය බළකාය පවසනවා. 31 හැවිරිදි ඔහු කොටහේන ප්‍රදේශයේ පදිංචිකරුවෙක්. සැකකරු සහ මත්ද්‍රව්‍ය තොගය වැඩිදුර විමර්ශන සඳහා පොලිස් මත්ද්‍රව්‍ය නාශක කාර්යාංශය වෙත භාර දී තිබෙනවා.         ", "URL": "https://www.itnnews.lk/2023/10/05/461264/", "Category": "Breaking News,දේශීය පුවත්", "Parent URL": null}