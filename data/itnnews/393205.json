{"Source": "ITN news", "Timestamp": "பிப்ரவரி 4, 2022 15:09", "Headline": "கொவிட் தொற்றாளர்களுக்கு ஒக்சிஜன் வழங்க வேண்டிய தேவை ஏற்பட்டுள்ளதாக சுகாதார பிரிவினர் அறிவிப்பு", "News Content": "கொவிட் தொற்றாளர் பலருக்கு தொடர்ந்தும் ஒக்சிஜன் வழங்க வேண்டிய தேவை ஏற்பட்டுள்ளதாக சுகாதார பிரிவினர் தெரிவித்துள்ளனர். தடுப்பூசியை பெற்றுக்கொள்ளாத நிலையில் கொவிட் தொற்றுக்குள்ளானவர்களுக்கே ஒக்சிஜன் வழங்க வேண்டிய நிலை ஏற்பட்டுள்ளது. நாட்டில் ஒமிக்ரோன் கொவிட் வைரஸ் பரவல் அதிகரித்துள்ளது. பரிசோதனைகளை அடிப்படையாக கொண்டு மேற்கொள்ளப்பட்ட மதிப்பீடுகளுக்கமைய நாட்டில் அடையாளம் காணப்படும் கொவிட் தொற்றாளர்களின் 90 வீதமானோர் ஒமிக்ரோன் தொற்றாளர்களென அடையாளம் காணப்பட்டுள்ளனர். அடுத்த வாரம் அளவில் ஒமிக்ரோன் தொற்றாளர்களின் எண்ணிக்கை 100 வீதமாக அதிகரிக்கலாமென சுகாதார பிரிவினர் எச்சரித்துள்ளனர். ", "URL": "https://www.itnnews.lk/2023/10/05/393205/", "Category": "Breaking News,தேசிய செய்திகள்", "Parent URL": null}