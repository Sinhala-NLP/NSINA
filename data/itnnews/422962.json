{"Source": "ITN news", "Timestamp": "ஜூலை 13, 2022 13:16", "Headline": "பல்வேறு பகுதிகளில் வீடுகளை உடைத்து கொள்ளை சம்பவங்களில் ஈடுபட்ட 8 பேர் கைது..", "News Content": "பல்வேறு பகுதிகளில் வீடுகளை உடைத்து கொள்ளை சம்பவங்களில் ஈடுபட்ட 8 பேர் கைதுசெய்யப்பட்டுள்ளனர். யாழ்ப்பாணம் கோப்பாய் பிரதேசத்தில் சந்தேக நபர்கள் கைதுசெய்யப்பட்டுள்ளதாக பொலிஸார் தெரிவித்துள்ளனர். சுமார் 33 இலட்சம் ரூபா பெறுமதியான தங்க ஆபரணங்கள், கையடக்கத்தொலைபேசி, சைக்கிள், நீர்ப்பம்பி உள்ளிட்ட பொருட்களும் பொலிஸாரால் கைப்பற்றப்பட்டுள்ளது. கோண்டாவில், மாணிப்பாய், கிளிநொச்சி ஆகிய பகுதிகளை சேர்ந்த 25 வயதுக்கும், 50 வயதுக்கும் இடைப்பட்ட சந்தேக நபர்களே கைதுசெய்யப்பட்டுள்ளனர். 300க்கும் அதிகமான முறைப்பாடுகள் கொள்ளை சம்பவங்கள் தொடர்பில் பல்வேறு பொலிஸ் நிலையங்களில் பதிவாகியுள்ள நிலையில், அதனோடு சந்தேக நபர்கள் தொடர்புபட்டுள்ளனரா என்ற கோணத்தில் விசாரணைகள் முன்னெடுக்கப்பட்டுள்ளதாக பொலிஸ் திணைக்களம் தெரிவித்துள்ளது. ", "URL": "https://www.itnnews.lk/2023/10/05/422962/", "Category": "Breaking News,தேசிய செய்திகள்", "Parent URL": null}