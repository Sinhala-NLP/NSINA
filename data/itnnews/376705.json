{"Source": "ITN news", "Timestamp": "நவம்பர் 17, 2021 13:33", "Headline": "பாவனைக்குதவாத 40 ஆயிரம் கிலோ கிராமுக்கும் அதிக எடை கொண்ட உருளை கிழங்கு மீட்பு..", "News Content": "மனித பாவனைக்குதவாத 40 ஆயிரம் கிலோ கிராமுக்கும் அதிக எடை கொண்ட உருளை கிழங்கு கொள்கலன் ஒன்று கைப்பற்றப்பட்டுள்ளது. தம்புள்ளை பொருளாதார மத்திய நிலையத்திற்கு அருகில் உள்ள களஞ்சியசாலை ஒன்றிலிருந்த குறித்த உருளை கிழங்கு தொகை தம்புள்ளை மாநகர சபையின் சுகாதார பிரிவினரால் மீட்கப்பட்டுள்ளது. தம்புள்ளை நகர மேயர் ஜாலிய ஓப்பாத்தவிற்கு கிடைக்கப்பெற்ற தகவலுக்கமைய, சுற்றிவளைப்பு முன்னெடுக்கப்பட்டுள்ளது. குறித்த உருளை கிழங்கு இந்தியாவிலிருந்து இறக்குமதி செய்யப்பட்டுள்ளமை தெரியவந்துள்ளது. உருளை கிழங்கை ஊழியர்களை கொண்டு பாவனைக்கு உட்படுத்தும் வகையில் தயார்ப்படுத்தி சந்தைக்கு அனுப்ப முற்பட்ட சந்தர்ப்பத்திலேயே சுற்றிவளைப்பு மேற்கொள்ளப்பட்டுள்ளது. இதற்கு முன்னரும் குறித்த களஞ்சியசாலையின் உரிமையாளர் மற்றும் கொள்கலன் வாகனத்தின் சாரதி பாகிஸ்தானில் இருந்த இறக்குமதி செய்யப்பட்ட மனித பாவனைக்குதவாத ஒரு தொகை பெரிய வெங்காயத்தை சந்தைக்கு விநியோகிக்க திட்டமிட்டிருந்தனர். குறித்த சந்தர்ப்பத்திலும் மாநகர சபை சுகாதார பிரிவினரால் அவை கைப்பற்றப்பட்டன. இவ்வாறான மோசடி நடவடிக்கைகள் தொடர்பில் எதிர்காலத்தில் சுற்றிவளைப்பு முன்னெடுக்கப்படும் தம்புள்ளை நகர மேயர் குறிப்பிட்டுள்ளார். ", "URL": "https://www.itnnews.lk/2023/10/05/376705/", "Category": "Breaking News,அண்மைய செய்திகள்,தேசிய செய்திகள்", "Parent URL": null}