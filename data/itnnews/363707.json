{"Source": "ITN news", "Timestamp": "සැප්තැම්බර් 19, 2021 18:17", "Headline": "ලංකාවට චෝදනා කරපු බැචලේට පිළිතුරුදීම ඇරැඹේ", "News Content": "එක්සත් ජාතීන්ගේ මානව හිමිකම් කොමිසමේ 48 වන සැසිවාරය පසුගිය සතියේදී ස්විස්ටර්ලන්තයේ ජිනීවා අගනුවරදී ආරම්භ වුණා. ආරම්භක දිනයේදීම මානව හිමිකම් කොමසාරිස්වරිය ලංකාව සම්බන්ධයෙන් වාචික වාර්තාවක් ඉදිරිපත් කරන්නත් කටයුතු කළා. මෙවර සැසිවාරය ශ්‍රී ලංකාවට දැඩි බලපෑමක් එල්ල නොකළද මානව හිමිකම් කොමසාරිස් මිචෙල් බැචලේගේ වාචික වාර්තාව අතිශය වැදගත් බවට මත පළ වුණා. එයට පිළිතුරු සැපයීම විදේශ කටයුතු අමාත්‍ය මහාචාර්ය ජී එල් පීරිස් මහතා පසුගියදා සිදු කළා. වාචික වාර්තාවේ අඩංගු හදිසි නීතිය, හමුදාකරණය, මානව හිමිකම් කඩකිරීම්,ත්‍රස්තවාදය වැළැක්වීමේ පනත වැනි අභූත චෝදනා සම්බන්ධයෙන් මේ වන විට ශ්‍රී ලංකා සිවිල් සංවිධාන පිළිතුරු සැපයීම සිදු කරනවා. ", "URL": "https://www.itnnews.lk/2023/10/05/363707/", "Category": "දේශීය පුවත්", "Parent URL": null}