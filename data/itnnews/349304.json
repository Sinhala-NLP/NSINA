{"Source": "ITN news", "Timestamp": "ජූලි 15, 2021 10:26", "Headline": "ඔරිගන් ප්‍රාන්තයේ ලැව්ගිනි පැතිරීම තවදුරටත් වේගවත්වෙයි", "News Content": "අමෙරිකාවේ ඔරිගන් ප්‍රාන්තයේ ලැව්ගිනි පැතිරීම තවදුරටත් වේගවත්වී තිබෙනවා. නිවාස සිය ගණනක් සහ ප්‍රාන්තයේ ප්‍රධාන ස්මාරක 50 කට වැඩි සංඛ්‍යාවක් මුලුමනින්ම විනාශ වී ගොස් තිබෙනවා. අක්කර දෙලක්ෂ දහදාහකට අධික භූමි ප්‍රදේශයක් ගින්න හේතුවෙන් විනාශ වී ඇති බව වාර්තා වනවා. ඔරිගන් ප්‍රාන්තයේ නගර රැසක පිරිස් ආරක්ෂක ස්ථාන කරා රැගෙන යාමට කටයුතු කර තිබෙනවා. පවතින සුළං සහිත අධික උණුසුම් කාලගුණික තත්ත්වය හේතුවෙන් ලැව් ගිනි පැතිර යාම වේගවත් වී ඇති බව ප්‍රාන්ත කාලගුණික අංශ දැනුම් දෙනවා.     ", "URL": "https://www.itnnews.lk/2023/10/05/349304/", "Category": "ජාත්‍යන්තර පුවත්", "Parent URL": null}