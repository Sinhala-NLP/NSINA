{"Source": "ITN news", "Timestamp": "සැප්තැම්බර් 20, 2023 11:05", "Headline": "අස්වැසුම තවත් ප්‍රතිලාභීන් පිරිසකට මුදල් බැර කෙරේ", "News Content": "අස්වැසුම තවත් අදියරක් ලෙස ගිණුම් තහවුරු කරගත් ප්‍රතිලාභීන් 113,713ක් දෙනෙකු සඳහා ජූලි මාසයට අදාළ රුපියල් මිලියන 709.5ක මුදලක් බැංකු ගත කර ඇති බව මුදල් රාජ්‍ය අමාත්‍ය ශෙහාන් සේමසිංහ මහතා පවසනවා. ට්විටර් පණිවිඩයක් නිකුත් කරමිනුයි ශෙහාන් සේමසිංහ මහතා මේ බව පවසන්නේ. ඒ අනුව ප්‍රතිලාභී පවුල් 11,62,245ක් සඳහා ජූලි මාසය වෙනුවෙන් රුපියල් මිලියන 7278ක් මේ වන විට බැරකර ඇති බව ද රාජ්‍ය අමාත්‍යවරයා පවසනවා. අභියාචනා හා විරෝධතා සම්බන්ධ සමීක්ෂණ කටයුතු අවසන් වු පසු සියලු ප්‍රතිලාභීන්ට ගෙවීම් සිදුකරන බවයි ඒ මහතා තවදුරටත් සඳහන් කරන්නේ.           ", "URL": "https://www.itnnews.lk/2023/10/05/517122/", "Category": "Breaking News,දේශීය පුවත්", "Parent URL": null}