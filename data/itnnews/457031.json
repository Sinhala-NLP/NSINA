{"Source": "ITN news", "Timestamp": "ජනවාරි 22, 2023 15:23", "Headline": "ලුණුගම්වෙහෙර ව්‍යාපාරයේ වී වගාවට වටපණු රෝගයකින් හානි", "News Content": "ලුණුගම්වෙහෙර ව්‍යාපාරයේ වී වගාවට වටපණු රෝගයක් හේතුවෙන් හානි සිදුව තිබෙනවා. මේ වනවිටත් අක්කර දහසක් පමණ විනාශ වී ඇති බවයි ගොවීන් පවසන්නේ. ලුණුගම්වෙහෙර ව්‍යාපාරයේ වම් ඉවුර ප්‍රදේශයේ වී වගාව මෙසේ විනාශ වී තිබෙනවා. මාස දෙකක් වූ ගොයම සම්පූර්ණයෙන්ම විනාශවෙමින් යන බවයි ගොවීන් පවසන්නේ. වී පර්යේෂණ ආයතනයේ නිලධාරීන් පැමිණ හානිය සම්බන්ධයෙන් සොයා බැලූ අතර නෙමටාඩෝ වටපණු රෝගය මෙසේ පැතිර යමින් ඇති බව එම නිලධාරීන් දැනුම් දී තිබෙනවා. ප්‍රමිතියෙන් තොරව ලබාදුන් කාබනික පොහොර යෙදීමෙන් මෙම හානිය සිදුවූ බවටයි ගොවීන් චෝදනා කරන්නේ.               ", "URL": "https://www.itnnews.lk/2023/10/05/457031/", "Category": "දේශීය පුවත්", "Parent URL": null}