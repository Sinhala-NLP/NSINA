{"Source": "ITN news", "Timestamp": "පෙබරවාරි 5, 2022 11:32", "Headline": "අම්බිකා සත්කුනනාදන්ගේ ප්‍රකාශය ඇමති ජීඑල් ප්‍රතික්ෂේප කරයි", "News Content": "එක්සත් ජාතීන්ගේ මානව හිමිකම් කවුන්සිලය සමඟ ශ්‍රී ලංකාව  සහයෝගයෙන් ක්‍රියාකරන බව අමාත්‍ය මහාචාර්ය ජීඑල් පීරිස් මහතා අවධාරණය කරනවා. මෙවැනි වටපිටාවක් තුළ යුරෝපා පාර්ලිමේන්තුවේ අනුකමිටුව හමුවේ ශ්‍රී ලංකාවේ මානව හිමිකම් හා කම්කරු අයිතිවාසිකම් සම්බන්ධයෙන් නීලන් තිරුචෙල්වම් සංවිධානයේ  සභාපති අම්බිකා සත්කුනනාදන් මහත්මිය කළ  ප්‍රකාශය ප්‍රතික්ෂේප කරන බවයි නිවේදනයක් නිකුත් කරමින් විදේශ අමාත්‍යවරයා කියා සිටින්නේ. සත්කුනනාදන් මහත්මිය මෙහිදී ඉදිරිපත් කළ නිර්දේශ අතර මානව හිමිකම් සම්බන්ධයෙන් රජයට බලපෑම් කිරීම සදහා යුරෝපා සංගමය ජී එස් පී ප්ලස් සහනය භාවිත කළ යුතුය යන්න නිර්දේශ ඉදිරිපත් කර තිබෙනවා. කොරෝනා තත්ත්වය හමුවේ මෙරට ජනතාවගේ ජීවනෝපාය කෙරෙහි මෙවැනි බලපෑම් සිදු කිරීම දරිද්‍රතාව තවදුරටත් ඉහළ ගොස් ආදායම්වල අසමානතාව උග්‍රවනු ඇතැයි අමාත්‍ය මහාචාර්ය ජී එල් පීරිස් මහතා පවසනවා. එමෙන්ම ඒ ඒ ජනවර්ගවලට වෙනස් අයුරින් සළකන බවට සත්කුනනාදන් මහත්මිය කළ ප්‍රකාශය පදනම් විරහිත චෝදනාවක් වනවා. එමෙන්ම එය ජනතාව අතර වයිරය ඇති කිරීම සදහා හේතුවන බවද අමාත්‍යවරයා නිකුත්කළ නිවේදනයේ වැඩිදුරටත් දැක්වෙනවා.         ", "URL": "https://www.itnnews.lk/2023/10/05/393317/", "Category": "Breaking News,දේශීය පුවත්", "Parent URL": null}