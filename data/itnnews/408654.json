{"Source": "ITN news", "Timestamp": "ஏப்ரல் 27, 2022 16:20", "Headline": "போலந்து மற்றும் பல்கேரியாவுக்கான எரிவாயு விநியோகத்தை நிறுத்தியது ரஷ்யா..", "News Content": "ரஷ்யா போலந்து மற்றும் பல்கேரியாவுக்கான எரிவாயு விநியோகத்தை நிறுத்தியுள்ளது. இதேவேளை மரியுபோல் நகரில் சிக்குண்டிருந்த மக்களை அங்கிருந்து வெளியேற்ற ரஷ்ய ஜனாதிபதி விளாடிமீர் புட்டினின் கொள்கைக்கு இணைவாக இணக்கப்பாடு ஏற்படுத்திக் கொள்ளப்பட்டுள்ளதாக ஐக்கிய நாடுகள் சபை பொதுச் செயலாளர் என்டோனியோ குட்டரஸ் தெரிவித்துள்ளார். போலந்து மற்றும் பல்கேரியா ஆகிய நாடுகளுக்கான எரிவாயு விநியோகத்தை இன்றுமுதல் நிறுத்துவதாக இந்நாடுகளுக்கு எரிவாயு விநியோக நடவடிக்கையை மேற்கொள்ளும் கேஸ்புரோம் நிறுவனம் அறிவித்துள்ளது. இந்நாடுகளுக்கு எரிவாயு விநியோகத்திற்காக கையொப்பம் இடப்பட்டிருந்த ஒப்பந்தக்காலம் நிறைவடைந்ததையடுத்து ரஷ்யா இத்தீர்மானத்தை எடுத்துள்ளது. ரஷ்ய யுக்ரைன் யுத்த மோதல் ஆரம்பமானதன் பின்னர் 50 இற்கும்அதிகமான நிறுவனங்களுக்கு ரஷ்யா தடை விதித்தது. ஐரோப்பிய சங்க நாடுகள்யுக்ரைனுக்கு ஆதரவாக செயல்படுவதாக தெரிவித்தே ரஷ்யா இத்தீர்மானத்தை எடுத்துள்ளதாக சுட்டிக்காட்டப்படுகின்றது. ரஷ்ய யுக்ரைன் மோதல் காரணமாக இந்த வருடத்திற்குள் 8.3 மில்லியனுக்கும் அதிகமானோர் அகதிகளாகலாமென ஐக்கிய நாடுகள் அகதிகள் தொடர்பிலான முகவரகம் தெரிவித்துள்ளது. ரஷ்ய யுத்த நடவடிக்கை காரணமாக 12.7 மில்லியனுக்கும் அதிகமான யுக்ரைன் மக்கள் தமது வீட்டை விட்டு தப்பியோடியுள்ளதாக அகதிகள் முகவரகம் தெரிவிக்கின்றது. இவர்களில் 5 மில்லியன் பேர் நாட்டை விட்டே தப்பிச் சென்றுள்ளதாகவும் 7.5 மில்லியன் பேர் நாட்டுக்குள்ளேயே இடம்பெயர்ந்துள்ளதாகவும் தெரிவிக்கப்படுகின்றது. யுத்தத்தின் ஆரம்பத்தில் அகதிகளின் எண்ணிக்கை 4 மில்லியன்களாக அதிகரிக்கலாமென எதிர்வுகூரப்பட்டிருந்த போதிலும் கடந்த வாரம் இந்த எண்ணிக்கையை அதனை விடவும அதிகரித்தது. இதேவேளை உலகில் அதிக அதிகளை உருவாக்கிய யுத்ததமாக சிரிய யுத்தம் காணப்படுகின்றது. இதில் 6.8 மில்லியனுக்கும் அதிகமானமக்கள் அகதிகளாக இடம்பெயர்ந்தமை குறிப்பிடத்தக்கது. ", "URL": "https://www.itnnews.lk/2023/10/05/408654/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}