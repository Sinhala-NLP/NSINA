{"Source": "ITN news", "Timestamp": "අප්‍රේල් 24, 2022 14:56", "Headline": "ප්‍රංශ ජනාධිපතිවරණයේ දෙවන වටය අද", "News Content": "ප්‍රංශ ජනාධිපතිවරණයේ දෙවන වටය අද පැවැත්වෙනවා. ප්‍රංශයේ වත්මන් ජනාධිපති එම්මානුවෙල් මැක්‍රෝන් සහ අන්තදක්ෂිණාංශික කණ්ඩායම නියෝජනය කරන මරීන් ලූ පෙන් අතර තියුණු තරඟයක් පවතින බවයි වාර්තා වන්නේ. 44 හැවිරිදි එම්මානුවෙල් මැක්‍රෝන් මේ වන විට ජනාධිපතිවරණයේ ඉදිරියෙන් සිටින බවයි විශ්ලේෂකයින් පෙන්වා දෙන්නේ. ඒ 10% ක ප්‍රමාණයකින් ඉදිරියෙන් සිටින බවයි. දෙවන වටය සඳහා ඡන්දය ප්‍රකාශ කිරීමට ඡන්ද දායකයින් මිලියන 48.7ක් සුදුසුකම් ලබා තිබෙනවා. කෙසේවෙතත් පළමු වටයේ දී අනෙකුත් ජනාධිපති අපේක්ෂකයින්ට ඡන්දය ලබා දුන් ඡන්දදායකයින් ආකර්ශනය කර ගැනීම ප්‍රධාන අපේක්ෂකයින්ට ප්‍රභල අභියෝගයක් වනු ඇති බවයි විශ්ලේෂකයින් සඳහන් කරන්නේ.     ", "URL": "https://www.itnnews.lk/2023/10/05/408146/", "Category": "Breaking News,ජාත්‍යන්තර පුවත්", "Parent URL": null}