{"Source": "ITN news", "Timestamp": "නොවැම්බර් 29, 2021 16:57", "Headline": "වගාවන් සඳහා පැල සිටුවීමේ ව්‍යාපෘති වෙනුවට ගස් සිටුවීමේ සංකල්පයක්", "News Content": "වගාවන් සදහා පැල සිටුවීමේ ව්‍යාපෘති වෙනුවට ගස් සිටුවීමේ සංකල්පයක් හදුන්වාදීම නිවිතිගල යක්දෙහිවත්ත ප්‍රදේශයේදී සිදු කෙරුණා. සබරගමුව විශ්වවිද්‍යාලයේ කෘෂිකර්ම පීඨයේ මහාචාර්ය ඒ ඩබ්ලිව් විජේරත්න මහතා වසර 10 ක් පුරා සිදු කළ පරික්ෂණවලට අනුව සොයා ගත් ක්‍රමවේදවලට අනුගතවයි මෙම කටයුතු සිදු කෙරුණේ. ඒ අනුව ශාක පනස් දහසක් පමණ මේ වන විට සකස් කර තිබෙනවා. පොළොවට සිදු කෙරෙන හානිය අවම කර ගැනීම සදහා මෙම ව්‍යාපෘතිය උපකාරී වන බවටද මෙහිදී අදහස් පළ කෙරුණා. ගසකින් ලබා ගන්නා බීජවලින් මෙවැනි විශාල ගස් සකස් කිරීම සිදු කෙරෙනවා. මෙතෙක් රුක්රෝපණ වැඩසටහන්වල ක්‍රියාත්මක කෙරුණේ කුඩා පැළ සිටුවීමයි. ඉන් බොහෝ කොටසක් විනාශයට පත්වන අතර මෙවැනි විශාල ශාක සිටුවීමෙන් සාර්ථක ප්‍රතිඵල අත්කරගත හැකියි.   ", "URL": "https://www.itnnews.lk/2023/10/05/379465/", "Category": "දේශීය පුවත්", "Parent URL": null}