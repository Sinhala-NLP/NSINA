{"Source": "ITN news", "Timestamp": "ජූනි 9, 2023 10:26", "Headline": "කොළඹ මහ නගර සභාවේ 2022 වර්ෂයේ හිඟ ආදායම රුපියල් මිලියන 6,280ක්", "News Content": "කොළඹ මහනගර සභාවේ පසුගිය වසරේ හිඟ ආදායම රුපියල් මිලියන 6280ක් බව රජයේ ගිනුම් පිළිබද කාරක සභාව හෙවත් කෝපා කමිටුවේදී හෙළි වුණා. රථ ගාල්  ගාස්තු අයකිරීමට කොන්ත්‍රාත් ලබාගත් පෞද්ගලික ආයතක 38 කින් 2021 වසර අවසන් වන විට ලැබිය යුතු හිග මුදල් රුපියල් මිලියන 265 කට අධික බවයි මෙහිදී හෙළි වුණේ. කොළඹ නගරයේ ගිනි නිවන ඒකකය සහ ගුවන් හමුදාව අතර ඇති සම්බන්ධීකරණය වැඩි කිරීම් පිළිබඳව ද මෙහිදී අවධානය යොමු වුණා. විධිමත් පරිදි දැන්වීම් ආදායම ලබා නොගැනීම පිළිබඳව කෝපා කමිටුවේදී සාකච්ඡා කෙරුණා. ඉඩම් ලේඛණ විධිමත්ව පවත්වාගෙන නොයාමේ ගැටලු මෙන්ම බස්නාහිර මහනගර සභා කාර්යාලයේ දුර්වල අධීක්ෂණ ක්‍රියාවලිය පිළිබඳව ද කෝපා කමිටුව සාකච්ඡා කළා. කමිටුව රැස් වුණේ එහි සභාපති රාජ්‍ය අමාත්‍ය ලසන්ත අලගියවන්න මහතාගේ ප්‍රදානත්වයෙන්.     ", "URL": "https://www.itnnews.lk/2023/10/05/490554/", "Category": "Breaking News,දේශීය පුවත්", "Parent URL": null}