{"Source": "ITN news", "Timestamp": "මැයි 20, 2023 13:22", "Headline": "සාමාන්‍ය පෙළ ඉහළින්ම සමත්වූ දරුවන්ට මහත්මාගාන්ධි ශිෂ්‍යත්ව", "News Content": "අපොස සාමාන්‍ය පෙළ විභාගය ඉහළින්ම සමත්වූ දරුවන්ට ඉන්දීය රජය මගින් ලබා දෙන මහත්මාගාන්ධි ශිෂ්‍යත්ව ප්‍රදානය අධ්‍යාපන අමාත්‍යාංශයේ දී සිදු කෙරුණා. අමාත්‍ය සුසිල් ප්‍රේමජයන්ත, රාජ්‍ය අමාත්‍ය  අරවින්ද කුමාර්, ශ්‍රී ලංකාවේ ඉන්දීය මහකොමසාරිස් ගෝපාල් බග්ලේ, අධ්‍යාපන අමාත්‍යාංශයේ ලේකම් එම් එන් රණසිංහ යන මහත්වරුන් ඇතුළු පිරිසක් මෙම අවස්ථාවට සහභාගී වුණා. 2006 වසරේ සිට සෑම වසරකම අපොස සාමාන්‍ය පෙළ ඉහළින්ම සමත්වන දරුවන් 150 දෙනෙකුට මහත්මා ගාන්ධි ශිෂ්‍යත්ව ප්‍රදානය කෙරෙනවා. ආර්ථික ශක්තිය අවම පවුල්වල දරුවන් පිළිබද මෙහිදී විශේෂ අවධානය යොමු කෙරෙනවා. ශිෂ්‍යත්වය දිනාගන්නා එක් දරුවෙකුට මසකට  රුපියල් දෙදහස් පන්සීය බැගින් වසර දෙකක් සදහා ශිෂ්‍යත්වය ලබා දෙනවා. උත්සවය අවසානයේ අමාත්‍යවරයා මාධ්‍යවේදීන් නැගූ ප්‍රශ්න කිහිපයකට ද පිළිතුරු ලබාදුන්නා.     ", "URL": "https://www.itnnews.lk/2023/10/05/484766/", "Category": "දේශීය පුවත්", "Parent URL": null}