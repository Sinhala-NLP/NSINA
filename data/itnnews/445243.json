{"Source": "ITN news", "Timestamp": "නොවැම්බර් 11, 2022 16:59", "Headline": "කොටුව පොලීසිය ඉදිරිපිට කලහකාරීව හැසිරුනු 8 දෙනෙකුට වරෙන්තු", "News Content": "කොටුව පොලිස් මූලස්ථානය ඉදිරිපිට පසුගියදා  සිදු කළ උද්ඝෝෂණයේදී කලහකාරි ලෙස හැසිරුනු 8 දෙනෙකුට වරෙන්තු නිකුත් කරන ලෙස කොටුව මහේස්ත්‍රාවරයා අද නියෝග කළා. පසුගිය ජුනි 09 වනදා ගාලු මුවදොර අරගල භූමියට එල්ල  වූ ප්‍රහාරය සිහිපත් කරමින් සිවිල් සංවිධාන කිහිපයක් එක්වයි මෙම උද්ඝෝෂණය සංවිධාන කර තිබුණේ. එහිදී අධිකරණ නියෝග කඩ කරමින් මෙන්ම රාජකාරියේ නිරතව සිටි පොලිස් බුද්ධි නිලධාරීන් දෙදෙනෙකුගේ මුහුණට කෙල ගසමින් නීති විරෝධී ජනරාශියක සාමාජිකයන් වූ 14 දෙනෙකුට එරෙහිව නඩුවක් ගොණු කර තිබුණා. එම නඩුව අද කැදවූ අවස්ථාවේ අධිකරණය හමුවේ පෙනී නොසිටි සැකකරුවන් 8 දෙනෙකුට එරෙහිවයි අද දිනයේදී වරෙන්තු නිකුත් කෙරුණේ. ඇප මත මුදා හැර ඇති මෙහි සැකකරුවන් වන ජගත් මනුවර්ණ, එරංග ගුණසේකර සහ රංගන ලක්මාල් දේවප්‍රිය යන අයගේ විදෙස් ගමන් තහනම ඉවත් කෙරුණා. ඒ ලබන ජනවාරි 23 වනදා සිට පෙබරවාරි 8 වනදා දක්වාපැවැත්වෙන ලෝක තරුණ සමුළුවන නියෝජනය කිරීම සදහා විදේශ ගතවීමටයි. සිද්ධිය සම්බන්ධයෙන් ලබන වසරේ පෙබරවාරි 17 වනදා අධිකරණයට කරුණු වාර්තා කරන ලෙස ද මහේස්ත්‍රාත්වරයා කොටුව පොලීසියට නියෝග කළා.   ", "URL": "https://www.itnnews.lk/2023/10/05/445243/", "Category": "දේශීය පුවත්", "Parent URL": null}