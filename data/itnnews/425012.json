{"Source": "ITN news", "Timestamp": "ජූලි 25, 2022 16:34", "Headline": "බ්‍රසීලයේ හමුදාව තමන් සමඟ සිටින බව එරට ජනපති පවසයි", "News Content": "බ්‍රසීලයේ හමුදාව තමන් සමඟ සිටින බව එරට ජනාධිපති ජෙයර් බොල්සනාරෝ පවසනවා. ලබන ඔක්තෝම්බර් මාසයේදී පැවැත්වීමට නියමිත ජනාධිපතිවරණයට අදාළ මැතිවරණ ප්‍රචාරණ රැළියකට සහභාගී වෙමිනුයි ඔහු මේ බව සදහන් කළේ. ජනාධිපතිවරයාගේ කතාව තුලදී දෙවියන්,  ගිනි අවි සහ තම පවුල සම්බන්ධයෙන් වැඩි අවධානයක් යොමුව තිබූ බව විදෙස් මාධ්‍ය සදහන් කරනවා. ජනාධිපතිවරණයේ නාම යෝජනා භාර ගැනීම ඊයේ සිදු කෙරුණු අතර මැතිවරණය ලබන ඔක්තෝම්බර් දෙවනදා සිදු කිරීමට නියමිතයි. බොල්සොනාරෝගේ ප්‍රධාන ප්‍රතිවාදියා ලෙස හිටපු ජනාධිපති ලූලා දි සිල්වා ඉදිරිපත්ව සිටිනවා. කෙසේ වුවද බ්‍රසීලය මුහුණ දී සිටින අධික උද්දමනය හේතුවෙන් බොල්සොනාරෝගේ ජනප්‍රියත්වය ඉතා පහළ මට්ටමක පවතින බවයි විශ්ලේෂකයින් පවසන්නේ.       ", "URL": "https://www.itnnews.lk/2023/10/05/425012/", "Category": "ජාත්‍යන්තර පුවත්", "Parent URL": null}