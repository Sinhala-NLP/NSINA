{"Source": "ITN news", "Timestamp": "මාර්තු 7, 2023 13:17", "Headline": "බෙරවාදන ශිල්පීන්ට රක්ෂණ ආවරණයක්", "News Content": "ශ්‍රී ලංකා වෘත්තීය නර්තන හා බෙර වාදන ශිල්පීන්ගේ සංවිධානයේ මෙහෙයවිමෙන් සාම්ප්‍රධායික කලාව ආරක්ෂා කිරීමට කැපවු 150 දෙනෙකුට ජිවිත රක්ෂණ ප්‍රධානය කිරීමට කටයුතු කෙරුණා. වසර දහස් ගණනක් මුළුල්ලේ පරපුරෙන් පරපුරට අඛණ්ඩව පැවතෙන සාම්ප්‍රධායික නර්තන හා බෙර වාදන කලාව ප්‍රවර්ධනය හා බලගැනවීම මෙන්ම ආරක්ෂා කිරීම වෙනුවෙන් බොහෝ පිරිසක් උරදී සිටිනවා. සාම්ප්‍රධායික කලාව ආරක්ෂා කිරීමට කටයුතු කළ ආචර්යවරුන් වෘත්තිය නර්තන ශිල්පින් හා ශිල්පිනියන් මෙන්ම බෙර වාදන ශිල්පින් අතැලු 150 දෙනෙකුට මෙසේ ජිවිත රක්ෂණය පිරිනැමුණේ සෞන්දර්ය කලා විශ්වවිද්‍යාලයේදීයි. ශ්‍රී ලංකා වෘත්තීය නර්තන හා බෙර වාදන ශිල්පින්ගේ සංවිධානයේ සභාපති රංග වීරකෝන් මහතාගේ මෙහෙයවීමෙන් පැවති මෙම වැඩසටහනට හිටපු කතානායක කරු ජයසූරිය,  සෞන්දර්යය කලා විශ්වවිද්‍යාලයේ හිටපු උපකුලපති මහාචාර්ය ආරියරත්න කළුආරච්චි යන මහත්වරුන් ඇතුළු පිරිසක් එක්ව සිටියා.       ", "URL": "https://www.itnnews.lk/2023/10/05/465903/", "Category": "දේශීය පුවත්", "Parent URL": null}