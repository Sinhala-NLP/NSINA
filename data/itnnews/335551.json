{"Source": "ITN news", "Timestamp": "මැයි 6, 2021 20:12", "Headline": "ඉදිරි කාලය තුළ ලංකාවේ භාවිතා වන ප්‍රධාන එන්නත ස්පුට්නික් V – දෙවන මාත්‍රාව සති තුනකින්", "News Content": "රුසියාවේ නිෂ්පාදිත ස්පුට්නික් V එන්නත මේ වසරේ ඉදිරි කාලය තුළ මෙරට කොවිඩ් මර්දන එන්නත්කරණ වැඩසටහනේ ප්‍රධාන එන්නත ලෙස භාවිතයට ගැනෙන බව ඖෂධ සැපයුම් හා නියාමන රාජ්‍ය අමාත්‍ය චන්න ජයසුමන මහතා පවසනවා. ස්පුට්නික් එන්නත පමණක් ලක්ෂ 65කට ලබා දීමේ හැකියව පවතින බවත් ස්පුට්නික් එන්නතේ පළමු මාත්‍රාව ගත් දිනයේ සිට සති තුනකින් දෙවන මාත්‍රාව ලබා දෙන බවත් රාජ්‍ය අමාත්‍යවරයා කියා සිටියා. ඇස්ට්‍රාසෙනෙකා එන්නතේ පළමු මාත්‍රාව ගත් අයට දෙවන මාත්‍රාව ලෙස ස්පුට්නික් එන්නත ලබාදීමක් සිදු නොවන බවත් චන්න ජයසුමන මහතා මෙහිදී පැවසුවා. ස්පුට්නික් එන්නත මෙරට ජනතාවට ලබාදීම අද ගොතටුව ප්‍රදේශයෙන් ආරම්භ කෙරුණු අතර එම අවස්ථාවට එක්වෙමිනුයි රාජ්‍ය අමාත්‍යවරයා මේ බව කියා සිටියේ. .   ", "URL": "https://www.itnnews.lk/2023/10/05/335551/", "Category": "දේශීය පුවත්", "Parent URL": null}