{"Source": "ITN news", "Timestamp": "අගෝස්තු 28, 2022 16:29", "Headline": "යුරෝ ප්‍රයිඩ් පෙළපාලිය පැවැත්වීමට නොහැකි බව සර්බියා ජනපති කියයි", "News Content": "යුරෝ ප්‍රයිඩ් පෙළපාලිය තම රටේ පැවැත්වීමට නොහැකි තත්වයක් උදා වී තිබෙන බව සර්බියානු ජනාධිපතිවරයා පවසනවා. සමලිංගික ජනතාව නියෝජනය කරන ලොව ප්‍රමුඛතම පෙළපාලියක් වන යුරෝ ප්‍රයිඩ් පෙළපාලිය මෙවර පැවැත්වීමට නියමිතව තිබෙන්නේ සර්බියාවේදීයි. ජාත්‍යන්තර පෙළපාලියක් වන මෙය 1992 වසරේ සිටම යුරෝපයේ විවිධ නගරවල පැවැත්වුණා. කෙසේ වෙතත් සර්බියානු ජනාධිපති ඇලෙක්සැන්ඩර් වුසීක් මහතා පවසන්නේ තම රට මුහුණ පා සිටින දේශපාලන සහ බලශක්ති අර්බුද හේතුවෙන් එම පෙළපාලිය කල් දැමිමට හෝ අවලංගු කිරීමට කටයුතු කරන බවයි. කෙසේ වෙතත් මේ සම්බන්ධයෙන් පෙළපාලියේ සංවිධායකයින් පවසන්නේ සර්බියානු රාජ්‍යයට යුරෝ ප්‍රයිඩ් පෙළපාලිය අවලංගු කිරීමට එරට ව්‍යවස්ථාවෙන්ම බලයක් නොමැති බවයි.       ", "URL": "https://www.itnnews.lk/2023/10/05/431666/", "Category": "ජාත්‍යන්තර පුවත්", "Parent URL": null}