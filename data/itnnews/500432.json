{"Source": "ITN news", "Timestamp": "ජූලි 17, 2023 11:06", "Headline": "කුඩා පරිමාණ කෘෂි ව්‍යාපාර සහභාගිත්ව වැඩසටහනෙන් තරුණ තරුණියන්ට ප්‍රතිලාභ", "News Content": "පොළොන්නරු දිස්ත්‍රික්කයේ ලංකාපුර, තමන්කඩුව, ඇලහැර, හිඟුරක්ගොඩ, මැදිරිගිරිය යන ප්‍රාදේශීය ලේකම් කොට්ඨාස ඉලක්ක කර ගනිමින් බඩඉරිඟු වගා ව්‍යාපෘතියේ නියැලී ගොවීන් 445 ක් සඳහා බහුකාර්ය අතුරු වගා යන්ත්‍ර ලබා දීම පසුගියදා සිදු වුණා. ඒ කෘෂිකර්ම අමාත්‍ය මහින්ද අමරවීර මහතාගේ සහ ක්‍රීඩා හා යෞවන කටයුතු, වාරිමාර්ග අමාත්‍ය රොෂාන් රණසිංහ මහතාගේ ප්‍රධානත්වයෙනි. මේ සඳහා ආයෝජනය කරන ලද සමස්ත වියදම රුපියල් මිලියන 30.7කි. කුඩා පරිමාණ කෘෂි ව්‍යාපාර සහභාගිත්ව වැඩසටහන සහ ඒකාබද්ධ ජාතික තරුණ සේවා සභාව සමඟ එක්ව කෘෂි තරුණ ව්‍යවසායකයින් සඳහා වාර්ෂික පොලිය සියයට 6.5 යටතේ උපරිම මිලියන 2 දක්වා ණය ලබාගත් තරුණ තරුණියන් 25 දෙනකු වෙනුවෙන් මූල්‍ය ප්‍රදානය ලබා දෙන ලදි. මේ සඳහා ලබා දෙන ලද මූල්‍ය ප්‍රදානයන් හි එකතුව රුපියල් මිලියන 5 .1 කි. කුඩා පරිමාණ කෘෂි ව්‍යාපාර සහභාගිත්ව වැඩසටහන සඳහා ශ්‍රි ලංකාවට අරමුදල් සැපයෙන්නේ අන්තර්ජාතික කෘෂිකර්ම සංවර්ධනය සඳහා වු ජාත්‍යන්තර අරමුදල ආයතනය මගිනි. ", "URL": "https://www.itnnews.lk/2023/10/05/500432/", "Category": "දේශීය පුවත්", "Parent URL": null}