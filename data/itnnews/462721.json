{"Source": "ITN news", "Timestamp": "පෙබරවාරි 23, 2023 12:57", "Headline": "සුළං විදුලිබලාගාර දෙක පිහිටුවීමට අදානි සමාගමට අනුමැතිය ලැබෙයි", "News Content": "ප්‍රමුඛ පෙලේ ඉන්දීය සමාගමක් වන අදානි සමාගම මන්නාරම සහ පුනරින් ප්‍රදේශවල සුළං විදුලිබලාගාර දෙකක් පිහිටුවීමට අනුමැතිය ලබා ගෙන තිබෙනවා. ඇමෙරිකා ඩොලර් මිලියන 442 ක ආයෝජනයක් ලෙසයි මෙම ව්‍යාපෘති ක්‍රියාත්මක කෙරෙන්නේ. රැකියා 2000 කට ආසන්න සංඛ්‍යාවක් ඒ ඔස්සේ නිර්මාණය කිරීමට නියමිතයි.මෙම සුලං විදුලි බලාගාරවලින් විදුලිය මෙගාවොට් 350 ක් උත්පාදනය කෙරෙනවා. ගිවිසුම්ගත දිනයේ සිට වසර දෙකක් තුළදී මෙගාවොට් 350 ක් ජාතික විදුලිබල පද්ධතියට එක් කිරීමට අදානි සමාගමට එක්වුණා. ආයෝජන ව්‍යාපෘති සදහා අනුමැතිය ලබාදීමේ අවස්ථාවට රාජ්‍ය අමාත්‍ය දිලුම් අමුණුගම මහතා ඇතුළු පිරිසක් එක්ව සිටියා.   ", "URL": "https://www.itnnews.lk/2023/10/05/462721/", "Category": "දේශීය පුවත්", "Parent URL": null}