{"Source": "ITN news", "Timestamp": "දෙසැම්බර් 28, 2021 10:36", "Headline": "බතික් පුහුණු පාඨමාලා දිවයින පුරා", "News Content": "දේශීය නිෂ්පාදන ජනතාව අතර ප්‍රචලිත කිරීමේ අරමුණින් ආරම්භ කෙරුණු බතික් පුහුණු පාඨමාලා දිවයින පුරා සාර්ථකව ක්‍රියාත්මක කෙරෙනවා. සෞභාග්‍ය යේ දැක්ම ප්‍රතිපත්ති ප්‍රකාශයට අනුව දේශීය නිෂ්පාදන ප්‍රවර්ධනය වෙනුවෙන් ව්‍යාපෘති රැසක් ක්‍රියාත්මක කෙරෙනවා. අත්කමින් ලොවක් දිනන්ට යන තේමාව යටතේ බතික් අත්යන්ත්‍ර දේශීය ඇගළුම් නිෂ්පාදන රාජ්‍ය අමාත්‍යංශය බතික් පුහුණු පාඨමාලා ක්‍රියාත්මක කරනවා. ඒ යටතේ බුලත්සිංහල මදුරාවල අම්පිටිගල සංචාරක ගම්මානය කේන්ද්‍ර කර ගනිමින් අම්පිටිගල මංගලාරාම විහාරස්ථානයේ ද පුහුණු පාඨමාලාවක් ක්‍රියාත්මකයි. මෙම පාඨමාලාව සදහා 20 කට වැඩි පිරිසක් සහභාගි වනවා.     ", "URL": "https://www.itnnews.lk/2023/10/05/385261/", "Category": "දේශීය පුවත්", "Parent URL": null}