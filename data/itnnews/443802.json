{"Source": "ITN news", "Timestamp": "நவம்பர் 2, 2022 14:33", "Headline": "நவம்பர் மாத இறுதியில் சீனாவிடமிருந்து டீசலை பெற்றுக்கொள்ள எதிர்பார்ப்பு", "News Content": "இலங்கை பொருளாதார நெருக்கடிகளை சந்தித்துள்ள நிலையில், சீனாவிலிருந்து டீசலை பெற்றுக்கொள்ள எதிர்ப்பார்ப்பதாக மின்சக்தி, எரிசக்தி அமைச்சர் கஞ்சன விஜேசேகர சர்வதேச ஊடகங்களுக்கு தெரிவித்துள்ளார். அபுதாபியில் இடம்பெறும் தொழிற்துறை மாநாட்டில் பங்கேற்றுள்ள அவர், அதன்போது ஊடகங்களுக்கு கருத்து வெளியிடும்போதே இவ்வாறு தெரிவித்துள்ளார். உலக சந்தையில் எரிபொருள் விலை மாறுபாட்டை எதிர்கொள்ளும் சவாலை இலங்கை சந்தித்துள்ளதாகவும் கனியஎண்ணெய் உற்பத்தி செய்யும் நாடுகளின் நிதி நிவாரணங்களை எதிர்ப்பார்ப்பதாகவும், எனினும் இதுவரை இந்தியாவுடன் இடம்பெறும் கொடுக்கல், வாங்கல்களை தவிர வேறு எந்த உதவிகளும் கிடைக்கப்பெறவில்லையெவும் அமைச்சர் கஞ்சன தெரிவித்துள்ளார். நவம்பர் மாத இறுதியில் சீனாவிடமிருந்து டீசலை பெற்றுக்கொள்ள எதிர்ப்பார்ப்பதாகவும் அவர் குறிப்பிட்டுள்ளார் ", "URL": "https://www.itnnews.lk/2023/10/05/443802/", "Category": "Breaking News,தேசிய செய்திகள்", "Parent URL": null}