{"Source": "ITN news", "Timestamp": "පෙබරවාරි 16, 2022 09:10", "Headline": "“එක් රටක් – එක් නීතියක්” බලකාය අධිකරණ, විදේශ හා මහජන ආරක්ෂක ඇමතිවරුන් හමුවෙයි", "News Content": "එක රටක් එක නීතියක් බලකාය අධිකරණ, විදේශ හා මහජන ආරක්ෂක අමාත්‍යවරුන් හමුවුණා. එක රටක් එක නීතියක් සදහා වූ ජනාධිපති කාර්ය සාධක බලකාය අධිකරණ අමාත්‍ය අලිසබ්රි,  විදේශ අමාත්‍ය  මහාචාර්ය ජී එල් පීරිස්, මහජන ආරක්ෂක ආමාත්‍ය රියර් අද්මිරාල් සරත් වීරසේකර හමුවී බලකායේ පසුගිය සහ ඉදිරි කටයුතු පිළිබද සාකච්ඡා කළා. එක රටක් එක නීතියක් සංකල්පය සාක්ෂාත් කර ගැනීමට ජනාධිපති කාර්ය සාධක බලකාය විසින් ජනාධිපතිතුමා වෙත ඉදිරිපත් කරන යෝජනා සලකා බලා ජනාධිපතිතුමාගේ අරමුණු සාක්ෂාත් කර ගැනීමට සහාය දෙන බවයි අමාත්‍යවරුන් ප්‍රකාශ කළේ. ජාතීන් හෝ ආගමික කණ්ඩායම් වශයෙන් කිසියම් ජන වර්ගයකට වෙනස් ආකාරයට සැලකීම නොකළ යුතු බවයි එම බලකාය සදහන් කළේ. සෞභාග්‍යයේ දැක්ම ප්‍රතිපත්ති ප්‍රකාශයේ සදහන් එක රටක් එක නීතියක් ප්‍රතිපත්තිය ක්‍රියාත්මක කිරීමේ වැදගත්කමද පැහැදිලි කෙරුණා.       ", "URL": "https://www.itnnews.lk/2023/10/05/395352/", "Category": "දේශීය පුවත්", "Parent URL": null}