{"Source": "ITN news", "Timestamp": "ජූලි 12, 2021 11:49", "Headline": "වෛද්‍යවරියකගේ නේවාසිකාගාරයට ඇතුළු වී ඡායාරූප ගත් වෛද්‍යවරයා රිමාන්ඩ්", "News Content": "වෛද්‍ය නේවාසිකාගාරයේ වෛද්‍යවරියකගේ කාමරයට ඇතුල්වී ඇය ඇදුම් මාරු කරන අවස්ථාවේ ඡායාරූප ගත්තේ යැයි කියන වෛද්‍යවරයෙකු ලබන 16 වනදා තෙක් රක්ෂිත බන්ධනාගාරගත කිරීමට වැලිසර අධිකරණය නියෝග කළා. රාගම පොලිසිය පසුගිය දහ වනදා මෙම වෛද්‍යවරයා අත්අඩංගුවට ගෙන තිබෙනවා. කොළඹ ජාතික රෝහලේ සේවයේ නියුතු වෛද්‍යවරයෙකු වන මොහු රාගම රෝහලේ වෛද්‍ය නේවාසිකාගාරයේ වෛද්‍යවරියකගේ කාමරයටයි ඇතුල්වී ඇත්තේ. අත්අඩංගුවට ගත් සැකකාර වෛද්‍යවරයා සමන්තුරේ ප්‍රදේශයේ පදිංචි 35 හැවිරිදි පුද්ගලයෙක්. මෙම පුද්ගලයාට එරෙහිව මීට පෙරද එවැනිම පැමිණිලි දෙකක් පොලිසිය වෙත ලැබී තිබෙනවා.     ", "URL": "https://www.itnnews.lk/2023/10/05/348604/", "Category": "Breaking News,දේශීය පුවත්", "Parent URL": null}