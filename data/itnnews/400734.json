{"Source": "ITN news", "Timestamp": "මාර්තු 11, 2022 17:35", "Headline": "ශ්‍රී ලංකාවට ඩොලර් මිලියන 500 ක ණයක් ලබා දීමට ඉන්දීය මහ බැංකුවේ අනුමැතිය", "News Content": "ශ්‍රී ලංකාව විසින් ඉන්දියානු රජයෙන් ඉල්ලා ඇති ඩොලර් මිලියන 500ක ණය මුදල සදහා අනුමැතිය ලබා දී ඇති බව ඉන්දීය මහබැංකුව නිවේදනය කරනවා. එම ණය ඉන්ධන මිලදී ගැනීම සදහා යොදා ගැනීමට නියමිතයි. ශ්‍රී ලංකාවට ඩොලර් මිලියන 500ක ණයක් ලබා දීමට ඉන්දීය රජය අනුමැතිය ලබා දී ඇති බව නිවේදනයක් නිකුත් කරමින් එරට මාධ්‍ය සදහන් කරනවා. ඉන්දියාවෙන් පෙට්‍රෝලියම් ආශ්‍රිත නිෂ්පාදන මිලදී ගැනීමට මෙම ඩොලර් මිලියන 500 ක මුදල ලබා දීම සිදුවනවා. මෙම ණය මුදල 2022 වර්ෂයේ පෙබරරවාරි 18 වනදා සිට ක්‍රියාත්මකයි. මෙම ණය පහසුකමෙන් සියයට 75 ක් ඉන්දීය අපනයන කරුවන්ගේ භාණ්ඩ ආනයනය කිරීම සදහා යොදා ගත යුතු වන අතර ඉතිරි සියයට 25 වෙනත් ඕනෑම රටකින් භාන්ඩ ආනයනය සදහා යොදා ගත හැකි වනවා. මෙම ණය ගිවිසුම අත්සන් කල දින සිට මාස 6 ක කාලයක් දක්වා ක්‍රියාත්මකයි. මීට අමතරව ශ්‍රී ලංකාවේ ඉල්ලීම මත එය වසරක කාලයක් සදහා පමණක් දීර්ඝකර  ගැනීම සිදුකර ගත හැකියි. ", "URL": "https://www.itnnews.lk/2023/10/05/400734/", "Category": "දේශීය පුවත්", "Parent URL": null}