{"Source": "ITN news", "Timestamp": "ජනවාරි 16, 2023 11:37", "Headline": "ප්‍රංශයට නීති විරෝධිව සංක්‍රමණය වීමට උත්සහ කළ ශ්‍රී ලාංකිකයන් 46 දෙනෙකු පිටුවහල් කෙරේ", "News Content": "ප්‍රංශයට නීති විරෝධි ලෙස සංක්‍රමණය වීමට උත්සහ කළ ශ්‍රී ලාංකිකයන් 46 දෙනෙකු පිටුවහල් කර තිබෙනවා. යාපනය,  කිලිනොච්චිය,  මුලතිව්,  මන්නාරම,  මඩකලපුව,  මීගමුව සහ ජාඇල ප්‍රදේශවල පුද්ගලයන් 46 දෙනෙකුයි මෙලෙස නීති විරෝධි ලෙස ප්‍රංශයට ඇතුලු වීමට උත්සහ කර ඇත්තේ. එරට ආරක්ෂක අංශ එම පුද්ගලයන් අත්අඩංගුවට ගෙන ගුවනින් මෙරටට පිටුවහල් කිරීමට පියවර ගත්තා. බහුදින ධීවර යාත්‍රාවකින් මෙම පිරිස ප්‍රංශ බලා ගමන් කර තිබුණා. අත්අඩංගුවට ගත් පිරිස සම්බන්ධයෙන් මෙරට දී විමර්ෂණයක් පැවැත්වීමට ආරක්ෂක අංශ පියවර ගෙන තිබෙනවා. මෙම පුද්ගලයන් රුපියල් ලක්ෂ 2 සිට 5 දක්වා මුදල් ජාවාරම්කරුවන්ට ලබා දී නීති විරෝධි ලෙස සංක්‍රමණයවීමට උත්සහ ගෙන ඇති බවයි හෙළි වී තිබෙන්නේ.       ", "URL": "https://www.itnnews.lk/2023/10/05/455883/", "Category": "දේශීය පුවත්", "Parent URL": null}