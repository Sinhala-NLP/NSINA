{"Source": "ITN news", "Timestamp": "ජනවාරි 16, 2022 16:52", "Headline": "පුපුරණ ද්‍රව්‍ය ළඟ තබාගෙන සිටි පුද්ගලයින් දෙදෙනෙකු අත්අඩංගුවට", "News Content": "බලපත්‍ර කොන්දේසි උල්ලංඝනය කරමින් පුපුරණ ද්‍රව්‍ය ළඟ තබාගෙන සිටි පුද්ගලයින් දෙදෙනෙකු විශේෂ කාර්ය බලකාය අත්අඩංගුවට ගත්තා. අනුරාධපුර ශාවස්ත්‍රිපුර ප්‍රදේශයේ කලුගල් කැනීමේ ස්ථානයක් වැටලූ අවස්ථාවේයි සැකකරුවන් අත්අඩංගුවට ගැණුනේ. බලපත්‍ර කොන්දේසි උල්ලංඝනය කර කලුගල් කැනීම් කරන ස්ථානයක් පවත්වාගෙන යාම , විදුම් කටයුතු සිදුකිරීම ,  නීත්‍යානුකූල බලපත්‍රයක් හෝ අවසරයක් නොමැතිව පුපුරණ ද්‍රව්‍ය අනාරක්ෂිත ළඟ තබාගැනීම යන චෝදනා යටතේයි මොවුන් අත්අඩංගුවට ගෙන තිබෙන්නේ. එම ස්ථානයේ තිබී හැමර් යන්ත්‍රයක් , විවිධ ප්‍රමාණයේ විදුම්කටු ඇතුළු උපකරණ රැසක් ද පොලිස් භාරයට ගැණුනා.         ", "URL": "https://www.itnnews.lk/2023/10/05/389089/", "Category": "දේශීය පුවත්", "Parent URL": null}