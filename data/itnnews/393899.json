{"Source": "ITN news", "Timestamp": "පෙබරවාරි 8, 2022 12:57", "Headline": "තෙල් මිල වැඩි කිරීමක් ගැන කැබිනෙට්ටුවේ සාකච්ඡා කළේ නැහැ – ඇමති ඩලස්", "News Content": "ඉන්ධන මිල  ඉහළ දැමීමක් සම්බන්ධයෙන් කැබිනට් මණ්ඩලයේදී කිසිඳු සාකච්ඡාවක් සිදු නොවූ බව අමාත්‍ය ඩලස් අලහප්පෙරුම මහතා ප්‍රකාශ කළා. කැබිනට් තීරණ දැනුම්දීමේ මාධ්‍ය හමුවේදී ඒ මහතා මේ බව කියා සිටියේ. මේ අතර වරායේ සිරවී ඇති අත්‍යවශ්‍ය භාණ්ඩ කඩිනමින් නිදහස් කරන ලෙස ජනාධිපතිතුමා ඊයේ ලබා දුන් උපදෙස් සමඟ සිමෙන්ති හිඟයටත් කඩිනමින් විසදුම් ලැබෙන බවයි අමාත්‍යවරයා ප්‍රකාශ කළේ. ගුරු විදුහල්පති සේවාවන්හි වැටුප් විෂමතා ඉවත් කිරීම සම්බන්ධයෙන් වන අමාත්‍ය මණ්ඩල තීරණයට පරිවෙනාචාර්යවරුන් ,රජයේ අනුමත පෞද්ගලික පාසල් ගුරුවරුන් සහ රජයේ අනුමත උපකෘත විශේෂ පාසල් ගුරුවරුන්ද  අදාළ කර ගැනීමට කැබිනට් අනුමැතිය හිමිව තිබෙනවා. මෙරට ඩිජිටපල් අන්‍යන්‍යතා රාමුව ක්‍රියාත්මක කිරීම සඳහා ඉන්දීය රජයෙන් ප්‍රදානයන් ලබාගැනීමට අදාල අවබෝධතා ගිවිසුමකට අත්සන් තබන බවයි අමාත්‍ය රමේෂ් පතිරණ මහතා මෙහිදී කියා සිටියේ.   ", "URL": "https://www.itnnews.lk/2023/10/05/393899/", "Category": "නවතම පුවත්", "Parent URL": null}