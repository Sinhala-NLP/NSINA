{"Source": "ITN news", "Timestamp": "ජනවාරි 21, 2022 13:43", "Headline": "තායිවානයට එෆ් 16 ප්‍රහාරක ජෙට් යානා කඩිනමින් ලබා දීමට ඇමෙරිකාව තීරණය කරයි", "News Content": "තායිවානයට එෆ් 16 ප්‍රහාරක ජෙට් යානා කඩිනමින් ලබා දීමට ඇමෙරිකා එක්සත් ජනපදය තීරණය කර තිබෙනවා. චීනය සහ තායිවානය අතර ඇතිවෙමින් තිබෙන ආතතිකාරී තත්ත්වය හමුවේයි ඇමෙරිකා එක්සත් ජනපදය මෙම තිරණය ගෙන ඇත්තේ. නවීනතම තාක්ෂණයෙන් යුතු එෆ් 16 වර්ගයේ ප්‍රහාරක ජෙට් යානා තායිවානයට ලබා දීමට සැලසුම් කර තිබෙනවා. මේ සම්බන්ධයෙන් ජෝ බයිඩ්න් පරිපාලනයට තමන් ස්තූතිය පළකරන බව තායිවාන රජය ප්‍රකාශයට පත්කර තිබෙනවා. ඇමෙරිකා එක්සත් ජනපද නීතිය අනුව තායිවානයට මෙම ප්‍රහාරක ජෙට් යානා අලෙවි කිරීම සම්පූර්ණයෙන් එකග බවයි පෙන්ටගනය නිවේදනයක් නිකුත්කරමින් සදහන් කර ඇත්තේ.         ", "URL": "https://www.itnnews.lk/2023/10/05/390379/", "Category": "ජාත්‍යන්තර පුවත්", "Parent URL": null}