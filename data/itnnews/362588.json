{"Source": "ITN news", "Timestamp": "සැප්තැම්බර් 15, 2021 10:17", "Headline": "රුසියා ජනපති ස්වයං නිරෝධායනයට", "News Content": "රුසියා ජනාධිපති ව්ලැඩිමිර් පුටින් ස්වයං නිරෝධායනයට ලක් කර තිබෙනවා. ජනාධිපතිවරයාගේ කාර්ය මණ්ඩලයේ සාමාජිකයන් කිහිප දෙනෙකු කොරෝනා වයිරස ආසාදිතයින් බව තහවුරු වීමෙන් පසුවයි මෙම පියවර ගෙන ඇතතේ. නමුත් ඔහු යහපත් සෞඛ්‍ය තත්ත්වයෙන් පසුවන බව රුසියා ජනාධිපති මන්දිරය නිවේදනය කරනවා. ජනාධිපති පුටින් ඊයේ දිනයේදී සිරියා ජනාධිපති බෂාර් අල් අසාද්වද හමු වී තිබෙනවා. එමෙන්ම රුසියා පැරාලිම්පික් කණ්ඩායමේ සාමාජිකයින්ද ජනාධිපති මන්දිරයේදී මුණ ගැසි ඇති බවයි වාර්තා වන්නේ. ජනාධිපතිවරයා ස්වයං නිරෝධායනයට ලක් කිරීම හේතුවෙන් ඉදිරි සති දෙකක කාලය සදහා යොදා ඇති සියලු රාජ්‍ය තාන්ත්‍රික කටයුතු අත්හිටුවන බවයි ඔවුන් නිවේදනය කරන්නේ.     ", "URL": "https://www.itnnews.lk/2023/10/05/362588/", "Category": "ජාත්‍යන්තර පුවත්", "Parent URL": null}