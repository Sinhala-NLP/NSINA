{"Source": "ITN news", "Timestamp": "அக்டோபர் 31, 2022 13:15", "Headline": "21வது அரசியலமைப்பு திருத்தம் இன்று முதல் அமுலுக்கு..", "News Content": "21வது அரசியலமைப்பு திருத்தம் இன்று முதல் அமுலுக்கு வரவுள்ளது. சபாநாயகர் மஹிந்த யாப்பா அபேவர்தன அண்மையில் பாராளுமன்றத்தில் விசேட பெரும்பான்மையுடன் நிறைவேற்றப்பட்ட 22 ஆவது அரசியலமைப்பு திருத்தச் சட்டமூலத்திற்கு தனது சான்றிதழை பதிவு செய்தார். 22ஆவது அரசியலமைப்புச் சட்டமூலம் கடந்த ஓகஸ்ட் மாதம் 10ஆம் திகதி அமைச்சர் கலாநிதி விஜேதாச ராஜபக்ஷவினால் பாராளுமன்றத்தில் சமர்ப்பிக்கப்பட்டது. அதற்கு எதிரான மனுக்கள் தொடர்பான உச்ச நீதிமன்றத்தின் தீர்ப்பின்படி, நீதித்துறை விவகாரங்களுக்கான அமைச்சர்கள் ஆலோசனைக் குழுவால் திருத்தங்கள் செய்யப்பட்டு ஒப்புதல் அளிக்கப்பட்டது. அதன்படி, இந்த வரைவு இரண்டாம் வாசிப்பு மீதான விவாதம் கடந்த 20 மற்றும் 21ம் தேதிகளில் நடைபெற்றது. விசேட பெரும்பான்மையுடன் நிறைவேற்றப்பட்ட 22ஆவது அரசியலமைப்பு திருத்தச் சட்டமூலம் 21ஆவது அரசியலமைப்புத் திருத்தமாக இன்று முதல் அமுலுக்கு வரவுள்ளது. ", "URL": "https://www.itnnews.lk/2023/10/05/443424/", "Category": "Breaking News,தேசிய செய்திகள்,முதன்மை செய்தி", "Parent URL": null}