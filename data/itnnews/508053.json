{"Source": "ITN news", "Timestamp": "අගෝස්තු 14, 2023 12:00", "Headline": "පුපුරණ ද්‍රව්‍ය රැසක් කාම්බෝජයේ පාසැලකින් හමුවෙයි – පාසැල වසයි", "News Content": "ඊසානදිග කාම්බෝජයේ උසස් පාසලකින් යුද සමයට අයත් පුපුරණ ද්‍රව්‍ය දහස් ගණනක් වළ දමා තිබියදී සොයා ගෙන ඇති බව විදෙස් මාධ්‍ය පවසනවා පසුව මෙම උසස් පාසල තාවකාලිකව වසා දැමීමට බලධාරීන් පියවර ගෙන ඇති බවයි සඳහන් වන්නේ කාම්බෝජයේ කුරිරු සිවිල් යුද්ධය අවසන් වී වසර 48කට පසුව මෙම පුපුරණ ද්‍රව්‍ය සොයාගෙන තිබෙනවා. එම කාලයේ Kratie පළාතේ Queen Kosomak උසස් පාසල හමුදා ස්ථානයක් ලෙස භාවිතා කර ඇති බවද විදෙස් මාධ්‍ය වාර්තා කරනවා මලකඩ සහිත පුපුරණ ද්‍රව්‍ය ටොන් ගණනක් සොයාගෙන ඇති අතර, අත්බෝම්බ සහ ටැංකි නාශක විදින යන්ත්‍ර ඒ අතර වනවා. සමස්තයක් වශයෙන්, දින තුනක් තුළ යුධෝපකරණ කැබලි 2,000 කට වැඩි ප්‍රමාණයක් සොයා ගෙන ඇති බවයි කාම්බෝජ බිම් බෝම්බ ක්‍රියාකාරී මධ්‍යස්ථානයේ අධ්‍යක්ෂ ජනරාල් Heng Ratana AFP ප්‍රවෘත්ති සේවයට පවසා ඇත්තේ ", "URL": "https://www.itnnews.lk/2023/10/05/508053/", "Category": "ජාත්‍යන්තර පුවත්", "Parent URL": null}