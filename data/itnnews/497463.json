{"Source": "ITN news", "Timestamp": "ජූලි 5, 2023 11:52", "Headline": "උඩවලව ජලාශයේ ජලය නිකුත් කළ හැක්කේ තව දින 14කට පමණයි – ජලාශය භාර ඉංජිනේරුවරයා", "News Content": "උඩවලව ජලාශයේ ජලය නිකුත් කළ හැක්කේ තව දින 14කට පමණක් බව ජලාශය භාර ඉංජිනේරුවරයා පවසනවා. කෘෂිකර්මාන්තය සහ පානීය ජලය ලබාගැනීමේ ප්‍රධාන මූලාශ්‍රයක් වන උඩවලව ජලාශයේ මෙලෙස ජල ධාරිතාව ශීඝ්‍ර යෙන් පහත බැසීම හේතුවෙන් පවුල් 86,000කට පානීය ජල අර්බුදයකට මුහුණදීමට සිදුවිය හැකි බවටයි  ඉංජිනේරුවරුන් පවසන්නේ. හෙක්ටාර 25,000ක බිම් අස්වැද්දීමේ අවදානමක් ද මතුව තිබෙනවා. උඩවලව ජලාශයේ වම් සහ දකුණු ඇල මගින් ජලය ලබාදෙන මුරවැසිහේන , අගුනුකොලපැලැස්ස , කිරිඉබ්බන් වැව , මයුරපුර යන ප්‍රදේශවල ජනතාව ජලය හිගවීම හේතුවෙන් පීඩාවට පත්ව සිටිනවා.   ", "URL": "https://www.itnnews.lk/2023/10/05/497463/", "Category": "Breaking News,දේශීය පුවත්", "Parent URL": null}