{"Source": "ITN news", "Timestamp": "ජූනි 20, 2021 12:55", "Headline": "කාබනික වගාවට ජනතාව යොමු කරන වැඩපිළිවෙළ රටපුරා ක්‍රියාත්මකයි", "News Content": "පොලොන්නරුව කදුරුවෙල පිහිටි රජයේ පශු සම්පත් ගොවිපොළ තුළ කාබනික පොහොර නිෂ්පාදනය කිරීමට අවශ්‍ය කටයුතු මේ වනවිට සම්පාදනය කෙරෙමින් පවතිනවා. එම වැඩපිළිවෙළ සම්බන්ධයෙන් රාජ්‍ය අමාත්‍ය ඩී බී හේරත් මහතා කරුණු සොයා බැලුවා. සිවිල් ආරක්ෂක බලකායේ සහාය මත මෙම වැඩපිළිවෙළ ආරම්භ කිරීමටයි සැලසුම් කර තිබෙන්නේ. අම්පාර ප්‍ර දේශයේ ගොවීන්ද කාබනික පොහොර නිෂ්පාදනයට යොමු වී සිටිනවා. ඔවුන්ට රාජ්‍ය අනුග්‍රහයද ලබාදෙන අතර මෙම වැඩපිලිවෙළට එක් වීමට මේ වනවිටත් ගොවීන් සහ පොහොර නිෂ්පාදකයින්  575 දෙනෙකු ලියාපදිංචි වී ඇති බවයි දිස්ත්‍රික් ලේකම් ඩී එල් එම් බණ්ඩාරනායක මහතා සදහන් කළේ. එම පොහොර නිෂ්පාදනය කරන ස්ථාන දිස්ත්‍රික් ලේකම්වරයාගේ නිරීක්ෂණයට ලක්වුණා. මේ අතර කාබනික පොහොර භාවිත කරමින් බණ්ඩාරවෙල මල්වත්ත සාමචේතියගම ප්‍රදේශයේ යුවලක් සාර්ථක මිදි වගාවක් පවත්වාගෙන යනවා. වසර හතරක පමණ කාලයක සිට තමන් මෙම වගාවට කාබනික පොහොර පමණක්ම යොදා ගත් බවයි ඔවුන් පවසන්නේ.     ", "URL": "https://www.itnnews.lk/2023/10/05/343882/", "Category": "දේශීය පුවත්", "Parent URL": null}