{"Source": "ITN news", "Timestamp": "නොවැම්බර් 25, 2022 11:43", "Headline": "දරුවන්ට පෝෂ්‍යදායී ආහාර වේලක් සකස් කර ලබා දීම පිළිබඳ පුහුණු වැඩසටහනක්", "News Content": "දරුවන්ට පෝෂ්‍යදායී ආහාර වේලක් සකස් කර ලබා දීම පිළිබද පුහුණු වැඩසටහනක් කඹුරුපිටියේ දී පැවැත්වුණා. ආහාර මිළ ඉහළ යාම, පෝෂ්‍යදායී ආහාර වේලාක් නොලැබිම හා දරුවන්ගේ මන්දපෝෂණය පිළිබද පවත්නා විවිධ අදහස් පිළිබද සැළකිලිමත්වීමෙන් මෙම වැඩසටහන ක්‍රියාත්මක කෙරුණා. ප්‍රායෝගිකවම ආහාර සකස් කර එම ස්ථානයේදීම ලබා දිම විශේෂත්වයක්. මාතර මහ රෝහලේ විශේෂඥ වෛද්‍යවරුන් පිරිසකගේ සහභාගීත්වයෙන් දරුවන්ට ඉහළ පෝෂණ මට්ටමක් සහිත ආහාර වේලක් ලබා දෙන්නේ කෙසේ ද යන්න පිළිබදව මෙම වැඩසටහනේ දි දැනුවත් කෙරුණා. කඹුරුපිටිය සෞඛ්‍ය වෛද්‍ය නිලධාරී කාර්යාලයේ සංවිධායකත්වයෙනුයි ව්‍යාපෘතිය ක්‍රියාත්මක කර ඇත්තේ. මේ අතර මේ දිනවල පවත්නා ඉන්ෆ්ලුවෙන්සා රෝග පැතිරීමේ අවදානම අඩු කර ගැනීම සදහා දරුවන්ගේ පෝෂණය පිළිබද විශේෂ අවධානය යොමු කරන ලෙසට ආයුර්වේද වෛද්‍යවරුන්ගේ සංගමයේ ප්‍රජා සෞඛ්‍ය ලේකම් වෛද්‍ය සේනක ගමගේ මහතා ඉල්ලා සිටිනවා.       ", "URL": "https://www.itnnews.lk/2023/10/05/447499/", "Category": "දේශීය පුවත්", "Parent URL": null}