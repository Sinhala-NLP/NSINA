{"Source": "ITN news", "Timestamp": "ජූලි 27, 2022 10:02", "Headline": "නව සභානායක සුසිල් – ආණ්ඩු පක්ෂයේ ප්‍රධාන සංවිධායක ප්‍රසන්න", "News Content": "පාර්ලිමේන්තුවේ නව සභානායකවරයා වශයෙන් අධ්‍යාපන අමාත්‍ය සුසිල් ප්‍රේම්ජයන්ත මහතා පත්කර තිබෙනවා. මීට පෙර සභානායක ධුරයේ කටයුතු කළ දිනේෂ් ගුණවර්ධන මහතායි. ඒ මහතා මේ වනවිට අග්‍රාමාත්‍ය තනතුරට පත්ව සිටින බැවින් පුරප්පාඩු සභානායක ධුරයටයි ප්‍රේම්ජයන්ත මහතා පත්කර තිබෙන්නේ. මෑතකදී ආණ්ඩු පක්ෂයෙන් ඉවත්ව ස්වාධින මන්ත්‍රීවරයකු ලෙස කටයුතු කළ සුසිල් ප්‍රේමජයන්ත මහතා පසුගිය 20 වැනිදා පාර්ලිමේන්තුවේ පැවති ජනාධිපති පත්කර ගැනීමේ ඡන්දයේ දී වත්මන් ජනපති රනිල් වික්‍රමසිංහ ට සහය පළකරන බව ඡනදයට පෙර ප්‍රසිද්ධියේ ප්‍රකාශකර තිබුුුණා. මේ අතර ආණ්ඩු පක්ෂයේ ප්‍රධාන සංවිධායක ලෙස අමාත්‍ය ප්‍රසන්න රණතුංග මහතා යළි පත්කර තිබෙන බවද වාර්තා වනවා. ", "URL": "https://www.itnnews.lk/2023/10/05/425329/", "Category": "Breaking News,දේශීය පුවත්", "Parent URL": null}