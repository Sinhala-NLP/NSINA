{"Source": "ITN news", "Timestamp": "அக்டோபர் 6, 2021 12:56", "Headline": "சுற்றாடல் பாதுகாப்பு தொடர்பில் இலங்கை கூடுதல் அவதானம் : அமைச்சர் மஹிந்த அமரவீர", "News Content": "சுற்றாடல் பாதுகாப்பு தொடர்பில் இலங்கை கூடுதல் அவதானம் செலுத்தியுள்ளதாக அமைச்சர் மஹிந்த அமரவீர தெரிவித்துள்ளார். விசேடமாக வளி மாசடைவை கட்டுப்படுத்துவதற்காக சர்வதேச சமூகம் முன்னெடுக்கும் நடவடிக்கைகளில் இலங்கையும் இணைந்துள்ளதாக வெளிநாட்டு மாநாடொன்றில் உரையாற்றும்போது அமைச்சர் மஹிந்த அமரவீர தெரிவித்துள்ளார். கொரியா, ஆசிய பசுபிக் புதிய பசுமை கொடுக்கல், வாங்கல் ஒத்துழைப்பு கலந்துரையாடலில் பிரதான உரையாற்றும்போதே அமைச்சர் இவ்வாறு தெரிவித்துள்ளார். கொரியாவின் ஷு வோன் நகரில் குறித்த அமர்வு இடம்பெற்றுள்ளது. 2050ம் ஆண்டளவில் காபன் வெளியேற்றத்தை கட்டுப்படுத்துவதற்கு இலங்கை அரசாங்கம் உறுதிபூண்டுள்ளதாகவும் அமைச்சர் தெரிவித்துள்ளார். இலக்கை எட்டுவதற்காக சர்வதேச சமூகத்தின் ஒத்துழைப்பு அவசியமெனவும் அமைச்சர் சுட்டிக்காட்டியுள்ளார். ", "URL": "https://www.itnnews.lk/2023/10/05/367270/", "Category": "Breaking News,தேசிய செய்திகள்", "Parent URL": null}