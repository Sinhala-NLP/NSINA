{"Source": "ITN news", "Timestamp": "அக்டோபர் 25, 2021 12:38", "Headline": "இருவேறு பகுதிகளிலிருந்து இரத்த காயங்களுடன் இரு ஆண்களின் சடலங்கள் மீட்பு", "News Content": "பதுளை மாவட்டத்தின் பண்டாரவளை பகுதியில் இருவேறு பகுதிகளிலிருந்து இரத்த காயங்களுடன் இரு ஆண்களின் சடலங்கள் மீட்கப்பட்டுள்ளன. பண்டாரவளை நாயபெத்த தோட்டத்தின் கோணமுட்டாவ வீதியின் தேயிலை தோட்ட வடிகானிலிருந்து ஆணொருவரின் சடலம் மீட்கப்பட்டுள்ளது. அத்துடன் பண்டாரவளை மீரியகஹ சந்தியிலுள்ள வடிகானுக்கு அருகிலிருந்து மற்றுமொரு ஆணின் சடலம் மீட்கப்பட்டது. சடலங்கள் இதுவரை அடையாளம் காணப்படவில்லை. சம்பவம் தொடர்பில் மேலதிக விசாரணைகளை பண்டாரவளை பொலிஸார் முன்னெடுத்துள்ளதாக பொலிஸ் ஊடகப்பேச்சாளர், சிரேஷ்ட பொலிஸ் அத்தியட்சகர், சட்டத்தரணி நிஹால் தல்துவ தெரிவித்துள்ளார். ", "URL": "https://www.itnnews.lk/2023/10/05/371616/", "Category": "Breaking News,தேசிய செய்திகள்", "Parent URL": null}