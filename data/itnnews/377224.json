{"Source": "ITN news", "Timestamp": "නොවැම්බර් 19, 2021 16:10", "Headline": "අයහපත් කාලගුණයෙන් තමිල්නාඩුවේ පුද්ගල මරණ 9ක්", "News Content": "ඉන්දියාවේ තමිල්නාඩු ප්‍රාන්තයට බලපා ඇති අයහපත් කාලගුණ තත්ත්වය හේතුවෙන් පුද්ගල මරණ 9 ක් වාර්තා වනවා. බෙංගාල බොක්ක ප්‍රදේශයේ හටගත් අවපීඩනය මෙම අයහපත් කාලගුණික තත්ත්වයට හේතු වී තිබෙනවා. අඛණ්ඩ වර්ෂාව හේතුවෙන් ඇතිවූ ගංවතුර තත්ත්වයත් සමග දහස් ගණනක පිරිස් අවතැන්වී ඇති බව ද වාර්තා වනවා. නිවාස ඇතුලු ගොඩනැගිලි රැසකට ද හානි සිදුව ඇති බවයි පැවසෙන්නේ. අයහපත් කාලගුණික තත්ත්වයට ගොදුරු වීමෙන් මිය ගිය සෑම පුද්ගලයෙක් වෙනුවෙන්ම රුපියල් ලක්ෂ 5 බැගින් වන්දි පිරිනැමෙන බව ප්‍රාන්ත බලධාරීන් පවසනවා.     ", "URL": "https://www.itnnews.lk/2023/10/05/377224/", "Category": "ජාත්‍යන්තර පුවත්", "Parent URL": null}