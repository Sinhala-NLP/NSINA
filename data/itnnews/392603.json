{"Source": "ITN news", "Timestamp": "පෙබරවාරි 1, 2022 15:08", "Headline": "ජගත් ආරක්ෂක කවුන්සිලයේදී රුසියා ඇමරිකා නියෝජිතයන් අතර උණුසුම් වචන හුවමාරුවක්", "News Content": "ජගත් සංවිධානයේ ආරක්ෂක කවුන්සිලයේදී රුසියා ඇමරිකා නියෝජිතයන් අතර උණුසුම් වචන හුවමාරුවක් සිදුව ඇති බව වාර්තා වනවා. යුක්රේන රුසියා මතභේදාත්මක ගැටුම් සම්බන්ධයෙන් ජගත් ආරක්ෂක කවුන්සිලයේදී කරුණු සාකච්ඡා කරන අතරතුරදීයී මෙම වචන හුවමාරුව සිදුව ඇත්තේ. යුක්රේන – රුසියා දේශසීමාව අසල රුසියා හමුදා සෙබලුන් ලක්ෂයක් පමණ රදවා ඇති බවට ඇමෙරිකාව මෙහිදී චෝදනා කර තිබෙනවා. ඊට පිලිතුරු වශයෙන් රුසියා නියෝජිතයා සදහන් කර ඇත්තේ තම රටේ අභ්‍යන්තර කටයුතු සදහා ඇමෙරිකාව සිදු කරන අනවශ්‍ය මැදිහත්වීම් අනුමත කළ නොහැකි බවයි. රුසියාව යුක්රේනය ආක්‍රමණය කලහොත් රුසියාවට එරෙහිව සම්බාධක පැනවීමට ඇමෙරිකාව ප්‍රමුඛ රටවල් රැසක් සූදානමින් සිටිනවා.       ", "URL": "https://www.itnnews.lk/2023/10/05/392603/", "Category": "ජාත්‍යන්තර පුවත්", "Parent URL": null}