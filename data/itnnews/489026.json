{"Source": "ITN news", "Timestamp": "ජූනි 4, 2023 15:33", "Headline": "තුර්කියේ නව කැබිනට් මණ්ඩලය පත් කරයි", "News Content": "තුර්කියේ නව කැබිනට් මණ්ඩලය පත්කර තිබෙනවා. ඊයේ දිනයේ තුර්කි ජනාධිපතිවරයා ලෙස තයිප් එර්දෝගත් දිවුරුම් දුන්නා. ඔහුගේ තුන්වන ජනාධිපති ධුර කාලය මෙය වනවා. උද්ධමනය ඉහළයාම , භූ කම්පනයෙන් විපතට පත්වීම ඇතුළු පීඩාවන් රැසකින් තුර්කිය අපහසුතාවට පත්ව සිටිය ද හිටපු ජනාධිපතිවරයා ජයග්‍රහණය කරවීමට එරට ජනතාව කටයුතු කළා. එර්දෝගන්ගේ නව කැබිනට් මණ්ඩලයේ විද්වතුන් රැසක් සිටින බවයි විදෙස් වාර්තා සඳහන් කරන්නේ.         ", "URL": "https://www.itnnews.lk/2023/10/05/489026/", "Category": "ජාත්‍යන්තර පුවත්", "Parent URL": null}