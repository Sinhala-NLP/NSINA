{"Source": "ITN news", "Timestamp": "பிப்ரவரி 11, 2022 11:31", "Headline": "போதைப்பொருள் வர்த்தகர் ‘டிலான் சமீர’ STF துப்பாக்கிச்சூட்டில் உயிரிழப்பு..", "News Content": "டுபாயில் தங்கியுள்ள பிரதான போதைப்பொருள் வர்த்தகர் ஒருவரான பாணந்துர சரிந்துவின் பிரதான சகாவான டிலான் சமீர அல்லது, அப்பா என்பவர் விசேட அதிரடிப்படையுடன் ஏற்பட்ட மோதலின் போது உயிரிழந்தார். மற்றுமொரு போதைப்பொருள் வர்த்தகர் ஒருவர் கைதுசெய்யப்பட்டதாக விசேட அதிரடிப்படை தெரிவிக்கிறது. மோதர எகடஉயன பகுதியில் போதைப்பொருள் வர்த்தகம் இடம்பெறுவதாக கிடைத்த தகவல்களுக்கு அமைய விசேட அதிரடிப்படை அப்பகுதியில் சுற்றிவளைப்பை மேற்கொண்டது. இதன்போது அப்பாவின் வீடு சோதனை இடப்பட்டபோது வீட்டிலிருந்த நபர் ஒருவர் விசேட அதிரடிப்படை மீது துப்பாக்கி பிரயோகம் நடத்தியுள்ளார். இதன்போது விசேட அதிரடிப் படை உத்தியோகத்தர் காயமடைந்து வைத்தியசாலையில் அனுமதிக்கப்பட்டார். விசேட அதிரடிப்படையும் பதில் தாக்குதல் நடத்தியபோது அப்பா காயமடைந்ததுடன் அவர் பாணந்துறை ஆதார வைத்தியசாலையில் அனுமதிக்கப்பட்டதன் பின்னர் உயிரிழந்தததாக விசேட அதிரடிப்படை தெரிவிக்கின்றது. வீடு சுற்றிவளைக்கப்பட்ட போது மேலும் 6 சந்தேக நபர்கள் சந்தேகத்தின் பேரில் கைதுசெய்யப்பட்டனர். இவர்கள் அனைவரும் எகடஉயன பொலிஸ் நிலையத்தில் ஒப்படைக்கப்பட்டனர். உயிரிழந்த டிலான் சமீர பீரிஸ் அல்லது அப்பா என்பவர் டுபாயிலுள்ள பிரதான போதைப்பொருள் வர்த்தகரின் நெருங்கி சஹா என தெரியவந்துள்ளது. உயிரிழந்த அப்பா இதற்கு ஒரு சில மாதங்களுக்கு முன்னர் பெண்ணொருவரை கடும் காயங்களுக்கு உட்டுத்திய சம்பவம் தொடர்பில் பொலிசாரால் கைதுசெய்யப்பட்டிருந்தார். டுபாயிலுள்ள சலிந்துவின் ஆலோசனையின் பெயரில் அம்பியுலன்ஸ் வண்டி மீது துப்பாக்கிச் சூடு நடத்தியமை , பாணந்துறை நகரில் முச்சக்கர வண்டியொன்றை துரத்திச் சென்றமை, ரி 56 ரக துப்பாக்கியினால் நபர் ஒருவரை சுட்டுக் கொலை செய்தமை ஹொரணை பகுதியில் நபர் ஒருவின் கையை வெட்டியமை போன்ற பல்வேறு குற்றச்சாட்டுக்களுடன் டிலான் சமீர அல்லது அப்பா என்பவர் தேடப்பட்டு வந்த பிரதான நபர் என பொலிசார் தெரிவிக்கின்றனர். ", "URL": "https://www.itnnews.lk/2023/10/05/394410/", "Category": "Breaking News,அண்மைய செய்திகள்,தேசிய செய்திகள்,முதன்மை செய்தி", "Parent URL": null}