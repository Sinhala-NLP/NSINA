{"Source": "ITN news", "Timestamp": "ඔක්තෝබර් 7, 2022 12:35", "Headline": "ජාතික සභාවේ පළමු රැස්වීමේදී තීරණය කෙරුණු අනු කමිටු දෙක සඳහා සාමාජිකයින් පත් කෙරේ", "News Content": "ජාතික සභාවේ පළමු රැස්වීමේදී තීරණය කෙරුණු අනු කමිටු  දෙක සඳහා සාමාජික මන්ත්‍රීවරුන් පත් කර තිබෙනවා. එම අනු කමිටු ද හෙට රැස්වීමට නියමිතයි. අග්‍රමාත්‍යවරයාගේ යෝජනාවකට අනුව ස්ථාපිත කෙරුණු ජාතික සභාව පාර්ලිමේන්තු සංකීර්ණයේදී ඊයේ දෙවන වරටත් රැස් වුණා. ඒ කතානායක මහින්දයාපා අබේවර්ධන මහතාගේ ප්‍රධානත්වයෙන්. අනු කමිටු දෙකක් පත් කළ යුතු බවට  පළමු රැස්වීමේදී තීරණය කෙරුණා. ඒ අනුව ඊයේ දෙවන රැස්වීමේ අදාළ අනුකමිටු දෙක පත් කරනු ලැබුවා. කෙටි මධ්‍යම හා දීර්ඝකාලීන ජාතික ප්‍රතිපත්ති සම්පාදනය කිරීමේදී ප්‍රමුඛතා හදුනාගැනීම සඳහා වන අනුකමිටුවට සාමාජියන් 13 දෙනෙකු ඇතුළත්. පවිත්‍රා වන්නිආරච්ච , සාගර කාරියවසම්  ,වජිර අබේවර්ධන ,අසංක නවරත්න , මනෝ ගනේෂන් ,රෝහිත අබේගුණවර්ධණ, අලි සබ්රි, පලනි දිගම්බරම් , රවුෆ් හකීම් , නසීර් අහමඩ් ,නාමල් රාජපක්ෂ, ජොන්ස්ටන් ප්‍රනාන්දු සහ ඒ.එල්.එම්. ආතවුල්ලා යන මැති ඇමතිවරුන් එම 13 දෙනායි. ආර්ථිකය ස්ථායිකරණයට අදාළ කෙටි සහ මධ්‍යකාලීන වැඩසටහන් හඳුනාගැනීම සඳහා වන අනුකමිටුව ද පත් කෙරුණා. එහි සාමාජිකයන් වන්නේ සිවනේසතුරෙයි චන්ද්‍රකාන්තන් , වජිර අබේවර්ධන , අසංක නවරත්න , රිෂාඩ් බදියුදීන් ,පලනි දිගම්බරන් , පාඨලී චම්පික රණවක, සිසිර ජයකොඩි , එම්.රාමේෂ්වරන්, මනෝ ගනේෂන්,ටිරාන් අලස්, නසීර් අහමඩ් සහ ඒ.එල්.එම් අතාවුල්ලා යන මැති ඇමතිවරුන්.     ", "URL": "https://www.itnnews.lk/2023/10/05/439267/", "Category": "දේශීය පුවත්", "Parent URL": null}