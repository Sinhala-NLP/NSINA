{"Source": "ITN news", "Timestamp": "ජූනි 6, 2021 11:57", "Headline": "ඊශ්‍රායල උද්ඝෝෂණයේදී අත්අඩංගුවට ගත් අල්ජසීයා මාධ්‍යවේදීන් නිදහස් කෙරේ", "News Content": "ඊශ්‍රායලයේ පැවති උද්ඝෝෂණයක් අතරතුරදී පොලීසිය අත්අඩංගුවට ගත් අල්ජසීරා රූපවාහිනී නාලිකාවට අයත් මාධ්‍යවේදීන් පැය කිහිපයකට පසු නිදහස් කර තිබෙනවා. එම මාධ්‍යවේදීන්ට ඊශ්‍රායල පොලිස් නිලධාරීන් පහර දී ඇති බව ද වාර්තා වනවා. නැගෙනහිර ජෙරුසලමේ පැවති උද්ඝෝෂණයක් ආවරණය කිරීමට පැමිණි මාධ්‍යවේදීනුයි මෙලෙස අත්අඩංගුවට ගෙන ඇත්තේ. මාධ්‍යවේදීන්ට පහර දුන් පොලිස් නිලධාරීන් හඳුනාගෙන ඇති බව ඊශ්‍රායල පොලීසිය සඳහන් කරනවා. කෙසේ වුව ද මේ වන තෙක් ඔවුන්ට විරුද්ධව කිසිඳු ක්‍රියාමාර්ගයක් ගෙන නැහැ. ", "URL": "https://www.itnnews.lk/2023/10/05/340938/", "Category": "Breaking News,ජාත්‍යන්තර පුවත්", "Parent URL": null}