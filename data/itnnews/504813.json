{"Source": "ITN news", "Timestamp": "අගෝස්තු 2, 2023 14:42", "Headline": "වකුගඩු සැත්කමෙන් පසු දරුවකු මිය යාම ගැන පරීක්ෂණ සිදු කරන්නැයි කොළඹ මහේස්ත්‍රාත් අධිකරණය පොලීසියට නියෝග කරයි", "News Content": "ළමා රෝහලේදී වකුගඩු සැත්කමකින් පසු දරුවකු මිය ගිය බවට එල්ල වන චෝදනා සහ ප්‍රශ්න සහගත අක්ෂි කාච මිලදී ගැනීමක් සම්බන්ධයෙන් පුළුල් පරික්ෂණ සිදු කරන ලෙස වෘත්තීය හා සිවිල් සංවිධාන පොලිස්පතිවරයාට හා අල්ලස් කොමිසමට පැමිණිලි ඉදිරිපත් කළා. මේ අතර වකුගඩු සැත්කමෙන් පසු දරුවකු මිය යාමේ සිද්ධිය සම්බන්ධයෙන් පුළුල් පරීක්ෂණ සිදු කරන ලෙස කොළඹ මහේස්ත්‍රාත් අධිකරණය පොලීසියට නියම කළා.   ඒ මෙම සිද්ධියට අදාළව බොරැල්ල පොලීසිය කොළඹ අතිරේක මහේස්ත්‍රාත් රජීන්ද්‍රා ජයසූරිය මහත්මිය ඉදිරියේ කරුණු  වාර්තා කළ අවස්ථාවේයි.               ", "URL": "https://www.itnnews.lk/2023/10/05/504813/", "Category": "දේශීය පුවත්", "Parent URL": null}