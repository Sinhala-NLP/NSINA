{"Source": "ITN news", "Timestamp": "செப்டம்பர் 30, 2022 12:31", "Headline": "இந்திய – இலங்கை நட்புறவு எல்லையற்றதென இந்திய உயர்ஸ்தானிகர் தெரிவிப்பு..", "News Content": "இந்தியாவின் தொழில்நுட்ப மற்றும் பொருளாதார ஒத்துழைப்பு , இலங்கை – இந்திய உறவை மேலும் பலப்படுத்துமென இலங்கைக்கான இந்திய உயர்ஸ்தானிகர் கோபால் பாக்லே தெரிவித்துள்ளார். இந்திய தொழில்நுட்ப மற்றும் பொருளாதார இணக்கப்பாட்டு வேலைத்திட்டத்திற்கான நிகழ்வில் கலந்துகொண்டு உரையாற்றும்போதே அவர் இவ்வாறு குறிப்பிட்டுள்ளார். இந்தியாவுக்கும், இலங்கைக்கும் இடையிலான ஒத்துழைப்பு எல்லையை எவராலும் வரையறுக்க முடியாதென அவர் குறிப்பிட்டுள்ளார். இரு நாடுகளுக்குமிடையில் உயர்கல்வித்துறையில் நெருங்கிய இணக்கப்பாடு காணப்படுகிறது. எதிர்காலத்தில் நெருங்கிய உறவு மேலும் பலமடையும். இந்திய தொழில்நுட்ப மற்றும் பொருளாதார இணக்கப்பாட்டு வேலைத்திட்டம் , இந்திய அரசாங்கத்தினால் முன்னெடுக்கப்படும் இருதரப்பு உதவி திட்டமாகும். அதனூடாக கல்வித்துறையில் பல்வேறு செயற்பாடுகள் நடைமுறைப்படுத்தப்பட்டுள்ளதாக இலங்கைக்கான இந்திய உயர்ஸ்தானிகர் கோபால் பாக்லே தெரிவித்துள்ளார். ", "URL": "https://www.itnnews.lk/2023/10/05/438012/", "Category": "Breaking News,அண்மைய செய்திகள்,முதன்மை செய்தி", "Parent URL": null}