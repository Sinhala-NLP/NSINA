{"Source": "ITN news", "Timestamp": "සැප්තැම්බර් 29, 2022 09:51", "Headline": "ගල් අඟුරු ප්‍රසම්පාදනය වෙනුවෙන් ටෙන්ඩර් කැඳවයි", "News Content": "ගල් අගුරු ප්‍රසම්පාදනය වෙනුවෙන් කෙටි කාලීන අවශ්‍යතා මත ටෙන්ඩර් කැදවීමට පියවර ගෙන තිබෙනවා. ගල් අගුරු සැපයීම වෙනුවෙන් කෙටි කාලීන අවශ්‍යතා ටෙන්ඩර් කැදවීම සිදු කෙරෙන්නේ ජාත්‍යන්තර තරගකාරී මිල ගණන් අනුවයි. ලංකා ගල්අගුරු සමාගමේ ලියාපදිංචි වී සිටින හා ලියාපදිංචි නොවූ ගල්අගුරු සැපයිය හැකි ඕනෑම පාර්ශ්වයකට ටෙන්ඩර් ඉදිරිපත් කිරීමේ හැකියාව පවතිනවා. දින 180 ක අවම කාලයක් තුළ ගල්අගුරු සැපයුම සම්පූර්ණ  කිරීම මෙහිදී අත්‍යවශ්‍යයි. මෙම කෙටිකාලීන ටෙන්ඩර්වලට අමතරව ගල්අගුරු සැපයීම සම්බන්ධයෙන් වූ දීර්ඝකාලීන ටෙන්ඩරය නිකුත් කිරීම එළඹෙන සතියේදී සිදු කරන බවයි ලංකා ගල් අඟුරු සමාගම පවසන්නේ.   ", "URL": "https://www.itnnews.lk/2023/10/05/437743/", "Category": "දේශීය පුවත්", "Parent URL": null}