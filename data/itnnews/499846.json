{"Source": "ITN news", "Timestamp": "ජූලි 14, 2023 15:22", "Headline": "ඕස්ට්‍රේලියාවේ මහබැංකු අධිපති ධුරයට කාන්තාවක්", "News Content": "ඕස්ට්‍රේලියාවේ මහබැංකු අධිපති ධුරයට කාන්තාවක් පත්වී තිබෙනවා. මිචෙල් බියුලොක් මහත්මියයි මෙසේ ඕස්ට්‍රේලියාවේ මහබැංකු අධිපති ධුරයට පත්ව ඇත්තේ. එරට මහබැංකු අධිපතිධුරයක් කාන්තාවක් හොබවන ප්‍රථම අවස්ථාව මෙය වනවා. මිචෙල් බියුලොක්  මහබැංකුවේ නියෝජ්‍ය අධිපතිවරිය ලෙසයි කටයුතු කරමින් සිටියේ. මිට පෙර ඕස්ට්‍රේලියාවේ මහබැංකු අධිපතිවරයා ලෙස කටයුතු කළේ පිලිප් ලෝච්.  ඔහු වසර 7ක් මහබැංකු අධිපතිවරයා ලෙස කටයුතු කළ අතර ඕස්ට්‍රේලියානු රජයේ දැඩි දෝෂ දර්ශනයට ලක්වීමෙන් අනතුරුව ධුරයෙන් ඉවත්වුණා. ඕස්ට්‍රේලියාව ඉහළ උද්දමන අර්බුදයකට මුහුණ දෙමින් සිටින අවස්ථාවකදීයි මෙලෙස තනතුරුවල වෙනසක් සිදුව ඇත්තේ.       ", "URL": "https://www.itnnews.lk/2023/10/05/499846/", "Category": "ජාත්‍යන්තර පුවත්", "Parent URL": null}