{"Source": "ITN news", "Timestamp": "ඔක්තෝබර් 27, 2022 19:00", "Headline": "තිළිණි ප්‍රියමාලි කෝටි 128 ක මුදලක් වංචා කර ඇති බව හෙළි වෙයි", "News Content": "තිළිණි ප්‍රියමාලිට එරෙහිව මේ වන විට ලැබී ඇති පැමිණිලිවලට අනුව රුපියල් කෝටි 128 ක මුදලක් වංචා කර ඇති බව හෙළි වී තිබෙනවා. අද පැවති මාධ්‍ය හමුවකදී පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව මහතා මේ බව සදහන් කළා. මේ අතර අන්තර්ජාලය හරහා සිදු වන වංචාසහගත ක්‍රියාවල වර්ධනයක් පෙන්නුම් කරන බව ද ඒ මහතා කියා සිටියා. පුද්ගලයින් 8000 කට වැඩි සංඛ්‍යාවකගෙන්  කෝටි 1400 කට වැඩි මුදලක් වංචා කළ ස්පෝර්ට් චේන් නම් පිරමීඩ ව්‍යාපාරය පිළිබදවද පොලිස් මාධ්‍ය ප්‍රකාශකවරයා මෙහිදී කරුණු හෙළි කළා.         ", "URL": "https://www.itnnews.lk/2023/10/05/442776/", "Category": "දේශීය පුවත්", "Parent URL": null}