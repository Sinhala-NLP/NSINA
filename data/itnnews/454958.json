{"Source": "ITN news", "Timestamp": "ஜனவரி 11, 2023 10:39", "Headline": "தேர்தல்கள் ஆணைக்குழு விடுத்துள்ள அழைப்பு", "News Content": "அவசர பேச்சுவார்த்தையொன்றுக்காக தேர்தல்கள் ஆணைக்குழுவுக்கு வருகைத்தருமாறு, அரசியல் கட்சிகளின் செயலாளர்களுக்கு இன்றைய தினம் அழைப்பு விடுக்கப்பட்டுள்ளது. தேர்தல் கண்காணிப்பு நடவடிக்கைகளில் ஈடுபடும் அமைப்புக்களுக்கும் அழைப்பு விடுக்கப்பட்டுள்ளதாக தேர்தல்கள் ஆணைக்குழு தெரிவித்துள்ளது. எதிர்வரும் உள்ளுராட்சி மன்ற தேர்தல் குறித்து கலந்துரையாடப்படவுள்ளதாக சுட்டிக்காட்டப்பட்டுள்ளது. வாக்கெடுப்பின்போதான கண்காணிப்பு நடவடிக்கைகள் அதன்போதான நடைமுறைகள் குறித்து அரசியல் கட்சிகளுடன் கலந்துரையாடப்படுமென பெப்ரல் அமைப்பின் நிறைவேற்று பணிப்பாளர் ரோஹண ஹெட்டியாராச்சி தெரிவித்துள்ளார். ", "URL": "https://www.itnnews.lk/2023/10/05/454958/", "Category": "Breaking News,முதன்மை செய்தி", "Parent URL": null}