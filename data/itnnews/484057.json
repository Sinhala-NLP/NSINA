{"Source": "ITN news", "Timestamp": "මැයි 17, 2023 14:15", "Headline": "තිළිණි ප්‍රියමාලි සම්බන්ධ නඩු 6ක් සැප්තැම්බර් මස 13 කැඳවයි", "News Content": "තිළිණි ප්‍රියමාලි ඇතුළු හත් දෙනෙකු සම්බන්ධ නඩු හයක් වැඩිදුර වාර්තා සඳහා සැප්තැම්බර් මස 13වනදා යළි කැඳවන ලෙස කොටුව මහේස්ත්‍රාත්වරයා අද නියෝග කළා. මෙරට ව්‍යාපාරිකයන්ගෙන් රුපියල් කෝටි ගණනින් මුදල් ලබාගෙන එම මුදල් වංචා කළ බවටයි මොවුන්ට චෝදනා එල්ල වී ඇත්තේ. තිළිණි ප්‍රියමාලි ඇයගේ සහයක ඉසුරු බණ්ඩාර / බොරැල්ලේ සිරිසුමන හිමි / ජානකී සිරිවර්ධන ඇතුළු හත් දෙනෙකු මෙහි විත්තිකරුවන්. අද නඩුව කැදවු අවස්ථාවේ මෙම සැකකරුවන් සියලු දෙනා අධිකරණය හමුවේ පෙනී සිටියා. කිසිදු ආදායමක් නොමැතිව තිළිණි ප්‍රියමාලිගේ ගිණුමට රුපියල් මිලියන 3000ක මුදලක් පසුගිය ජූලි මස තෙක් ලැබී ඇති බව ඇයට එරෙහි ප්‍රධාන නඩුව කැඳවූ අවස්ථාවේ අපරාධ පරීක්ෂණ දෙපාර්තමේන්තුව දන්වා සිටියා. සැකකාරිය ඇතුළු පිරිසට එරෙහිව රුපියල් ලක්ෂ 8730කට අදාළව නව පැමිණිලි 3ක් සහ තවත් පැමිණිලි ලැබි ඇති බවයි එම දෙපාර්තමේන්තුව දැනුම් දුන්නේ. ", "URL": "https://www.itnnews.lk/2023/10/05/484057/", "Category": "දේශීය පුවත්", "Parent URL": null}