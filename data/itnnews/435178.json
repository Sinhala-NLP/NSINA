{"Source": "ITN news", "Timestamp": "සැප්තැම්බර් 15, 2022 18:50", "Headline": "එක්සත් ජාතීන්ගේ සංවිධානයේ ශ්‍රී ලංකා නිත්‍ය නියෝජිත සී ඒ චන්ද්‍රප්‍රේම මහතා මානව හිමිකම් කවුන්සිලය හමුවේ අදහස් දක්වයි", "News Content": "2021 වසරේදී එක්සත් ජාතීන්ගේ විශේෂ නියෝජිතවරයෙකු ශ්‍රී ලංකාවේ සංචාරය කරමින් නිකුත් කළ වාර්තාව සම්බන්ධයෙන් එක්සත් ජාතීන්ගේ සංවිධානයේ ශ්‍රී ලංකා නිත්‍ය නියෝජිත සී ඒ චන්ද්‍රප්‍රේම මහතා එක්සත් ජාතීන්ගේ මානව හිමිකම් කවුන්සිලය හමුවේ අද අදහස් දැක්වූවා. ශ්‍රී ලංකාවේ වැවිලි කර්මාන්ත ක්ෂේත්‍රයේ පවතින ගැටලු රැසක් විසදීම කෙරෙහි රජය මේ වන විටත් දැඩි අවධානය යොමු කර ඇති බවයි සී ඒ චන්ද්‍රප්‍රේම මහතා සදහන් කළේ. වතු ආශ්‍රිතව පවතින ගැටලු එක් ජනවර්ගයක් පාදක කරගනිමින් ක්‍රියාත්මක වන්නක් නොව අරගලයේ සියලු ජනකොටස්වලට බලපාන ගැටලු බව ඔහු අවධාරණය කළා. ශ්‍රී ලංකාව කම්කරුවන්ගේ සහ වැඩ කරන ජනතාවගේ අයිතිවාසිකම් ආරක්ෂා කිරීම සදහා ගෙන ඇති පියවරද එක්සත් ජාතීන්ගේ ශ්‍රී ලංකා නිත්‍ය නියෝජිතයා පැහැදිලි කළා. (බලහත්කාරයෙන් ශ්‍රමය ලබා ගැනීමට එරෙහිව ශ්‍රී ලංකාව ශක්තිමත් නීති රාමුවක් නිර්මාණය කර තියෙනවා.  කලාපීය වශයෙන් ශ්‍රී ලංකාව ඉදිරියෙන්ම සිටිනවා. ක්ෂුද්‍ර මූල්‍ය ක්ෂේත්‍රයේ පවතින ගැටලු විසදීම සදහාත් රජය ගෙන තියෙනවා. 2016 වසරේ ක්ෂුද්‍ර මූල්‍ය පනත නිසි කලට යාවත්කාලීන කරමින් දිළිදු කාන්තාවන් ක්ෂුද්‍ර මූල්‍ය සමාගම්වල ගොදුරු බවට පත්වීමට ඇති ඉඩකඩ අවම කිරීමට හැකි වුණා. ජී එල් පී ප්ල්ස් සහනය යටතේ කර්මාන්ත ක්ෂේත්‍රයේ ඇති වී තිබෙන වර්ධනයත් සමග බිම් මට්ටමේ ජනතාවට රැකී රක්ෂා නිර්මාණය වී තිබෙනවා.)   ", "URL": "https://www.itnnews.lk/2023/10/05/435178/", "Category": "දේශීය පුවත්", "Parent URL": null}