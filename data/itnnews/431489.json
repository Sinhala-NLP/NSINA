{"Source": "ITN news", "Timestamp": "අගෝස්තු 27, 2022 15:12", "Headline": "පාකිස්තානය ජාතික ආපදා තත්ත්වයක් ප්‍රකාශයට පත් කරයි", "News Content": "පාකිස්තානය ජාතික ආපදා තත්ත්වයක් ප්‍රකාශයට පත් කර තිබෙනවා. අධික ජල ගැලීම්වලින් පුද්ගලයන් දහසකට ආසන්න සංඛ්‍යාවක් ජීවිතක්ෂයට පත්වීමත් සමඟයි මෙම තත්ත්වය ප්‍රකාශයට පත් කර ඇත්තේ. ජල ගැල්ම නිසා මිලියන 30 කට වැඩි ජනතාවක් විපතට පත් වුණා. සහන සේවා සැපයීමද මේ වන විට අසීරු වී ඇති බවයි විදෙස් මාධ්‍ය සඳහන් කළේ. පසුගිය දින ගණනාවක් පුරා ඇද හැලෙන මෝසම් වැසි හේතුවෙන් ජල ගැලීම් ඇති වුණා. විදෙස් රටවල සහ සංවිධානවල සහාය සහන කටයුතු සඳහා අවශ්‍ය වන බවයි පාකිස්තාන රජය සඳහන් කර තිබෙන්නේ. දැඩි සෞඛ්‍ය අවදානමක්ද මේ වන විට මතුව තිබෙනවා.   ", "URL": "https://www.itnnews.lk/2023/10/05/431489/", "Category": "Breaking News,ජාත්‍යන්තර පුවත්", "Parent URL": null}