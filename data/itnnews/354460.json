{"Source": "ITN news", "Timestamp": "ஆகஸ்ட் 4, 2021 18:15", "Headline": "கட்டிடப்பொருட்கள் கூட்டுத்தாபனம் பல வருடங்களின் பின்னர் இலாபம் பெறும் நிறுவனமாக மாற்றம்", "News Content": "கட்டிடப்பொருட்கள் கூட்டுத்தாபனம் பல வருடங்களின் பின்னர் உயர் இலாபம் பெறும் நிறுவனமாக மாறியுள்ளது. பிரதமரின் ஆலோசனையின் பேரில் முன்னெடுக்கப்பட்ட புதிய வேலைத்திட்டங்களுக்கு அமைய இந்நிறுவனம் இவ்வாறு இலாபமடையும் நிலைக்கு சென்றுள்ளது. நகர அபிவிருத்தி மற்றும் வீடமைப்பு அமைச்சராக பிரதமர் மஹிந்த ராஜபக்ஷ வழங்கிய ஆலோசனைகள் மற்றும் திட்டத்தின் ஊடாக கட்டிடப் பொருட்கள் கூட்டுத்தாபனம் புதிய வேலைத்திட்டத்தை ஆரம்பித்தது. ராஜாங்க அமைச்சர் அருந்திக்க பெர்னாண்டோவின் வழிகாட்டலில் இவை முன்னெடுக்கப்பட்டன. அதற்கமைய இவ்வருடம் ஜுலை மாதம் மாத்திரம் இக்கூட்டுத்தாபனம் 425 மில்லியன் ரூபா வருமானத்தை பெற்றுள்ளது. கடந்த அரசாங்கத்தின் காலப்பகுதியில் செயலிழந்த நிலைக்கு தள்ளப்பட்ட குறித்த கூட்டுத்தாபனம் மாதந்தம் 15 இலட்சம் ரூபாபையே வருமானமாக பெற்றது. புதிய வேலைத்திட்டத்தின் கீழ் கட்டிடப்பொருள் கூட்டுத்தாபனம் நாடுமுழுவதுமுள்ள 17 கிளைகள் ஊடாக வழங்கிய சேவையின் மூலம் இவ்வாறு சாதனை மிக்க வருமானத்தை ஈட்டியுள்ளது. தற்போது முன்னெடுக்கப்படும் வேலைத்திட்டத்திற்கு மேலதிகமாக இவ்வருடத்தில் பொலன்னறுவை மணல் வேலைத்திட்டம் பெருளிய கடல் மணல் வேலைத்திட்டம் ஆகியவற்றை முன்னெடுக்கவும் கட்டிடப்பொருட்கள் கூட்டுத்தாபனம் திட்டமிட்;டுள்ளது. இதன் ஊடாக எதிர்காலத்தில் மேலும் பரந்த சேவைகளை வழங்கி இக்கூட்டுத்தாபனம் வருமானமீட்டுமென சுட்டிக்காட்டப்பட்டுள்ளது. ", "URL": "https://www.itnnews.lk/2023/10/05/354460/", "Category": "Breaking News,தேசிய செய்திகள்", "Parent URL": null}