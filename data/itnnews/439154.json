{"Source": "ITN news", "Timestamp": "ඔක්තෝබර් 6, 2022 19:22", "Headline": "දයාසිරි ලයිට්බිල ගෙව්වා කියයි. මණ්ඩලය ගෙව්වෙ නැති බිල එළියට දායි", "News Content": "හිටපු අමාත්‍ය දයාසිරි ජයසේකර මහතාගේ නිල නිවසේ විදුලිබිල ලෙස රුපියල් හය ලක්ෂ තිස්හත්දහසකට අධික මුදලක් මේ වන විට ගෙවා නොමැති බවත් මේ මස පහලොස්වනදාට පෙර එය ගෙවීමට කටයුතු නොකළහොත් එම නිවසේ විදුලිය විසන්ධි කිරීමට සිදු වන බවත් දන්වමින් ලංකා විදුලිබල මණ්ඩලය ඒ මහතා වෙත ලිපියක් යොමු කර තිබෙනවා. මෙම සිද්ධිය පිළිබදව මෙන්ම ඉන්ධන ආනයනයේදී අනුගමනය කරන ක්‍රියාපිලිවෙල ගැන දයාසිරි ජයසේකර මහතා ඊයේ දිනයේදී පල කළ අදහස් පිළිබදව ද අද පාර්ලිමේන්තුවේදී අදහස් පල වුණා. දයාසිරි ජයසේකර මහතා වෙත ලිපියක් යොමු කරමින් ලංකා විදුලිබල මණ්ඩලය දක්වා තිබෙන්නේ අංක 12 , ගෙග්‍රරි පාර, කොළඹ 7 ලිපිනය දරණ අදාළ නිවස 2016 ජනවාරි මාසයේදී  දයාසිරි ජයසේකර මහතා වෙත භාරදී ඇති බවත් එම අවස්ථාවේ ගිණුමට අදාළ ගිඟ ශේෂය රුපියල් හාරලක්ෂ අනූ හතර දහස් හත්සිය තිස් නවයයි ශත හැට නවයක් බවත් එම ලිපියෙහි දක්වා තිබෙනවා. එතැන් සිට 2022 අගොස්තු මාසය වන විට හිග ශේෂය රුපියල්  එකොලොස් ලක්ෂ තිස් දෙදහස් එකයිය අසූ අටයි ශත 7 ක් බවත් ඉන් දයාසිරි ජයසේකර මහතා නිවස භාරගත් පසු පරිභෝජනය කළ විදුලි සැපයුමට අදාළ ගාස්තුව රුපියල් හය ලක්ෂ තිස් හත්දහස් හාරසිය හතලිස් අටයි ශත 38 ක් බවත් ලංකා විදුලිබල මණ්ඩලය යොමු කර ඇති ලිපිය මගින් පෙන්වා දී තිබෙනවා.අදාළ හිග මුදල මෙම මස 15 වනදාට පෙර නොගෙවන්නේ නම් පූර්ව දැනුම්දීමකින් තොරව අදාළ නිවසේ විදුලිය කපාහැරීමට සිදු වන බවද එහි දැක්වෙනවා. මේ අතර මෙම සිද්ධිය සම්බන්ධයෙන් අද පාර්ලිමේන්තුවේදී උණුසුම් කතාබහක් ඇති වුණා. ", "URL": "https://www.itnnews.lk/2023/10/05/439154/", "Category": "දේශීය පුවත්", "Parent URL": null}