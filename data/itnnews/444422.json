{"Source": "ITN news", "Timestamp": "නොවැම්බර් 6, 2022 11:26", "Headline": "යාපනය – කොළඹ දුම්රිය මාර්ගය යථා තත්ත්වයට", "News Content": "පීලි පැනීමෙන් හානියට පත් යාපනය කොළඹ දුම්රිය මාර්ගය පිළිසකර කිරීමෙන් පසු දුම්රිය ගමන්වාර අද සවස සිට යළි ආරම්භ කිරීමට නියමිතයි. කංකසන්තුරේ සිට ගල්කිස්ස දක්වා ධාවනය වූ දුම්රිය පූනෑව ප්‍රදේශයේදී පීලි පැනීමට ලක්වීම හේතුවෙන් දුම්රිය මාර්ගයට ද හානි සිදුවුණා. මාර්ගය යථා තත්ත්වයට පත් කිරීම මේ වන විට සිදුව ඇති බවයි දුම්රිය දෙපාර්තමේන්තුව සඳහන් කරන්නේ. ඒ අනුව අද පස්වරුව වන විට යාපනය කොළඹ දුම්රිය ගමන්වාර යළි ආරම්භ කිරීමට හැකිවනු ඇති බවටයි දුම්රිය බලධාරීන් පවසන්නේ.           ", "URL": "https://www.itnnews.lk/2023/10/05/444422/", "Category": "දේශීය පුවත්", "Parent URL": null}