{"Source": "ITN news", "Timestamp": "ජූලි 1, 2023 09:57", "Headline": "රොටුඹ රසිකගේ ගෝලයන් 4 දෙනෙකු අත්අඩංගුවට", "News Content": "මහා පරිමාණ අපරාධකරුවෙකු වන රොටුඹ රසික නමැත්තාගේ ගෝලයන් 4 දෙනෙකු අපරාධ සඳහා යොදාගත් අති නවීන වර්ගයේ පිස්තෝලයක් සහ ගිනි අවියක් විශේෂ කාර්ය බලකාය සොයාගෙන තිබෙනවා. විශේෂ කාර්ය බලකායේ මෙහෙයුම් ඒකකයට ලැබුණු තොරතුරකට අනුව මාවරල,  දෙයියන්දර, මුලටියන සහ මාකදුර යන ප්‍රදේශවල වැටලීම් සිදු කෙරුණා. එහිදි හොරායින් ග්‍රෑම් 12යි මිලිග්‍රෑම් 80ක් සහ මිලිමීටර් 9 වර්ගයේ උණ්ඩ යෙදිය හැකි ඇමෙරිකාවේ නිෂ්පාදිත අති නවීන පිස්තෝලයක් සහ ගිනි අවියක් ඇතුළු උපකරණ රැසක් සොයා ගැනුනා. සැකකරුවන් හතර දෙනෙකු ද අත්අඩංගුවට ගත් අතර වැඩිදුර විමර්ශන සඳහා ඔවුන් තිහගොඩ පොලිසියට භාර දී තිබෙනවා. මොවුන්ගෙන් දීර්ඝ ලෙස ප්‍රශ්න කිරීම් සිදු කිරීමේදී හෙළිවී ඇත්තේ දැනට ජීවිතාන්තය දක්වා සිරදඩුවම් නියම වී බූස්ස අධි ආරක්ෂිත බන්ධනාගාරයේ සිටින රොටුඹ රසික නමැත්තාට මෙම උපකරණ අයත් බවටයි.       ", "URL": "https://www.itnnews.lk/2023/10/05/496364/", "Category": "Breaking News,දේශීය පුවත්", "Parent URL": null}