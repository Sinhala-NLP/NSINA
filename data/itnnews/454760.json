{"Source": "ITN news", "Timestamp": "ජනවාරි 10, 2023 16:22", "Headline": "ශ්‍රී ලාංකික සම්භවයක් සහිත කැනේඩියානු ගුවන් මගියෙකු කටුනායක ගුවන්තොටුපලේදී වැටී මියයයි", "News Content": "ශ්‍රී ලාංකික සම්භවයක් සහිත 54 හැවිරිදි කැනේඩියානු ගුවන් මගියෙකු බණ්ඩාරනායක ජාත්‍යන්තර ගුවන්තොටුපලේදී (BIA) වැටීමෙන් අද උදෑසන මියගියා. ඔහු සිය මව සමඟ කටාර් සිට පැමිණ අද උදෑසන 2.18 ට ගුවන් තොටුපළට ගොඩ බැස තිබෙනවා. තම මව සමඟ කැනඩාවේ සිට ශ්‍රී ලංකාවට පැමිණ ගුවන් තොටුපළ පැමිණීමේ පර්යන්තයෙන් පිටත්වීමේ විවේකාගාරය හරහා යමින් සිටියදී හදිසි හෘදයාබාධයක් හේතුවෙන් මෙම පුද්ගලයා මිය යන්නට ඇතැයි කටුනායක ගුවන්තොටුපළ පොලිසිය සැක පළකරයි. මියගිය පුද්ගලයාගේ මෘත දේහය මීගමුව රෝහලට යවා ඇති අතර එහිදී මරණයට හේතුව නිශ්චිතව හඳුනා ගැනීම සඳහා පශ්චාත් මරණ පරීක්ෂණය සිදු කිරීමට නියමිතයි. ", "URL": "https://www.itnnews.lk/2023/10/05/454760/", "Category": "Breaking News,දේශීය පුවත්", "Parent URL": null}