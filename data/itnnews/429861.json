{"Source": "ITN news", "Timestamp": "ஆகஸ்ட் 19, 2022 12:27", "Headline": "சைக்கிள் விபத்தில் பாடசாலை மாணவன் ஒருவர் உயிரிழப்பு", "News Content": "திக்வெல்ல உடதெனிய பகுதியில் இடம்பெற்ற சைக்கிள் விபத்தில் பாடசாலை மாணவன் ஒருவர் உயிரிழந்துள்ளார். மாணவர்கள் இருவர் சைக்கிளில் பயணித்துள்ளனர். கட்டுப்பாட்டை இழந்த சைக்கிள் மதிலொன்றுடன் மோதியதில் விபத்து நிகழ்ந்துள்ளது. சம்பவத்தில் காயமடைந்த   இருவரும் திக்வெல்ல வைத்தியசாலையில் அனுமதிக்கப்பட்டனர். சைக்கிளில் முன்னாள் அமர்ந்து சென்ற மாணவன், சிகிச்சைப் பலனின்றி உயிரிழந்துள்ளார். சைக்கிளை செலுத்திய மாணவன், மேலதிக சிகிச்சைக்காக கராபிட்டிய போதனா வைத்தியசாலைக்கு மாற்றப்பட்டுள்ளார். இதேவேளை சைக்கிளில் பிரேக் பகுதி பொறுத்தப்படாததால் சைக்கிளை செலுத்திய மாணவனால் அதை கட்டுப்படுத்த முடியாது போனதாக ஆரம்பகட்ட விசாரணைகள் மூலம் தெரியவந்துள்ளது. ", "URL": "https://www.itnnews.lk/2023/10/05/429861/", "Category": "Breaking News,தேசிய செய்திகள்", "Parent URL": null}