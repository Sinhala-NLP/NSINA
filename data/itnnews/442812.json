{"Source": "ITN news", "Timestamp": "ඔක්තෝබර් 28, 2022 09:46", "Headline": "ලොව සුප්‍රකට ව්‍යාපාරික ඊලෝන් මස්ක් ට්විටර් සමාගම මිලදී ගනී", "News Content": "ලොව සුප්‍රකට ව්‍යාපාරික ඊලෝන් මස්ක් ට්විටර් සමාගම මිලදීගෙන තිබෙනවා. මාස කිහිපයක් පුරා පැවති අර්බුධකාරී තත්ත්වයෙන් පසුව අවසානයේ ඊලෝන් මස්ක් ඇමෙරිකා ඩොලර් බිලියන 44කට ට්විටර් සමාගම මිලදී ගත්තා. ට්විටර් සමාගම සතු රහස්‍ය වාර්තා තමාට ලබා නොදීම හේතුවෙන් ගනුදෙනුව සිදු නොවන බවයි මීට පෙර ඊලෝන් මස්ක් සදහන් කළේ. කෙසේ වුවද පොරොන්දුවූ පරිදී ඩොලර් බිලියන 44කට ට්විටර් සමාගම මිලදී ගැනීමට ඔහුට නියෝග කරන ලෙස ට්විරටර් සමාගමේ බලධාරීන් අධිකරණයෙන් ඉල්ලා සිටියා. නමුත් අවසානයේ ඊලොන් මස්ක් ට්විටර් සමාගම මිලදී ගත් අතර එම සමාගමේ හිටපු ප්‍රධාන විධායක නිලධාරියා කාර්යාලයෙන් පිටව ගිය බවයි වාර්තා වන්නේ. මේ අතර ඊයේ දිනයේදී ඊලෝන් මස්ක් ටිව්ටර් ප්‍රධාන කාර්යාලයට සින්ක් එකක් රැගෙන එන ආකාරය මාධ්‍ය වාර්තා කළා.         ", "URL": "https://www.itnnews.lk/2023/10/05/442812/", "Category": "ජාත්‍යන්තර පුවත්", "Parent URL": null}