{"Source": "ITN news", "Timestamp": "ජූලි 27, 2021 11:50", "Headline": "ශ්‍රී ලංකාවේ කාබනික කෘෂිකර්මාන්තයක් සඳහා වූ ප්‍රවේශය ලෝකයම පෙළඹවීමක්", "News Content": "කාබනික කෘෂිකර්මාන්තයක් වෙනුවෙන් ශ්‍රී ලංකාව ගත් ප්‍රවේශයට ලෝකයේ අනෙකුත් රටවල් ද පෙළෙඹෙනු ඇතැයි  අපේක්ෂා කරන බව  ජනාධිපති ගෝඨාභය රාජපක්ෂ මැතිතුමා පවසනවා. එක්සත් ජාතීන්ගේ ආහාර පද්ධති සමුළුව වීඩියෝ තාක්ෂණය ඔස්සේ අමතමින් ජනාධිපතිතුමා මේ බව ප්‍රකාශ කළා. ඉතාලියේ රෝම නගරයේ දී මෙම සමුළුව ඊයේ ආරම්භ වුණා. එක්සත් ජාතීන්ගේ මහලේකම් ඇන්ටෝනියෝ ගුටරේස් මහතාගේ ප්‍රධානත්වයෙන් තෙදිනක් පුරා පැවැත්වෙන සමුළුවට රටවල් රැසක නායකයන් සහභාගී වනවා. 2030 වසර වන විට අපේක්ෂිත තිරසර සංවර්ධන ඉලක්ක වෙත පිවිසීමේදී ආහාර පද්ධතිවල ඇති බලපෑම එම සමුළුව මගින් සාකච්ඡාවට ලක් කෙරෙනවා. තරුණ පිරිස් ,ගොවීන් , ආදි වාසීන් , සිවිල් සමාජ ක්‍රියාකාරීන් සහ පර්යේෂකයන් ඇතුළු ක්ෂේත්‍ර ගණනාවක නියෝජිතයන් නව ප්‍රවේශයක් සහිතව මෙම සමුළුවට එක්වනවා.     ", "URL": "https://www.itnnews.lk/2023/10/05/351985/", "Category": "දේශීය පුවත්", "Parent URL": null}