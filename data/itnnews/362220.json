{"Source": "ITN news", "Timestamp": "සැප්තැම්බර් 13, 2021 17:38", "Headline": "පාස්කු ප්‍රහාරයට සම්බන්ධ 25 දෙනෙකුට එරෙහි නඩුව ලබන මස 4 කැඳවීමට අධිකරණයෙන් නියෝග", "News Content": "පාස්කු ඉරුදින කිතුනු දේවස්ථාන සහ සංචාරක හෝටල් ඉලක්ක කරගනිමින් එල්ල කළ ත්‍රස්ත ප්‍රහාරයට සම්බන්ධ විත්තිකරුවන් විසිපස් දෙනෙකුට එරෙහිව ගොනු කර තිබෙන නඩුව ලබන මස 4 වනදා කැදවන ලෙස කොළඹ ත්‍රිපුද්ගල මහාධිකරණ විනිසුරු මඩුල්ල නියෝග කළා. පාස්කු ඉරුදින ත්‍රස්ත ප්‍රහාර සිද්ධිය සම්බන්ධයෙන් විත්තිකරුවන් විසිපස් දෙනෙකුට එරෙහිව ගොනු කර තිබෙන නඩුව ලබන මස 4 වනදා කැදවන ලෙස කොළඹ ත්‍රිපුද්ගල මහාධිකරණ විනිසුරුමඩුල්ල නියෝග කළා. බන්ධනාගාරගතව සිටින අදාළ විත්තිකරුවන් වෙත සිතාසි නිකුත් කරන ලෙසද ත්‍රිපුද්ග විනිසුරු  මඩුල්ල නියෝග කර තිබෙනවා. එදින විත්තිකරුවන්ට එරෙහිව ගොනු කළ අධිචෝදනා පත්‍ර භාර ගැනීමට නියමිතයි. ජාතික වැඩපිළිවෙළක් සහිත මෙම නඩුකරය විභාග කිරීම සදහා ජූරි සභාවක් නොමැතිව විභාග කිරීමට ත්‍රිපුද්ගල මහාධිකරණ විනිසුරු මඩුල්ලක් නම් කරන ලෙස අපරාධ නඩුවිධාන සංග්‍රහය යටතේ නීතිපතිවරයා කළ ඉල්ලීම අනුව අගවිනිසුරුවරා මෙම ත්‍රිපුද්ගල විනිසුරු මඩුල්ල නම් කළා. ත්‍රස්ත ප්‍රහාරයක් සදහා කුමන්ත්‍රණය කිරිම, ආධාර අනුබල දීම ඇතුළු, චෝදනා විසිතුන්දහස් දෙසිය හැත්තෑවක් යටතේ සාකකරුවන් වෙත අධිචෝදනා ගොනුකර තිබෙනවා. බුද්ධි තොරතුරු ලැබී තිබියදීත් එය වළක්වා ගැනීමට ක්‍රියා නොකිරීම තුළින් සාපරාධී මිනීමැරුම් සිදුකළ බවට චෝදනා කරමින් හිටපු ආරක්ෂක ලේකම් හේමසිරි ප්‍රනාන්දු සහ හිටපු පොලිස්පත් පූජිත ජයසුන්දර යන මහත්වරුන්ට එරෙහිව නීතිපතිවරයා දැනටමත් ත්‍රිපුද්ගල මහාධිකරණ විනිසුරු මඩුල්ලක් ඉදිරියේ නඩු දෙකක් ගොනු කර තිබෙනවා.   ", "URL": "https://www.itnnews.lk/2023/10/05/362220/", "Category": "දේශීය පුවත්", "Parent URL": null}