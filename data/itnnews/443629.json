{"Source": "ITN news", "Timestamp": "நவம்பர் 1, 2022 12:10", "Headline": "முதலாவது நிறைவேற்று அதிகாரம் கொண்ட ஜனாதிபதியான ஜே.ஆர். ஜயவர்தனவின் 26வது சிரார்த்த தினம்..", "News Content": "இலங்கையின் முதலாவது நிறைவேற்று அதிகாரம் கொண்ட ஜனாதிபதியான ஜே.ஆர். ஜயவர்தனவின் 26வது சிரார்த தினம் இன்றாகும். முன்னாள் பிரதமர் டட்லி சேனாநாயக்கவின் மறைவையடுத்து 1973ம் ஆண்டு ஐக்கிய தேசிய கட்சியின் தலைமைத்துவத்தை ஜே.ஆர். ஜயவர்தன பொறுப்பேற்றார்;. அதன்போது பாராளுமன்றத்தில் எதிர்க்கட்சி தலைவராக அவர் செயற்பட்டார். 1977ம் ஆண்டு இடம்பெற்ற பொது தேர்தலில் ஆறில் ஐந்து பெரும்பான்மையுடன் கூடிய மக்கள் ஆணை ஜே.ஆர்.ஜயவர்தனவிற்கு கிடைக்கப்பெற்றதோடு, நாட்டின் 6வது பிரதமராக தெரிவானார். அதன் போது நிலவிய இலங்கை குடியரசின் அரசியலமைப்பை மாற்றி இலங்கை ஜனநாயக சோசலிச குடியரசின் அரசியலமைப்பை உருவாக்கி ஜே.ஆர் ஜயவர்தன இலங்கையின் முதலாவது நிறைவேற்று அதிகாரம் கொண்ட ஜனாதிபதியாக 1978ம் ஆண்டு பெப்ரவரி மாதம் 4ம் திகதி ஜனாதிபதியாக பதவியேற்றார். 1988ம் ஆண்டு வரை நாட்டில் ஜனாதிபதியாக பதவி வகித்த அவர் நாட்டில் அபிவிருத்தி வேலைத்திட்டங்களை முன்னெடுத்து மக்களுக்கான நலத்திட்டங்களை முன்னெடுத்தார். 1988ம் ஆண்டு அரசியலிலிருந்து ஓய்வுப்பெற்ற ஜே.ஆர் ஜயவர்தன தனது தனிப்பட்ட சொத்துக்கள் பலவற்றை நாட்டுக்காக வழங்கிய மாறுப்பட்ட அரசியல் தலைவராவார். ஏழு வருடங்கள் சுதந்திரமாக தனது அரசியல் ஓய்வு காலத்தை கழித்த அவர் 1996ம் ஆண்டு நவம்பர் மாதம் முதலாம் திகதி தனது உலகியல் வாழ்க்கைக்கு விடை கொடுத்தார். ", "URL": "https://www.itnnews.lk/2023/10/05/443629/", "Category": "Breaking News,தேசிய செய்திகள்", "Parent URL": null}