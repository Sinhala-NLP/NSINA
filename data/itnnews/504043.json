{"Source": "ITN news", "Timestamp": "ජූලි 30, 2023 18:05", "Headline": "ගාලු මුවදොර ආහාර අලෙවිසැල් නියාමනයට පියවර", "News Content": "ගාලුමුවදොර ආහාර වෙළෙඳුන් නියාමනයට අවශ්‍ය පියවර ගන්නා බව කොළඹ මහ නගර සභාව පවසයි. ඉදිරියේදී කොළඹ මහ නගර සභාවේ ලියාපදිංචි වෙළඳුන්ට පමණක් ගාලුමුවදොර ආශ්‍රිතව වෙළෙඳාම් කිරීමට අවස්ථාව හිමිවෙනු ඇත. ගාලු මුවදොරට පැමිණෙන ජනතාවගෙන් එහි ආහාරවල ප්‍රමිතිය හා පිරිසිදු බව පිළිබඳ නිරන්තර පැමිණිලි ලැබීම නිසා මේ පියවර අනුගමනය කිරීමට නියමිතයි. මේ අතර, ගාලු මුවදොර ආශ්‍රිත වෙළෙඳාමේ නිරත වෙළෙඳුන් වෙනුවෙන් හෙට විශේෂ දැනුවත් කිරීමේ වැඩසටහනක් පැවැත්වෙයි. ඒ, කොළඹ නව නගර ශාලාවේදී ය.   ", "URL": "https://www.itnnews.lk/2023/10/05/504043/", "Category": "දේශීය පුවත්", "Parent URL": null}