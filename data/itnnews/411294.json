{"Source": "ITN news", "Timestamp": "මැයි 14, 2022 11:59", "Headline": "යූරියා පොහොර ටොන් 65,000ක් කඩිනමින් ඉන්දියාවෙන්", "News Content": "යළ කන්නය සඳහා අවශ්‍ය යූරියා පොහොර මෙට්‍රික් ටොන් 65,000ක්  කඩිනමින් ලබාදීමට ඉන්දියාව එකඟ වී තිබෙනවා. ඉන්දියාවේ ශ්‍රී ලංකා මහකොමසාරිස් මිලින්ද මොරගොඩ මහතා සහ ඉන්දියාවේ පොහොර දෙපාර්තමේන්තුවේ ලේකම් ශ්‍රී රාජේෂ්කුමාර් චතුර්වේදී අතර පැවති සාකච්ඡාවකදීයී මෙම එකගත්වය පළ වුණේ. ඉන්දියාව ලබාදී ඇති ඇමෙරිකා ඩොලර් බිලියනයක ණය ආධාර පැකේජය යටතේ මෙම යූරියා තොගය ලබා ගැනීමට සැළසුම් කර ඇත්තේ. ඉන්දීය රජය පොහොර තොගය ශ්‍රී ලංකාවට වහා ලබාදිමට එකග වී ඇති බවද විදෙස් මාධ්‍ය වාර්තා කළා. ඉන්දීය රජයට අයත් සමාගමක් හරහා ශ්‍රී ලංකාවේ ළගම වරාය වෙත පොහොර තොගය ඉතා ඉක්මනින් එවීමට නියමිතයි. යූරියා අපනයනය සම්බන්ධයෙන් ඉන්දියාව පනවා ඇති තහනම ද නොතකා හරිමිනුයි මෙම තීරණය ගෙන ඇත්තේ. ශ්‍රී ලංකාවට මෙම සහනය ලබාදීම සදහා පෞද්ගලිකව මැදිහත්වීම සම්බන්ධයෙන් රාජේෂ්කුමාර් චතුර්වේදී මහතා වෙත මහකොමසාරිස්වරයා සිය ප්‍රශංසාව පල කළා. පොහොර මෙට්‍රික් ටොන් 65,000 ශ්‍රී ලංකාවට ගෙන ඒම සදහා අවශ්‍ය වැඩපිළිවෙල වහා සකස් කිරීමට මහකොමසාරිස් මිලින්ද මොරගොඩ මහතා පියවර ගෙන තිබෙනවා. අස්ලවැසියා පළමුව යන ප්‍රතිපත්තියේ සිට ශ්‍රී ලංකාවට සෑම අවස්ථාවකදීම සහයෝගය දැක්වීමට ඉන්දීය රජය කටයුතු කරන බවයි චතුර්වේදී මහතා සදහන් කළේ. ඉදිරියටත් පොහොර සැපයුම අඛණ්ඩව පවත්වාගෙන යාම පිළිබද දෙපාර්ශ්වය අදහස් හුවමාරු කර ගත්තා.     ", "URL": "https://www.itnnews.lk/2023/10/05/411294/", "Category": "දේශීය පුවත්", "Parent URL": null}