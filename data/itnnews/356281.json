{"Source": "ITN news", "Timestamp": "අගෝස්තු 14, 2021 22:06", "Headline": "රටවල් 10කට පිලිපීනයේ දොරවල් වැසෙයි", "News Content": "ඩෙල්ටා කොරෝනා ප්‍රභේදය තම රටතුළ ව්‍යාප්ත වීම වැළැක්වීමට ඉන්දියාව ඇතුළු රටවල් 10කින් පැමිණෙන සංචාරකයින් සදහා තහනමක් පැනවීමට පිලිපීන රජය තීරණය කරලා තියෙනවා. ඩෙල්ටා කොරෝනා ප්‍රභේදය තම රට තුළ ව්‍යාප්ත වීම වැළැක්වීමේ අරමුණෙන් ඉන්දියාව,  පකිස්තානය,  බංග්ලාදේශය, නේපාලය,  එක්සත් අරාබි එමීර් රාජ්‍ය,  ඕමානය, තායිලන්තය,  මැලේසියාව සහ ඉන්දුනීසියාව යන රටවල් වලින් පැමිණෙන සංචාරකයන් සදහා තහනමක් පැනවීමට පිලිපීන රජය කටයුතු කර තිබෙනවා.  මෙම සංචාරක තහනම ලබන 16 වනදා සිට ක්‍රියාත්මක බවයි පැවසෙන්නේ. ඩෙල්ටා කොරෝනා ප්‍රභේදය හේතුවෙන් මැනිලා අගනුවර ඇතුළු නගර 16 ක මිලියන 13ක ජනතාවක් දැඩි නිරෝධායන නීතිවලට යටත්කර තිබෙනවා. ", "URL": "https://www.itnnews.lk/2023/10/05/356281/", "Category": "ජාත්‍යන්තර පුවත්", "Parent URL": null}