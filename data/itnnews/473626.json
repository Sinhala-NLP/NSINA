{"Source": "ITN news", "Timestamp": "අප්‍රේල් 6, 2023 12:10", "Headline": "අපනයන සංවර්ධන මණ්ඩලයට නව සභාපතිවරයෙක්", "News Content": "ආචාර්ය කිංස්ලි බර්නාඩ් මහතා ශ්‍රී ලංකා අපනයන සංවර්ධන මණ්ඩලයේ නව සභාපතිවරයා ලෙස වැඩභාර ගත්තා. ප්‍රවීණ අපනයන වෘත්තීයවේදියෙකු වන ඒ මහතා දශක 4ක කාලයක් වෘත්තීය අත්දැකීම් සහිත නිලධාරියෙක්. 90 දශකයේ මුල් භාගයේ දී අපනයන සංවර්ධන මණ්ඩලයේ අලෙවිකරණ අධ්‍යක්ෂකවරයා ලෙස කටයුතු කළ ඒ මහතා ජාත්‍යන්තර ප්‍රදර්ශන රැසක්ම සාර්ථකව පැවැත්වීම සඳහා මුලික වුණා. ශ්‍රී ලංකා අපනයන ණය රක්ෂණ සංස්ථාවේ කළමනාකරණ උපදේශකයෙකු මෙන්ම ශ්‍රී ලංකා අපනයනකරුවන්ගේ සංගමයේ උපසභාපතිවරයා ලෙස ද ඒ මහතා කටයුතු කර තිබෙනවා. එමෙන්ම ඔහු මෙරට විශ්වවිද්‍යාල කිහිපයකම බාහිර කතිකාචාර්යවරයෙකු ලෙස සේවය කර තිබෙනවා.       ", "URL": "https://www.itnnews.lk/2023/10/05/473626/", "Category": "දේශීය පුවත්", "Parent URL": null}