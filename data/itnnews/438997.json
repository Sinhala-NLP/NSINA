{"Source": "ITN news", "Timestamp": "ඔක්තෝබර් 5, 2022 16:51", "Headline": "පුජිත්ට එරෙහි නඩුව දෙසැම්බර් 24 දක්වා කල් තැබෙයි", "News Content": "හිටපු පොලිස්පති පුජිත් ජයසුන්දර මහතාට එරෙහිව අපරාධ පරීක්ෂණ දෙපාර්තමේන්තුවේ සේවකයන් 05 දෙනෙකු පවරා ඇති නඩුව දෙසැම්බර් 24 දක්වා කල් තැබුණා. කොටුව මහේස්ත්‍රාත්වරයායි එම නියෝගය නිකුත් කළේ. තම රැකියා අහිමි කරන බවට තර්ජනය කිරීමක් සම්බන්ධයෙනුයි හිටපු පොලිස්පති පූජිත් ජයසුන්දර මහතාට එරෙහිව මෙම නඩුව පවරා ඇත්තේ. මෙම නඩුව විවෘත අධිකරණයේ කැඳවූ අවස්ථාවේ හිටපු පොලිස්පතිවරයාද අධිකරණය හමුවේ පෙනී සිටියා. එහිදී අපරාධ පරීක්ෂණ දෙපාර්තමේන්තුව ඔහුට අද දින චෝදනා කියවා දීම සිදුකළා. පැමිණිලිකරුවන් දෙදෙනෙකු අධිකරණයේ පෙනී සිටියේ නැහැ. ඔවුන්ට නොතීසි නිකුත් කෙරුණා.     ", "URL": "https://www.itnnews.lk/2023/10/05/438997/", "Category": "Breaking News,දේශීය පුවත්", "Parent URL": null}