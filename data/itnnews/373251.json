{"Source": "ITN news", "Timestamp": "நவம்பர் 1, 2021 18:16", "Headline": "சௌபாக்யா வீட்டுத்தோட்ட வாரத்தை முன்னிட்டு நாடு முழுவதும் விதைப்பொதிகள் வழங்கி வைக்கும் நிகழ்வு..", "News Content": "சௌபாக்யா வீட்டுத்தோட்ட வாரத்தை முன்னிட்டு விதைப்பொதிகள் வழங்கி வைக்கும் நிகழ்வு நாடு முழுவதும் இடம்பெறுகிறது. ஜனாதிபதியின் எண்ணக்கருவுக்கு அமைய உருவான சௌபாக்யா திட்டத்தின் கீழ் மட்டக்களப்பு காத்தான்குடி பிரதேச செயலகப் பிரிவில் சமுர்த்தி பயனாளி குடும்பங்களுக்கு பழ பயிர்க்கன்றுகள் வழங்கும் நிகழ்வு இன்று இடம்பெற்றது. மா, மாதுளை, தோடை, எலுமிச்சை போன்ற மரக்கன்றுகள் சுமார் 182 பேருக்கு வழங்கி வைக்கப்பட்டன.\n00\nஜனாதிபதியின் 10 இலட்சம் வீட்டுத் தோட்டம் தேசிய வேலைத்திட்டத்தின் கீழ் சௌபாக்யா வாரத்தை முன்னிட்டு இறக்காமம் கமநல அபிவிருத்தி பிரிவிலுள்ள ஆயிரத்து 200 பயனாளிகளுக்கு விதைப்பொதிகள் வழங்கும் நிகழ்வு கமநல சேவை மத்தியநிலையத்தில் இன்று இடம்பெற்றது.\n00\nமுல்லைத்தீவு முல்லியவளை கமநல நிலையத்தில் வைபவரீதியாக 5 ஆயிரம் விதைப்பொதிகளை பயனாளிகளிடம் வழங்கி வைக்கும் நிகழ்வு மாவட்டச் செயலாளர் க.விமலநாதன் தலைமையில் இடம்பெற்றது.\n00\nஇதேவேளை கிளிநொச்சி மாவட்ட வீட்டுத்தோட்ட பயனாளிகளுக்கு விதைப்பொதிகள் வழங்கும் நிகழ்வு இரணைமடு கனஹாம்பதி ஆலய மண்டபத்தில் கிளிநொச்சி கமநல அபிவிருத்தி திணைக்கள பிரதி ஆணையாளர் பா.தேவரதன் தலைமையில் இடம்பெற்றது.\n00\nசௌபாக்யா வீட்டுத்தோட்ட பயிர்ச்செய்கை வார நிகழ்வு இன்று மட்டக்களப்பு மாவட்டத்திலுள்ள சகல கமநல சேவை நிலையங்களிலும் இன்று காலை இடம்பெற்றன. வவுணதீவில் இடம்பெற்ற இதுதொடர்பான நிகழ்வில் மட்டக்களப்பு மாவட்ட ஸ்ரீ லங்கா பொதுஜன பெரமுன அமைப்பாளர் பா.சந்திரகுமார் கலந்துகொண்டு பயனாளிகளுக்கு வீட்டுத்தோட்ட பயிர்ச்செய்கைக்கான விதைப்பொதிகளை வழங்கி வைத்தார். ", "URL": "https://www.itnnews.lk/2023/10/05/373251/", "Category": "Breaking News,தேசிய செய்திகள்", "Parent URL": null}