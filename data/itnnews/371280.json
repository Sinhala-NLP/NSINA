{"Source": "ITN news", "Timestamp": "ඔක්තෝබර් 23, 2021 18:51", "Headline": "පිම්මකට සූදානමක්ද? ආණ්ඩුවේ පක්ෂ 11 ක් වෙනම කතාවක", "News Content": "දේශපාලන කරුණු කිහිපයක් සම්බන්ධයෙන් ආණ්ඩුවේ පක්ෂ එකොළහක නායකයින් අතර සාකච්ඡාවක් අද පැවැත්වුණා. ආණ්ඩුවේ පක්ෂ 11 ක පක්ෂ නායකයින් අතර සාකච්ඡාව අද පෙරවරු දහයට පමණ ආරම්භ වුණා. පාර්ලිමේන්තු මන්ත්‍රී ටිරාන් අලස් මන්ත්‍රීවරයාගේ කොළඹ පිහිටි කාර්යාලයක දී  පැවති මෙම සාකච්ඡාව පැය පහකට ආසන්න කාලයක් පැවති බවයි වාර්තා වන්නේ. සාකච්ඡාවෙන් අනතුරුව මාධ්‍ය වෙත අදහස් පළකළ මහජන නියෝජිතයින්. මේ අතර අයවැය සහ තවත් කරුණු කීපයක් සම්බන්ධයෙන් සාකච්ඡා කිරීමට ආණ්ඩු පක්ෂ මන්ත්‍රී කණ්ඩායම හෙට ජනාධිපති ගෝඨාභය රාජපක්ෂ මැතිතුමා හමුවී සාකච්ඡා කිරීමට නියමිත බවයි දේශපාලන ආරංචිමාර්ග සදහන් කරන්නේ.       ", "URL": "https://www.itnnews.lk/2023/10/05/371280/", "Category": "දේශීය පුවත්", "Parent URL": null}