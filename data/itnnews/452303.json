{"Source": "ITN news", "Timestamp": "දෙසැම්බර් 27, 2022 17:37", "Headline": "තිළිණි ප්‍රියමාලි නඩු 08ක ඇප කොන්දේසිවලට අත්සන් තබයි", "News Content": "මහාපරිමාණ මූල්‍ය වංචා කිරීමේ සිද්ධියට අදාළව රක්ෂිත බන්ධනාගාරව ගතව සිට ඇප නියම වූ තිළිණි ප්‍රියමාලි නඩු 08 ක් සදහා අද ඇප කොන්දේසිවලට අත්සන් කරනු ලැබුවා. රුපියල් පනස් දහස බැගින් වූ ශරීර ඇප 08 ක් රුපියල් මිලියන 10 බැගින් වූ ශරීර ඇප 20 ක් ඇයගේ මව පියා සහ ස්වාමිපුරුෂයා, සහෝදරයින් දෙදෙනෙකු ඇතුළු පිරිසක් විසින් පසුගියදා ඇප තැන්පත් කර තිබුණා. ඒ අනුව අද දිනයේ බන්ධනාගාර නිලධාරීන්ගේ ආරක්ෂාව යටතේ කොටුව මහේස්ත්‍රාත් අධිකරණයට තිළිණි ප්‍රියමාලි රැගෙන ආ අතර ඇය අදාළ ඇප කොන්දේසිවලට අත්සන් තබා තිබෙනවා. කෙසේ වෙතත් ඇය යළි බන්ධනාගාරය වෙත රැගෙන යාමටයි කටයුතු කෙරුණේ. බන්ධනාගාරය තුළදී ජංගම දුරකතන ලග තබාගැනීමේ සිද්ධියට අදාළව බන්ධනාගාර විනිශ්චය මණ්ඩලයක් හරහා ක්‍රියාත්මක වූ නඩු කටයුත්තක් වෙනුවෙනුයි තිළිණි ප්‍රියමාලි යළි බන්ධනාගාරය වෙත රැගන ගොස් තිබෙන්නේ.   ", "URL": "https://www.itnnews.lk/2023/10/05/452303/", "Category": "Breaking News,නවතම පුවත්", "Parent URL": null}