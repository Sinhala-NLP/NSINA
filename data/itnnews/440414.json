{"Source": "ITN news", "Timestamp": "ඔක්තෝබර් 14, 2022 12:44", "Headline": "තුන්කොන් ක්‍රිකට් තරඟාවලියේ ජය පාකිස්ථානයට", "News Content": "විස්සයි විස්ස ක්‍රිකට් ලෝක කුසලනයට පෙර නවසීලන්තයේ පැවති තුන්කොන් ක්‍රිකට් තරගාවලියේ ජය හිමි කර ගැනීමට පාකිස්ථාන කණ්ඩායම අද සමත්වුණා. තරගය පැවැත්වුණේ නවසීලන්තයේ ක්‍රයිස්චර්ච් හිදීයි. තරගාවලිය සදහා නවසීලන්තය පාකිස්තානය හා බංග්ලාදේශය එක්ව සිටියා. අවසන් තරගය පැවැත්වුණේ නවසීලන්තය හා පාකිස්ථානය අතරයි. කාසියේ වාසිය දිනූ පාකිස්ථාන කණ්ඩායම පන්දු රැකීමට තීරණය කළා. ඒ අනුව පන්දුවට පහරදුන් නවසීලන්ත කණ්ඩායම සිය පන්දුවාර 20 අවසානයේ කඩුලු 7ක් දැවී ලබාගත්තේ ලකුණු 163ක් පමණයි. කේන් විලියන්සන් ලකුනු 59ක් රැස් කළා. පිළිතුරු ඉනිම ක්‍රීඩා කළ පාකිස්ථාන කණ්ඩායම විසිවන පන්දුවාරයේ ජයග්‍රාහී ඉලක්කය පසුකර ගියා. ඉනිමේ වැඩිම ලකුණු ලාභියා වූයේ මොහොමඩ් නවාස්. ", "URL": "https://www.itnnews.lk/2023/10/05/440414/", "Category": "ක්‍රිකට්,ක්‍රීඩා", "Parent URL": null}