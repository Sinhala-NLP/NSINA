{"Source": "ITN news", "Timestamp": "මාර්තු 30, 2022 14:22", "Headline": "ඉන්දියාවෙන් ශ්‍රී ලංකා පොලීසියට ජීප් රථ 750ක්", "News Content": "ඉන්දීය ණය යෝජනා ක්‍රමය මගින් ශ්‍රී ලංකා පොලිසියට ජීප් රථ 750 ක් ලබාදීම සදහා වන ගිවිසුමකට අත්සන් තැබුනා. මෙහි මුළු වටිනාකම රුපියල් බිලියන 2.5ක් පමණ වනවා. පොලිසිය මගින් ජනතාවට සපයන සේවා කඩිනම් හා කාර්යක්ෂම කිරීමේ අරමුණිනුයි මෙම ජීප් රථ 750 ලබා දෙන්නේ. ඉන්දීය ණය යෝජනා ක්‍රමය යටතේ ජීප් රථ ලබාදීම සදහා වූ ගිවිසුමට මහජන ආරක්ෂක අමාත්‍යාංශයේදී අද අත්සන් තැබුනා. අමාත්‍යාංශ ලේකම් විශ්‍රාමික මේජර් ජෙනරාල් ජගත් අල්විස් මහතා සහ මහේන්ද්‍රා සහ මහේන්ද්‍ර ආයතනයේ උප සභාපති හා ප්‍රධානී ජොයිඩිප් මොයිට්ට්‍රා යන මහත්වරුන් ඊට අත්සන් තැබුවා. අමාත්‍ය සරත් වීරසේකර මහතා සහ පොලිස්පති චන්දන වික්‍රමරත්න මහතා ඇතුළු පිරිසක් එම අවස්ථාවට එක් වුණා. ජීප් රථ 250 බැගින් අදියර තුනක් යටතේ මෙම රථ 750 ලබාදීමට නියමිතයි. පළමු අදියර යටතේ ජීප් රථ 250 ක් අගෝස්තු මාසයට පෙර ලබා දෙනු ඇති.     ", "URL": "https://www.itnnews.lk/2023/10/05/404693/", "Category": "දේශීය පුවත්", "Parent URL": null}