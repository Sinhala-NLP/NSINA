{"Source": "ITN news", "Timestamp": "அக்டோபர் 2, 2022 14:55", "Headline": "அமெரிக்காவிலுள்ள இலங்கைத் தூதரகம் மீண்டும் மருத்துவ உதவி", "News Content": "அமெரிக்காவிலுள்ள இலங்கைத் தூதரகம் 4600 மில்லியன் ரூபா (12 மில்லியன் டொலர்) பெறுமதியான மருந்துகள் மற்றும் மருத்துவ உபகரணங்களை வழங்க நடவடிக்கை எடுத்துள்ளது. அதன்படி ,  அமெரிக்காவில் உள்ள இலங்கைத் தூதரகம், பிரபல அமெரிக்க மனிதாபிமான அமைப்புகளுடன் இணைந்தே இந்நடவடிக்கைகளை முன்னெடுத்திருந்தது. குறிப்பாக இதுவரையில் 03 தடவைகள் சுகாதார அமைச்சுக்கு மருந்துகளை அனுப்பி வைத்தமையும் குறிப்பிடத்தக்கது . இதன் இறுதிக் கட்டமாக மற்றுமொரு தொகை மருந்துப்பொருட்கள் மற்றும் மருத்துவ உபகரணங்கள் இன்று  இலங்கை அரசாங்கத்திடம் ஒப்படைக்கப்பட உள்ளது. இதேவேளை ,  இலங்கையில் பாதிக்கப்பட்டுள்ள மக்களுக்கு மனிதாபிமான உதவிகளை வழங்க முன்வந்த அமைப்புகள் மற்றும் முகவர் நிறுவனங்களுடன் தொடர்ந்தும்  பணியாற்ற விரும்புவதாக அமெரிக்காவுக்கான இலங்கைத் தூதுவர் மஹிந்த சமரசிங்க தெரிவித்தார்.\nஅதன்படி\nHeart to Heart International, Hope Worldwide, மற்றும் Americares ஆகிய நிறுவனங்களுக்கு தனது நன்றிகளையும் அவர் தெரிவித்திருந்தார் . ", "URL": "https://www.itnnews.lk/2023/10/05/438367/", "Category": "அண்மைய செய்திகள்,தேசிய செய்திகள்", "Parent URL": null}