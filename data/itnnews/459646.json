{"Source": "ITN news", "Timestamp": "பிப்ரவரி 7, 2023 11:33", "Headline": "துருக்கி, சிரியா நிலநடுக்கத்தால் தொடரும் பலி எண்ணிக்கை", "News Content": "துருக்கி மற்றும் சிரியாவில் ஏற்பட்ட நிலநடுக்கத்தில் உயிரிழந்தவர்களின் எண்ணிக்கை 4300ஐ  தாண்டியுள்ளதாக வெளிநாட்டு ஊடகங்கள் தெரிவிக்கின்றன. முதலில் 7.8 ரிக்டர் அளவிலும், இரண்டாவதாக 7.5 ரிக்டர் அளவிலும், மூன்றாவது முறையாக 6.0 ரிக்டர் அளவிலும் நிலநடுக்கம் பதிவானது.  நிலநடுக்கத்தில் 4000க்கும் மேற்பட்டோர் உயிரிழந்ததை தொடர்ந்து துருக்கி அரசு 7 நாட்கள் தேசிய துக்கம் கடைப்பிடிக்கப்படும் என அறிவித்துள்ளது. 24 மணி நேரத்தில் அடுத்தடுத்து மூன்று முறை சக்தி வாய்ந்த நிலநடுக்கம் ஏற்பட்டதால், பலி எண்ணிக்கை 10 ஆயிரத்தை கடக்க வாய்ப்புள்ளதாக அமெரிக்க புவியியல் ஆய்வு மையம் தெரிவித்துள்ளது. அத்துடன் அமெரிக்கா, தென் கொரியா இந்தியா, உக்ரைன் உள்ளிட்ட பல நாடுகள் ஏற்கனவே நிவாரணப் பணிகளுக்குத் தேவையான உதவிகளை வழங்கியுள்ளன. ", "URL": "https://www.itnnews.lk/2023/10/05/459646/", "Category": "Breaking News,முதன்மை செய்தி", "Parent URL": null}