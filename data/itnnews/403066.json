{"Source": "ITN news", "Timestamp": "மார்ச் 21, 2022 18:52", "Headline": "பொருளாதாரத்தை கட்டியெழுப்பு பொருளியல் சபைக்கு 5 யோசனைகள்..", "News Content": "தேசிய பொருளாதார சபைக்கு உதவ நியமிக்கப்பட்ட ஆலோசனைக் குழு துரிதமாக செயற்படுத்தப்படவேண்டுமென 5 பிரேணைகள் முன்வைக்கப்பட்டுள்ளன. ஜனாதிபதி கோட்டாபய ராஜபக்ஷ மற்றும் தேசிய பொருளியல் சபை அங்கத்தவர்கள் உடனான முதலாவது சந்திப்பின் போதே இவ் ஆலோசனைக்குழு உறுப்பினர்கள் இந்த யோசனையை சமர்ப்பித்தனர். \nஏற்பட்டுள்ள பொருளதார நெருக்கடிக்கு தீர்வு காண 16 பேர் அடங்கிய இல் ஆலோசனைக்குழுவை கடந்த 15 ம் திகதி ஜனாதிபதி நியமித்தார். சர்வதேச நாணய நிதிய வசதிகள் தொடர்பான யோசனைகளை சமர்ப்பிப்பதற்காக மத்திய வங்கி மற்றும் திறைசேரியை பிரதிநிதித்துவப்படுத்தும் அதிகாரிகள் அடங்கிய தொழிநுட்ப குழு உடன் நியமிக்கப்பட வேண்டுமென யோசனை சமர்ப்பிக்கப்பட்டது. நிதி ஆலோசகர் ஒருவரை உடன் நியமிப்பது சட்ட ஆலோசகர் ஒருவரை நியமிப்பது ஆகியன இந்த யோசனைகளுள் அடங்குகின்றன. சர்வதேச நிதி வசதிகள் தொடர்பான யோசனைகளை சமர்ப்பிப்பதற்கான மீள் கட்டமைப்பு வேலைத்திட்டங்களை தொழிநுட்ப குழு ஊடாக துரிதமாக சமர்ப்பிக்கப்படவேண்டுமென்பது மற்றைய யோசனையாகும் .நிதி அமைச்சரின் உதவிகக்காக விசேட குழுவொன்றை அடையாளம் காண்பது விநியோக தடைகளை நீக்கி நம்பிக்கையை மேம்படுத்துவதற்கும் கவனம் செலுத்துவது ஏனைய யோசனைகளாகும். பொருளாதாரத்தை ஸ்த்திரமாக முன்னெடுத்து சரியான திசையில் இட்டுச்செல்வதற்கான நிதி வாய்ப்புக்களை பலப்படுத்துவதற்கு தேவையான குறுகியகால நீண்டகால வேலைத்திட்டங்கள் முன்னெடுக்கப்பட வேண்டுமென ஆலோசனைக்குழு யோசனை சமர்ப்பித்துள்ளது. உலகின் பல நாடுகளின் பொருளாதாரத்திற்கு ஏற்பட்டுள்ள பாதிப்புக்கள் இலங்கையையும் விட்டுவைக்கவில்லை. செலவணி நெருக்கடி இதில் முக்கியத்துவம் வாய்ந்தது. சவால்களை உரிய முறையில் முகாமைத்துவப்படுத்தி பொருளாதார பின்னடைவுகளை குறுகிய காலத்தில் தீர்த்து வைக்க முடியுமென்பதே ஆலோசனைக்குழுவின் நம்பிக்கையாகும். பிரதமர் மஹிந்த ராஜபக்ஷ அமைச்சர்களான, பெசில் ராஜபக்ஷ, பந்துலகுணவர்த்தன, மஹிந்தானந்த அழுத்கமகே உள்ளிட்டோர் இதில் கலந்துகொண்டனர். ", "URL": "https://www.itnnews.lk/2023/10/05/403066/", "Category": "Breaking News,தேசிய செய்திகள்,முதன்மை செய்தி", "Parent URL": null}