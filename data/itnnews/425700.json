{"Source": "ITN news", "Timestamp": "ජූලි 29, 2022 16:45", "Headline": "පැතුම් කර්නර් ලබන 4 වනදා දක්වා රක්ෂිත බන්ධනාගාර ගත කෙරේ", "News Content": "සමාජ ක්‍රියාකාරිකයෙකු වන පැතුම් කර්නර් නමැත්තා ලබන 4 වනදා දක්වා රක්ෂිත බන්ධනාගාර ගත කෙරුණා. කොළඹ අපරාධ කොට්ඨාසයට  පැමිණීමෙන් පසු අත්අඩංගුවට ගත් පැතුම් කර්නර් අධිකරණයට ඉදිරිපත් කිරීමට පෙර රජයේ අධිකරණ වෛද්‍යවරයා හමුවට ඉදිරිපත් කෙරුණා. පසුව ඔහු කොළඹ අතිරේක මහේස්ත්‍රාත් හර්ෂණ කැකුණවල මහතා හමුවට  ඉදිරිපත් කෙරුණු අතර එහිදී ලබන 4 වනදා දක්වා රක්ෂිත බන්ධනාගාර ගත කිරීමටයි නියෝග කෙරුණේ. එදින ඔහු හදුනාගැනීමේ පෙරෙට්ටුවකට යොමුකරන ලෙස ද මහේස්ත්‍රාත්වරයා නියෝග කළා. සැකකරු ආවරණය කර අධිකරණයට ඉදිරිපත් කිරීමට පොලිසිය පියවර ගත්තා.  පොල්දූව ප්‍රදේශයේ පසුගිය 13 වනදා විරෝධතා පවත්වමින් ඒ සඳහා ජනතාව රැස් කිරීමේ චෝදනාව පැතුම් කර්නර්ට එල්ලවී තිබෙනවා.     ", "URL": "https://www.itnnews.lk/2023/10/05/425700/", "Category": "Breaking News,දේශීය පුවත්", "Parent URL": null}