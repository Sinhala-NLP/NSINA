{"Source": "ITN news", "Timestamp": "අගෝස්තු 13, 2021 17:58", "Headline": "එංගලන්තයේ ප්‍ලිමත් නගරයේ සිදුවූ සමූහ වෙඩි තැබීමකින් 6ක් ජීවිතක්ෂයට", "News Content": "නිරිත දිග එංගලන්තයේ ප්‍ලිමත් නගරයේ සිදුවූ සමූහ වෙඩි තැබීමකින් 6 දෙනෙක් ජීවිතක්ෂයට පත්ව තිබෙනවා. අර්ධ ස්වයංක්‍රීය ගිනි අවියක් රැගෙන නිවසකට කඩා වැදුණු පුද්ගලයෙකු මවකට සහ දියණියකට‌ වෙඩි ප්‍රහාර එල්ල කර තිබෙනවා. සිද්ධියත් සමග එම ස්ථානයට රැස්වුණු පොලීසිය එල්ල කළ වෙඩි ප්‍රහාරයකින් අදාළ පුද්ගලයා මිය ගියා. එංගලන්ත පොලිසිය සදහන් කරන්නේ මෙය ත්‍රස්තවාදයට සම්බන්ධ සිද්ධියක් නොවන බවයි. ගිනි අවි සම්බන්ධයෙන් වූ සිද්ධියක් මුල් කරගෙන මෙම වෙඩි තැබීම සිදුව ඇති බවයි වාර්තා වන්නේ. ගිනි අවි සම්බන්ධ ඝාතනයන් සහ සිද්ධීන් එංගලන්තයෙන් වාර්තා වීම ඉතාමත් දුර්ලභ බව එරට අභ්‍යන්තර කටයුතු පිළිබද අමාත්‍යාංශය දැනුම් දෙනවා. වසර 11 කට පසු එංගලන්තයෙන් වාර්තා වූ සමූහ වෙඩි තැබීමේ සිද්ධිය ලෙස ද මෙය සැළකෙනවා. ", "URL": "https://www.itnnews.lk/2023/10/05/356121/", "Category": "ජාත්‍යන්තර පුවත්", "Parent URL": null}