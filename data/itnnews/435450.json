{"Source": "ITN news", "Timestamp": "සැප්තැම්බර් 17, 2022 11:43", "Headline": "රුසියා හමුදා රඳවාගෙන සිටි ශ්‍රී ලාංකික සිසුන් 7 දෙනෙකු මුදාගත් බව යුක්‍රේන ජනපති කියයි", "News Content": "පසුගිය මාර්තු මාසයේ සිට රුසියා හමුදා රඳවාගෙන සිටි ශ්‍රී ලාංකික සිසුන් 7 දෙනෙකු මුදවා ගැනීමට හැකිවූ බව යුක්‍රේන ජනාධිති වොලොදිමීර් සෙලෙන්ස්කි පවසනවා. පසුගිය මාර්තු මාසයේදී රුසියා හමුදා යුක්‍රේනය ආක්‍රමණය කළ අවස්ථාවේදී කාර්කිව් ප්‍රදේශයේදී මෙම සිසුන් රුසියා හමුදා භාරයට පත්ව තිබෙනවා. ඔවුන් මුදාගැනීමට යුක්‍රේන හමුදාවලට හැකිවූ බවයි යුක්‍රේන ජනාධිපතිවරයා කියා සිටියේ. මෙම පිරිස සමඟ තවත් සිවිල් වැසියන් රැසක් මුදා ගැනීමට හැකිවී තිබෙවා. ශ්‍රී ලාංකික සිසුන් කුප්යෑන්ස්ක් නමැති වෛද්‍ය විද්‍යාලයේ ඉගෙනුම ලබා ඇති බවයි වාර්තා වන්නේ. ඔවුන් රුසියා හමුදා කදවුරක සිරකරුවන් ලෙස රඳවාගෙන තිබෙනවා. යුක්‍රේන ජනාධිපතිවරයා සඳහන් කරන්නේ මෙම සිද්ධිය සම්බන්ධයෙන් සිය රජය විමර්ශන සිදුකරන බවයි. මුදාගත් සිසුන් ඇතුළු සිවිල් වැසියන්ට වෛද්‍ය ප්‍රතිකාර ලබාදිම  ද සිදුවන බව ඔහු කියා සිටියා.       ", "URL": "https://www.itnnews.lk/2023/10/05/435450/", "Category": "දේශීය පුවත්", "Parent URL": null}