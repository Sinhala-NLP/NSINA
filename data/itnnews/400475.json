{"Source": "ITN news", "Timestamp": "මාර්තු 10, 2022 13:02", "Headline": "ලිට්රෝ ගෑස් හිගය ඉදිරි පැය 48 දී නිම වෙන ලකුණු", "News Content": "ලිට්රෝ ගෑස් හිගය ඉදිරි දින දෙක තුළ අවසන් කිරීමට හැකිවන බව එම සමාගම පවසනවා. ශ්‍රී ලංකා මුහුදු කලාපයට ළගා වී ඇති ගෑස් මෙට්‍රික් ටොන් තුන්දහස් පන්සියයක් සහ තුන්දහස් හත්සියයක් රැගත් නෞකා දෙකෙන් අදාළ මුදල් ගෙවීමෙන් පසු ලැබෙන ගෑස් තොගවලින් ඉදිරි දින දෙක ඇතුළත ලිට්රෝ ගෑස් හිගය පහව යනු ඇති බවට ලිට්රෝ ගෑස් සමාගමේ ඉහළ නිලධාරියෙකු සදහන් කළා. වානිජ, ගෘහස්ථ හා කර්මාන්ත යන ක්ෂේත්‍ර තුන සදහාම මේ වන විට අඛන්ඩව ගෑස් සැපයීම සිදු කරන බවයි ඔහු සදහන් කළේ. කෙසේ නමුත් තවදුරටත් දිවයිනේ බොහෝ ප්‍රදේශවලින් ගෑස් ලබා ගැනීම සදහා දිගු පෝලිම් දක්නට ලැබෙනවා.     ", "URL": "https://www.itnnews.lk/2023/10/05/400475/", "Category": "දේශීය පුවත්", "Parent URL": null}