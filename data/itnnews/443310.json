{"Source": "ITN news", "Timestamp": "அக்டோபர் 31, 2022 08:45", "Headline": "வளிமண்டலத்தில் தழம்பல் நிலை.. மீண்டும் மழையுடன் கூடிய சூழலுக்கான வாய்ப்பு..", "News Content": "வளிமண்டலத்தின் கீழ் பகுதியில் தழம்பல் நிலை ஏற்பட்டுள்ளதாகவும், அதன் காரணமாக நாட்டின் பல பகுதிகளிலும் மழையுடன் கூடிய வானிலை காணப்படுமென வளிமண்டலவியல் திணைக்களம் எதிர்வு கூறியுள்ளது. ஒரு சில பகுதிகளில் 100 மில்லிமீட்டரை தாண்டிய மழைவீழ்ச்சி பதிவாக கூடும். வடமத்திய மற்றும் சப்ரகமுவ மாகாணங்களிலும், காலி மாத்தறை மாவட்டங்களிலும் மழையின் தாக்கம் சற்று அதிகரித்து காணப்படுமென வளிமண்டலவியல் திணைக்களத்தின் பணிப்பாளர் நாயகம் அத்துல கருனாரத்ன தெரிவித்துள்ளார். பிற்பகல் அல்லது மாலை வேளையில் மழையுடன் கூடிய காலநிலை எதிர்பார்க்கப்படுவதாகவும் அவர் குறிப்பிட்டார். மழையின் போது இடி மின்னல் தாக்கங்கள் ஏற்படக்கூடுமெனவும், அதிலிருந்து பாதுகாத்துக்கொள்வதற்கான தேவையான முன்னெச்சரிக்கை நடவடிக்கைகளை பொதுமக்கள் பின்பற்ற வேண்டுமெனவும் வளிமண்டலவியல் திணைக்களம் தெரிவித்துள்ளது. ", "URL": "https://www.itnnews.lk/2023/10/05/443310/", "Category": "அண்மைய செய்திகள்,முதன்மை செய்தி,வானிலை அறிவிப்பு", "Parent URL": null}