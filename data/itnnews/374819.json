{"Source": "ITN news", "Timestamp": "நவம்பர் 9, 2021 12:45", "Headline": "றம்புக்கனை மற்றும் வென்னொருவயில் மண்சரிவு.. நால்வர் பலி..", "News Content": "றம்புக்கனை, தொம்பேமட பிரதேசத்தில் மண்மேடொன்று சரிந்து வீழ்ந்ததில் வீடொன்று முழுமையாக சேதமடைந்துள்ளது. வீட்டில் இருந்த மூவர் சம்பவத்தில் உயிரிழந்துள்ளனர். 36 வயதுடைய தாய், அவரது 8 வயதுடைய மகள் மற்றும் 13 வயதுடைய உறவினரின் மகள் ஆகியோரே சம்பவத்தில் உயிரிழந்துள்ளனர். வீட்டில் இருந்த 40 வயதுடைய மற்றுமொரு நபர் பலத்த காயமடைந்த நிலையில், றம்புக்கனை வைத்தியசாலையில் அனுமதிக்கப்பட்டதன் பின்னர் கேகாலை வைத்தியசாலைக்கு மாற்றப்பட்டுள்ளார். குறித்த பகுதியில் மண்மேட்டை அகற்றும் பணியை இராணுவத்தினர் ஈடுபட்டுள்ளதாக அனர்த்த முகாமைத்துவ மத்தியம் நிலையம் தெரிவித்துள்ளது. இதேவேளை அலவ்வ வென்னொருவ பிரதேசத்தில் வீடொன்றின் மீது மண்மேடு சரிந்து வீழ்ந்ததில் ஒருவர் உயிரிழந்துள்ளார். அனர்த்தத்தின் போது இருவர் இருந்ததுடன், அதில் 23 வயதுடைய பெண்ணொருவர் உயிரிழந்ததாக பொலிஸ் திணைக்களத்தின் ஊடகப்பிரிவு தெரிவித்துள்ளது. இந்நிலையில் சீரற்ற வானிலையினால் 15 மாவட்டங்கள் பாதிக்கப்பட்டுள்ளன. 8 ஆயிரத்திற்கும் மேற்பட்டோர் இவ்வீடுகளை விட்டு வெளியேறி தற்காலிக இடங்களில் தங்கியுள்ளனர். 796 வீடுகள் சீரற்ற வானிலை காரணமாக பகுதியளவில் சேதமடைந்துள்ளன. ", "URL": "https://www.itnnews.lk/2023/10/05/374819/", "Category": "Breaking News,அண்மைய செய்திகள்,முதன்மை செய்தி", "Parent URL": null}