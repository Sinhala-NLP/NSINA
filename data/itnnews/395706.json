{"Source": "ITN news", "Timestamp": "பிப்ரவரி 17, 2022 18:53", "Headline": "மகனை கடத்த முயன்ற ஹொரணை நீலக பொலிஸாரின் துப்பாக்கிச்சூட்டில் பலி..", "News Content": "படுகொலைகள் உள்ளிட்ட பல்வேறு குற்றச்செயல்களுடன் தொடர்புடையவர் எனக் கூறப்படும் நீலக்க என்பவர் ஹொரண கந்தன பகுதியில் பொலிசார் மேற்கொண்ட துப்பாக்கி பிரயோகத்தில் கொல்லப்பட்டார். இந்த சந்தேக நபர் ஹொரண கந்தன பகுதியிலுள்ள தனது மாமியார் வீட்டிற்கு சென்று ரி 56 ரக துப்பாக்கியினால் ஆகாயத்தை நோக்கிச் சுட்டு 7 வயதுடைய அவரது பிள்ளையை மாமியாரிடமிருந்து கடத்திச் சென்றுள்ளார். சம்பவம் தொடர்பாக சந்தேக நபரை கைதுசெய்ய சென்றபோது பொலிசாருக்கும் சந்தேக நபருக்கும் இடையே ஏற்பட்ட துப்பாக்கி பிரயோகத்தில் நீலக்க என்பவர் கொல்லப்பட்டார். இதேநேரம் கடந்த ஒரு வாரத்திற்கு முன்னர் தனது மனைவியின் கைகால்களை கூரிய ஆயுதத்தினால் வெட்டி தலையில் படுகாயமேற்படுத்திய சம்பவம் தொடர்பாக நீலக்க மீது குற்றம்சாட்டப்பட்டிருந்தது. ", "URL": "https://www.itnnews.lk/2023/10/05/395706/", "Category": "அண்மைய செய்திகள்,தேசிய செய்திகள்", "Parent URL": null}