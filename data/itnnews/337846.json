{"Source": "ITN news", "Timestamp": "மே 19, 2021 12:58", "Headline": "நேற்று 34 கொவிட் மரணங்கள்.. ஆயிரத்தைக்கடந்தது மொத்த மரண எண்ணிக்கை..", "News Content": "நாட்டில் நேற்றைய தினம் கொரோனா தொற்றாள் அதிகளவானோர் மரணித்தனர். 34 மரணங்கள் பதிவான நிலையில் மொத்த கொரோனா உயிரிழப்பு எண்ணிக்கை ஆயிரத்து 15 ஆக அதிகரித்துள்ளது. உயிரிழந்தவர்களில் 20 வயதுடைய இளைஞர் ஒருவரும், 32 மற்றும் 38 வயதான இரு பெண்களும் உள்ளடங்குகின்றனர். ருவான்வெல்ல, மட்டக்குளி, நாவலப்பிட்டி, புத்தளம், கஹாட்டகஸ்திஹிலிய, அலவத்துகொட, பஸ்யால, முலட்டியன, பமுனுவத்தை, மடபாத்த, அஹூலுகஹ, கொடகந்த, தல்கஸ்வல, ரத்கம, இரத்தினபுரி, உடமுல்ல, இராகம, அத்துருகிரிய, கிரிந்திவெல, தெமட்;டகொட, வெல்லம்பிட்டிய, கொழும்பு – 02, நுகேகொட, கந்தபொல, பன்னல, பண்டாரகம, இங்கிரிய, மாஹகம, கெப்பட்டிபொல, வட்டினாபஹ மற்றும் மைலப்பிட்டிய ஆகிய பகுதிகளை சேர்ந்தவர்களே மரணித்துள்ளனர். அவர்களில் 18 ஆண்களும், 16 பெண்களும் உள்ளடங்குகின்றனர். இந்நிலையில் நாட்டில் நேற்றை தினம் மேலும் 2 ஆயிரத்து 478 கொரோனா தொற்றளர்கள் அடையாளம் காணப்பட்டுள்ளனர். அதற்கமைய தொற்றுக்குள்ளானவர்களின் மொத்த எண்ணிக்கை ஒரு இலட்சத்து 47 ஆயிரத்து 720 ஆக உயர்வடைந்துள்ளது. நேற்று அடையாளம் காணப்பட்டவர்களில் 391 பேர் களுத்துறை மாவட்டத்திலும், 350 பேர் கம்பஹா மாவட்டத்திலும், கொழும்பு மாவட்டத்தில் 333 பேர் உள்ளடங்குகின்றனர். இதேவேளை ஒரு இலட்சத்து 21 ஆயிரத்து 145 பேர் கொவிட் தொற்றிலிருந்து பூரண குணமடைந்துள்ளனர். தொடர்ந்தும் வைத்தியசாலைகளில் 26 ஆயிரத்து 575 பேர் தொடர்ந்தும் சிகிச்சை பெற்று வருகின்றனர். இதேவேளை துல்ஹிரிய முதலீட்டு வலையத்தில் ஆடைத்தொழிற்சாலை ஊழியர்கள் 400 பேருக்கு கொவிட் தொற்று உறுதிப்படுத்தப்பட்டுள்ளது.. அதனையடுத்து தொழிற்சாலையை தற்காலிகமாக மூட தீர்மானிக்கப்பட்டுள்ளதாக கேகாலை மாவட்ட செயலாளர் மஹிந்த எஸ்.வீரசூரிய தெரிவித்துள்ளார். தொழிற்சாலையில் 2 ஆயிரம் ஊழியர்கள் பீசிஆர் பரிசோதனைக்குட்படுத்தப்பட்ட நிலையிலேயே தொற்றாளர்கள் அடையாளம் காணப்பட்டனர். தனிமைப்படுத்தப்பட்டுள்ள பொகவந்தலாவை சுகாதார வைத்திய அதிகாரி பிரிவில் முன்னெடுக்கப்பட்ட பீசிஆர் பரிசோதனையில் புதிதாக 27 தொற்றாளர்கள் அடையாளம் காணப்பட்டனர். அவர்களுடன் தொடர்பிலிருந்தவர்கள் தனிமைப்படுத்தப்பட்டுள்ளதாக பொகவந்தலாவை பொதுமக்கள் சுகாதார பரிசோதகர் கதிரவேல் கனேஸ் தெரிவித்தார். இதனிடையே யட்டியந்தொட்ட கித்துல்கல மின் உட்பத்தி நிலையத்தில் சேவையாற்றிய 8 ஊழியர்களுக்கு கொவிட் தொற்று உறுதிப்படுத்தப்பட்டுள்ளது. அதனையடுத்து மின்உற்பத்தி நிலையத்தின் ஒரு பகுதி தற்காலிகமாக மூடப்பட்டுள்ளதாக எமது செய்தியாளர் தெரிவித்தார். இதேவேளை வவுனியாவில் மேலும் 12 பேருக்கு கொவிட் தொற்று உறுதிப்படுத்தப்பட்டுள்ளது. அவர்கள் அனைவரும் ஏற்கனவே கொவிட் தொற்றுக்குள்ளானவர்களுடன் தொடர்பிலிருந்தவர்களென தெரியவந்துள்ள நிலையில் அனைவரும் சிகிச்சை நிலையங்களுக்கு அனுப்பிவைக்கப்பட்டுள்ளதாக எமது செய்தியாளர் தெரிவித்தார். வடக்கில் மேலும் 137 பேருக்கு கொவிட் தொற்று கண்டறியப்பட்டுள்ளதாக மாகாண சுகாதார சேவைகள் பணிப்பாளர் வைத்தியர் ஆ.கேதீஸ்வரன் தெரிவித்தார். அவர்களுடன் தொடர்பில் இருந்தவர்கள் அடையாளம் காணப்பட்டு தனிமைப்படுத்தப்பட்டுள்ளதாகவும் அவர் குறிப்பிட்டார். ", "URL": "https://www.itnnews.lk/2023/10/05/337846/", "Category": "Breaking News,அண்மைய செய்திகள்", "Parent URL": null}