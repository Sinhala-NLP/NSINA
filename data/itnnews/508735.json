{"Source": "ITN news", "Timestamp": "අගෝස්තු 16, 2023 16:12", "Headline": "අස්වැසුම ප්‍රතිලාභ යටතේ වකුගඩු ආබාධිත සහ අඩු ආදායම් ලාභී වැඩිහිටි දීමනා නොවෙනස්ව ගෙවනවා", "News Content": "වකුගඩු රෝගී, ආබාධිත සහ අඩු ආදායම් ලාභී වැඩිහිටි දීමනා නොවෙනස්ව පෙර පැවති පරිදි ගෙවීම සඳහා ප්‍රතිපාදන වෙන්කර ඇති බව මුදල් රාජ්‍ය අමාත්‍ය ශෙහාන් සේමසිංහ මහතා පවසනවා. නව ගෙවීම් ක්‍රමවේදයක් සකස් කරන තුරු අස්වැසුම ප්‍රතිලාභ වැඩසටහන යටතේ වකුගඩු රෝගීන්, ආබාධිත සහ අඩු ආදායම් ලාභී වැඩිහිටි දීමනා නොවෙනස්ව ගෙවීම සිදුකෙරෙනවා. 647,683 දෙනෙකු සඳහා ගෙවීමට අවශ්‍ය ප්‍රතිපාදන වෙන්කර ඇති අතර ඉදිරි දින කිහිපය තුළ ගෙවීම් සිදුකරන බවයි රාජ්‍ය අමාත්‍යවරයා ට්විටර් පණිවුඩයක් නිකුත් කරමින් සඳහන් කරන්නේ. ඒ අනුව 517,962නෙකු සඳහා වැඩිහිටි දීමනාව, 88,602නෙකු සඳහා ආබාධිත දීමනාව සහ 41,119 දෙනෙකු සඳහා වකුගඩු රෝගී දීමනාවත් ලබාදීමට නියමිතයි. වැඩිහිටි දීමනා තැපැල් කාර්යාල මගින් සහ ආබාධිත මෙන්ම වකුගඩු දීමනාව ප්‍රාදේශීය ලේකම් කාර්යාලවලින් ලබාගත හැකියි.         ", "URL": "https://www.itnnews.lk/2023/10/05/508735/", "Category": "දේශීය පුවත්", "Parent URL": null}