{"Source": "ITN news", "Timestamp": "දෙසැම්බර් 17, 2021 09:03", "Headline": "නවතා තිබූ වාහනයකින් මුදල් තොගයක් සොරාගත් දෙදෙනෙකු අත්අඩංගුවට", "News Content": "නවතා තිබූ වාහනයකින් මුදල් තොගයක් සොරාගත් සැකකරුවන් දෙදෙනෙකු රාගම පොලීසිය අත්අඩංගුවට ගත්තා. රාගම ප්‍රදේශයේ සුපිරි වෙළෙඳසැළකින් භාණ්ඩ මිලදී ගැනීමට පැමිණි පුද්ගලයෙකුගේ මෝටර් රථයේ තිබී රුපියල් ලක්ෂ 11 ක් සහ කුවෙට් ඩිනාර් 320 ක මුදල් තොගයක් මෙසේ සොරකම් කර තිබෙනවා. සොරකම සිදුවන ආකාරය CCTV කැමරාවක සටහන් වී තිබුණා. ඒ අනුව කළ විමර්ශනයකදී සැකකරුවන් දෙදෙනෙකු සහ මෙම සොරකමට යොදා ගත් වෑන් රථයක් අත්අඩංගුවට ගැණුනා. අත්අඩංගුවට ගත් වෑන් රථයේ තිබී වාහන 40 ක පමණ යතුරු සොයා ගෙන ඇති බවයි පොලීසිය සඳහන් කරන්නේ. එමෙන්ම අදාළ වෑන් රථය ව්‍යාජ අංක තහඩු සවි කරමින් ධාවනය කර ඇති බව ද හෙළි කර ගැණුනා.       ", "URL": "https://www.itnnews.lk/2023/10/05/383230/", "Category": "Breaking News,නවතම පුවත්", "Parent URL": null}