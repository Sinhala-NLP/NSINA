{"Source": "ITN news", "Timestamp": "ජනවාරි 14, 2023 12:18", "Headline": "අහුන්ගල්ල කරවල සැකසුම් මධ්‍යස්ථානයක් අසල තිබී ක්ලේමෝ බෝම්බයක් සොයා ගැනේ", "News Content": "අහුන්ගල්ල වැලිකන්ද මරදාන වලව්වත්ත ප්‍රදේශයේ කරවල සැකසුම් මධ්‍යස්ථානයක් අසල ගෙවත්තක තිබී ක්ලේමෝ බෝම්බයක් සොයා ගැනුණා. තංගල්ල පොලිසියේ මූලස්තාන පොලිස් පරීක්ෂකවරයාට ලැබුණු තොරතුරකට අනුවයි විමර්ශන ක්‍රියාත්මක කෙරුණේ. කෙසේ පදුරක් අසල සගවා තිබූ මෙම බෝම්බයේ බර කිලෝග්‍රෑම් එකක් පමණ වනවා. පොලිස් විශේෂ කාර්ය බළකායේ බෝම්බ නිෂ්ක්‍රීය අංශයේ සහාය ඇතිව ක්ලේමෝ බෝම්බය නිෂ්ක්‍රීය කිරීමෙන් පසු වැඩිදුර පරීක්ෂණ සඳහා අහුන්ගල්ල පොලිසියට භාර දී තිබෙනවා. ", "URL": "https://www.itnnews.lk/2023/10/05/455556/", "Category": "දේශීය පුවත්", "Parent URL": null}