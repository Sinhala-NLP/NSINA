{"Source": "ITN news", "Timestamp": "ජූලි 18, 2023 12:07", "Headline": "සත්‍යග්‍රහයක් නිසා සෞඛ්‍ය අමාත්‍යාංශය ඉදිරිපිට උණුසුම්", "News Content": "සෞඛ්‍ය අමාත්‍යාංශයේ ඉදිරිපිට සිවිල් ක්‍රියාකාරින් පස් දෙනෙකු සත්‍යග්‍රහයක නිරතව සිටිනවා. සෞඛ්‍ය ක්ෂේත්‍රයේ අඩුපාඩු හේතුවෙන් රෝගීන් මිය යන බව පවසමිනුයි මොවුන් සත්‍යග්‍රහයක නිරතව සිටින්නේ. අල්ලස දූෂණය නාස්තියට එරෙහි පුරවැසි බලය සංවිධානයේ සභාපති යාමුනි කමන්ත තුෂාර සෞඛ්‍ය අමාත්‍යාංශයේ දොරටුව ඉදිරිපිට වාඩි වී සත්‍යග්‍රහයක නිරත වුණා. එහිදි මාර්ගය අවහිර වන බව පැවසූ පොලිසිය ඉන් ඉවත් වන ලෙස ඔහුට කළ දැනුම් දීමත් සමග උණුසුම්කාරී තත්ත්වයක් හටගත්තා. කෙසේ වෙතත් ඔහු පදික වේදිකාවේ සිට සත්‍යග්‍රහය ආරම්භ කළ අතර ඊට තවත් හතර දෙනෙකු එක් වු ආකාරයයි දැකගත හැකි වුණේ.           ", "URL": "https://www.itnnews.lk/2023/10/05/500684/", "Category": "දේශීය පුවත්", "Parent URL": null}