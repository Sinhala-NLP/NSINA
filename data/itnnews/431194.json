{"Source": "ITN news", "Timestamp": "අගෝස්තු 26, 2022 09:20", "Headline": "ව්‍යාජ ලෙස සකස් කළ ප්‍රවාහන බලපත්‍ර 622ක් සමඟ සැකකරුවන් දෙදෙනෙකු අත්අඩංගුවට", "News Content": "ව්‍යාජ ලෙස සකස් කළ  වැලි හා පස් ප්‍රවාහන බලපත්‍ර  622 ක් සැකකරුවන් දෙදෙනෙකු සමඟ අත්අඩංගුවට ගැනීමට විශේෂ කාර්ය බලකාය සමත්වුණා. කුරුණෑගල ප්‍රදේශයේ ස්ථාන දෙකකදී සිදුකළ වැටලීමකදීයි මෙම සැකකරුවන් අත්අඩංගුවට ගෙන ඇත්තේ. විශේෂ කාර්ය බලකායේ කුරුණෑගල කඳවුරේ නිලධාරීන්ට ලැබුණු තොරතුරකට අනුවයි මෙම වැටලීම සිදුකර ඇත්තේ. භූ විද්‍යා සමීක්ෂණ හා පතල් කාර්යාංශයේ කුරුණෑගල ඒකකයේ නිලධාරීන් ද මෙම මෙහෙයුමට සම්බන්ධ වී තිබුණා. වයස අවුරුදු 42ක ගොකරැල්ල ප්‍රදේශයේ පුද්ගලයෙකු අත්අඩංගුවට ගෙන පරික්ෂා කිරීමේදී වැලි හා පස් ප්‍රවාහන බලපත්‍ර දෙකක් ඔහු සන්තකයේ තිබී සොයා ගෙන තිබුණා. සැකකරුගෙන් වැඩිදුර ප්‍රශ්න කිරීමේදී ව්‍යාජව සකස් කරන ලද බලපත්‍ර 622ක් සොයා ගැනීමට හැකිවූ බවයි විශේෂ කාර්ය බලකාය සඳහන් කළේ. තවත් උපකරණ රැසක් සොයා ගෙන තිබෙනවා.       ", "URL": "https://www.itnnews.lk/2023/10/05/431194/", "Category": "Breaking News,දේශීය පුවත්", "Parent URL": null}