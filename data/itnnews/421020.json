{"Source": "ITN news", "Timestamp": "ජූලි 4, 2022 09:14", "Headline": "පාස්පෝට් නිකුත් කිරීමේ එක්දින සේවාව අද සිට තවත් දිස්ත්‍රික්ක 3 කට", "News Content": "විදේශ ගමන් බලපත්‍ර නිකුත් කිරීමේ එක්දින සේවාව යටතේ ගමන් බලපත් ලබා දීම අද සිට තවත් දිස්ත්‍රික් තුනක ආරම්භ කරන බව ආගමන හා විගමන දෙපාර්තමේන්තුව සදහන් කරනවා. ඒ  මාතර, වවුනියාව, සහ මහනුවර ප්‍රාදේශීය කාර්යාලවල එක්දින සේවය යටතේ විදේශ ගමන් බලපත් නිකුත්කිරීම අද (04) සිට ආරම්භ කෙරෙනු ඇති. එම කාර්යාල ඔස්සේ දෛනිකව එක් දින සේවය වෙනුවෙන් කලින් දිනයක් සහ වේලාවක් වෙන් කර ගත් අයදුම්කරුවන් 100 දෙනෙකු සඳහා මෙම සේවාව සපයන බවයි ආගමන හා විගමන දෙපාර්තමේන්තුව සඳහන් කළේ.    ", "URL": "https://www.itnnews.lk/2023/10/05/421020/", "Category": "දේශීය පුවත්", "Parent URL": null}