{"Source": "ITN news", "Timestamp": "අප්‍රේල් 9, 2022 15:09", "Headline": "පන්ජාබ් කින්ග්ස් පරදවා ගුරාට් ටයිටන්ස් ජය ගනී", "News Content": "ඉන්දීය ප්‍රිමියර් ලීග් ක්‍රිකට් තරගාවලියේ පන්ජාබ් කින්ග් සහ ගුරාට් ටයිටන්ස් කණ්ඩායම අතර තරගය කඩුලු හයකින් ජය ගැනීමට ගුජරාට් ටයිටන්ස් කණ්ඩායම සමත් වුණා. තරගයේ ප්‍රථමයෙන් පන්දුවට පහර දුන් පංජාබ්ස් කින්ග් කණ්ඩායම සිය පන්දුවාර විස්ස අවසානයේදී කඩුලු නවයක් දැවී ලකුණු 189ක් රැස් කළා. වේගවත් ඉණිමක් ක්‍රීඩා කළ ලියාම් ලිවින්ස්ටෝන් පන්දු 27කදී ලකුණු 64ක් රැස් කළේ හයේ පහර හතරක් ද සමගින්. පන්දු යැවීමේදී රෂීඩී කාන් ලකුණු විසි දෙකකට කඩුලු තුනක් බිද හෙලුවා. පිළිතුරු ඉණිම ක්‍රීඩා කළ ටයිටන්ස් කණ්ඩායම පන්දුවාර විස්ස අවසානයේදී කඩුලු හතරක් පමණක් දැවී ලකුණු 190ක් රැස් කරමින් තරගයේ ජය හිමි කර ගත්තා. ජයග්‍රහණය සදහා අවසන් පන්දු දෙකට ලකුණු 12ක් ලබාගැනීමට තිබූ අතර එම පන්දු දෙකට හයේ පහරවල් දෙකක් එල්ල කරමිනුයි ටයිටන්ස් කණ්ඩායම ජය හිමිකර ගත්තේ. ටයිටන්ස් කණ්ඩායම ජයග්‍රහණය කරා රැගෙන ගිය ආරම්භක පිතිකරු ෂුබ්මාන් ගිල් ලකුණු 96ක් රැස් කරගනිමින් තරගයේ වීරයා සම්මානයෙන් පිදුම් ලැබුවා.     ", "URL": "https://www.itnnews.lk/2023/10/05/406240/", "Category": "ක්‍රිකට්,ක්‍රීඩා", "Parent URL": null}