{"Source": "ITN news", "Timestamp": "මාර්තු 6, 2022 10:33", "Headline": "තම රටේ තිරසර සංවර්ධනාත්මක අනාගතය පිළිබඳ ඉහළ විශ්වාසයක් පවතින බව චීනය කියයි", "News Content": "මේ වසරේ රටේ ආර්ථීක වර්ධන ඉලක්ක ජයගැනීමේ තම ශක්‍යතා පිළිබඳව චීනය දැඩි විශ්වාසය පළ කරයි. 2022 චීන රාජ්‍ය කාර්ය වාර්තාවේ සඳහන් වන ආකාරයට මෙම වසරේ රටේ දළ දේශීය නිෂ්පාදිත වටිනාකමේ 5.5%ක වර්ධනයක් අපේක්ෂා කිරීම සම්බන්ධයෙන් අදහස් දක්වමින්, චීන ජාතික සංවර්ධන හා ප්‍රතිසංස්කරණ කමිටුවේ අධ්‍යක්ෂ He Lifeng මහතා මේ බව ප්‍රකාශ කළේය. චීන ආර්ථික සංවර්ධනයේ අනාගතය ඉතා ශක්තිමත් වන අතර එම ඉලක්ක ජයගැනීම සඳහා චීනයට ශක්‍යතාව පවතී. මේ වසරේ අභියෝග හා අසීරුතා රැසකට මුහුණ දෙන චීනයේ ආර්ථීක සංවර්ධනයට බලපාන අස්ථීර සාධක ද පවතී. එහෙත්, චීන කොමියුනිස්ට් පක්ෂයේ මධ්‍යම කාරක සභාව හා චීන රාජ්‍ය මණ්ඩලය දූරදර්ශී විශ්ලේෂණයන් තුළින් විවිධ සැලසුම් හා පියවර යොදාගෙන ඇත. මේ වසරේ චීන ආර්ථික සංවර්ධන ඉලක්ක සාක්ෂාත් කිරීම පිළිබඳ පූර්ණ විශ්වාසය තැබිය හැකි බවද හෙතෙම අවධාරණය කළේය. ", "URL": "https://www.itnnews.lk/2023/10/05/399653/", "Category": "ජාත්‍යන්තර පුවත්", "Parent URL": null}