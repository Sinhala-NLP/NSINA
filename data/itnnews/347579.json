{"Source": "ITN news", "Timestamp": "ජූලි 7, 2021 12:04", "Headline": "කාබනික වගාවට ජනතාව යොමු කරන වැඩපිළිවෙළ රට පුරාම ක්‍රියාත්මකයි", "News Content": "කාබනික වගාවට ජනතාව යොමු කරන වැඩපිළිවෙළ මේ වෙනකොට රට පුරාම ක්‍රියාත්මකයි. කාබනික පොහොර නිෂ්පාදනයට වගේම රසායනික පොහොර වලින් තොර වගාවට ජනතාව වැඩි වශයෙන් යොමු වෙලා ඉන්නවා. ඉදිරි මහ කන්නය සදහා වී වගාවට අවශ්‍ය කාබනික පොහොර නිෂ්පාදනය කිරීමට පුත්තලම් දිස්ත්‍රික්කයේ ගොවි ජනතාව කටයුතු කරමින් සිටිනවා. ගොවි සංවිධානවල එකතුවෙන් හලාවත පම්බල ප්‍ර දේශයේ අක්කර 25 ක කුඹුරු යායක කාබනික පොහොර නිෂ්පාදනය කිරීමේ වැඩසටහන ආරම්භ කෙරුණා. සැල්විනියා ජපන් ජබර ගිනිසිරියා ආදි ශාක මෙන්ම කසල භාවිත කරමින් තමන් පොහොර නිෂ්පාදනය සිදු කරන බවයි ගොවි සංවිධාන නියෝජිතයින් ප්‍රකාශ කළේ. කාබනික පොහොර සදහා හොද ඉල්ලුමක් පවතින බැවින් පොහොර නිෂ්පාදනය වැඩි කිරීමට කටයුතු කරන බව එම පොහොර නිෂ්පාදනයට උරදී සිටින වැලිමඩ දිවි තොට වෙල සරත් විමලවීර මහතා පවසනවා. ප්‍ර දේශයේ ගොවීන්ට අවශ්‍ය පොහොර හිගයකින් තොරව නිෂ්පාදනය කිරීමට තමා කටයුතු කරමින් සිටින බවයි ඔහු වැඩිදුරටත් සදහන් කළේ. ගෙවත්තෙන් ඉවතලන ද්‍රව්‍ය වලින් කොම්පෝස්ට් පොහොර නිෂ්පාදනය ව්‍යාපාරයක් ලෙස සිදු කර ගෙන යාම‌ට සමෘද්ධිලාභීන් පුහුණු කිරීමේ වැඩසටහනක් මේ වනවිට ක්‍රියාත්මකයි. ප්‍රා යෝගික පුහුණුව සමගින් ක්‍රියාත්මක එම වැඩපිළිවෙලේ එක් අදියරක් ගාල්ල බෝපේ පෝද්දල ප්‍රා දේශිය ලේකම් බල ප්‍ර දේශයේ දී ක්‍රියාවට නැංවුණා. මේ අතර පාරම්පරික දේශීය වී වගාව සහ ගොඩ බෝග වගාව ආරක්ෂා කරන ප්‍රායෝගික දැනුවත් වීමේ ක්‍රමවේද ඇතුළත් වාර්ෂික නැකත් සගරාව  පිළිගැන්වීම හා කෘෂි දියර හදුන්වා දීමේ වැඩසටහනක් කුලියාපිටියේ දී පැවැත්වුණා. පාර්ලිමේන්තු මන්ත්‍රීසමන්ප්‍රිය හේරත් මහතාගේ ප්‍රධානත්නයෙන් පැවති ඊට වයඹ පරිසර හිතකාමී ගොවි පදනමේ නියෝජිතයින් ඇතුලු පිරිසක් එක්ව සිටියා.   ", "URL": "https://www.itnnews.lk/2023/10/05/347579/", "Category": "දේශීය පුවත්", "Parent URL": null}