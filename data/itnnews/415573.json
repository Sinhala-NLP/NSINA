{"Source": "ITN news", "Timestamp": "ஜூன் 7, 2022 12:36", "Headline": "இரண்டு ஹெக்டேயர்களுக்கும் குறைவான விவசாயிகளுக்கான விவசாய கடன்களை தள்ளுப்படி செய்ய பிரதமர் தீர்மதானம்..", "News Content": "2 ஹெக்டேயர்களுக்கும் குறைவான வயல்களுக்காக விவசாயிகளினால் பெறப்பட்ட பயிர்ச்செய்கை கடனை முழுமையாக தள்ளுப்படி செய்வதற்கு தீர்மானிக்கப்பட்டுள்ளதாக பிரதமர் ரணில் விக்ரமசிங்க தெரிவித்துள்ளார். பாராளுமன்றத்தில் ஆற்றிய விசேட உரையின் போதே அவர் இவ்வாறு தெரிவித்துள்ளார். உடனடியாக அமுலுக்கு வரும் வகையில் குறித்த தீர்மானம் அமுல்ப்படுத்தப்படுவதாகவும் பிரதமர் சுட்டிக்காட்டியுள்ளார். சர்வதேச நாணய நிதியம் நாட்டின் பொருளாதாரம் ஸ்திரத்தன்மை இன்மையினால் பிரஜைகள் குறித்து விசேட அவதானம் செலுத்தியுள்ளதாகவும் பல்வேறு துறைகள் குறித்து அவதானம் செலுத்தப்படவுள்ளதாகவும் பிரதமர் சுட்டிக்காட்டினார். இந்நிலையில் உணவுப்பாதுகாப்பிற்காக உயர்ந்தப்ட்ச நடவடிக்கைகளை முன்னெடுத்தல், நிவாரண வேலைத்திட்டங்களை மேம்படுத்துதல், விவசாய கடனை 100 வீதம் தள்ளுப்படி செய்தல், மக்களுக்கு தமது காணிகளுக்கான முழுமையாக உரிமையை பெற்றுக்கொடுத்தல், நகரபுர தொடர்மாடி குடியிருப்புக்களின் உரிமைக்காக நிவாரணங்களை அதன் குடியிருப்பாளர்களுக்கு பெற்றுக்கொடுத்தல், சீனாவினால் நிர்மாணிக்கப்படும் தொடர்மாடி குடியிருப்பின் உரிமையை பொதுமக்களுக்கு பெற்றுக்கொடுத்தல் உள்ளிட்ட விடயங்களில் அவதானம் செலுத்தப்படவுள்ளதாக பிரதமர் ரணில் விக்ரமசிங்க தெரிவித்துள்ளார். ", "URL": "https://www.itnnews.lk/2023/10/05/415573/", "Category": "Breaking News,தேசிய செய்திகள்,முதன்மை செய்தி", "Parent URL": null}