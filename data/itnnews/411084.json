{"Source": "ITN news", "Timestamp": "මැයි 13, 2022 12:13", "Headline": "දේශබන්දු තෙන්නකෝන් මානව හිමිකම් කොමිසමට", "News Content": "බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් මහතා මානව හිමිකම් කොමිෂන් සභාව හමුවට පැමිණියා. ඒ මෙම කොමිසම නිකුත් කළ සිතාසියකට අනුවයි. පසුගිය 09 වනදා සිදු වූ ප්‍රචණ්ඩකාරී සිදුවීම් සම්බන්ධයෙන් සිදු කළ නිරීක්ෂණවලට අනුවයි මානව හිමිකම්  කොමිෂන් සභාව දේශබන්දු තෙන්නකෝන් මහතාට සිතාසි නිකුත් කර ඇත්තේ. මෙම සිදු වීමේදී නීතියේ ආධිපත්‍ය තහවුරු කිරීමට අපොහොසත්වීම පිළිබදව විමසීම සදහා පොලිස්පතිවරයා මෙන්ම යුද හමුදාපතිවරයා මානව හිමිකම් කොමිෂන් සභාව වෙත පෙරේදා කැදවා තිබුණා. එහිදී මෙම ගැටුම්කාරී තත්ත්වය පාලනය කිරීමට පොලීසිය මෙන්ම යුද හමුදාව ගත් ක්‍රියාමාර්ග පිළිබද කරුණු පැහැදිලි කර තිබෙනවා. දේශබන්දු තෙන්නකෝන් මහතා අද උදෑසන 10 ට පමණ මානව හිමිකම් කොමිෂන් සභාවට පැමිණි බව අප වාර්තාකරු පවසනවා.       ", "URL": "https://www.itnnews.lk/2023/10/05/411084/", "Category": "දේශීය පුවත්", "Parent URL": null}