{"Source": "ITN news", "Timestamp": "ஜனவரி 25, 2023 12:36", "Headline": "ATM கொள்ளைக்கு பயன்படுத்திய வாகனம் பொலிஸாரால் கண்டுபிடிப்பு", "News Content": "கம்பளை – கண்டி பிரதான வீதியிலுள்ள தனியார் வங்கியொன்றின் ATM இயந்திரம் கொள்ளையிடப்பட்ட நிலையில், அதற்காக பயன்படுத்தப்பட்ட வேன் கண்டுப்பிடிக்கப்பட்டுள்ளது. முகத்தை மறைத்த நிலையில் வருகைத்தந்த நான்கு கொள்ளையர்கள் ATM இயந்திரத்தை கழற்றி வேன் ஒன்றில் எடுத்துச் சென்றுள்ளனர். இந்நிலையில் குறித்த வேன் பேராதனை பிரதேசத்தில் கைவிடப்பட்டு செல்லப்பட்ட நிலையில், மீட்கப்பட்டுள்ளதாக பொலிஸார் தெரிவித்துள்ளனர். நள்ளிரவு 12.40 மணியளவில் குறித்த கொள்கை சம்பவம் இடம்பெற்றுள்ளதாகவும் பொலிஸார் சுட்டிக்காட்டியுள்ளனர். சந்தேக நபர்கள் இதுவரை அடையாளம் காணப்படவில்லை. ATM இயந்திரத்தில் காணப்பட்ட பணத்தின் பெறுமதி தொடர்பில் இதுவரை தகவல் எதுவும் வெளியிடப்படவில்லை. கொள்ளை இடம்பெற்ற பிரதேசத்திலுள்ள சீசீடிவி காட்சிகளை அடிப்படையாக கொண்டு விரிவான விசாரணைகள் முன்னெடுக்கப்பட்டுள்ளன. ", "URL": "https://www.itnnews.lk/2023/10/05/457523/", "Category": "Breaking News,அண்மைய செய்திகள்,தேசிய செய்திகள்", "Parent URL": null}