{"Source": "ITN news", "Timestamp": "ஜூலை 8, 2022 11:59", "Headline": "எரிபொருள் நிரப்பு நிலையத்தில் ஏற்பட்ட மோதலில் ஒருவர் உயிரிழப்பு", "News Content": "காலி மாகல்ல எரிபொருள் நிரப்பு நிலையத்தில் ஏற்பட்ட மோதலில் ஒருவர் கொல்லப்பட்டுள்ளார். மேலும் மூவர் காயமடைந்துள்ளனர். எரிபொருளை பெற்றுக்கொள்வதற்காக வரிசையிலிருந்த இரு தரப்பினருக்கு இடையில் மோதல் இடம்பெற்றுள்ளது. சில நாட்களாக எரிபொருள் வரிசையில் இருந்த நபரொருவரை , அவரது உறவினர்களும், நண்பர்களும் பார்வையிட வருகைதந்துள்ளனர். அவர்கள் தேநீர் அருந்திவிட்டு திரும்பும்போது வரிசையிலிருந்த காருக்கு முன்பாக மற்றுமொரு கார் நிறுத்தப்பட்டிருந்தது. குறித்த விடயம் தொடர்பில் வினவிய போதே மோதல் ஏற்பட்டுள்ளது. வரிசையிலிருந்த நபரை சந்திக்க வந்த அவரது நண்பரே தாக்குதலில் உயிரிழந்துள்ளார். தாக்குதல் நடத்திய சந்தேக நபர்கள் அடையாளம் காணப்பட்டுள்ளனர். அவர்களை கைதுசெய்ய காலி துறைமுக பொலிசார் விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/421932/", "Category": "Breaking News,அண்மைய செய்திகள்,முதன்மை செய்தி", "Parent URL": null}