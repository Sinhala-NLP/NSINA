{"Source": "ITN news", "Timestamp": "ජූලි 29, 2023 15:07", "Headline": "තමිල්නාඩු මහ ඇමති හා ඇමති ජීවන් තොණ්ඩමන් අතර හමුවක්", "News Content": "තමිල්නාඩු මහ ඇමති එම්. කේ. සිටාලින් මහතා  ලංකා කම්කරු කොංග්‍රසයේ මහ ලේකම් අමාත්‍ය ජීවන් තොණ්ඩමන් මහතා හමුවී තිබෙනවා. ඉන්දීය සම්භවයක් ඇති උඩරට කඳුකරයේ දෙමළ ජනතාව මෙරටට පැමිණ වසර 200 ක් ගතවීම සම්බන්ධයෙන් වු සාකච්ඡාවක් තමිල්නාඩු මහ ඇමති එම්. කේ. ස්ටාලින් මහතා හා ලංකා කම්කරු කොංග්‍රසයේ මහ ලේකම් හා ජල සම්පාදන හා වතුයටිතල පහසුකම් සංවර්ධන අමාත්‍ය ජීවන් තොණ්ඩමන් මහතා අතර හමුවක් අද (29) පැවැත්විණි. තමිල්නාඩු මහ ඇමතිවරනාගේ නිල නිවසේ පැවැති මෙම සාකච්ඡාවේදී ශ්‍රි ලංකාවේ වෙසෙන ඉන්දීය සම්භවයක් ඇති කඳුකර දෙමළ ජනතාවගේ සංවර්ධනය සඳහා තමිල්නාඩු රජයේ දායකත්වය අවශ්‍ය බව මෙහෙදී අමාත්‍ය ජීවන් තොණ්ඩමාන් මහතා පෙන්වා දෙන ලදි. පසුගිය කාලයේ ශ්‍රී ලංකාවේ පැවති දැඩි ආර්ථික අපහසුතාවයේදී තමිල්නාඩු රජය ලංකාවේ සියලුම ජනතාවට සහල් විශාල ප්‍රමාණයක් පරිත්‍යාග කිරීම සම්බන්ධයෙන් ශ්‍රී ලංකාවේ ජනතාව වෙනුවෙන් මෙහෙදී අමාත්‍යවරයා සිය කෘතඥතාවය පළ කළේය. දෙරටේ ධීවරයන්ට හානියක් නොවන පරිදි ශ්‍රී ලංකාව හා ඉන්දීයාව අතර ඇති ධීවර ප්‍රශ්ණයට සුමට විසඳුමක් ලබාදිය යුතු බව මෙහෙදී අමාත්‍යවරයා තමිල්නාඩු මහ ඇමතිවරයා හමුවේ ප්‍රකාශ කරන ලදි. මෙහෙදී අමාත්‍යවරයා විසින් කඳුකරයේ අධ්‍යාපනය සංවර්ධන කිරීම සඳහා තමිල්නාඩු රජයට ඉල්ලීම් හතරක් ඉදිරිපත් කරන ලදි. එමෙන්ම කඳුකරයේ සිසුන්ට තමිල්නාඩුවේදී උපාධි හැදෑරීම සඳහා ශීෂ්‍යත්ව යෝජනා ක්‍රම පිළිබඳව සාකච්ඡා කරන ලදි. එමෙන්ම ද්‍රවිඩ ජනතාව මෙරටට පැමිණ වසර 200 ක් ගතව ඇති බැවින් ඔවුන්ගේ කලාත්මක භාවය පිළිබඹු කිරීම සඳහා මලයාලම් 200 නැමති උත්සවය රාජ්‍ය අනුග්‍රහය යටතේ ලබන නොවම්බර් මාසයේදී පවත්වන බව හා ඒ සම්බන්ධයෙන් දීර්ඝ පැහැඳිළි කිරීමක් අමාත්‍යවරයා විසින් මෙහෙදී සිදු කරන ලදි. ශ්‍රි ලංකාවේ ද්‍රවිඩ කම්කරු ජනතාවට ඉන්දියාව විසින් ආධාර වැඩසටහන් රැසක් සිදු කොට ඇති බව හා ලංකා කම්කරු කොංග්‍රසය හා තමිල්නාඩු ඩී. එම්. කේ. පක්ෂය සමග අඛන්ඩව ඉදිරියටත් සහයෝගයෙන් කටයුතු කරන බවද අමාත්‍ය තොනන්ඩමන් මහතා මෙහෙදී පවසා ඇත. ", "URL": "https://www.itnnews.lk/2023/10/05/503713/", "Category": "දේශීය පුවත්", "Parent URL": null}