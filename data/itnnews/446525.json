{"Source": "ITN news", "Timestamp": "නොවැම්බර් 19, 2022 11:09", "Headline": "මිනිස් ජාවාරමකට සම්බන්ධ පුද්ගලයෙකු අත්අඩංගුවට", "News Content": "ඩුබායි හි විදේශ රැකියා සදහා කාන්තාවන් පිටත් කර යවා නීතිවිරෝධී අයුරින් එම කාන්තාවන් ඕමාන් බලා රැගෙන ගිය පුද්ගලයෙකු කටුනායක බණ්ඩාරනායක ජාත්‍යන්තර ගුවන්තොටුපොළේදී අත්අඩංගුවට ගැනුනා. ශ්‍රී ලංකා විදේශ සේවා නියුක්ති කාර්යාංශයේ පනත උල්ලංඝනය කරමින් නීතිවිරෝධී අයුරින් පුද්ගලයන් විදෙස්ගත කරන පිරිස් සෙවීමේ මෙහෙයුම් අඛන්ඩව ක්‍රියාත්මක වනවා. මනූෂ නානායක්කාර හා ටිරාන් අලස් යන අමාත්‍යවරුන් අතර පසුගියදා පැවති සාකච්ඡාවකදී මේ සම්බන්ධයෙන් තීරණ රැසක් ගෙන තිබෙනවා. මිනිස් වෙළෙදාම සහ මිනිස් ජාවාරමට සම්බන්ධ පුද්ගලයන් අත්අඩංගුවට ගැනීමේ මෙහෙයුම් දැඩි කිරීමට එම සාකච්ඡාවේදී තීරණය කෙරුණා. ඒ අනුව ඕමානයේ රැකියා සදහා නීත්‍යානුකූල නොවන ආකාරයට මෙරට කාන්තාවන් යොමු කිරීමේ ජාවාරම් නිරත මෙම පුද්ගලයා අත්අඩංගුවට ගෙන තිබෙනවා.       ", "URL": "https://www.itnnews.lk/2023/10/05/446525/", "Category": "දේශීය පුවත්", "Parent URL": null}