{"Source": "ITN news", "Timestamp": "ජූනි 4, 2023 11:25", "Headline": "කුඩා ළමුන් තුළ සමේ රෝග ව්‍යාප්ත වීමක්", "News Content": "පවතින උෂ්ණාධික කාලගුණයත් සමඟ කුඩා ළමුන් තුළ සමේ රෝග ව්‍යාප්ත වීමක් දක්නට ලැබෙන බව කොළඹ රිජ්වේ ආර්යා ළමා රෝහලේ විශේෂඥ වෛද්‍ය දීපාල් පෙරේරා මහතා සඳහන් කළා. දෙමව්පියන් ඒ පිළිබඳ වැඩි අවධානයක් යොමුකළ යුතු බවයි ඒ මහතා කියා සිටියේ. කෙසේවෙතත්, වියළි කාලගුණ තත්ත්වයත් සමඟ විජලනය වැනි රෝගී තත්ත්වයක් ද ළමුන් තුළ දක්නට ලැබෙන බවත්, දරුවන්ට වැඩිපුර ජලය පානයට දීමත්, දහවල් කාලයේ දැඩි හිරු රෂ්මියෙන් දරුවන් ආරක්ෂා කරගන්නා ලෙසයි වැඩිදුරටත් දෙමාපියන් වෙත දැනුම්දී ඇත්තේ.     ", "URL": "https://www.itnnews.lk/2023/10/05/488837/", "Category": "දේශීය පුවත්", "Parent URL": null}