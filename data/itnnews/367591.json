{"Source": "ITN news", "Timestamp": "அக்டோபர் 7, 2021 13:09", "Headline": "இந்தோனேஷியாவின் பாலி தீவில் யானைகள் பட்டினியால் அவதியுறுவதாக சர்வதேச ஊடகங்கள் செய்தி..", "News Content": "இந்தோனேஷியாவின் பாலி தீவில் காணப்படும் யானைகள் பட்டினியால் அவதியுறுவதாக சர்வதேச ஊடகங்கள் செய்தி வெளியிட்டுள்ளன. யானை சவாரிக்கு பிரசித்தி பெற்றிருந்த பாலி தீவுப்பகுதி கொரோனா தாக்கத்தின் பின்னர் பாரிய பின்னடைவை சந்தித்துள்ளது. அங்குள்ள யானைகளை பராமரிக்க முடியாத நிலை ஏற்பட்டுள்ளதாகவும் அதன் காரணமாக யானைகள் எலும்பு தோலுமாக காட்சியளிக்கும் புகைப்படங்களை விலங்குநல ஆர்வளர்கள் வெளியிட்டுள்ளனர். 2007ம் ஆண்டு மேற்கொள்ளப்பட்ட ஆய்வுகளின் போது பாலி தீவில் சுமார் 2400 சுமத்தரான் இன யானைகள் உள்ளதாக கணக்கிடப்பட்டது. எனினும் தற்போதுஅவற்றை பாதுகாப்பது குறித்த அச்சம் எழுந்துள்ளதாகவும் விலங்குநல ஆர்வளர்கள் குறிப்பிட்டுள்ளனர். ", "URL": "https://www.itnnews.lk/2023/10/05/367591/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}