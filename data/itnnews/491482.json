{"Source": "ITN news", "Timestamp": "ජූනි 13, 2023 08:11", "Headline": "පොළොන්නරුව ගොවීන්ට වවුචර්වලට යූරියා පොහොර අද සිට", "News Content": "පොළොන්නරුවේ ගොවීන්ට යුරියා පොහොර මිල දී ගැනීම සඳහා ලබා දී ඇති වවුචර්පත්වලට අද (13) සිට එම පොහොර මිල දී ගතහැකි බව රජයට අයත් පොහොර සමාගම් දෙකෙහි සභාපති ආචාර්ය ජගත් පෙරේරා මහතා පවසයි. පොළොන්නරුවේ ගොවීන්ට වී වගාව සඳහා පොහොර මිල දී ගැනීමට නිකුත් කරන ලද වවුචර්පත් වලට මෙතෙක් යුරියා පොහොර මිල දී ගැනීමට නොහැකි වු බව ගොවි සංවිධාන නියෝජිතයන් මාධ්‍ය වෙත ප්‍රකාශයක් නිකුත් කර තිබිණි. එම වවුචර්පත් වලට යුරියා පොහොර අද දින (13) සිට මිල දී ගත හැකි වන පරිදි පොළොන්නරුව ගොවිජන සේවා මධ්‍යස්ථාන වෙත පොහොර ලබා දීමට කටයුතු යොදා ඇතැයි ලංකා පොහොර සමාගම හා කොමර්ෂල් පොහොර සමාගමේ සභාපති ආචාර්ය ජගත් පෙරේරා මහතා සඳහන් කරයි.   ", "URL": "https://www.itnnews.lk/2023/10/05/491482/", "Category": "දේශීය පුවත්", "Parent URL": null}