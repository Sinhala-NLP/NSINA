{"Source": "ITN news", "Timestamp": "නොවැම්බර් 8, 2021 12:13", "Headline": "අවතැන්ව සිටින ඇෆ්ගන් ජනතාව වෙනුවෙන් සෞඛ්‍ය කඳවුරක්", "News Content": "අවතැන්ව සිටින ඇෆ්ගනිස්තාන ජනතාව වෙනුවෙන් සෞඛ්‍ය කදවුරක් පැවැත්වීමට පාකිස්තානය පියවර ගෙන තිබෙනවා. ඇෆ්ගනිස්තාන පාකිස්තාන දේශසීමාව අසලදී ඊයේ මෙම සෞඛ්‍ය කදවුර පැවැත්වුණා. උණ, සෙම්ප්‍රතිශ්‍යාව, දණහිස් ආබාධ හා කොදුඇටපෙළ ආබාධ සහිත පුද්ගලයින් 300 දෙනෙකු පමණ ඊයේ දිනයේදී තම සේවාවන් ලබා ගත් බවයි සෞඛ්‍ය කදවුර සංවිධාන කළ පාකිස්තාන යුද හමුදාව සදහන් කරන්නේ. ඉදිරියේදී ද මේ ආකාරයට මසකට දෙවරක් මෙම සෞඛ්‍ය කදවුර පැවැත්වීමට තීරණය කර ඇති බව ඔවුන් තවදුරටත් පවසනවා. ඇෆ්ගනිස්තාන සෞඛ්‍ය පද්ධතිය කඩා වැටීම හේතුවෙන් මෙවැනි සෞඛ්‍ය කදවුරු සංවිධාන කිරීමේ දැඩි අවශ්‍යතාවක් පවතින බවයි ලෝක සෞඛ්‍ය සංවිධානය පෙන්වා දෙන්නේ.   ", "URL": "https://www.itnnews.lk/2023/10/05/374636/", "Category": "ජාත්‍යන්තර පුවත්", "Parent URL": null}