{"Source": "ITN news", "Timestamp": "ජූලි 16, 2022 09:39", "Headline": "අපරාධ කල්ලි නායකයෙකු ඝාතනය කිරීමට සූදානමින් සිටි 3 දෙනෙකු අත්අඩංගුවට", "News Content": "සංවිධානාත්මක අපරාධ කල්ලි නායකයෙකු වන අඹ සානා නැමැත්තා වෙඩි තබා ඝාතනය කිරීම සදහා සූදානමින් සිටි සැකකරුවන් 3 දෙනෙකු පොලිස් විශේෂ කාර්ය බළකාය අත්අඩංගුවට ගත්තා. පොලිස් විශේෂ කාර්ය බළකායේ නිලධාරීන්ට ලැබුණු තොරතුරකට අනුව පෑලියගොඩ හා ගෝනවල ප්‍රදේශයේදී කළ වැටලීම්වලදීයි මෙම සැකකරුවන් අත්අඩංගුවට ගෙන ඇත්තේ. පෑලියගොඩ මැනිං වෙළෙද සංකීර්ණයේදී සංවිධානාත්මක අපරාධ කල්ලි නායක අඹ සානා නැමැත්තා වෙඩි තබා ඝාතනය කිරීමටයි සැලසුම් කර තිබුණේ. ඒ සදහා ආධාර අනුබල දුන් සැකකරුවන් තුන්දෙනා අවුරුදු 26, 38 හා 39 යන වයස් කාණ්ඩවල පසුවනවා. ඔවුන් කැළණිය ප්‍රදේශයේ පදිංචිකරුවන්. මෙහි වැඩිදුර විමර්ශන කටයුතු පෑලියගොඩ පොලිසියට භාර දී තිබෙනවා.       ", "URL": "https://www.itnnews.lk/2023/10/05/423521/", "Category": "දේශීය පුවත්", "Parent URL": null}