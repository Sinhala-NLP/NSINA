{"Source": "ITN news", "Timestamp": "දෙසැම්බර් 11, 2021 14:36", "Headline": "‘ජයවඩනගම ගප්පියා’ ලක්ෂ 3ක මත්ද්‍රව්‍ය සමඟ අත්අඩංගුවට", "News Content": "මත්ද්‍රව්‍ය ජාවාරම්වලට සම්බන්ධ සැකකරුවෙකු වන ජයවඩනගම ගප්පියා නමැත්තා රුපියල් ලක්ෂ 3ක මත්ද්‍රව්‍ය සමග පොලිස් අත්අඩංගුවට පත්ව තිබෙනවා. තලංගම පොලිසියේ දූෂණ මර්දන ඒකකය බත්තරමුල්ල ජයවඩනගම ප්‍රදේශයේ සිදුකළ මෙහෙයුමකදීයි මෙම පුද්ගලයා අත්අඩංගුවට ගෙන ඇත්තේ. සැකකරු සතුව තිබී හෙරොයින් මත්ද්‍රව්‍ය ග්‍රෑම් 5 යි මිලිග්‍රෑම් 50 ක් කොකේන් ග්‍රෑම් 2ක් සහ කේරලගංජා ග්‍රෑම් 500ක් මෙන්ම විද්‍යුත් තරාදියක් සහ ජංගම දුරකතන තුනක් පොලිස් භාරයට ගෙන තිබෙනවා. මත්ද්‍රව්‍ය ප්‍රවාහනය කරමින් තිබූ යතුරුපැදිය ද පොලිස් භාරයට ගෙන ඇති බවයි අප වාර්තාකරු සදහන් කළේ. ගප්පියා නමැති මෙම සැකකරු ජයවඩනගම  ප්‍රදේශයේම පදිංචිකරුවෙකු වන අතර වයස අවුරුදු 35 ක පමණ තැනැත්තෙක්.   ", "URL": "https://www.itnnews.lk/2023/10/05/382191/", "Category": "දේශීය පුවත්", "Parent URL": null}