{"Source": "ITN news", "Timestamp": "ජූලි 12, 2023 15:44", "Headline": "රාජාංගනයේ සද්ධාරතන හිමි ඇප මත මුදා හැරේ", "News Content": "රක්ෂිත බන්ධනාගාර ගතකර සිටි පූජ්‍ය රාජාංගනයේ සද්ධාරතන ස්වාමීන් වහන්සේ ඇප මත මුදාහැරියා. සද්ධාරතන හිමියන් රුපියල් ලක්ෂ 5ක ශරීර ඇප දෙකක් මත මුදාහැරීමටයි කොටුව මහේස්ත්‍රාත් තිළිණ ගමගේ මහතා නියෝග කළේ. අසභ්‍ය වචන භාවිතය තහනම් කරමින් සැකකාර හිමියන්ට තරයේ අවවාද කෙරුණා. එමෙන්ම විදෙස් ගමන් තහනම්කර තිබෙනවා. ඒ බව ආගමන විගමන පාලක ජෙනරාල්වරයා වෙත ද දැන්වීමට ක්‍රියාකෙරුණා. සිවිල් හා දේශපාලන අයිතිවාසිකම් පිළිබද සම්මුති පනත යටතේ උන්වහන්සේ වරදක් සිදුකර නැති බව මහේස්ත්‍රාත්වරයා දැනුම් දුන්නා. එහෙත් පරිගණක අපරාධ පනත ලංකා දණ්ඩනීති සංග්‍රහය යටතේ චෝදනා ගොනුකෙරෙන බවයි අධිකරණයේ දී ප්‍රකාශ කෙරුණේ. විමර්ශනවල ප්‍රගතිය ඔක්තෝබර් 25 වනදා දැනුම් දෙන ලෙසට ද නියෝග කෙරුණා.         ", "URL": "https://www.itnnews.lk/2023/10/05/499314/", "Category": "දේශීය පුවත්", "Parent URL": null}