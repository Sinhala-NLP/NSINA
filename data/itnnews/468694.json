{"Source": "ITN news", "Timestamp": "මාර්තු 16, 2023 15:41", "Headline": "ඊශ්‍රායල රජය එරෙහි ජනතා උද්ඝෝෂණ තවදුරටත්", "News Content": "ඊශ්‍රායල රජයට විරෝධය දක්වමින් පැවැත්වෙන උද්ඝෝෂණ තවදුරටත් ක්‍රියාත්මකයි. අග්‍රාමාත්‍ය බෙන්ජමින් නෙතන්යාහු හඳුන්වාදුන් අධිකරණ ප්‍රතිසංස්කරණවලට විරෝධය පළ කරමිනුයි මෙම විරෝධතා පැවැත්වෙන්නේ. නව ප්‍රතිසංස්කරණ හරහා අධිකරණයේ බලය සීමා කර ඇති බවට විරෝධතාකරුවන් චෝදනා කරනවා. මාස දෙකකට අධික කාලයක සිට ඊශ්‍රායල රජයට විරෝධය පළ කරමින් මෙම විරෝධතා පැවැත්වෙන අතර එහිදී විරෝධතාකරුවන් හා පොලිසිය අතර දරුණු ගැටුම් ද හට ගත්තා. සිය ගණනක පිරිසක් තුවාල ලබා ඇති අතර විරෝධතාකරුවන් රැසක් අත්අඩංගුවට ගැනීමටයි පොලිසිය කටයුතු කර ඇත්තේ. ", "URL": "https://www.itnnews.lk/2023/10/05/468694/", "Category": "Uncategorized @si", "Parent URL": null}