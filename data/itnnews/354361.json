{"Source": "ITN news", "Timestamp": "අගෝස්තු 4, 2021 15:30", "Headline": "නිව්යෝර්ක් ආණ්ඩුකාරවරයාට ඒරෙහි ලිංගික හිංසන චෝදනාව පරීක්ෂණයකින් තහවුරු කෙරේ", "News Content": "ඇමරිකාවේ නිව්යෝර්ක් ආණ්ඩුකාර ඇන්ඩෘෘ කුවොමෝ කාන්තාවන් කිහිප දෙනෙක්ම ලිංගික හිංසනයට ලක් කර ඇති බව පරීක්ෂණයකින් තහවුරු වී තිබෙනවා. නිව්යෝර්ක් ආණ්ඩුකාරවරයාට එරෙහිව ඉදිරිපත් කෙරුණු පැමිණිල්ලකට අනුව මාස පහක කාලයක් පුරා සිදුකළ පරීක්ෂණයකිනුයි මේ බව අනාවරණය වී ඇත්තේ. එය පෙඩ්‍රරල් හා රාජ්‍ය නීති කඩ කිරීමක් බවයි නිව්යෝර්ක් ප්‍රාන්ත නීතිපතිවරයා සදහන් කරන්නේ. ආණ්ඩුකාරවරයා අනවශ්‍ය ලෙස ඔහුගේ කාර්යාල සේවිකාවන් සිප ගැනීම, වැලද ගැනීම හා නොගැලපෙන අදහස් ප්‍රකාශ කිරීම් සිදුකර ඇති බව වාර්තා වනවා. පරීක්ෂණය සදහා එකසිය හැත්තැ නව දෙනෙකුගෙන් ප්‍රශ්න කර ඇති බවද සදහන්. කෙසේ වුවද එම සියලු චෝදනා ප්‍රතික්ශේප කරන බවයි ආණ්ඩුකාරවරයා නිවේදනය කරන්නේ.  ආණ්ඩුකාරවරයා සිය ධූරයෙන් ඉල්ලා අස්විය යුතු බව ඇමරිකා ජනාධිපති ජෝ බයිඩන් නිවේදනයක් නිකුත් කරමින් සදහන් කරනවා.   ", "URL": "https://www.itnnews.lk/2023/10/05/354361/", "Category": "ජාත්‍යන්තර පුවත්", "Parent URL": null}