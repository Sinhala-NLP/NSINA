{"Source": "ITN news", "Timestamp": "මාර්තු 20, 2023 12:35", "Headline": "කාලය අවසන්වූ පළාත් පාලන ආයතන ගැන නීතිපති මතය විමසන්න ආණ්ඩුව සැරසෙයි", "News Content": "නිල කාලය අවසන් වූ පළාත් පාලන ආයතන පිළිබද මතය නීතිපතිවරයාගෙන් විමසීමට රජය කටයුතු කර තිබෙනවා. මේ අතර රාජ්‍ය පරිපාලන අමාත්‍යාංශ ලේකම් නිල් බණ්ඩාර හපුහින්න මහතාට ජනාධිපති ලේකම් කාර්යාලයෙන් විශේෂ කැඳවීක් සිදුකර ඇති බවයි වාර්තා වන්නේ. පළාත් පාලන ආයතන 340ක නිල කාලය ඊයේ මධ්‍යම රාත්‍රියෙන් අවසන් වුණා. ඒ අනුව ඒවායේ කටයුතු පලාත් පාලන කොමසාරිස්වරුන් හා පළාත්පාලන ලේකම්වරුන් වෙත පැවරෙන බවයි පළාත් සභා හා පළාත් පාලන රාජ්‍ය අමාත්‍ය ජානක වක්කුඹුර මහතා ප්‍රකාශ කළේ. මේඅතර රාජ්‍ය පරිපාලන අමාත්‍යාංශ ලේකම් නීල් බණ්ඩාර හපුහින්න මහතාට ජනාධිපති කාර්යාලයට පැමිණෙන ලෙස විශේෂ කැදවීමක් සිදුකර තිබෙනවා. රාජ්‍ය පරිපාලන අමාත්‍යාංශ ලේකම් ධුරයෙන් ඔහුව ඉවත් කර ඇති බවට මාධ්‍ය වාර්තා පළකර තිබූ පසුබිමකයි මෙම කැදවීම සිදුකර තිබෙන්නේ. පළාත් පාලන මැතිවරණයට අදාළ නාමයෝජනා භාර නොගන්නා ලෙස සියලු දිස්ත්‍රික් ලේකම්වරුන්ට ලිපියක් යොමු කිරීමේ සිද්ධියක් සම්බන්ධයෙන් පසුගිය දිනවල ඒ මහතා සම්බන්ධයෙන් දැඩි විවේචනයක්ද එල්ලවුණා.   ", "URL": "https://www.itnnews.lk/2023/10/05/469610/", "Category": "දේශීය පුවත්", "Parent URL": null}