{"Source": "ITN news", "Timestamp": "டிசம்பர் 31, 2021 13:40", "Headline": "இன்றைய தினமும் எரிவாயு விற்பனை நிலையங்களில் நீண்ட வரிசை..", "News Content": "போதுமான அளவு எரிவாயு விற்பனை நிலையங்களுக்கு கிடைக்காமையினால் இன்றைய தினமும் பெரும்பாலான எரிவாயு விற்பனை நிலையங்களில் நீண்ட வரிசையை அவதானிக்க முடிந்தது. சமையல் எரிவாயு சிலிண்டரை கொள்வனவு செய்வதற்காக பெரும்பாலான விற்பனை நிலையங்களில் இன்று காலை முதல் பாவனையாளர்கள் ஒன்றுகூடியிருந்ததை அவதானிக்க முடிந்தது. குறித்த இடங்களுக்கு தேவைகேற்ற எரலிவாயு சிலிண்டர்கள் கிடைக்காமையினால் நெரிசலும் காணப்பட்டதாக எமது செய்தியாளர்கள் தெரிவிக்கின்றனர். அத்துடன், கம்பளை கீரிபன பகுதியில் உள்ள வீடொன்றில் எரிவாயு அடுப்பு வெடித்ததால் உபகரணங்களுக்கு சேதனம் ஏற்பட்டள்ளது. குறித்த இடத்திலிருந்த சிறுமி இதனால் அதிர்ச்சியடைந்துள்ளதாகவும் அறிவிக்கப்படுகின்றது. கம்பளை நகரையும் அதனை அண்டிய பகுதிகளிலும் இவ்வாறான 12 சம்பவங்கள் பதிவாகியுள்ளதாக கம்பளை பொலிசார் தெரிவிக்கின்றனர். ", "URL": "https://www.itnnews.lk/2023/10/05/385962/", "Category": "Breaking News,தேசிய செய்திகள்", "Parent URL": null}