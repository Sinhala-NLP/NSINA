{"Source": "ITN news", "Timestamp": "ජූලි 9, 2022 09:04", "Headline": "දඹුල්ල ආර්ථික මධ්‍යස්ථානය පාළුවට යයි", "News Content": "රටපුරා විරෝධතා සංවිධානය කෙරෙද්දී දඹුල්ල ආර්ථික මධ්‍යස්ථානය 09 දින   උදෑසන පාළුවට ගොස් තිබෙන අයුරු දැක ගැනීමට හැකි විය. මෙදින උදෑසන වන විට  දඹුල්ල ආර්ථික මධ්‍යස්ථානයට එළවළු රැගෙන ආ සහ එළවළු මිලදී ගැනීම සඳහා පැමිණි වාහන සියයකට ද අඩු ප්‍රමාණයක් ලැබුණු බව එහි සේවකයෝ පවසනවා. වෙනදා අලුයම දඹුල්ල ආර්ථික මධ්‍යස්ථානය යම් මට්ටමකින් ජනතාවගෙන් පිරී ගොස්  ක්‍රියා‍රියාශීලී තත්ත්වයක් දක්නට තිබුණ ද මෙදින ආර්ථික මධ්‍යස්ථානයේ වෙළඳසැල් බොහොමයක් වසා දමා ඉතාමත් මන්දගාමී තත්ත්වයක් දැක දැකගන්නට තිබේ. දඹුල්ල, ගලෙවෙල,  නාඋල ,ආදී නගර ද උදෑසන වන විට දැඩි පාලු  ස්වභාවයක් ගෙන තිබිණි, ආර්ථ්ක මධ්‍යස්ථානයට එළවළු රැගෙන ආ ගොවීන් කියා සිටියේ දඹුල්ල ආර්ථික මධ්‍යස්ථානයේ මෙවැනි තත්ත්වයක්   නොදැන නිසා එළවළු රැගෙන ආ බවය. කෙසේ වෙතත් එහි ව්‍යාපාරිකයන් කියා සිටියේ ගොවීන් රැගෙන එන එළවළු ප්‍රමාණය කීයක හෝ මුදලකට අලෙවි කිරීමට අවැසි නිසා සීමිත වෙළඳසැල් කිහිපයක් විවෘත කර තිබෙන බවය. ඇතැම් ගොවීන් කියා සිටියේ රුපියල්  1500 බැගින් ඩීසල් ලබාගෙන එළවළු රැගෙන විත් අලෙවි කර ගැනීමට නොහැකි තත්වයක් පත්ව ඇති බවයි. දඹුල්ල නගරය හරහා පොදු සහ ලංගම  කිසිදු   මගී බස් රථයක් ගමන් කරන ආකාරයක් උදෑසන දැක ගැනීමට නොහැකි වී තිබිණි ,දඹුල්ල ඩිපෝවේ බස් රථ සියල්ල ගාල්කොට ඩිපෝවේ ගේට්ටුවේ දොරගුළු දමා වසා දමා තිබෙන අයුරු උදෑසන දැක ගැනීමට හැකි වීම විශේෂත්වයක්. ඇතැම් ජනතාව  ප්‍රවාහන පහසුකම් නොමැති නිසා පා ගමනින් යන අයුරුද ඉන්ධන නොමැති නිසා යතුරු පැදි තල්ලු කරන්නේ යන දසුන් ද ඇතැම් පොලිස් නිලධාරීන් පවා පා ගමනෙන් හිස් වැසුම් අතේ තබාගෙන ගමන් කරන දසුන් ද උදෑසන දඹුල්ල නගරයේ දී අපට දැක ගැනීමට හැකි වුණා. ", "URL": "https://www.itnnews.lk/2023/10/05/422132/", "Category": "දේශීය පුවත්", "Parent URL": null}