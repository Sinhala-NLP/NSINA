{"Source": "ITN news", "Timestamp": "ජූනි 18, 2022 15:22", "Headline": "චීනයේ ෂෙන්හැයි නගරයේ මහා පරිමාණ රසායනික කර්මාන්තශාලාවක ගින්නක්", "News Content": "චීනයේ ෂෙන්හැයි නගරයේ මහා පරිමාණ රසායනික කර්මාන්තශාලාවක  ගින්නක් ඇති වී තිබෙනවා. පෙට්‍රෝලියම් ආශ්‍රිත කර්මාන්ත ශාලාවකයි මෙම ගින්න ඇති වී තිබෙන්නේ. චීන රජයට අයත් සිනොපෙක් සමාගම යටතේ ක්‍රියාත්මක වන මෙම සමාගමේ අනතුර සිදුවන අවස්ථාවේ සේවකයන් විශාල සංඛ්‍යාවක් රැදී සිටි බවයි විදෙස් මාධ්‍ය සදහන් කළේ. ගිනි නිවන හමුදාවේ 500 කට වැඩි පිරිසක් ගින්න නිවිම සදහා යොමු කර තිබෙනවා. සිද්ධියෙන් එක් පුද්ගලයෙකු ජීවිතක්ෂයට පත්ව ඇති බව චීන මාධ්‍ය තහවුරු කළා.     ", "URL": "https://www.itnnews.lk/2023/10/05/417694/", "Category": "ජාත්‍යන්තර පුවත්", "Parent URL": null}