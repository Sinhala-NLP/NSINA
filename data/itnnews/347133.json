{"Source": "ITN news", "Timestamp": "ජූලි 5, 2021 12:54", "Headline": "පරිපූරක වෛද්‍ය සේවා ඒකාබද්ධ වැඩ වර්ජනය හේතුවෙන් රෝහල් කටයුතුවලට බාධා", "News Content": "පරිපූරක වෛද්‍ය සේවා ඒකාබද්ධ බල මණ්ඩලය පසුගිය දින දෙක තුළ අසනීප නිවාඩු වාර්තා කරමින් සිදුකළ වෘත්තීය ක්‍රියාමාර්ගය වැඩ වර්ජනයක් දක්වා වර්ධනය කර තිබෙනවා. ඒ හේතුවෙන් දිවයිනේ රෝහල් රැසක කටයුතුවලට බාධා එල්ල වූ අතර ජනතාවද දැඩි දුෂ්කරතාවන්ට පත්වුණා. අතුරු වෛද්‍ය සේවාවට අයත් වෘත්තීන් 10ක් සහ පරිපූරක ‌ෛවෙද්‍ය සේවාවට අයත් වෘත්තීන් 5ක් මෙම වැඩ වර්ජනයට එක්ව සිටිනවා. උසස්වීම් ලබාදීම ඇතුළු ඉල්ලීම් 14ක් මුල් කරගනිමින් පරිපුරක වෛද්‍ය සේවා ඒකාබද්ධ බල මණ්ඩලය පසුගිය 03 වනදා  සිට අසනීප නිවාඩු වාර්තා කරමින් වෘත්තීය සමිති ක්‍රියාමාර්ගයක් ආරම්භ කර තිබුණා. ඒම ඉල්ලීම්වලට විසඳුම් ලබාදීමට බලධාරීන් පියවර නොගැනීමත් සමග අඛණ්ඩ  වැඩ වර්ජනයක නිරත වීමට එම බල මණ්ඩලය තීරණය කර තිබෙනවා. කොළඹ ජාතික රෝහල ඇතුලු රෝහල් රැසක වැඩ වර්ජනය ක්‍රියාත්මක වීම හේතුවෙන් රෝහල් කටයුතුවලට බාධා එල්ල වුණා. කෙසේවෙතත් ප්‍රතිකාර ලබා ගැනීමට රෝහල් කරා පැමිණි ජනතාව සඳහන් කළේ සෞඛ්‍ය වෘත්තීය සමිති මෙම අවස්ථාවේ සිදු කරන වෘත්තීය ක්‍රියාමාර්ගය අසාධාරණ බවයි පී සී ආර් පරීක්ෂණ සහ එන්නත්කරණ කටයුතු වෛද්‍ය, හෙද සහ ආරක්ෂක අංශ මැදිහත්වීමෙන් බාධාවකින් තොරව ක්‍රියාත්මක කෙරෙනවා. ", "URL": "https://www.itnnews.lk/2023/10/05/347133/", "Category": "දේශීය පුවත්", "Parent URL": null}