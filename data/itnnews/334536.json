{"Source": "ITN news", "Timestamp": "අප්‍රේල් 30, 2021 11:46", "Headline": "සහරාන්ගේ සහෝදරයාට පුපුරණ ද්‍රව්‍ය දුන් රාසික් අගුනකොලපැලැස්සට", "News Content": "2018 වසරේ සිදුකරපු පිපිරවීම් අත්හදා බැලීමකට සහරාන් හෂීම්ගේ සහෝදරයට පුපුරණ ද්‍රව්‍ය ලබාදීල තියෙන්නේ මේ වෙනකොට අත්අඩංගුවේ ඉන්න රාසික් රාසා නමැත්තා බව හෙළිවෙලා තියෙනවා. පාස්කු ප්‍රහාරය සම්බන්ධයෙන් රිමාන්ඩ් භාරයේ සිටින රාසික් රාසා නමැත්තා අධිකරණ නියෝග මත අගුනුකොලපැලැස්ස බන්ධනාගාරයේ රදවනු ලැබ සිටියා. ත්‍රස්ත විමර්ශන කොට්ඨාසයේ නිලධාරීන් කළ ඉල්ලීමකට අනුව රාසික් රාසා නැවත එම නිලධාරීන් භාරයේ තබාගෙන ප්‍රශ්න කිරීමට අධිකරණය අවසර ලබාදුන්නා. ත්‍රස්ත විමර්ශන කොට්ඨාසය සිදුකළ දීර්ඝ විමර්ශනවලදී හෙළිවී ඇත්තේ සහරාන් හෂීම්ගේ සොහොයුරාට පිපිරවීම් අත්හදා බැලීම සදහා ඔහු විසින් පුපුරණ ද්‍රව්‍ය ලබාදී ඇති බවයි. එමෙන්ම ඔහු පුපුරණ ද්‍රව්‍ය සැගවීමට ද උදවු ලබාදී ඇති බව තහවුරුවී තිබෙනවා. 2018 වසරේ සිදුවූ බව පැවසෙන අත්හදා බැලීමේ පිපිරීමෙන් තුවාල ලබා සිටි මොහොමඩ් රිල්වාන් පාස්කු ප්‍රහාරයෙන් පසු කල්මුනේ සයින්දමරුදු ප්‍රදේශයේ නිවසක සිදුකරගත් බෝම්බ පුපුරවා ගැනීමකින් ජීවිතක්ෂයට පත්වුණා.       ", "URL": "https://www.itnnews.lk/2023/10/05/334536/", "Category": "දේශීය පුවත්", "Parent URL": null}