{"Source": "ITN news", "Timestamp": "අගෝස්තු 5, 2023 05:45", "Headline": "හරිත – නීල වාර්ෂික ක්‍රිකට් තරඟය  ‍අදයි", "News Content": "බෙන්තර ගාමිණී විදුහල හා ඇල්පිටිය ආනන්ද විදුහල අතර සිවුවැනි වරටත් සංවිධාන කෙරෙන හරිත – නීල වාර්ෂික ක්‍රිකට් තරගය  ‍අද බෙන්තර ගාමිණී විදුහල් ක්‍රීඩාංගණයේදී පැවැත්වීමට නියමිතයි. මෙවර තරගය එක්දින තරගයක් ලෙස පැවැත්වීම විශේෂත්වයක්. මින් පෙර පැවති හරිත – නීල ක්‍රිකට් තරග තුනෙන් පසුගිය වසර දෙකේ තරග දෙදින තරග ලෙස පැවති අතර, මංගල තරගය පමණක් එක්දින තරගයක් ලෙස පැවැත්විණි. මංගල එක්දින තරගයේ ජය බෙන්තර ගාමිණී විදුහලට හිමි වූ අතර, දෙදින තරග දෙකම ජය පරාජයෙන් තොරව නිමා විය. ", "URL": "https://www.itnnews.lk/2023/10/05/505533/", "Category": "ක්‍රිකට්,ක්‍රීඩා", "Parent URL": null}