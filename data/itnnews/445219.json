{"Source": "ITN news", "Timestamp": "නොවැම්බර් 11, 2022 15:17", "Headline": "ආර්ථික දුෂ්කරතාවලින් පෙලෙන පවුල්වලට සහන සැලසීමට විශේෂ වැඩසටහනක්", "News Content": "ආහාර සුරක්ෂිතතාවය සඳහා පිහිටුවා ඇති ග්‍රාමීය කමිටු මගින් දැඩි ආර්ථික දුෂ්කරතාවලින් පෙලෙන පවුල් හදුනාගෙන ඔවුන් වෙනුවෙන් විශේෂ වැඩසටහනක් ක්‍රියාවට නංවා ඇති බව පොලොන්නරු දිස්ත්‍රික් ලේකම් ධර්මසිරි මහතා පවසනවා. පොලොන්නරුව දිස්ත්‍රික් සංවර්ධන කමිටු රැස්වීම එහි සභාපති පාර්ලිමේන්තු මන්ත්‍රී ජගත් සමරවික්‍රම මහතාගේ ප්‍රධානත්වයෙන් පැවැත්වුණා. රාජ්‍ය අමාත්‍ය සිරිපාල ගම්ලත් මහතා ඇතුලු මහජන නියෝජිතයින් ද රාජ්‍ය නිලධාරීන් ද මීට එක්ව සිටියා. රජය ක්‍රියාත්ම කර ඇති ආහාර සුරක්ෂිතතා ජාතික වැඩසටහනට සමගාමිව පොලොන්නරුව දිස්ත්‍රික්කයේ ග්‍රාම නිලධාරී වසම් 297 ග්‍රාමීය ආහාර සුරක්ෂිතතා කමිටු පිහිටුවා තිබෙනවා. එම කමිටු හරහා ගම්මානවල දැඩි දරිද්‍රතාවට පත්ව සිටින පවුල් හදුනාගෙන ඔවුන්ගේ ජිවනෝපාය සංවර්ධනයට අවශ්‍ය සහන සැලසීමට පියවර ගෙන ඇති බවයි  දිස්ත්‍රික් ලේකම් ඩබ්ලියු ඒ ධර්මසිරි මහතා මෙහිදි සදහන් කලේ. එම වැඩ පිළිවෙල අඛණ්ඩව ක්‍රියාත්මක කිරිමට සැලසුම් කර ඇති බව ද මෙහිදි ප්‍රකාශ කෙරුණා.     ", "URL": "https://www.itnnews.lk/2023/10/05/445219/", "Category": "දේශීය පුවත්", "Parent URL": null}