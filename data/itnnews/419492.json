{"Source": "ITN news", "Timestamp": "ජූනි 27, 2022 12:33", "Headline": "රඹුක්කන වෙඩි තැබීමේ සැකකාරයන්ට ඇප දෙනවාට නීතිපති විරුද්ධ වෙයි", "News Content": "රඹුක්කන වෙඩි තැබීමේ සිද්ධිය සම්බන්ධයෙන් රක්ෂිත බන්ධනාගාර ගතකර සිටින කෑගල්ල හිටපු ජ්‍යෙෂ්ඨ පොලිස් අධිකාරී කේ බී කීර්තිරත්න මහතා ඇතුළු පොලිස් නිලධාරීන් සිව්දෙනා ඇප මත මුදාහැරීම සම්බන්ධයෙන් විරුද්ධ බව නීතිපතිවරයා අධිකරණයට දැනුම් දුන්නා. අදාළ සිද්ධිය සම්බන්ධයෙන් තමන් අත්අඩංගුවට ගෙන රක්ෂිත බන්ධනාගාර ගත කිරීමේ තීරණය බල රහිත කරන ලෙස ඉල්ලා කෑගල්ල හිටපු ජ්‍යෙෂ්ඨ පොලිස් අධිකාරීවරයා ඇතුළු පොලිස් නිලධාරීන් සිව්දෙනා ඉදිරිපත් කළ රීට් පෙත්සම් කැදවූ අවස්ථාවේ නීතිපතිවරයා වෙනුවෙන් පෙනී සිටි නියෝජ්‍ය සොලිසිටර් ජෙනරාල් ජනක බණ්ඩාර මහතා මේ බව දැනුම් දුන්නා. පෙත්සම් පාර්ශ්වය වෙනුවෙන් පෙනී සිටි ජනාධිපති නීතිඥ ශවීන්ද්‍ර ප්‍රනාන්දු මහතා අධිකරණය හමුවේ කරුණු දක්වමින් තම සේවා දායකයින් ඇප මත මුදාහැරීම සම්බන්ධයෙන් නීතිපතිවරයා විරුද්ධත්වයක් නොදක්වන්නේ නම් මෙම පෙත්සම තවදුරටත් පවත්වාගෙන යාමේ අවශ්‍යතාවක් මතු නොවන බව සදහන් කළා.   ", "URL": "https://www.itnnews.lk/2023/10/05/419492/", "Category": "දේශීය පුවත්", "Parent URL": null}