{"Source": "ITN news", "Timestamp": "නොවැම්බර් 17, 2021 16:31", "Headline": "ඇමෙරිකා ආර්ථිකය ස්ථාවර නොමැති බව එරට ජනතාවගෙන් 70%ක් පිළිගනී", "News Content": "ඇමෙරිකා ආර්ථිකය ස්ථාවර නොමැති බව එරට ජනතාවගෙන්  70% ක්ම පිළිගන්නා බව නවතම මත විමසුමකින් හෙළිව තිබෙනවා. ඇමෙරිකාවේ වොෂිංටන් පෝස්ට් පුවත්පත හා තවත් සමාගමක් එක්ව සිදු කළ මතවිමසුමකදීයි ඇමෙරිකා ආර්ථිකය අස්ථාවර බව හෙළි වී ඇත්තේ.පසුගිය නොවැම්බර් 7 වනදා සිට 10 වනදා දක්වා එරට වැඩිහිටියන් එක්දහස් එක් දෙනෙකු යොදා ගනිමින් මෙම මත විමසුම සිදු කර තිබෙනවා. එමෙන්ම දැනට එරට තුළ පනවා ඇති කොරෝනා නිරෝධායන නීති ප්‍රතික්ෂේප කරන බවයි සියයට හතළිස් නව දෙනෙකු සදහන් කර ඇත්තේ. වයිරස ව්‍යාප්තිය හමුවේ සැපයුම් මාර්ග අවහිරවීම තුළින් අත්‍යවශ්‍ය භාණ්ඩ මිල ඉහළයාමද ජනතා මතය වෙනස්වීමට බලපා තිබෙනවා. ", "URL": "https://www.itnnews.lk/2023/10/05/376755/", "Category": "ජාත්‍යන්තර පුවත්", "Parent URL": null}