{"Source": "ITN news", "Timestamp": "ජූනි 19, 2023 16:52", "Headline": "පාසල් හැර ගිය දරුවන් වෙනුවෙන් අගමැති ගත් තීරණය", "News Content": "පාසල් හැර ගිය දරුවන් වෘත්තීය පුහුණුවට යොමුකර ඔවුන්ට රැකියා අවස්ථා ලබා දීමට කඩිනම් පියවර ගන්නැයි අග්‍රාමාත්‍ය දිනේෂ් ගුණවර්ධන මහතා රාජ්‍ය නිලධාරීන්ට උපදෙස් ලබා දුන්නා. ඒ මහරගම පැවති සංවර්ධන කමිටු රැස්වීමට එක්වෙමින්. මහරගම ප්‍රාදේශීය සංවර්ධන කමිටු රැස්වීම මහරගම ප්‍රාදේශීය ලේකම් කාර්යාලයේදී පැවැත්වුණා. මහරගම අපේක්ෂා රෝහලේ භික්ෂූ වාට්ටුව වසා දැමීමෙන් උද්ගතව ඇති තත්ත්වය පිළිබදවද මෙහිදී වැඩි අවධානයක් යොමු කලා. එම භික්ෂු වාට්ටුව කඩිනමින් නැවත විවෘත කිරීමට පියවර ගන්නා ලෙසයි අග්‍රාමාත්‍යවරයා අදාළ බලධාරීන්ට උපදෙස් ලබාදුන්නේ. පාසල් හැරයන දරුවන් පිළිබද නිසි දත්ත වාර්තාවක් කඩිනමින් සකස් කර ඔවුන් නොමිලේ පැවැත්වෙන පුහුණු පාඨමාලා සදහා යොමුකරන ලෙස ද අග්‍රාමාත්‍යවරයා මෙහිදී දැනුම් දුන්නා. ", "URL": "https://www.itnnews.lk/2023/10/05/493183/", "Category": "දේශීය පුවත්", "Parent URL": null}