{"Source": "ITN news", "Timestamp": "අප්‍රේල් 10, 2022 15:40", "Headline": "අම්බාල්කුලම් වැවේ ගිලෙමින් සිටි 3 දෙනෙකු බේරා ගැනේ", "News Content": "මුලතිව් උඩ්ඩුසුඩාන් අම්බාල්කුලම් වැවේ ඔරුවක් පෙරලීම හේතුවෙන් දියේ ගිලෙමින් සිටි 03 දෙනෙකු බේරා ගැනීමට  යුධ හමුදා සාමාජිකයින්ට හැකි වුනා. අම්බාල්කුලම් වැවේ ඔරුවක් පෙරලී දියේ ගිලිමින් සිටි 03 දෙනා කෑ ගසන හඩ ඇසීමත් සමඟ විජයබා පාබල රෙජිමේන්තු කඳවුරේ යුධ හමුදා සාමාජිකයින් වහාම ක්‍රියාත්මක වුනා දෙදෙනෙකු දියේ ගිලිමෙන් සිටි අතර අනෙක් පුද්ගලයා ගසක එල්ලි සිට තිබෙනවා. ප්‍රදේශ වාසින්ගේ සහය ඇතිව මෙවුන් තුන්දෙනා බේරා ගැනිමට කටයුතු කෙරුනා. තවත් පුද්ගලයෙකු දියේ ගිලි ඇති බවට මෙම පිරිස් ප්‍රකාශ කිරිමත් සමඟ ඔහු සෙවිමේ මෙහෙයුම් ද යුධ හමුදාව ආරම්භ කළා . පැයක පමණ කාලයකට පසු අතුරුදන්ව සිටි තරුණයාගේ සිරුර සොයා ගැනුනා. මෙලෙස මිය ගොස් ඇත්තේ වයස අවුරුදු 25 ක් වන ඔඩ්ඩුසුඩාන් ප්‍රදේශයේ පදිංචි කරුවෙක්.   ", "URL": "https://www.itnnews.lk/2023/10/05/406355/", "Category": "දේශීය පුවත්", "Parent URL": null}