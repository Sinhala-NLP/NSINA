{"Source": "ITN news", "Timestamp": "දෙසැම්බර් 11, 2022 17:29", "Headline": "මැන්ඩොස් සුළි කුණාටුවේ බලපෑම අඩුවෙයි – ඉන්දීය කාළගුණ අංශ", "News Content": "මැන්ඩොස් සුළි කුණාටුවේ බලපෑම අඩුවී ඇති බව ඉන්දීය කාළගුණ අංශ පෙන්වා දෙනවා. තමිල්නාඩුව , ආන්ද්‍රා ප්‍රදේශ්  සහ කර්ණාටක යන ප්‍රාන්තවලට දැඩි වර්ෂාපතනයක් එල්ල වන බවයි වාර්තා වන්නේ. පැයට කිලෝ මීටර 85ක වේගයකින් සුළං හමා යන අතර මේ වන විට මැන්ඩොස් සුළි කුණාටුවේ බලපෑම අඩු වී ඇති බව එරට කාළගුණ අංශ පෙන්වා දෙනවා. මැන්ඩොස් සුළි කුණාටුව හේතුවෙන් පුද්ගලයින් 04 දෙනෙකු ජිවිතක්ෂයට පත්ව ඇති අතර තවත් පුද්ගලයින් 100 දෙනෙකු පමණ අවතැන්ව ඇති බවයි වාර්තා වන්නේ. මේ අතර අභ්‍යන්තර සහ ජාත්‍යන්තර ගුවන් ගමන් 30කට ආසන්න සංඛ්‍යාවක් අවලංගු කර ඇති බව විදෙස් මාධ්‍ය වාර්තා කළා.     ", "URL": "https://www.itnnews.lk/2023/10/05/449742/", "Category": "ජාත්‍යන්තර පුවත්", "Parent URL": null}