{"Source": "ITN news", "Timestamp": "மே 18, 2021 14:26", "Headline": "ரஷ்யாவின் ஸ்புட்னிக் தடுப்பூசியின் மற்றுமொரு தொகை அடுத்தவாரம் இலங்கைக்கு..", "News Content": "ரஷ்யாவில் தயாரிக்கப்பட்ட ஸ்புட்னி வி தடுப்பூசியின் மற்றுமொரு தொகை எதிர்வரும் செவ்வாய்க்கிழமை நாட்டுக்கு கிடைக்கப்பெறவுள்ளதாக சுகாதார பிரிவு தெரிவித்துள்ளது. இதன் கீழ் ஒரு இலட்சத்து 85 ஆயிரம் டோஸ் தடுப்பூசிகள் கிடைக்கப்பெறவுள்ளன. இந்நிலையில் நாடளாவிய ரீதியில் தடுப்பூசி செலுத்தும் வேலைத்திட்டம் வெற்றிகரமாக நடைமுறைப்படுத்தப்பட்டுள்ளதாக சுகாதார அமைச்சு தெரிவித்துள்ளது. இதுவரை 9 இலட்சத்து 25 ஆயிரத்து 242 பேருக்கு கொவிஷீல்ட் தடுப்பூசியின் முதலாவது டோஸ் செலுத்தப்பட்டுள்ளதாக சுகாதார அமைச்சின் தொற்று நோய் ஆய்வு பிரிவு தெரிவித்துள்ளது. குறித்த தடுப்பூசியின் 2வது டோஸ் 2 இலட்சத்து 92 ஆயிரத்து 457 பேருக்கு வழங்கப்பட்டுள்ளது. சைனோபாம் தடுப்பூசி 4 இலட்சத்து 24 ஆயிரத்து 823 பேருக்கு செலுத்தப்பட்டுள்ளதோடு, அதன் 2வது டோஸ் 2 ஆயிரத்து 435 பேருக்கு செலுத்தப்பட்டுள்ளது. இந்நிலையில் ஸ்புட்னிக் வி தடுப்பூசியானது 14 ஆயிரத்து 691 பேருக்கு வழங்கப்பட்டுள்ளதாக சுகாதார அமைச்சின் தொற்று நோய் ஆய்வு பிரிவு தெரிவித்துள்ளது. ", "URL": "https://www.itnnews.lk/2023/10/05/337667/", "Category": "Breaking News,முதன்மை செய்தி", "Parent URL": null}