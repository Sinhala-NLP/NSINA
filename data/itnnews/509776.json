{"Source": "ITN news", "Timestamp": "අගෝස්තු 21, 2023 11:12", "Headline": "නිවාස තිස් හත්දහස් එකසිය හැත්තෑ නවයෙන් , විසිනවදහස් තිස් හතරක වැඩ ඉවරයි", "News Content": "නිවාස තිස් හත්දහස් එකසිය හැත්තෑ නවයක් ඉදිකිරීම අරමුණු කරගනිමින් ආරම්භ කළ නිවාස ව්‍යාපෘති යටතේ මේ වන විට නිවාස විසිනවදහස් තිස් හතරක වැඩකටයුතු සම්පූර්ණයෙන්ම අවසන් කර තිබෙනවා. වසර තුනක් තුළ නිවාස තිස් හත්දහස් එකසිය හැත්තෑ නවයක් ඉදිකිරීමේ වැඩසටහන රජය ක්‍රියාවට නංවනු ලැබුවා. ඒ යටතේ මේ වන විට නිවාස විසිනවදහස් තිස් හතරක් ඉදිකර අවසන් බවයි නිවාස සංවර්ධන අධිකාරිය පවසන්නේ. ඒ සදහා වැය කර ඇති මුදල රුපියල් එකසිය හැට හතර ලක්ෂ නවදහස් හයසිය හැට හතක්. තවත් නිවාස අටදහස් එකසිය හතලිස් පහක ඉදිකිරීම් අවසන් කිරීමට නියමිතයි. මහාභාණ්ඩාගාර අරමුදල් සෙවන අරමුදල් /නිවාස අධිකාරියේ විශේෂ ව්‍යාපෘතියවල ලාභාංශ මේ සදහා යෙදවීමටයි කටයුතු කර ඇත්තේ. මහාභාණ්ඩාගාරයට බරක් නොවී නිවාස ව්‍යාපෘතිවල ඉදිකිරීම් අවසන් කිරීම අරමුණ බව අමාත්‍ය ප්‍රසන්න රණතුංග මහතා පවසනවා. ", "URL": "https://www.itnnews.lk/2023/10/05/509776/", "Category": "දේශීය පුවත්", "Parent URL": null}