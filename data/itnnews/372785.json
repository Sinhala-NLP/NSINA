{"Source": "ITN news", "Timestamp": "ඔක්තෝබර් 30, 2021 10:26", "Headline": "එක්සත් ජාතීන්ගේ දේශගුණික විපර්යාස පිළිබඳ සමුළුවට සහභාගී වීමට ජනපති දිවයිනෙන් පිටත්ව යයි", "News Content": "එක්සත් ජාතීන්ගේ දේශගුණික විපර්යාස පිළිබද සමුළුවට සහභාගී වීම සදහා ජනපති දිවයිනෙන් පිටත්ව යයි. එක්සත් රාජධානියේ ස්කොට්ලන්තයේ ග්ලාස්ගෝව් හි පැවැත්වෙන 26 වෙනි එක්සත් ජාතීන්ගේ දේශගුණික විපර්යාස පිළිබද සමුළුවට සහභාගී වීම සදහා අද (30) අලුයම ජනාධිපති ගෝඨාභය රාජපක්ෂ මැතිතුමා දිවයිනෙන් පිටත්ව ගියා. මෙම සමුළුවේදී දේශගුණික විපර්යාස සහ ඊට මුහුණ දෙමින් කටයුතු කරන්නේ කෙසේද යන්න පිළිබද සාකච්ඡා කිරීමට නියමිතයි. සමුළුව හෙට සිට නොවැම්බර් 12 දක්වා ග්ලාස්ගෝව් නුවරදී පැවැත්වෙනවා. නොවැම්බර් 1 සහ 02 යන දිනයන් ලෝක නායකයන්ගේ සමුළුව සදහා වෙන් කර තිබෙනවා. දේශගුණික විපර්යාසයන්ට එරෙහි සටනේ තීරණාත්මක අවස්ථාව ලෙස පැවැත්වෙන මෙම සමුළුවට රටවල් 197ක රාජ්‍ය නායකයින්,  රාජ්‍ය නියෝජිතයන් විද්වතුන් හා ව්‍යාපාරිකයන් ඇතුළු ක්ෂේත්‍ර රැසක විසිපන්දහසක පමණ පිරිසක් එක්වීමට නියමිතයි. අමාත්‍ය මහින්ද අමරවීර, රාජ්‍ය අමාත්‍ය දුමින්ද දිසානායක, ජනාධිපති ප්‍රධාන උපදේශක ලලිත් වීරතුංග, විදේශ ලේකම් අද්මිරාල් මහාචාර්ය ජයනාත් කොළඹගේ,  පරිසර අමාත්‍යාංශයේ ලේකම් වෛද්‍ය අනිල් ජාසිංහ යන මහත්වරුන්ද මෙම අවස්ථාවට එක්වුණා.   ", "URL": "https://www.itnnews.lk/2023/10/05/372785/", "Category": "Breaking News,දේශීය පුවත්", "Parent URL": null}