{"Source": "ITN news", "Timestamp": "ජූලි 30, 2022 14:47", "Headline": "පිරවුම්හල් අවට කලහකාරීව හැසිරෙන පුද්ගලයන්ට එරෙහිව නීතිය දැඩිව ක්‍රියාත්මකයි", "News Content": "ඉන්ධන පිරවුම්හල් අවට කලහකාරී සහ ප්‍රචණ්ඩකාරී ලෙස හැසිරෙමින් පොලිස් නිලධාරීන්ගේ රාජකාරීවලට බාධා වන අයුරින් ක්‍රියාකරන පුද්ගලයන්ට එරෙහිව නීතිය දැඩිව ක්‍රියාත්මක කරන බව පොලිසිය පවසනවා. හුංගම, යක්කල, හිගුරක්ගොඩ, පාදුක්ක, ගල්ගමුව කාත්තන්කුඩි, දුන්ගල්පිටිය, ඉමදූව, කරන්දෙණිය, කටාන සහ පොලොන්නරුව පොලිස් වසම්වල ගතවුණු පැය 24 තුලදී එසේ කලහකාරී ලෙස හැසිරුණු පුද්ගලයන් අත්අඩංගුවට ගෙන තිබෙනවා. බීමතින් කලහකාරී ලෙස හැසිරීම, පොලිස් නිලධාරීන්ට තර්ජනය කිරීම, පහරදීම, බහින්බස් වීම සහ ගිනිතැබීමට උත්සාහ කිරීම ආදී ප්‍රචන්ඩකාරී හැසිරීම් හේතුවෙන් මෙම පුද්ගලයන් අත්අඩංගුවට ගත් බවයි පොලිසිය පවසන්නේ.       ", "URL": "https://www.itnnews.lk/2023/10/05/425861/", "Category": "දේශීය පුවත්", "Parent URL": null}