{"Source": "ITN news", "Timestamp": "පෙබරවාරි 26, 2022 12:43", "Headline": "රන්බිම ඔප්පු ලක්ෂයක් ජන අයිතියට", "News Content": "සෞභාග්‍ය යේ දැක්ම ජාතික ප්‍රතිපත්ති ප්‍රකාශයට අනුව නිරවුල් රන්බිම ඔප්පු ලක්ෂයක් පිරිනැමීමේ ජාතික මහෝත්වය ඇඹිලිපිටිය මහවැලි ක්‍රීඩාංගනයේදී අද ආරම්භ වුණා. වලව කලාපයේ දීර්ඝ කාලයක් නීත්‍යානුකූල ඉඩම් ඔප්පු නොතිබූ පදිංචිකරුවන් දහස් ගණනකට මෙම වැඩපිළිවෙලින් සෙත සැළසෙනවා. මහවැලි ව්‍යාපාරයේ වලව ජාන පදිකයන්ටයි සමාරම්භක වැඩසටහන යටතේ අද රන්බිම ඔප්පු ප්‍රධානය සිදු කෙරෙන්නේ. ජනාධිපති ගෝඨාභය රාජපක්ෂ මැතිතුමාගේ ප්‍රධානත්වයෙන් පැවති එම උත්සවයට අග්‍රාමාත්‍ය මහින්ද රාජපක්ෂ,වාරිමාර්ග අමාත්‍ය චමල් රාජපක්ෂ,රාජ්‍ය අමාත්‍ය සිරිපාල ගම්ලත් ඇතුළු පිරිසක් එක්වුණා. මහවැලි වලව ප්‍රදේශය චන්ද්‍රිකා වැව ආශ්‍රිතව සකස් කර තිබෙනවා. සර්ව ආගමික කටයුතුවලින් පසුව රන්බිම ඔප්පු ප්‍රදානය ආරම්භ වුණා       ", "URL": "https://www.itnnews.lk/2023/10/05/397946/", "Category": "දේශීය පුවත්", "Parent URL": null}