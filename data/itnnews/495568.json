{"Source": "ITN news", "Timestamp": "ජූනි 28, 2023 12:39", "Headline": "මහින්දානන්ද එරෙහි නඩුවකට දින නියම වෙයි", "News Content": "හිටපු අමාත්‍ය මහින්දානන්ද මහතා ඇතුළු තුන්දෙනෙකුට එරෙහි නඩුවක් නීතිපති උපදෙස් සඳහා නොවැම්බර් මස පළමුවනදා කැදවන ලෙස කොටුව මහේස්ත්‍රාත්වරයා නියෝග කළා. ක්‍රීඩා අමාත්‍යවරයාව සිටියදී එම අමාත්‍යාංශයේ මුදල් වැය කර කැරම් බෝඩ් දහසක් සහ දාම් බෝඩ් දහසක් මිලදී ගෙන ශ්‍රී ලංකා නිදහස් පක්ෂ ශාඛා කාර්යාලවලට ක්‍රීඩා උපකරණ ලබා දී ඇති බවටයි එමගින් චෝදනා කර ඇත්තේ. 2015 ජනාධිපතිවරණ සමයේ මෙම මුදල් වැය කර ඇති බවට චෝදනා එල්ල වනවා. හිටපු අමාත්‍ය මහින්දානන්ද අලුත්ගමගේ මහතාට අමතරව එවකට සතොස සභාපතිව සිටි වත්මන් අමාත්‍ය නලින් ප්‍රනාන්දු සහ චමින්ද හර්ෂජිත් මෙහි සෙසු සැකකරුවන් වනවා.     ", "URL": "https://www.itnnews.lk/2023/10/05/495568/", "Category": "දේශීය පුවත්", "Parent URL": null}