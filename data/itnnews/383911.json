{"Source": "ITN news", "Timestamp": "டிசம்பர் 20, 2021 10:29", "Headline": "நேற்றைய தினம் 551 பேருக்கு கொவிட் தொற்று உறுதி..", "News Content": "நாட்டில் நேற்றைய தினம் 551 பேருக்கு கொவிட் – 19 வைரஸ் தொற்று உறுதி செய்யப்பட்டுள்ளதாக சுகாதார அமைச்சின் தோற்றுநோயியல் பிரிவு தெரிவித்துள்ளது. குறித்த எண்ணிக்கையுடன் நாட்டில் இதுவரை இனங்காணப்பட்டுள்ள கொவிட் தொற்றாளர்களின் எண்ணிக்கை 5 இலட்சத்து 79 ஆயிரத்து 685 ஆக உயர்வடைந்துள்ளது. இந்நிலையில் கொவிட் – 19 வைரஸ் தொற்றிலிருந்து மேலும் 10 ஆயிரத்து 144 பேர் நேற்றைய தினம் குணமடைந்துள்ளனர். இதற்கமைய 5 இலட்சத்து 57 ஆயிரத்து 326 பேர் தொற்றிலிருந்து பூரண குணமடைந்துள்ளனர். இதேவேளை நாட்டில் பதிவாகியுள்ள கொவிட் மரணங்களின் எண்ணிக்கை 14 ஆயிரத்து 752ஆக உயர்வடைந்துள்ளது. ", "URL": "https://www.itnnews.lk/2023/10/05/383911/", "Category": "Breaking News,தேசிய செய்திகள்", "Parent URL": null}