{"Source": "ITN news", "Timestamp": "ජනවාරි 1, 2023 15:10", "Headline": "උතුරු කොරියාව තවත් බැලැස්ටික් මිසයිලයක් අත්හදාබලයි", "News Content": "උතුරු කොරියාව නව වසර ආරම්භයත් සමඟ තවත් බැලැස්ටික් මිසයිලයක් අත්හදාබලා තිබෙනවා. උතුරු කොරියා වේලාවෙන් අද අලුයම 2.50ට පමණ උතුරු කොරියාවේ නැගෙනහිර වෙරළට ඕබ්බෙන් වු පියොන්යැන් සිට මෙම බැලැස්ටික් මිසයිලය එල්ල කර තිබෙනවා. උතුරු කොරියාව පැය 24ක් ඇතුලත අත්හදා බැලු සිව්වන බැලැස්ටික් මිසයිලය මෙයයි. කෙටි දුර මිසයිලයක් වන මෙම මිසයිලය ජපානය ආර්ථික කලාපයට ඕබ්බෙන් වන මුහුදු ප්‍රදේශයට පතිත වී ඇති බවයි විදෙස් මාධ්‍ය වාර්තා කරන්නේ. උතුරු කොරියා වාර්තා සඳහන් කරන්නේ මෙම වසර තුළදි ඔවුන් පළමු  හමුදා ඔත්තු බැලිමේ චන්ද්‍රිකාවක් කක්ෂ ගත කිරීමට සුදානම්වන බවයි.       ", "URL": "https://www.itnnews.lk/2023/10/05/453116/", "Category": "ජාත්‍යන්තර පුවත්", "Parent URL": null}