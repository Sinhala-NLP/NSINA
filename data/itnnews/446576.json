{"Source": "ITN news", "Timestamp": "නොවැම්බර් 19, 2022 15:14", "Headline": "කිම් ජොන් උන්ගේ දියණිය පළමු වරට ප්‍රසිද්ධ ස්ථානයකට රැගෙන එයි", "News Content": "උතුරු කොරියා නායක කිම් ජොන් උන්ගේ දියණිය පළමු වරට මාධ්‍යයට ප්‍රසිද්ධ කිරීමට කටයුතු කර තිබෙනවා. ඔහුගේ දියණිය මේ වන විට 13 හැවිරිදි වියේ පසුවනවා. ඇය ජීවත්ව සිටින්නේ ද යන්න පිළිබඳ ව පවා විවිධ ආකාරයේ ප්‍රවෘත්ති පළවුණා. කෙසේවෙතත් බැලස්ටික් මිසයිල අත්හදා බැලීමේ අවස්ථාවක් වෙත දියණිය ද සමඟ පැමිණීමට කිම් ජෝන් උන් කටයුතු කර තිබුණා. ඔහු මෙවැනි ප්‍රසිද්ධ ස්ථානයකට දියණිය රැගෙන පැමිණ ඇත්තේ පළමු වරට බවයි විදෙස් මාධ්‍ය සදහන් කළේ. උතුරු කොරියාව ලොව පවතින ඉතා රහසිගතම රාජ්‍යයක් වන අතර කිම් ජොන් උන්ගේ පෞද්ගලික ජීවිතය සම්බන්ධයෙන් ලෝකයට අනාවරණය වී ඇත්තේ ඉතා අඩු වශයෙන්.   ", "URL": "https://www.itnnews.lk/2023/10/05/446576/", "Category": "ජාත්‍යන්තර පුවත්", "Parent URL": null}