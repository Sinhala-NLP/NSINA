{"Source": "ITN news", "Timestamp": "නොවැම්බර් 24, 2022 15:19", "Headline": "අත්අඩංගුවට ගත් ගංජා කිලෝග්‍රෑම් 200ක් මීයන් කයි", "News Content": "විවිධ ජාවාරම්කරුවන් ළග තිබී අත්අඩංගුවට ගත් ගංජා කිලෝග්‍රෑම් 200ක් පමණ මීයන් කා දමා ඇතැයි ඉන්දීය පොලීසිය අධිකරණයට වාර්තා කර තිබෙනවා. කෙසේවෙතත්, පොලීසියේ මෙම ප්‍රකාශය සම්බන්ධයෙන් අධිකරණය ප්‍රශ්න කර ඇති අතර මීයන් කා දමා ඇත්නම් අදාළ ගබඩා වෙතින් සාක්ෂි සපයන ලෙසට අධිකරණය පොලීසියට නියෝග කළා. මතුරා දිස්ත්‍රික්කයේ තවත් පොලිස් ස්ථානයක නිලධාරීන් සඳහන් කර තිබුණේ ගබඩා කර තිබූ ගංජා තොගයක් වැස්සෙන් විනාශ වූ බවයි. 2017 වසරේ දී බිහාර් ප්‍රාන්තයේ අත්අඩංගුවට ගත් මත්පැන් ලීටර් දහසකට වැඩි ප්‍රමාණයක් මීයන් විසින් බී තිබූ බවට ද ඉන්දීය පොලීසිය අධිකරණයට වාර්තා කර තිබුණා.     ", "URL": "https://www.itnnews.lk/2023/10/05/447416/", "Category": "ජාත්‍යන්තර පුවත්", "Parent URL": null}