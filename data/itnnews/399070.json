{"Source": "ITN news", "Timestamp": "මාර්තු 2, 2022 17:18", "Headline": "පැතුම් නිශ්ශංක ලොව හොඳම 20යි20 පිතිකරණ ලැයිස්තුවේ මුල් 10 දෙනා අතරට", "News Content": "ලොව හොදම විස්සයි විස්ස පිතිකරණ ලැයිස්තුවේ මුල් දස දෙනා අතරට එක්වීමට ශ්‍රී ලංකාවේ ආරම්භක පිතිකරු පැතුම් නිශ්ශංකට අද අවස්ථාව හිමි වී තිබෙනවා. ඒ අනුව ලෝක විස්සයි විස්ස පිතිකරණ ලැයිස්තුවේ 09 වන ස්ථානය පැතුම් නිශ්ශංකට හිමිවුණා. ජාත්‍යන්තර ක්‍රිකට් කවුන්සිලය අද මේ බව නිවේදනය කළා. විස්සයි විස්ස ශ්‍රේණිගත කිරීමේ පළමු දස දෙනා අතර ස්ථානයක් මීට පෙර හිමිව තිබුණේ සුපිරි ක්‍රීඩක වනිදු හසරංගට පමණයි. ඔහු විස්සයි විස්ස පන්දු යවන්නන්ගේ හය වන ස්ථාන යේ සහ විස්සයි විස්ස හොදම තුන් ඉරියව් ක්‍රීඩක ලැයිස්තුවේ 10 වන ස්ථානයේ පසුවනවා. ", "URL": "https://www.itnnews.lk/2023/10/05/399070/", "Category": "ක්‍රිකට්,ක්‍රීඩා", "Parent URL": null}