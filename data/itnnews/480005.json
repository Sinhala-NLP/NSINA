{"Source": "ITN news", "Timestamp": "මැයි 2, 2023 15:07", "Headline": "දිස්ත්‍රික්ක තුනකට නායයෑමේ අනතුරු ඇඟවීම් තවදුරටත්", "News Content": "දිස්ත්‍රික්ක 03ක් සඳහා තවදුරටත් නායයෑමේ අනතුරු ඇඟවීම් නිවේදන නිකුත් කර ඇති බව ජාතික ගොඩනැගිලි පර්යේෂණ සංවිධානය පවසනවා. කෑගල්ල, බදුල්ල සහ මාතර දිස්ත්‍රික්කවල ප්‍රදේශ කිහිපයක් සඳහා මෙලෙස නායයෑමේ අනතුරු ඇඟවීමේ නිවේදන නිකුත් කර ඇති බවයි එම සංවිධානය සඳහන් කළේ. බදුල්ල දිස්ත්‍රික්කයේ හල්දුමුල්ල සහ පස්සර ප්‍රාදේශීය ලේකම් කාර්යාල බලප්‍රදේශ, කෑග්ලල දිස්ත්‍රික්කයේ කෑගල්ල ප්‍රාදේශීය ලේකම් බලප්‍රදේශය සහ මාතර දිස්ත්‍රික්කයේ කොටපොල සහ පස්ගොඩ යන ප්‍රාදේශීය ලේකම් බලප්‍රදේශ සඳහා මෙලෙස නායයෑමේ නිවේදන නිකුත් කර තිබෙනවා. කෙසේවෙතත් පවතින තත්ත්වයන් යටතේ පොළොවේ ඇති වන ඉරි තැලීම් ගැඹුරට හෑරුණු පැලුම් සහ පොළොවේ ගිලා බැසීම් පිළිබඳවත් ගොඩනැගිලිවල ගෙබිම හා බිත්තිවල ඇති වන පිපුරුම් හා ඒවායේ ක්‍රමික වර්ධනය වීම පිළිබඳවත් එකවර ජල උල්පත් ඇති වීම හෝ පෙර පැවති ජල උල්පත් බොරවීම අවහිර වීම හෝ නැතිවීම සම්බන්ධයෙන් ද අවධානය යොමුකරන ලෙස ජාතික ගොඩනැගිලි පර්යේෂණ ආයතනය ජනතාවට දැනුම්දෙනවා.   ", "URL": "https://www.itnnews.lk/2023/10/05/480005/", "Category": "දේශීය පුවත්", "Parent URL": null}