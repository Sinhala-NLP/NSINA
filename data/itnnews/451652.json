{"Source": "ITN news", "Timestamp": "டிசம்பர் 22, 2022 14:55", "Headline": "தாக்குதல் நடத்திய மாணவர்கள் நீதிமன்றில் ஆஜர்..", "News Content": "பேராதனை பல்கலைக்கழகத்தின் முன்னாள் உபவேந்தர் பேராசிரியர் அத்துல சேனாரத்ன மற்றும் அவரது மகன் மீது தாக்குதல் நடத்தி, அவரது வீட்டை சேதப்படுத்தியமை தொடர்பில் குற்றம் சுமத்தப்பட்;டுள்ள 12 பல்கலைக்கழக மாணவர்களும் இன்று கண்டி நீதிமன்றில் ஆஜர்ப்படுத்தப்பட்டனர். அவர்களை அடையாளம் காண்பதற்கென, அடையாள அணிவகுப்பிற்கு உட்படுத்த நடவடிக்கை எடுக்கப்பட்டுள்ளதாக பொலிஸார் தெரிவித்துள்ளனர். இன்று கண்டி நீதிமன்றத்தின் விடுமுறை தினம் என்ற போதும் குறித்த வழக்கு இடம்பெறுவதாக பொலிஸார் தெரிவித்துள்ளனர். பேராதனை பல்கலைக்கழகத்தின் முன்னாள் உபவேந்தர் பேராசிரியர் அத்துல சேனாரத்ன மற்றும் அவரது மகன் மீது கடந்த 10ம் திகதி இரவு தாக்குதல் நடத்தப்பட்டது. பல்கலைக்கழக மாணவ குழு ஒன்று அவரது உத்தியோகபூர்வ இல்லத்திற்கு வருகை தந்து தாக்குதல் நடத்தினர். சிசிரிவி காட்சிகளை அடிப்படையாக கொண்டு அடையாளம் காணப்பட்ட 12 பல்கலைக்கழக மாணவர்களின் மாணவர் உறுப்புரிமையை இரத்து செய்ய பல்கலைக்கழக நிர்வாகம் நடவடிக்கை எடுத்தமை குறிப்பிடத்தக்கது. ", "URL": "https://www.itnnews.lk/2023/10/05/451652/", "Category": "Breaking News,தேசிய செய்திகள்", "Parent URL": null}