{"Source": "ITN news", "Timestamp": "සැප්තැම්බර් 22, 2021 09:52", "Headline": "ඇමරිකාවේ දෛනික ආසාදිතයින් හා මරණ සංඛ්‍යාව යළිත් වරක් ඉහළට", "News Content": "ලොව පුරා රටවල් 221 කින් මෙතෙක් හමුවී ඇති සමස්ත කොරෝනා වයිරස ආසාදිතයින් සංඛ්‍යාව කෝටි විසි තුන ඉක්මවා ගියා. ඊයේ දිනයේ දී පමණක් වාර්තා වී ඇති ආසාදිතයින් සංඛ්‍යාව හාර ලක්ෂ පනස් දහසකට අධිකයි. වයිරසය හේතුවෙන් ගතවූ පැය 24 තුළදී පුද්ගලයින් 8205 දෙනෙකු ජීවිතක්ෂයට පත් වුණා. ඒ සමඟම මිය ගිය සමස්ත සංඛ්‍යාව 4,722,782 දක්වා ඉහළ ගිය බවයි ලෝක සෞඛ්‍ය සංවිධානය සඳහන් කරන්නේ. ඇමරිකාවෙන් දෛනිකව වාර්තා වන ආසාදිතයින් හා මරණ සංඛ්‍යාව යළිත් වරක් ඉහළ ගොස් තිබෙනවා. ඊයේ දිනයේ දී එරටින් වයිරස ආසාදිතයින් 120,579 දෙනෙකු හමුවී ඇති අතර සිදුව ඇති මරණ සංඛ්‍යාව 1927ක්.     ", "URL": "https://www.itnnews.lk/2023/10/05/364182/", "Category": "ජාත්‍යන්තර පුවත්", "Parent URL": null}