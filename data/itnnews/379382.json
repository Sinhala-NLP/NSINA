{"Source": "ITN news", "Timestamp": "නොවැම්බර් 29, 2021 13:13", "Headline": "වෛද්‍ය සමන් වීරසිංහට ජාත්‍යන්තර සහයෝගීතා සම්මාන පදක්කමක්", "News Content": "රුසියාවෙන් ශ්‍රී ලංකාවට පිදෙන ජාත්‍යන්තර සහයෝගීතා සම්මාන පදක්කම වෛද්‍ය සමන් වීරසිංහ මහතාට ප්‍රදානය කෙරුණා. ශ්‍රී ලාංකිකයෙකු මෙම සම්මානයෙන් පිදුම් ලැබූ පළමු අවස්ථාව මෙයයි. විදේශීය රාජ්‍යයන් සමඟ සබඳතා වර්ධනය කරමින් සහයෝගීතා වර්ධනයට එරට විදේශ අමාත්‍යාංශය හා ක්‍රියාකාරීව සම්බන්ධ වන අය වෙනුවෙනුයි රුසියානු සමූහාණ්ඩුව මෙම සුවිශේෂී සම්මානය ප්‍රදානය කරන්නේ. රුසියා විදේශ අමාත්‍යාංශ සම්මේලනයේ පාර්ලිමේන්තු සහ මහජන සංගම් විෂය සබඳතා පිළිබඳ දෙපාර්තමේන්තුවේ අධ්‍යක්ෂ සෙමෝන් ග්‍රිගෝරියෙව් මහතා, වෛද්‍ය සමන් වීරසිංහ මහතා වෙත මෙම සම්මාන ය පැළදවූවා. සමන් වීරසිංහ මහතා රුසියාවේ ශ්‍රී ලංකා තානාපති ලෙසද කටයුතු කර තිබෙනවා.   ", "URL": "https://www.itnnews.lk/2023/10/05/379382/", "Category": "දේශීය පුවත්", "Parent URL": null}