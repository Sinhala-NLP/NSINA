{"Source": "ITN news", "Timestamp": "செப்டம்பர் 26, 2022 12:30", "Headline": "குமார வெல்கமவிற்கும், ஜீ.எல்.பீரிஸிற்கும் இடையில் விசேட சந்திப்பு", "News Content": "பேராசிரியர் ஜீ.எல்.பீரிஸிற்கும் நவ லங்கா நிதாஸ் பெரமுன கட்சியின் தலைவர் குமார வெல்கமவிற்கு இடையில் விசேட சந்திப்பொன்று இடம்பெற்றுள்ளது. ஸ்ரீ லங்கா பொதுஜன பெரமுனவின் தலைவர் என்ற அடிப்படையில் ஜீ.எல்.பீரிஸ் குறித்த பேச்சுவார்த்தையில் பங்கேற்றதாகவும், எதிர்காலத்தில் ஏனைய தரப்பினருடன் பேச்சுவார்த்தை நடத்தப்படுமென ஊடகவியலாளர் சந்திப்பொன்றில் கருத்து தெரிவித்த குமார வெல்கம குறிப்பிட்டுள்ளார். பேராசிரியர் ஜீ.எல் பீரிஸின் இல்லத்தில் நேற்று இரவு சந்திப்பு இடம்பெற்றுள்ளது. தற்போமைய அரசியல் நிலைமைகள் தொடர்பில் விரிவாக கலந்துரையாடப்பட்டதாகவும் குமார வெல்கம தெரிவித்தார். ஒரு குடையின் கீழ் அனைவரும் ஒன்றிணைவதற்கான விடயங்கள் குறித்து கலந்துரையாடப்பட்டதாக பாராளுமன்ற உறுப்பினர் குமார வெல்கம தெரிவித்தார். ஏனைய தரப்பினருடன் ஒன்றிணைந்து முன்னோக்கி பயணிக்க வேண்;டுமெனவும் குமார வெல்கம மேலும் தெரிவித்துள்ளார். ", "URL": "https://www.itnnews.lk/2023/10/05/437151/", "Category": "Breaking News,அண்மைய செய்திகள்", "Parent URL": null}