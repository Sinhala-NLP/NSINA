{"Source": "ITN news", "Timestamp": "දෙසැම්බර් 23, 2021 19:13", "Headline": "පාඩුව අඩුකරගත් නිසා සතොස සේවකයින්ට ප්‍රසාද දීමනාව ලැබෙයි", "News Content": "සතොස ආයතනය ගිය වසරේ බිලියන 1.3 ක ලැබූ පාඩුව මේ අවුරුද්දේ රුපියල් මිලියන 800 ක් දක්වා අඩුකර ගැනීමටම පුළුවන් වු බැවින් සේවකයින්ට ප්‍රසාද දීමනා ගෙවීමට ක්‍රියා කළා. ඒ සදහා රුපියල් මිලියන 110 ක් වෙන්කළ බවයි අමාත්‍ය ආචාර්ය බන්දුල ගුණවර්ධන මහතා ප්‍රකාශ කරන්නේ. ප්‍රසාද දීමනා ලබාදීම අමාත්‍යවරයාගේ ප්‍රධානත්වයෙන් සතොස ප්‍රධාන කාර්යාලයේ දී සිදුකෙරුණා. සංකේතාත්මකව කිහිප දෙනෙකු සදහා මෙම ප්‍රසාද දීමනාව පිරිනැමුණු අතර එම අවස්ථාවට ලංකා සතොස සභාපති විශ්‍රාමික රියර් අද්මිරාල් ආනන්ද පීරිස්ල, සතොස ප්‍රධාන විධායක නිලධාරී රංජිත් රූබසිංහ යන මහත්වරුන් ඇතුළු පිරිසක් සහභාගි වුණා. ", "URL": "https://www.itnnews.lk/2023/10/05/384616/", "Category": "දේශීය පුවත්", "Parent URL": null}