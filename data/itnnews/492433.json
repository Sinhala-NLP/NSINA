{"Source": "ITN news", "Timestamp": "ජූනි 17, 2023 12:19", "Headline": "බටහිර ප්‍රංශයේ ප්‍රබල භූ කම්පනයක්", "News Content": "බටහිර ප්‍රංශයේ රික්ටර් මාපකයේ ඒකක 5.8ක ප්‍රබලත්වයක් භූ කම්පනයක් සිදු වී තිබෙනවා. එම භූ කම්පන තත්වය එරට සිදු වු ප්‍රබලතම භු කම්පනයක් ලෙසයි වාර්තා වන්නේ. එරට භූ කම්පන වාර්තාවීම දුලබ සිදුවීමක් වන අතර එරට තුළ එවැනි භු කම්පනයක් අවසන්වරට සිදුවී ඇත්තේ 2019 වසරේ දී ය. මෙම භූ කම්පන තත්ත්වයෙන් එක් පුද්ගලයෙකු තුවාල ලබා ඇති අතර ගොඩනැඟිලි රැසක බිත්ති පුපුරා යාම් සහ ඉරිතැලීම් ද නීරීක්ෂණය වී තිබෙනවා. කෙසේවෙතත්, භූ කම්පනයෙන් විදුලි රැහැන් කඩාවැටීම හේතුවෙන් නිවාස දහසකට වැඩි සංඛ්‍යාවකට විදුලිය විසන්ධි වී තිබෙනවා. ", "URL": "https://www.itnnews.lk/2023/10/05/492433/", "Category": "ජාත්‍යන්තර පුවත්", "Parent URL": null}