{"Source": "ITN news", "Timestamp": "මාර්තු 1, 2022 09:43", "Headline": "යුක්රේන  – රුසියා බලධාරීන් අතර පැවති සාම සාකච්ඡා එකඟතාවයකින් තොරව අවසන්", "News Content": "පැය 05 කට අධික කාලයක් පුරා යුක්රේන  – රුසියා බලධාරීන් අතර ඊයේ බෙලරුස් රාජ්‍යයේ ගෝමේල් නගරයේදී පැවති සාම සාකච්ඡා එකඟතාවයකින් තොරව අවසන් වුණා. කෙසේ වුවද ඉදිරි දින කිහිපය තුළදී දෙවන වටයේ සාකච්ඡා ආරම්භ කරන බවයි රුසියාව නිවේදනය කරන්නේ. රුසියාව යුක්රේනය ආක්‍රමණය කර දින 05 ක් ගතවන ඊයේ දිනයේදී දෙරටේ  බලධාරීන් අතර සාම සාකච්ඡා පැවැත්වුණා. එහිදී යුක්රේනයේ ඉල්ලීම වූයේ සටන් විරාමයකට එළඹීම හා රුසියා හමුදා යුක්රේනයෙන් ඉවත්කර ගැනීමයි. කෙසේ වුවද දෙපාර්ශ්වය අතර පැවැති සාකච්ඡා පිලිබද මේ වන තෙක් මාධ්‍ය දැනුවත් කර නැහැ.මේ අතර ඊයේ දිනය වන විට රුසියා ප්‍රහාර හේතුවෙන් යුක්රේන සාමාන්‍ය වැසියන් 350 කට අධික පිරිසක් ජීවිතක්ෂයට පත්ව ඇති බව විදෙස් මාධ්‍ය සදහන් කරනවා. එමෙන්ම ලක්ෂ 05 ඉක්ම වූ පිරිසක් යුක්රේනය හැර පිටව ගොස් ඇති බවයි වාර්තා වන්නේ.         ", "URL": "https://www.itnnews.lk/2023/10/05/398695/", "Category": "ජාත්‍යන්තර පුවත්", "Parent URL": null}