{"Source": "ITN news", "Timestamp": "ஜனவரி 18, 2023 15:03", "Headline": "உலகின் அதிகூடிய வயதை உடைய பிரான்ஸ் அருட்சகோதரி இயற்கை எய்தினார்..", "News Content": "உலகின் வயதில் கூடியவராக கருதப்படும் பிரான்ஸின் அருட்சகோதரியான லூசில் ரென்டன் இயற்கை எய்தினார். இறக்கும் போது அவருக்கு 118 வயதாகும். உலகின் அதிகூடிய வயதுடையவராக கின்னஸ் புத்தகத்தில் பதிவான லூசில் ரென்டன் அருட்சகோதரி என்ரே சகோதரியாக கருதப்பட்டார். பிரான்ஸின் டூலோன் நகரில் உள்ள தேவாலயத்தில் வைத்து அவர் இயற்கை எய்தியுள்ளார். முதலாம் உலக மகா யுத்தம் ஆரம்பமாக ஒரு தசாப்தத்திற்கு முன்னர் 1904 ஆம் ஆண்டு பெப்ரவரி 11ஆம் திகதி அவர் பிறந்துள்ளார். அத்துடன் இரண்டாம் உலக மகா யுத்தம் முடிவடைய ஓராண்டுக்கு முன்னர் 1944ஆம் ஆண்டு கத்தோலிக்க மத போதகராக மாறினார். ஐரோப்பாவின் வயதில் கூடிய நபராக அவர் நீண்டகாலமாக கருதப்பட்டு வந்தார். அத்துடன் 119வது வயதுடைய ஜப்பானின் கேன் டனாக்கவின் மரணத்தின் பின்னர் லூசில் ரென்டன் அருட்சகோதரியாக உலகின் அதிகூடிய வயதுடையவராக கருதப்பட்டார். கடந்த ஆண்டு அவர் கின்னஸ் புத்தகத்தில் பதிவானார். ", "URL": "https://www.itnnews.lk/2023/10/05/456373/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}