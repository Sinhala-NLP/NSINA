{"Source": "ITN news", "Timestamp": "අප්‍රේල් 23, 2023 21:06", "Headline": "ජාතික අක්ෂි රෝහලේ කටයුතු හෙට සිට සාමාන්‍ය පරිදි", "News Content": "ජාතික අක්ෂි රෝහලේ කටයුතු හෙට සිට යළි ආරම්භ කිරීමට සැලසුම් කර තිබෙනවා. අක්ෂි රෝගීන් සදහා ලබාදුන් ඖෂධයක් හේතුවෙන් ඇති වු සංකූලතා මත පසුගිය 14වන දා සිට එම රෝහලේ සාමාන්‍ය ශල්‍යකර්ම සිදු කිරීම නවතා දැමුවා. ජාතික අක්ෂි රෝහලේ සාමාන්‍ය ශල්‍යකර්ම සිදු කිරීම පසුගිය 14වන දා සිට නතර කර තිබුණා. ඒ අක්ෂි රෝගීන් සදහා ලබාදුන් ප්‍රේඩ්නිසොලෝන් නැමැති ඖෂධය හේතුවෙන් සංකූලතා හටගත් බවට ඇති වු සැකයක් මුල්කරගෙනයි. ඒ අනුව මේ වන විට එහි සිදු කෙරෙනුයේ හදිසි ශල්‍යකර්ම පමණයි. කෙසේ වෙතත් හෙට සිට ජාතික අක්ෂි රෝහලේ කටයුතු සාමාන්‍ය තත්ත්වයට පත්වනු ඇති බවයි අප කළ විමසීමකදී රජයේ වෛද්‍ය නිලධාරීන්ගේ සංගමයේ විධායක කමිටු සාමාජික වෛද්‍ය ප්‍රසාද් කොළඹගේ මහතා ප්‍රකාශ කලේ. ", "URL": "https://www.itnnews.lk/2023/10/05/477645/", "Category": "Uncategorized @si", "Parent URL": null}