{"Source": "ITN news", "Timestamp": "පෙබරවාරි 16, 2022 15:36", "Headline": "HIV ආසාදනය වී සුවය ලැබූ පළමු කාන්තාව ඇමෙරිකාවෙන් වාර්තා වෙයි", "News Content": "HIV වෛරසය ආසාදනය වී සුවය ලැබූ පළමු කාන්තාව පිළිබද ඇමෙරිකාවෙන් වාර්තා වනවා. ස්වභාවිකවම වයිරසයට ප්‍රතිශක්තිය ඇති පුද්ගලයෙකුගෙන් ලබාගත් ප්‍රාථමික සෛල බද්දකිරීමෙන් පසුවයි ඇය සුවය ලබා ඇත්තේ. එම කාන්තාව ලියුකේමියා රෝගියෙක් වන අතර HIV වයිරසය සුව වූ ලොව තුන්වන පුද්ගලයා ද වනවා. HIV වයිරසය සුව කළ නොහැකි වයිරසයක් ලෙස සැලකුණ ද එමගින් ඇතිවන ඒඩ්ස් තත්ත්වය පාලනය කිරීමට මේ වනවිට ඖෂධ වර්ග නිපදවා තිබෙනවා. කෙසේ වුවද මෙම කාන්තාව සුවය ලැබීම HIV ආසාදිතයින්ගේ අනාගතය සම්බන්ධයෙන් සුබදායී පණිවුඩයක් බවයි විද්‍යාඥයින් පවසන්නේ. 2013 වසරේදී ඇයට HIV වයිරසය ආසාදනය වී ඇති අතර ලියුකේමියාවට ගොදුරුවී ඇත්තේ 2017 වසරේදීයි.     ", "URL": "https://www.itnnews.lk/2023/10/05/395447/", "Category": "අතන මෙතන", "Parent URL": null}