{"Source": "ITN news", "Timestamp": "දෙසැම්බර් 26, 2022 13:19", "Headline": "කලාවැවේ හදිසි වාන් දොරටු දෙකක් විවෘත කෙරේ", "News Content": "රාජාංගණය ජලාශයේ වාන් දොරටු 30න් වාන් දොරටු 6ක් විවෘත කර තිබෙනවා. එමගින් තත්පරයට ඝන අඩි 5100ක ජල ධාරිතාවක් කලා ඔයට මුදා හැරෙන බවයි අප වාර්තාකරු සදහන් කළේ. පරාක්‍රම සමුද්‍රෙය් ජල ධාරිතාවද අක්කර අඩි එක්ලක්ෂ අද දහසකට වඩා ඉහළ යාම හේතුවෙන් වාන් දොරටු 4 තව දුරටත් විවෘතව පවතිනවා. මහවැලි ගගේ ජල මට්ටමද ඉහළ ගොස් ඇති අතර ගංගාව පරිහරණය කරන පිරිස් අවධානයෙන් සිටින ලෙසට වාරිමාර්ග දෙපාර්තමේන්තුව දැනුම් දෙනවා. කලාවැවේද හදිසි වාන් දොරටු 2ක් අඩි 1 බැගින් විවෘත කර තිබෙනවා. එමගින් තත්ත්පරයට ඝන අඩි 1000ක වේගයකින් කලා ශයට ජලය මුදා හැරෙන බවයි වාරි මාර්ග දෙපාර්තමේන්තුව සදහන් කලේ.   ", "URL": "https://www.itnnews.lk/2023/10/05/452164/", "Category": "දේශීය පුවත්", "Parent URL": null}