{"Source": "ITN news", "Timestamp": "මාර්තු 8, 2022 13:55", "Headline": "එච් ඒ කරුණාරත්නයන්ගේ චිත්‍ර ප්‍රදර්ශනයක් අගමැති අතින් විවෘත කෙරේ", "News Content": "ප්‍රවීන චිත්‍ර හා මූර්ති ශිල්පී ආචාර්ය එච් ඒ කරුණාරත්නයන්ගේ චිත්‍ර ප්‍රදර්ශනයක් අග්‍රාමාත්‍ය මහින්ද රාජපක්ෂ මහතාගේ ප්‍රධානත්වයෙන් විවෘත කෙරුණා. තිඹිරිගස්යායේදී මෙම චිත්‍ර ප්‍රදර්ශනය විවෘත කෙරුනේ ජපාන ශ්‍රී ලංකා තානාපති සබදතාවලට වසර 70ක් පිරීම නිමිත්තෙනුයි. ශ්‍රී ලංකාවේ ජපාන තානාපති කාර්යාලය එය සංවිධාන කර තිබෙනවා. මෙම ප්‍රදර්ශනය ලබන 14 වනදා දක්වා දිනපතා පෙරවරු 10 සිට පස්වරු 5 දක්වා මහජනතාව වෙනුවෙන් විවෘතව පවතිනවා. දැනට 93 වන වියේ පසුවන ප්‍රවිණ චිත්‍ර හා මූර්ති ශිල්පී ආචාර්ය එ ච් ඒ කරුණාරත්න ජපාන රජයේ විශේෂ සම්මානයට ද පාත්‍ර වූවෙක්. ඒ මහතා අග්‍රාමාත්‍යවරයා වෙත සමරු තිළිණයක් ද පිළිගැන්වුවා.       ", "URL": "https://www.itnnews.lk/2023/10/05/400016/", "Category": "දේශීය පුවත්", "Parent URL": null}