{"Source": "ITN news", "Timestamp": "ඔක්තෝබර් 15, 2021 13:13", "Headline": "නව රාත්‍රී උත්සවය අවසන් වන අද විජයදසමි දිනය සැමරේ", "News Content": "වත්මන් උවදුරු සියල්ල අධ්‍යාත්මක ශක්තීන් සහ නිසි සෞඛ්‍ය පුරුදු අනුගමනය කිරීමෙන් ජය ගතහැකි බව විජයදසමි දිනය වෙනුවෙන් සුභාශිංසන පණිවුඩයක් නිකුත් කිරමින් අග්‍රාමාත්‍ය මහින්ද රාජපක්ෂ මහතා ප්‍රකාශ කරනවා. වසන්තම් එෆ්. එම්. කාර්ය මණ්ඩලය සංවිධාන කළ විජයදසමි පූජාව ස්වාධීන රූපවාහිනි වික්‍රමසිංහපුර පරිශ්‍රයේදී පැවැත්වුණා. නව රාත්‍රී උපවාස කාලය හින්දු බැතිමතුන් ජීවත් වන සෑම ස්ථානයකම ඉතා සුවිශේෂී ලෙස සතුටින් සමරන කාලයක් වනවා. එම තත්ත්වය අප යළිත් උදාකරගත යුතු බවයි අග්‍රාමාත්‍යවරයාගේ සුබ පැතුම් පණිවුඩයේ දැක්වෙන්නේ. පත්තිනි දෙවියන්ගේ කරුණාව උදෙසා යාඥා කර උපවාසයේ අවසාන දිනය වන විජයදසමි දිනය භක්තියෙන් හා සෞඛ්‍ය මාර්ගෝපදේශ පිළිපදිමින් සමරන ලෙස ද අග්‍රාමාත්‍යවරයා සදහන් කරනවා. මේ අතර සමෘද්ධිය සහ සෞභාග්‍යය ප්‍රාර්ථනා කරමින් නව රාත්‍රී දින පූජාවක් ස්වාධීන රූපවාහිනි මාධ්‍ය ජාලයේ වසන්තම් ප්‍රවෘත්ති අංශය මගින් ඊයේ පැවැත්වුවා. අද දිනයේ විජයදසමි පූජාව පැවැත්වුණේ චාරිත්‍රවලට මුල්තැන දෙමින්.  හින්දු භක්තිකයන් මහත් භක්තියෙන් නමස්කාර කරන ලක්ෂ්මි, සරස්වති සහ දුර්ගා දෙවියන්ට පුදපූජා පැවැත්වීම මෙසේ සිදුවනවා. දුර්ගා, ලක්ෂ්මි හා සරස්වති යන යන දෙවිවරුන්ට දින 3 බැගින් පූජා පවත්වා දහවන දිනයේදී මෙසේ අවසන් පූජාව සිදු කරනවා. ඒත් සමග සුබ කටයුතු ආරම්භ කිරීම සාමාන්‍ය ක්‍රමයයි. නිජෝ කුරුක්කල්තුමා අද දිනයේ පූජාව පැවැත්වුවා. ස්වාධීන රූපවාහිනි මාධ්‍ය ජාලයේ ප්‍රධාන විධායක නිලධාරී නලින් නිශ්ශංක , සාමාන්‍යාධිකාරී අරුණ විජේසිංහ, විධායක අධ්‍යක්ෂ ආචාර්ය හසන්ත හෙට්ටිආරච්චි යන මහත්වරුන් මෙන්ම ඉහළ කළමනාකාරීත්වය ඇතුලු සේවක සේවිකාවන් පූජාවට එක්වුණා.     ", "URL": "https://www.itnnews.lk/2023/10/05/369439/", "Category": "Breaking News,නවතම පුවත්", "Parent URL": null}