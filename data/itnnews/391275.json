{"Source": "ITN news", "Timestamp": "ජනවාරි 25, 2022 16:10", "Headline": "අජිත් රෝහණ මහතා ජ්‍යෙෂ්ඨ පොලිස් මාධ්‍ය ප්‍රකාශක ලෙස පත් කෙරේ", "News Content": "ජ්‍යෙෂ්ඨ නියෝජ්‍ය පොලිස්පති අජිත් රෝහණ මහතා ජ්‍යෙෂ්ඨ  පොලිස් මාධ්‍ය ප්‍රකාශක ලෙස පත් කර තිබෙනවා. ඒ මහතා මාධ්‍ය ප්‍රකාශක ධුරයට මෙවර පත්වන්නේ 6 වන වරටයි. ජ්‍යෙෂ්ඨ නියෝජ්‍ය පොලිස්පති අජිත් රෝහණ මහතා දැනට අපරාධ හා රථවාහන ජ්‍යෙෂ්ඨ නියෝජ්‍ය පොලිස්පති ධුරයේ කටයුතු කරනවා. ඊට අමතරවයි පොලිස්පති සී ඩී වික්‍රමරත්න මහතා විසින් ජ්‍යෙෂ්ඨ පොලිස් මාධ්‍ය ප්‍රකාශක ලෙස ඒ මහතා පත් කර තිබෙන්නේ. මෙතෙක් වැඩිම කාලයක් පොලිස් මාධ්‍ය ප්‍රකාශක කටයුතු කර ඇත්තේ අජිත් රෝහණ මහතායි. ඒ මහතා පළමුවරට මාධ්‍ය ප්‍රකාශක තනතුරට පත් වන්නේ 2011 වසරේදීයී. 2012 /2013/2015 මෙන්ම 2017 වසරේදී අජිත් රෝහණ මහතා මාධ්‍ය ප්‍රකාශක ලෙස කටයුතු කළා. කෝවිඩ් වසංගතය ආරම්භයේදී යළි මාධ්‍ය ප්‍රකාශක තනතුරට පත්ව ඒ මහතා ජනතාව දැනුවත් කිරීම වෙනුවෙන් විශාල මෙහෙවරක් සිදු කළා.           ", "URL": "https://www.itnnews.lk/2023/10/05/391275/", "Category": "Breaking News,දේශීය පුවත්", "Parent URL": null}