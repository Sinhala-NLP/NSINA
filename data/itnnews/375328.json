{"Source": "ITN news", "Timestamp": "නොවැම්බර් 11, 2021 09:21", "Headline": "සමස්ත කාන්තාවන්ගේ පොදු අපේක්ෂාව ගැන චීන ජනපති ආර්යාව යුනෙස්කෝ සඟරාවකට කියයි", "News Content": "දරිද්‍රතාව තුරන් කිරීම සහ ස්ත්‍රී පුරුෂ සමානාත්මතාව සාක්ෂාත් කර ගැනීම සමස්ත කාන්තාවන්ගේ ද පොදු අපේක්ෂාව වන බව චීන ජනපති ආර්යාව පෙන්වාදෙයි චීන ජනාධිපති ආර්යා සහ යුනෙස්කෝ සංවිධානයේ බාලිකා හා කාන්තා අධ්‍යාපනය ප්‍රවර්ධනය සඳහා වූ විශේෂ නියෝජිත පෙං ලියුවාන් මහත්මිය යුනෙස්කෝ සංවිධානයේ කුරියර් සඟරාව සමඟ ලිඛිත සම්මුඛ සාකච්ඡාවකට එක්වෙයි. දරිද්‍රතාව තුරන් කිරීම සහ ස්ත්‍රී පුරුෂ සමානාත්මතාව සාක්ෂාත් කර ගැනීම මනුෂ්‍ය වර්ගයාගේ පොදු පරමාදර්ශ වන අතර එය ලොවපුරා සිටින කාන්තාවන්ගේ පොදු අපේක්ෂාව ද වන බව පෙං ලියුවාන් මහත්මිය මෙහිදී පෙන්වා දුන්නාය. නොපසුබස්නා උත්සාහයන් තුළින් චීනය නිරපේක්ෂ දරිද්‍රතාව තුරන් කිරීමේ ඉලක්කය සපුරා ඇති අතර, අධ්‍යාපනික දරිද්‍රතාව අවම කිරීම එයින් වැදගත්ම පියවරකි. 2015 වසරේදී, චීනය යුනෙස්කෝ සංවිධානය සමඟ එක්ව බාලිකා හා කාන්තා අධ්‍යාපන සම්මානය හඳුන්වා දීමට කටයුතු කළේය. මෑත වසර කිහිපයක සිට  මෙම සම්මානය සමාජයට ධනාත්මක බලපෑමක් එල්ල කරමින් පවතී. විවිධ රටවල රජයන් සහ බොහෝ ජාත්‍යන්තර සංවිධාන, රාජ්‍ය නොවන සංවිධාන සහ විවිධ ක්‍රියාකාරිකයන් සක්‍රීයව පියවර ගෙන බාලිකා හා කාන්තා අධ්‍යාපනයේ මනා ප්‍රගමනය උදෙසා සක්‍රීයව කැප වී සිටිති.  පොදු ඉරණමක් සහිත මානව ප්‍රජාවක් ගොඩනැගීම සඳහා ප්‍රබල උත්තේජනයක් ලබාදීමට ඔවුන් අපේක්ෂා කරන බව පෙං ලියුවාන් මහත්මිය පෙන්වාදෙයි. ", "URL": "https://www.itnnews.lk/2023/10/05/375328/", "Category": "ජාත්‍යන්තර පුවත්", "Parent URL": null}