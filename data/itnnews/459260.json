{"Source": "ITN news", "Timestamp": "පෙබරවාරි 5, 2023 11:42", "Headline": "මත්ද්‍රව්‍ය සමඟ දෙදෙනෙකු අත්අඩංගුවට", "News Content": "මැනිං වෙළඳ සංකීර්ණය තුළ හෙරොයින ජාවාරම් කළ කාන්තාවක් පොලිස් විශේෂ කාර්ය බලකාය මගින් අත්අඩංගුවට ගත්තා. ගෝනහේන කඳවුරේ නිලධාරීන්ට ලැබුණු තොරතුරකට අනුව පෑලියගොඩ මීගහවත්ත වැලිගපාර ප්‍රදේශයේ වැටලීමක් සිදුකළා. එහිදී වයස අවුරුදු 50 කාන්තාවක් හෙරොයින් ග්‍රෑම් 3 යි මිලිග්‍රෑම් 50 ක් සමඟ අත්අඩංගුවට ගත්තා. ඇය ළඟ තිබී රුපියල් මත්ද්‍රව්‍ය වලින් උපයාගත් බවට සැකසහිත රුපියල් හයදහසක් ද සොයා ගැණුනා. මෙම කාන්තාව මැනිං වෙළෙඳ සංකීර්ණය තුළ මත්ද්‍රව්‍ය අලෙවි කරන බවටයි තොරතුරු හෙළිව තිබෙන්නේ. මේ අතර අයිස් මත්ද්‍රව්‍ය ග්‍රෑම් 10 යි මිලිග්‍රෑම් 750 ක ළඟ තබාගෙන සිටි වයස අවුරුදු 22 ක පුද්ගලයෙකු විශේෂ කාර්ය බලකාය මගින් අත්අඩංගුවට ගැණුනා. ඒ මල්වතු හිරිපිටිය ඌරුවල ප්‍රදේශයේ කළ වැටලීමකදීයි. ", "URL": "https://www.itnnews.lk/2023/10/05/459260/", "Category": "දේශීය පුවත්", "Parent URL": null}