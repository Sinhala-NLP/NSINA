{"Source": "ITN news", "Timestamp": "மார்ச் 28, 2022 12:18", "Headline": "இந்திய வெளிவிவகார அமைச்சர் இலங்கை வருகை..", "News Content": "இந்திய வெளிவிவகார அமைச்சர், கலாநிதி எஸ்.ஜெய்சங்கர் நேற்றையதினம் இலங்கைக்கு வருகை தந்தார். இருநாள் உத்தியோகப்பூர்வமாக நாட்டுக்கு வருகை தந்துள்ள அவர், பல்வேறு முக்கிய சந்திப்புகளிலும் கலந்துகொள்ளவுள்ளார். நாளையதினம் கொழும்பில் நடைபெறவுள்ள பிம்ஸ்டெக் அமைச்சர்கள் மட்ட மாநாட்டிலும் இந்திய வெளிவிவகார அமைச்சர் பங்கேற்கவுள்ளார். இதனிடையே அவர் நாட்டில் தங்கியுள்ள காலப்பகுதியில் ஜனாதிபதி கோட்டாபய ராஜபக்ஷ, பிரதமர் மஹிந்த ராஜபக்ஷ உள்ளிட்ட முக்கிய தலைவர்களுடன் இருதரப்பு பேச்சுவார்த்தைகளிலும் ஈடுபடவுள்ளார். அதன்போது இலங்கை இந்தியாவிடம் எதிர்பார்த்துள்ள முக்கிய விடயங்கள் தொடர்பில் கவனம் செலுத்தப்படவுள்ளதாக செய்திகள் வெளியாகியுள்ளன. ", "URL": "https://www.itnnews.lk/2023/10/05/404326/", "Category": "Breaking News,அண்மைய செய்திகள்,தேசிய செய்திகள்", "Parent URL": null}