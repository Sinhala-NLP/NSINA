{"Source": "ITN news", "Timestamp": "நவம்பர் 1, 2022 12:08", "Headline": "பென்ஜமின் நெத்தன்யாஹு மீண்டும் நாட்டின் ஆட்சி அதிகாரத்தை கைப்பற்றுவதற்கு முயற்சி", "News Content": "இஸ்ரேலின் முன்னாள் பிரதமர் பென்ஜமின் நெத்தன்யாஹு மீண்டும் நாட்டின் ஆட்சி அதிகாரத்தை கைப்பற்றுவதற்கான முயற்சிகளில் ஈடுபட்டுவருகின்றார். இஸ்ரேலில் நான்கு வருடங்களில் ஐந்தாவது தேர்தல் இடம்பெறும் நிலையில், அந்நாட்டு மக்கள் வாக்க்களிப்பில் ஈடுபட்டுள்ளனர். 2019ம் ஆண்டின் பின்னர் நாட்டில் அரசியல் ஸ்திரமின்மை ஏற்பட்டுள்ளது. முன்னெடுக்கப்பட்ட கருத்து கணிப்புக்களில் வலதுசாரி பென்ஜமின் நெத்தன்யாஹுவிற்கு வாய்ப்புக்கள் உள்ளதாக தெரியவந்துள்ளது. 2021ம் ஆண்டு நடுப்பகுதியில் ஆட்சியிலிருந்து நெத்தன்யாகு வெளியேற்றப்பட்டார். எனினும் அதன் பின்னரான அரசாங்கங்கள் தொடர்ந்தும் பாரிய பிரச்சினைகளை எதிர்கொண்டு வருகின்றமை சுட்டிக்காட்டத்தக்கது. ", "URL": "https://www.itnnews.lk/2023/10/05/443549/", "Category": "Breaking News,சர்வதேச செய்திகள்", "Parent URL": null}