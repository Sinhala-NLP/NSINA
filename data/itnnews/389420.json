{"Source": "ITN news", "Timestamp": "ජනවාරි 18, 2022 11:28", "Headline": "වසරේ මුල් දෙසතිය තුළ සංචාරකයින් 39172 දෙනෙකු දිවයිනට", "News Content": "මෙම  වසරේ මුල් දෙසතිය තුළ සංචාරකයන් 39172 දෙනෙකු ශ්‍රී ලංකාවට පැමිණ ඇතැයි සංචාරක අමාත්‍ය ප්‍රසන්න රණතුංග මහතා පවසයි. මෙම දින 14 තුළ මෙරටට වැඩි වශයෙන් සංචාරකයන් පැමිණ ඇත්තේ රුසියානු සමූහාණ්ඩුවෙනි.සංචාරකයන් 6963 ක් ඒ අනුව රුසියානු සමූහාණ්ඩුවෙන් ගෙවි ගිය සති දෙකක කාලය තුළ මෙරටට පැමිණ ඇත.කොවිඩ් වසංගතය පැවති පසුගිය වසරක(2021) කාලය තුළ මෙරටට පැමිණි සංචාරකයන් සංඛ්‍යාව 1,94,495කි.ඉන් වැඩිම සංචාරක පිරිසක් මෙරටට පැමිණ ඇත්තේ පසුගිය වසරේ අවසන් මාස 03 තුළයි.එම මාස 03 ක කාලය තුල මෙරටට පැමිණි සංචාරකයන් සංඛ්‍යාව 156,571 කි. පසුගිය සති 02 තුළ රුසියානු සමූහාන්ඩුවට අමතරව වැඩිම සංචාරක පිරිසක් මෙරටට පැමිණ ඇත්තේ ඉන්දියාව, යුක්රේනය, එක්සත් රාජධානිය, ජර්මනිය, ප්‍රංශය, මාලදිවයින, ඕස්ට්‍රේලියාව, පෝලන්තය, ඇමරිකාව වැනි රටවලිනි. සංචාරක ප්‍රවර්ධනය ඉලක්ක කර ගනිමින් රුසියාව, යුක්රේනය, එංගලන්තය, ජර්මනිය හා ප්‍රංශය යන රටවල විශේෂ ප්‍රවර්ධන වැඩසටහන් ක්‍රියාත්මක කෙරුණු අතර එහි ප්‍ර‍තිඵලයක් ලෙස එම රටවලින් ශ්‍රී ලංකාවට පැමිණෙන සංචාරකයන් සංඛ්‍යාව ඉහළ ගොස් ඇතැයිද අමාත්‍යවරයා වැඩිදුරටත් පෙන්වා දෙයි. ", "URL": "https://www.itnnews.lk/2023/10/05/389420/", "Category": "දේශීය පුවත්", "Parent URL": null}