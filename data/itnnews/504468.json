{"Source": "ITN news", "Timestamp": "අගෝස්තු 1, 2023 11:27", "Headline": "අවුරුදු 6ක පාසල් දැරියක් තැබූ ගිනස් වාර්තාව", "News Content": "මස් කෙළිය ප්‍රදේශයේ වයස අවුරුදු 6ක පාසල් දැරියක් කිලෝමීටර් දෙකක දුරක් විනාඩි 14කින් පාගමනින් ගොස් ගිනස් වාර්තාවක් තැබීමට සමත් වුණා. මස්කෙළිය සෙන් ජෝසප් දමිළ විද්‍යාලයේ පළමු ශ්‍රේණියේ අධ්‍යාපනය ලබන විග්නේෂ්වරන් ශස්මිකා මෙම ගිනස් වාර්තාව තැබීමට සමත් වුණා. ඇය මස්කෙළිය ශ්‍රීපාද මාර්ගයේ බ්‍රවුන්ලෝ වතුයායේ හින්දු කෝවිල අසල සිට මස්කෙළිය පොලිස් ස්ථානය දක්වා කිලෝමීටර් දෙකක දුරක් විනාඩි 14කින් පාගමනින් ගොස් මෙම ගිනස් වාර්තාව පිහිටවනු ලැබුවා. මෙය අධීක්ෂණය සදහා ගිනස් වාර්තා කමිටුවේ මෙරට නියෝජිත ජූඩ් නිමලන් මහතා ද එක්ව සිටියා. ඇයට හිමි සහතිකය සහ පදක්කම පිරිනැමීම ද ඒ මහතා අතින් සිදුකෙරුණා. මීට මාස කිහිපයකට පෙර යාපනයේ සිට කොළඹ දක්වා පාගමනින් පැමිණ සිය පියා වාර්තාවක් තැබීමත් සමග එලෙස වාර්තාවක් තැබීමට තමාට ද කැමැත්තක් ඇතිවූ බව ශස්මිකා ප්‍රකාශ කළා. ", "URL": "https://www.itnnews.lk/2023/10/05/504468/", "Category": "දේශීය පුවත්", "Parent URL": null}