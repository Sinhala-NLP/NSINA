{"Source": "ITN news", "Timestamp": "සැප්තැම්බර් 11, 2023 14:14", "Headline": "පතොරම් 40 ක් සමඟ දෙදෙනෙක් අත්අඩංගුවට", "News Content": "බෝර 12 වර්ගයේ ගිනි අවි සඳහා භාවිතා කරන විදෙස් රට වල නිශ්පාදිත පතොරම් 40 ක් අලෙවි කිරීම සඳහා රැගෙන යමින් සිටි සැකකරුවන් දෙදෙනකු අත්අඩංගුවට ගත් බව එප්පාවල පොලීසිය පවසනවා මෙලෙස අත්අඩංගුවට පත්ව ඇත්තේ, එප්පාවල අලුත්වැව ගල්ලෑව ප්‍රදේශයේ හා රාගම ප්‍රදේශයේ පදිංචි පුද්ගලයින් දෙදෙනෙකි. පොලිස් නිළධාරීන් පැවසුවේ ඔවුන් සතුව තිබූ කරේ දමා ගෙන යන පාසල් බෑගය පරීක්ෂා කිරීමේදී එම බෑගය තුළ කවරයක ඔතා තිබූ යකඩ බහාලුමක අසුරා තිබූ මෙම පතොරම් 40 සොයා ගත් බවයි අදාළ පතොරම් හංගේරියාවේ සහ එංගලන්තයේ නිශ්පාදිත පතොරම් බවද පොලීසිය ප්‍රකාශ කළා හංගේරියාවේ නිශ්පාදිත බෝර 12 වර්ගයේ ගිණි අවි සඳහා භාවිතා කරන පතොරම් 13 ක් හා එංගලන්තයේ නිෂ්පාදිත පතරොම් 27 ක් ලෙස පතොරම් 40 ක් හා සැකකරුවන් දෙදෙනා එහිදී පොලිස් අත්අඩංගුවට ගෙන තිබෙනවා. අත්අඩංගුවට ගත් සැකකරුවන් හා පතොරම් අද (11) තඹුත්තගම මහේස්ත්‍රාත් අධිකරණයට ඉදිරිපත් කිරීමට නියමිතයි. සිද්ධිය සම්බන්ධයෙන් එප්පාවල පොලීසිය වැඩිදුර විමර්ශණ සිදු කරනවා ", "URL": "https://www.itnnews.lk/2023/10/05/515205/", "Category": "දේශීය පුවත්", "Parent URL": null}