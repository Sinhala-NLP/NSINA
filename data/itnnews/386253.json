{"Source": "ITN news", "Timestamp": "ජනවාරි 2, 2022 12:49", "Headline": "ප්‍රහසන කලාව වෙනුවෙන් සුවිශාල සේවාවක් කළ බර්ටි ගුණතිලක ශිල්පියා ඇගයීමේ වැඩසටහනක්", "News Content": "දශක හයක කාලයක් මෙරට ප්‍රහසන කලාව වෙනුවෙන් සුවිශාල සේවාවක් කළ බර්ටි ගුණතිලක ශිල්පියා ඇගයීමේ වැඩසටහනක් නව වසර ආරම්භයේ දීම සිදුකෙරුණා. ගොඩකවෙල ප්‍රාදේශීය සභාවේ සභාපති ප්‍රියන්ත බණ්ඩාර ,ඇම්බවිල කුඩා කතරගම දේවාලයේ බස්නායක නිලමේ රොෂාන් ඉද්දමල්ගොඩ යන මහත්වරුන් බර්ටි ගුණතිලක මහතාගේ ගොඩකවෙල ඇමිටියගොඩ නිවස වෙත ගොස් සුවදුක් විමසා බැලුවා. 94 හැවිරිදි වියේ පසුවන බර්ටි ගුණතිලක මහතා මේ වනවිට වියපත්ව එක්තැන්ව පසුවනවා. ඔහුගේ නිවසට පිවිසෙන මාර්ගය ගොඩකවෙල ප්‍රාදේශීය සබාවේ මැදිහත්වීමෙන් ඉදිකර දෙන බවයි සභාපතිවරයා මෙහිදී පැවසුවේ. බර්ටි ගුණතිලක මහතාගේ සේවය අගයා තිලිණ ප්‍රදානය කිරීමක් ද සිදුවුණා. විනෝදසමය ඇතුළු ප්‍රහසනාත්මක වැඩසටහන් මගින් ජනතාවගේ ආදරය දිනාගත් බර්ටි ගුණතිලක මහතා ජනාධිපති සම්මානයේනද පිදුම් ලැබුවෙකු වනවා. ඒ මහතා මෙරට ජීවතුන් අතර සිටින ජ්‍යෙෂ්ඨතම කලා ශිල්පියෙක්.         ", "URL": "https://www.itnnews.lk/2023/10/05/386253/", "Category": "දේශීය පුවත්", "Parent URL": null}