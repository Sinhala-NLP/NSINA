{"Source": "ITN news", "Timestamp": "அக்டோபர் 25, 2021 12:20", "Headline": "ஆப்கானிஸ்தானில் வேலையின்மை அதிகரிப்பு", "News Content": "ஆப்கானிஸ்தான் அதிகாரத்தை தலிபான்கள் கைப்பற்றியதையடுத்து அந்நாட்டில் வேலையின்மை அதிகரித்துள்ளது. நாளாந்த தேவைகளையேனும் பூர்த்திசெய்துகொள்ள முடியாத அளவிற்கு, ஆப்கான் மக்களுக்கு வருமானம் குறைவடைந்துள்ளதாக செய்திகள் வெளியாகியுள்ளன. நாளாந்த தேவைகளை பூர்த்தி செய்வதற்கென வீடுகளிலுள்ள பொருட்கள் அதிகளவில் விற்பனை செய்யப்படுவதாக சர்வதேச ஊடகங்கள் செய்தி வெளியிட்டுள்ளன. கடந்த சில காலங்களாக ஆப்கானிஸ்தானின் பொருளாதாரம் பாரியளவில் வீழ்ச்சியடைந்துள்ளது. பணவீக்கம் குறிப்பிடத்தக்களவு அதிகரித்துள்ளது. மேற்குலக நாடுகள் பல ஆப்கானிஸ்தானுக்கு மனிதாபிமான உதவிகளை வழங்காமையே இதற்கு காரணமாக அமைந்துள்ளதென சர்வதேச ஊடகங்கள் செய்தி வெளியிட்டுள்ளன. ", "URL": "https://www.itnnews.lk/2023/10/05/371568/", "Category": "Breaking News,சர்வதேச செய்திகள்", "Parent URL": null}