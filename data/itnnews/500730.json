{"Source": "ITN news", "Timestamp": "ජූලි 18, 2023 14:49", "Headline": "රුසියාව යුක්රේනයට තිරිඟු අපනයනය කිරීමේ ගිවිසුම් අත්හිටුවයි", "News Content": "යුක්රේනයට තිරිඟු අපනයනය කිරීමට අවසර ලබාදෙමින් එළඹ ඇති ගිවිසුම අත්හිටුවන බව රුසියාව නිවේදනය කරනවා. තිරිඟු අපනයනය සම්බන්ධයෙන් පවත්නා එකගතාවයේ කොන්දේසි ජගත් සංවිධානය සහ තුර්කිය කඩ කිරීම හේතුවෙන් තමන් ඉන් ඉවත්වන බවයි රුසියාව පවසන්නේ. එකඟතාවය හේතුවෙන් කළු මුහුද ඔස්සේ තිරිඟු අපනයනය කිරීමට යුක්රේනයට අවස්ථාව හිමිව තිබුණා. ඒ හරහා ලෝකයේ රටවල් රැසක් තිරිඟු අවශ්‍යතාව සපුරාලීමට හැකියාව ලැබුණා. කෙසේ වුවද එකඟතාවයේ කොන්දේසි පිළිපැදීමට අනෙක් පාර්ශ්වය ක්‍රියා නොකරන්නේ නම් ඊට අනුගතවීමට තමන්ට කිසිදු අවශ්‍යතාවක් නොමැති බවයි රුසියාව පෙන්වා දෙන්නේ. ", "URL": "https://www.itnnews.lk/2023/10/05/500730/", "Category": "ජාත්‍යන්තර පුවත්", "Parent URL": null}