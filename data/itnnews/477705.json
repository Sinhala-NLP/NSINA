{"Source": "ITN news", "Timestamp": "අප්‍රේල් 24, 2023 11:11", "Headline": "කුස ගින්නෙන් මියගිය කෙන්යානුවන් 47 කගේ සිරුරු ගොඩ ගනී", "News Content": "කෙන්යාවේ මලින්දි නගරයේ සොහොන්වලින් මිය ගිය 47 දෙනෙකුගේ සිරුරු ගොඩගෙන තිබෙනවා. මිත්‍යා ආගමික ඇදහීමක් හේතුවෙන් මිය ගිය පිරිසකගේ සිරුරුයි කෙන්යා පොලීසියේ මැදිහත්වීමෙන් මෙසේ ගොඩගත්තේ. කුස ගින්නේ සිටීමෙන් ජේසුස් වහන්සේ හමුවීමට හැකි බවට වන මතයක් එම මිත්‍යා ඇදීම තුළින් ප්‍රවර්ධනය කර තිබෙනවා. එම ඇදහීම ප්‍රචාරය කළ පෝල් මැකෙන්සි නමැති අයෙක් පොලිස් අත්අඩංගුවට ගෙන තිබෙනවා. මේ වන විට මලින්දි නගරයේ ශකාහෝලා වනාන්තරයේ සොහොන් කැනීමේ කටයුතු සිදු වන අතර දැනට එවැනි ස්ථාන 58 ක් හදුනාගෙන ඇති බවයි වාර්තා වන්නේ. එමෙන්ම වනාන්තරයේ අක්කර 800 ක් මුද්‍රා තබා අපරාධ ස්ථානයක් ලෙසට ප්‍රකාශයට පත් කර තිබෙනවා.             ", "URL": "https://www.itnnews.lk/2023/10/05/477705/", "Category": "ජාත්‍යන්තර පුවත්", "Parent URL": null}