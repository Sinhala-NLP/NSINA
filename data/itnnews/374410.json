{"Source": "ITN news", "Timestamp": "නොවැම්බර් 7, 2021 09:44", "Headline": "ඇමෙරිකාවේ පැවති සංගීත ප්‍රසංගයක දී 8 දෙනෙකු මියයාම ගැන පරීක්ෂණයක්", "News Content": "පසුගිය සිකුරාදා ඇමෙරිකාවේ ටෙක්සාස් ප්‍රාන්තයේ පැවති සංගීත සංදර්ශනයේ දී සිදුවූ සිද්ධිය සම්බන්ධයෙන් එරට අපරාධ විමර්ශන අංශය පරීක්ෂණයක් ආරම්භකර තිබෙනවා. ටෙක්සාස් ප්‍රාන්තයේ හුස්ටන්හි පැවති මෙම සංගීත ප්‍රසංගයේ දී පුද්ගලයින් 8 දෙනෙකු ජීවිතක්ෂයට පත්ව 300 කට අධික පිරිසක් තුවාල ලැබුවා. මියගිය පිරිස අවුරුදු 14 ත් 27 ත් අතර වයසේ පසුවන්නන් බවයි විදෙස් මාධ්‍ය වාර්තා කළේ. රැස්ව සිටි පිරිස පාලනය කිරීමට ගිය පොලිස් නිලධාරීන්ට ද කිසියම් ද්‍රව්‍යයක් එන්නත් කර ඇති බවද මේ වනවිට අනාවරණය වී තිබෙනවා.  හුස්ටන් හි ප්‍රධාන පොලිස් පරීක්ෂකවරයා සඳහන් කළේ මෙම පරීක්ෂණය මිනීමැරුම් සහ මත්ද්‍රව්‍ය නාශක අංශයට සම්බන්ධ වනු ඇති බවයි.       ", "URL": "https://www.itnnews.lk/2023/10/05/374410/", "Category": "ජාත්‍යන්තර පුවත්", "Parent URL": null}