{"Source": "ITN news", "Timestamp": "ஜூன் 23, 2022 12:25", "Headline": "வாகனங்களின் இலக்கத்தகடின் இறுதி இலக்கத்திற்கமைய எரிபொருள் விநியோகம்", "News Content": "வாகனங்களுக்கு அதன் இலக்கத்தகடின் இறுதி இலக்கத்திற்கமைய எரிபொருள் வழங்குவதற்கான திட்டமொன்று அறிமுகப்படுத்தப்படவுள்ளது. இறுதி இலக்கத்தை அடிப்படையாக வைத்து எரிபொருள் வழங்குவதற்கான தினம் வகுக்கப்படவுள்ளதாக தகவல்கள் தெரிவிக்கின்றன. இதேவேளை நாடெங்கிலுமுள்ள எரிபொருள் நிரப்பு நிலையங்களில் தொடர்ந்தும் நீண்ட வரிசைகள் காணப்படுகின்றன. சில பகுதிகளில் மோதல் சம்பவங்களும் பதிவாகியுள்ளன. மீகஹதென்ன, பெலவத்தை பகுதியிலுள்ள எரிபொருள் நிரப்பு நிலையத்தில் கடமையில் ஈடுபட்டிருந்த பொலிஸாருக்கு இடையூறு விளைவித்த மூவர் கைதுசெய்யப்பட்டுள்ளனர். நிக்கவரெட்டிய, மாகல்லேகம பகுதியில் மற்றுமொருவர் கைதுசெய்யப்பட்டுள்ளார். அவர்கள் இன்றைய தினம் நீதிமன்றில் ஆஜர்ப்படுத்தப்படவுள்ளனர். ", "URL": "https://www.itnnews.lk/2023/10/05/418695/", "Category": "Breaking News,தேசிய செய்திகள்", "Parent URL": null}