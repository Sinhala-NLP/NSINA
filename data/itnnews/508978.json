{"Source": "ITN news", "Timestamp": "අගෝස්තු 17, 2023 15:22", "Headline": "වී ඇතුළු අනෙකුත් බෝග හානිය පිළිබඳ අද (17) දිනය වනවිට තත්ත්වය", "News Content": "පවතින නියඟය සහිත කාලගුණික තත්ත්වය  හේතුවෙන් වී ඇතුළු අනෙකුත් වගාවන්ට සිදුව ඇති හානිය පිළිබඳ ව 2023.08.17 දිනට  දිවයිනේ සියලුම දිස්ත්‍රික්කවලින් වාර්තා වී ඇති වගා හානි සම්බන්ධ දෛනික වාර්තාව කෘෂිකර්ම අමාත්‍ය මහින්ද අමරවීර මහතා වෙත කෘෂිකාර්මික හා ගොවිජන රක්ෂණ මණ්ඩලය විසින් ලබා දී තිබෙනවා. ඒ අනුව අද දිනය (17)  වනවිට පවතින නියඟය නිසා වී වගා කළ ගොවීන් 35,653ක් පීඩාවට පත්ව සිටින අතර හානියට පත්ව ඇති වී වගා කරන ලද අක්කර ප්‍රමාණය 38,903.83ක් දක්වා ඉහළ ගොස් තිබෙනවා. එමෙන්ම අනෙකුත් වගාවන් ආශ්‍රිතව සිදුව ඇති වගා හානි අද දිනය (17) වනවිට පහත පරිදි වේ. වගාව                              ගොවීන් ප්‍රමාණය                       අක්කර ප්‍රමාණය   බඩඉරිඟු                          144                                          159 අර්තාපල්                         20                                            10 ලොකු ලූණු                      02                                            1.2 මිරිස්                               04                                            1.5 වෙනත්                            37                                            31.25 මුං වගාව                                   35                                            30 කැරට්                              37                                            31.5   මේ අතර පවතින නියඟය සහිත කාලගුණික තත්ත්වය නිසා සත්වපාලනය කෙරෙහිද බලපෑමක් එල්ල කර තිබෙනවා. එමනිසා දේශීය කිරි කර්මාන්තය සම්බන්ධව නියඟයේ බලපෑම සම්බන්ධව ද වාර්තාවක් ලබා දෙන ලෙස කෘෂිකර්ම අමාත්‍ය මහින්ද අමරවීර මහතා පශු සම්පත් අංශයට උපදෙස් දුන්නා.       ", "URL": "https://www.itnnews.lk/2023/10/05/508978/", "Category": "Breaking News,දේශීය පුවත්", "Parent URL": null}