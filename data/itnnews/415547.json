{"Source": "ITN news", "Timestamp": "ජූනි 7, 2022 12:20", "Headline": "ගෘහස්ත ගෑස් සිලින්ඩර බෙදා හැරීමට විශේෂ වැඩපිළිවෙලක්", "News Content": "කොළඹ ගම්පහ සහ කළුතර දිස්ත්‍රික් සදහා අද දිනයේ ගෘහස්ත ගෑස් සිලින්ඩර බෙදා හැරීමේ විශේෂ වැඩපිළිවෙලක් ක්‍රියාත්මක බව ලිට්රෝ සමාගම පවසනවා. ගෑස් තොග රැගත් නෞකාවක් මෙරටට පැමිණියද ඉන්ධන බෙදා හැරීමට හැකි දිනයක් පිළිබද තීරණය කර නැති බවයි ලිට්‍රෝ සමාගම ඊයේ නිවේදනය කළේ. කෙසේ වෙතත් අද දිනයේ කොළඹ, ගම්පහ සහ කළුතර දිස්ත්‍රික්ක සදහා ගෘහස්ත ගෑස් සිලින්ඩර බෙදාහැරීමේ වැඩසටහනක් ක්‍රියාත්මක බව එම සමාගම පවසනවා. මාස ගණනාවක් පුරා වෙළෙදපොලේ හිගව පැවති ලාෆ් ගෑස් බෙදා හැරීම මේ වන විට ආරම්භ වී තිබෙනවා. කළුතර දිස්ත්‍රික්කයේ ගෑස් අලෙවි නියෝජිතයන් මගින් ලාෆ් ගෑස් බෙදා හැරීම සිදු කෙරුණා.   ", "URL": "https://www.itnnews.lk/2023/10/05/415547/", "Category": "දේශීය පුවත්", "Parent URL": null}