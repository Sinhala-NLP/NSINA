{"Source": "ITN news", "Timestamp": "ஏப்ரல் 27, 2022 13:11", "Headline": "சாய்ந்தமருதில் சாரா உயிரிழந்தாரா, இல்லையா.. மீண்டும் DNAக்காக சடலங்களை தோண்ட நடவடிக்கை", "News Content": "ஈஸ்டர் தாக்குதல் இடம்பெற்றதன் பின்னர் சஹ்ரான் ஹாசீமின் சகோதரரான மொஹமட் ரில்வான் சாய்ந்தமருது பிரதேசத்தில் குண்டொன்றை வெடிக்கச்செய்தார். அதன்போது 17 பேர் உயிரிழந்ததாக விசாரணைகளின் போது உறுதிப்படுத்தப்பட்டுள்ளது. இந்நிலையில் குறித்த குண்டுத்தாக்குதலில் உயிரிழந்தவர்களின் சடலங்களின் பாகங்கள் இன்று மீள தோண்டியெடுக்கப்பட்டு வருகின்றன. கட்டுவாப்பிட்டிய தேவாலயத்தில் தாக்குதலை மேற்கொண்ட மொஹமட் அஸ்துன் என்பவரின் மனைவியான சாரா ஜெஸ்மினின் உடல் பாகங்கள் உள்ளதாக உறுதிப்படுத்தப்படவில்லை. 2 சந்தர்ப்பங்களில் DNA பரிசோதனை மேற்கொள்ளப்பட்ட போதும், உறுதிப்படுத்தப்படாத நிலையில் மேலும் DNA பரிசோதனைகளை முன்னெடுக்க விசாரணைகள் அதிகாரிகள் தீர்மானித்துள்ளனர். அதனடிப்படையில் கல்முனை நீதவான் நீதிமன்றத்தின் அனுமதியுடன் சடலங்களின் பாகங்களை தோண்டியெடுக்கும் நடவடிக்கை இன்று முற்பகல் ஆரம்பமாகி நடைபெற்று வருகின்றது. ", "URL": "https://www.itnnews.lk/2023/10/05/408584/", "Category": "Breaking News,தேசிய செய்திகள்,முதன்மை செய்தி", "Parent URL": null}