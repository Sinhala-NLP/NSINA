{"Source": "ITN news", "Timestamp": "මාර්තු 20, 2023 12:26", "Headline": "යාපනයේ කඩුවලින් සෙල්ලම් දැමූ 5 ක් අත්අඩංගුවට", "News Content": "යාපනය මාණිප්පායි ප්‍රදේශයේදී කඩු කල්ලියකට අයත් පුද්ගලයින් 05 දෙනෙකු මාණිප්පායි ප්‍රදේශයේදී අත්අඩංගුවට ගත් බව මාණිප්පායි පොලීසිය පවසනවා මාණිප්පායි පොලීසියට ලැබුනු බුද්ධි තොරතුරකට අනුව එහි නිලධාරීන් පිරිසක් විසින් වඩුක්කොඩ්ඩෙයි ප්‍රදේශයේ පදිංචි කඩුකල්ලියට අයත් ප්‍රධාන සැකකරුවන් දෙදෙනෙකු ඊයේ (19) පළමුව අත්අඩංගුවට ගෙන තිබුණා. පසුව ඔවුන් දෙදෙනාගෙන් සිදුකරන ලද ප්‍රශ්න කිරීම්වලින් පසුව සැකකරුවන් සඟවා තිබූ තියුණු කඩු 03 ක්ද පොලිස් නිලධාරීන් සොයාගනු ලැබූ බවයි පොලිසිය කියා සිටියේ සැකකරුවන්ගෙන් සිදුකරන ලද වැඩිදුර ප්‍රශ්න කිරීම්වලදී තියුණු කඩු නිශ්පාදනය කල කම්මල් හිමිකරුවෙකු සහ ඔහුගේ සහයකයෙකුද සමගින් යතුරුපැදි දෙකක්ද අත්අඩංගුවට ගෙන තිබෙනවා. තවද අදාල සැකකරුවන් පුද්ගල පහරදීම් සහ කොල්ලකෑම් සඳහා යොදාගන්නා යතුරුපැදි කොටස්කර විකිණීමට සහය දුන් පුද්ගලයෙකුද අත්අඩංගුවට ගත් බවයි පොලීසිය පැවසුවේ. අත්අඩංගුවට ගත් සැකකරුවන් යාපනය ප්‍රදේශයේම පදිංචි අවුරුදු 20 ත් 55 ත් අතර වයස්හි පසුවන්නන්. ඔවුන් අද (20) යාපනය මහෙස්ත්‍රාත් අධිකරණයට ඉදිරිපත් කිරීමට නියමිතයි ", "URL": "https://www.itnnews.lk/2023/10/05/469647/", "Category": "දේශීය පුවත්", "Parent URL": null}