{"Source": "ITN news", "Timestamp": "දෙසැම්බර් 22, 2021 12:09", "Headline": "නොරොච්චෝලේ යළිත් ප්‍රශ්නයක – තාවකාලික විදුලි කප්පාදුව යළිත්", "News Content": "නොරොච්චෝලේ තාප විදුලි බලාගාරයේ ජනන ධාරිතාව සම්පූර්ණ නොවීම නිසා ඇතැම් ප්‍රදේශවලට තවදුරටත් තාවකාලිකව විදුලිය කප්පාදු කිරීමට සිදු වන බව විදුලි බල අමාත්‍යංශය සදහන් කරනවා. මෙගා වොට් 900 ක පූර්ණ ධාරිතාව ජාතික පද්ධතියට එක් කිරීමේ කටයුතු මෙන්ම අලුත්වැඩියා කටයුතු තවදුරටත් සිදු කෙරෙන බැවින් විදුලි කප්පාදු කිරීම් සිදු වන බවයි විදුලි බල අමාත්‍යංශයේ මාධ්‍ය ප්‍රකාශක සුලක්ෂණ ජයවර්ධන මහතා ප්‍රකාශ කරන්නේ. ඒ අනුව ඇතැම් ප්‍රදේශවලට පැය භාගයක් හෝ විනාඩි 45 ක පමණ කාලයක් විදුලි සැපයුම සීමා කිරීමට සිදු වන බවද ඔහු කියා සිටිනවා. මේ අතර යුග දනවි විදුලි බලාගාර ව්‍යාපෘතියට මුල් වූ එවකට විදුලි බල අමාත්‍යවරයාව සිටි ඩබ්ලිව් ඩි ජේ සෙනෙවිරත්න මහතා එහි තත්ත්වය පිලිබද මාධ්‍ය හමුවක් පවත්වමින් කරුණු පැහැදිලි කළා. එම මාධ්‍ය හමුව පැවැත්වෙන අවස්ථාවේ දී ද විදුලිය විසන්ධි වුණා.     ", "URL": "https://www.itnnews.lk/2023/10/05/384251/", "Category": "දේශීය පුවත්", "Parent URL": null}