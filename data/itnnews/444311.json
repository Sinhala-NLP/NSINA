{"Source": "ITN news", "Timestamp": "නොවැම්බර් 5, 2022 16:12", "Headline": "ශ්‍රී ලංකාවේ ආර්ථික සංවර්ධනය වෙනුවෙන් නවසීලන්ත සහය", "News Content": "ශ්‍රී ලංකාවේ සමාජ හා ආර්ථික සංවර්ධනය වෙනුවෙන් අඛණ්ඩව සහාය දෙන බව  මෙරට නවසීලන්ත මහකොමසාරිස් මයිකල් ඇපල්ටන් මහතා පවසනවා. මහකොමසාරිස්වරයා මේ බව සදහන් කළේ ජනමාධ්‍ය අමාත්‍ය ආචාර්ය බන්දුල ගුණවර්ධන මහතා සමග එම අමාත්‍යාංශයේ පැවති  හමුවකදීයි.  ශ්‍රී ලංකාව සහ නවසීලන්තය අතර රාජ්‍ය තාන්ත්‍රික සබඳතා ශක්තිමත් කර ගැනීම ඇතුළු ද්වි පාර්ශවීය වශයෙන් වැදගත් කරුණු රැසක් පිලිබඳ මෙහිදී සාකච්ඡාවට ලක්‌ කෙරුණා. මහාමාර්ග සහ ප්‍රවාහන ක්ෂේත්‍රයේ සංවර්ධනය මෙන්ම බලශක්ති යන ක්ෂේත්‍ර පිළිබදවද සාකච්ඡා කර තිබෙනවා.  එහිදී නවසීලන්ත මහකොමසාරිස්වරයා සදහන් කළේ ආර්ථික වශයෙන් ශ්‍රී ලංකාවට අඛණ්ඩව සහාය ලබා දෙන බවයි.           ", "URL": "https://www.itnnews.lk/2023/10/05/444311/", "Category": "දේශීය පුවත්", "Parent URL": null}