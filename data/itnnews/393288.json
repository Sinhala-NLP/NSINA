{"Source": "ITN news", "Timestamp": "පෙබරවාරි 5, 2022 10:25", "Headline": "අයිස් මත්ද්‍රව්‍ය සමඟ සැකකරුවන් 3 දෙනෙකු අත්අඩංගුවට", "News Content": "අයිස් මත්ද්‍රව්‍ය  සමඟ සැකකරුවන් 3 දෙනෙකු මන්නාරමේ දී අත්අඩංගුවට ගැනීමට පොලිසිය හැකිවුණා. නාවික හමුදාවට ලැබුණු තොරතුරකට අනුව මන්නාරම එරුක්කලම්පිටිය හන්දිය අසළදී මෙසේ අත්අඩංගුවට ගෙන තිබෙනවා. අයිස් මත්ද්‍රව්‍ය කිලෝග්‍රෑම් 1යි ග්‍රෑම් 76ක් යතුරුපැදියකින් ප්‍රවාහනය කර තිබෙනවා. එහිදී යතුරුපැදියේ ගමන්කළ සැකකරුවන් දෙදෙනා හා මේවා ප්‍රවාහනයට ආධාර අනුබල දුන් පුද්ගලයෙකු මෙසේ අත්අඩංගුවට ගෙන මන්නාරම පොලිස් ස්ථානය වෙත භාරදී තිබුණා. මේ අතර හෙරොයින් මත්කුඩු සමග සැකකරුවෙකු කළුබෝවිල විමලසාර පාර ප්‍රදේශයේදී අත්අඩංගුවට ගැනීමට පොලිසියට හැකිවුණා. සැකකරු එම ප්‍රදේශයේම පදිංචිකරුවෙක්. ඔහු ළග තිබී හෙරොයින් මත්කුඩු ග්‍රෑම් 8යි මිලිග්‍රෑම් 450ක් අත්අඩංගුවට ගැනුණා.       ", "URL": "https://www.itnnews.lk/2023/10/05/393288/", "Category": "Breaking News,දේශීය පුවත්", "Parent URL": null}