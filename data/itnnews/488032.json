{"Source": "ITN news", "Timestamp": "ජූනි 1, 2023 10:10", "Headline": "පානදුරේදී පුද්ගලයෙකු තියුණු ආයුධවලින් පහර දී ඝාතනය කරයි", "News Content": "පානදුර ප්‍රදේශයේ දී පුද්ගලයෙකු තියුණු ආයුධවලින් පහර දී ඝාතනය කර තිබෙනවා. පානදුර හොරණ මාර්ගයේ ඇගලුම් කර්මාන්ත ශාලාවක් ඉදිරිපිට මොහු රැඳී සිටිය දී ඝාතකයා පැමිණ තියුණු ආයුධයකින් පහරදී තිබෙනවා. පහරකෑමට ලක්වු පුද්ගලයා ඇගලුම් කර්මාන්ත ශාලා භූමියට දිව ගිය ද ඝාතකයා ඔහු පසු පසින් පැමිණ යළිත් පහරදෙන ආකාරය සිසිටීවි කැමරාවක සටහන් වුණා. සිද්ධියෙන් මිය ගොස් ඇත්තේ පානදුර මෝදරවිල සුනාමි නිවාස සංකීර්ණයේ පදිංචිකරුවෙක්. ඝාතනය සිදුකළ පුද්ගලයා මේ වන විට හඳුනාගෙන ඇති අතර ඔහු සොයා විමර්ෂණ ක්‍රියාත්මකයි.           ", "URL": "https://www.itnnews.lk/2023/10/05/488032/", "Category": "Breaking News,දේශීය පුවත්", "Parent URL": null}