{"Source": "ITN news", "Timestamp": "අගෝස්තු 6, 2022 18:43", "Headline": "අයහපත් පැතිකඩ ඉවතලා යහපත් අරමුණු වෙනුවෙන් යළි ඒකරාශී විය යුතුයි", "News Content": "අයහපත් පැතිකඩ ඉවත ලා යහපත් අරමුණු වෙනුවෙන් යළි ඒකරාශි විය යුතු බව ජනාධිපති රනිල් වික්‍රමසිංහ මහතා පවසනවා. ආචාර්ය පූජ්‍ය ඕමල්පේ සෝභිත ස්වාමීන් වහන්සේ ඇතුළු මහජන සභාව සමඟ පැවති සාකච්ඡාවකදීයි ජනාධිපතිතුමා මේ බව කියා සිටියේ. සර්වපාක්ෂික ආණ්ඩුවක් පිහිටුවීම පිළිබඳ මෙහිදී අදහසු හුවමාරු කර ගැනුණා. ජාතික ජනබලවේගය, ජනතා විමුක්ති පෙරමුණ ඇතුළු පක්ෂ කිහිපයක් සමග පමණක් තවම සාකච්ඡා කිරීමට ඇති බව ජනාධිපතිතුමා මෙහිදී කියා සිටියා. මෙහිදී අදහස් දැක්වූ ආචාර්ය පුජ්‍ය ඕමල්පේ සෝභිත ස්වාමීන් වහන්සේ ප්‍රකාශ කළේ රටේ දේශපාලන ස්ථාවරත්වයක් ඇති කිරීමෙන් පසුව මෙරටට ජාත්‍යන්තරයෙන් සහාය ලබා ගත හැකිවන බවයි. වත්මන් රජය ක්‍රියා කරන්නේ නීතියට අනුව බවයි සාකච්ඡාවේදී අදහස් දැක්වූ මහජන ආරක්ෂක අමාත්‍ය ටිරාන් අලස් මහතා කියා සිටියේ. පරිපූරක වෛද්‍ය වෘත්තීයවේදීන්ගේ ඒකාබද්ධ බල මණ්ඩලයේ සභාපති රවි කුමුදේශ් මහතා ඇතුළු කිහිප දෙනෙකුද මෙහිදී අදහස් දැක්වුවා.   ", "URL": "https://www.itnnews.lk/2023/10/05/427302/", "Category": "Breaking News,දේශීය පුවත්", "Parent URL": null}