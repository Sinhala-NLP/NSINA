{"Source": "ITN news", "Timestamp": "මාර්තු 26, 2023 19:29", "Headline": "යළි හිස ඔසවන සංචාරක කර්මාන්තය", "News Content": "කොරෝනා වෛරසයේ බලපෑම මෙන්ම ආර්ථික අර්බුධය හේතුවෙන් පසුබෑමකට ලක්ව තිබු සංචාරක කර්මාන්තය යළි හිස ඔසවමින් පවතිනවා. මෙම වසරේ මේ දක්වා සැළකිය යුතු සංචාරකයින් පිරිසක් දිවයිනට පැමිණ ඇති බවයි සංචාරක සංවර්ධන අධිකාරිය පවසන්නේ. කොරෝනා වෛරසයේ බලපෑම මෙන්ම ශ්‍රී ලංකාව මුහුණ දුන් දරුණුතම ආර්ථික අර්බුධය හමුවේ මෙරටට විශාල වශයෙන් විදේශ විනිමය ගෙන දෙන සංචාරක කර්මාන්තයට දැවැන්ත බලපෑමක් එල්ල වුණා. කෙසේ වුවද එම කර්මාන්තය මේ වන විට යතා තත්ත්වයට පත්වෙමිනුයි පවතින්නේ. 2019 වසරේ මෙරටට විදෙස් සංචාරකයින් දහනවලක්ෂ දහතුන්දහස් හත්සියදෙදෙනෙකු පැමිණ තිබු අතර එම වසරේ සංචාරක කර්මාන්තයෙන් මෙරටට ඇමෙරිකානු ඩොලර් මිලියන 3606 දශම 9ක්. 2021 වසරේ දී සංචාරකයින් සංඛ්‍යාව එක්ලක්ෂ අනූහතරදහස් හාරසිය අනූපහක් දක්වා අඩු වු අතර ලැබුණු ආදායම ඇමෙරිකා ඩොලර් මිලින 506 දශම 9ක් ලෙස පහළ ගියා. කෙසේ වුවද 2022 වසරේ සිට යළි සංචාරකයින් මෙරටට පැමිණීමේ වර්ධනයක් දක්නට ලැබුනු අතර  මෙම වසරේ මේ දක්වා වු කාලය තුළ සංචාරකයින් දෙලක්ෂ අනූපන්දහසක් මෙරටට පැමිණි ඇති බව ශ්‍රී ලංකා සංචාරක සංවර්ධන අධිකාරියේ සභාපති ප්‍රියන්ත ප්‍රනාන්දු මහතා පවසනවා. රටට වැඩි වශයෙන් ඩොලර් උපයා දීම වෙනුවෙන් එම අධිකාරිය සැලසුම් රැසක් ද ක්‍රියාවට නැංවීමටයි පියවර ගෙන ඇත්තේ. ", "URL": "https://www.itnnews.lk/2023/10/05/471114/", "Category": "දේශීය පුවත්", "Parent URL": null}