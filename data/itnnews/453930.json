{"Source": "ITN news", "Timestamp": "ஜனவரி 5, 2023 12:26", "Headline": "பால் உற்பத்திகளில் இலங்கையை தன்னிறைவு அடையச்செய்ய இந்திய அரசு உதவி..", "News Content": "பால் மற்றும் பால் சார்ந்த உற்பத்திகளில் இலங்கையை தன்னிறைவு அடையச்செய்ய இந்திய அரசாங்கம் உதவ முன்வந்துள்ளது. ஜனாதிபதி ரணில் விக்ரமசிங்கவுக்கும், இலங்கைக்கான இந்திய உயர்ஸ்தானிகர் கோபால் பாக்லே தலைமையிலான பிரதிநிதிகளுக்குமிடையிலான சந்திப்பு நேற்று ஜனாதிபதி செயலகத்தில் இடம்பெற்றது. இலங்கையில் பால் உற்பத்திக்கு தேவையான தொழிநுட்ப உதவிகளை வழங்க இந்தியாவின் தேசிய பால் மேம்பாட்டு சபையும், அமுல் பால் நிறுவனமும் முன்வந்துள்ளன. இறக்குமதி செய்யப்படும் பால்மாவில் தங்கியிருப்பதற்கு பதிலாக, உள்நாட்டு பால் உற்பத்தியை அதிகரிக்க திட்டமிடப்பட்டுள்ளது. இதற்காக குறுகிய, நடுத்தர மற்றும் நீண்டகால வேலைத்திட்டத்தை தயாரிக்க ஜனாதிபதி ரணில் விக்ரமசிங்க, துறைசார் நிபுணர்கள் அடங்கிய குழுவொன்றை நியமித்துள்ளார். குறித்த குழுவினர் இந்திய தேசிய கால்நடை அபிவிருத்தி சபையின் துறைசார் குழுவினருடன் இணைந்து பணியாற்றுவர். ", "URL": "https://www.itnnews.lk/2023/10/05/453930/", "Category": "Breaking News,தேசிய செய்திகள்", "Parent URL": null}