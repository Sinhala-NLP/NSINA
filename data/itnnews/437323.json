{"Source": "ITN news", "Timestamp": "සැප්තැම්බර් 27, 2022 12:16", "Headline": "තඹුත්තේගම ලක්ෂ 223 කොල්ලයට ප්‍රාදේශීය සභා මන්ත්‍රීවරයෙක් අත්අඩංගුවට", "News Content": "තඹුත්තේගම ප්‍රදේශයේදී මුදල් කොල්ලය සදහා පැමිණීමට අංක තහඩු නොමැති යතුරුපැදිය ලබා දුන් බව කියන රාජාංගනය ප්‍රාදේශීය සභා මන්ත්‍රිවරයෙකු පොලිසිය මගින් අත්අඩංගුවට ගෙන තිබෙනවා. බැංකුවක මුදල් තැන්පත් කිරීමට පැමිණි ව්‍යාපාරිකයෙකු ළඟ තිබූ රුපියල් ලක්ෂ 223ක මුදලක් කොල්ලකා ආයුධ සන්නද්ධව යතුරුපැදියකින් පලායමින් සිටි දෙදෙනෙකු අදාළ මුදල ද සමඟ අත්අඩංගුවට ගැනීමට පොලිස් සැරයන් චමිල බුද්ධික සමත් වුණා. මුදල් කොල්ලකා පලායන සැකකරුවන්ගේ මග හරස්කර එම මුදල ලබා ගැනීමට කටයුතු කළේ ඔහුගේ ජීවිතය ද පරදුවට තබමින්. මෙම සිද්ධිය සම්බන්ධයෙන් පරික්ෂණ සිදු කළ තඹුත්තේගම පොලීසිය තඹුත්තේගම නවසිරිගම ප්‍රදේශයේදී  තවත් සැකකරුවකු අත්අඩංගුවට ගත්තා. 44 හැවිරිදි ඔහු ප්‍රාදේශීය සභා මන්ත්‍රීවරයෙක්. සැකකරුවන් තුන් දෙනා මේ වන විට තඹුත්‍තේගම මහේස්ත්‍රාත්වරයා වෙත ඉදිරිපත් කිරීමට සදහා අධිකරණයට රැගෙන විත් තිබෙන බවයි අප වාර්තාකරුවන් පවසන්නේ.       ", "URL": "https://www.itnnews.lk/2023/10/05/437323/", "Category": "දේශීය පුවත්", "Parent URL": null}