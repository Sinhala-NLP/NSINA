{"Source": "ITN news", "Timestamp": "ජනවාරි 5, 2022 12:08", "Headline": "රුපියල් ලක්ෂ 130 ක අයිස් මත්ද්‍රව්‍ය තොගයක් අත්අඩංගුවට", "News Content": "රුපියල් ලක්ෂ 130 ක් වටිනා අයිස් මත්ද්‍රව්‍ය තොගයක් අගුලාන ප්‍රදේශයේ දී අත්අඩංගුවට ගෙන තිබෙනවා. මොරටුව අපරාධ විමර්ශන කොට්ඨාසයේ නිලධාරීන්ට ලද තොරතුරකට අනුව අගුලාන ප්‍රදේශයේ සිදුකළ පරීක්ෂා කිරීමක දී අයිස් මත්ද්‍රව්‍ය තොගය අත්අඩංගුවට ගැණුනා. ඒවා ප්‍රවාහනය කළ පුද්ගලයෙකු ද අත්අඩංගුවට ගත් බවයි පොලීසිය පවසන්නේ. ඔහුගෙන් කළ ප්‍රශ්න කිරීම්වලදී තවත් සැකකරුවන් තුන්දෙනෙකු අත්අඩංගුවට ගෙන තිබෙනවා. ඔවුන් මොරටුව මහේස්ත්‍රාත් අධිකරණයට ඉදිරිපත් කිරීමට නියමිතයි. ", "URL": "https://www.itnnews.lk/2023/10/05/386863/", "Category": "දේශීය පුවත්", "Parent URL": null}