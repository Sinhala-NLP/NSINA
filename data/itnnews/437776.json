{"Source": "ITN news", "Timestamp": "සැප්තැම්බර් 29, 2022 11:53", "Headline": "සනත් නිශාන්තට සිතාසි", "News Content": "අධිකරණයට අපහාස කිරීමේ චෝදනාව සම්බන්ධයෙන් දඩුවම් නොකිරීමට හේතු ඉදිරිපත් කිරීම සඳහා ලබන 13 වනදා අධිකරණය හමුවේ පෙනී සිටින්නැයි රාජ්‍ය අමාත්‍ය සනත් නිශාන්ත මහතාට අභියාචනාධිකරණය සිතාසි නිකුත් කළා. නිශ්ශංක බන්දුල කරුණාරත්න හා ආර් ගුරුසිංහ යන මහත්වරුන්ගෙන් සමන්විත අභියාචනාධිකරණ විනිසුරු මඩුල්ලයි සනත් නිශාන්ත මහතාට මෙම නියෝගය නිකුත් කළේ. ඒ අනුව සනත් නිශාන්ත මහතා අධිකරණය හමුවේ පෙනී සිට අදාළ චෝදනාව සම්බන්ධයෙන් දඩුවම් නොකිරීමට හේතු ඉදිරිපත් කළ යුතු වනවා. අගෝස්තු 23 වනදා පොදුජන එක්සත් පෙරමුණු පක්ෂ කාර්යාලයේ පැවති මාධ්‍ය හමුවකදී අදහස් දක්වමින් වගඋත්තරකාර රාජ්‍ය අමාත්‍ය සනත් නිශාන්ත මහතා අරගලකරුවන්ට මහේස්ත්‍රාත්වරු ඇප ලබාදීම සම්බන්ධයෙන් විවේචනාත්මක අදහස් පළ කර ඇති බව ඔහුට එරෙහිව ගොනු කර ඇති පෙත්සම්වල සදහන්. මෙම ප්‍රකාශ තුලින් සනත් නිශාන්ත මහතා අධිකරණයේ ගෞරවය හෑල්ලුවට ලක් කර නීතියේ ආධිපත්‍ය අභියෝගයට ලක් කර ඇති බවටයි පෙත්සම්කරුවන් චෝදනා එල්ල කර ඇත්තේ.   ", "URL": "https://www.itnnews.lk/2023/10/05/437776/", "Category": "දේශීය පුවත්", "Parent URL": null}