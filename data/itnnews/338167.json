{"Source": "ITN news", "Timestamp": "மே 20, 2021 11:59", "Headline": "5 இலட்சம் டோஸ் சைனோபார்ம் தடுப்பூசிகள் விரைவில் இலங்கைக்கு அன்பளிப்பு", "News Content": "சீனத் தயாரிப்பான 5 இலட்சம் டோஸ் சைனோபார்ம் தடுப்பூசிகளை விரைவில் இலங்கைக்கு அன்பளிப்பு செய்யப்போவதாக சீனா ஜனாதிபதி, ஜனாதிபதி கோட்டாபாய ராஜபக்ஷவுக்கு அறிவித்துள்ளார். எதிர்வரும் ஞாயிற்றுக்கிழமை புதிதாக அன்பளிப்பு செய்யப்படும் ஒரு தொகை தடுப்பூசிகள் இலங்கைக்கு வந்தடையுமென ஜனாதிபதியின் பிரதம ஆலோசகர் லலித் வீரத்துங்க தெரிவித்துள்ளார். சீன ஜனாதிபதியின் இந்த அறிவிப்பை இலங்கைக்கான சீனத்தூதுவர் வி ஜென் ஹொன் இலங்கை ஜனாதிபதிக்கு அறிவித்துள்ளார். அத்துடன் அரசாங்கம் கொள்வனவு செய்யவுள்ள 30 இலட்சம் சைனோபார்ம் தடுப்பூசிகள் அடுத்தவாரம் இலங்கைக்கு கிடைக்குமென்றும் லலித் வீரத்துங்க தெரிவித்துள்ளார். இதுவரை 9 இலட்சத்து 25 ஆயிரத்து 242 டொஸ் கொவி சீல்ட் தடுப்பூசிகள் வழங்கப்பட்டுள்ளதாக சுகாதார தரப்பு தெரிவிக்கின்றது. அத்தோடு 3 இலட்சத்து 4 ஆயிரத்து 961 இரண்டாவது டோஸ் கொவி சீல்ட் தடுப்பூசிகள் வழங்கப்பட்டுள்ளன. 4 இலட்சத்து 74 ஆயிரத்து 685 டோஸ் சைனோபார்ம் தடுப்பூசிகள் வழங்கப்பட்டுள்ளதாகவும் சுகாதார அமைச்சின் தொற்று நோய் தடுப்பு பிரிவு தெரிவித்துள்ளது. 2435 இரண்டாவது டோஸ் சைனோபார்ம் தடுப்பூசிகளும் வழங்கப்பட்டன. 14934 பேருக்கு ஸ்புட்னிக் வி தடுப்பூசி ஏற்றப்பட்டுள்ளதாகவும் சுகாதார தரப்பினர் தெரிவிக்கின்றனர். களுத்துறை தெற்கு, களுத்துறை வடக்கு, சாசனா ஆரக்சவுக்கு பலமண்டலய விகாரைகளின் தேரர்களுக்கும் களுத்துறை போதி ஊழியர்களுக்கும் சைனோபார்ம் தடுப்பூசிகள் வழங்கப்பட்டன. களுத்துறை கலமுல்ல பகுதி மக்களுக்கும் 600 டோஸ் தடுப்பூசிகள் வழங்கப்பட்டுள்ளன. கலமுல்ல அன்னை மாதா தேவாலயத்தில் வைத்து வழங்கப்பட்டன. ராகம, தேவத்த கிராம உத்தியோகத்தர் பிரிவு மக்களுக்கு சைனோபாரம் தடுப்பூசி ஏற்றும் நடவடிக்கைகள் ராகம மிஹிந்து அறநெறி பாடசாலையில் இடம்பெற்றது. ", "URL": "https://www.itnnews.lk/2023/10/05/338167/", "Category": "Breaking News,தேசிய செய்திகள்", "Parent URL": null}