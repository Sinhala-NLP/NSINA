{"Source": "ITN news", "Timestamp": "டிசம்பர் 16, 2021 13:02", "Headline": "ஜனவரி முதல் இலங்கைக்கு வருகைதரும் பயணிகளுக்கென புதியநடைமுறை அறிமுகம்..", "News Content": "ஜனவரி மாதம் முதலாம் திகதியிலிருந்து இலங்கைக்கு வருகை தரும் பயணிகளுக்கென புதிய நடைமுறை அறிமுகப்படுத்தப்படவுள்ளது. இவ்வாறு வருகை தரும் பயணிகள் தமது கையடக்க தொலைபேசியில் சுகாதார நிலையை குறிப்பிடும் ஞசு குறியீட்டை உள்ளீடு செய்வது அல்லது அதன் பிரதியை எடுத்துவருவது கட்டாயமாக்கப்படுமென சுகாதார அமைச்சு தெரிவித்துள்ளது. இது தொடர்பில் சுற்றுலா அமைச்சுக்கு அறிவிக்கப்பட்டுள்ளது. விமான நிலையதில் ஏற்படும் பயணிகள் நெரிசலை குறைப்பதே இதன் நோக்கமென சுகாதார சேவைகள் பணிப்பாளர் நாயகம் வைத்தியர் அசேல குணவர்தன குறிப்பிட்டுள்ளார். கொழும்பில் இடம்பெற்ற ஊடகவியலாளர் சந்திப்பில் கருத்து தெரிவித்த போதே அவர் இதனை குறிப்பிட்டுள்ளார். இந்நிலையில் இந்த நடைமுறையை பின்பற்ற முடியாத பயணி ஒருவர், சுகாதார நிலைமை தொடர்பான படிவத்தை பூர்த்தி செய்து, பொது சுகாதார பரிசோதகரிடம் அதனை சமர்பித்ததன் பின்னர் விமான நிலையத்தை விட்டு வெளியேறலாமென வைத்தியர் அசேல குணவர்தன சுட்டிக்காட்டியுள்ளார். இலங்கைக்கு வருகை தரும் இலங்கையர் உட்பட வெளிநாட்டவர்கள் அனைவருக்கும் தங்களின் சுகாதார நிலையை அறிவிக்க படிவம் வழங்கப்பட்டுள்ளது. ஒன்லைன் ஊடாக ஞசு குறியீட்டை பயன்படுத்தியும், நாட்டிற்கு வருவதற்கான ஏற்பாடுகள் முன்னெடுக்கப்பட்டுள்ளன. ", "URL": "https://www.itnnews.lk/2023/10/05/383102/", "Category": "Breaking News,அண்மைய செய்திகள்,தேசிய செய்திகள்", "Parent URL": null}