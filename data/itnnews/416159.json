{"Source": "ITN news", "Timestamp": "ජූනි 9, 2022 20:07", "Headline": "මහේස්ත්‍රාත් හමුවට පැමිණි ජොන්ස්ටන් පිටව යයි", "News Content": "UPDATE :  කොටුව මහේස්ත්‍රාත් මහේස්ත්‍රාත් තිළිණ ගමගේ මහතා හමුවට පැමිණි හිටපු අමාත්‍ය පාර්ලිමේන්තු මන්ත්‍රී ජොන්ස්ටන් ප්‍රනාන්දු මීට ටික වේලාවකට පෙර පිටව ගිය බවයි අප වාර්තාකරු සඳහන් කළේ.   හිටපු අමාත්‍ය ජොන්ස්ටන් ප්‍රනාන්දු මහතාට අද රාත්‍රි 8ට පෙර අධිකරණයට භාර වන ලෙස අභියාචනාධිකරණය නියම කළා. ඒ ඔහු අත්අඩංගුවට ගැනීම සදහා වරෙන්තු නිකුත් කර ඇති වටපිටාවකයි. සෝභිත රාජකරුණා සහ ධම්මික ගනේපොළ යන මහත්වරුන්ගෙන් අභියාචනාධිකරණ මණ්ඩලය සමන්විතයි.  අද රාත්‍රි 8 ට පෙර ඔහු භාර වන තෙක් කොටුව මහේස්ත්‍රාත් අධිකරණය මන්ත්‍රීවරයාට එරෙහිව නිකුත් කර ඇති වරෙන්තුව ක්‍රියාත්මක නොකරන ලෙසද අභියාචනාධිකරණය අපරාධ පරීක්ෂණ දෙපාර්තමේන්තුවට නියෝග කළා. ජොන්ස්ටන් ප්‍රනාන්දු මහතා ඉදිරිපත් කළ මෙම රිට් පෙත්සම සම්බන්ධයෙන් අභියාචනාධිකරණය අවසන් තීන්දුවක් ලබා දෙන තුරු අධිකරණයට ඉදිරිපත් වන ඒ මහතා සම්බන්ධයෙන් කිසිදු නියෝගයක් නිකුත් නොකරන ලෙසත් අභියාචනාධිකරණය මහේස්ත්‍රාත්වරයාට නියම කළා. ජොන්ස්ටන් ප්‍රනාන්දු මහතා ඉදිරිපත් කළ මෙම පෙත්සම ලබන 21 වනදා යළි කැඳවන ලෙසද අභියාචනාධිකරණය නියම කළා. ජොන්ස්ටන් ප්‍රනාන්දු මහතා වෙනුවෙන් පෙනී සිටි ජනාධිපති නීතිඥ මනෝහරද සිල්වා මහතා තම සේවාදායකයා සැකකරුවෙකු ලෙස නම් කරමින් ඔහු අත්අඩංගුවට ගැනීම සදහා වගඋත්තරකරුවන් ගනු ලබන උත්සාහය මුළුමනින්ම නීතියට පටහැනි බවයි. ගෝඨා ගෝ ගම සහ මයිනා ගෝ ගම අරගලවලට පහරදීමේ සිද්ධිය සම්බන්ධයෙන් පොලීසිය කොළඹ කොටුව මහේස්ත‍්‍රාත් අධිකරණය හමුවේ කරුණු වාර්තා කළා. ඒ වාර්තාවල මගේ සේවාදායකයා පහරදීම්වලට සම්බන්ධ බවට කරුණු ඉදිරිපත් කරලා නැහැ. එසේ තිබියදී පොලීසිය මාගේ සේවාදායකයාට එරෙහිව විදේශ ගමන් තහනමක් ලබා ගත්තා. ඊට පස්සේ කුමන්ත‍්‍රණය, නීතිවිරෝධී ජනරාශිය, බියගැන්වීම ඇතු`ඵ චෝදනා යටතේ පොලීසිය අධිකරණයට කරුණු වාර්තා කළා. පහරදීම සිදු වූ දිනයේ අරලියගහ මන්දිරයේ පැවති රැස්වීමේදී ජොන්ස්ටන් ප‍්‍රනාන්දු මහතා සිදු කළ ප‍්‍රකාශය සම්බන්ධයෙන් නීල් ප‍්‍රනාන්දු සහ ගුණදාස පෙරේරා යන මනෝ වෛද්‍යවරුන්ගේ මතයක් ලබා ගැනීමට පොලීසිය කටයුතු කර තිබෙනවා. මේක සම්පූර්ණයෙන්ම වැරදි කි‍්‍රයාවක්. මේ කතාවෙදි සටන ලෙස ජොන්ස්ටන් ප‍්‍රනාන්දු මහතා සඳහන් කර ඇත්තේ ජනාධිපතිවරයා සමඟ පැවති සටනයි. ඔහුගේ ප‍්‍රකාශය තුළ පහර දෙන්න, මරන්න, යනාදී වචන කිසිවක් ප‍්‍රකාශ කරලා නැහැ. යනුවෙන් ජොන්ස්ටන් ප‍්‍රනාන්දු මහතා වෙනුවෙන් පෙනී සිටි ජනාධිපති නීතිඥවරයා අධිකරණය හමුවේ ප‍්‍රකාශ කළා. නීතිපතිවරයා වෙනුවෙන් පෙනී සිටි අතිරේක සොලිසිටර් ජෙනරාල් විකුම් ද ආබෲ මහතා අධිකරණය හමුවේ කරුණු දැක්වුවා. ස්වාමීනි මෙම පෙත්සම්කරු අත්අඩංගුවට ගන්නා ලෙස කොටුව මහේස්ත‍්‍රාත් අධිකරණය ඊයේ වරෙන්තුවක් නිකුත් කළා. තම සේවාදායකයා අත්අඩංගුවට ගැනීම සඳහා කිසිදු සාක්ෂියක් නොමැති බව ඔහුගේ නීතිඥවරයා ප‍්‍රකාශ කළා. නමුත් එම කරුණු මුලින්ම මහේස්ත‍්‍රාත් අධිකරණය හමුවේයි ඉදිරිපත් කළ යුතු වන්නේ. ඔහුට අධිකරණයට භාර වී වරෙන්තුව ආපසු කැදවීමට හැකියාව තිබෙනවා. ඒ වගේම මහේස්ත‍්‍රාත්වරයාගේ නියෝග වැරදි නම් මහාධිකරණයට ප‍්‍රතිශෝධන පෙත්සමක් ඉදිරිපත් කිරීමටත් අවස්ථාව තිබෙනවා. අපි සටනට ලෑස්තියි. ජනාධිපතිතුමාට බැරිනම් අපිට ඕක භාර දෙන්න, මේක අපි සුද්ද කරනවා, අපි ඉවසුවා ඇති, යනුවෙන් ජොන්ස්ටන් ප‍්‍රනාන්දු සිය කතාවේදී ස`දහන් කර තිබෙනවා. එහිදී ඔහු සඳහන් කර තිබෙන්නේ මැතිවරණයකදී ඇති වන සටනක් ගැන නෙමෙයි. යනුවෙන්ද රජයේ අතිරේක සොලිසිටර් ජෙනරාල්වරයා ප‍්‍රකාශ කළා. බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්ධු තෙන්නකෝන් මහතාට පහරදීමේ සිද්ධිය සම්බන්ධයෙන් අත්අඩංගුවට ගත් සැකකරුවන් දෙදෙනෙකු ලබන 23 වනදා දක්වා රක්ෂිත බන්ධනාගාරගත කරන ලෙසට කොටුව මහේස්ත‍්‍රාත් තිලිණ ගමගේ මහතා නියෝග කළා. මෙසේ රක්ෂිත බන්ධනාගාරගත කෙරුණේ හඳුනා ගැනීමේ පෙරට්ටුව සඳහා ඉදිරිපත් කෙරුණු සැකකරුවන් දෙදෙනෙකුයි. මෙම සිද්ධිය සම්බන්ධයෙන් තවත් සැකකරුවන් තුන්දෙනෙකු අත්අඩංගුවට ගෙන ඇති අතර එයින් දෙදෙනෙකු ඇප මත මුදා හැර තිබෙනවා. ", "URL": "https://www.itnnews.lk/2023/10/05/416159/", "Category": "Breaking News,දේශීය පුවත්", "Parent URL": null}