{"Source": "ITN news", "Timestamp": "මාර්තු 7, 2023 09:48", "Headline": "පාසල් සිසුන් ඉලක්ක කර ගනිමින් මත්ද්‍රව්‍ය ජාවාරමේ යෙදුන පුද්ගලයෙකු අත්අඩංගුවට", "News Content": "පාසල් සිසුන් ඉලක්ක කර ගනිමින් මත්ද්‍රව්‍ය ජාවාරමේ යෙදුන පුද්ගලයෙකු පොලිස් විශේෂ කාර්ය බලකාය මගින් අත්අඩංගුවට ගෙන තිබෙනවා. පොලිස් විශේෂ කාර්ය බලකායේ සංවිධානාත්මක අපරාධ මර්දන ඒකකයේ නිලධාරීන්ට ලැබුණ තොරතුරකට අනුව මිරිහාන ප්‍රදේශයේ දී වැටලීමක් සිදුකළා. එහිදී අයිස් මත්ද්‍රව්‍ය ග්‍රෑම් 2 යි මිලිග්‍රෑම් 400 ක් සහ ඒවා ඇසුරුම් කිරීමට යොදාගන්නා උපකරණ සමග 42හැවිරිදි පුද්ගලයෙකු අත්අඩංගුවට ගනු ලැබුවා. පැටී යන අන්වර්ථ නාමයෙන් පෙනී සිටින මෙම පුද්ගලයා පාසල් සිසුන්ට මත්ද්‍රව්‍ය අලෙවි කිරීම සිදුකර ඇති බවයි පොලිස් විශේෂ කාර්ය බලකාය පවසන්නේ. සැකකරු වැඩිදුර විමර්ශන සදහා මිරිහාන පොලිස් ස්ථානය වෙත භාරදීමට කටයුතු කර තිබෙනවා.         ", "URL": "https://www.itnnews.lk/2023/10/05/465876/", "Category": "Breaking News,දේශීය පුවත්", "Parent URL": null}