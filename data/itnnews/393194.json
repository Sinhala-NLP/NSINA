{"Source": "ITN news", "Timestamp": "පෙබරවාරි 4, 2022 12:55", "Headline": "රොබෝවරුන් ඇරඹූ ශීත ඍතු ඔලිම්පික් උළෙල", "News Content": "ඔලිම්පික් ඉතිහාසයේ ප්‍රථමවතාවට රෙබෝවරු දෙදෙනෙක් දිය යට ඔලිම්පික් ගිනි සිළුවක් හුවමාරු කර ගැනීම චීනයේ සිදුවුණා. ඒ චීනයේ බීජිං නුවර ආරම්භ වුණු ශීත සෘතු ඔලිම්පික් ක්‍රීඩා තරගාවලියේ සමාරම්භක උළෙල ලොවටම කියාපාමින්. කොරෝනා වයිරස් ව්‍යාප්තිය සමග පවතින බාධක මධ්‍යයයේ  වුවද ලොවක් බලා සිටි ශීත සෘතු ඔලිම්පික් ක්‍රිඩා තරගාවලිය චීනයේ බීජිං නුවර දී අද ආරම්භවුණා. ක්‍රීඩා තරගාවලියට සහභාගී වීම සදහා ලොව නන්දෙසින් තරගකරුවන් බීජිං නුවරට මේ වන විට පැමිණ සිටින අතර ලොව රටවල් කිහිපයක් නියෝජනය කරමින් රාජ්‍ය නායකයින් රැසක්ද පැමිණ සිටින බවයි විදෙස් මාධ්‍ය වාර්තා කරන්නේ. රුසියා ජනාධිපති ව්ලැඩිමීර් පුටින් ද සහභාගී වන බව නිවේදනය කර තිබෙනවා. ඇමෙරිකාව, ඕස්ට්‍රේලියාව  සහ බ්‍රිතාන්‍ය  ශීත සෘතු ඔලිම්පික් ක්‍රිඩාවලියට නියෝජනය කිරීම වර්ජනය කරන බවයි දැනුම් දී තිබෙන්නේ. මෙහිදී දක්නට ලැබුණු විශේෂත්වය වූයේ ඔලිම්පික් උද්‍යානයේදී පන්දම් දරන්නා ගිනි සිළුව රොබෝවරයෙකුට භාරදුන් අතර පසුව එම රොබෝවරයා යොංඩිං ගං පතුලේදී තවත් රෙබෝ වරයෙකු අත තිබූ ඔලිම්පිකි ගිනි සිළුව දැල්වීමට කටයුතු කිරීමයි. දියයට මෙසේ ගිනි සිළුව දල්වා තැබීම වෙනුවෙන් විශේෂ දුම් රහිත පරිසර හිතකාමී වායුමය ඉන්ධනයක් භාවිත කිරීමට චීන රජය කටයුතු කර තිබුණා. දැල්ල දිය යට නොනවත්වා දල්වා තැබීමට උෂ්ණත්වය හා පීඩන වෙනස පවත්වාගැනීම වැනි අභියෝග ජය ගැනීමට මෙහි නිර්මාණ කරුවා සමත්වී තිබීම විශේෂත්වයක්.   ", "URL": "https://www.itnnews.lk/2023/10/05/393194/", "Category": "ජාත්‍යන්තර පුවත්", "Parent URL": null}