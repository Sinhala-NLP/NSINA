{"Source": "ITN news", "Timestamp": "ජූලි 4, 2021 15:36", "Headline": "ඇමරිකා රාජ්‍ය දෙපාර්තමේන්තුව චීනයෙන් ඉල්ලීමක් කරයි", "News Content": "න්‍යෂ්ටික අවි තරගය වැලැක්වීම අරමුණු කරගත් අවි හරණ වැඩපිළිවෙළ සාර්ථක කර ගැනීම සදහා සහයෝගයෙන් කටයුතු කිරීමට එක් වන්නැයි ඇමරිකාව චීනයට දැනුම් දී තිබෙනවා. චීනය අන්තර්මහද්වීපික බ්ලැස්ටික් මිසයිල විදින සියයක් ස්ථාපිත කරන බවට වාර්තා පල වෙමින් පසුබිමකදී ඇමරිකා රාජ්‍ය දෙපාර්තමේන්තුව මෙම ඉල්ලීම සිදු කර තිබෙන්නේ. වයඹ දිග චීනයේ ගන්ෂු පළාතේ කාන්තාර ප්‍ර දේශයක අලුතින් මිසයිල විදින සියයකට ආසන්න සංඛ්‍යාවක් ස්ථාපිත කිරීමට කටයුතු කරන බව ඇමරිකාවේ වොෂින්ටන් පෝස්ට් පුවත්පත පසුගියදා වාර්තා කර තිබුණා. චීනය මෙලෙස සිය න්‍යෂ්ටික බලය වැඩි කර ගැනීමට කටයුතු කිරීම අවබෝධ කර ගත නොහැකි ප්‍ර වේශයක් බවයි ඇමරිකාව පවසන්නේ. අවි තරගය නවතා අවි පාලනය කර ගැනීමට කටයුතු කළ යුතු මොහොත එළඹී ඇති බවයි ඇමරිකා රාජ්‍ය දෙපාර්තමේන්තුව වැඩිදුරටත් පෙන්වා දෙන්නේ.       ", "URL": "https://www.itnnews.lk/2023/10/05/346952/", "Category": "ජාත්‍යන්තර පුවත්", "Parent URL": null}