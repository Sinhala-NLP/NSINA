{"Source": "ITN news", "Timestamp": "මැයි 17, 2022 14:54", "Headline": "ඇමරිකාව කියුබාවට පනවා ඇති සම්බාධක ලිහිල් කරයි", "News Content": "කියුබාවට පනවා ඇති සම්බාධක ලිහිල් කිරීමට පියවර ගන්නා බව ඇමරිකාව අද නිවේදනය කළා. හිටපු ජනාධිපති ඩොනල්ඩ් ට්‍රම්ප්ගේ පාලන කාලය තුළ දී කියුබාවට සම්බාධක පැනවීම සිදුකෙරුණා. කෙසේ වුව ද ඇමරිකා කියුබා සබඳතා ශක්තිමත් කිරීමේ අරමුණෙන් බයිඩ්න් පාලනය පනවා ඇති සම්බාධක ලිහිල් කිරීමටයි තීරණය කර ඇත්තේ. ඒ සමඟම කියුබානු වැසියන්ට ඇමරිකාවට ඇතුල් වීම සඳහා වීසා බලපත්‍ර ලබා දීම වේගවත් කිරීමට පියවර ගන්නා බව ද ඇමරිකා රාජ්‍ය දෙපාර්තමේන්තුව නිවේදනය කරනවා. සම්බාධක ලිහිල් කිරීමත් සමඟ දෙරටේ වෙන්ව වාසය කරන එකම පවුලේ සාමාජිකයන්ට එක්වීමේ අවස්ථාව ද හිමිවනු ඇතියි. මීට පෙර ද හිටපු ජනාධිපති බැරැක් ඔබාමාගේ පාලන කාලයේ දී කියුබාවට පනවා තිබු සම්බාධක ලිහිල් කෙරුණු අතර ඩොනල්ඩ් ට්‍රම්ප් ජනාධිපති ධුරයට පත්වීමෙන් පසු යලි සම්බාධක පැනවීම සිදුකෙරුණා.     ", "URL": "https://www.itnnews.lk/2023/10/05/411747/", "Category": "ජාත්‍යන්තර පුවත්", "Parent URL": null}