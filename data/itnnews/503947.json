{"Source": "ITN news", "Timestamp": "ජූලි 30, 2023 12:53", "Headline": "වාණිජ පුපුරණ ද්‍රව්‍ය කූරු 51 ක් අරියාලෛ වෙරළෙන් හමුවෙයි", "News Content": "ශ්‍රී ලංකා නාවික හමුදාව යාපනය, අරියාලෛ ප්‍රදේශයෙහි 29 වන දින සිදුකළ විශේෂ සෝදිසි මෙහෙයුමකදී , අරියාලෛ වෙරළ ප්‍රදේශයේ සූක්‍ෂම ‍ලෙස සඟවා තිබූ වාණිජ පුපුරණ ද්‍රව්‍ය කූරූ 51 ක ප්‍රමාණයක් නාවික හමුදා භාරයට ගැනීමට කටයුතු කර තිබෙනවා. එම වෙරළ ප්‍රදේශයේ ලඳු කැළෑවක් තුල සඟවා තිබූ සැකකටයුතු බෑගයක් තුළ එම ද්‍රව්‍ය පවතී බවයි නාවුක හමුදාව නිවේදනය කළේ. තවද, නීති විරෝධී ලෙස පුපුරණ ද්‍රව්‍ය භාවිතයෙන් සිදුකරනු ලබන ධීවර කටයුතු සඳහා යොදා ගැනීමට මෙම වාණිජ පුපුරණ ද්‍රව්‍ය මෙලෙස සඟවා තබන්නට ඇතැයි විශ්වාස කෙරෙන අතර, එම වාණිජ පුපුරණ ද්‍රව්‍ය ඉදිරි නීතිමය කටයුතු සඳහා ඉදිරිපත් කරන තෙක් නාවික හමුදා භාරයේ සුරක්ෂිතව තබා තිබෙනවා   ", "URL": "https://www.itnnews.lk/2023/10/05/503947/", "Category": "දේශීය පුවත්", "Parent URL": null}