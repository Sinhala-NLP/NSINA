{"Source": "ITN news", "Timestamp": "නොවැම්බර් 13, 2021 11:51", "Headline": "ප්‍රවීණ සංගීත අධ්‍යක්ෂ නෙල්සන් ධර්මසේන මහතා අභාවප්‍රාප්ත වෙයි", "News Content": "ප්‍රවීණ සංගීතඥයෙකු සහ සංගීත ආචාර්යවරයෙකු වූ නෙල්සන් ධර්මසේන මහතා අභාවප්‍රාප්ත වුණා. වේදිකා නාට්‍ය ක්ෂේත්‍රයේ නව සංගීත නිර්මාණ රැසක් සිදුකරමින් දීර්ඝ කලක් නෙල්සන් ධර්මසේන මහතා කටයුතු කළා. ටෙලිනාට්‍ය කීපයකට ද ගී තනු සහ සංගීතය නිර්මාණය කර ඇති නෙල්සන් ධර්මසේන මහතා සංගීත ක්ෂේත්‍රයට සිසුන් රැසක් බිහිකළ කීර්තිමත් ආචාර්ය වරයෙක්. ඔහුගේ දේහය හෙට පෙරවරු 8 සිට මාකොල සුප්‍රීම් මල් ශාලාවේ තැන්පත් කර තිබෙනවා. අවසන් කටයුතු හෙට දින පස්වරු 4 ට දළුගම ශාන්ත ෆ්‍රැන්සිස් රෝමානු කතෝලික දේවස්ථානයේ සුසාන භූමියේදී සිදුකිරීමට නියමිතයි.       ", "URL": "https://www.itnnews.lk/2023/10/05/375737/", "Category": "දේශීය පුවත්", "Parent URL": null}