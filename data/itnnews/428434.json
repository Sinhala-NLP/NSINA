{"Source": "ITN news", "Timestamp": "ஆகஸ்ட் 12, 2022 10:52", "Headline": "லுனுகல காட்டில் கடத்தப்பட்டு தடுத்து வைக்கப்பட்டிருந்த சிறுமி மீட்பு", "News Content": "கடத்தப்பட்ட 14 வயது சிறுமியொருவர், பதுளை லுணுகலை பகுதியிலுள்ள வனப்பகுதியில் வைத்து மீட்கப்பட்டுள்ளார். 8 நாட்களின் பின்னர் சிறுமியை விசேட அதிரடிப்படையினர் மீட்டுள்ளனர். கடந்த 3ம் திகதி சிறுமி காணாமல் போயிருந்தார். குறித்த விடயம் தொடர்பில் லுணுகலை பொலிசில் முறைப்பாடு செய்யப்பட்டது. பொலிசாரின் வேண்டுகோளுக்கமைய பொலிஸ் விசேட படையின் பசரை முகாம் அதிகாரிகள் வனப்பகுதியில் தேடுதல் நடவடிக்கையை மேற்கொண்டனர். இதன்போதே சிறுமி கண்டுபிடிக்கப்பட்டார். சிறுமியை கடத்தியவர்களும் அடையாளம் காணப்பட்டுள்ளனர். அவர்கள் லுணுகலை மற்றும் பேருவளை பகுதியை சேர்ந்தவர்களென தெரியவந்துள்ளது. 18 வயது இளைஞரொருவரும், 53 வயது நபரொருவரும் கைதுசெய்யப்பட்டுள்ளனர். மேலதிக விசாரணைகளுக்காக சந்தேக நபர்கள் லுணுகலை பொலிசாரிடம் ஒப்படைக்கப்பட்டுள்ளனர். சிறுமியை மருத்துவ பரிசோதனைக்கு உட்படுத்த, லுணுகலை வைத்தியசாலையில் அனுமதிக்கப்பட்டுள்ளார். இதேவேளை சிறுமியை கடத்தியவர்களில் ஒருவர் , சிறுமியின் காதலன் என தகவல்கள் வெளியாகியுள்ளன. ", "URL": "https://www.itnnews.lk/2023/10/05/428434/", "Category": "Breaking News,முதன்மை செய்தி", "Parent URL": null}