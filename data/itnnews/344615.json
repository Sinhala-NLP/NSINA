{"Source": "ITN news", "Timestamp": "ජූනි 23, 2021 11:39", "Headline": "කටුනායක ගුවන්තොටුපොළේ ආගමන විගමන පහසුකම් පුළුල් කිරීමට පියවර", "News Content": "කටුනායක ගුවන්තොටුපොළේ ආගමන විගමන පහසුකම් පුළුල් කරන බව අමාත්‍ය ප්‍රසන්න රණතුංග මහතා පවසනවා. මගී තදබදය අවම කිරිම එහි අරමුණයි. කටුනායක ගුවන්තොටුපොළේ විගමන කවුළු සංඛ්‍යාව 18 සිට 23 දක්වා දැනටමත් වැඩි කර තිබෙනවා. එය 31 දක්වා වැඩි කිරීමට කටයුතු කරමින් සිටින බවයි අමාත්‍ය ප්‍රසන්න රණතුංග මහතා පවසන්නේ. මෙම ආගමන විගමන කවුළු නවීන තාක්ෂණයෙන්ද සමන්විතව පිහිටුවන අතර ඒවා අමාත්‍යවරයාගේ නිරීක්ෂණයටද ලක් වුණා. ගුවන් මගීන්ගේ විවේකාගාරය ද නවීකරණය කෙරෙනවා. ගුවන්තොටුපොළේ විගමන කටයුතු සඳහා වෙන් කර ඇති ප්‍රදේශයද පහසුකම් සහිතව වැඩිදියුණු කිරිම අපේක්ෂාවයි. ආගමන කටයුතු සඳහාද පහසුකම් සහිත නව ප්‍රදේශයක් වෙන් කිරීම හා තීරුබදු රහිත සාප්පු සංකීර්ණයක් ඉදිකිරීමටද කටයුතු කරමින් සිටිනබව අමාත්‍යවරයා පැවසුවා. නව ආගමන ගුවන් බදු පර්යන්තයක්ද ඉදිකෙරෙනු ඇති. කටුනායක ගුවන්තොටුපොළේ වාර්ෂික මගී ධාරිතාව ගුවන් මගීන් මිලියන හයක්.  මේ වන විට වාර්ෂිකව මිලියන 10 ක මගී මෙහෙයුම් සිදු කෙරෙනවා. ගුවන්තොටුපොළ පුළුල් කිරීමේ ව්‍යාපෘතිය යටතේ වාර්ෂික ගුවන් මගී ධාරිතාව මිලියන 15 දක්වා වැඩි කිරිමට හැකි වනු ඇති බවද ප්‍රසන්න රණතුංග මහතා පවසනවා.   ", "URL": "https://www.itnnews.lk/2023/10/05/344615/", "Category": "Breaking News,දේශීය පුවත්", "Parent URL": null}