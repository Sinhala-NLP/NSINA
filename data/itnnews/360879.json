{"Source": "ITN news", "Timestamp": "සැප්තැම්බර් 7, 2021 15:12", "Headline": "ආධාර බෙදා හැරීමට නොහැකි වීම හේතුවෙන් ඉතියෝපියාවේ සාගත තත්වයක්", "News Content": "ඉතියෝපියාව තුළ මානුෂීය අර්බුදයක් හටගෙන ඇති බව ජගත් සංවිධානය නිවේදනය කරනවා. ඉතියෝපියාවට ලබාදෙන ආධාර බෙදා හැරීමට නොහැකි වීම හේතුවෙන් මිලියන ගණනක සංඛ්‍යාවක් සාගත තත්ත්වයකට මුහුණ දී සිටින බවයි ජගත් සංවිධානයේ ආහාර වැඩසටහන සදහන් කරන්නේ. මාස 10 කට පමණ පෙර එරට හමුදාව හා ටිග්රේ කැරලිකරුවන් අතර ආරම්භ වූ යුද ගැටුම් හේතුවෙන් මෙම තත්ත්වය උද්ගතව තිබෙනවා. මේ වනවිටත් දහස් ගණනක් ජීවිතක්ෂයට පත්ව ඇති අතර මිලියන දෙකකට වැඩි සංඛ්‍යාවකට තම වාසස්ථාන අහිමි වී ඇති බවයි වාර්තා වන්නේ.     ", "URL": "https://www.itnnews.lk/2023/10/05/360879/", "Category": "ජාත්‍යන්තර පුවත්", "Parent URL": null}