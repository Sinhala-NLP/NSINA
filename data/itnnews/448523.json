{"Source": "ITN news", "Timestamp": "දෙසැම්බර් 1, 2022 18:09", "Headline": "ආහාර හිඟයක් පැමිණියහොත් ඊට මුහුණ දීමට සූදානම්", "News Content": "ලබන වසරේ ආහාර හිගයක් පැමිණියහොත් ඊට මුහුණ දීමට සූදානම් බව කෘෂිකර්ම අමාත්‍ය මහින්ද අමරවීර මහතා පවසනවා. තවත් පොහොර නැව් දෙකක් පැමිණීමට නියමිත බවයි ඒ මහතා පවසන්නේ. කෘෂිකර්ම අමාත්‍යාංශයේ පැවති සාකච්ඡාවකදීයි අමාත්‍ය මහින්ද අමරවීර මහතා මේ බව සදහන් කළේ. පළාත් ආණ්ඩුකාරවරුන්, පළාත් කෘෂිකර්ම නිලධාරීන් සහ කෘෂිකර්ම ලේකම්වරුන් සමගයි එම සාකච්ඡාව පැවැත්වුණේ. රාජ්‍ය අමාත්‍යවරුන් වන  ඩී. බී හේරත්, මොහාන් ද සිල්වා, යන මහත්වරුන්ද ඊට එක්ව සිටියා. ", "URL": "https://www.itnnews.lk/2023/10/05/448523/", "Category": "දේශීය පුවත්", "Parent URL": null}