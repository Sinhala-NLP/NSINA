{"Source": "ITN news", "Timestamp": "අගෝස්තු 12, 2023 10:42", "Headline": "කඳුකර කොටි සහ මිනිස් ගැටුම් අවම කර ගැනීම සඳහා ග්‍රාම නිලධාරීන් දැනුවත් කිරීමේ වැඩසටහනක් ", "News Content": "කඳුකර කොටි සහ මිනිස් ගැටුම අවම කර ගැනීම සඳහා ග්‍රාමසේවා නිලධාරීන් දැනුවත් කිරීමේ වැඩසටහනක්  ඊයේ හොර්ටන්තැන්න ජාතික වන උද්‍යාන මුලස්ථානයේදී පැවැත්වුණා. වනජිවි සංරක්ෂණ දෙපාර්තුමේන්තුවේ පර්යේෂණ සහ පුහුණු අංශය , හොර්ටන්තැන්න ජාතික වන උද්‍යානයේ සහ සමනල අඩවි භාර වනජිවි නිලධාරීන් , නුවරඑලිය ග්ලැස්වෙල් උද්‍යානය භාර වනජිවි නිලධාරීන් විසිනුයි මෙම දැනුවත් කිරීමේ වැඩසටහන පවත්වනු ලැබුවේ. තේ වතු ආශ්‍රිතව සැරිසරන කඳුකර කොටියන් ගොදුරු සොයා පැමිණෙන විට සතුන් දඩයම් කිරීම සඳහා පුද්ගලයන් විසින් අටවනු ලබන කම්බි මදුවලට හසුවී විශාල වශයෙන් මියයාම් , තුවාල සිදු විම් සහ කඳුකර කොටියන් විසින් තේ වතු ආශ්‍රිතව වැඩ කරන පුද්ගලයන්ට පහර දී තුවාල සිදු කිරිම යන කරුණු පාදක කරගනිමින් මෙම වැඩසටහන පවත්වා තිබෙනවා. කොටි මිනිස් ගැටුම අවම කිරිම සඳහා මේ වන විට වතු කම්කරු ප්‍රජාව , වතු පාලන අධිකාරිය දැනුවත් කිරිමට පියවර ගෙන ඇති බවත්, එම දැනුවත් කිරිමේ වැඩසටහනට සමගාමිව ග්‍රාමසේවා නිලධාරීන් දැනුවත් කිරීමට පියවර ගත් බවයි සමනල අඩවි ආරක්ෂක ඩි.එම්.කෙයාසිංහ මහතා කියා සිටියේ.     ", "URL": "https://www.itnnews.lk/2023/10/05/507519/", "Category": "දේශීය පුවත්", "Parent URL": null}