{"Source": "ITN news", "Timestamp": "மார்ச் 23, 2022 19:18", "Headline": "சகலரும் இணைந்து பிரச்சினையைத் தீர்க்கும் வழியைத் தேடும் சர்வ கட்சி மாநாடு..", "News Content": "தற்போதய பொருளாதார பிரச்சினைகளுக்கான தீர்வு குறித்து பேச்சுவார்த்தை நடத்தவும் ஆலோசனைகளைப் பெற்றுக்கொள்வதற்குமாக சர்வகட்சி மாநாடு இன்று முற்பகல் இடம்பெற்றது. ஜனாதிபதி கோட்டாபய ராஜபக்ஷ, பிரதமர் மஹிந்த ராஜபக்ஷ தலைமையில் மாநாடு இடம்பெற்றது. மாநாடுக்கு அழைப்பு விடுக்கப்பட்டமை அரசியல் இலாபத்தை கருதி அல்லவென சுட்டிக்காட்டிய ஜனாதிபதி தற்போதய பொருளாதார பிரச்சினைக்கு ஆளும் மற்றும் எதிர்க்கட்சியைச் சேர்ந்த அனைவரும் ஒன்றிணைய வேண்டுமென அழைப்பு விடுத்தார். யோசனைகளை முன்வைக்க வருகை தந்த சகல கட்சிகளுக்கும் நன்றி தெரிவித்த ஜனாதிபதி கலந்துகொள்ளாத கட்சிகள் தமது நிலைப்பாட்டை அறிவிக்க வேண்டுமெனவும் அழைப்பு விடுத்தார். \nஜனாதிபதி மாளிகையில் சர்வகட்சி மாநாடு இடம்பெற்றது. ஐக்கிய தேசியக்கட்சி ஸ்ரீ லங்கா சுதந்திர கட்சி , ஸ்ரீ லங்கா பொதுஜன பெரமுன, மஹஜன எக்செத் பெரமுன, தமிழ் தேசியக் கூட்டமைப்பு, தேசிய காங்கிரஸ், தமிழ் மக்கள் விடுதலைப் புலிகள் கட்சி, மலையக மக்கள் முன்னணி, ஸ்ரீ லங்கா முஸ்லிம் காங்கிரஸ், ஸ்ரீ லங்கா மக்கள் கட்சி, ஈழமக்கள் ஜனநாயக முன்னணி ஆகிய கட்சிகளின் பிரதிநிதிகள் சர்வகட்சி மாநாட்டில் கலந்துகொண்டனர். இதேவேளை லங்க சமசமாஜ கட்சியின் பேராசிரியர் திஸ்ஸ வித்தாரண மற்றும் அபேஜனபல கட்சியின் சங்கைக்குரிய அத்துரெலிய ரத்னே தேரர் ஆகியோர் 11 பங்காளி கட்சிகளை பிரதிநிதித்துவப்படுத்தி கலந்துகொண்டனர். அகில இலங்கை மக்கள் காங்கிரஸ், தேசிய முஸ்லிம் கூட்டணி, மக்கள் விடுதலை அமைப்பு மற்றும் இலங்கை தமிழரசு கட்சி ஆகியவற்றின் பிரதிநிதிகளும் மாநாட்டில் இணைந்திருந்தனர். ஐக்கிய மக்கள் சக்தியின் பாராளுமன்ற உறுப்பினரான அரசாங்கத்தோடு இணைந்து செயற்படும் டயனாகமகே மாநாட்டில் கலந்துகொண்டார். ஐக்கிய மக்கள் சக்தி , மக்கள் விடுதலை முன்னணி தiலைமையிலான தேசிய மக்கள் சக்தி, இலங்கை தொழிலாளர் காங்கிரஸ், அதேபோல் சி.வி.விக்னேஷ்வரன் தலைமையிலான தமிழ் மக்கள் தேசிய கூட்டணி ஆகியன மாநாட்டில் கலந்துகொள்ளவில்லை. ", "URL": "https://www.itnnews.lk/2023/10/05/403555/", "Category": "Breaking News,முதன்மை செய்தி", "Parent URL": null}