{"Source": "ITN news", "Timestamp": "මාර්තු 9, 2023 13:11", "Headline": "ලක්වනිතා කාන්තා දින සැමරුම් උත්සවය සිරිකොත එජාප මූලස්ථානයේ දී ", "News Content": "ඊයේ දිනයට යෙදී තිබු ජාත්‍යන්තර කාන්තා දිනය නිමිත්තෙන් දිවයින් පුරා කාන්තා වැඩසටහන් රැසක් සංවිධාන කර තිබුණා. එක්සත් ලක් වනිතා පෙරමුණ ද සිරිකොත එක්සත් ජාතික පක්ෂ මූලස්ථානයේ දී සැමරුම් උත්සවයක් සංවිධාන කර තිබුණා. එම පෙරමුණේ සභාපතිනි ශාන්තිනී කෝන්ගහගේ මහත්මියගේ මූලිකත්වයෙනුයි මෙම කාන්තා දින සැමරුම් උත්සවය පැවැත්වුනේ. උත්සවයේ තේමාව වුයේ බිදවැටුණු රට ගොඩගැනීමට ස්ත්‍රී දායකත්වය යන්නයි. උත්සවයේ ප්‍රධාන ආරාධිතයා වුයේ පාර්ලිමේන්තුවේ හිටපු මහලේකම් ප්‍රියානි විජේසේකර මහත්මියයි. එක්සත් ජාතික පක්ෂයේ මහලේකම් පාලිත රංගේ බණ්ඩාර , එක්සත් ජාතික පක්ෂයේ උපනායක අකිල විරාජ් කාරියවසම් යන මහත්වන්රු ද , ආචාර්ය නිමල්කා ප්‍රනාන්දු මහත්මිය හා ලක්වනිතා පෙරමුණේ සමාජිකාවන් ද මෙම අවස්ථාවට එක්ව සිටියා. කාන්තාවන් වෙනුවෙන් ගෞරවයක් ලබාදුන් වෘත්තීයවේදීනියන් කිහිපදෙනෙකුට උපහාර සම්මාන පිදිමක් ද සිදු වුණා.             ", "URL": "https://www.itnnews.lk/2023/10/05/466611/", "Category": "දේශීය පුවත්", "Parent URL": null}