{"Source": "ITN news", "Timestamp": "ඔක්තෝබර් 18, 2022 19:14", "Headline": "අන්තරේ විරෝධතා පාගමන ලත් තැනම ලොප් වෙයි", "News Content": "අන්තර් විශ්වවිද්‍යාල ශිෂ්‍ය බල මණ්ඩලය සංවිධාන කළ විරෝධතා පාගමන හේතුවෙන් කොළඹ නුවර මාර්ගයේ ස්ථාන කිහිපයක් සම්පූර්ණයෙන්ම අවහිර වී තිබුණා. ප්‍රශ්න කිරීම සදහා රඳවාගෙන සිටින අන්තර් විශ්වවිද්‍යාල ශිෂ්‍ය බල මණ්ඩලයේ කැඳවුම්කරු වසන්ත මුදලිගේ හා සිරිධම්ම ස්වාමීන්වහන්සේ නිදහස් කරන ලෙස ඉල්ලා විරෝධතා පාගමන ආරම්භ කෙරුණේ කැළණිය විශ්වවිද්‍යාලය අසලින්. කොළඹ නුවර මාර්ගයේ එක් මංතීරුවක් විශ්වවිද්‍යාල සිසුන් පා ගමන සඳහා යොදා ගැනීම හේතුවෙන් වාහන ගමනාගමනයට බාධා පැමිණ තිබුණා. දළුගම ටයර් හන්දිය ආසන්නයෙන් පොලිසිය මාර්ගය අවහිර කරමින් මාර්ග බාධක යොදා තිබෙන අයුරුද දක්නට ලැබුණා. පසුව විශ්වවිද්‍යාලය අසල විරෝධතාවක නිරත වූ විරෝධතාකරුවන් විසිර ගිය බවයි අප වාර්තාකරු සඳහන් කළේ.     ", "URL": "https://www.itnnews.lk/2023/10/05/441209/", "Category": "Breaking News,දේශීය පුවත්", "Parent URL": null}