{"Source": "ITN news", "Timestamp": "සැප්තැම්බර් 16, 2023 15:33", "Headline": "මහීෂ් තීක්ෂණට අවසන් මහා තරඟය අහිමි වෙයි", "News Content": "පකිස්ථානයට එරෙහිව පැවැති තරගයේදී අබාධයකට ලක්වූ මහීෂ් තීක්ෂණ ආසියානු කුසලාන අවසන් මහා තරඟය සඳහා සහභාගී නොවන බව ශ්‍රී ලකා ක්‍රිකට් ආයතනය සඳහන් කරනවා. ස්කෑන් පරීක්ෂණයේදී හෙළිවී ඇත්තේ ඔහුගේ මාංශ පේශි ඉරිමකට ලක්වී ඇති බවයි. ශ්‍රී ලංකා ක්‍රිකට් තේරීම් කමිටුව විසින් මහීෂ් තීක්ෂණ වෙනුවට සහන් ආරච්චිගේ සංචිතයට කැඳවා තිබෙනවා. ආසියානු කුසලාන අවසන් මහා තරඟය ශ්‍රී ලංකාව හා ඉන්දියාව අතර හෙට (17) කොළඹ ආර්. ප්‍රේමදාස ක්‍රීඩාංගණයේදී පැවැත්වීමට නියමිතයි. ", "URL": "https://www.itnnews.lk/2023/10/05/516361/", "Category": "ක්‍රීඩා,දේශීය පුවත්", "Parent URL": null}