{"Source": "ITN news", "Timestamp": "දෙසැම්බර් 1, 2021 09:52", "Headline": "මංජු ලලිත් වර්ණකුමාර පාර්ලිමේන්තු මන්ත්‍රීවරයෙකු ලෙස දිවුරුම් දෙයි", "News Content": "මහින්ද සමරසිංහ මහතා ඉල්ලා අස්වීමෙන් පුරප්පාඩු වූ මන්ත්‍රීධුරය සදහා මංජු ලලිත් වර්ණකුමාර මහතා අද (01) පාර්ලිමේන්තුවේ දී දිවුරුම් දුන්නා. කළුතර දිස්ත්‍රික්කයේ මනාප අංක ලැයිස්තුවේ මීළගට සිටි ලලිත් වර්ණකුමාර මංජු මහතා මන්ත්‍රීවරයෙකු ලෙස පාර්ලිමේන්තුවේ දී දිවුරුම් දුන්නේ දිනයේ පාර්ලිමේන්තු කටයුතු ආරම්භ කිරීමත් සමගයි. ඒ මහතා බුලත්සිංහල මැතිවරණ කොට්ඨාශයේ ශ්‍රී ලංකා පොදු ජන පෙරමුණේ සංවිධායකවරයායි. වසර 27 ක කාලයක් අඛණ්ඩව පාර්ලිමේන්තුව නියෝජනය කළ මහින්ද සමරසිංහ මහතා පසුගියදා මන්ත්‍රීධුරයෙන් ඉල්ලා අස් වීමත් සමග ඇමරිකාවේ ශ්‍රී ලංකා තානාපතිවරයා ලෙස ක්‍රියා කරනවා.   ", "URL": "https://www.itnnews.lk/2023/10/05/379875/", "Category": "දේශීය පුවත්", "Parent URL": null}