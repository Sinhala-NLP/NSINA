{"Source": "ITN news", "Timestamp": "ஜூலை 12, 2022 12:58", "Headline": "இன்றைய தினம் 75 ஆயிரம் லிட்ரோ எரிவாயு சிலிண்டர்கள் சந்தைக்கு விநியோகிக்க நடவடிக்கை..", "News Content": "இன்றைய தினம் 75 ஆயிரம் லிட்ரோ எரிவாயு சிலிண்டர்கள் சந்தைக்கு விநியோகிக்கப்படுமென லிட்ரோ நிறுவனம் தெரிவித்துள்ளது. 3 ஆயிரத்து 740 மெட்ரிக் தொன் எரிவாயுவை ஏற்றிய கப்பல் நாட்டை வந்தடைந்துள்ளது. 3 ஆயிரத்து 200 மெட்ரிக் தொன் எரிவாயுவுடன் கூடிய 3வது கப்பல் எதிர்வரும் 15ம் திகதி நாட்டுக்கு வருகைத்தரவுள்ளது. இம்மாதத்திற்கென 33 ஆயிரம் மெட்ரிக் தொன் எரிவாயுவிற்கான பதிவுகள் மேற்கொள்ளப்பட்டுள்ளன. இன்றைய தினம் முதல் விநியோக நடவடிக்கைகள் வழமைபோல் இடம்பெறவுள்ளது. இன்று 75 ஆயிரம் எரிவாயு சிலிண்டர்கள் சந்தைக்கு விநியோகிக்கப்படுவதாக லிட்ரோ நிறுவனம் தெரிவித்துள்ளது. விநியோகம் தொடர்பான சகல தகவல்களையும் www.litrogass.com எனும் இணையத்தளத்தின் ஊடாக பெற்றுக்கொள்ள முடியும். தேவையற்ற வகையில் எரிவாயுவை களஞ்சியப்படுத்தும் நடவடிக்கையை தவிர்த்துக்கொள்வதற்கென எரிவாயுவை கொள்வனவு செய்யும் போது மே மாதத்திற்கான மின் கட்டண பட்டியலை சமர்பிக்க வேண்டியது கட்டாயமாகும். ", "URL": "https://www.itnnews.lk/2023/10/05/422717/", "Category": "Breaking News,தேசிய செய்திகள்", "Parent URL": null}