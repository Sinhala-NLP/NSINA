{"Source": "ITN news", "Timestamp": "අප්‍රේල් 25, 2021 11:38", "Headline": "ගාල්ලේදී සහ ගම්පහදී සිදුවූ රිය අනතුරුවලින් දෙදෙනෙකු ජීවිතක්ෂයට", "News Content": "ගාල්ල පින්නදූව සහ ගම්පහ නිට්ටඹුව යන ප්‍රදේශවල සිදුවූ රිය අනතුරුවලින් පුද්ගලයින් දෙදෙනෙකු ජීවිතක්ෂයට පත්වුණා. ගාල්ල උඩුගම මාර්ගයේ පිනන්දූව මාදොල ප්‍රදේශයේ දී සිදුවූ රිය අනතුරින් ජීවිතක්ෂයට පත් වුණේ අක්මීමන පොලිස් ස්ථානයට අනුයුක්තව සේවය කළ පොලිස් නිලධාරියෙක්. වෑන්රථයක් සහ යතුරු පැදියක් ගැටීමෙනුයි අනතුර සිදුවුණේ. අනතුරින් බරපතල තුවාල ලැබූ යතුරු පැදියේ ගමන් කළ පොලිස් නිලධාරියා කරාපිටිය ශික්ෂන රෝහලට ඇතුලත් කිරීමෙන් පසු මියගොස් තිබෙනවා. වෑන් රථයේ රියදුරු පොලිසිය අත්අඩංගුවට ගත්තා. මේ අතර කොළඹ නුවර ප්‍රධාන මාර්ගයේ කොළඹ දෙසට ධාවනය වූ පෞද්ගලික බස් රථ දෙකක් තරගයට ධාවනය කිරීමත් සමග නිට්ටඹුව ප්‍ර දේශයේ දී අනතුරක් සිදුවුණා. එම පෞද්ගලික බස් රථයක යතුරු පැදියක් ගැටීමෙන් සිදුවූ අනතුරෙන් යතුරු පැදියේ ගමන්ගත් පුද්ගලයා බරපතල තුවාල ලබා වතුපිටිවල මූලික රෝහලට ඇතුලත් කිරීමෙන් පසු මිය ගොස් තිබෙනවා. අනතුර සිදුවීමෙන් පසු බස් රථයේ රියදුරු කොන්දොස්තර ඇතුලු මගීන් පිරිසක් තුවාලකරු අසලට පැමිණ ඔහු රෝහල්ගත නොකර පලා ගොස් තිබුණා. එලෙස ඔවුන් පලා යන ආකාරය අසල තිබූ සීසීටිවි කැමරාවක සටහන්ව තිබෙනවා. ඔවුන් අත්අඩංගුවට ගැනීමට  පොලිසියට හැකිව තිබෙනවා.     ", "URL": "https://www.itnnews.lk/2023/10/05/333564/", "Category": "දේශීය පුවත්", "Parent URL": null}