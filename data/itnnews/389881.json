{"Source": "ITN news", "Timestamp": "ජනවාරි 19, 2022 19:26", "Headline": "ඇමති තුනේ යුගදනවි චෝදනා ගැන ශ්‍රේෂ්ඨාධිකරණයේදී හෙළි වුණ දේ", "News Content": "යුගදනවි බලාගාරයේ කොටස් ඇමෙරිකා සමාගමකට පැවරීමට  එරෙහිව අමාත්‍යවරුන් තුන් දෙනෙකු ඇතුළු කිහිප දෙනෙකු ඉදිරිපත් කර ඇති චෝදනා පදනම් විරහිත බව අද ශ්‍රේෂ්ඨාධිකරණය හමුවේ හෙළි කෙරුණා. අගවිනිසුරු ජයන්ත ජයසූරිය මහතා ප්‍රමුඛ පංච පුද්ගල විනිසුරු මඩුල්ලක් හමුවේයි මෙම නඩුව විභාගය ගැනුනේ. කෙරවළපිටිය යුගදනවි බලාගාරයේ කොටස් ඇමෙරිකා සමාගමකට පැවරීමට ගෙන ඇති තීරණය බලරහිත කරන ලෙස ඉල්ලා ගොනු කර ඇති පෙත්සම අද විභාගයට ගැනුණේ හතරවන දිනටයි. අගවිනිසුරු ජයන්ත ජයසූරිය මහතා ප්‍රමුඛ පංචපුද්ගල විනිසුරු මඩුල්ලක් හමුවේ නඩුව විභාග කෙරෙනවා. විදුලිබල මණ්ඩලය වෙනුවෙන් පෙනී සිටි ජනාධිපති නීතිඥ රොමේෂ් ද සිල්වා මහතා මෙහිදී කරුණු දැක්වුවා. උපුටා ගැනීම. යුගදනවි බලාගාරයේ කොටස් පැවරීමට අදාළ ගිවිසුම අමාත්‍ය මණ්ඩලය විධිමත්ව අනුමත කරලා තියෙනවා. අමාත්‍ය මණ්ඩලය පත් කරපු කමිටුවක් මගින් මේ ගිවිසුමට අදාළ කටයුතු ඉටු කළා. මේ කමිටුව යුගදනවි බලාගාරයේ කොටස්වලින් 40% ක් පැවරීමට අදාළ ගිවිසුමට එළඹීමේ බලය මුදල් අමාත්‍යාංශයේ ලේකම් වෙත පවරලයි තියෙන්නේ. ඒ නිසා ගිවිසුම අනයිතික හෝ අත්තනෝමතික බවට අධිකරණය තීරණයක් ලබා දෙන්නේ කෙසේද ? මෙම පෙත්සම්වලට පක්ෂව දිවුරුම් පෙත්සම් ඉදිරිපත් කළ අමාත්‍යවරුන් පවා ගිවිසුමට අදාළව අමාත්‍ය මණ්ඩල පති‍්‍රකාවක්, අමාත්‍ය මණ්ඩලයට ඉදිරිපත් කෙරුණු බව පිළිගෙන තියෙනවා. ඒ අමාත්‍යවරුන් ඉදිරිපත් කරන ඇතැම් කරුණු අසත්‍යයයි. නැත්නම් පදනම් විරහිතයි. ගිවිසුමට අදාළ කැබිනට් පති‍්‍රකාවක් අමාත්‍ය මණ්ඩලයට ඉදිරිපත් නොවූ බව විමල් වීරවංශ, වාසුදේව නානායක්කාර යන අමාත්‍යවරුන් සිය දිවුරුම් පෙත්සම්වල ප‍්‍රකාශ කර තිබුණද, උදය ගම්මන්පිළ අමාත්‍යවරයා සිය දිවුරුම් පෙත්සම මගින් අමාත්‍ය මණ්ඩල රැස්වීමේ අවසන් මොහොතේ මෙම පති‍්‍රකාව ඉදිරිපත් කෙරුණු බව සදහන් කරලයි තියෙන්නේ. උපුටා ගැනීම අවසන්. නඩු විභාගය හෙට දිනය දක්වා කල් තැබුනා.   ", "URL": "https://www.itnnews.lk/2023/10/05/389881/", "Category": "නවතම පුවත්", "Parent URL": null}