{"Source": "ITN news", "Timestamp": "ඔක්තෝබර් 7, 2022 18:36", "Headline": "ලොව සංචාරය කිරීමට සුදුසු මිත්‍රශීලී රටවල් 10 අතර ශ්‍රී ලංකාවත්", "News Content": "ලොව සංචාරය කිරීමට සුදුසු මිත්‍රශීලී රටවල් 10 අතරට ශ්‍රී ලංකාව පත්ව තිබෙනවා. රීඩස් චොයිස් සම්මානය සඳහා  පාඨකයක් අතර සිදුකළ සමික්ෂණයකට අනුවයි මෙම ශ්‍රේණිගත කිරීම සිදුකර ඇත්තේ. මිත්‍රශීලීම රටවල් 10 අතර 9 වන ස්ථානය ශ්‍රී ලංකාවට හිමිවුණා. ශ්‍රී ලාංකික පුද්ගලයන් දැඩි මිත්‍රශීලී භාවයකින් යුක්තව සෑම පුද්ගලයෙකුටම සංග්‍රහ කරන බවයි බොහෝ සංචාරකයන් සඳහන් කර තිබුණේ. ප්‍රංශ පොලිනීසියාව මෙම ශ්‍රේණිගත කිරීමේ පළමු ස්ථානයට පැමිණ ඇති අතර කොළොම්බියාව ,නවසීලන්තය , තායිලන්තය, කොස්ටරීකා,බොට්ස්වානා, පේරූ ,බෙලීස් හා පිලිපීනය පළමු රටවල් 10 අතරට තේරුණු සෙසු රටවලුයි.  ශ්‍රී ලංකාවේ සංචාරක ස්ථානවන සීගිරිය, ගාල්ල, වැලිගම, මිරිස්ස ආදී ස්ථාන සම්බන්ධයෙන් සංචාරකයන් වැඩි ප්‍රසාදයක් පළකර තිබුණා.     ", "URL": "https://www.itnnews.lk/2023/10/05/439369/", "Category": "Breaking News,දේශීය පුවත්", "Parent URL": null}