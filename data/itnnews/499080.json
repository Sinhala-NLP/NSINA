{"Source": "ITN news", "Timestamp": "ජූලි 11, 2023 17:23", "Headline": "රාජ්‍ය භාෂා ප්‍රතිපත්තිය කඩිනමින් අවශ්‍යයි – අගමැති", "News Content": "ශ්‍රී ලාංකීය සමාජයේ සහජීවනය ඉහළ නැංවීමට කඩිනමින් රාජ්‍ය භාෂා ප්‍රතිපත්තිය ක්‍රියාත්මක කිරීම අත්‍යවශ්‍ය බව අග්‍රාමාත්‍ය දිනේෂ් ගුණවර්ධන මහතා අවධාරණය කළා. ඒ කොළඹ පැවති සම්මන්ත්‍රණයකට එක්වෙමින්. ජාතික භාෂා සමානතා අභිවෘද්ධි ව්‍යාපෘතියේ සම්මන්ත්‍රණය කොළඹ දී පැවැත්වුණා. අග්‍රමාත්‍ය දිනේෂ් ගුණවර්ධන මහතා මෙහිදී පෙන්වා දුන්නේ රාජ්‍ය භාෂා ප්‍රතිපත්තිය කඩිනමින් ක්‍රියාත්මක කිරීමෙන් ඵලදායී පියවර ලබාගත හැකි බවයි. භාෂාව ද මිනිසුන්ගේ අහිමි කළ නොහැකි අයිතියක්. අදහස් ප්‍රකාශ කිරිමේ නිදහස / ස්වකීය සංස්කෘතියට අනුව කටයුතු කිරීම / භාෂාමය අයිතිවාසිකම් / අධ්‍යාපනයට ඇති අයිතිය / පෞද්ගලිකත්වය සහ එක්රැස් වීමේ අයිතිය සන්නිවේදන අයිතිවාසිකම් වලට ඇතුලත් බව ද අග්‍රාමාත්‍ය දිනේෂ් ගුණවර්ධන මහතා මෙහිදි වැඩිදුරටත් පෙන්වා දුන්නා. පාර්ලිමේන්තු මන්ත්‍රි වරුන් වන ඩිලාන් පෙරේරා හා කුලසිංගම් දිලීපන්/ ජාතික භාෂා සමානාත්මතා අභිවෘද්ධි ව්‍යාපෘතියේ අධ්‍යක්ෂ මිෂෙල් එම්බ්ලෙම් / කැනඩා මහකොමසාරිස් එරික් වොල්ස් යන මහත්වරුන් ඇතුළු පිරිසක් ඊට එක්ව සිටි ", "URL": "https://www.itnnews.lk/2023/10/05/499080/", "Category": "දේශීය පුවත්", "Parent URL": null}