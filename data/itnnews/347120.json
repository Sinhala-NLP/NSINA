{"Source": "ITN news", "Timestamp": "ජූලි 5, 2021 12:54", "Headline": "ඇමති ගම්මන්පිලට එරෙහි විශ්වාසභංග යෝජනාව ලබන 19 සහ 20 විවාදයට", "News Content": "අමාත්‍ය උදය ගම්මන්පිල මහතාට එරෙහිව සමඟි ජන බලවේගය ඉදිරිපත් කළ විශ්වාසභංග යෝජනාව ලබන 19 සහ 20 යන දිනවලදී විවාදයට ගැනීමට අද රැස්වූ පක්ෂ නායක රැස්වීමේ දී තීරණය වී තිබෙනවා. ඉන්ධන මිල ඉහළ දැමීම සම්බන්ධයෙන් අමාත්‍ය උදය ගම්මන්පිළ මහතාට එරෙහිව සමඟි ජන බලවේගයේ මන්ත්‍රීවරුන් අත්සන් කළ විශ්වාසභංග යෝජනාව කතානායක මහින්ද යාපා අබේවර්ධන මහතාට භාර දුන්නේ පසුගිය 22 වනදායි.  විපක්ෂ නායක සජිත් ප්‍රේමදාස මහතා ඇතුළු මන්තීවරු 43 දෙනෙකු ඊට අත්සන් තබා තිබෙනවා. කරුණු 10 ක් පදනම් කරගනිමිනුයි එය ඉදිරිපත් කර ඇත්තේ. මේ අතර පාර්ලිමේන්තු රැස්වීම් හෙට සිට ලබන සිකුරාදා දක්වා පැවැත්වීමට ද මෙහිදී තීරණය කර තිබෙනවා. පක්ෂ නායක රැස්වීමට සහභාගි වූ මහජන නියෝජිතයන් කිහිප දෙනෙකු මාධ්‍ය වෙත මෙලෙස අදහස් දැක්වුවා.   ", "URL": "https://www.itnnews.lk/2023/10/05/347120/", "Category": "Breaking News,දේශීය පුවත්", "Parent URL": null}