{"Source": "ITN news", "Timestamp": "අප්‍රේල් 9, 2022 18:53", "Headline": "පොලීසිය ඔබේ සහය ඉල්ලයි", "News Content": "මිරිහාන පැගිරිවත්ත ප්‍රෙද්ශයේ පසුගියදා පැවති උද්ඝෝෂණයේදී බස් රථ දෙකකට ගිනිතැබීමේ සිද්ධියට සම්බන්ධ සැකකරු අන්අඩංගුවට ගැනීමට පොලීසිය මහජන සහය අපේක්ෂා කරනවා. පැගිරිවත්ත ප්‍රදේශයේ පසුගිය 31 වනදා පැවති උද්ඝෝෂණයේදී පිරිසක් කලහ කාරී ලෙස හැසිරෙමින්  දේපල රැසකට හානි සිදුකළා. එහිදී සීසීටීවී දර්ශන යොදා ගනිමින් සැකකරුවන් පිළිබද විමර්ශන සිදුකර තිබෙනවා. මෙම සිද්ධියේදී බස්රථ දෙකකට ගිනි තැබීම සම්බන්ධයෙන් සැකකරුවෙකු අත්අඩංගුවට ගැනීම සදහා අපරාධ පරීක්ෂණ දෙපාර්තමේන්තුව මහජන සහාය අපේක්ෂා කරනවා. ඒ අනුව සැකකරුගේ රූපයට සමාන චිත්‍රයක් නිර්මාණය කර තිබෙනවා. සැකකරු පිළිබද තොරතුරක් දන්නේ නම් 071 859 17 55 හෝ 071 859 49 29  යන දුරකතන අංකවලට දැනුම් දෙන ලෙසයි පොලීසිය සදහන් කරන්නේ.         ", "URL": "https://www.itnnews.lk/2023/10/05/406258/", "Category": "දේශීය පුවත්", "Parent URL": null}