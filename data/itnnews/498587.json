{"Source": "ITN news", "Timestamp": "ජූලි 10, 2023 05:37", "Headline": "සෞඛ්‍ය සේවාවට තවත් හෙද හෙදියන් 3,315ක්", "News Content": "මෙරට හෙද සේවාව සඳහා තවත් සිසු හෙද හෙදියන් 3,315 දෙනකු බඳවා ගැනීමට සෞඛ්‍ය අමාත්‍යාංශය පියවර ගෙන තිබෙනවා. මෙලෙස තෝරා ගැනුණු පිරිස සඳහා බඳවා ගැනීමේ ලිපි නිල වශයෙන් ප්‍රදානය කිරීම සෞඛ්‍ය අමාත්‍ය ආචාර්ය කෙහෙලිය රඹුක්වැල්ල මහතගේ ප්‍රධානත්වයෙන් අද (10) සිදු කෙරේ. මේ අනුව කොළඹ දිස්ත්‍රික්කයේ පත්වීම්ලාභීන් පිරිසකට ලිපි ප්‍රදානය සංකේතාත්මකව සිදු කෙරෙන අතර එයට අමතරව අනෙකුත් සිසු සිසුවියන් සඳහා අද (10) දිනයේම පත්වීම් ලිපි ලබාදීමට නියමිතය. දිවයිනපුරා හෙද විදුහල් 15කදී මෙම සිසුන් සඳහා පුහුණුව ලබා දීමට නියමිතයි. ", "URL": "https://www.itnnews.lk/2023/10/05/498587/", "Category": "Breaking News,නවතම පුවත්", "Parent URL": null}