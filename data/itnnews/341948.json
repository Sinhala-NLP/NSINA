{"Source": "ITN news", "Timestamp": "ஜூன் 11, 2021 20:52", "Headline": "இலங்கைக்கு எதிரான பிரேரணை ஒன்று ஐரோப்பிய பாராளுமன்றில் நிறைவேற்றம்..", "News Content": "இலங்கையில் அமுலில் உள்ள பயங்கரவாத தடைச் சட்டத்தை ரத்துச் செய்யுமாறு கோரி ஐரோப்பிய பாராளுமன்றினால் பிரேரணை ஒன்று நிறைவேற்றப்பட்டுள்ளது. சட்டமாக்கப்பட்ட பயங்கரவாத தடைச் சட்டம், இலங்கைக்கான ஜி.​எஸ்.பி பிளஸ் (GSP+) வரிச்சலுகை மற்றும் அதனுடன் தொடர்பான மரபுகளை மீறுவதாக அமைந்துள்ளதாக குறித்த யோசனையில் குறிப்பிடப்பட்டுள்ளது. ஐரோப்பிய பாராளுமன்ற பிரதிநிதிகள் 705 பேரில் 628 பேர் யோசனைக்கு ஆதரவாக வாக்களித்துள்ள நிலையில் 15 பேர் யோசனைக்கு எதிராக வாக்களித்துள்ளனர். மேலும் 40 பேர் வாக்களிப்பில் இருந்து விலகி இருந்தனர். ", "URL": "https://www.itnnews.lk/2023/10/05/341948/", "Category": "Breaking News,அண்மைய செய்திகள்,தேசிய செய்திகள்", "Parent URL": null}