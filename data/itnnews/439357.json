{"Source": "ITN news", "Timestamp": "ඔක්තෝබර් 7, 2022 18:15", "Headline": "හරක්කටා ගැන ආරක්ෂක අමාත්‍යාංශයෙන් පැහැදිලි කිරීමක්", "News Content": "ඩුබායිහි පොලිස් අත්අඩංගුවේ සිටි මත්ද්‍රව්‍ය ජාවාරම්කරුවකු වන නදුන් චින්තක නොහොත් හරක්කටා සම්බන්ධයෙන් ලිපි ගොණු කිසිඳු ප්‍රමාදයකින් තොරව ආරක්ෂත අමාත්‍යාංශය අදාළ අංශ වෙත යොමු කර ඇති  බව එම අමාත්‍යාංශය නිවේදනය කරනවා. හරක් කටා නැමැත්තා පසුගිය 03 වනදා ඩුබායි පොලිසිය මගින් මුදා හැර ඇති බවත් එයට මුල් වී ඇත්තේ ඔහුට එරෙහි අපරාධ චෝදනා සම්බන්ධයෙන් වූ ගොනුව ආරක්ෂක අමාත්‍යාංශයේ ප්‍රමාදය හේතුවෙන් ඩුබායි බලධාරීන් වෙත ඉදිරිපත් කිරීමට නොහැකි වීම හේතුවෙන් බවට මුද්‍රිත හා සමාජ මාධ්‍යවල වාර්තා පළ වී තිබුණා. එය මුළුමින්ම අසත්‍ය බවයි ආරක්ෂක අමාත්‍යාංශය සඳහන් කරන්නේ. මෙම සැකකරු දිවයිනට ගෙන්වා දෙන ලෙස ඉල්ලමින් අපරාධ පරික්ෂණ දෙපාර්තමේන්තුව ඉල්ලීමක් කළ දිනට පසුදිනම අවශ්‍ය ලේඛණ විදේශ කටයුතු අමාත්‍යාංශය වෙත භාරදීමට ක්‍රියා කළ බවයි ආරක්ෂක අමාත්‍යාංශය  සඳහන් කරන්නේ.       ", "URL": "https://www.itnnews.lk/2023/10/05/439357/", "Category": "දේශීය පුවත්", "Parent URL": null}