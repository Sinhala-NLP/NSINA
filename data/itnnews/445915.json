{"Source": "ITN news", "Timestamp": "நவம்பர் 16, 2022 12:00", "Headline": "வரவு செலவு திட்டத்தின் 2ம் வாசிப்பு மீதான விவாதம் இன்றைய தினமும் பாராளுமன்றத்தில்..", "News Content": "வரவு செலவு திட்டத்தின் இரண்டாம் வாசிப்பு மீதான விவாதம் இன்றைய தினமும் பாராளுமன்றத்தில் இடம்பெற்று வருகிறது. காலை 09.30க்கு ஆரம்பமான பாராளுமன்ற அமர்வு மாலை 05.30வரை இடம்பெற்று, மாலை 06.00 மணிவரை சபை ஒத்திவைப்பு வேளையில் கேள்விகள் அல்லது யோசனைளுக்காக நேரம் ஒதுக்கப்பட்டுள்ளது. ஒதுக்கீட்டு சட்டமூல வரைபு தொடர்பான மூன்றாம் வாசிப்பு மீதான விவாதம் எதிர்வரும் 23ம் திகதி ஆரம்பமாகி டிசம்பர் 8ம் திகதி வரை இடம்பெறவுள்ளது. குறித்த நாட்களில் ஒவ்வொரு நாளும் மாலை 07.00 மணிவரை விவாதம் இடம்பெறுமென அறிவிக்கப்பட்டுள்ளது. டிசம்பர் 8ம் திகதி வரவு செலவு திட்டம் மீதான வாக்கெடுப்பு இடம்பெறவுள்ளது. ஞாயிறு மற்றும் பௌர்ணமி தினங்கள் தவிர்ந்த வாரத்தின் ஒவ்வொரு நாளும் வரவு செலவு திட்டம் தொடர்பான பாராளுமன்ற விவாதம் இடம்பெறுமென அறிவிக்கப்பட்டுள்ளது. விவாதம் இடம்பெறும் காலப்பகுதியில் வாய்மூல வினாவுக்கான பதிலளிக்கும் நேரம் ஒதுக்கப்படவில்லையென்பது குறிப்பிடத்தக்கது. ", "URL": "https://www.itnnews.lk/2023/10/05/445915/", "Category": "Breaking News,அண்மைய செய்திகள்,தேசிய செய்திகள்", "Parent URL": null}