{"Source": "ITN news", "Timestamp": "අගෝස්තු 25, 2022 17:34", "Headline": "ඩීසල් ලීටර් දෙදහසක් සමඟ සැකකරුවන් හතර දෙනෙකු අත්අඩංගුවට", "News Content": "වැඩි මිලට අලෙවි කිරීමට රැගෙන යමින් තිබූ ඩීසල් ලීටර් දෙදහසක් සමඟ සැකකරුවන් හතර දෙනෙකු පොලිස් අත්අඩංගුවට ගෙන තිබෙනවා. වෙන්නප්පුව ප්‍රදේශයේදී කුඩා ලොරි රථ දෙකකින් ප්‍රවාහනය කරමින් තිබූ ඩීසල් ලීටර් දෙදහසක් අත්අඩංගුවට ගැනීමට පොලීසිය සමත් වුණා. සැකකරුවන් හතර දෙනෙකුද අත්අඩංගුවට ගත් අතර වෙන්නප්පුව ලංකා ගමනාගමන මණ්ඩල ඩිපෝවෙන් මෙම ඉන්ධන ලබා දී ඇති බව මූලික පරීක්ෂණවලදී හෙළි වුණා. ආරච්චිකට්ටුව ප්‍රදේශයට රැගෙන ගොස් මෙම ඩීසල් වැඩි මිලට අලෙවි කිරීමට සැලසුම් කර තිබූ බව අත්අඩංගුවට පත් වූ ලොරි රථ සේවකයින් පොලීසිය හමුවේ ප්‍රකාශ කළා. ඩීසල් තොගය සැකකරුවන්ට ලබා දුන් ආකාරය සම්බන්ධයෙන් වෙන්නප්පුව පොලිසිය වැඩිදුර විමර්ශන ක්‍රියාත්මක කර තිබෙනවා.       ", "URL": "https://www.itnnews.lk/2023/10/05/431151/", "Category": "දේශීය පුවත්", "Parent URL": null}