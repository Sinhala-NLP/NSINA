{"Source": "ITN news", "Timestamp": "පෙබරවාරි 4, 2022 11:46", "Headline": "නිදහස් දිනය වෙනුවෙන් සිරකරුවන් 197 දෙනෙකුට නිදහස", "News Content": "74 වන නිදහස් දිනය වෙනුවෙන් සිරකරුවන් 197 දෙනෙකුට නිදහස හිමිවුණා. ඒ ජනාධිපති සමාව යටතේයි. මේ යටතේ වැලිකඩ බන්ධනාගාරයේ සිරකරුවන් 17 දෙනෙකුට අද නිදහස හිමිවුණා. මහර බන්ධනාගාරයේ සිරකරුවන් 20 දෙනෙකුට ජාතික නිදහස් දිනය වෙනුවෙන් නිදහස හිමිවුණා. බෝගම්බර බන්ධනාගාරයේ 11 දෙනෙකුට නිදහස හිමිවුයේද ජාතික නිදහස් දිනයට සමගාමීවයි. අනුරාධපුර බන්ධනාගාරයේ සිරකරුවන් 6 දෙනෙකු ද අද නිදහස හිමිව නිවාස බලා පිටත්ව ගියා. මාතර බන්ධනාගාරයේ සිරකරුවන් 5 දෙනෙකුට ද අද නිදහස හිමිවුණා.ඊට සමගාමීව බන්ධනාගාර පරිශ්‍රයේ රුක් රෝපණ වැඩසටහනක් ද පැවැත්වුණා. ගාල්ල බන්ධනාගාරයේ සිරකරුවන් 8 දෙනෙකු නිදහස ලැබුවේද ජනාධිපති සමාව යටතේයි.   ", "URL": "https://www.itnnews.lk/2023/10/05/393160/", "Category": "දේශීය පුවත්", "Parent URL": null}