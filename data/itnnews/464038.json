{"Source": "ITN news", "Timestamp": "පෙබරවාරි 28, 2023 15:54", "Headline": "නිමල් අමරසිරි මහතාගේ මරණ පරීක්ෂණය සම්බන්ධයෙන් අධිකරණ නියෝගයක්", "News Content": "ජාතික ජනබලවේගයේ විරෝධතාවට එක්ව අසනීප තත්ත්වයක් හේතුවෙන් ජාතික රෝහලේදී මියගිය එම පක්ෂයේ නිවිතිගල ප්‍රාදේශීය සභා අපේක්ෂක නිමල් අමරසිරි මහතාගේ දේහය පිළිබඳ පශ්චාත් මරණ පරීක්ෂණය සිදුකරන ලෙස කොටුව මහේස්ත්‍රාත්වරයා නියෝග කළා. අනතුරුව දේහය මරණකරුගේ පුත්‍රයා වෙත මුදාහරින ලෙසයි මහේස්ත්‍රාත්වරයා නියෝග කළේ. කදුලු ගෑස් ප්‍රහාර හේතුවෙන් ඇතිවූ වමනය තත්ත්වයක් මත නිමල් අමරසිරි මහතා ජාතික රෝහලට ඇතුළත් කර ප්‍රතිකාර ලබමින් සිටියදී මිය ගොස් තිබුණා. මහේස්ත්‍රාත් පරික්ෂණය සඳහා කොටුව මහේස්ත්‍රාත් තිළිණ ගමගේ මහතා අද පෙරවරුවේ ජාතික රෝහලට ගියා. දේහය පරික්ෂා කළ මහේස්ත්‍රාත්වරයා නියෝග කළේ එය භූමදානය සදහා පමණක් මුදා හැරිමටයි. පශ්චාත් මරණ පරික්ෂණ වාර්තාව ලැබීමෙන් පසු සුදුසු නියෝගයක් නිකුත් කිරීමට නඩුව මාර්තු 13 වනදා කැඳවන ලෙසද නියෝග කෙරුණා. ", "URL": "https://www.itnnews.lk/2023/10/05/464038/", "Category": "Breaking News,දේශීය පුවත්", "Parent URL": null}