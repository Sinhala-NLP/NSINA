{"Source": "ITN news", "Timestamp": "සැප්තැම්බර් 5, 2022 18:48", "Headline": "ගංවතුර අනතුරු ඇඟවීමක්", "News Content": "අද රාත්‍රියේ සිට ඉදිරි පැය 24 තුළ අධික වැසි ඇතිවිය හැකි බැවින් ඇතැම් ප්‍රදේශවලට ගංවතුර තත්ත්වයක් හට ගැනීමේ අවදානමක් පවතින බව වාරිමාර්ග දෙපාර්තමේන්තුව පවසනවා. ගංගා සහ ජලාශ ආශ්‍රිත ප්‍රදේශවලට පසුගිය පැය කිහිපයේ දැඩි වර්ෂාපතනයක් ලැබී තිබෙනවා. මේ වනවිටත් අත්තනගලු,  කලු,  කැලණි,  ගිං සහ නිල්වලා ද්‍රෝනි ආශ්‍රිතව අධික වර්ෂාපතනයක් වාර්තාවීමත් සමග ඒ ආශ්‍රිත ප්‍රදේශවලට ගංවතුර අවදානමක් පවතින බව වාරිමාර්ග දෙපාර්තමේන්තුව පවසනවා. අද රාත්‍රියේ සිට ඉදිරි දින කිහිපය තුළ ගංවතුර තත්ත්වයක් ඇතිවිය හැකි බැවින් ප්‍රවේෂම් වන ලෙසත් අවධානයෙන් පසුවන ලෙසත් එම දෙපාර්තමේන්තුව අදාළ ගංගා ද්‍රෝනි ආශ්‍රිත ජනතාවගෙන් ඉල්ලා සිටිනවා. ගංගා සහ අතු ගංගා භාවිතයේදී විශේෂයෙන් ඔරු පැදීම,  දිය නෑම,  ඒ හරහා ගමන් කිරීම ආදියේ දී විශේෂයෙන්ම සැළකිලිමත්වන ලෙසයි ඉල්ලා සිටින්නේ.     ", "URL": "https://www.itnnews.lk/2023/10/05/433197/", "Category": "Breaking News,දේශීය පුවත්", "Parent URL": null}