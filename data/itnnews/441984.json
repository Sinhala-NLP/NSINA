{"Source": "ITN news", "Timestamp": "ඔක්තෝබර් 23, 2022 13:54", "Headline": "රෙඩ්බුල් සමාගමේ සම හිමිකරු අභාවප්‍රාප්ත වෙයි", "News Content": "ලෝකප්‍රකට ශක්තිජනක පානයක් ලෙස සැලකෙන රෙඩ්බුල් සමාගමේ සම හිමිකරු ඩීට්‍රිච් මැට්ස්චිට්ස් අභාවප්‍රාප්ත වී තිබෙනවා. මියයන විට 78 වන වියෙහි පසුවූ මැට්ස්චිට්ස් දීර්ඝ කාලයක් තිස්සේ රෝගාතුරව සිටියා. රෙඩ්බුල් ශක්තිජනක පානය ගෝලීය වෙළඳපොළේ ප්‍රමුඛයා වීමේ පිටුපස ඩීට්රිරච් මැට්ස්චිට්ස් සිටිනවා. 1984 දී රෙඩ්බුල් ශක්තිජනක පානය නිපදවීම ආරම්භ කළ අතර ඔහු ෆෝමියුලා වන් මෝටර් රථ ධාවන තරඟාවලියට ඇලුම්කළ පුද්ගලයෙකු ලෙසයි සැලකෙන්නේ. ඒ සඳහා ඇති දැඩි කැමැත්ත හේතුවෙන් රෙඩ්බුල් සමාගම ආරම්භ කර වසර 20කට පසුව ජගුවර් ෆෝමියුලා වන් මිලදී ගෙන එය රෙඩ්බුල් රෙසිංන් ලෙස පවත්වාගෙන යාමටත් කටයුතු කළා.   ", "URL": "https://www.itnnews.lk/2023/10/05/441984/", "Category": "ජාත්‍යන්තර පුවත්", "Parent URL": null}