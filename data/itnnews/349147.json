{"Source": "ITN news", "Timestamp": "ஜூலை 14, 2021 13:32", "Headline": "பல மாதங்களுக்கு பின்னர் மாகாணங்களுக்கு இடையிலான தூர போக்குவரத்து சேவைகள் ஆரம்பம்..", "News Content": "ஒரு சில மாதங்களுக்கு பின்னர் மாகாணங்களுக்கு இடையிலான போக்குவரத்து சேவைகள் இன்று ஆரம்பிக்கப்பட்டதை அவதானிக்க முடிந்தது. மக்களின் வசதிகருதி மேலதிக பஸ்வண்டிகளும் புகையிரத சேவைகளும் இடம்பெறுவதாக போக்குவரத்து அதிகாரிகள் தெரிவிக்கின்றனர். பயணத்தடை தளர்த்தப்பட்டதை அடுத்து அத்தியாவசிய சேவைகளுக்காக மாகாணங்களுக்கு இடையில் பயணிக்கின்றவர்களுக்கென மாகாணங்களுக்கு இடையிலான பொது போக்குவரத்து சேவைகள் மட்டுப்படுத்தப்பட்டவிதத்தில் இன்று ஆரம்பமாகின. மாகாணங்களுக்கு இடையிலான தூர பயண சேவைகளுக்கென இன்று 14 மேலதிக புகையிரதங்கள் ஈடுபடுத்தப்பட்டதாக புகையிரத திணைக்களம் தெரிவிக்கிறது. கொழும்பு புறக்கோட்டை புகையிரத நிலையம் மற்றும் கண்டிக்கு இடையில் 4 புகையிரதங்களும் புறக்கோட்டை புகையிரதநிலையத்திற்கும் இரத்தினபுரி , மஹவ, சிலாபம் ஆகிய புகையிரத நிலையங்களுக்கு இடையில் இன்று முதல் 2 புகையிரதங்கள் வீதம் சேவையில் ஈடுபடுத்தப்பட்டன. அத்துடன் மருதானைக்கும் காலிக்கும் இடையில் இரண்டு புகையிரதநிலையங்கள் ஈடுபடுத்தப்பட்டுள்ளதுடன் அத்துடன் மருதானைக்கும் பெலியத்தைக்கும் இடையில் புகையிரதமொன்று சேவையில் ஈடுபடுத்தப்பட்டுள்ளது. அத்தியாவசிய சேவைகளுக்காக மாகாணங்களுக்கு இடையில் பயணிப்பவர்களுக்கென தூர பயண சேவைகளுக்காக சுமார் 500 பஸ் வண்டிகளை இன்று முதல் சேவையில் ஈடுபடுத்த இலங்கை போக்குவரத்து சபை நடவடிக்;கை எடுத்துள்ளது. அலுவலகங்கள், ஆரம்பமாகும் மற்றும் நிறைவடையும் நேரங்களில் மாத்திரம் தூர இடங்களுக்கான இவ் பஸ்வண்டி சேவைகள் இடம்பெறுமென சபை மேலும் தெரிவித்துள்ளது. இதற்கு மேலதிகமாக பஸ் வண்டிகள் மூலம் கொழும்பிற்கு வருகை தரும் பயணிகளுக்கென அறிமுகப்படுத்தப்பட்ட கொழும்பு நகரின் சொகுசு பஸ் வண்டி சேவைகளும் இன்று முதல் அமுல்படுத்தப்படுகிறது. இலங்கை தனியார் பஸ்; வண்டி உரிமையாளர்களின் சங்கமும் பயணிகளின் வசதி கருதி மாகாணங்களுக்கு இடையிலான தூர சேவைகளை ஆரம்பித்துள்ளது. இதேவேளை பல பகுதிகளிலிருந்தும் இன்று தூர இடங்களுக்கான சேவைகள் ஆரம்பமாகின. சுமார் 2 மாதங்களாக போக்குவரத்துக்கென நிறுத்தி வைக்கப்பட்டிருந்த சாகரிக்கா புகையிரதம்; இன்று பெலியத்தையிலிருந்து மீண்டும் பயணத்தை ஆரம்பித்;தது. தெற்கு அதிவேக நெடுஞ்சாலையில் மாத்தறையிலிருந்து ஆரம்பமாகின்ற பஸ் வண்டிகளும் இன்று காலை முதல் சுகாதார விதிமுறைகளுக்கு அமைய சேவையில் ஈடுபட்டது. மாகாணங்;களுக்கு இடையில் தூர போக்குவரத்து சேவைகள் ஆரம்பமாகிய போதிலும் கொவிட் 19 பரவலைத் தடுக்க கூடிய சுகாதார விதிமுறைகளை உயர்ந்தபட்சம் மக்கள் கடைபிடிக்க வேண்டுமென சுகாதார பிரிவு சுட்டிக்காட்டுகிறது. ", "URL": "https://www.itnnews.lk/2023/10/05/349147/", "Category": "Breaking News,அண்மைய செய்திகள்", "Parent URL": null}