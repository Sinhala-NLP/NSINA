{"Source": "ITN news", "Timestamp": "අප්‍රේල් 4, 2022 16:18", "Headline": "වික්ටර් ඕර්බන් නැවතත් හංගේරියාවේ අගමැති වෙයි", "News Content": "හංගේරියාවේ අග්‍රාමාත්‍ය ධුරය සදහා එරට අග්‍රාමාත්‍ය වික්ටර් ඕර්බන් නැවත වරක් තේරී පත්වුණා. ඊයේ එරට පැවති මහ මැතිවරණයෙන් අග්‍රාමාත්‍යවරයාගේ පාලක පක්ෂයට 53% ක ඡන්ද ප්‍රතිශතයක් හිමිව තිබෙනවා. විපක්ෂයට හිමිව ඇත්තේ 35%ක ඡන්ද ප්‍රතිශතයක් පමණයි. 2010 වසරේ සිට වික්ටර් ඕර්බන් හංගේරියාගේ අග්‍රාමාත්‍ය ධුරය දරණ අතර මෙවර ඔහු ධුරය සදහා තේරී පත්වුණේ 4 වන වරටයි. ජයග්‍රහණයෙන් පසු ජනතාව අමතමින් අග්‍රාමාත්‍යවරයා සදහන්කර සිටියේ තමන්ට විරුද්ධවාදීන් ලෙස සිටියේ කණ්ඩායම් කිහිපයක් පමණක් බවත් ඒ අතරට යුක්රේන ජනාධිපතිවරයා ද අයත්වන බවයි. කෙසේ වුවද යුක්රේන සරණාගතයින්ට ඇතුළුවීම සදහා හංගේරියාව ඉඩ ලබාදී තිබෙනවා.             ", "URL": "https://www.itnnews.lk/2023/10/05/405471/", "Category": "ජාත්‍යන්තර පුවත්", "Parent URL": null}