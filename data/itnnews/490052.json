{"Source": "ITN news", "Timestamp": "ජූනි 7, 2023 12:54", "Headline": "ආපදාවට ලක්වූවන්ට සහන සැලසීමේ කටයූතු අඛණ්ඩව", "News Content": "නිරිත දිග මෝසමෙහි බලපෑම හේතුවෙන් අද දිනයෙත් දිවයිනේ බොහෝ ප්‍රදේශවලට වර්ෂාපතනයක් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා. ආපදාවට ලක් වූවන්ට සහන සැලසීමේ කටයූතු අඛණ්ඩව සිදු කරන බවයි ආපදා කළමනාකරණ මධ්‍යස්ථානය පවසන්නේ. නිරිත දිග මෝසම සක්‍රිය වීමත් සමඟ ප්‍රදේශ රැසකට ධාරාණිපාත වැසි ඇද හැලුණා. එහි වැඩිම බලපෑම එල්ල වූයේ කළුතර දිස්ත්‍රික්කයටයි. ආපදාවට ලක් වූවන් වෙනුවෙන් සහන සැලසීමට ආපදා කළමනාකරණ මධ්‍යස්ථානය හා නාවික හමුදාව එක්ව සිදු කරනු ලබනවා. කළුතර දිස්ත්‍රික්කයේ ඇතැම් ප්‍රදේශවල මෙවර සාමාන්‍ය පෙල විභාගයට පෙනී සිටින දරුවන්ට වර්ෂාව හේතුවෙන් විභාග මධ්‍යස්ථාන කරා යාමට බාධා මතු වුණා. එම දරුවන්  ආපදා කළමනාකරණ මධ්‍යස්ථාන හා නාවික හමුදාවේ මැදිහත්වීමෙන් විභාග මධ්‍යස්ථාන කරා යොමු කිරීමටයි කටයුතු කෙරුණේ. මේ අතර කළුතර වළල්ලාවිට පැලවත්ත හබරකඩ මාර්ගයේ ඉහළ හෙවෙස්ස ප්‍රදේශයේ නාය යාමක් හේතුවෙන් ගමනාගමනයට බාධා ඇතිව තිබෙනවා. මේ හේතුවෙන්  හබරකඩ තවලම ප්‍රදේශයට ගමන් ගන්නා පුද්ගලයින්ට බස් රථ ගමන් නොකිරීම හේතූවෙන් දැඩි දුෂ්කරතාවන්ට මුහුණදීමටයි සිදුව ඇත්තේ. ගිනිකොන දිග අරාබි මුහුදු ප්‍රදේශයේ පවතින පීඩන අවපාතය සුලිකුණාටුවක් දක්වා වර්ධනය වී තිබෙනවා. එදිරි පැය 06 තුළදී එම සුළිකුණාටූව ඡන්ඩ සුලි කුණාටුවක් දක්වා වර්ධනය වෙමින් උතුරු දෙසට ගමන් කිරීමේ වැඩි ප්‍රවණතාවක් පවතින බවයි කාලගුණ විද්‍යා දෙපාර්තමේන්තුව නිවේදනය කරන්නේ. මේ පිළිබඳ බහුදින ධීවර යාත්‍රා දැඩි අවධානය යොමු කළ යුතු බවයි එම දෙපාර්ත‌මේන්තුව වැඩිදුරටත් අවධාරණය කරන්නේ.   ", "URL": "https://www.itnnews.lk/2023/10/05/490052/", "Category": "Breaking News,දේශීය පුවත්", "Parent URL": null}