{"Source": "ITN news", "Timestamp": "නොවැම්බර් 23, 2022 09:19", "Headline": "2023 අයවැය තුන්වන වර කියවීමේ විවාදය අද ඇරඹේ", "News Content": "2023 අයවැය තුන්වන වර කියවීමේ විවාදය අද ආරම්භවනවා. එය ලබන 8වනදා දක්වා පැවැත්වීමටයි කටයුතු යොදා ඇත්තේ. අයවැය දෙවන වර කියවිමේ විවාදය ඊයේ අවසන් වු අතර ඊට අදාළ ඡන්ද විමසීමේ දි වැඩි ඡන්ද 37කින් එය සම්මත වුණා. ඊට පක්ෂව ඡන්ද 121ක් ලැබුණු අතර විපක්ෂව ලැබුණු ඡන්ද සංඛ්‍යාව 84ක්. අයවැය තුන්වන වර කියවිමේ විවාදය අද ආරම්භ වන අතර එය ලබන 8වනදා දක්වා පැවැත්වෙන බවයි පාර්ලිමේන්තු සන්නිවේදන අංශය සදහන් කළේ. තුන්වන වර කියවිමේ ඡන්ද විමසීම 8වනදා පස්වරු 5ට පැවැත්වීමට නියමිතයි. මේ අතර පොදු ව්‍යාපාර පිළිබද කාරක සභාව ද අද රැසවීමට නියමිත අතර ජාතික පශු සම්පත් සංවර්ධන මණ්ඩලය මෙම කාරක සභාව හමුවට කැදවා ඇති බවයි වාර්ථා වන්නේ.   ", "URL": "https://www.itnnews.lk/2023/10/05/447196/", "Category": "Breaking News,දේශීය පුවත්", "Parent URL": null}