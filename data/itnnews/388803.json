{"Source": "ITN news", "Timestamp": "ජනවාරි 14, 2022 12:20", "Headline": "විදුලිබල මණ්ඩලයට ඩීසල් නිකුත් කිරීමට තෙල් සංස්ථාව තීරණය කරයි", "News Content": "විදුලිය නිෂ්පාදනය කිරීමට අවශ්‍ය ඩීසල් ලංකා විදුලිබල මණ්ඩලය වෙත නිකුත් කිරීමට ඛනිජ තෙල් නීතිගත සංස්ථාව තීරණය කර තිබෙනවා. දිනකට ඩීසල් මෙට්‍රික් ටොන් 1500 ක් බැගින් විදුලි බල මණ්ඩලයට ලබාදෙන බවයි ඛනිජ තෙල් නීතිගත සංස්ථාවේ සභාපති නීතිඥ සුමිත් විජේසිංහ මහතා පැවසුවේ.බලාගාරවල ක්‍රියාකාරීත්වය සඳහා ඉන්දන නොලැබුනහොත් විදුලි කප්පාදුවක් සිදුකිරීමට සිදුවන බව ලංකා විදුලිබල මණ්ඩලය මීට පෙර ප්‍රකාශ  කර තිබුණා. බලාගාර සඳහා දැවි තෙල් සහ ඩීසල් හිඟ වීම නොරොච්චෝලේ තාප බලාගාරයක් අක්‍රිය වීම මෙන්ම ජලවිදුලි බලාගාර ආශ්‍රිත ජල මට්ටම පහත වැටීම නිසා විදුලි සැමයුමට බාධා එල්ලවුණා. මේ හේතුවෙන් විදුලි කප්පාදු කිරීමට කාල සටහනක් ද විදුලි බල මණ්ඩලය පසුගියදා නිකුත් කළා. කෙසේ වෙතත් විදුලි බල මණ්ඩලයේ ඉල්ලීම මත හදිසි තීරණයක් ලෙස දිනකට ඩීසල් මෙට්‍රික් ටොන් 1500 බැගින් ලබා දීමට ඛණිජතෙල් නීතිගත සංස්ථාව තීරණය කර තිබෙනවා.     ", "URL": "https://www.itnnews.lk/2023/10/05/388803/", "Category": "Breaking News,ප්‍රධාන පුවත", "Parent URL": null}