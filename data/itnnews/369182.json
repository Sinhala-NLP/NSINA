{"Source": "ITN news", "Timestamp": "அக்டோபர் 14, 2021 12:32", "Headline": "சிரியாவின் மத்திய பகுதியில் இஸ்ரேல் விமான தாக்குதல்..", "News Content": "சிரியாவின் மத்திய பகுதியில் இஸ்ரேல் இராணுவம் விமானத்தாக்குதல் நடத்தியுள்ளது. இதில் சிரிய இராணுவ வீரர் ஒருவர் உயிரிழந்துள்ளதாக சர்வதேச செய்திகள் தெரிவிக்கின்றன. சிரியாவின் ஹோம்ஸ் மாநிலத்திலுள்ள பால்மைரா நகரில் தாக்குதல் இடம்பெற்றுள்ளது. இது தொடர்பில் சிரியா அரச ஊடகமான சனா செய்தி வெளியிட்டுள்ளது. தாக்குதலில் மேலும் 3 பேர் காயமடைந்துள்ளனர். தமது எதிரிகளை இலக்கு வைத்தே பால்மைரா நகரில் தாக்குதல் நடத்தப்பட்டதாக இஸ்ரேல் பாதுகாப்பு பிரிவு தெரிவித்துள்ளது. ஈரானிய கிளர்ச்சியாளர்கள் ஹோம்ஸ் மாநிலத்தில் மறைந்துள்ள நிலையில், அவர்களை இலக்கு வைத்தே விமானத்தாக்குதல் நடத்தப்பட்டதாக இஸ்ரேல் குறிப்பிட்டுள்ளது. ஈராக், சிரியா, ஜோர்தான் எல்லையின் வான்பரப்பில் இஸ்ரேலுக்கு சொந்தமான தாக்குதல் விமானங்கள் பயணித்துள்ளதாக சிரியாவிலுள்ள மனித உரிமைகள் கண்காணிப்பு குழுவினர் தெரிவித்துள்ளனர். ", "URL": "https://www.itnnews.lk/2023/10/05/369182/", "Category": "Breaking News,சர்வதேச செய்திகள்", "Parent URL": null}