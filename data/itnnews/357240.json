{"Source": "ITN news", "Timestamp": "අගෝස්තු 20, 2021 11:38", "Headline": "ඇෆ්ගනිස්ථානයේ නව රජයක් පිහිටුවීම සම්බන්ධ සාකච්ඡා අරඹයි", "News Content": "ඇෆ්ගනිස්ථානයේ නව රජයක් පිහිටුවීම සම්බන්ධ සාකච්ඡා ආරම්භ කර තිබෙනවා. සියලුම ඇෆ්ගනිස්ථාන ජාතිකයන් ඇතුළත් කර ගනිමින් අනාගත ආණ්ඩුව පිහිටුවීම සම්බන්ධයෙන් සාකච්ඡා ආරම්භ කර ඇති බවයි කටාර් හි තලෙයිබාන් දේශපාලන කාර්යාලයේ ප්‍රකාශක සුහයිල් ශහීන් පවසන්නේ. චීනයේ ග්ලෝබල් ටෙලිවිෂන් නෙට්වර්ක් ආයතනය සමග පැවති සම්මුඛ සාකච්ඡාවකදී ඔහු මේ බව ප්‍රකාශ කර තිබෙනවා. ව්‍යවස්ථාවක් නොමැති හෙයින් මැතිවරණයක් පැවැත්වීමේ පසුබිමක් නොමැති බව ඔහු පෙන්වා දෙනවා. නව ව්‍යවස්ථාවක් සම්පාදනය කර ගැනීම පිළිබදව ද අවදානය යොමු කර ඇති බවයි ඔහු වැඩිදුරටත් පවසන්නේ. තමාගේ අනාගත නායකයින් කවරෙක්දැයි තීරණය කිරීමට ජනතාවට අයිතිය ඇති බව ද  ඔහු පෙන්වා දෙනවා.       ", "URL": "https://www.itnnews.lk/2023/10/05/357240/", "Category": "ජාත්‍යන්තර පුවත්", "Parent URL": null}