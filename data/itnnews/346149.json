{"Source": "ITN news", "Timestamp": "ජූනි 30, 2021 10:42", "Headline": "පෙට් බෝතල් තහනම් කිරීමට පෙර ඒවා ප්‍රතිචක්‍රීකරණය කිරීමේ වැඩපිළිවෙළක්", "News Content": "මෙරට බහුලව භාවිත කරන දිරාපත් නොවන පෙට් බෝතල් තහනම් කිරීමට පෙර ඒවා ප්‍රතිචක්‍රීකරණය කිරීමේ වැඩපිළිවෙළක් සති දෙකක් තුළ සකස් කරන බව අමාත්‍ය මහින්ද අමරවීර මහතා ප්‍රධාන බීම සමාගම් තුනකට දැනුම් දෙයි. පෙට් බෝතල් යොදා ගනිමින් පැණිබීම නිෂ්පාදනය කරන සමාගම් තුනක නියෝජිතයින් පිරිසක් සමග පැවති සාකච්ඡාවකදීයි අමාත්‍යවරයා මේ බව කියා සිටියේ. අදාළ පැණි බීම නිෂ්පාදනය කරන සමාගම් සිය නිෂ්පාදන කටයුතු ආරම්භ කළ අවදියේදී වීදුරු බෝතල් යොදා ගනිමින් නිෂ්පාදන වෙළෙදපොළට නිකුත් කර තිබෙනවා. එහෙත් මේ වන විට එම සමාගම් පරිසරයට හානි කරන ප්ලාස්ටික් බෝතල් වල යොදා පැණි බීම වෙළෙදපොළට නිකුත් කිරීම කණගාටුවට කරුණක් බවයි අමාත්‍යවරයා කියා සිටියේ. කෙසේ වුවද අදාළ සමාගම් ප්ලාස්ටික් බෝතල් ප්‍රතිචක්‍රීකරණය කළද එය සාර්ථකව සිදුවන්නේ නැහැ. මේ හේතුවෙන් ඉදිරි සති දෙක තුළ ප්ලාස්ටික් බෝතල් ප්‍රතිචක්‍රීකරණ වැඩපිළිවෙළ ආරම්භ කරන බවයි අමාත්‍ය මහින්ද අමරවීර මහතා කියා සිටියේ.     ", "URL": "https://www.itnnews.lk/2023/10/05/346149/", "Category": "දේශීය පුවත්", "Parent URL": null}