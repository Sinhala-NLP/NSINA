{"Source": "ITN news", "Timestamp": "மார்ச் 12, 2022 12:29", "Headline": "பொருளாதார நெருக்கடியிலிருந்து நாட்டை மீட்க புதிய திட்டம்..", "News Content": "நாடு எதிர்நோக்கியுள்ள நெருக்கடி நிலையிலிருந்து மீள அரசாங்கத்திற்கு தெளிவான திட்டமிருப்பதாக பாராளுமன்ற உறுப்பினர் சஞ்ஜீவ எதிரிமான்ன தெரிவித்துள்ளார். ஆளும்கட்சியின் பின்வரிசை உறுப்பினர்கள் நேற்று , மத்திய வங்கியின் ஆளுநர் அஜித் நிவாட் கப்ராலை சந்தித்தனர். 3 மணித்தியாலம் இடம்பெற்ற கலந்துரையாடலின் பின்னர், பாராளுமன்ற உறுப்பினர் சஞ்ஜீவ எதிரிமான்ன ஊடகங்களுக்கு கருத்து வெளியிட்டார். நாடு நெருக்கடியிலிருப்பதை மறைக்கத்தேவையில்லை. நாட்டை பொருளாதார நெருக்கடியிலிருந்து மீட்க உரிய திட்டமிடல்கள் மேற்கொள்ளப்பட்டுள்ளன. துறைசார் நிபுணர்களுடன் இணைந்து அரசாங்கம் திட்டங்களை வகுத்துள்ளது. அவற்றை நடைமுறைப்படுத்தியதும் நாடு பொருளாதார நெருக்கடியிலிருந்து மீளும் என மத்திய வங்கியின் ஆளுநர் அஜிட் நிவாட் கப்ரால் நம்பிக்கை வெளியிட்டதாக, பாராளுமன்ற உறுப்பினர் சஞ்ஜீவ எதிரிமான்ன தெரிவித்தார். ", "URL": "https://www.itnnews.lk/2023/10/05/400858/", "Category": "Breaking News,தேசிய செய்திகள்", "Parent URL": null}