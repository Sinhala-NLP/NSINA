{"Source": "ITN news", "Timestamp": "நவம்பர் 4, 2022 12:20", "Headline": "எரிவாயு விநியோகம் குறித்து லிட்ரோ நிறுவன தலைவரின் அறிவிப்பு", "News Content": "மீண்டும் எரிவாயு தட்டுப்பாடு ஏற்படாதென லிட்ரோ நிறுவனத்தின் தலைவர் முதித பீரிஸ் தெரிவித்துள்ளார். 28 ஆயிரம் மெற்றிக்தொன் எரிவாயு ஓர்டர் செய்யப்பட்டுள்ளது. இதனால் இம்மாதத்தில் எரிவாயு தட்டுப்பாடு ஏற்படுவதற்கு எவ்வித சாத்தியமும் இல்லையென அவர் குறிப்பிட்டுள்ளார். தேவையான அளவு எரிவாயு கையிருப்பிலுள்ளது. எரிவாயுவை எடுத்துவரும் கப்பல் எதிர்வரும் ஞாயிற்றுக்கிழமை இரவு நாட்டை வந்தடையவுள்ளது. மற்றுமொரு எரிவாயு எடுத்துவரும் கப்பலும் வந்தடையவுள்ளது. திங்கட்கிழமை மாலையும் இன்னுமொரு கப்பல் கொழும்பு துறைமுகத்தை வந்தடையும். எதிர்வரும் ஜனவரி மாதம் வரை தொடர்ச்சியாக எரிவாயு கப்பல்கள் வருகைதரவுள்ளன. அவற்றுக்கு தேவையான கட்டணமும் ஒதுக்கப்பட்டுள்ளது. இதனால் எவ்வகையிலும் எரிவாயுவுக்கு தட்டுப்பாடு ஏற்படாது. இதேவேளை மறுசீரமைக்கப்படும் எரிவாயு விலை எதிர்வரும் ஞாயிற்றுக்கிழமை காலை அறிவிக்கப்படுமென லிட்ரோ நிறுவனத்தின் தலைவர் முதித பீரிஸ் தெரிவித்துள்ளார். ", "URL": "https://www.itnnews.lk/2023/10/05/444114/", "Category": "Breaking News,தேசிய செய்திகள்", "Parent URL": null}