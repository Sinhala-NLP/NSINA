{"Source": "ITN news", "Timestamp": "අගෝස්තු 25, 2021 09:36", "Headline": "කූඨ ලේඛණ සකස් කළ 03 දෙනෙකු අත්අඩංගුවට", "News Content": "කූඨ ලේඛන සකස් කළ සැකකරුවෙකු සහ ඔහුට ආධාර අනුබල දුන් තවත් දෙදෙනෙකු අත්අඩංගුවට ගෙන තිබෙනවා. බොරැල්ල පොලිසියට ලැබුණු තොරතුරකට අනුවයි මෙම වැටලීම සිදු කෙරුණේ. කූඨ ලේඛන සකස් කිරීම සම්බන්ධයෙන් අත්අඩංගුවට ගත් සැකකරු සහ ඔහුට ආධාර අනුබල දුන් සැකකරුවන් දෙදෙනා සමග ඒ සදහා යොදා ගත් උපකරණ කිහිපයක්ද අත්අඩංගුවට ගෙන තිබෙනවා. පරිගණක යන්ත්‍රයක්, ස්කෑන් යන්ත්‍රයක්, මුද්‍රණ යන්ත්‍රයක්, ව්‍යාජ නිල මුද්‍රා ඇතුළු උපකරණ ඒ අතර වනවා. සැකකරුවන් දෙමටගොඩ, වැල්ලවත්ත සහ ආදුරුප්පුවීදිය යන ප්‍රදේශවල පදිංචිකරුවන් බවයි පොලීසිය පවසන්නේ. ඔවුන් අද දින කොළඹ මහේස්ත්‍රාත් අධිකරණයට ඉදිරිපත් කිරීමට නියමිතයි.     ", "URL": "https://www.itnnews.lk/2023/10/05/358211/", "Category": "දේශීය පුවත්", "Parent URL": null}