{"Source": "ITN news", "Timestamp": "ජූනි 20, 2021 09:53", "Headline": "පැල් රකින්න ගිය මවක සහ පුතෙකු විදුලි සැර වැදීමෙන් ජීවිතක්ෂයට", "News Content": "වන අලින්ගෙන් කුඹුරු ආරක්ෂා කර ගන්න පැල් රකින්න ගිය මවක සහ පුතෙකු විදුලි සැර වැදීමෙන් ජීවිතක්ෂයට පත්වුණා. වන අලි තර්ජන දැඩිව පවතින කිතුල්උතුව ප්‍රදේශයේ තම කුඹුර ආරක්ෂා කර ගැනීමට 45 හැවිරිදි මෙම මව සහ 14 හැවිරිදි පුතු පැල් රැකීමට ගොස් තිබෙනවා. ඊට විදුලිය ලබාගැනීමට ඇද තිබූ රැහැණක ඔවුන් පැටලී ඇති අතර ඒ සමඟ පැලට ද ගිනි ඇවිලී ඇති බවයි මූලික පරීක්ෂණ වලදී හෙළිවුණේ. එම දෙදෙනා අදාළ ස්ථානයේදීම මියගොස් ඇති අතර සිද්ධිය සම්බන්ධයෙන් ගල්ඔය පොලීසිය වැඩිදුර පරීක්ෂණ ආරම්භකර තිබෙනවා. දෙදරු මවක් වන මියගිය මෙම කාන්තාවගේ ස්වාමිපුරුෂයා ද මීට කලකට පෙර රිය අනතුරකින් ජීවිතක්ෂයට පත්ව ඇති බව ද ප්‍රදේශවාසීන් පවසනවා.       ", "URL": "https://www.itnnews.lk/2023/10/05/343818/", "Category": "Breaking News,දේශීය පුවත්", "Parent URL": null}