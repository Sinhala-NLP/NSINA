{"Source": "ITN news", "Timestamp": "අගෝස්තු 12, 2023 11:27", "Headline": "සමූපකාරයෙන් සිදුවන සේවාව තවදුරටත් පුළුල් කිරීමේ ව්‍යාපෘතියක්", "News Content": "සමූපකාරයෙන් සිදුවන සේවාව තවදුරටත් පුළුල් කිරීමේ ව්‍යාපෘතියක් ආරම්භ කෙරුණා. ව්‍යාපෘතිය යටතේ අත්තනගල්ල විවිධ සේවා සමූපකාර සමිතිය මගින් සංවර්ධන වැඩසටහන් රැසක් ක්‍රියාත්මක කළා. ඒ අනුව එම සමිතියට අයත් වේයන්ගොඩ උදම්විට මුල් ළමාවිය සංවර්ධන මධ්‍යස්ථානය විවෘත කෙරුණා. ඒ පාර්ලිමේන්තු මන්ත්‍රි උපුල් මහේන්ද්‍ර රාජපක්ෂ , අත්තනගල්ල විවිධසේවා සමූපකාර සමිතියේ සභාපති හේමන්ත නාගොඩවිතාන යන මහත්වරුන්ගේ ප්‍රධානත්වයෙන්. නවීකරණය කළ ග්‍රාමීය බැංකු ශාඛාවක් හා කෝප්සිටි අලෙවිසැලක්ද මීට සමගාමීව ආරම්භ කෙරුණා. එමෙන්ම සමූපකාර සමිතියට අයත් රෝහලේ නවීන පහසුකම්වලින් සමන්විත වෛද්‍ය ප්‍රතිකාර ලබාගත හැකි කාමර පද්ධතියද විවෘත කර තිබෙනවා.       ", "URL": "https://www.itnnews.lk/2023/10/05/507564/", "Category": "Breaking News,දේශීය පුවත්", "Parent URL": null}