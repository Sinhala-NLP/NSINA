{"Source": "ITN news", "Timestamp": "நவம்பர் 6, 2022 13:38", "Headline": "குற்றம் நிரூபிக்கப்பட்டால் ஒழுக்காற்று நடவடிக்கை – ஸ்ரீலங்கா கிரிக்கெட் சபை", "News Content": "இருபதுக்கு 20 உலகக் கிண்ண கிரிக்கெட் போட்டிக்கான இலங்கை அணியை பிரதிநிதித்துவப்படுத்திய தனுஷ்க குணதிலக்க அவுஸ்திரேலிய பொலிஸாரால் கைது செய்யப்பட்டுள்ளதாக இலங்கை கிரிக்கெட் நிறுவனம் உறுதிப்படுத்தியுள்ளது. அவர் நாளை அவுஸ்திரேலிய நீதிமன்றத்தில் ஆஜர்படுத்தப்படவுள்ளதாக இலங்கை கிரிக்கெட் நிறுவனம் தெரிவித்துள்ளது. விளையாட்டுக் குழு தங்கியிருந்த சிட்னி ஹோட்டலில் தனுஷ்க இன்று அதிகாலை கைது செய்யப்பட்டார். பெண் ஒருவர் அளித்த புகாரின் பேரில், விசாரணைக்காக அவர் கைது செய்யப்பட்டார். குற்றம் நிரூபிக்கப்பட்டால் அவருக்கு எதிராக சர்வதேச கிரிக்கெட் பேரவையுடன் இணைந்து ஸ்ரீலங்கா கிரிக்கெட் பேரவையும் ஒழுக்காற்று நடவடிக்கைகளை எடுக்குமென ஸ்ரீலங்கா கிரிக்கெட் சபையின் அறிக்கையில் குறிப்பிடப்பட்டுள்ளது. ", "URL": "https://www.itnnews.lk/2023/10/05/444452/", "Category": "Breaking News,முதன்மை செய்தி", "Parent URL": null}