{"Source": "ITN news", "Timestamp": "ජූනි 14, 2023 11:37", "Headline": "ජනාධිපතිවරයාට ප්‍රංශ ජනාධිපතිවරයාගෙන් ආරාධනාවක්", "News Content": "ගෝලීය නායක සමුළුවකදී ඉහළ පෙලේ සාකච්ඡා සභාවක් ඇමතීමට ජනාධිපති රනිල් වික්‍රමසිංහ මහතාට ප්‍රංශ ජනාධිපතිවරයා ආරාධනා කර තිබෙනවා. ගෝලීය මූල්‍ය ගිවිසුමක් සඳහා වන ගෝලීය නායක සමුළුව ලබන 22 සහ 23 යන දෙදින ප්‍රංශයේ පැරිස් නුවරදී පැවැත්වීමට නියමිතයි. මෙම සමුළුවේදී ඉහළ පෙලේ සාකච්ඡා සභාවක් ඇමතීමටයි ජනාධිපති රනිල් වික්‍රමසිංහ මහතා වෙත ආරාධනා ලැබී තිබෙන්නේ. එම ආරාධනය ප්‍රංශ ජනාධිපති එමානුවෙල් මැක්‍රොන් මහතා විසින් සිදු කර තිබෙන බව ජනාධිපති මාධ්‍ය අංශය නිවේදනය කරනවා.       ", "URL": "https://www.itnnews.lk/2023/10/05/491846/", "Category": "Breaking News,දේශීය පුවත්", "Parent URL": null}