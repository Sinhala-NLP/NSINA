{"Source": "ITN news", "Timestamp": "ජූනි 17, 2023 13:08", "Headline": "ප්‍රමිතටත් ශෙහාන්ටත් තනතුරු දෙකක්", "News Content": "නිල සංචාරයක් සඳහා ජනාධිපති රනිල් වික්‍රමසිංහ මහතා දිවයිනෙන් පිටත්ව යෑම හේතුවෙන් නව පත්කිරීම් සිදුකර තිබෙනවා. ඒ අනුව වැඩබලන මුදල් අමාත්‍යවරයා ලෙස රාජ්‍ය අමාත්‍ය ශෙහාන් සේමසිංහ මහතා පත්කර ඇති අතර වැඩබලන ආරක්ෂක අමාත්‍යවරයා ලෙස ප්‍රමිත බණ්ඩාර තෙන්නකෝන් මහතා පත්කර තිබෙනවා. ඒ අනුව අද  සිට ක්‍රියාත්මක වන පරිදි ජනාධිපති රනිල් වික්‍රමසිංහ මහතාගේ නියෝග මත වැඩබලන ආරක්ෂක අමාත්‍ය ධුරයේ වැඩ කටයුතු සිදුකිරීම සඳහා මෙම පත්කිරීම සිදුකර ඇති බව ආරක්ෂක අමාත්‍යංශය සඳහන් කළා. ", "URL": "https://www.itnnews.lk/2023/10/05/492515/", "Category": "දේශීය පුවත්", "Parent URL": null}