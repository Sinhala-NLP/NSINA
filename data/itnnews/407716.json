{"Source": "ITN news", "Timestamp": "අප්‍රේල් 21, 2022 15:15", "Headline": "මැලේරියාව යළි හිස එසවීමේ අවදානමක්", "News Content": "මැලේරියා වාහක මදුරුවා ශ්‍රී ලංකාවේ සිටින බැවින් මැලේරියාව යළි හිස එසවිය හැකි බව සෞඛ්‍ය අමාත්‍යාංශය අවධාරණය කරනවා. මැලේරියාව ලොව ගර්ම කලාපීය රටවල් පුරා පැතිර ගිය දැවැන්ත වසංගත තත්ත්වයක්. එහෙත් ශ්‍රී ලංකාවට මැලේරියාව මර්දනය කිරීමට හැකි වුණා. 2012 වසරේ සිට මේ දක්වා විදේශයන්හි සිට පැමිණි රෝගීන් හැර ශ්‍රී ලංකාවෙන් කිසිඳු මැලේරියා රෝගියෙකු වාර්තා වී නැහැ. කෙසේ වුවද මැලේරියා වාහක මදුරුවා තවමත් ශ්‍රී ලංකාවේ සිටින බවයි සෞඛ්‍ය අමාත්‍යාංශය සඳහන් කරන්නේ. මේ අතර ලබන 25 වනදාට යෙදෙන ලෝක මැලේරියා දිනය නිමිත්තෙන් විශේෂ වැඩසටහනක් ක්‍රියාත්මක කෙරෙනවා. නවමු ප්‍රවේශයන් තුළින් මැලේරියාව පිටු දකිමු යන්න මෙවර ලෝක මැලේරියා දිනයේ තේමාවයි.     ", "URL": "https://www.itnnews.lk/2023/10/05/407716/", "Category": "Breaking News,දේශීය පුවත්", "Parent URL": null}