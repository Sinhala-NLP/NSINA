{"Source": "ITN news", "Timestamp": "ජූනි 26, 2021 12:20", "Headline": "ශ්‍රී ලාංකික ධීවරයින් පිරිසක් සීෂෙල්ස් මුහුදු සීමාවේදී අත්අඩංගුවට", "News Content": "නීතී විරෝධී ලෙස සීෂෙල්ස් මුහුදු සීමාවට ඇතුළු වූ ශ්‍රී ලාංකික ධීවරයින් 12 දෙනෙකු අත්අඩංගුවට ගත් බව එරට වෙරළාරක්ෂක දෙපාර්තමේන්තුව පවසනවා. සීෂෙල්ස් ගුවන් හමුදාව සහ එරට වෙරළාරක්ෂක දෙපාර්තමේන්තුව එක්ව සිදුකළ විශේෂ මෙහෙයුමකදීයි ශ්‍රී ලාංකික ධීවරයින් පිරිස  අත්අඩංගුවට ගෙන තිබෙන්නේ. ශ්‍රී ලාංකික ධීවරයින් රැගත් යාත්‍රා 02 කින් සීෂෙල්ස් මුහුදු සීමාවට පැමිණ නීතිවිරෝධී අයුරින් ධීවර කටයුතුවල නිරත වී සිටි බවයි වෙරළාරක්ෂක දෙපාර්තමේන්තුව සදහන් කරන්නේ. මැයි මාසයෙන් පසුව නීතී විරෝධී ලෙස සීෂෙල්ස් මුහුදු සීමාවට ඇතුළු වූ ධීවර යාත්‍රා 05 ක් මේ වනවිට ආරක්ෂක හමුදා භාරයට ගෙන තිබෙනවා. අත්අඩංගුවට ගත් ශ්‍රී ලාංකික ධීවරයින් සහ යාත්‍රා රඳවා තබාගෙන වැඩිදුර විමර්ශන සිදුකරන බවයි සීෂෙල්ස් වාර්තා සදහන් කරන්නේ. ", "URL": "https://www.itnnews.lk/2023/10/05/345233/", "Category": "Breaking News,නවතම පුවත්", "Parent URL": null}