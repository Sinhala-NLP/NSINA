{"Source": "ITN news", "Timestamp": "අප්‍රේල් 27, 2022 12:34", "Headline": "කහවත්ත විද්‍යාලයේ ඉදිකළ නව ගොඩනැගිල්ල සිසු අයිතියට", "News Content": "ගම්පොළ අධ්‍යාපන කලාපයට අයත් කහවත්ත විද්‍යාලයේ ඉදිකළ නව ගොඩනැගිල්ල සිසු අයිතියට පත් කිරීම පසුගියදා සිදු වුණා. ඇමෙරිකාවේ මෙත්තා භාවනා මධ්‍යස්ථානය ඇතුළු විහාරස්ථාන කිහිපයක විහාරාධිපති හා කෝට්ටේ රජමහා විහාරාධිකාරී තලංගම දේවානන්ද ස්වාමීන් වහන්සේගේ අනුශාසකත්වයෙනුයි අඩු පහසුකම් සහිත මෙම විද්‍යාලයට නව ගොඩනැගිල්ලක් ඉදිකෙරුණේ. කෝට්ටේ රජමහා විහාරාධිපති ආචාර්ය අලුත්නුවර අනුරුද්ධ නායක ස්වාමීන් වහන්සේගේ හැත්තෑ වන ජන්ම දිනය නිමිත්තෙන් සංවිධාන වූ මෙම පිංකම සඳහා දෙස් විදෙස් දානපතීන්ගේ ආධාර හිමිව තිබුණා. විදුහල්පතිනි කේ කේ ඒ පොඩිමැණිකේ මහත්මියගේ ඉල්ලීමකට අනුව ඉදිකළ මෙම ගොඩනැගිල්ල පූජ්‍ය තලංගම දේවානන්ද ස්වාමීන් වහන්සේගේ මූලිකත්වයෙනුයි විවෘත කෙරුණේ.     ", "URL": "https://www.itnnews.lk/2023/10/05/408570/", "Category": "දේශීය පුවත්", "Parent URL": null}