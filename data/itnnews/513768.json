{"Source": "ITN news", "Timestamp": "සැප්තැම්බර් 5, 2023 16:20", "Headline": "ට්‍රම්ප් ඉදිරියෙන්", "News Content": "ඇමෙරිකා ජනාධිපති අපේක්ෂකත්ව සටනට එක්ව සිටින රිපබ්ලිකන් පක්ෂ අපේක්ෂකයින් අතුරින් හිටපු ජනාධිපති ඩොනල්ඩ් ට්‍රම්ප් ඉදිරියෙන් පසුවන බව නවතම සමීක්ෂණයකින් හෙළි වී තිබෙනවා. ලබන වසරේ දී ඇමෙරිකා ජනාධිපතිවරණය පැවැත්වීමට නියමිත අතර එහි පක්ෂ අපේක්ෂකත්ව ලබා ගැනීමේ සටන මේ වන විට පැවැත්වෙනවා. වෝල් ස්ට්‍රීට් පුවත් පත සිදුකළ සමීක්ෂණයකට අනුව අනාවරණය වී ඇත්තේ රිපබ්ලිකන් පාක්ෂිකයින් අතුරින් 59%ක් හිටපු ජනාධිපතිවරයාට අපේක්ෂකත්වය ලබාදීම සම්බන්ධයෙන් කැමැත්ත පළ කරන බවයි. ජනාධිපති අපේක්ෂකත්ව සටනට ෆ්ලොරිඩා ප්‍රාන්ත ආණ්ඩුකාර රොන් ඩිසැන්ටිස් එක් වී සිටින අතර ඔහුට වඩා ලකුණු 46ක් ඉදිරියෙන් පසුවනවා. එමෙන්ම ජනාධිපති සටන සදහා ඩොනල්ඩ් ට්‍රම්ප් හා ජෝ බයිඩ්න් ඉදිරිපත් වුවහොත් ඔවුන් දෙදෙනාටම 46% බැගින් කැමැත්ත ප්‍රකාශ කර ඇති බව ද සමීක්ෂණ වාර්තාවේ සඳහන්. ", "URL": "https://www.itnnews.lk/2023/10/05/513768/", "Category": "ජාත්‍යන්තර පුවත්", "Parent URL": null}