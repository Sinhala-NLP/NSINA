{"Source": "ITN news", "Timestamp": "මැයි 25, 2022 17:48", "Headline": "සනත් නිශාන්ත, මිලාන් ජයතිලක සහ ඩෑන් ප්‍රියසාද් ලබන 01 තෙක් යළි රිමාන්ඩ්", "News Content": "ගාලුමුවදොර හා කොල්ලුපිටිය අරගලකරුවන්ට ප්‍රහාර එල්ල කළ සිද්ධිය සම්බන්ධයෙන් අත්අඩංගුවට ගෙන රක්ෂිත බන්ධනාගාර ගතකර සිටි  සනත් නිශාන්ත හා මිලාන් ජයතිලක යන පාර්ලිමේන්තු මන්ත්‍රීවරුන් සමාජ ක්‍රියාකාරී ඩෑන් ප්‍රියසාද් ඇතුළු සැකකරුවන් 6 දෙනෙකු ලබන මස පළමුවනදා දක්වා තවදුරටත් රක්ෂිත බන්ධනාගාර ගත කෙරුණා. සැකකරුවන් කොටුව මහේස්ත්‍රාත් අධිකරණයට අද ඉදිරිපත් කිරීමෙන් අනතුරුවයි කොටුව මහේස්ත්‍රාත් තිළිණ ගමගේ මහතා මෙම නියෝගය ලබාදුන්නේ. මෙම සිදුවිම් සම්බන්ධයෙන් අත්අඩංගුවට ගත් තවත් 06 දෙනෙකු ලබන 27 වනදා දක්වා රක්ෂිත බන්ධනාගාර ගත කෙරුණා. ඔවුන් එදිනට ආවරණය කර හඳුනාගැනීමේ පෙරෙට්ටුවක් සඳහා ඉදිරිපත් කරන ලෙසයි මහේස්ත්‍රාත්වරයා නියම කළේ තවත් 04 දෙනෙකු ඇප මත මුදාහැර තිබෙනවා. ", "URL": "https://www.itnnews.lk/2023/10/05/413156/", "Category": "Breaking News,දේශීය පුවත්", "Parent URL": null}