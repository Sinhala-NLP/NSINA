{"Source": "ITN news", "Timestamp": "අප්‍රේල් 13, 2023 18:24", "Headline": "IMF ඉදිරි ගමන ගැන තවත් තීරණාත්මක සාකච්ඡාවක්", "News Content": "ශ්‍රී ලංකාවට ආර්ථික අර්බුදයෙන් ගොඩඒමට ආසියානු සංවර්ධන බැංකුවෙන් තවත් මූල්‍ය සහනයක් ලබාදීමට සලකා බලමින් සිටින බව විදෙස් මාධ්‍ය වාර්තා කර තිබෙනවා. මේ අතර ජපානය ඉන්දියාව හා ප්‍රංශය යන රටවල් ශ්‍රී ලංකාවේ ණය ප්‍රතිව්‍යුහගත කිරීමේ වැඩපිලිවෙල සම්බන්ධයෙන් හෙට අලුයම 4ට විශේෂ ප්‍රකාශයක් කිරීමට නියමිතයි. ලෝක බැංකුවේ හා ජාත්‍යන්තර මුල්‍ය අරමුදලේ  ස්ප්‍රීන්ග් මීටින්ස් වාර්ෂික රැස්වීමට සහභාගී  වී සිටින අතරතුරයි ජපානය ඉන්දයාව හා ප්‍රංශය මෙම ප්‍රකාශය සිදු කිරීමට නියමිතව ඇත්තේ. මේ සම්බන්ධයෙන් රාජ්‍ය අමාත්‍ය රංජිත් සියඹලාපිටිය මහතා කරුණු පැහැදිලි කළා. මේ අතර ජපාන පාර්ලිමේන්තුවේ දී එරට ජ්‍යෙෂ්ඨ අමාත්‍යවරයෙකු වන ෂින්සෙයි මට්සුශිටා හා ජපානයේ ශ්‍රී ලංකා කොන්සියුලර් ජනරාල් සුනිල් ගමගේ මහතා අතර සාකච්ඡාවක් පැවැත්වුණා. ඉන් අනතුරුව අමාත්‍ය ෂින්සෙයි මට්සුශිටා මහතා සඳහන් කළේ පැරණි ගැටලු අමතක කර ජපානයේ ශ්‍රී ලංකාව සමග අත්වැල් බැදගන්නා බවයි. ජපානය ශ්‍රී ලංකාවට බෙහෙවින් ආදරය කරනවා. දෙවන ලෝක සංග්‍රාමයෙන් පසු ජේ ආර් ජයවර්ධන ජනාධිපතිතුමා ජපානය බේරා ගැනීමට කටයුතු කළා. එහෙයින් අපි ශ්‍රී ලංකාවට බෙහෙවින් ආදරය කරන අතර ඉහළ ගරුත්වයක් දක්වනවා. එවන් තත්ත්වයක් මත ශ්‍රී ලංකාව සමඟ යළි අත්වැල් බැද ගනිමින් කටයුතු කිරීමට ජපානය පසුබට නොවන බවයි ජ්‍යෙෂ්ඨ අමාත්‍ය ෂින්සෙයි මට්සුශිටා මහතා වැඩිදුරටත් සඳහන් කළේ. ", "URL": "https://www.itnnews.lk/2023/10/05/475451/", "Category": "Breaking News,දේශීය පුවත්", "Parent URL": null}