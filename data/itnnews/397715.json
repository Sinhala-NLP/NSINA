{"Source": "ITN news", "Timestamp": "பிப்ரவரி 25, 2022 12:15", "Headline": "பால் உற்பத்தி விநியோக நடவடிக்கையில் ஈடுபடுவதாக கூறி நிதி மோசடியில் ஈடுபட்ட ஒருவர் கைது..", "News Content": "பால் உற்பத்தி விநியோக நடவடிக்கையில் ஈடுபடுவதாக கூறி நிதி மோசடியில் ஈடுபட்ட குற்றச்சாட்டில் ஒருவர் கைதுசெய்யப்பட்டுள்ளார். குறித்த நபர் பால் உற்பத்தி நடவடிக்கையில் ஈடுபடுவதாக கூறி அரச மற்றும் தனியார் நிறுவனங்களுக்கு சென்று நிதி மோசடியில் ஈடுபட்டுள்ளதாக விசாரணைகளில் தெரியவந்துள்ளது. மாரவில ஆதார வைத்தியசாலைக்கு சென்று தாதியர் ஒருவரிடம் 11 ஆயிரம் ரூபா நிதியை முறைகேடாக பெற்றுள்ளதாகவும் விசாரணைகளில் தெரியவந்துள்ளது. குறித்த நபர் பணத்தை எடுத்துச் செல்வது தொடர்பான சி.சி.டி.வி காட்சிகளும் பதிவாகியுள்ளதாக மாரவில பொலிசார் தெரிவிக்கின்றனர். ", "URL": "https://www.itnnews.lk/2023/10/05/397715/", "Category": "Breaking News,தேசிய செய்திகள்", "Parent URL": null}