{"Source": "ITN news", "Timestamp": "ඔක්තෝබර් 23, 2022 17:00", "Headline": "සෝමාලියාවේ කිස්මායු නගරයේ පිපිරීම් සහ වෙඩි තැබීම් කිහිපයක්", "News Content": "සෝමාලියාවේ කිස්මායු නගරයේ පිපිරීම් කිහිපයක් සහ වෙඩි තැබීම් කිහිපයක් සිදු ව ඇති බව විදෙස් මාද්‍ය වාර්තා කරනවා. සෝමාලියාවේ වෙරළ නගරයක් ලෙස සැලනෙක කිස්මායු නගරයේ ටවකාල් හෝටලය ආසන්නයේ මෙම වෙඩි තැබීම් සිදුව ඇති බව සඳහන්. එමෙන්ම ඒ ආසන්නයේ කාර් බෝම්බයක් ද පිපිරීමට ලක්ව තිබෙනවා. කෙසේවෙතත් තවත්මත් වෙඩි තැබීම් හෝටලය තුළින් ඇසෙන බවයි විදෙස් මාධ්‍ය වාර්තා කරන්නේ. මෙය ත්‍රස්තාවාදී ක්‍රියාවක් බවයි එරට රජයේ මාධ්‍ය නිවේදනය කරන්නේ. අල් ෂබාබ් සංවිධානය මෙම පිපිරීමේ වගකීම භාරගෙන ඇති බවද සඳහන්. මෙම ප්‍රහාරයෙන් මියගොස් ඇති සංඛ්‍යාව පිළිබඳව මෙතෙක් වාර්තා වී නැහැ. මේ වන විටත් එම ස්ථානයට ආරක්ෂක අංශ විශාල පිරිසක් පැමිණ ඇති අතර හෝටල් පරීශ්‍රය අවට සිටින පිරිස් ඉවත් කිරීමට කටයුතු කරමින් සිටින බවයි වාර්තා වන්නේ. ", "URL": "https://www.itnnews.lk/2023/10/05/442011/", "Category": "ජාත්‍යන්තර පුවත්", "Parent URL": null}