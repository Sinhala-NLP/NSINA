{"Source": "ITN news", "Timestamp": "பிப்ரவரி 18, 2022 09:47", "Headline": "புகையிரதம் தடம் புரண்டதால் மலையக புகையிரத சேவைகள் பாதிப்பு", "News Content": "சரக்கு புகையிரதம் ரொஷல்ல பகுதியில் தடம் புரண்டதால் மலையக புகையிரத சேவைகள் பாதிக்கப்பட்டன. \nகண்டியிலிருந்து பதுளை நோக்கிப் புறப்பட்ட சரக்கு புகையிரதம் இன்று அதிகாலை வட்டவளை ரொஷல்ல புகையிரத நிலையத்திற்கு அருகாமையில் தடம்புரண்டது. இதில் பயணித்த பயணிகளும் இதனால் சிரமங்களுக்கு உட்பட்டனர். அத்துடன் புகையிரத சமிஞ்சை கட்டுப்பாட்டுத் தொகுதியும் இதனால் சேதமடைந்தது. குறித்த புகையிரதத்தை தண்டவாளங்களில் அமர்த்துவதற்காக நாவலப்பிட்டியிலிருந்து திருத்தக் குழுவினர் வருகை தரவுள்ளதாக அறிவித்துள்ள புகையிரத கட்டுப்பாட்டு நிலையம் வெகு விரைவில் மலையக புகையிரத சேவைகளை வழமைக்கு திருப்ப நடவடிக்கை எடுப்பதாகவும் அறிவித்துள்ளது. ", "URL": "https://www.itnnews.lk/2023/10/05/395849/", "Category": "Breaking News,தேசிய செய்திகள்", "Parent URL": null}