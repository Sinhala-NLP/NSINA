{"Source": "ITN news", "Timestamp": "නොවැම්බර් 5, 2021 08:44", "Headline": "ලබන සදුදා සිට තවත් දුර ගමන් සේවා දුම්රිය කිහිපයක් ධාවනයට – මඟී තදබදය පාලනය කිරීමටත් පියවර", "News Content": "සංචරණ සීමා ලිහිල් කිරිමෙන් පසුව දුම්රිය ධාවන කටයුතු නැවතත් ක්‍රම ක්‍රමයෙන් යථාවත් කරමින් පවතින බව දුම්රිය දෙපාර්තමේන්තුව පවසනවා. මේවනවිට මගීන්ගේ පැමිණීම සාමාන්‍ය තත්වයට පත්ව ඇති අතර දුම්රිය මගීන්ගේ පැමිණීම අනුව දුම්රිය තුළ තදබදය පවතින අවස්ථා පිළිබද අධ්‍යයනය කරමින් එම තත්වය පාලනය කිරීමට අමතර දුම්රිය යෙදවීමට හෝ දුම්රිය මැදිරි ධාරිතාව වැඩි කිරීමට මේ දිනවල පියවර ගනිමින් සිටින බවයි දුම්රිය සාමාන්‍යාධිකාරී ධම්මික ජයසුන්දර මහතා පවසන්නේ. නුවර කොළඹ අන්තර් පළාත් දුම්රිය සේවා ආරම්භ කර තිබෙන අතර ලබන සදුදා සිට යාපනය – කන්කසන්තුරේ – කොළඹ අැතුළු තවත් දුරගමන් සේවා දුම්රිය කිහිපයක් ධාවනයට එක්කිරීමට නියමිතයි.     ", "URL": "https://www.itnnews.lk/2023/10/05/374047/", "Category": "දේශීය පුවත්", "Parent URL": null}