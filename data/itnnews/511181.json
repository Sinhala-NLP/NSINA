{"Source": "ITN news", "Timestamp": "අගෝස්තු 27, 2023 09:23", "Headline": "බස් රථ අනතුරකින් 16 දෙනෙකුට තුවාල", "News Content": "කොළඹ නුවර ප්‍රධාන මාර්ගයේ දංඕවිට කඹුරාදෙනිය ප්‍රදේශයේ දී සිදුවූ බස් රථ අනතුරකින් 16 දෙනෙකු තුවාල ලැබුවා. 6 දෙනෙකු බරපතල තුවාල ලබා ඇති බවයි දංඕවිට පොලීසිය පවසන්නේ. වව්නියාව සිට කොළඹ දෙසට ධාවනය වූ පෞද්ගලික බස් රථයක් සහ කොළඹ සිට මහනුවර දක්වා ධාවනය වූ බස් රථයක් ගැටීමෙනුයි අනතුර සිදුව තිබෙන්නේ. මහනුවර සිට කොළඹ බලා ධාවනය වූ බස් රථය මගියෙකු නංවා ගැනීම සඳහා කඹුරාදෙනිය ප්‍රදේශයේ නතර කර තිබෙනවා. ඊට පසුපසින් පැමිණි වව්නියාවේ සිට කොළඹ බලා ධාවනය වූ බස් රථය මෙම බස් රථයේ පිටුපස ගැටීමෙනුයි අනතුර සිදුව තිබෙන්නේ. අනතුරෙන් තුවාල ලැබූ 16 දෙනෙකු වරකාපොල සහ වතුපිටිවල රෝහල්වලට ඇතුළත්කර තිබෙනවා. 6 දෙනෙකුගේ තත්ත්වය බරපතල බවයි වාර්තා වුණේ.         ", "URL": "https://www.itnnews.lk/2023/10/05/511181/", "Category": "Breaking News,දේශීය පුවත්", "Parent URL": null}