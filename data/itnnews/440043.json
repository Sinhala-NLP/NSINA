{"Source": "ITN news", "Timestamp": "ඔක්තෝබර් 11, 2022 18:39", "Headline": "කජීමාවත්තේ ගින්න ගැන කමිටු වාර්තාව අගමැතිට", "News Content": "මෝදර කජීමාවත්තේ සිදුවූ ගින්න පිළිබඳ සොයා බැලීමට පත්කළ කමිටුව එම වාර්තාව අග්‍රාමාත්‍ය දිනේෂ් ගුණවර්ධන මහතාට අද භාරදුන්නා. වසර එකහමාරක් වැනි කාලයක් තුළ මෝදර කජීමාවත්ත ප්‍රදේශයේ ඇතිවූ ගිනිගැනීම් වලින් පවුල් විශාල සංඛ්‍යාවක් අවතැන් වුණා. මේ පිළිබඳ අවධානය යොමුකරමින් ගිනිගැනීමවලට හේතුව සොයා බැලීම සහ ඊට නිර්දේශ ඉදිරිපත් කිරීම වෙනුවෙනුයි අග්‍රාමාත්‍යවරයා විසින් මෙම කමිටුව පත්කෙරුණේ. කොළඹ දිස්ත්‍රික් සම්බන්ධීකරණ කමිටුවේ සම සභාපති පාර්ලිමේන්තු මන්ත්‍රී ප්‍රදීප් උදුගොඩ සහ කොළඹ දිස්ත්‍රික් ලේකම් ප්‍රදීප් යසරත්න යන මහත්වරුන් කමිටුවේ සභාපතිවරුන් ලෙස කටයුතු කළා. නිවාසවල හිමිකාරීත්වය වර්තමානයේ ජීවත්වන පුද්ගලයින් එම ස්ථානයට පැමිණි ආකාරය මෑතදී ඇතිවූ ගිනිගැනීම්වලට හේතු ඇතුළු කරුණු රැසක් පිළිබදව කමිටුව විමර්ශනය කර තිබෙනවා.   ", "URL": "https://www.itnnews.lk/2023/10/05/440043/", "Category": "Breaking News,දේශීය පුවත්", "Parent URL": null}