{"Source": "ITN news", "Timestamp": "මැයි 26, 2022 09:15", "Headline": "දම්බරාව වැවේ දිය නෑමට ගිය පියා සහ පුතුන් දෙදෙනා මරු⁣ට", "News Content": "මහියංගනය දම්බරාව වැවේ දිය නෑමට ගිය පියා හා පුතුන් දෙදෙනෙකු දියේ ගිලීමෙන් ජීවිතක්ෂයට පත්වුණා. මෙම තුන් දෙනා දිය නෑමට ගොස් යළි නිවසට නොපැමිණීම හේතුවෙන් කළ සොයා බැලීමකදී ඔවුන්ගේ ඇදුම් පමණක් සොයා ගෙන තිබෙනවා. පසුව ප්‍රදේශවාසින්ගේද සහාය ඇතිව දිය නාන ස්ථානය පරික්ෂා කර ඇති අතර එහිදී ඔවුන් දියේ ගිලී සිටියදී සොයාගෙන තිබෙනවා. මරණයට පත් පියා වයස අවුරුදු 45 ක පුද්ගලයෙකු වන අතර පුතුන් දෙදෙනාගේ වයස අවුරුදු 15 ක් හා 10 ක් වනවා. මේ අතර හිගුරක්ගොඩ කිරිමැටිය වැලි ඇල සොරොව්ව අසලින් ඇලට වැටීමෙන් පුද්ගලයෙකු ජීවිතක්ෂයට පත්වුණා. වයස අවුරුදු 32 ක් වන මෙම පුද්ගලයා කවුඩුල්ල ප්‍රදේශයේ පදිංචිකරුවෙක්.       ", "URL": "https://www.itnnews.lk/2023/10/05/413200/", "Category": "දේශීය පුවත්", "Parent URL": null}