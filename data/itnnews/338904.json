{"Source": "ITN news", "Timestamp": "මැයි 24, 2021 14:45", "Headline": "ඊශ්‍රායලය හා පලස්තීනය අතර යුද විරාමය 3වන දිනටත් ක්‍රියාත්මකයි", "News Content": "ඊශ්‍රායලය හා පලස්තීනයේ හමාස් සංවිධානය අතර යුද විරාමය තුන්වන දිනටත් ක්‍රියාත්මකයි. පසුගිය 10 වන දින හමාස් සංවිධානයෙන් ඊශ්‍රායලයට රොකට් ප්‍රහාර එල්ලකිරීමත් සමග දෙරට අතර යුද ගැටුම් ආරම්භ වුණා. අඛණ්ඩව දින 11 ක් පුරාවට දෙපාර්ශ්වය අතර ඇතිවූ ගැටුම්වලින් පුද්ගලයින් 260 ට අධික සංඛ්‍යාවක් ජීවිතක්ෂයට පත්ව ඇති බවයි වාර්තා වන්නේ. 2014 වසරට පසුව ඇතිවූ දරුණුම ගැටුම් මෙය බව විදෙස් විශ්ලේෂකයින් පෙන්වා දෙනවා. කෙසේ වුවද සටන් විරාමය ක්‍රියාත්මක වීමත් සමග යුද ගැටුම් හේතුවෙන් ගාසා තීරයේ විනාශ වූ ගොඩනැගිලි  ඉවත්කරමින් ජනතාව සාමාන්‍ය ජීවිතයට අවතීර්ණ වෙමින් සිටින ආකාරය දක්නට ලැබෙනවා.             ", "URL": "https://www.itnnews.lk/2023/10/05/338904/", "Category": "ජාත්‍යන්තර පුවත්", "Parent URL": null}