{"Source": "ITN news", "Timestamp": "මාර්තු 17, 2023 11:54", "Headline": "මෙවර මහ කන්නයේ වී අස්වැන්න හෙක්ටෙයාර් එකකට මෙට්‍රික් ටොන් 3.1ක්", "News Content": "මෙවර මහ කන්නයේ හෙක්ටෙයාර් එකකට ලැබුණු වී අස්වැන්න මෙට්‍රික් ටොන් 3.1ක් බව කෘෂිකර්ම අමාත්‍යාංශය පවසනවා. රසායනික පොහොර වර්ග ගොවීන්ට ලබාදීම ඊට හේතුව බවයි අමාත්‍යාංශය සඳහන් කරන්නේ. මෙරට වී වගාව සම්බන්ධයෙන් දස අවුරුදු සැලැස්මක් කෘෂිකර්ම අමාත්‍යාංශය සහ කෘෂිකර්ම දෙපාර්තමේන්තුව එක්ව සැලසුම් කර තිබෙනවා. වී අස්වැන්න ඉහළ නැංවීම එහි අරමුණයි. රසායනික පොහොර නැවත ලබාදීම සහ වැඩිදියුණු කළ බීජ සහ පැරෂුට් ක්‍රමය වැනි නව වී වගා තාක්ෂණික උපක්‍රම හදුන්වාදීම අස්වැන්න ඉහළ යාමට හේතු වන බවයි කෘෂිකර්ම අමාත්‍යාංශය පවසන්නේ. මීළඟ කන්නයේදී අක්කර දහතුන්දහසක් පැරෂුට් ක්‍රමය යටතේ වගා කිරීමට නියමිතයි. වී පැළ කිරීම සඳහා අවශ්‍ය තැටි නොමිලේ ලබාදෙන බව කෘෂිකර්ම අමාත්‍යවරයා සඳහන් කරනවා.     ", "URL": "https://www.itnnews.lk/2023/10/05/468867/", "Category": "Breaking News,දේශීය පුවත්", "Parent URL": null}