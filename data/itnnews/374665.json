{"Source": "ITN news", "Timestamp": "நவம்பர் 8, 2021 09:32", "Headline": "விசேட பாராளுமன்ற அமர்வு இன்று..", "News Content": "விசேட பாராளுமன்ற அமர்வு இன்று இடம்பெறவுள்ளது. பாராளுமன்ற உறுப்பினர்களின் 50 வாய்மூல வினாக்களுக்கு பதிலளிப்பதற்கான சந்தர்ப்பம் இன்று வழங்கப்படவுள்ளதாக சபை முதல்வர் தினேஸ் குணவர்தன தெரிவித்துள்ளார். கொவிட் நிலை காரணமாக கடந்த காலங்களில் பாராளுமன்றம் உரிய முறையில் ஒன்றுக்கூடவில்லை. அரசாங்கத்தினால் பதில் வழங்க முடியாமல்போன வினாக்களுக்கு பதிலளிக்கும் சந்தர்ப்பத்தை ஏற்படுத்திக்கொடுப்பது தொடர்பான தீர்மானம் கடந்த 21ம் திகதி ஒன்றுக்கூடிய பாராளுமன்ற அலுவல்கள் தொடர்பான விசேட தெரிவுக்குழு கூட்டத்தின் போது எட்டப்பட்டது. இதனிடையே சுகாதார வழிகாட்டல்களை பின்பற்றி பாராளுமன்ற அமர்வுகள் இடம்பெறவுள்ளமை குறிப்பிடத்தக்கது. ", "URL": "https://www.itnnews.lk/2023/10/05/374665/", "Category": "Breaking News,அண்மைய செய்திகள்", "Parent URL": null}