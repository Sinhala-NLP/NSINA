{"Source": "ITN news", "Timestamp": "මැයි 13, 2022 14:59", "Headline": "ඉන්දියාවේ ගෑස් මිල ඉහළ යාමත් සමඟ දස ලක්ෂ සංඛ්‍යාත ජනතාවක් දැඩි පීඩාවට", "News Content": "ඉන්දියාවේ ගෑස් මිල ඉහළ යාමත් සමඟ දස ලක්ෂ සංඛ්‍යාත ජනතාවක් දැඩි පීඩාවට පත්ව සිටින බව විදෙස් මාධ්‍ය වාර්තාකරනවා. කිලෝග්‍රෑම් 14.2 ක ගෑස් සිලින්ඩරයක් ඉන්දීය රුපියල් 1000 සීමාව පසු කිරීමත් සමඟ මෙම තත්ත්වය ඇතිවුණා. වැඩිම පීඩාවට පත්ව ඇත්තේ දිලිදු ජනතාව සහ පහළ මධ්‍යම පාන්තිකයන් බවයි ආර්ථික විශ්ලේෂකයන් පෙන්වා දෙන්නේ. ඉන්දියාවේ ගෑස් මිල දීර්ඝකාලයක් පුරා දේශපාලනික වශයෙන් සංවේදී මාතෘකාවක් බවට පත්ව තිබෙනවා. 2014 වසරේදී භාරතීය ජනතා පක්ෂය බලයට පැමිනීමේදිද ගෑස් මිල ප්‍රධානතම සටන් පාඨයක් බවට පත්වුණා. කොවිඩ් වසංගතය සමගින් ඇතිවූ ආර්ථික බිද වැටීම සමග ඉන්දීය රජයට ගෑස් මිල ඉහළ නැංවීමට සිදුවූ බවයි විදෙස් මාධ්‍ය සදහන් කළේ.       ", "URL": "https://www.itnnews.lk/2023/10/05/411142/", "Category": "ජාත්‍යන්තර පුවත්", "Parent URL": null}