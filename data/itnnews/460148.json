{"Source": "ITN news", "Timestamp": "පෙබරවාරි 10, 2023 14:21", "Headline": "මහජන උපයෝගීතා කොමිසම ගොනුකළ පෙත්සමේ තීන්දුව ප්‍රකාශයට", "News Content": "උසස්පෙළ විභාගය පැවැත්වෙන කාලය තුළ කප්පාදුවකින් තොරව විදුලිය සපයන ලෙස විදුලිබල මණ්ඩලය රිට් ආඥාවක් නිකුත්කරන්නැයි ඉල්ලා ගොනුකළ පෙත්සම විභාගයට නොගෙන ප්‍රතික්ෂේප කිරීමට අභියාචනාධිකරණය නියෝග කළා. මහජන උපයෝගීතා කොමිසම ගොනුකළ එම පෙත්සමේ තීන්දුව ප්‍රකාශයට පත්කරමිනුයි අභියාචනාධිකරණය මෙම නියෝගය සිදුකළේ. උසස්පෙළ විභාග කාලසිමාවේ අඛණ්ඩව විදුලිය සපයන බවට විදුලිබල මණ්ඩලය පොරොන්දුවී තිබුණා. එහෙත් විදුලි කප්පාදුව හේතුවෙන් විභාග අපේක්ෂකයන් දැඩි අපහසුතාවට පත්වන බවට ඔවුන්ගේ දෙමාපියන් පැමිණිලි කර ඇති බවයි මහජන උපයෝගීතා කොමිසම ගොනුකළ පෙත්සමේ සදහන් වන්නේ. එහෙත් විදුලිබල මණ්ඩලය සහ ඛණිජතෙල් නීතිගත සංස්ථාව වෙනුවෙන් පෙනී සිටි නීතීඥවරුන් පැවසුවේ මෙම පෙත්සම පවත්වාගෙන යාම සදහා මහජන උපයෝගීතා කොමිසමේ සෙසු සාමාජිකයන් දෙදෙනා අනුමැතිය පළකර නොමැති බවයි. ඒ අනුව පෙත්සමේ අඩංගු කරුණු පදනම් විරහිත බැවින් එය විභාගයට නොගෙන නිෂ්ප්‍රභ කරන ලෙස ඔවුන් ඉල්ලා සිටියා. ඒ අනුවයි අභියාචනාධිකරණය පෙත්සම ප්‍රතික්ෂේප කිරීමට තීරණය කළේ.         ", "URL": "https://www.itnnews.lk/2023/10/05/460148/", "Category": "Breaking News,දේශීය පුවත්", "Parent URL": null}