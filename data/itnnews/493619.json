{"Source": "ITN news", "Timestamp": "ජූනි 21, 2023 10:26", "Headline": "රජමහා විහාරස්ථාන ඉඩමේ පතල් හෑරු හිමිනම අත්අඩංගුවට", "News Content": "බලපත්‍ර නොමැතිව විහාරගල පුරාණ රජමහා විහාරස්ථාන ඉඩමේ පිටුපස පතල් කැණීම් සිදු කරමින් සිටි හිමි නමක් ඇතුළු තිදෙනෙකු පොලිස් විශේෂ කාර්ය බලකායේ නිලධාරීන් විසින් අත්අඩංගුවට ගෙන තිබෙනවා නීති විරෝධී ලෙස බලපත්‍ර නොමැතිව පතල් කැණීම් සිදු කරමින් සිටි සූරියවැව ප්‍රදේශයේ පුද්ගලයින් දෙදෙනෙකු හා විහාරගල පුරාණ රජමහා විහාරස්ථානයේ වැඩවසන හිමි නමක් ඇතුළු තිදෙනා පතල් කැණීම සදහා භාවිතා කරන උපකරණ සමග අත්අඩංගුවට ගෙන වැඩිදුර විමර්ශන කටයුතු සඳහා මාතර මැණික් හා ස්වර්ණාභරන අධිකාරියේ සහකාර අධ්‍යක්ෂ සුමිත් චන්ද්‍රසේකර මහතා වෙත ඉදිරිපත් කළ බවයි අදාළ නිලධාරීන් පැවසුවේ. අනතුරුව ඔවුන්ට රු. 45,000.00 ක ස්ථානීය දඩයක් නියම කර තිබෙනවා. ", "URL": "https://www.itnnews.lk/2023/10/05/493619/", "Category": "දේශීය පුවත්", "Parent URL": null}