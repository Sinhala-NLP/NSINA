{"Source": "ITN news", "Timestamp": "ඔක්තෝබර් 5, 2023 10:22", "Headline": "පාර්ලිමේන්තුව රැස්වෙයි", "News Content": "අද (05) පාර්ලිමේන්තුව පෙ.ව. 09.30 ට රැස්වූ අතර, පෙ.ව. 09.30 සිට පෙ.ව. 10.30 දක්වා මන්ත්‍රීවරයන්ගේ වාචික පිළිතුරු අපේක්ෂා කරන ප්‍රශ්න සඳහා කාලය වෙන්කර තිබෙනවා. ඉන් අනතුරුව, පෙ.ව 10.30 සිට ප.ව 5.00 දක්වා; (i) ශ්‍රී ලංකා වරායවල් පිළිබඳ අධිකාරිය (සංශෝධන) පනත් කෙටුම්පත – දෙවැනිවර කියවීම\n(ii) සිවිල් ගුවන් සේවා (සංශෝධන) පනත් කෙටුම්පත – දෙවැනිවර කියවීම\n(iii) සිවිල් ගුවන් සේවා පනත යටතේ නියෝග\n(iv) නැව් නියෝජිතයන්ට, නැව් බඩු ගෙන යන්නන්ට, යාත්‍රා ක්‍රියාකරුවන් නොවන පොදු ප්‍රවාහකයන්ට සහ කන්ටේනර් මෙහෙයුම්කරුවන්ට බලපත්‍ර ලබාදීමේ පනත යටතේ නියෝග විවාදයට ගැනීමට නියමිතයි. අනතුරුව, ප.ව. 5.00 සිට ප.ව. 5.30 දක්වා ආණ්ඩු පාර්ශ්වය ගෙන එන යෝජනාව අනුව සභාව කල් තබන අවස්ථාවේ විවාදය පැවැත්වීමට නියමිතයි.   ", "URL": "https://www.itnnews.lk/2023/10/05/520723/", "Category": "Breaking News,දේශීය පුවත්", "Parent URL": null}