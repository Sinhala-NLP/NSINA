{"Source": "ITN news", "Timestamp": "දෙසැම්බර් 15, 2022 14:11", "Headline": "සඳගල පාෂාණ පුවරුව සොයා පොලිස් විමර්ශන", "News Content": "කුණ්ඩසාලේ කැටයම් සහිත සඳගල නම් පාෂාණ පුවරුව සොරාගෙන යාම සම්බන්ධ පොලිස් විමර්ෂණ ක්‍රියාත්මකයි. එම පුරා විද්‍යා ස්මාරකයේ ආරක්ෂාවට යොදවා සිටි සේවකයන් දෙදෙනාගේ වැඩ තාවකාලිකව තහනම් කළ බවයි පුරා විද්‍යා කොමසාරිස්වරයා පවසන්නේ. කුණ්ඩසාලේ උඩමළුව පුරා විද්‍යා රක්ෂිතයේ තිබු සඳගල නම් ප්‍රකට මෙම පුරා විද්‍යා ස්මාරකය රැගෙන ගොස් තිබුණේ පෙරේදා රාත්‍රී කාලයේදියි. කිලෝ ග්‍රෑම් දහසකට අධික බරකින් යුත් මෙම ස්මාරකය මීටර දෙකක දිගින් සමන්විතයි. එය බැකෝ යන්ත්‍රයකින් ගලවා රැගෙන යන්නනට ඇති බවටයි විශ්වාස කෙරෙන්නේ. ", "URL": "https://www.itnnews.lk/2023/10/05/450349/", "Category": "දේශීය පුවත්", "Parent URL": null}