{"Source": "ITN news", "Timestamp": "ජනවාරි 27, 2022 09:59", "Headline": "චීනයෙන් ශ්‍රී ලංකාවට භූ කම්පන මධ්‍යස්ථාන 03ක් නොමිලේ", "News Content": "ශ්‍රී ලංකාවට භූ කම්පන මධ්‍යස්ථාන තුනක් නොමිලේ ලබා දීමට චීනය එකඟතාව පළ කර තිබෙනවා.ඒ සමඟ මෙරට භූ කම්පන මධ්‍යස්ථාන සංඛ්‍යාව 7 දක්වා ඉහළ යනවා. පල්ලේකැලේ , බුද්ධංගල,  මහකනදරාව හා හක්මන යන ප්‍රදේශවල  මේ වන විට භූ කම්පන මධ්‍යස්ථාන පිහිටුවා තිබෙනවා. චීනය  පොරොන්දු වී ඇති භූ කම්පන මධ්‍යස්ථාන තුන බස්නාහිර සහ වයඹ පළාත් මායිමේ ස්ථාපනය කරන බවයි අමාත්‍ය මහින්ද අමරවීර මහතා පවසන්නේ. මහනුවර දිස්ත්‍රික්කයේ මාධ්‍යවේදීන් සඳහා භූ කම්පන හා භූ සම්පත් පිළිබඳ දැනුවත් කිරීමේ වැඩමුළුවකදීයී අමාත්‍යවරයා මේ බව සඳහන් කළේ. භූ විද්‍යා හා පතල් කාර්යාංශය මෙය සංවිධාන කළා. භූ කම්පන අධ්‍යනය සදහා අවශ්‍ය සියලු පහසුකම් ලබා දෙන බවද අමාත්‍යවරයා මෙහිදී සඳහන් කළා.       ", "URL": "https://www.itnnews.lk/2023/10/05/391594/", "Category": "දේශීය පුවත්", "Parent URL": null}