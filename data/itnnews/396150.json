{"Source": "ITN news", "Timestamp": "පෙබරවාරි 19, 2022 18:14", "Headline": "තංගල්ලේ කොස්තාපල් ඝාතනයේ සැකකරුවන් 4 දෙනා රිමාන්ඩ්", "News Content": "තංගල්ල,  විතාරන්දෙණිය ප්‍රදේශයේ පොලිස් කොස්තාපල්වරයෙකු ඝාතනය කිරීමේ සිද්ධිය සම්බන්ධයෙන් අත්අඩංගුවට ගත් සැකකරුවන් 4 දෙනා තංගල්ල වැඩබලන මහේස්ත්‍රාත්වරයා වෙත ඉදිරිපත් කෙරුණා. ඔවුන් ලබන මස 4 වැනිදා තෙක් රක්ෂිත බන්ධනාගාරගත කළ බවයි වාර්තා වන්නේ. පොලිස් කොස්තාපල්වරයාගේ ඝාතනය සම්බන්ධයෙන් අත්අඩංගුවට ගත් සිව් දෙනා අතර කාන්තාවක් ද සිටිනවා. ඔවුන් අතරින් 3 දෙනෙකු හදුනාගැනීමේ පෙරට්ටුවකට යොමු කරන ලෙසයි මහේස්ත්‍රාත්වරයා නියෝග කළේ. පොලිස් කොස්තාපල්වරයාට , ඔහුගේ බිරිදට සහ ඔහුගේ බාල සහෝදරයාට පහරදීමේ සිද්ධිය වාර්තාවූයේ  ඉකුත් 17වනදායි. එම පහරදීමෙන් පොලිස් කොස්තාපල්වරයා මියගිය අතර ඔහුගේ බාල සහෝදරයා බරපතල තුවාල ලබා කරාපිටිය ජාතික රෝහලේ දැඩිසත්කාර ඒකකයේ ප්‍රතිකාර ලබනවා. මෙලෙස මියගියේ දක්ෂිණ අධිවේගි මාර්ගයේ රාජකාරි කළ චතුරංග දිල්ෂාන් නැමැති 36 හැවිරිදි පොලිස් කොස්තාපල්වරයෙක්. ඔහු පදිංචිව සිටි නිවස ආසන්නයේ පිරිසක් සමග ඇති වු පෞද්ගලික ආරවුලක් මෙම පහරදීම සිදු කර ඇත්තේ. පොලිසිය පවසන්නේ මෙම සිද්ධියට අදාළ ප්‍රධාන සැකකරු ඇතුලු සෙසු පිරිස හදුනාගෙන ඇති බවයි. අද දින අත්අඩංගුවට ගත් සැකකරුවන් හතර දෙනා තංගල්ල – වීරකැටිය ප්‍රදේශයේ පදිංචිකරුවන්. මේ අතර ඉදිකෙරෙමින් තිබූ හෝටලයට සහ සිද්ධියට අදාළ කාන්තාවගේ නිවසට ඊයේ රාත්‍රියේදී කිසියම් පිරිසක් ගිනි තබා තිබෙනවා. ***බෙලිඅත්ත සහම්පති ප්‍රචාරය වු   ", "URL": "https://www.itnnews.lk/2023/10/05/396150/", "Category": "Breaking News,දේශීය පුවත්", "Parent URL": null}