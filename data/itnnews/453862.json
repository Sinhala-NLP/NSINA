{"Source": "ITN news", "Timestamp": "ජනවාරි 4, 2023 22:32", "Headline": "පළාත් පාලන මැතිවරණ ප්‍රචාරක කටයුතුවලට සහභාගී වන්නේ නැහැ – ජනපති", "News Content": "ඉදිරියේදි පැවැත්වෙන පළාත් පාලන මැතිවරණයේදි තමන් කිසිදු අයුරකින් මැතිවරණ ප්‍රචාරක කටයුතුවලට සහභාගී වන්නේ නැති බව ජනාධිපති රනිල් වික්‍රමසිංහ මහතා එක්සත් ජාතික පක්ෂයට දැනුම් දි තිබෙනවා. තමන්ට රට ගොඩ නැගීම සදහා දැවැන්ත වගකීමක් භාර දි තිබෙනවා. ජනාධිපතිවරයා ලෙස වසර දෙකක කාලය තුළ එම වගකීම ඉටු කළ යුතු බවයි ජනාධිපතිරයා කියා සිටින්නේ. එම භාරධූර වගකීම හැර වෙනත් කිසිදු කටයුත්තකට තමන් සහභාගී වන්නේ නැති බවයි ජනාධිපතිවරයා එක්සත් ජාතික පක්ෂයට අද පැවති රැස්වීමකදි දැනුම් දි ඇත්තේ. එහෙත් සාම්ප්‍රධායානුකූලව එක්සත් ජාතික පක්ෂයේ කතෘයාධිකාරි මණ්ඩලයේ මුලසුන හෙබ වීම සදහා පමණක් එම රැස්වීමට සහභාගි වන බව වික්‍රමසිංහ මහතා දැනුම් දි තිබෙනවා. ", "URL": "https://www.itnnews.lk/2023/10/05/453862/", "Category": "Breaking News,දේශීය පුවත්", "Parent URL": null}