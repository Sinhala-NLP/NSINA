{"Source": "ITN news", "Timestamp": "ජූලි 20, 2021 11:50", "Headline": "ජාතික ශිල්ප සභාව සහ තල් සංවර්ධන මණ්ඩලය අතර අවබෝධතා ගිවිසුමකට අත්සන් තැබේ", "News Content": "තල් කොළ ආශ්‍රිත උපදේශකයන් පුහුණු කිරීම සදහා ජාතික ශිල්ප සභාව සහ තල් සංවර්ධන මණ්ඩලය අතර අවබෝධතා ගිවිසුමකට අත්සන් තැබුණා. ජාතික ශිල්ප සභාවේ සභාපති සම්පත් ඇරහැලපොළ මහතා සහ තල් සංවර්ධන මණ්ඩලයේ සභාපති නිශාන්ත පතිරාජ මහතා මෙම ගිවිසුම් සදහා අත්සන් තැබූවේ සෙත්සිරිපාය පිහිටි තල්, පොල්, කිතුල් සංවර්ධන අමාත්‍යංශයේ දී යි. ඒ අරුන්දික ප්‍රනාන්දු සහ ප්‍රසන්න රණවීර යන රාජ්‍ය අමාත්‍යවරුන් ඉදිරියේයි. තල් සහ කොහු සදහා ජාත්‍යන්තර වෙළදපොලක් ඇති කරන බව රාජ්‍ය අමාත්‍ය අරුන්දික ප්‍රනාන්දු මහතා පැවසුවා. රාජ්‍ය අමාත්‍ය ප්‍රසන්න රණවීර මහතා කියා සිටියේ තල්, පොල් නිෂ්පාදනවල අගය ඉහළ නංවමින් ඒවා ජාත්‍යන්තර වෙළදපොලට ඉදිරිපත් කිරීමට අවශ්‍ය තාක්ෂණික සහය ලබා දෙන බවයි.   ", "URL": "https://www.itnnews.lk/2023/10/05/350541/", "Category": "දේශීය පුවත්", "Parent URL": null}