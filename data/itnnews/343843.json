{"Source": "ITN news", "Timestamp": "ජූනි 20, 2021 11:35", "Headline": "කොරෝනා රෝගීන් වැඩි වශයෙන් වාර්තා වන ප්‍රදේශ සම්බන්ධයෙන් දැඩි අවධානයක්", "News Content": "කොරෝනා වයිරසයේ බලපෑම වැඩි වශයෙන් එල්ල වෙද්දි ඊයේ දවසෙත් අපේ රටෙන් කොරෝනාවට ගොදුරු වුණු 2169 දෙනෙක් හඳුනා ගැණුනා. කොරෝනා රෝගීන් වැඩි වශයෙන් වාර්තා වන ප්‍රදේශ සම්බන්ධයෙන් දැඩි අවධානයක් යොමු කිරීමට රජය පියවර ගෙන  තිබෙනවා. ඊයේ හඳුනාගත් ආසාදිතයින් 2169 දෙනා අතුරින් 411 දෙනෙකු හමුවී ඇත්තේ කොළඹ දිස්ත්‍රික්කයෙන්. ගම්පහින් ආසාදිතයින් 407 දෙනෙක් හමුවී තිබෙනවා. ඒ අනුව මේ දක්වා මෙරටින් හමුවී ඇති සමස්ත කොරෝනා ආසාදිතයින් සංඛ්‍යාව දෙලක්ෂ තිස් හත් දහස් හයසිට හැට එකක්. ඒ අතුරින් තිස් පන් දහස් හත්සිය අසූ අට දෙනෙකු රෝහල්ගතව ප්‍රතිකාර ලබනවා. සුවය ලැබූ සමස්ත කොරෝනා ආසාදිතයින් සංඛ්‍යාව එක් ලක්ෂ අනූ නව දහස් තුන්සිය අනූ තුනක්. ඊයේ සිදුවූ කොරෝනා මරණ 54 ද සමගින් මෙරට සිදුවූ සමස්ත කොරෝනා මරණ සංඛ්‍යාව 2534 ක්. මේ අතර නුවරඑළිය දිස්ත්‍රික්කයෙන් පසුගිය පැය 24 තුළ කොරෝනා ආසාදිතයින් 108 දෙනෙකු හමුවී තිබෙනවා. ඔවුන්ගේ ආශ්‍රිතයින් හඳුනාගනිමින් නිරෝධායනයට ලක් කිරීමට හා PCR පරීක්ෂණ සඳහා යොමු කිරීමටයි පියවර ගෙන තිබෙන්නේ. අමාත්‍ය පවිත්‍රා වන්නිආරච්චි මහත්මිය බලංගෙඩ රෝහලේ ප්‍රතිකාර ලබන කොවිඩ් රෝගීන්ගේ හා කාර්ය මණ්ඩලයේ ගැටලු පිළිබඳ විමසා බැලුවා. පවත්නා අඩුපාඩුවලට කඩිනම් විසඳුම් ලබාදෙන බවයි අමාත්‍යවරිය එහිදී සඳහන් කළේ. ", "URL": "https://www.itnnews.lk/2023/10/05/343843/", "Category": "දේශීය පුවත්", "Parent URL": null}