{"Source": "ITN news", "Timestamp": "ඔක්තෝබර් 25, 2022 19:03", "Headline": "Google ආයතනය සහ තරුණ සේවා සභාව අතර අවබෝධතා ගිවිසුමක්", "News Content": "තරුණ පරපුර වෙනුවෙන් ඒකාබද්ධ ප්‍රවේෂයක් ඔස්සේ වැඩපිළිවෙළක් ක්‍රියාත්මක විය යුතු බව අමාත්‍ය රොෂාන් රණසිංහ මහතා පවසනවා. මහරගම තරුණ සේවා සභාවේ පැවැත්වුණු තරුණ සංවර්ධන උපාය මාර්ගික වැඩසටහන් පිළිබද දැනුවත් කිරීමට එක්වෙමින් අමාත්‍යවරයා මේ බව කියාසිටියා. ශ්‍රී ලාංකේය තාරුණ්‍යයේ ඉදිරි ගමන් මග වෙනුවෙන් ගතයුතු උපායමාර්ග පිළිබදව මෙහිදී කරුණු සාකච්ඡා කෙරුණා. දිවයින පුරා තරුණ සේවා සභාව සමග ඒකාබද්ධ නියෝජිතයින් ද මීට එක්වූ අතර ගූගල් ආයතනය සහ තරුණ සේවා සභාව අතර අවබෝධතා ගිවිසුමකට ද මෙහිදී අත්සන් තැබුණා. ක්‍රීඩා හා තරුණ කටයුතු අමාත්‍ය රොෂාන් රණසිංහ,  රාජ්‍ය අමාත්‍ය රෝහණ දිසානායක,  තරුණ සේවා සභාවේ සභාපති ආචාර්ය තිරාන් ද සිල්වා යන මහත්වරුන් ඇතුළු පිරිසක් ද මෙම අවස්ථාවට එක්ව සිටියා. මෙහිදී අදහස් පළකළ අමාත්‍ය රොෂාන් රණසිංහ මහතා.     ", "URL": "https://www.itnnews.lk/2023/10/05/442370/", "Category": "දේශීය පුවත්", "Parent URL": null}