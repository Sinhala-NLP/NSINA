{"Source": "ITN news", "Timestamp": "අගෝස්තු 11, 2022 15:43", "Headline": "බඩඉරිඟු ගොවීන් මාර්ගගත ක්‍රමය ඔස්සේ ලියාපදිංචි කිරීමේ වැඩපිළිවෙලක්", "News Content": "බඩඉරිගු වගාවට යොමු වී සිටින ගොවීන් මාර්ගගත ක්‍රමය ඔස්සේ ලියාපදිංචි කිරීමේ වැඩපිළිවෙලක් කෘෂිකර්ම අමාත්‍යාංශය ආරම්භ කර තිබෙනවා. ඉදිරි මහකන්නයේදී හෙක්ටාර 60,000 ක බඩඉරිගු වගා කිරීමටයි සැළසුම් කර ඇත්තේ. හෙක්ටාර 90,000 ක වගා ඉලක්කයක් පැවතියද දැනට බීජ බඩඉරිගු ඇත්තේ හෙක්ටාර 60,000 කට පමණක් බවයි කෘෂිකර්ම අමාත්‍යාංශය පෙන්වා දෙන්නේ. ශ්‍රී ලංකා යුද හමුදාව කන්දකාඩු ගොවිපලේ අක්කර 100 ක බීජ බඩඉරිගු වගාවක් ද ආරම්භ කර තිබෙනවා. සත්ව ආහාර නිෂ්පාදනයට අවශ්‍ය බඩඉරිගු මෙන්ම පෝෂණ අවශ්‍යතා සපුරාලීමට අවශ්‍ය බඩඉරිගු නිෂ්පාදනය ඉහළ නැංවීම රජයේ අරමුණයි. ඒ අනුව ඉදිරි මහකන්නයේ බඩඉරිගු වගාව විධිමත් කිරීමේ අරමුණින් ඊට එක්ව සිටින ගොවීන් ඔන්ලයින් ක්‍රමවේදය ඔස්සේ ලියාපදිංචි කිරීම ගොවිජන සේවා දෙපාර්තමේන්තුව මගින් ආරම්භ කර තිබෙනවා. එමගින් බඩඉරිගු වගා කරන ගොවීන් සංඛ්‍යාව, ඔවුන්ට අවශ්‍ය පොහොර ප්‍රමාණය, වගා කරන ඉඩම් ප්‍රමාණය,ලබාගත හැකි අස්වැන්න ආදී බොහෝ නිවැරදි දත්ත ලබාගැනීමේ හැකියාව උදාවනවා.   ", "URL": "https://www.itnnews.lk/2023/10/05/428331/", "Category": "දේශීය පුවත්", "Parent URL": null}