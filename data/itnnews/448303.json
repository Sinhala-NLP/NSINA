{"Source": "ITN news", "Timestamp": "නොවැම්බර් 30, 2022 10:40", "Headline": "ගිරිතලේ මහා පරිමාණ නිතිවිරෝධී මත්පැන් ජාවාරමක් වටලයි", "News Content": "නීතිවිරෝධී ගිනි අවි දෙකක් සහ මත්පැන් තොගයක් සමඟ සැකකරුවෙකු ගිරිතලේ දියබෙදුම ප්‍රදේශයේදී පොලිස් අත්අඩංගුවට ගෙන තිබෙනවා. පොළොන්නරුව ගිරිතලේ දියබෙදුම පහේ කණුව ප්‍රදේශයේ ව්‍යාපාරික ස්ථානයක් වැටලීමට පොලීසිය සමත් වුණා. ඒ  පොළොන්නරුව ජ්‍යෙෂ්ඨ පොලිස් අධිකාරි ඉන්දික ද සිල්වා මහතාට ලැබුණු තොරතුරකට අනුවයි. ව්‍යාපාරික ස්ථානයක් මුවාවෙන් කාලයක් තිස්සේ සිදු කරගෙන ගොස් තිබූ මහා පරිමාණ නිතිවිරෝධී මත්පැන් ජාවාරමක තොරතුරු මෙහිදී හෙළි කර ගැනුණා. මෙරට නිෂ්පාදිත ගිනි අවි දෙකක්ද, මත්පැන් නිෂ්පාදනයට යොදා ගත් බැරල් හා උපකරණ හා ගෝඩා තොගයක්ද අත්අඩංගුවට ගත් බවයි පොලිසිය සදහන් කළේ. සැකකරු හා අදාළ උපකරණ හිගුරක්ගොඩ මහේස්ත්‍රාත් ධිකරණයට ඉදිරිපත් කිරිමට පොලීසිය කටයුතු කළා.   ", "URL": "https://www.itnnews.lk/2023/10/05/448303/", "Category": "Breaking News,දේශීය පුවත්", "Parent URL": null}