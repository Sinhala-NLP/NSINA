{"Source": "ITN news", "Timestamp": "පෙබරවාරි 15, 2022 16:11", "Headline": "ශෙහාන් මාලක ගමගේට ඇප", "News Content": "සිවිල් ක්‍රියාකාරිකයකු වන ශෙහාන් මාලක ගමගේට මාලිගාකන්ද මහේස්ත්‍රාත් අධිකරණය අද (15) ඇප ලබා දුන්නා. මාධ්‍ය හමුවක් පවත්වා පාස්කු ප්‍රහාරය සම්බන්ධයෙන් සිදු කළ ප්‍රකාශයට අදාළව නීතිපතිවරයාගේ උපදෙස් මත ඊයේ ඔහු අත්අඩංගුවට ගත්තේ අපරාධ පරික්ෂණ දෙපාර්තමේන්තුවයි. සැකකරු මාලිගාකන්ද මහේස්ත්‍රාත් අධිකරණයට අද ඉදිරිපත් කළ අවස්ථාවේ රුපියල් 15,000 ක මුදල් ඇපයක් හා රුපියල් ලක්ෂ 05 බැගින් වූ ශරීර ඇප දෙකක් මත මුදා හරින ලෙස නියෝග කෙරුණා.ගුවන් ගමන් තහනම් කරමින් විදෙස් ගමන් බලපත්‍රය අධිකරණයට භාර දෙන ලෙස දැනුම් දුන් අතර සෑම මසකම අවසන් සතියේ ඉරිදා ඔහු අපරාධ පරික්ෂණ දෙපාර්තමේන්තුව හමුවේ පෙනී සිටිය යුතුයි. නඩුව මාර්තු 29 වනදා යළි කැඳවීමට නියමිතයි.     ", "URL": "https://www.itnnews.lk/2023/10/05/395295/", "Category": "දේශීය පුවත්", "Parent URL": null}