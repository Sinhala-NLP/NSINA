{"Source": "ITN news", "Timestamp": "අගෝස්තු 8, 2021 12:00", "Headline": "ඇමරිකාවේ සාමාන්‍ය දෛනික ආසාදිතයින් සංඛ්‍යාව ලක්ෂයක් දක්වා ඉහළට", "News Content": "ඩෙල්ටා ප්‍රභේදය හේතුවෙන් ඇමරිකාවද නැවතත් දරුණු වසංගත තත්ත්වයකට පත්ව තිබෙනවා. ඒ අනුව ඇමරිකාවේ සාමාන්‍ය දෛනික ආසාදිතයින් සංඛ්‍යාව ලක්ෂයක් දක්වා ඉහළ ගොස් තිබෙනවා. එය පසුගිය මාසයේ පැවති අගය මෙන් පස් ගුණයක වැඩි වීමක්. මිලියන 330 ක් පමණ වන ඇමරිකානු ජන ගහනයෙන් 49%ක් මේ වනවිට සම්පූර්ණයෙන් එන්නත්කර අවසන්. වැඩිහිටියන් 70.6%ක ප්‍රතිශතයක් පළමු මාත්‍රාව ලබාගෙන තිබෙනවා. කෙසේ වෙතත් වැඩිම ආසාදිතයින් පිරිසක් මේ වනවිට ඇමරිකාවෙන් වාර්තා වන්නේ එන්නත්කරණය අඩු අගයක පවතින ෆ්ලොරීඩා , ටෙක්සාස් , මිසෝරි , ඇලබාමා, ආර්කැන්සාස් සහ මිසිසිපි යන ප්‍රාන්ත වලිනුයි. කොවිඩ් රෝගීන් වැඩිම පිරිසක් රෝහල්ගතව සිටින්නේද එම ප්‍රාන්ත වලයි. ", "URL": "https://www.itnnews.lk/2023/10/05/355322/", "Category": "ජාත්‍යන්තර පුවත්", "Parent URL": null}