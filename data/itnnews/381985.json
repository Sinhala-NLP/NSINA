{"Source": "ITN news", "Timestamp": "டிசம்பர் 10, 2021 12:57", "Headline": "இந்திய முப்படை தளபதி மறைவுக்கு பிரதமர் இரங்கல்..", "News Content": "இந்திய முப்படை தலைமை தளபதி ஜெனரல் பிபின் ராவத் மறைவுக்கு பிரதமர் மஹிந்த ராஜபக்ஷ இரங்கல் தெரிவித்துள்ளார். இந்திய பிரதமர் நரேந்திர மோதிக்கு பிரதமர் மஹிந்த ராஜபக்ஷ இரங்கல் செய்தியை அனுப்பி வைத்துள்ளார். துயரச்சம்பவத்தினால் கவலையடைந்துள்ள உயிரிழந்தவர்களின் குடும்ப உறுப்பினர்களுக்கும், உறவினர்களுக்கும் இலங்கை அரசாங்கம் சார்பாகவும் மக்கள் சார்பாகவும் ஆழந்த இரங்கலை தெரிவிப்பதாக பிரதமர் குறிப்பிட்டுள்ளார். ஜெனரல் பிபின் ராவத் இலங்கை – இந்திய பாதுகாப்பு ஒத்துழைப்பை மேம்படுத்த அர்ப்பணிப்புடன் செயற்பட்டவர். அவரது நினைவு நீண்டகாலத்திற்கு நிலைத்திருக்குமென பிரதமர் மஹிந்த ராஜபக்ஷ இரங்கல் செய்தியில் குறிப்பிட்டுள்ளார். இதேவேளை இந்திய முப்படைகளின் தலைமை தளபதி பிபின் ராவத்தின் இறுதி சடங்கில் பங்கேற்பதற்காக இராணுவ தளபதி ஜெனரல் ஷவேந்தர சில்வா புதுடில்லி பயணித்துள்ளார். ", "URL": "https://www.itnnews.lk/2023/10/05/381985/", "Category": "Breaking News,அண்மைய செய்திகள்,தேசிய செய்திகள்", "Parent URL": null}