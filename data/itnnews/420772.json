{"Source": "ITN news", "Timestamp": "ජූලි 3, 2022 09:25", "Headline": "ඇමෙරිකාවේ වෙඩි තැබීමකින් පොලිස් නිලධාරීන් තුන්දෙනෙකු ජීවිතක්ෂයට", "News Content": "ඇමෙරිකාවේ කෙන්ටකී ප්‍රාන්තයේ සිදුවූ වෙඩි තැබීමකින් පොලිස් නිලධාරීන් තුන්දෙනෙකු ජීවිතක්ෂයට පත්වුණා. ඇමෙරිකාකවේ කෙන්ටකී ප්‍රාන්තයේ ඇලන් නම් කුඩා ගම්මානයේ සැඟව සිටි සැකකරුවකු අත්අඩංගුවට ගැනීමට යාමේදී මෙම වෙඩි තැබීම සිදුව තිබෙනවා. සැකකරු වෙඩි තැබීම සිදුකර ඇති අතර ඉන් තවත් පොලිස් නිලධාරීන් 4 දෙනෙකු තුවාල ලබා ඇති බවයි විදෙස් මාධ්‍ය වාර්තා කරන්නේ. එම පොලිස් නිලධාරීන් සමඟ ගිය කේ නයින් ඩ්‍රැගෝ නමැති පොලිස් සුනඛයා ද වෙඩි වැදීමෙන් මියගොස් තිබෙනවා. කෙසේ වෙතත් සැකකරු අත්අඩංගුවට ගැනීමටයි පොලිස් නිලධාරීන් කටයුතු කළේ.         ", "URL": "https://www.itnnews.lk/2023/10/05/420772/", "Category": "ජාත්‍යන්තර පුවත්", "Parent URL": null}