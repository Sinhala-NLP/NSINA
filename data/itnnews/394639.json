{"Source": "ITN news", "Timestamp": "පෙබරවාරි 12, 2022 12:54", "Headline": "යුක්රේනයෙන් ඉවත් වන්න – නවසීලන්ත ජාතිකයන්ට නවසීලන්තයෙන් නිවේදනයක්", "News Content": "ඇමෙරිකා ජනතාවට යුක්‍රේනයෙන් ඉවත් වන ලෙස දැනුම් දී පැය 24ක් ගතවීමටත් මත්තෙන් එහි වෙසෙන නවසීලන්ත සහ  යුරෝපා සංගම් කාර්ය මණ්ඩල සාමාජිකයන් ද වහා ඉවත්වන ලෙසයි අදාළ රටවලින් දැනුම් දී තිබෙන්නේ යුක්‍රේනයේ වෙසෙන නවසීලන්ත වැසියන් වහාම එරටින් ඉවත් වන ලෙසට නවසීලන්ත විදේශ කටයුතු අමාත්‍යාංශය තම වැසියන්ට දැනුම් දී තිබෙනවා. ඇමෙරිකා රාජ්‍ය ලේකම් ඇන්තනී බ්ලින්කන් තම පුරවැසියන්ට වහාම යුක්‍රේනයෙන් ඉවත්වන ලෙස ඊයේ කළ දැනුම් දීමෙන් අනතුරුවයි නවසීලන්තය ද මෙම නිවේදනය ලබා දී තිබෙන්නේ. මේ අතර යුරෝපා සංගමය ද නිවේදනයක් නිකුත් කරමින් ප්‍රකාශ කර තිබෙන්නේ අත්‍යවශ්‍ය නොවන සියලුම කාර්ය මණ්ඩල සාමාජිකයන් යුක්‍රේනයෙන් වහා ඉවත්වීමට  කටයුතු කරන ලෙසයි. යුක්‍රේනයේ ආරක්ෂක තත්ත්වය කුමන මොහොතක හෝ අවදානමකට ලක්විය හැකි බවටයි ඔවුන්ගේ අදහස වී තිබෙන්නේ.     ", "URL": "https://www.itnnews.lk/2023/10/05/394639/", "Category": "ජාත්‍යන්තර පුවත්", "Parent URL": null}