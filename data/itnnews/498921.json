{"Source": "ITN news", "Timestamp": "ජූලි 11, 2023 09:46", "Headline": "නීතිවිරෝධීව මෙරටට රැගෙන ආ බීඩිකොළ තොගයක් අත්අඩංගුවට", "News Content": "නිතිවිරෝධීව මෙරටට රැගෙන ආ බීඩිකොළ තොගයක් සමඟ සැකකරුවන් දෙදෙනෙකු මීගමුවේදී අත්අඩංගුවට ගෙන තිබෙනවා. විශේෂ කාර්ය බලකායේ විශේෂ මෙහෙයුම් අංශ එකෙහි නිලධාරීන් මීගමුව දුන්ගල්පිටිය,  තලාහේන ප්‍රදේශයේ දී වැටලීමක් සිදුකළා. එහිදී මුදුහු මාර්ග ඔස්සේ නිතිවිරෝධීව මෙරට ගෙන්වන ලද බීඩිකොළ කිලෝග්‍රෑම් 531යි ග්‍රෑම් 800ක් සමග සැකකරුවන් දෙදෙනෙකු අත්අඩංගුවට ගනු ලැබුවා. එමෙන්ම බාස්මතී සහල් කිලෝග්‍රෑම් 90ක් හා බෝට්ටුවක් මෙන්ම බෝට්ටු එන්ජිමක් ද මෙහිදී සොයා ගැනුණා. සැකකරුවන් සම්බන්ධයෙන් වැඩිදුර විමර්ශන ක්‍රියාත්මකයි.         ", "URL": "https://www.itnnews.lk/2023/10/05/498921/", "Category": "දේශීය පුවත්", "Parent URL": null}