{"Source": "ITN news", "Timestamp": "සැප්තැම්බර් 14, 2021 12:54", "Headline": "කොරෝනා ව්‍යසනයෙන් ජනතාව මුදා ගන්නැයි අධිෂ්ඨාන කර කිලෝ මීටර් 250 ක් පා ගමනින් යන රත්නපුර තරුණයා", "News Content": "කොරෝනා ව්‍යසනයෙන් ජනතාව මුදා ගන්නා ලෙස අධිෂ්ඨාන කර ගනිමින් කිලෝ මීටර් 250 ක් පා ගමනින් යාමට රත්නපුරය ප්‍රදේශයේ තරුණයෙකු කටයුතු කර තිබෙනවා. එම අධිෂ්ඨාන පා ගමන රත්නපුර අයගම සිරි සුමනාරාම සත්සති බෝධි මළු විහාරයෙන් ආරම්භ කෙරුණා. රත්නපුර ප්‍රදේශයේ පදිංචි අනුර ප්‍රේමසිරි මෙම අධිෂ්ඨාන පා ගමන ආරම්භ කළේ කොරෝනාවට ගොදුරු වී සිටින සියළු දෙනාට නිරෝගි සුවය ප්‍රාර්ථනා කරමින්. රත්නපුර සිරි සුමනාරාම සත් සති බෝධි මළු විහාරස්ථානයෙන් පා ගමන ආරම්භ කෙරුණු අතර අනුරාධපුර ජය ශ්‍රී මහා බෝධිය සහ රුවන්වැලි චෛත්‍ය වන්දනා කිරීමෙන් පසු පොල්තෙල් පහන් දහසක ආලෝක පූජාවක් පැවැත්වීමට ද සැලසුම් කර තිබෙනවා. දින 13 ක් තුළ මෙම අධිෂ්ඨාන පූජාව අවසන් කිරීමටයි සැලසුම් කර තිබෙන්නේ. පාවහන් ද භාවිත නොකරමින් මෙම අධිෂ්ඨාන ගමනට අනුර ප්‍රේමසිරි එක් වූයේ මහා සංඝ රත්නයේ ආශිර්වාද මධ්‍යයේයි.   ", "URL": "https://www.itnnews.lk/2023/10/05/362422/", "Category": "දේශීය පුවත්", "Parent URL": null}