{"Source": "ITN news", "Timestamp": "සැප්තැම්බර් 15, 2022 13:10", "Headline": "පුටින් චීන ජනපති හමුවීමට සැරසෙයි", "News Content": "රුසියා ජනාධිපති ව්ලැද්මීර් පුටින් සහ චීන ජනාධිපති ෂී ජින්පින් අතර විශේෂ හමුවක් අද දිනයේ දී සිදු වීමට නියමිත බව විදෙස් මාධ්‍ය වාර්තා කරනවා. රුසියා සහ චීන ජනාධිපතිවරුන් අතර මෙම හමුව උස්බෙකිස්ථානයේ දී සිදු වන බවයි වාර්තා වන්නේ. ඔවුන් එහි දී විශේෂ ආරක්ෂක සමුළුවකට ද සහභාගී වනු ඇත. රුසියා ජනාධිපතිවරයා ඉරාන, කිර්ගීස්ථාන, පාකිස්ථාන සහ උස්බෙකිස්ථාන රාජ්‍ය නායකයන් හමුවීමට ද නියමිතයි. චීන සහ රුසියා නායකයන් යුක්රේනය සහ තායිවානය සම්බන්ධයෙන් සාකච්ඡා කිරීමට ද සූදානමින් සිටින බව විදෙස් මාධ්‍ය සඳහන් කළා. චීන ජනාධිපතිවරයා චීනයෙන් පිටත සංචාරයක නිරත වන්නේ වසර දෙකකට පසුවයි.     ", "URL": "https://www.itnnews.lk/2023/10/05/435127/", "Category": "ජාත්‍යන්තර පුවත්", "Parent URL": null}