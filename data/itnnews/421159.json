{"Source": "ITN news", "Timestamp": "ජූලි 4, 2022 14:52", "Headline": "උස්බෙකිස්ථානයේ හටගත් නොසන්සුන්තාවයකින් දහස් ගණනකට තුවාල", "News Content": "උස්බෙකිස්ථානයේ හටගත් නොසන්සුන්තාවයකින් දහස් ගණනක් තුවාල ලබා තිබෙනවා. උස්බෙකිස්ථානයේ කරකල්පක්ස්ථාන නම් ප්‍රදේශයේ යි මෙම නොසන්සුන්තාව හටගෙන ඇත්තේ. ආරක්ෂක අංශ හා ජනතාව අතර හටගත් ගැටුම්වලින් තුවාල ලැබූවන්ගෙන් රෝහල් පිරී ඇති බව විදෙස් මාධ්‍ය සදහන් කරනවා. කරකල්පක්ස්ථාන නම් ප්‍රදේශයට උස්බෙකිස්ථානයේ වෙන් වීමට ඇති අයිතිය ඉවත් කිරීමට සැලසුම් සකස් කිරීම සම්බන්ධයෙන් පැවති විරෝධතාවක් අතරතුර දී මෙම නොසන්සුන්තාව හටගෙන ඇත්තේ. කෙසේ වුවද එම සැලසුම් ක්‍රියාත්මක නොවන බව උස්බෙකිස්ථාන ජනාධිපතිවරයා සදහන් කරනවා. කෙසේ වුවද විරෝධතාකරුවන් රට අස්ථාවර කිරීමට උත්සහ කර ඇති බවටයි ජනාධිපතිවරයා චෝදනා කරන්නේ. උස්බෙකිස්ථානය වැනි සෝවියට් සංගමයට අයත් රටක් වන අතර මර්ධනකාරී පිළිවෙතත් අනුගමනය කල ජනරජයක් ලෙසයි ප්‍රසිද්ධියට පත්ව ඇත්තේ.     ", "URL": "https://www.itnnews.lk/2023/10/05/421159/", "Category": "ජාත්‍යන්තර පුවත්", "Parent URL": null}