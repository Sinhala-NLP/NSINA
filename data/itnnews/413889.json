{"Source": "ITN news", "Timestamp": "මැයි 29, 2022 11:44", "Headline": "ජාත්‍යන්තර ගෙවීම් කටයුතු සඳහා ඩිජිටල් මුදල් ඒකක භාවිතයට රුසියාවේ අවධානය", "News Content": "ජාත්‍යන්තර ගෙවීම් කටයුතු සඳහා ඩිජිටල් මුදල් ඒකක හෙවත් ක්‍රිප්ටො කරන්සි භාවිතයට රුසියාව අවධානය යොමුකර තිබෙනවා. යුක්රේන යුද්ධය හේතුවෙන් ඇමරිකාව ප්‍රමුඛ බොහෝ බටහිර රටවල් රුසියාවට සම්බාධක පැනවුවා. මේ හේතුවෙන් රුසියානු මුදල් ඒකකය වන රූබල් හි අගය ඩොලරයට සාපේක්ෂව ඉතා දුර්වල මට්ටමකට පැමිණ තිබෙනවා. මේ හේතුවෙන් විදේශ රටවල් සමඟ ගණුදෙණු කිරීම සහ ජාත්‍යන්තර වෙළෙඳාම සඳහා බිට් කොයින් වැනි ඩිජිටල් මුදල් ඒකක භාවිත කිරීමට රුසියානු මුදල් අමාත්‍යාංශය යෝජනා කර තිබෙනවා. කෙසේවෙතත් ඩිජිටල් මුදල් ඒකකවලට රුසියානු මහ බැංකුවෙන් තවමත් අනුමැතිය ලැබී නැහැ.           ", "URL": "https://www.itnnews.lk/2023/10/05/413889/", "Category": "Breaking News,ජාත්‍යන්තර පුවත්", "Parent URL": null}