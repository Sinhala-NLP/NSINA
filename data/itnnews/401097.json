{"Source": "ITN news", "Timestamp": "මාර්තු 14, 2022 12:20", "Headline": "20ට වැඩි ඕනෑම අයෙකුට පළමු සහ දෙවන එන්නත් ලෙස ෆයිසර් එන්නත", "News Content": "වයස අවුරුදු විස්සට වැඩි ඕනෑම අයෙකුට කොරෝනා මර්දන පළමු සහ දෙවන එන්නත් ලෙසද ෆයිසර් එන්නත ලබාගත හැකි බව විශේෂඥ වෛද්‍ය හේමන්ත හේරත් පවසනවා. මේ සම්බන්ධ සෞඛ්‍ය මාර්ගෝපදේශ මාලාව ද සෞඛ්‍ය අධ්‍යක්ෂ ජනරාල්වරයා විසින් නිකුත්කර තිබෙනවා. ඊයේ දිනයේ කොරෝනා ආසාදිතයින් 311 දෙනෙකු වාර්තාවීමත් සමග සමස්ත ආසාදිතයින් සංඛ්‍යාව 656,041 ක්. 20,758 දෙනෙකු තවදුරටත් ප්‍රතිකාර ලබනවා. ඊයේ දිනයේ මරණ 7 ක් වාර්තාවීමත් සමග සමස්ත මරණ සංඛ්‍යාව 16,397 ක් දක්වා ඉහළ ගියා. හයලක්ෂ දහඅටදහස් අටසිය හැටහය දෙනෙකු පූර්ණ සුවය ලබා තිබෙනවා.               ", "URL": "https://www.itnnews.lk/2023/10/05/401097/", "Category": "දේශීය පුවත්", "Parent URL": null}