{"Source": "ITN news", "Timestamp": "පෙබරවාරි 28, 2022 18:33", "Headline": "රබර් වගාව නැංවීමට දකුණේ තුරු සවිය සමිති  බල ගැන්වේ", "News Content": "ශ්‍රී ලංකාව තුල රබර් වගාව හා රබර් කිරි නිෂ්පාදනය වැඩි දියුණු කිරීමට දකුණු පලාතේ සහාය ශිල්පීන්ට තාක්ෂණික උපකරණ කට්ටල ප‍්‍රදානය කෙරේ. ඒ අනුව ගාල්ල, මාතර, හම්බන්තොට යන දිස්ත්‍රික්කවල “තුරු සවිය” සමිති  සාමාජිකයින් 150ක පමණ පිරිසකට අවශ්‍ය තාක්ෂණික  උපකරණ කට්ටල ලබා දීම පසුගිය ගාල්ල දිස්ත්‍රික් ලේකම් කාර්යාලයේදී  ආරම්භ වුනා. නවක කිරි අස්වනු සහයක ශිල්පීන් පුහුණු කිරීමේ ව්‍යාපෘතිය මගින් සාර්ථක පුහුණුව අවසන් කරන ලද ශිල්පීන් 53දෙනෙකු සඳහා සහතිකපත්, දිරි දීමනාවක් සහ ක්ෂේත්‍රයේ භාවිතය සඳහා රුපියල් මිලියන 4කට ආසන්න අත්‍යවශ්‍ය උපකරණ කට්ටල ලබාදීම මෙහිදී සිදු කෙරුණා. එමෙන්ම නවීන දුම් කාමර ඉදිකිරීමේ වි⁣ශේෂ ව්‍යාපෘතිය යට⁣තේ රුපියල්  ලක්ෂ දෙකකට ආසන්න සහනාධාරයක්  ලබාදීම සහ රබර් නිෂ්පාදනය සඳහා අවශ්‍යවන “ඩයමන්ඩ් රෝල් හා දිය රෝල්” යන්ත්‍ර ලබාදීමද සිදු වූ අතර, රබර් කර්මාන්තයේ තාක්ෂණික දායකත්වය ඉහල නැංවීමත් මෙමගින් සිදුවනවා. මෙම අවස්ථාවට  ගරු පාර්ලිමේන්තු මන්ත්‍රීවරුන් වන සම්පත් අතුකෝරල, ඉසුරු දොඩංගොඩ සහ ගාල්ල දිස්ත්‍රික් ලේකම් ශාන්ත වීරසිංහ මෙන්ම තුරු සවිය අරමුදලේ සභාපති විජිත් නාරංගොඩ,එහි අධ්‍යක්ෂක නීතිඥ කාංචන සිල්වා , රබර් පර්යේෂණායතනයේ සභාපති මහාචාර්ය සුධිරා රංවල මහත්මිය, ඇතුලු  නිලධාරීන් පිරිසක් එක්ව සිටියා. ", "URL": "https://www.itnnews.lk/2023/10/05/398672/", "Category": "දේශීය පුවත්", "Parent URL": null}