{"Source": "ITN news", "Timestamp": "ජනවාරි 7, 2022 10:01", "Headline": "පුරාවස්තු ලබා ගැනීමේ අරමුණෙන් කැනීම් කරමින් සිටි 4 දෙනෙකු අත්අඩංගුවට", "News Content": "පුරාවස්තු ලබා ගැනීමේ අරමුණෙන් කැනීම් කරමින් සිටි සැකකරුවන් 4 දෙනෙකු තිරුක්කෝවිල් ප්‍රදේශයේදී අත්අඩංගුවට ගෙන තිබෙනවා. තිරුක්කෝවිල් තිඹිරියගොල්ල රක්ෂිත ප්‍රදේශයේ මෙම කැනීම් සිදුකළ බවයි පොලිසිය පවසන්නේ. පොලිස් විශේෂ කාර්ය බලකාය මෙම වැටලීම සිදුකළා. එහිදී අධිබල පුපුරණද්‍රව්‍ය ග්‍රෑම් 345ක් සමග තවත් උපකරණ තොගයක් අත්අඩංගුවට ගෙන තිබෙනවා. සැකකරුවන් සමන්තුරය අක්කරෙයිපත්තුව වඩියාගල හා අම්පාර යන ප්‍රදේශවල පදිංචිකරුවන් බව හෙලිකර ගැනුණා. ඔවුන් අක්කරපත්තුව මහේස්ත්‍රාත් අධිකරණය ඉදිරිපත් කිරීමෙන් පසු ලබන 20 වනදා දක්වා රක්ෂිත බන්ධනාගාර ගතකර තිබෙනවා.           ", "URL": "https://www.itnnews.lk/2023/10/05/387219/", "Category": "දේශීය පුවත්", "Parent URL": null}