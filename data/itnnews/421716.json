{"Source": "ITN news", "Timestamp": "ஜூலை 7, 2022 10:04", "Headline": "சட்டவிரோதமாக இறக்குமதி செய்யப்பட்ட ஒரு தொகை சிகரெட் மற்றும் மதுபான போத்தல்கள் மீட்பு", "News Content": "சுங்கவரியின்றி இலங்கைக்கு இறக்குமதி செய்யப்பட்ட ஒரு தொகை சிகரெட் மற்றும் மதுபானங்களை பொலிஸ் விசேட அதிரடிப்படையினர் கைப்பற்றியுள்ளனர். பொலிஸ் விசேட அதிரடிப்படையின் ஒழுங்கமைக்கப்பட்ட குற்றத்தடுப்பு பிரிவின் அதிகாரிகளுக்கு கிடைத்த தகவலின் பிரகாரம் கிரிபத்கொட பகுதியில் சுற்றிவளைப்பு மேற்கொள்ளப்பட்டுள்ளது. வரியின்றி இறக்குமதி செய்யப்பட்ட நாற்பதாயிரம் சிகரெட்டுகள், 720 வெளிநாட்டு மதுபான போத்தல்கள் மற்றும் நான்காயிரத்து எழுநூறு கிலோகிராம் மஞ்சள் ஆகியவை அங்கு கைப்பற்றப்பட்டன. இவை முச்சக்கர வண்டியில் கொண்டு செல்லப்படுவதாகவும், சந்தேகநபர் புஸ்ஸல்லாவ பிரதேசத்தை சேர்ந்த முப்பத்திரண்டு வயதுடையவர் எனவும் பொலிஸ் விசேட அதிரடிப்படையினர் தெரிவித்துள்ளனர். சந்தேக நபர் தொடர்பில் மேலதிக விசாரணைகள் இடம்பெற்று வருகின்றன. ", "URL": "https://www.itnnews.lk/2023/10/05/421716/", "Category": "Breaking News,தேசிய செய்திகள்", "Parent URL": null}