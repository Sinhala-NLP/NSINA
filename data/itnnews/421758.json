{"Source": "ITN news", "Timestamp": "ஜூலை 7, 2022 12:22", "Headline": "சர்வதேசத்தின் பொருளாதாரம் அடுத்த வருடம் இருள்மயமாக காணப்படுமென IMF எச்சரிக்கை.", "News Content": "சர்வதேச ரீதியாக அடுத்த வருடம் பொருளாதார பின்னடைவு ஏற்படுமென சர்வதேச நாணய நிதியம் தெரிவித்துள்ளது. தற்போதைய பொருளாதார மதிப்பீடுகளுக்கமைய அடுத்த வருடம் பொருளாதார நிலை இருள்மயமாக காணப்படுமென சர்வதேச நாணய நிதியத்தின் முகாமைத்துவ பணிப்பாளர் கிறிஸ்டலினா ஜோர்ஜியா தெரிவித்துள்ளார். தற்போது பொருளாதார நெருக்கடி உயர்மட்டத்தை அடைந்துள்ளது. இதனால்அடுத்த வருடம் பொருளாதார மந்தநிலைக்கான சாத்தியக்கூறுகளை நிராகரிக்க முடியாதென அவர் குறிப்பிட்டுள்ளார். இவ்வருடம் சர்வதேச பொருளாதார வளர்ச்சிவேகம் 3.6 ஆக கணிப்பிடப்பட்டிருந்தது. எனினும் அதனையும் விட குறைந்த வேகமே பதிவாகியுள்ளதுத. அடுத்த வருடத்திற்கான வளர்ச்சி எவ்வாறு அமையுமென இம்மாதம் கணிப்பிடப்படுமென சர்வதேச நாணய நிதியம் தெரிவித்துள்ளது. சர்வதேச ரீதியாக பாரியளவில் பணவீக்கம், சீன பொருளாதார வளர்ச்சியில் பின்னடைவு, ரஷ்யா – யுக்ரேன் யுத்தம் போன்றவை சர்வதேச பொருளாதார வீழ்ச்சிக்கு காரணிகளாக அமைந்துள்ளதாக சர்வதேச நாணய நிதியம் தெரிவித்துள்ளது. ", "URL": "https://www.itnnews.lk/2023/10/05/421758/", "Category": "Breaking News,அண்மைய செய்திகள்,சர்வதேச செய்திகள்", "Parent URL": null}