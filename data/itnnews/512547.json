{"Source": "ITN news", "Timestamp": "සැප්තැම්බර් 1, 2023 08:57", "Headline": "ද.අප්‍රිකාවේ ගොඩනැගිල්ලක ඇති වූ ගින්නෙන් මිය ගිය සංඛ්‍යාව 74ක් දක්වා ඉහළට", "News Content": "දකුණු අප්‍රිකාවේ මහල් නිවාසයක ඇති වු ගින්නෙන් මිය ගිය සංඛ්‍යාව 74 දක්වා ඉහළ ගොස් තිබෙනවා. ගින්නෙන් 50 දෙනෙකුට වැඩි පිරිසක් තුවාල ලබා ඇති බවයි එරට වාර්තා සඳහන් කරන්නේ. දකුණු අප්‍රිකාවේ මධ්‍යම ජොහැන්නස්බර්ග් හි මහල් නිවාසයක මෙම ගින්න සිදු වන අවස්ථාවේ පුද්ගලයින් 200ක් වත් ඒ තුළ සිටින්නට ඇති  බවටි විශ්වාස කෙරෙන්නේ. නිවාස නොමැති පුද්ගලයින් සහ අනවසර පදිංචිකරුවන් මෙම පස් මහල් ගොඩනැගිල්ලෙහි වාසය කළ බව එරට බලධාරීන් පවසනවා. සිරුරු බොහෝමයක් හඳුනාගත නොහැකි ලෙස පිලිස්සී තිබෙනවා. පැය 12 කට අධික කාලයක් ගින්න පැවති අතර එය නිවා දැමීමට දැඩි වෙහෙසක් ගැමට සිදු වූවා. ගින්නට හේතුව මෙතෙක් හෙළිව නැහැ.     ", "URL": "https://www.itnnews.lk/2023/10/05/512547/", "Category": "Breaking News,ජාත්‍යන්තර පුවත්", "Parent URL": null}