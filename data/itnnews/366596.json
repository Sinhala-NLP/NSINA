{"Source": "ITN news", "Timestamp": "ඔක්තෝබර් 3, 2021 17:51", "Headline": "ශ්‍රී ලංකන් ගුවන් සේවය ලබන 7 වනදා කෝප් කමිටුවට", "News Content": "ශ්‍රී ලංකන් ගුවන් සේවය ලබන හත්වනදා පාර්ලිමේන්තුවේ පොදු ව්‍යාපාර පිළිබද කාරක සභාව වෙත කැඳවා ඇති බව එහි සභාපති පාර්ලිමේන්තු මන්ත්‍රි මහචාර්ය චරිත හේරත් මහතා පවසනවා. සීමා සහිත ශ්‍රී ලංකන් ගුවන්සේවා සමාගම පසුගිය ජූලි 7වනදා කෝප් කමිටුව හමුවට කැදවනු ලැබුවා. එහිදි සිදුකළ විමර්ශනවලට අදාළව ගුවන් සේවා හා අපනයන කලාප සංවර්ධන රාජ්‍ය අමාත්‍යාංශය කෝප් කමිටුව වෙත එවා ඇති වාර්තාවල කරුණු ලබන 7 වනදා සාකච්ඡා කිරීමට නියමිතයි. ඒ සදහා කමිටු සාමාජිකයන්ගේ විශේෂ රැස්වීමක් ලබන 5 වනදා පැවැත්වෙන බවයි චරිත හේරත් මහතා ප්‍රකාශ කළේ.           ", "URL": "https://www.itnnews.lk/2023/10/05/366596/", "Category": "දේශීය පුවත්", "Parent URL": null}