{"Source": "ITN news", "Timestamp": "අගෝස්තු 20, 2021 14:44", "Headline": "නවසීලන්තය වසා දැමීමේ කාලය තවදුරටත් දීර්ඝ කෙරේ", "News Content": "නවසීලන්තය වසා දැමීම තවදුරටත් දීර්ඝ කරන බව එරට රජය නිවේදනය කර තිබෙනවා. ඩෙල්ටා වෛරස් ව්‍යාප්තිය සමග දිනෙන් දින වාර්තා වන ආසාදිතයන්ගේ සංඛ්‍යාව ඉහළ යාම හේතුවෙන් නවසීලන්තය වසා දැමීමේ කාල සීමාව ලබන 24 වනදා දක්වා දීර්ඝ කළ බවයි එරට අග්‍රාමාත්‍ය ජසින්ඩා ආර්ඩන් පවසන්නේ. මාස 6 කට පසු එරටින් එක් ආසාදිතයෙකු වාර්තා වීමත් සමග නවසීලන්තයේ සියලු නගර දින 3 කට හදිසියේ වසා දැමුණා. ආසාදිතයා වාර්තා වූ ඕක්ලන්ඩ් නගරය දින 7 කට වසා දැමීමටයි අග්‍රාමාත්‍යවරිය තීරණය කර තිබුණේ. අද දිනයේත් නව ආසාදිතයන් 11 දෙනෙකු වාර්තා වීම ඉලක්කගත ආසාදිත මට්ටම ඉක්මවා යාම හේතුවෙන් මෙලෙස තවදුරටත් එරට වසා දැමීමේ කාල සීමාව දීර්ඝ කර තිබෙනවා.         ", "URL": "https://www.itnnews.lk/2023/10/05/357301/", "Category": "ජාත්‍යන්තර පුවත්", "Parent URL": null}