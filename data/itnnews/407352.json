{"Source": "ITN news", "Timestamp": "අප්‍රේල් 19, 2022 10:13", "Headline": "යුද හමුදාව සිවිල් වැසියන්ට හානියක් කරන්නේ නෑ", "News Content": "ඇතැම් කටකතාකරුවන් පවසන පරිදි යුද හමුදාව කිසිවිටෙකත් සිවිල් වැසියන්ට හානියක් වන ආකාරයේ ක්‍රියාවල නිරත නොවන බව යුද හමුදාපති ජෙනරාල් ශවේන්ද්‍ර සිල්වා මහතා පවසනවා. නව වසරේ රාජකාරි ආරම්භ කිරීම වෙනුවෙන් ඊයේ පෙරවරුවේ යුද හමුදා මූලස්ථානයේ පැවති විශේෂ උත්සවයට එක්වෙමිනුයි  යුද හමුදාපතිවරයා මේ බව කියා සිටියේ. ඇතැම් කටකතා කරුවන් ජනතාව අතර නොසන්සුන්තාවක් ඇති කිරීමට මෙවැනි දෑ ප්‍රචාරය කරන බවයි ඒ මහතා පෙන්වා දෙන්නේ. මානුෂීය යුද්ධයක නියැලුනු තම හමුදාව කිසිවිටෙකත් සාමකාමී සිවිල් වැසියන්ට එරෙහිව අවි භාවිත නොකරන බව යුද හමුදාපති ජෙනරාල් ශවේන්ද්‍ර සිල්වා මහතා වැඩිදුරටත් කියා සිටියා. ඇතැමුන් පවසන පරිදි විරෝධතාකරුවන් අතර යුද හමුදාව පිළිබද වැරදි මතයක් ඇති කිරීම සදහා මෙවැනි දෑ ප්‍රචාරය කරන බවයි ඒ මහතා පෙන්වා දෙන්නේ. කෝවිඩ් 19 වසංගතය මර්දනය කිරීම සදහා ක්‍රියාත්මක කළ එන්නත්කරණය නිරෝධායනය සහ වෙනත් වැළැක්වීමේ ක්‍රියාමාර්ග කළමනාකරණය කිරීමේදී තම හමුදාව ඉටු කළ මෙහෙය ප්‍රශංසනීය බව ශවේන්ද්‍ර සිල්වා මහතා කියා සිටියා. මෙරට හමුදාව සැමවිටම රටේ ආරක්ෂාව සහ ජනතාවගේ අයිතීන් සුරැකීම වෙනුවෙන් කටයුතු කරන බවයි ඔහු පෙන්වා දුන්නේ.           ", "URL": "https://www.itnnews.lk/2023/10/05/407352/", "Category": "දේශීය පුවත්", "Parent URL": null}