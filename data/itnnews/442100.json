{"Source": "ITN news", "Timestamp": "ඔක්තෝබර් 24, 2022 10:26", "Headline": "අනුරාධපුර සහ මහවිලච්චිය ප්‍රදේශවල බඩ ඉරිඟු ගොවීන්ට නොමිලේ බීජ", "News Content": "රුපියල් මිලියන පන්සිය තිස්තුනක් වැය කරමින් බඩ ඉරිඟු බීජ මෙට්ට්‍රික් ටෝන් එකසිය හතලිස් හතරක ප්‍රමාණයක් ගොවිජනතාව සදහා ලබා දීමට ජයිකා පදනම කටයුතු කර තිබෙනවා. කෘෂිකර්ම අමාත්‍යාංශය සමග එක්ව මෙම බීජ නොමිලේ ලබා දීමටයි සැලසුම් කර තිබෙන්නේ. අනුරාධපුර සහ මහවිලච්චිය ප්‍රදේශවල බඩ ඉරිඟු ගොවීන් සදහා බීජ ලබා දීමට නියමිතයි. එහි පළමු අදියර ලෙස මහවිළච්චි ඇඳ්දත් කල්ලියේ ගම්මානයේ ගොවි ජනතාව වෙත බීජ ලබා දීම සිදු කෙරුණා. එම බීජ ලබාදිමෙන් පසු බඩ ඉරිඟු වගාව සදහා සුදානම් කර ඇති වගා භූමි නිරික්ෂණය කිරිමේ ක්ෂේත්‍ර චාරිකාවකට නිලධාරීන් එක්වුණා. කෘෂිකර්ම අමත්‍යාංශයේ අධ්‍යක්ෂ ජනරාල් ජයන්තා ඉලංගකෝන් මහත්මිය මෙහිදි ප්‍රකාශ කලේ දිවයින පුරා හෙක්ටාර් ලක්ෂයක පමණ බඩ ඉරිඟු වගාව සැලසුම් කර තිබුණ ද බීජ හිගය හේතුවෙන් එය හෙක්ටයාර් හැට දහසකට අඩු කිරීමට සිදුව ඇති බවයි.           ", "URL": "https://www.itnnews.lk/2023/10/05/442100/", "Category": "දේශීය පුවත්", "Parent URL": null}