{"Source": "ITN news", "Timestamp": "නොවැම්බර් 17, 2022 17:44", "Headline": "ජනපති සහ දකුණු අප්‍රිකානු ජනපති අතර හමුවක්", "News Content": "දකුණු අප්‍රිකා ජනාධිපති සිරිල් රමපෝසා හා ජනාධිපති රනිල් වික්‍රමසිංහ යන මහත්වරුන් අතර හමුවක් කටුනායක ගුවන් හමුදා කඳවුරේ දි පැවැත්වුණා. ඉන්දුනිසියාවේ පැවති ජී20 සමුළුවට සහභාගි වි නැවත සිය රට බලා ගමන් ගන්නා අතරතුරයි කෙටි සංචාරයක් සදහා දකුණු අප්‍රිකා ජනාධිපතිවරයා මෙරටට පැමිණියේ. ජනාධිපති රනිල් වික්‍රමසිංහ මහතා ඉතා සුහදශිලිව දකුණු අප්‍රිකා ජනාධිපති සිරිල් රමපෝසා මහතා පිළිගත් අතර සුහද කතා බහකින් අනතුරුව ද්විපාර්ශික සාකච්ඡාවලට එක්වුණා. ප්‍රජාවන් අතර කල් පවත්නා සංහිදියාවක් ඇති කිරිම වෙනුවෙන් විශ්වසනීය සත්‍ය සෙවිමේ යාන්ත්‍රණයක් පිහිටුවීම සදහා දකුණු අප්‍රිකානු සහය, මඟපෙන්වීම හා උපදේශන ලබා ගැනිම කෙරෙහි මෙහිදි අවධානය යොමු වුණා. අමාත්‍ය අලි සබ්‍රි ජාතික ආරක්ෂාව පිළිබද ජනාධිපති ජ්‍යෙෂ්ඨ උපදේශක හා ජනාධිපති කාර්ය මණ්ඩල ප්‍රධානි සාගල රත්නායක යන මහත්වරුන් ඇතුලු පිරිසක් මෙම අවස්ථාවට එක්ව සිටියා.     ", "URL": "https://www.itnnews.lk/2023/10/05/446294/", "Category": "දේශීය පුවත්", "Parent URL": null}