{"Source": "ITN news", "Timestamp": "අප්‍රේල් 6, 2022 13:59", "Headline": "හංගේරියාවේ ට්‍රක් රථයක් දුම්රියක ගැටීමෙන් පුද්ගලයින් පස් දෙනෙකු ජීවිතක්ෂයට", "News Content": "හංගේරියාවේ ට්‍රක් රථයක් දුම්රියක ගැටීමෙන් පුද්ගලයින් පස් දෙනෙකු ජීවිතක්ෂයට පත්වුණා. අනතුරෙන් තවත් පුද්ගලයින් දස දෙනෙකු තුවාල ලබා රෝහල් ගතකර ඇති බවයි වාර්තා වන්නේ. දුම්රිය ට්‍රක් රථයේ ගැටීමත් සමග දුම්රිය මැදිරි රැසක් පීලි පැන ඇති බවද සදහන්. මියගිය පුද්ගලයින් පස් දෙනාම ට්‍රක් රථයේ ගමන් කළ අය වනවා. එම ට්‍රක් රථය වැඩබිම් වෙත සේවකයින් ප්‍රවාහනය කිරීමට යොදාගන්නා රථයක් බවයි විදෙස් මාධ්‍ය සදහන් කරන්නේ. මාර්ග සංඥා නොසලකා හරිමින් ට්‍රක් රථය ධාවනය කිරීම අනතුරට හේතුවී ඇති අතර අනතුර සිදුව ඇත්තේ හංගේරියා,  සර්බියා දේශසීමාව ආසන්නයේදීයි.               ", "URL": "https://www.itnnews.lk/2023/10/05/405731/", "Category": "ජාත්‍යන්තර පුවත්", "Parent URL": null}