{"Source": "ITN news", "Timestamp": "செப்டம்பர் 28, 2022 13:02", "Headline": "நாட்டில் சிறுவர்களாக அடையாளப்படுத்தும் வயதெல்லை..", "News Content": "நாட்டில் சிறுவர்களாக அடையாளப்படுத்தும் வயதெல்லையை அதிகரிப்பதற்கு யோசனை முன்வைக்கப்பட்டுள்ளது.  16 வயதுக்கு உட்பட்டவர்களை சிறுவர்களாக அடையாளப்படுத்தும் சட்ட நடைமுறை காணப்படும் நிலையில்,  அதனை 18 ஆக உயர்த்துவதற்கு யோசனை முன்வைக்கப்பட்டு,  சிறுவர்கள் மற்றும் இளைஞர்கள் தொடர்பான கட்டளைச்சட்டத்தை மறுசீரமைப்பதற்கு நடவடிக்கை எடுக்கப்பட்டுள்ளது. ஆண், பெண் பாலின சமத்துவம் மற்றும் சமத்துவத்தை உறுதிப்படுத்துவதற்கும்,  அது தொடர்பில் ஆராய்ந்து பரிந்துரைகளை பாராளுமன்றத்திற்கு முன்வைப்பதற்கும் பாராளுமன்ற விசேட செயற்குழு அண்மையில் கூடியது. குறித்த குழுவின் தலைவராக பாராளுமன்ற உறுப்பினர் சுதர்ஷினி பெர்ணான்டோபுள்ளே செயற்பட்டு வருகிறார். சிறுவர்கள் மற்றும் இளைஞர்கள் தொடர்பான கட்டளைச்சட்டம், சிறுவர் கட்டளைச்சட்டமாகவும் சிறுவர்கள் மற்றும் இளைஞர்கள் எனும் சொற்பதத்திற்கு பதிலாக, சிறுவர்கள் என பயன்படுத்துவதற்கும் அதன்போது யோசனை முன்வைக்கப்பட்டுள்ளது. திருத்தப்படும் ஆவணங்களில் இளைஞர்கள் எனும் வசனத்தினூடாக எந்தவொரு சிறுவனைவும், இளைஞனையும் தண்டிக்கும்போது பெற்றோர், ஆசிரியர்கள் அல்லது சட்டரீதியான பாதுகாவலர்களின் உரிமை பாதிக்கப்படாத வகையில் சட்ட சீர்த்திருத்தம் மேற்கொள்ளப்பட வேண்டுமெனவும் சுட்டிக்காட்டப்பட்டுள்ளது. ", "URL": "https://www.itnnews.lk/2023/10/05/437647/", "Category": "தேசிய செய்திகள்", "Parent URL": null}