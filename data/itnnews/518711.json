{"Source": "ITN news", "Timestamp": "සැප්තැම්බර් 26, 2023 16:06", "Headline": "ආයුර්වේදය තුළින් විදේශ විනිමය", "News Content": "රටේ ආර්ථිකය ශක්තිමත් කිරීම සඳහා ආයුර්වේදය තුළින් විදේශ විනිමය උපයා ගැනීම වඩාත් පුළුල් කරන බව රාජ්‍ය අමාත්‍ය සිසිර ජයකොඩි මහතා පවසනවා. මාධ්‍ය හමුවකට එක්වෙමින් ඒ මහතා මෙම අදහස් පළකළා. ඒ වෙනුවෙන් දේශීය වෛද්‍ය අමාත්‍යංශය හා මහර ආයුර්වේද සංරක්ෂණ සභාව එක්ව අපේකම නමින් අධ්‍යාපන සහ වෙළද ප්‍රදර්ශනයක් සංවිධාන කර තිබෙනවා. ලබන 29 / 30 සහ ඔක්තෝබර් පළමුවනදා කඩවත කිරිල්ලවල මධ්‍ය මහා විද්‍යාලයේ දී ප්‍රදර්ශනය පැවැත්වීමට කටයුතු යොදා තිබෙනවා. ආයුර්වේද හෝමියෝපති වෛද්‍ය සායන මෙන්ම පාරම්පරික වෛද්‍ය පුහුණු වැඩමුළු පැවැත්වීමට ද කටයුතු යොදා තිබෙනවා. ආයුර්වේදයට අදාළ නීතිරීති ලිහිල් කරමින් එම ක්ෂේත්‍රයේ නියුතු වූවන්ට සහන සැලසීමට කටයුතු කරන බවයි රාජ්‍ය අමාත්‍යවරයා වැඩිදුරටත් ප්‍රකාශ කළේ.   ", "URL": "https://www.itnnews.lk/2023/10/05/518711/", "Category": "දේශීය පුවත්", "Parent URL": null}