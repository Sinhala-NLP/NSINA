{"Source": "ITN news", "Timestamp": "ජූනි 20, 2023 11:33", "Headline": "කතරගම ඇසල පෙරහැර මංගල්‍යයේ දෙවන දිනය අදයි", "News Content": "රුහුණු කතරගම ඇසල පෙරහැර මංගල්‍යයේ පළමු පෙරහැර ඊයේ වීථි සංචාරය කළා. මෙවර පෙරහැර මංගල්‍යයේ පළමු පෙරහැරේ හස්ථි රාජයා මත දේවාභරණ රැගත් කරඩුව වඩාහිදුවීමෙන් පෙරහැර මංගල්‍යය ආරම්භ කෙරුණා. පෙරහැර ප්‍රධාන වීථිය ඔස්සේ වල්ලිඅම්මා දේවාලයට ගෙවැද පුරාණ පුද සිරිත් ඉටුකරණු ලැබුවා. යළි ප්‍රධාන වීථිය ඔස්සේ මහා දේවාලවයට ගෙවැදීමෙනුයි පෙරහැර නිමාවට පත්වුණේ. සාම්ප්‍රදායික නර්ථනයන් මෙන්ම විශේෂාංග රැසක් පෙරහැරට එක්කර තිබුණා. මෙවර පෙරහැර නැරඹිමට විශාල පිරිසක් එක්ව සිටි බවයි අප නියෝජිතයින් සදහන් කළේ. කතරගම ඇසල පෙරහැර මංගල්‍යයේ දෙවන දිනය අදයි.           ", "URL": "https://www.itnnews.lk/2023/10/05/493312/", "Category": "දේශීය පුවත්", "Parent URL": null}