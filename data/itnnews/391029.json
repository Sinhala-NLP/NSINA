{"Source": "ITN news", "Timestamp": "ජනවාරි 24, 2022 18:19", "Headline": "දෙනියාය පොද්දන පාලම කඩා වැටේ", "News Content": "ගල්තොගයක් පටවා ගත් ටිපර් රථයක් ගමන් කරමින් තිබියදී දෙනියාය මෙදේරිපිටිය පොද්දන පාලම කඩා වැටීමට ලක් වුණා. මෙම පාලම මතින් බරවාහන ගමන් කිරීම තහනම් කර තිබූ පසුබිමකයි මෙම අනතුර අද සිදුව තිබෙන්නේ. පසුගිය වසරේ ඇති වූ ජලගැලීමේදී  පාලමේ එක් ආදාරක කණුවක් විනාශවීමත් සමඟ මෙහි බරවාහන ගමන් කිරීම තහනම් කර තිබුණා. එහෙත් ගල් තොගයක් පටවාගත් ටිපර් රථයක් අද දහවල් එම පාලමෙන් ගමන් කිරීමත් සමඟයි පාලම කඩා වැටීමට ලක් වුණේ. ඒ හේතුවෙන් මෙදේරිපිට පාසලට මෙන්ම ගම්මාන කිහිපයකට ගමන් කිරීම ඇණහිට තිබෙනවා.   ", "URL": "https://www.itnnews.lk/2023/10/05/391029/", "Category": "දේශීය පුවත්", "Parent URL": null}