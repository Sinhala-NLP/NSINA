{"Source": "ITN news", "Timestamp": "ජූනි 18, 2023 12:47", "Headline": "යුක්‍රේන යුද්ධය අවසන් කරන්න – ද.අප්‍රිකා ජනපති පුටින්ට කියයි", "News Content": "යුක්‍රේන යුද්දය අවසන් කළ යුතු බව දකුණු අප්‍රිකා ජනාධිපතිවරයා රුසියා ජනාධිපති හමුවේ ප්‍රකාශ කර තිබෙනවා. අප්‍රිකා රටවල් 6ක නායකින් සමඟ දකුණු අප්‍රිකා ජනාධිපති සිරිල් රමෆෝසා පසුගිය දා පීටස්බර්ග් නගරයට පැමිණියා. එහිදී ඔහු රුසියා ජනාධිපති ව්ලැඩිමීර් පුටින් හමුවී සාකච්ඡා පවත්වනු ලැබුවා. යුක්‍රේන ජනාධිපතිවරයා සෑම විටම සාකච්ඡා ප්‍රතික්ෂේප කළ බවයි රුසියා ජනාධිපතිවරයා මෙහිදි ප්‍රකාශ කර ඇත්තේ. දකුණු අප්‍රිකා නායකයා මෙහිදි රුසියාවෙන් හා යුක්‍රේන යෙන් ඉල්ලීම් ඉල්ලා සිටියේ යුද සිරකරුවන් හුවමාරු කර ගන්නා ලෙසයි. එමෙන්ම යුද්දය අවසන් කිරිමේ අවශ්‍යතාව ද දකුණු අප්‍රිකා නායකයා මෙහිදි අවධාරණය කළා. මේ අතර යුක්‍රේන ජනාධිපති ව්ල්දෝමීර් සෙලෙන්ස්කි ඇමෙරිකානු නියෝජිත පිරිසක් හමුවේ පවසා ඇත්තේ රුසියා තම භූමිය අත්පත් කර සිටිනතාක් සාකච්ඡා සඳහා එක් නොවන බවයි.           ", "URL": "https://www.itnnews.lk/2023/10/05/492846/", "Category": "Breaking News,ජාත්‍යන්තර පුවත්", "Parent URL": null}