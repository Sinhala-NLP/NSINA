{"Source": "ITN news", "Timestamp": "සැප්තැම්බර් 20, 2022 18:25", "Headline": "ඉන්ධන කෝටාව ගැන ශ්‍රේෂ්ඨාධිකරණයෙන් නීතිපතිට උපදෙස්", "News Content": "වෘත්තීයවේදීන් සදහා නිකුත් කරන ඉන්ධන කෝටාව ඉහළ දැමීමට ඇති හැකියාව සොයාබලන ලෙස ශ්‍රේෂ්ඨාධිකරණය නීතිපතිවරයාට උපදෙස් ලබාදුන්නා. ඉන්ධන,  විදුලිය,  ඖෂධ,  ආහාර ඇතුළු අත්‍යවශ්‍ය සේවා අඛණ්ඩව සැපයීම සදහා දිගු හා කෙටිකාලීන වැඩපිළිවෙළ සකස් කරන ලෙස රජයට නියෝග කරන්නැයි ඉල්ලා ගොනුකළ පෙත්සම් දෙකක් අද කැඳවූවා. ශ්‍රී ලංකා නීතිඥ සංගමය ගොනුකළ මෙම පෙත්සම් කැඳවනු ලැබුවේ ශ්‍රේෂ්ඨාධිකරණය හමුවේයි. එහිදී නීතිඥ සංගමය වෙනුවෙන් කරුණු දැක්වූ නීතිඥවරයා කියාසිටියේ වෘත්තීයවේදීන්ට සිය රාජකාරි ඉටුකිරීමේ දී දුර ගමන් යාමට සිදුවන බැවින් දැනට නිකුත් කෙරෙන ඉන්ධන කෝටාව ප්‍රමාණවත් නොමැති බවයි. ඒ අනුවයි අදාළ ඉන්ධන කෝටාව ඉහළ දැමීමේ හැකියාව සොයා බලන ලෙස ශ්‍රේෂ්ඨාධිකරණය නීතිපතිවරයාට දන්වා සිටියේ. අදාළ පෙත්සම් ලබන පළමුවනදා කැදවීමට නියෝග කෙරුණා.                   ", "URL": "https://www.itnnews.lk/2023/10/05/436150/", "Category": "දේශීය පුවත්", "Parent URL": null}