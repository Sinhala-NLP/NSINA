{"Source": "ITN news", "Timestamp": "පෙබරවාරි 20, 2022 11:10", "Headline": "දෛනිකව වාර්තා වන ඩෙංගු රෝගීන්ගේ සංඛ්‍යාව ශීඝ්‍රයෙන් ඉහළට", "News Content": "ඩෙංගු රෝගය සම්බන්ධයෙන් යළි දැඩි අවධානය යොමු කරන ලෙස සෞඛ්‍ය අංශ ජනතාවගෙන් ඉල්ලා සිටිනවා. දෛනිකව වාර්තා වන ඩෙංගු රෝගීන්ගේ සංඛ්‍යාව ශීඝ්‍රයෙන් ඉහළ ගොස් තිබෙනවා. කොරෝනා පිළිබද දැඩි අවධානය යොමු කිරීමත් සමඟ ඩෙංගු රෝගය ශීඝ්‍රයෙන් ඉහළ ගොස් ඇති බවටයි සෞඛ්‍ය වාර්තා සදහන් කරන්නේ. ඒ හේතුවෙන් සෑම සෞඛ්‍ය වෛද්‍ය නිලධාරී කර්යාලයකම ඩෙංගු මර්දන මෙහෙයුම් ක්‍රියාත්මක කිරීමට පියවර ගෙන තිබෙනවා. පිළියන්දල නාම්පමුණුව ග්‍රාම සේවා වසමේ ඩෙංගු මර්දන මෙහෙයුම ක්‍රියාත්මක කෙරුණේ සෞඛ්‍ය වෛද්‍ය නිලධාරී ඉන්දික එල්ලාවල මහතාගේ මැදිහත්වීමෙන්. ඩෙංගු මදුරුවන් බෝවන ස්ථාන පවත්වාගෙන ගිය පිරිස් සඳහා රතු නිවේදන නිකුත් කෙරුණා. එමෙන්ම දැඩිව අවවාද කිරීමට සහ දඩ මුදල් නියම කිරීමට ද පියවර ගෙන තිබෙනවා.       ", "URL": "https://www.itnnews.lk/2023/10/05/396216/", "Category": "Breaking News,දේශීය පුවත්", "Parent URL": null}