{"Source": "ITN news", "Timestamp": "நவம்பர் 18, 2021 12:36", "Headline": "நேற்றைய தினத்தில் தொற்றாளர்களாக 728 பேர் பதிவு..", "News Content": "நேற்றைய தினத்தில் கொவிட் 19 வைரஸ் தொற்றாளர்களாக 728 பேர் இனங்காணப்பட்டுள்ளதாக சுகாதார மேம்பாட்டு பணியகம் தெரிவித்துள்ளது. அதன் அடிப்படையில் நாட்டில் பதிவாகியுள்ள மொத்த கொவிட் தொற்றாளர்களின் எண்ணிக்கை 5 இலட்சத்து 53 ஆயிரத்து 722 ஆக உயர்வடைந்துள்ளது. தொற்று ஏற்பட்டவர்களில் 5 இலட்சத்து 25 ஆயிரத்து 188 பேர் வரை தொற்றிலிருந்து குணமடைந்துள்ளனர். 14 ஆயிர்து 477 பேர் தொடர்ந்தும் தொற்றாளர்களாக சிகிச்சை பெற்று வருவதாக சுகாதார மேம்பாட்டு பணிகத்தின் புள்ளிவிபர தரவுகள் தெரிவிக்கின்றன. இந்நிலையில் நேற்றைய தினம் மேலும் 23 கொரோனா மரணங்கள் தொடர்பான உறுதிப்படுத்தல் சுகாதார சேவைகள் பணிப்பாளர் நாயகத்தினால் வெளியிடப்பட்டது. அதன் அடிப்படையில் நாட்டில் பதிவாகியுள்ள மொத்த கொரோனா மரணங்களின் எண்ணிக்கை 14 ஆயிரத்து 57 ஆக அதிகரித்துள்ளது. இதேவேளை பாராளுமன்ற உறுப்பினர் மனோகணேசனுக்கு கொரோனா தொற்று ஏற்பட்டுள்ளதாக உறுதிப்படுத்தப்பட்டுள்ளது. அவர் தனிமைப்படுத்தப்பட்டு சிகிச்சை பெற்றுவருகின்றார். ", "URL": "https://www.itnnews.lk/2023/10/05/376972/", "Category": "Breaking News,தேசிய செய்திகள்", "Parent URL": null}