{"Source": "ITN news", "Timestamp": "දෙසැම්බර් 13, 2021 15:12", "Headline": "උතුරු දිග ස්පාඤ්ඤයට බලපා ඇති අයහපත් කාලගුණයෙන් දෙදෙනෙකු ජීවිතක්ෂයට", "News Content": "උතුරු දිග ස්පාඤ්ඤයට බලපා ඇති අයහපත් කාලගුණයෙන් පුද්ගලයින් දෙදෙනෙකු ජීවිතක්ෂයට පත්ව තිබෙනවා. අධික වර්ෂාවත් සමග හටගත් ගංවතුර හේතුවෙන් උතුරු ස්පාඤ්ඤයේ  සැන් ඒඩ්රියන් නගරයේ මහ මාර්ග සම්පූර්ණයෙන්ම ජලයෙන් යටව තිබෙනවා. අධික වර්ෂාව හා සුළං තත්ත්වයට බාරා සුළි කුණාටුව හේතු වී ඇති බවයි කාලගුණ අංශ සදහන් කරන්නේ. නවාර් ප්‍ර දේශයේ ගොඩනැගිලි හා නිවාස ජලයෙන් යටවීම හේතුවෙන් ජනතාව වෙනත් ස්ථානවලට යොමු කිරීමට සහන කණ්ඩායම් පියවර ගෙන තිබෙනවා. ඒබ්‍රෝ ගංගාවේ ජල මට්ටම මීටර් හය ඉක්මවා ඇති බවද සදහන්. ආපදාවට පත් ජනතාවට සහන සැලසීම සදහා හෙලිකොප්ටර් යානා හා සහන කණ්ඩායම් රැසක් යෙදවා ඇති බවයි වාර්තා වන්නේ.     ", "URL": "https://www.itnnews.lk/2023/10/05/382505/", "Category": "ජාත්‍යන්තර පුවත්", "Parent URL": null}