{"Source": "ITN news", "Timestamp": "මාර්තු 29, 2021 11:17", "Headline": "පොදුජන පෙරමුණේ දිස්ත්‍රික් සම්මේලන කිහිපයක් දිවයිනේ විවිධ ස්ථානවලදී ", "News Content": "සිව් දෙස සුරැකි සිව් වසරක වැඩසටහන් මැයෙන් ශ්‍රී ලංකා පොදුජන පෙරමුණේ දිස්ත්‍රික් සම්මේලන කිහිපයක් දිවයිනේ විවිධ ස්ථානවලදී පැවැත්වුණා. ශ්‍රී ලංකා පොදුජන වතු සේවක සංගමයේ මාතලේ දිස්ත්‍රික් සම්මේලනය රත්තොට ප්‍රාදේශීය සභා ශ්‍රවනාගාරයේදී පැවැත්වුණා. ඒ පාර්ලිමේන්තු මන්ත්‍රී රෝහණ දිසානායක මහතාගේ ප්‍රධානත්වයෙන්. වතු ජනතාවට සිය අයිතිවාසිකම් ලබාදීම සදහා වත්මන් රජය පුළුල් වැඩපිළිවෙළක් ක්‍රියාත්මක කර ඇති බවයි රෝහණ දිසානායක මහතා මෙහිදී කියා සිටියේ.  පසුගිය ආණ්ඩුව සමයේදී වතු ජනතාව රැවටීම පමණක් සිදු වූ බවද ඒ මහතා පෙන්වා දුන්නා. ශ්‍රී ලංකා පොදුජන පෙරමුණේ නීතිඥ සංගමයේ මහනුවර දිස්ත්‍රික් ශාඛා සම්මේලනය මහනුවර කැන්ඩියන් රෝයල් ශ්‍රවනාගාරයේදී පැවැත්වුණා. ඒ අමාත්‍ය මහින්දානන්ද අලුත්ගමගේ මහතාගේ ප්‍රධානත්වයෙන්. යැපුම් ආනයන ආර්ථිකයෙන් මිදී නිෂ්පාදන ආර්ථිකයකට යාමේ අභියෝගයට ජනාධිපතිතුමා යොමු වී ඇති බවයි මහින්දානන්ද අලුත්ගමගේ මහතා පෙන්වා දුන්නේ. මෙරට නිෂ්පාදනය කළ හැකි සියලු දේ පිටරටින් ගෙන ඒම නතර කළ හැකි බවද ඒ මහතා සදහන් කළා. රාජ්‍ය අමාත්‍යවරුන් වන දිලුම් අමුණුගම සහ අනුරාධ ජයරත්න, පාර්ලිමේන්තු මන්ත්‍රීවරුන් වන උදයන කිරිදියගොඩ, වසන්ත යාපා බණ්ඩාර සහ ගුණතිලක රාජපක්ෂ යන මහත්වරුන්ද මෙම අවස්ථාවට එක් වුනා.     ", "URL": "https://www.itnnews.lk/2023/10/05/328458/", "Category": "Breaking News,දේශීය පුවත්", "Parent URL": null}