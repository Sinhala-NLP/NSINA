{"Source": "ITN news", "Timestamp": "ජූලි 18, 2021 13:31", "Headline": "නායයෑම් කිහිපයකින් මුම්බායි නුවර 15 දෙනෙකු ජීවිතක්ෂයට", "News Content": "ඇදහැලුණු අධික වර්ෂාවත් සමග සිදුවූ නායයෑම් කිහිපයකින් ඉන්දියාවේ මුම්බායි නුවර පුද්ගලයින් 15 දෙනෙකු ජීවිතක්ෂයට පත්වුණා. මුම්බායි නුවර චෙන්බූර් සහ වික්රෝලි ප්‍රදේශවල නිවාස කිහිපයක් මතට පස් කදු කඩා වැටීමෙන් මෙම අනතුරු සිදුවී ඇති බවයි ඉන්දීය මාධ්‍ය වාර්තා කරන්නේ. එම ප්‍රදේශවල සිරවී සිටින පුද්ගලයින් සොයා අඛණ්ඩ මෙහෙයුම් ක්‍රියාත්මකයි. මුම්බායි නුවර ආශ්‍රිත ඇතැම් ප්‍රදේශවලට ඊයේ සහ අද උදෑසන මිලිමීටර් 200 ඉක්මවූ වැසි ඇතිවූ බව එරට මාධ්‍ය වාර්තා කරනවා.         ", "URL": "https://www.itnnews.lk/2023/10/05/350130/", "Category": "ජාත්‍යන්තර පුවත්", "Parent URL": null}