{"Source": "ITN news", "Timestamp": "மார்ச் 29, 2022 17:21", "Headline": "மரியுபோல் மோதல் யுக்கிரமடைகையில் ரஷ்ய – யுக்ரேன் சமாதான பேச்சுவார்த்தை துருக்கியில்..", "News Content": "இரண்டு வாரங்களின் பின்னர் ரஷ்ய யுக்ரேன் தரப்பினருக்கு இடையில் இன்று துருக்கியின் ஸ்த்தான்புல் நகரில் சமாதான பேச்சுவார்த்தையொன்று இடம்பெறவுள்ளது. இருதரப்பு பிரதிநிதிகள் துருக்கி தலைநகர் ஸ்த்தான்புலுக்கு வருகை தந்துள்ளனர். யுத்த நிறுத்தத்தை அமுல்படுத்துவதே சமாதான பேச்சுவார்த்தையின் பிரதான நோக்கமென யுக்ரேன் தெரிவித்துள்ளது. பல சுற்றுப் பேச்சுவார்த்தைகள் ஏற்கனவே இடம்பெற்ற போதும் இதுவரை எவ்வித இணக்கப்பாடும் எட்டப்படவில்லை. இரு தரப்பினரும் இரண்டு வாரங்களுக்கு பின்னரே நேருக்கு நேர் கலந்துரையாடல் ஒன்றில் ஈடுபடவுள்ளனர். இம்முறை பேச்சுவார்த்தை துருக்கி தையுப் எர்டோகனின் தலைமையில் இடம்பெறவுள்ளவுள்ளது. சர்வதேச சமூகம் யுக்ரேனுக்கு வழங்கும் மனிதாபிமான உதவிகள் போதுமானதாக இல்லையென ஐக்கிய நாடுகள் அமைப்பு தெரிவித்துள்ளது. ஐக்கிய நாடுகள் அமைப்பு மற்றும் அதனுடன் இணைந்த ஏனைய நிறுவனங்கள் யுக்ரேனிலிருந்து வெளியேறியுள்ள மக்களுக்கு மனிதாபிமான உதவிகளை வழங்க தலையீடுகளை மேற்கொள்கின்றன. சுமார் 9 இலட்சம் பேருக்கு இவ்வாறு மனிதாபிமான உதவிகள் வழங்கப்படுவதாக ஐக்கிய நாடுகள் அமைப்பு சுட்டிக்காட்டியுள்ளது. மனிதாபிமான உதவிகளின் கீழ் உணவு மருந்து மற்றும் நாளாந்த பயன்பாட்டுக்குத் தேவையான பொருட்கள் விநியோகிக்கப்படுகின்றன. எவ்வாறெனினும் இடம்பெயர்ந்த மக்களுக்கு போதுமான உதவிகள் கிடைக்கப்பெறுவதில்லையென ஐக்கிய நாடுகள் அமைப்பு மேலும் தெரிவித்துள்ளது. ", "URL": "https://www.itnnews.lk/2023/10/05/404488/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}