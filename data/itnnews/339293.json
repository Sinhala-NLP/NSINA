{"Source": "ITN news", "Timestamp": "மே 26, 2021 16:30", "Headline": "புதிதாக 655 தேசிய பாடசாலைகள் அடுத்த மாதம் ஆரம்பம் : இராஜாங்க அமைச்சர் பியல் நிஷாந்த", "News Content": "புதிதாக 655 தேசிய பாடசாலைகளை அடுத்த மாதம் ஆரம்பிக்க போவதாக இராஜாங்க அமைச்சர் பியல் நிஷாந்த தெரிவித்துள்ளார். நாட்டில் பாடசாலை தொகுதிகளை முறைப்படுத்துவதற்காக அமுல்படுத்தப்பட்டுள்ள ஆயிரம் தேசிய பாடசாலைகள் எண்ணக்கருவுக்கு அமைய இவ்வேலைத்திட்டம் அமுல்படுத்தப்படுவதாக இராஜாங்க அமைச்சர் பியல் நிஷாந்த தெரிவித்துள்ளார். இத்திட்டமானது கல்வி அமைச்சின் ஊடாக மேற்கொள்ளப்படுவதுடன், கிராமிய பகுதிகளில் தற்போது நிலவுகின்ற முதலாம் தரத்துக்கு மாணவர்களை இணைத்துக் கொள்வதில் காணப்படுகின்ற பிரச்சினைகளுக்கு நிரந்தர தீர்வு கிடைப்பதாகவும் அவர் மேலும் சுட்டிக்காட்டியுள்ளார். களுத்துறை திஸ்ஸ தேசிய பாடசாலையின் குறைப்பாடுகளை கண்டறியச் சென்ற போதே இராஜாங்க அமைச்சர் இதனை தெரிவித்தார். “1000 தேசிய பாடசாலைகளை உருவாக்கும் திட்டத்தின் கீழ் தற்போது 655 தேசிய பாடசாலைகளை ஒரே தடவையில் ஆரம்பிப்பதற்கான நடவடிக்கைகள் முன்னெடுக்கப்பட்டுள்ளன. இதன் அங்குரார்ப்பண நிகழ்வு ஜூன் 10ஆம் திகதி காலை 10 மணிக்கு இடம்பெறும். ஒன்பது மாகாணங்களையும் உள்ளடக்கியவாறு 1000 பாடசாலைகளை உருவாக்கும் தேசிய திட்டமே இதுவாகும்.” ", "URL": "https://www.itnnews.lk/2023/10/05/339293/", "Category": "Breaking News,தேசிய செய்திகள்", "Parent URL": null}