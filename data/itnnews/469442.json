{"Source": "ITN news", "Timestamp": "මාර්තු 19, 2023 15:53", "Headline": "නුවරඑළිය නගර සභා සිමාවේ දිරපු ගස් කපන මුවාවෙන් නොදිරපු සරු ගස් කපලා", "News Content": "නුවරඑළිය නගර සීමාවේ හා අවට ප්‍රදේශ කිහිපයක් වනඋද්‍යාන පාර , තුරඟ තරඟ පිටිය අසල සහ ඉහල වැව පාර යන ස්ථාන වල වසර 50ට වඩා පැරනි දිරපු ගස් කපන්න දුන් අවසරයෙන් නොදිරපු සරු ගස් කැපීමට සිය විරෝධය ප්‍රකාශ කරන බව නුවරඑළියෙ පරිසරවේදීහු මාධ්‍ය වෙත අදහස් දක්වමින් කියා සිටී. ඔවුන් වැඩිදුර අදහස් දක්වමින් කියා සිටියේ බ්‍රිතාන්‍ය පාලන සමයේදී නුවරඑළිය ප්‍රදේශයේ පාරිසරික හා සෞන්දර්යාත්මක අලංකාරය උදෙසා එවකට ආණ්ඩුකාර වරුන්ගේ පාරිසරික සංකල්ප වලට අනුකූලව ජල සම්පත රැක දෙන සයිප්‍රස් ගස්     සිටුවීමට කටයුතු කළේ වසර ගණනාවක ඉදිරිය දකිමින් බවයි. නමුත් වර්තමානය වන විට හිතක් පපුවක් නොමැතිව මෙසේ ගස් කපන්න නියෝග ලබා දෙන නිලධාරීන් සතුව  එම වටිනා ගස් පිළිබඳ තිබෙන අවබෝධය පිළිබඳ දැඩි සැකයක් පවතින බව ඔවුන් ප්‍රකාශ කරනවා. මෙන චෝදනාව පිළිබඳව නුවරඑළිය ප්‍රාදේශීය ලේකම් ප්‍රගීත්  මහතාගෙන් අප කල විමසුකදී ඒ මහතා කියා සිටියේ ගස් පිළිබඳව තමන්ට විශේෂඥ දැනුමක් නොමැති අතර හග්ගල උද්භිද උද්‍යානයේ තාක්ෂණික නිළධාරීන්ගේ නිර්දේශයක් පරිදි ඔවුන් විසින් නම් කළ අවදානම් ගස් 5ක් මුලුමනින්ම කැපීමට හා අවදානම් සහිත ගස්වල  අතු  පමණක් ඉවත් කිරීමට පමණක් ප්‍රාදේශීය ලේකම්වරයා වශයෙන් තමන් අවසර ලබා දුන් බවයි , රාජ්‍්‍ය දැව සංස්ථාවෙන් ගස් කැපීමේ කටයුත්ත සිදු කරන අතර උද්ගතව ඇති ගැටලුව සමඟ ගස් කැපීම තාවකාලිකව නතර කර මේ පිළිබඳව පුළුල් පරීක්ෂණයක් සිදු කරන බවත් , මොනයම් හෝ කරුණක් මත අවසරයකින් තොරව හෝ අවසර ලබා දුන් ක්‍රියා පටිපාටියෙන්තොරව ගස් කැපීමක් සිදුවී තිබේ නම්ඒ පිළිබඳව සොයා බලා දැඩි විනය ක්‍රියාමාර්ග ගැනීමට සූදානම් බව ඔහු ප්‍රකාශ කළා.     ", "URL": "https://www.itnnews.lk/2023/10/05/469442/", "Category": "දේශීය පුවත්", "Parent URL": null}