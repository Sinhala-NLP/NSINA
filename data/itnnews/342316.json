{"Source": "ITN news", "Timestamp": "ජූනි 12, 2021 13:33", "Headline": "චීන තනි මාත්‍රාවේ එන්නතට ආර්ජන්ටිනාවේ අනුමැතිය", "News Content": "චීනයේ කැන්සිනෝ බයොලොජික්ස් ඉන්කෝපරේෂන් (6185. එච්.කේ) විසින් වැඩි දියුණු කරන ලද තනි මාත්‍රාවකින් යුත් COVID-19 එන්නත හදිසි භාවිතය සඳහා ආර්ජන්ටිනාව අනුමත කර තිබෙනවා. ආර්ජන්ටිනාව විසින් එන්නත මාත්‍රා මිලියන 5.4 ක් ලබා දීම සඳහා ගිවිසුමක් අත්සන් කර ඇති බවයි එරට සෞඛ්‍ය අමාත්‍යාංශය නිවේදනය කරන්නේ. මිලියන 45 ක ජනගහනයක් සිටින ආර්ජන්ටිනාව මේ වන විට ඉන්දියාව සහ බ්‍රසීලය පසුකරමින් දිනකට වැඩිම නව ආසාදන සංඛ්‍යාවක් වාර්තා කරන බව රොයිටර් දත්ත වාර්තා කරයි. මෙම රෝගයෙන් මියගිය සංඛ්‍යාව 85,000 කට ආසන්න සංඛ්‍යාවක් බවයි වාර්තා වන්නේ. රුසියානු සංවර්ධිත ස්පුට්නික් වී එන්නත, සීනෝෆාර්ම් සහ ඇස්ට්‍රාසෙනෙකා සහ ඔක්ස්ෆර්ඩ් විශ්ව විද්‍යාලය විසින් නිපදවන ලද එන්නත භාවිතා කරමින්, මේ වන විට අවම වශයෙන් එක් මාත්‍රාවක් මිලියන 12.6 ක ජනතාවට ලබාදී තිබෙන අතර මාත්‍රා දෙකම මිලියන 3.2 ක ජනතාවට එන්නත් කර ඇත. ", "URL": "https://www.itnnews.lk/2023/10/05/342316/", "Category": "Breaking News,ජාත්‍යන්තර පුවත්", "Parent URL": null}