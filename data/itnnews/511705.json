{"Source": "ITN news", "Timestamp": "අගෝස්තු 29, 2023 09:51", "Headline": "උඩවලව ජලාශයේ රොන්මඩ ඉවත් කිරීම සඳහා ක්ෂේත්‍ර අධ්‍යනයක්", "News Content": "නියඟයෙන් සිදීගොස් ඇති උඩවලව ජලාශයේ රොන්මඩ ඉවත් කිරීම සඳහා ක්ෂේත්‍ර අධ්‍යනයක් කිරීමට තීරණය කර තිබෙනවා. ඒ සඳහා කණ්ඩායමක් උඩවලව වෙත යැවීමටයි කටයුතු කර තිබෙන්නේ. නියඟය හේතුවෙන් සීදිගිය උඩවලව ජලාශයේ රොන්මඩ ඉවත් කරන ලෙස ගොවි ජනතාව ඉල්ලීම් සිදුකළා. ඒ සම්බන්ධයෙන් විශේෂ සාකච්ඡාවක් මහින්ද අමරවීර,  රොෂාන් රණසිංහ,  පවිත්‍රා වන්නිආරච්චි යන අමාත්‍යවරුන්ගේ ප්‍රදානත්වයෙන් පැවැත්වුණා. රොන්මඩ ඉවත් කිරීම සම්බන්ධ ක්ෂේත්‍ර අධ්‍යනයක් සිදු කිරීම සදහා නිලධාරීන් යොමු කිරීමට මෙහිදි තීරණය කෙරුණා. ඔවුන් දින 3ක් තුළ වාර්තාවක් ලබාදිය යුතු අතර ඒ අනුව රොන්මඩ ඉවත් කිරීමට සදහා සුදුසු ක්‍රියාමාර්ග ගැනෙනවා. උඩවලව ඉංජිනේරු කාර්යාලය සිදුකර ඇති ගණිතමය අධ්‍යනයකට අනුව උඩවලව ජලාශයේ ඇති රොන්මඩ ප්‍රමාණය කියුබික් මීටර් මිලියන 1.5ක් පමණ වනවා. එහි සමස්ත ට්‍රැක්ටර් කියුබ් ප්‍රමාණය පන්ලක්ෂ පන්දහස් නවසියක්. එම ප්‍රමාණය ඉවත් කිරීම තුළින් ජලාශයේ වැඩිවන ජල ධාරිතාව අක්කර අඩි 1273ක් බවයි ගණන් බලා තිබෙන්නේ.         ", "URL": "https://www.itnnews.lk/2023/10/05/511705/", "Category": "දේශීය පුවත්", "Parent URL": null}