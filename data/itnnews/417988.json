{"Source": "ITN news", "Timestamp": "ජූනි 20, 2022 11:36", "Headline": "නිමල් සිරිපාල ශ්‍රීලනිප ධූරයෙන් ඉවත් කිරීමට එරෙහි වාරණ නියෝගය දීර්ඝ කෙරේ", "News Content": "අමාත්‍ය නිමල් සිරිපාල ද සිල්වා මහතා ශ්‍රී ලංකා නිදහස් පක්ෂයේ තනතුරු හා නිලතල වලින් ඉවත් කිරීම හා ඊට බාධා කිරීම වළක්වාලමින් පක්ෂයේ මධ්‍යම කාරක සභාව වෙත නිකුත් කළ වාරණ නියෝගය තවදුරටත් දීර්ඝ කෙරුණා. ශ්‍රී ලංකා නිදහස් පක්ෂයේ සභාපති මෛත්‍රීපාල සිරිසේන මහතා ඇතුළු මධ්‍යම කාරක සභාව වෙත නිකුත් කර ඇති වාරණ නියෝගය ලබන 22 වනදා දක්වා දීර්ඝ කිරීමටයි කොළඹ දිසා අධිකරණය නියම කළේ. මෛත්‍රීපාල සිරිසේන මහතා ඇතුළු විත්තිකරුවන් වෙනුවෙන් පෙනී සිටි නීතිඥවරුන් කියා සිටියේ මෙම නඩුව සමතයකට පත් කිරීම සම්බන්ධයෙන් පාර්ශ්වකරුවන් සමග සාකච්ඡා කරන බවයි. එවැනි සමතයක් ඇති නොවන්නේ නම් දැනට නිකුත් කර ඇති වාරණ නියෝගය දීර්ඝ කිරීමට විරෝධතා ඉදිරිපත් කරන බවද ඔවුන් පැවසුවා. නිමල් සිරිපාල ද සිල්වා මහතා සිය පැමිණිල්ලෙන් සදහන් කර ඇත්තේ අමාත්‍ය ධුර භාරගැනීම ගැන සාකච්ඡා කිරීමට මධ්‍යම කාරක සභාව සමග සාකච්ඡාවක් පැවතිය ද එහිදී ඒ පිළිබද අවසන් තීන්දුවක් නොගත් බවයි.         ", "URL": "https://www.itnnews.lk/2023/10/05/417988/", "Category": "දේශීය පුවත්", "Parent URL": null}