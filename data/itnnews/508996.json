{"Source": "ITN news", "Timestamp": "අගෝස්තු 17, 2023 17:17", "Headline": "IMF අරමුදලේ දෙවන වාරිකය ලැබීමට ලංකාව කොයි වගේ වෙන්න ඕනෙද?", "News Content": "ජාත්‍යන්තර මූල්‍ය අරමුදලේ දෙවන වාරිකය ලැබෙන්නේ මූල්‍ය විනයට විනිවිධභාවයට සහ දූෂණ මර්ධනයට සූදානම් වන ශ්‍රී ලංකාවකට බව රාජ්‍ය අමාත්‍ය ෂෙහාන් සේමසිංහ මහතා පවසනවා. අන්ලුකින් ද පවර් ඔෆ් ටැක්සස් යන මැයෙන් කොළඹ පැවති කථිකාවකට එක්වෙමින් රාජ්‍ය අමාත්‍යවරයා මේ බව කියා සිටියා. ජාත්‍යන්තර මූල්‍ය අරමුදල ලබා දෙන විස්තීර්ණ ණය පහසුකමේ දෙවන වාරිකය ලැබීම දෙස් විදෙස් ආයෝජකයන්ට ශ්‍රී ලංකාවේ ඉදිරි ආර්ථිකය පිළිබඳව සුබවාදී පණිවුඩයක් ලබාදීමක් බවයි ඒ මහතා ප්‍රකාශ කළේ. දූෂණ මර්ධනය, මූල්‍ය විනය පවත්වාගෙන යාම විනිවිදභාවය ඇති කිරීම ඇතුළු ජාත්‍යන්තර මූල්‍ය අරමුදල ඉදිරිපත් කළ යෝජනා ක්‍රියාත්මක කිරීම සදහා පියවරගෙන තිබීම ඊට හේතුවයි. දෙවන වාරිකය ලෙස ඇමෙරිකා ඩොලර් මිලියන 333 ක පමණ මුදලක් ලැබීමට නියමිත බව ද ෂෙහාන් සේමසිංහ මහතා ප්‍රකාශ කළා. ", "URL": "https://www.itnnews.lk/2023/10/05/508996/", "Category": "දේශීය පුවත්,ව්‍යාපාරික පුවත්", "Parent URL": null}