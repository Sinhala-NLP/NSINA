{"Source": "ITN news", "Timestamp": "පෙබරවාරි 19, 2022 14:04", "Headline": "බ්‍රසීලයේ ගංවතුර සහ නායයෑම් හේතුවෙන් මිය ගිය සංඛ්‍යාව 136 දක්වා ඉහළට", "News Content": "බ්‍රසීලයේ රියෝ ද ජැනයිරෝ නුවර අයහපත් කාලගුණය සමග ඇතිවූ ගංවතුර සහ නායයෑම් හේතුවෙන් මිය ගිය සංඛ්‍යාව 136 දක්වා ඉහළ ගොස් තිබෙනවා. බ්‍රසීලයේ රියෝ ද ජැනයිරෝහි පෙට්රොපොලිස් නගරයට දැඩි බලපෑම් එල්ල වූ බවයි විදෙස් මාධ්‍ය වාර්තා කළේ. අයහපත් කාලගුණය හේතුවෙන් අතුරුදන්වූ සංඛ්‍යාව 200 ඉක්මවා ගිය බවයි පැවසෙන්නේ. දහසකට අධික සංඛ්‍යාවක් අවතැන් වුණා. මෑත ඉතිහාසය තුළ එරටට බලපෑ දරුණුතම ස්වාභාවික ව්‍යයසනය මෙය ලෙස සැළකෙන අතර පෙට්රොපොලිස්හි 1932 න් පසු වාර්තා වු අධික ම වර්ෂාපතනය ලෙසද මෙය සටහන් වනවා. බ්‍රසීලය මෙම විපතට මුහුණ දෙන අවස්ථාවේ ජනාධිපති ජෙයාර් බොල්සොනාරෝ රුසියාවේ නිල සංචාරයක නිරත වෙමින් සිටියා. ඔහු අද විපතට පත් ප්‍රදේශයන් නිරීක්ෂණය  කිරීමට එක්වුණා.                         ", "URL": "https://www.itnnews.lk/2023/10/05/396088/", "Category": "ජාත්‍යන්තර පුවත්", "Parent URL": null}