{"Source": "ITN news", "Timestamp": "ஏப்ரல் 16, 2022 22:55", "Headline": "சொந்த ஊர் சென்றவர்களுக்கு மீண்டும் நகரங்களுக்கு திரும்புவதற்காக விசேட பஸ் சேவைகள்..", "News Content": "சித்திரை புத்தாண்டிற்காக சொந்த ஊர் சென்றவர்களுக்கு மீண்டும் பிரதான நகரங்களுக்கு திரும்புவதற்காக விசேட பஸ் சேவைகள் முன்னெடுக்கப்பட்டுள்ளன. தூர இடங்களுக்கான பஸ் சேவையை இன்று முதல் விரிவுப்படுத்த நடவடிக்கை எடுத்துள்ளதாக இலங்கை போக்குவரத்து சபை தெரிவித்துள்ளது. தூரப்பகுதிகளில் இருந்து கொழும்பு உட்பட பிரதான நகரங்களுக்கு 200 மேலதிக பஸ் வண்டிகள் சேவையில் ஈடுபடுத்தப்பட்டுள்ளன. தனியார் பஸ் வண்டிகளும் தூர இடங்களுக்கான சேவையை ஆரம்பித்துள்ளன. குறித்த பஸ் வண்டிகளுக்கு தேவையான எரிபொருளை இலங்கை போக்குவரத்து சபை மூலம் வழங்க நடவடிக்கை எடுக்கப்பட்டுள்ளது.\nஇதேவேளை நாளையதினம் முதல் விசேட ரயில் சேவை நடத்தப்படுமென புகையிரத திணைக்களம் அறிவித்துள்ளது. ", "URL": "https://www.itnnews.lk/2023/10/05/407030/", "Category": "Breaking News,தேசிய செய்திகள்", "Parent URL": null}