{"Source": "ITN news", "Timestamp": "නොවැම්බර් 4, 2021 10:36", "Headline": "ඉන්දියාවේ නිෂ්පාදිත කොවැක්සින් එන්නත හදිසි භාවිතය සඳහා WHO අනුමැතිය", "News Content": "ඉන්දියාවේ නිෂ්පාදිත කොවැක්සින් කොරෝනා මර්දන එන්නත හදිසි භාවිතය සදහා ලෝක සෞඛ්‍ය සංවිධානයේ අනුමැතිය හිමිව තිබෙනවා. ඉන්දියාවේ භාරත් බයෝටෙක් සමාගම නිෂ්පාදනය කළ කොවැක්සින් කොරෝනා මර්දන එන්නත කොරෝනා වයිරසයට එරෙහිව සියයට 78 ක ඵලදායිතාවයකින් යුක්ත බවයි පැවසෙන්නේ. මෙම එන්නත අවුරුදු 18 න් ඉහළ වයස් කාණ්ඩවල පසුවන්නන් හට සුදුසු බව නිර්දේශ කර ඇති අතර එය මාත්‍රා දෙකකින් යුක්ත වනවා. පළමු මාත්‍රාවෙන් සති 4 කට පසු දෙවන මාත්‍රාව ලබාදිය යුතු බවටයි ලෝක සෞඛ්‍ය සංවිධානය නිර්දේශකර තිබෙන්නේ. ඉන්දියාව මේ වනවිට එරට ජනගහනයෙන් මිලියන 253 ක ජනතාවක් එන්නත්කරණයට ලක්කර තිබෙනවා.         ", "URL": "https://www.itnnews.lk/2023/10/05/373835/", "Category": "ජාත්‍යන්තර පුවත්", "Parent URL": null}