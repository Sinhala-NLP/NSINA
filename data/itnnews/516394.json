{"Source": "ITN news", "Timestamp": "සැප්තැම්බර් 16, 2023 17:48", "Headline": "රටේ වත්කම් ගැන විගනකාධිපතිගෙන් ප්‍රකාශයක්", "News Content": "රටේ වත්කම් ඒකාබද්ධ  ප්‍රකාශයක් ලෙස සකස් කර ඉදිරිපත් කිරීමට මේ වන විට ක්‍රමවේදයක් නැති බව විගනකාධිපතිවරයා ප්‍රකාශ කරනවා. රජයේ ගිණුම් පිළිබද කාරක සභාව රැස්වූ අවස්ථාවේදී මේ බව අවධාරණය කෙරුණා. කෝපා කමිටුවේ සභාපති රාජ්‍ය අමාත්‍ය ලසන්ත අලගියවන්න මහතාගේ ප්‍රධානත්වයෙන් එම කමිටුව රැස්වූ අවස්තාවේදී මේ බව ප්‍රකාශ කෙරුනා. රජයේ මූල්‍ය නොවන වත්කම් ගිණුම් ගත කිරීම සහ රජයේ මූල්‍ය ප්‍රකාශන සකස් කිරීම සම්බන්ධ ගැටලුව පිළිබද කෝපා කමිටුවේ අවධානය යොමු වුණා. රාජ්‍ය ආයතනවල මුල්‍ය වත්කම් කළමනාකරණ ක්‍රියාවලියේ වත්මන් තත්ත්වය හා ඒ සම්බන්ධව පවතින ගැටලු පරික්ෂා කිරිම සදහා රජයේ ගිණුම් පිළිබද කාරක සභාව එහි සභාපති  රාජ්‍ය අමාත්‍ය ලසන්ත අලගියවන්න මහතාගේ ප්‍රධානත්වයෙන් පසුගියදා පාර්ලිමේන්තුවේදී රැස්වුණා.   ගෙවිය යුතු අදාළ ණය ගෙවීම් සිදු කිරිමෙන් අනතුරුව පසුගිය දෙසැම්බර් 31 වනදාට  ගෙවීමට ඇති මුළු ණය ප්‍රමාණය රුපියල් ට්‍රිලියන 27 ක් වන බව කෝප් කමිටුවේදි හෙළිවුණා. මේ අතුරින් ව්‍යාපෘති සදහා ගත් ණය මුදල රුපියල් ට්‍රිලියන 8ක් වනවා.       ", "URL": "https://www.itnnews.lk/2023/10/05/516394/", "Category": "Breaking News,දේශීය පුවත්,නවතම පුවත්", "Parent URL": null}