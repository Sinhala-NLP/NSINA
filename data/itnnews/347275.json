{"Source": "ITN news", "Timestamp": "ஜூலை 6, 2021 12:48", "Headline": "எஸ்ட்ரா செனேகா இரண்டாவது டோஸிற்கு பைசர் தடுப்பூசி நாளை முதல் வழங்க திட்டம்..", "News Content": "தடுப்பூசி வேலைத்திட்டதினை மேலும் வலுப்படுத்த பாதுகாப்பு தரப்பினர் தமது பங்களிப்பினை தொடர்ந்தும் வழங்கி வருகின்றனர். ஜனாதிபதியின் ஆலோசனைக்கமைய நேற்றைய தினம் ஆரம்பிக்கப்பட்ட இந்த தடுப்பூசி வேலைத்திட்டம் இன்று இரண்டாவது நாளாகவும் நடைபெற்று வருகின்றது. நாடு பூராகவும் விசேட நிலையங்கள் ஊடாக தடுப்பூசி வேலைத்திட்டங்கள் நேற்று ஆரம்பிக்கப்பட்டது. மேல் மாகாணத்தில் பல்வேறு நிலையங்களில் தடுப்பூசி வேலைத்திட்டங்கள் இடம்பெறு; அதேவேளை 30 வயதுக்கு மேற்பட்ட அனைவருக்கும் இந்த நிலையங்கள் ஊடக தடுப்பூசிகளை பெற்றுக்கொள்ள முடியும். நாராஹேன்பிட்டிய இராணுவ வைத்தியசாலையில் தடுப்பூசி வேலைத்திட்டங்கள் இன்றைய தினம் நடைபெறுகின்றது. நேற்றைய தினம் 4 ஆயிரம் சைனாபாம் தடுப்பூசிகள் வழங்கப்பட்;டன. வேரஹெர முதலாவது வைத்திய நிலையத்தில் இன்றைய தினமும் இரண்டாவது நாளாக தடுப்பூசி வேலைதிட்டம் ஆரம்பிக்கப்பட்டது. நேற்றைய தினம் மாத்திரரம் 5 ஆயிரத்து 800 பேருக்கு தடுப்பூசி வழங்கப்பட்டதாக இராணுவம் தெரிவிக்கின்றது. மின்னேரியா பயிற்சி நிலையத்திலும் 60 வயதுக்கு மேற்பட்டோருக்கு தடுப்பூசி வழங்கப்பட்டன. நேற்றைய தினம் 900 பேருக்கு தடுப்பூசி வழங்கப்பட்டுள்ளது. இராணுவதடதின் வைத்திய பிரிவு இதற்கான பூரண பங்களிப்பினை வழங்கியுள்ளது. கம்பஹா யாகொட பிரதேசத்திலும் இராணுவத்தின் பங்களிப்புடன் தடுப்பூசி வேலைத்திட்டங்கள் ஆரம்பிக்கப்பட்டுள்ளன. எந்தவித தடையுமின்றி தடுப்பூசியினை பெற்றுக்கொள்ள முடிந்தததாக மக்கள் தெரிவித்துள்ளனர். 60 வயதுக்கு மேற்பட்டவர்களுக்கு தடுப்பூசி வழங்கும் வேலைத்திட்டமொன்று அனுராதபுரம் இராணுவ வைத்தியசாலையில் ஆரம்பிக்கப்பட்டுள்ளது. இது இன்றும் நாளையும் இடம்பெற உள்ளது. முல்லைதீவு மாவட்டத்திலும் கொரோனா தடுப்பூசி செலுத்தும் ந்டவடிக்i;ககள் இன்று ஆரம்பிக்கப்பட்டன. முல்லைதீவு புதுக்குடியிருப்பு சுப்ரமணியம் வித்த்;pயாலயத்த்pல் சைனோபாம் தடுப்பூசி இராணுவ மருத்துவர்களின் உதவியுடன் வழங்கப்பட்டது. இந்த நடவடிக்கைகளில் பொலிஸார் மற்றும் இராணுவத்தினர் ஈடுபட்டதோடு பொது மக்கள் இது குறித்து அரசாங்கத்திற்கு நன்றி தெரிவித்தனர். கிளிநொச்சியில் 60 வயதுக்கு மேற்பட்டவர்களுக்கு கொரோனா தடுப்பூசி வழங்கும் வேலைத்திட்டம் நேற்று ஆரம்பிக்கப்பட்டது. நேற்றைய தினம் 188 பேருக்கு தடுப்பூசிகள் செலுத்தப்பட்டன. இரணைமடு இராணுவ வைத்தியசாலையில் இராணுவத்தினரின் பங்களிப்புடன் தடுப்பூசி நடவடிக்கைகள் இடம்பெறுகின்றன. மன்னார் மாவட்டத்திலும் 60 வயதுக்கு மேற்பட்டவர்களுக்கான தடுப்பூசி வழங்கும் வேலைத்திட்டங்கள் இடம்பெற்று வருகின்றன. தடுப்பூசி வழங்கும் வேலைத்திட்டத்தினை மன்னார் பிராந்திய சுகாதார சேவைகள் பணிப்பாளர், மன்னார் பிரதேச செயலாளர் உட்பட இராணுவ அதிகாரிகளும் நேரில் சென்று பார்வையிட்டுள்ளனர். ", "URL": "https://www.itnnews.lk/2023/10/05/347275/", "Category": "Breaking News,தேசிய செய்திகள்", "Parent URL": null}