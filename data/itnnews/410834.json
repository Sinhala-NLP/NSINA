{"Source": "ITN news", "Timestamp": "මැයි 11, 2022 19:47", "Headline": "මල්ලී ඒවා බොරු කතා – බය වෙන්න එපා හමුදා පාලනයක් එන්නේ නෑ කවදාවත්", "News Content": "හමුදා පාලනයක් රට තුළ කිසිසේත් ඇති නොවන බව ආරක්ෂක ලේකම් විශ්‍රාමික ජෙනරාල් කමල් ගුණරත්න මහතා අවධාරණය කළා. රටේ සෑම පුරවැසියකුගේම ආරක්ෂාව තහවුරු කිරීම ආරක්ෂක අංශවල වගකීම බවයි ආරක්ෂක ලේකම්වරයා වැඩිදුරටත් ප්‍රකාශ කළේ. මේ අතර හිටපු අග්‍රාමාත්‍ය මහින්ද රාජපක්ෂ මහතා ත්‍රිකුණාමලය නාවික තටාංගනයට රැගෙන ගියේ ඔහුගේ ආරක්ෂාව තහවු‌රු කිරීමට බවද අද පැවති විශේෂ මාධ්‍ය හමුවේදී ප්‍රකාශ කෙරුණා. මේ අතර කලහකාරී සහ ප්‍රචණ්ඩකාරී කණ්ඩායම් සිදු කරන ජීවිත හානි කොල්ලකෑම් අරමුණින් වාහන නවතා කරන පරික්ෂාවන් මෙන්ම දේපල හානි සිදු කිරීම් ආදිය වැළැක්වීමට උපරිම පියවර ගැනීමට පොලීසියට බලය පවරා තිබෙනවා. අවශ්‍ය අවස්ථාවලදී වෙඩිතැබීම් ඇතුළු නිත්‍යානුකූල බලය භාවිත කිරීමට සියලු පොලිස් ස්ථාන වෙත උපදෙස් ලබාදී ඇති බවයි පොලිස් මූලස්ථානය නිවේදනය කරන්නේ.   ", "URL": "https://www.itnnews.lk/2023/10/05/410834/", "Category": "Breaking News,දේශීය පුවත්", "Parent URL": null}