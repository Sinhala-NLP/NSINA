{"Source": "ITN news", "Timestamp": "අගෝස්තු 19, 2021 10:09", "Headline": "මහනුවර ඇසළ පෙරහර මංගල්‍යයේ දෙවන රන්දෝලි පෙරහර අද", "News Content": "මහනුවර ඇසළ පෙරහර මංගල්‍යයේ දෙවන රන්දෝලි පෙරහර අද ( 19) වීදි සංචාරය කිරීමට නියමිතය. පළමු රන්දෝලි පෙරහර ඊයේ (18) රාත්‍රි වීදි සංචාරය කළ අතර ඊයේ කරඩුව වැඩමවනු ලැබ‍ූවෙි වාසනා මගුල් ඇතු විසිනි. ඊයේ රාත්‍රි 7 .02ට යෙදුනු සුබ මොහොතින් ආරම්භ කළ පෙරහර දළදා වීදිය,  ඩී එස් සේනානායක වීදිය, පන්සල පාර, දේව වීදිය, කොළඹ වීදිය, ඊ එල් සේනානායක වීදිය හා රජ වීදිය ඔස්සේ පැමිණ ගෙවැදීම සිදු කෙරුණා. සම්ප්‍රදායික චාරිත්‍රානුකූලව දැකුම්කළු උඩරට නර්තනයන්ට මුල් තැන දෙමින් පැවැත්වුණු පෙරහැරේ කරඩුව වැඩම කරවීම  සිදු කළේ කතරගම වාසනා හස්ති රාජයායි.   කැලණිය රජමහා විහාරයේ කණ්ඩුල හස්තියා සහ දළදා මාළිගාවේ මියන්රාජා යන හස්තීන් දෑලේ ගමන් කළා. අවසන් රන්දෝලි මහ පෙරහර නිකිණි පුන් පොහෝ දිනය යෙදෙන 22 දින පැවැත්වීමෙන් අනතුරුව පසුදින දවල් පෙරහර වීදි සංචාරය කිරීමෙන් මෙවර මහනුවර ඇසළ පෙරහර මංගල්‍යය නිමාවට පත් වීමට නියමිතය. ", "URL": "https://www.itnnews.lk/2023/10/05/357009/", "Category": "දේශීය පුවත්", "Parent URL": null}