{"Source": "ITN news", "Timestamp": "ජූලි 5, 2023 16:22", "Headline": "සුළි කුණාටු තත්වය නිසා ඇමරිකාවේ ගුවන් ගමන් වාර අවලංගු වෙයි", "News Content": "ඊයේ දිනයේදී ඇමෙරිකාවේ ගුවන් ගමන් වාර තුන්දහසකට අධික සංඛ්‍යාවක් අවලංගු කිරීම හෝ ප්‍රමාද වීම සිදුව තිබෙනවා. ගුවන් ගමන් ප්‍රමාද වීම හරහා දහස් ගණනක ගුවන් මගීන් දැඩි අපහසුතාවට පත් වූ බවයි විදෙස් මාධ්‍ය සදහන් කරන්නේ. නැගෙනහිර ඇමෙරිකාවට බලපා ඇති සුළි කුණාටු තතත්වයක් හා දකුණු හා බටහිර ඇමෙරිකාවට බලපා ඇති අධික තාප තරංග හේතුවෙන් මෙම ගුවන් ගමන් අවලංගු කිරිම හෝ ප්‍රමාද කිරීම සිදුව තිබෙනවා. පසුගිය සතිය තුලදී පමණක් මෙලෙස අයහපත් කාලගුණය හේතුවෙන් ගුවන් ගමන් වාර පන්දහසක් පමණ අවලංගු කිරිම හෝ ප්‍රමාද කිරීම සිදුව ඇති බවයි වාර්තා වන්නේ.       ", "URL": "https://www.itnnews.lk/2023/10/05/497557/", "Category": "ජාත්‍යන්තර පුවත්", "Parent URL": null}