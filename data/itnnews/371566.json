{"Source": "ITN news", "Timestamp": "அக்டோபர் 25, 2021 12:19", "Headline": "ஜோ பைடனின் செல்வாக்கில் சரிவு..", "News Content": "அமெரிக்க ஜனாதிபதி ஜோ பைடனின் செல்வாக்கு சரிவடைந்துள்ளதாக செய்திகள் வெளியாகியுள்ளன. அமெரிக்காவின் 46வது ஜனாதிபதியாக கடந்த ஜனவரி மாதம் ஜோ பைடன் பொறுப்பேற்றார். கொவிட் பரவல் உள்ளிட்ட பல்வேறு சவால்களுக்கு மத்தியில் அவரது நிர்வாகம் முன்னெடுக்கப்பட்டுள்ளது. பதவிக்கு வந்து மூன்று மாதங்களில் அமெரிக்க மக்களிடம் ஜோ பைடனின் செல்வாக்கு கணிசமாக அதிகரித்திருந்தது. எனினும் தற்போது அவரின் செல்வாக்கு இதற்கு முன்னர் பதவி வகித்த எந்தவொரு ஜனாதிபதியும் சந்திக்காத அளவில் கடுமையாக சரிவடைந்துள்ளதாக சுட்டிக்காட்டப்பட்டுள்ளது. ஆரம்ப காலத்தில் 56 சதவீதமாக இருந்த அவரது செல்வாக்கு, தற்போது 11 வீதம் குறைந்து 44.7 வீதமாக காணப்படுகிறது. ஜுலை மாத தொடக்கத்தில் அமெரிக்காவில் மீண்டும் கொவிட் பரவல் ஆரம்பித்தமை, குழப்பமான சூழலில் ஆப்கானிஸ்தானிலிருந்து அமெரிக்க படையினரை மீள பெற்றமை உள்ளிட்டவையே ஜோ பைடனின் செல்வாக்கு சரிவடைந்தமைக்கு காரணமாக கருதப்படுகிறது. \n ", "URL": "https://www.itnnews.lk/2023/10/05/371566/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}