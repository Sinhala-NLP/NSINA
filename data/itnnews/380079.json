{"Source": "ITN news", "Timestamp": "டிசம்பர் 2, 2021 13:12", "Headline": "கோப் குழுவில் மீண்டும் ஆஜராகுமாறு பல்கலைக்கழக மானியங்கள் ஆணைக்குழுவிற்கு அழைப்பு", "News Content": "கோப் குழுவில் மீண்டும் ஆஜராகுமாறு பல்கலைக்கழக மானியங்கள் ஆணைக்குழுவிற்கு அழைப்பு விடுக்கப்பட்டுள்ளது. இதற்கமைய எதிர்வரும் திங்கட்கிழமை கோப்குழு முன்னிலையில் ஆஜராக வேண்டுமென அறிவிக்கப்பட்டுள்ளதாக பராளுமன்ற விவகாரங்கள் திணைக்களம் தெரிவித்துள்ளது. இந்நிலையில் எதிர்வரும் இரு வாரங்களில் பாராளுமன்ற குழுக்களுக்கிடையில் கூட்டங்கள் இடம்பெறவுள்ளன. தேர்தல்கள் மறுசீரமைப்பு தொடர்பான விசேட பாராளுமன்ற குழுவின் கூட்டம் மற்றும் மாகாண மற்றும் உள்ளுராட்சி அமைச்சின் ஆலோசனை குழு கூட்டமும் இடம்பெறவுள்ளன. இதேவேளை எரிசக்தி மற்றும் போக்குவரத்து அமைச்சின் விசேட ஆலோசனை குழுக்கள் நாளைய தினம் கூடவுள்ளமை குறிப்பிடத்தக்கது. ", "URL": "https://www.itnnews.lk/2023/10/05/380079/", "Category": "Breaking News,அண்மைய செய்திகள்,தேசிய செய்திகள்", "Parent URL": null}