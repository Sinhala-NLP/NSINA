{"Source": "ITN news", "Timestamp": "නොවැම්බර් 30, 2022 17:08", "Headline": "විදෙස් රැකියා සඳහා පුහුණුව ලැබූ පිරිසක් විදේශ සේවා නියුක්ති කාර්යාංශයට ලිපියක් භාරදෙයි", "News Content": "ඊශ්‍රායලයේ සාත්තු සේවා රැකියා සඳහා පුහුණුව ලැබූ පිරිසක් තමන්ට කඩිනමින් එම රටට යාමට අවශ්‍ය කටයුතු සම්පාදනය කර දෙන ලෙස ඉල්ලා විදේශ සේවා නියුක්ති කාර්යාංශයට ලිපියක් භාර දුන්නා. මෙසේ ලිපියක් භාර දුන් මෙම පිරිස කියා සිටියේ රජය මගින් ඊශ්‍රායලයට ශ්‍රමිකයින් යැවීමේදී උපරිම වයස් සීමාව හතළිස් පහක් ලෙස දක්වා තිබීම අසාධාරණයක් බවයි. එමෙන්ම ලොතරැයි ක්‍රමයක් මගින් විදෙස්ගතවීමට පිරිස් තෝරා ගන්නා බවත් එය විනිවිදභාවයෙන් සිදු කෙරෙන්නේද යන්න පිළිබද තමන්ට සැකයක් පවතින බවත් එම පිරිස මෙහිදී කියා සිටියා.   ", "URL": "https://www.itnnews.lk/2023/10/05/448389/", "Category": "Breaking News,දේශීය පුවත්", "Parent URL": null}