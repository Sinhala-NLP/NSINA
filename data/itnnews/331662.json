{"Source": "ITN news", "Timestamp": "අප්‍රේල් 15, 2021 12:16", "Headline": "කොරෝනා පොකුරට ඊයේත් 117 ක් – මරණ ලැයිස්තුවට දෙන්නෙක්", "News Content": "ඊයෙ දිනය තුළ මෙරටින් කොරෝනා ආසාදිතයින් 117 දෙනෙකු හඳුනා ගැණුනු අතර ඉන් 18 දෙනෙකු විදේශගතව සිට මෙරටට පැමිණි පුද්ගලයින් වනවා. වැඩිම ආසාදිතයින් පිරිස වූ 26 දෙනා වාර්තා වූයේ යාපනය දිස්ත්‍රික්කයෙන්. කොළඹින් ආසාදිතයින් 21 ක් හා නුවරඑළියෙන් ආසාදිතයින් 19 ක් ඊයේ හඳුනාගත් පිරිසට ඇතුළත්. ඒ අනුව මේ දක්වා මෙරටින් හඳුනාගෙන ඇති කොරෝනා ආසාදිතයින් සංඛ්‍යාව 95,737 ක්. ඒ අතරින් 2,984 දෙනෙකු තවදුරටත් රෝහල්ගතව ප්‍රතිකාර ලබනවා. වෛද්‍ය අධීක්ෂණය යටතේ 226 දෙනෙකු පසුවන අතර මේ දක්වා මෙරට සුවය ලැබූ සමස්ත කොරෝනා ආසාදිතයින් සංඛ්‍යාව 92,151 ක් බවයි සෞඛ්‍ය අංශ පෙන්වා දෙන්නේ. ඊයේ දිනයේ වාර්තා වූ කොරෝනා මරණ දෙකත් සමගින් මෙරට සිදුවූ සමස්ත කේරෝනා මරණ සංඛ්‍යාව 604 ක්. හිරිවඩුන්න පදිංචි 63 හැවිරිදි පුද්ගලයෙකු හා කරවෙඩ්ඩි පදිංචි 83 හැවිරිදි පුද්ගලයෙකු මෙසේ ඊයේ මියගිය කොරෝනා රෝගීන් බව රජයේ ප්‍රවෘත්ති දෙපාර්තමේන්තුව සඳහන් කළා. මෙසේ මියගිය පිරිසෙන් 224 ක් කාන්තාවන් වන අතර සෙසු 380 දෙනා පිරිමි පුද්ගලයින් වනවා. කොවිඩ් මර්දන එන්නත් ලබාගැනීම ද තවදුරටත් සිදුවනවා. ඊයේ දිනය වනවිට පුද්ගලයින් 925,242 නෙකුට එන්නත් ලබාදීම සිදුකර ඇති බව වසංගත රෝග විද්‍යා අංශය නිකුත් කළ නිවේදනයේ සඳහන්.         ", "URL": "https://www.itnnews.lk/2023/10/05/331662/", "Category": "Breaking News,දේශීය පුවත්", "Parent URL": null}