{"Source": "ITN news", "Timestamp": "அக்டோபர் 15, 2021 13:12", "Headline": "வசந்தம் FM நிகழ்ச்சி பிரிவினரால் ஏற்பாடு செய்யப்பட்டிருந்த நவராத்திரி விழா வழிபாடுகள்..", "News Content": "சுயாதீன தொலைக்காட்சி ஊடக வலையமைப்பின் வசந்தம் எப்.எம் நிகழ்ச்சி பிரிவினரால் ஏற்பாடு செய்யப்பட்டிருந்த நவராத்திரி விழா வழிபாடுகள் இன்று முற்பகல் நிறுவன வளாகத்தில் இடம்பெற்றது. கல்வி, செல்வம், வீரம், உள்ளிட்ட சகல சௌபாக்கியங்களையும் வேண்டி அலுவலகத்தில் குறைந்த எண்ணிக்கையிலானோரின் பங்கேற்புடன் பூஜை வழிபாடுகள் ஒழுங்கு செய்யப்பட்டிருந்தன. ஸ்ரீ சீலஸ்ரீ றியோஜித் குருக்களினால் பூஜை வழிபாடுகள் நடத்தி வைக்கப்பட்டன. நிகழ்வில் சுயாதீன தொலைக்காட்சி ஊடக வலையமைப்பின் பிரதம நிறைவேற்று அதிகாரி நலின் நிசங்க, நிறைவேற்று பணிப்பாளர் ஹஷந்த ஹெட்டியாராச்சி, பொது முகாமையாளர் அருன விஜயசிங்க, பிரதி பொதுமுகாமையாளர்களான சுதர்மன் ரதலியகொட, சரத் குமார பெரேரா, சஞ்சிவனி ஏபா, கபில திலக்க சிறி, வசந்தம் தொலைக்காட்சியின் பதில் நிகழ்ச்சி முகாமையாளர் எஸ்.கோணேஸ், வசந்தம் எப்.எம் உதவி நிகழ்ச்சி முகாமையாளர் எம்.எல்.கிருபாகரன் உள்ளிட்ட நிறுவனத்தின் ஊழியர்கள் பங்கேற்றிருந்தனர். ", "URL": "https://www.itnnews.lk/2023/10/05/369430/", "Category": "Breaking News,தேசிய செய்திகள்", "Parent URL": null}