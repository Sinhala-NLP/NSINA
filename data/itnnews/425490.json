{"Source": "ITN news", "Timestamp": "ජූලි 28, 2022 13:57", "Headline": "ප්‍රගීත් එක්නැලිගොඩ නඩුවේ සාක්ෂි විභාගය අගෝස්තු 10 වනදා", "News Content": "මාධ්‍යවේදී ප්‍රගීත් එක්නැලිගොඩ පැහැරගෙන ගොස් අතුරුදන් කිරීම සම්බන්ධයෙන් යුද හමුදා බුද්ධි සාමාජිකයන් කිහිප දෙනෙකුට එරෙහිව ගොනු කර ඇති නඩුවේ වැරදි සාක්ෂි ලබාදීම සම්බන්ධයෙන් රක්ෂිත බන්ධනාගාරගත කර සිටි හිටපු LTTE සාමාජිකයෙකු වන සුමතිපාල සුරේෂ් ඇප මත මුදා හැරුණා. මෙම නඩුව කොළඹ ත්‍රිපුද්ගල මහාධිකරණ විනිසුරු මඩුල්ල ඉදිරියේ කැදවනු ලැබුවා. එහිදී රක්ෂිත බන්ධනාගාරගත කර සිටි හිටපු LTTE සාමාජිකයෙකු වන සුමතිපාල සුරේෂ් නැමැත්තා රුපියල් ලක්ෂ විසිපහක ශරීර ඇප දෙකක් මත මුදා හැරීමටයි නියෝග කළේ. එමෙන්ම සෑම සතියකම සදුදා දින සුරේෂ් නැමැත්තාට මුතූර් පොලිසියට වාර්තා කළ යුතු බවටද නියෝග කළ අධිකරණය නඩුවේ සාක්ෂි විභාගය අගෝස්තු 10 වනදා යළි ඇරඹීමට තීරණය කළා.   ", "URL": "https://www.itnnews.lk/2023/10/05/425490/", "Category": "දේශීය පුවත්", "Parent URL": null}