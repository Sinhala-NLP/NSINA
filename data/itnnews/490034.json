{"Source": "ITN news", "Timestamp": "ජූනි 7, 2023 12:24", "Headline": "ශ්‍රී ලංකාවේ කෘෂිකාර්මික අංශයේ සහයෝගය අපිටත් දෙන්න – මාලදිවයින් රජයෙන් ඉල්ලීමක්", "News Content": "ශ්‍රී ලංකාවේ කෘෂිකාර්මික අංශයේ සංවර්ධනය සඳහා වත්මන් රජය විසින් ගෙන යන වැඩ පිළිවෙළ මාලදිවයින් රජයේ අවධානයට යොමු වී ඇතැයි මෙරට නිල සංචාරයක නිරතව සිටින මාලදිවයිනේ කෘෂිකර්ම, ධීවර හා නාවික කටයුතු ඇමැති හුසේයින් රෂීඩ් හසන් මහතා ප්‍රකාශ කර තිබෙනවා. අද දින (07) පෙරවරුවේ කෘෂිකර්ම අමාත්‍යාංශයේ දී කෘෂිකර්ම අමාත්‍ය මහින්ද අමරවීර මහතා සහ මාලදිවයින් කෘෂිකර්ම, ධීවර කටයුතු හා නාවික අමාත්‍ය හුසෙයින් රෂීඩ් හසන් මහත්වරු හමුවූ අතර දෙරට අතර කෘෂිකාර්මික හා ධීවර කටයුතු පිළිබඳ මෙහිදී සාකච්ඡා කෙරුණු බවයි කෘෂිකර්ම දෙපාර්තමේන්තුව සඳහන් කළේ විශේෂයෙන් ශ්‍රී ලංකාවේ හරිත කුටි තුළ (Net House) සිදු කෙරෙන වගාවන් සම්බන්ධව අවදානය යොමු කළ මාලදිවයින් අමාත්‍යවරයා එම තාක්ෂණය මාලදිවයිනටත් ලබා දෙන ලෙසත්, එමෙන්ම එරට පිරිසක් ඒ සඳහා පුහුණු කිරීමට අවශ්‍ය තාක්ෂණික සහයෝගය ලබා දෙන ලෙසත් ඉල්ලීමක් කර තිබෙනවා. මාලදිවයිනේ සංචාරක හා ධීවර කර්මාන්තය ඉහළ මට්ටමක තිබෙනවා. නමුත් කෘෂිකර්මාන්තය සම්බන්ධව කිසිවක් අපිට සිදු කිරීමට අපහසුයි. විශේෂයෙන් මිරිදිය ජල ප්‍රභවයන් මාලදිවයින තුළ නැහැ. මාලදිවයිනට අවශ්‍ය මිරිදිය හා පානීය ජලය සම්පූර්ණයෙන් එරටට ආනයනය කරනවා. ඒ නිසා කෘෂිකර්මාන්තය පැත්තෙන් මාලදිවයිනට සහයෝගය දැක්විය නොහැකි නමුත් එම සහයෝගය අපිට ලබා දෙන ඉල්ලා සිටිනවා යැයි මාලදිවයින් අමාත්‍යවරයා සඳහන් කළා මෙහිදී අදහස් පළ කළ අමාත්‍ය මහින්ද අමරවීර මහතා ශ්‍රී ලංකාවේ පලතුරු, එළවළු හා කුකුලු මස් මෙන්ම බිත්තර ද වැඩි ප්‍රමාණයක් මාලදිවයින් රජය වීසින් මිල දී ගන්නා බවයි මේ වනවිට ශ්‍රී ලංකාව විසින් කෘෂිකර්මාන්තයේ දී අනුගමනය කරන GAP හෙවත් යහ කෘෂිකාර්මික පිළිවෙත් නිසා අප රටේ වගා කරන එළවලු හා පලතුරු සඳහා අන්තර්ජාතිකව ඉහළ ඉල්ලුමක් ඇති බව ද සඳහන් කලා මෙහිදී මාලදිවයින් අමාත්‍යවරයා විසින් එරට නව තාක්ෂණය යොදාගනිමින් නිෂ්පාදනය කෙරෙන උම්බලකඩ පාර්සලයක් අමාත්‍යවරයාට ප්‍රදානය කර තිබෙනවා. මාලදිවයින දැන් උම්බලකඩ හදන්නේ සාම්ප්‍රදායික ක්‍රමයට අනුව නොවෙයි. තත්ත්වයෙන් උසස් උම්බලකඩ පුද්ගලික අංශයේ සමාගම් විසින් නිෂ්පාදනය කරනවා. ශ්‍රී ලංකාවේ බොහෝ ව්‍යාපාරිකයින් අපේ උම්බලකඩ මිල දී ගන්නවා . ", "URL": "https://www.itnnews.lk/2023/10/05/490034/", "Category": "දේශීය පුවත්", "Parent URL": null}