{"Source": "ITN news", "Timestamp": "ජූලි 28, 2022 16:51", "Headline": "මාතර දිස්ත්‍රික්කයේ සෑම ප්‍රාදේශීය ලේකම් කාර්යාල පරිශ්‍රයකම බෝග වගා කිරීමේ වැඩපිලිවෙලක්", "News Content": "ඇති විය හැකි ආහාර අර්බුදයට පිලියමක් ලෙස මාතර දිස්ත්‍රික්කයේ සෑම ප්‍රාදේශීය ලේකම් කාර්යාල පරිශ්‍රයකම බෝග වගා කිරීමේ වැඩපිලිවෙලක් ආරම්භ කෙරුණා. මාතර දිස්ත්‍රික් ලේකම් වයි.වික්‍රමසිරි මහතාගේ සංකල්පයකට අනුව සරුසාර මාතොට වැඩසටහන යටතේ මෙම ව්‍යාපෘතිය ක්‍රියාත්මක වනවා. ප්‍රාදේශීය ලේකම් කාර්යාලය පරිශ්‍ර පිහිටි ස්ථානවල හා ප්‍රදේශයේ කිසිදු ප්‍ර යෝජනයකට නොගත් හිස් ඉඩම්වල මෙසේ භෝග වගා කිරීම සිදු වනවා.ඒ සදහා අදාළ කාර්යාලවල සිටින සේවකයින් යෙදවීම විශේසත්වයක්. අතුරලිය ප්‍රා දේශීය ලේකම් කාර්යාලයේ බහුකාර්ය සංවර්ධන නිලධාරීන්ගේ පූර්ණ සහභාගීත්වයෙන් අතුරලිය ශ්‍රී නිවාසාරාම විහාරස්ථානය සතු අක්කර තුන හමාරකට ආසන්න ඉඩමේ වගා කටයුතු මේ අනුව ආරම්භ කෙරුණා. විහාරාධිපති පූජ්‍ය අතුරලියේ තිලකානන්ද ස්වාමීන්වහන්සේ ද මෙම අවස්ථාවට එක් වුණා. මේ අතර රාජ්‍ය ආයතන හා එම ආයතන අවට ප්‍රදේශයේ වගා කටයුතු ආරම්භ කිරීමේ වැඩපිලිවෙලක් හිගුරක්ගොඩදීද ආරම්භ කෙරුණා. හිගුරක්ගොඩ ප්‍රාදේශීය සභාව එහි කාර්ය මණ්ඩලයේ දායකත්වය ඇතිව මෙසේ වගා ව්‍යාපෘතියක් ආරම්භ කෙරුණා. ඒ හිගුරක්ගොඩ ප්‍රා දේශීය සභාවේ සභාපති ඩීආර් උඩවත්ත මහතාගේ මූලිකත්වයෙන්.   ", "URL": "https://www.itnnews.lk/2023/10/05/425528/", "Category": "දේශීය පුවත්", "Parent URL": null}