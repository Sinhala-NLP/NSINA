{"Source": "ITN news", "Timestamp": "පෙබරවාරි 27, 2023 09:16", "Headline": "ශ්‍රී ලංකා ක්‍රිකට් කණ්ඩායම නවසීලන්තය බලා පිටත්වෙයි", "News Content": "ශ්‍රී ලංකා ක්‍රිකට් කණ්ඩායම ටෙස්ට් , එක් දින සහ T – 20 තරඟ සංචාරයක් සඳහා අද(27) අලුයම නවසීලන්තය බලා කටුනායක ගුවන් තොටුපළෙන් පිටත්ව ගියා. මේ තරඟාවලිය සඳහා ක්‍රීඩකයන් 17 දෙනෙකු සහ නිලධාරීන් 12 දෙනෙකු ඇතුළු 29 දෙනෙකු සහභාගී වී සිටිනවා. මෙම තරඟාවලිය තුළ ටෙස්ට් තරග 02 ක් , එක් දින සීමිත ඕවර්-50 තරඟ 03 ක් සහ T – 20 තරග 03 ක් සඳහා මෙම ශ්‍රී ලංකා කණ්ඩායම සහභාගී වීමට නියමිතයි. මෙම ටෙස්ට් තරඟ 02 ක , ලෝක ශූරතා ටෙස්ට් තරඟාවලිය යටතේ පැවැත්වෙන තරඟ වන අතර සීමිත ඕවර්-50 තරඟ , ක්‍රිකට් ලෝක කුසලාන තරඟ සඳහා සුදුසුකම් ලැබීමේ තරඟ ලෙස පැවැත්වීමට නියමිතයි. එසේම මෙම T – 20 තරඟ ජාත්‍යන්තර ශ්‍රේණි ගත කිරීම් සඳහා ඉවහල් වන බව ද වාර්තා වනවා. අද(27 ) නවසීලන්තය බලා පිටත්ව ගිය ශ්‍රී ලංකා ක්‍රිකට් කණ්ඩායමේ නායකත්වය දිමුත් කරුණාරත්න විසින් හොඹවන අතර එක් දින සීමිත ඕවර් 50 තරඟ සහ T – 20 තරග සඳහා නායකත්වය දීමට දසුන් ශානක ඇතුළු අනෙකුත් ක්‍රීඩකයන් පසුව ශ්‍රී ලංකා ක්‍රිකට් කණ්ඩායමට එක් වීමට නවසීලන්තය බලා යාමට නියමිතයි .   ", "URL": "https://www.itnnews.lk/2023/10/05/463557/", "Category": "Breaking News,ක්‍රිකට්,ක්‍රීඩා", "Parent URL": null}