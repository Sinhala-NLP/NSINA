{"Source": "ITN news", "Timestamp": "ஜூலை 7, 2022 11:01", "Headline": "நிர்வாக சேவை அதிகாரிகள் குடிவரவு மற்றும் குடியகல்வு திணைக்களத்துடன் இணைப்பு", "News Content": "முகாமைத்துவ சேவையில் அதிகாரி தரத்தையுடைய அதிகாரிகள் குடிவரவு, குடியகல்வு திணைக்களத்திற்கு தற்காலிகமாக இணைக்கப்பட்டுள்ளனர். அரச நிர்வாக அமைச்சு இதற்கான தீர்மானத்தை எட்டியுள்ளது. குறித்த தீர்மானம் தொடர்பில் அமைச்சின் ஒன்றிணைந்த சேவை பணிப்பாளர் நாயகம் சகல நிறுவனங்களின் தலைவர்களுக்கும் அறிவித்துள்ளார். குடிவரவு, குடியகல்வு திணைக்களத்தின் கொழும்பு தலைமையகத்தில் சேவையை பெற்றுக்கொள்வதற்காக வருகைத்தருவோரின் எண்ணிக்கை பாரியளவில் அதிகரித்துள்ளது. இதனை கருத்திற்கொண்டே முகாமைத்துவ சேவை அதிகாரிகளை மூன்று மாத காலத்திற்கு குடிவரவு, குடியகல்வு திணைக்களத்திற்கு இணைக்க தீர்மானிக்கப்பட்டுள்ளது. பத்தரமுல்லையிலுள்ள குடிவரவு, குடியகல்வு திணைக்களத்தின் தலைமையகத்திலிருந்து 10 கிலோ மீற்றர் சுற்றுவட்டத்தில் வாழும் முகாமைத்துவ சேவை அதிகாரிகள் இவ்வாறு இணைத்துக்கொள்ளப்படவுள்ளமை குறிப்பிடத்தக்கது. ", "URL": "https://www.itnnews.lk/2023/10/05/421724/", "Category": "Breaking News,அண்மைய செய்திகள்", "Parent URL": null}