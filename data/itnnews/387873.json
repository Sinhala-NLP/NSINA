{"Source": "ITN news", "Timestamp": "ජනවාරි 10, 2022 12:30", "Headline": "මිහිදු නිවහන රත්නපුර දිස්ත්‍රික් වැඩසටහන යටතේ පවුල් 89 කට නිවාස", "News Content": "බොදු සසුනට දරුවන් පරිත්‍යාග කළ නිවාස අහිමි පවුල් වෙනුවෙන් ක්‍රියාත්මක මිහිදු නිවහන වැඩසටහන රත්නපුර දිස්ත්‍රික්කයේ ද ආරම්භ වුණා. මිහිදු නිවහන රත්නපුර දිස්ත්‍රික් වැඩසටහන යටතේ පවුල් 89 කට නිවාස ඉදිකිරීමේ කටයුතු සිදුකෙරෙනවා. මෙහි ඉදිකිරීම් ආරම්භ කෙරුණේ පවිත්‍රා වන්නිආරච්චි මහත්මියගේ සහ රාජ්‍ය අමාත්‍යවරුන් වන ඉන්දික අනුරුද්ධ, ජානක වක්කුඹුර යන මහත්වරුන්ගේ ප්‍රධානත්වයෙනුයි. සෞභාග්‍යයේ දැක්ම ප්‍රතිපත්ති ප්‍රකාශයේ ඔබට ගෙයක් රටට හෙටක් ව්‍යාපෘතියේ උප වැඩසටහනක් ලෙසයි මිහිදු නිවහන ක්‍රියාත්මක වන්නේ.     ", "URL": "https://www.itnnews.lk/2023/10/05/387873/", "Category": "දේශීය පුවත්", "Parent URL": null}