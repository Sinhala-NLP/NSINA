{"Source": "ITN news", "Timestamp": "පෙබරවාරි 16, 2023 17:57", "Headline": "හිටපු අමාත්‍යවරයෙකු වූ බන්දුල බස්නායක මහතා අභාවප්‍රාප්ත වෙයි", "News Content": "හිටපු අමාත්‍යවරයෙකු වූ බන්දුල බස්නායක මහතා අභාවප්‍රාප්ත වුණා. කලක් රෝගාතුරව සිටි ඒ මහතා කොළඹ ජාතික රෝහලේ ප්‍රතිකාර ලබමින් සිටිය දීයි ජිවිතයෙන් සමුගත්තේ. 1947 වසරේ ජනවාරි මස 20 වනදා උපත ලැබූ බන්දුල බස්නායක මහතා මිය යනවිට 76 හැවිරිදි වියේ පසුවුණා. 2004 / 2007 කාල වකවානුවේ දී ස්වභාවික සම්පත් නියෝජ්‍ය අමාත්‍යවරයෙකු ලෙස කටයුතු කළා. ඔහු 2007 – 2010 කාලවකවානුවේ දී කැබිනට් නොවන ක්‍රීඩා අමාත්‍යවරයා ලෙස ද කටයුතු කර තිබෙනවා. බන්දුල බස්නායක මහතා 1994 වසරේ දී කුරුණෑගල දිස්ත්‍රික්කය නියෝජනය කරමින් පාර්ලිමේන්තුවට පත්වුණා. ඒ මහතා හිටපු නියෝජ්‍ය අමාත්‍යවරයෙකු වන තාරානාත් බස්නායක මහතාගේ පියායි. බන්දුල බස්නායක මහතාගේ දේහය පිළිබද අවසන් කටයුතු ලබන 19වන දා ගලිගමුවේ දී සිදු කිරීමට නියමිතයි.         ", "URL": "https://www.itnnews.lk/2023/10/05/461199/", "Category": "දේශීය පුවත්", "Parent URL": null}