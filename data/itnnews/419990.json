{"Source": "ITN news", "Timestamp": "ஜூன் 29, 2022 12:27", "Headline": "பஸ் கட்டண அதிகரிப்பு குறித்த யோசனை, போக்குவரத்து அமைச்சரிடம் சமர்ப்பிப்பு", "News Content": "எதிர்வரும் முதலாம் திகதி முதல் நடைமுறைக்கு வரும் வகையில் நூற்றுக்கு 30 வீத பஸ் கட்டண அதிகரிப்பை மேற்கொள்வதற்கான பரிந்துரை தேசிய போக்குவரத்து ஆணைக்குழுவினால், போக்குவரத்து அமைச்சரிடம் சமர்பபிக்கப்பட்டுள்ளது. வருடாந்த பஸ் கட்டண மறுசீரமைப்பு ஜுலை முதலாம் திகதி மேற்கொள்ளப்படவுள்ளது. அது தொடர்பான பேச்சுவார்த்தை அமைச்சர் பந்துல குணவர்தன தலைமையில் இடம்பெற்ற நிலையில், ஒருசில பஸ் சங்கங்கள் நூற்றுக்கு 30 வீத பஸ் கட்டண அதிகரிப்புக்கு இணக்கம் தெரிவித்துள்ளதாகவும், ஒருசில சங்கங்கள் இணக்கம் தெரிவிக்கவில்லையென சுட்டிக்காட்டப்பட்டுள்ளது. இந்நிலையிலேயே உரிய பரிந்துரை போக்குவரத்து அமைச்சருக்கு அனுப்பப்பட்டுள்ளதாக தேசிய போக்குவரத்து ஆணைக்குழு குறிப்பிட்டுள்ளது. ", "URL": "https://www.itnnews.lk/2023/10/05/419990/", "Category": "Breaking News,தேசிய செய்திகள்,முதன்மை செய்தி", "Parent URL": null}