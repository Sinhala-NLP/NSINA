{"Source": "ITN news", "Timestamp": "සැප්තැම්බර් 18, 2021 12:21", "Headline": "තවත් පාර්ලිමේන්තු මන්ත්‍රීවරයෙක් සිය ධූරයෙන් ඉල්ලා අස්වීමට තීරණය කරයි", "News Content": "තවත් පාර්ලිමේන්තු මන්ත්‍රීවරයෙක් සිය ධූරයෙන් ඉල්ලා අස්වීමට තීරණය කර ඇති බව වාර්තා වනවා. ඒ කළුතර දිස්ත්‍රික් නියෝජනය කරන ශ්‍රී ලංකා පොදුජන පෙරමුණේ පාර්ලිමේන්තු මන්ත්‍රී මහින්ද සමරසිංහ මහතායි. ඇමරිකාවේ සහ මෙක්සිකෝවේ ශ්‍රී ලංකා තානාපති ලෙස වැඩ භාර ගන්නා ලෙස කර තිබූ ආරාධනාවකට අනුව  මහින්ද සමරසිංහ මහතා තීරණය ගෙන ඇති බවයි දේශපාලන ආරංචි මාර්ග සදහන් කරන්නේ. ඇමරිකානු තානාපතිවරයා ලෙස මීට පෙර කටයුතු කළ රවිනාථ ආරියසිංහ මහතා පසුගිය දා එම ධුරයෙන් විශ්‍රාම ගනු ලැබුවා. ", "URL": "https://www.itnnews.lk/2023/10/05/363386/", "Category": "Breaking News,දේශීය පුවත්", "Parent URL": null}