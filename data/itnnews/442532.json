{"Source": "ITN news", "Timestamp": "ඔක්තෝබර් 26, 2022 16:40", "Headline": "ඇල්පිටිය අවිත්තාව පාලම කැඩීයාමේ අවදානමක", "News Content": "දිවයිනට ඇද හැලුණු  අධික වර්ෂාව හේතුවෙන් ඇල්පිටිය අවිත්තාව පාලම යට ගොඩගැසී ඇති අපද්‍රව්‍ය නිසා පාලම කැඩීයාමේ අවදානමකට ලක්ව ඇති බව ප්‍රදේශවාසීන් පවසනවා. අධික වර්ෂාවත් සමග ජලය සීඝ්‍රයෙන් ඉහළ යාම හේතුවෙන් අවිත්තාව පාලම යට විශාල වශයෙන් ලී කොටන් උණ බට  ඇතුළු අපද්‍රව්‍ය ගොඩ ගැසී තිබෙනවා. මේ හේතුවෙන් නිසි ලෙස ජලය බැස යාමක් සිදු නොවීමත් සමග ගංවතුර තත්ත්වයක්ද ඇතිව තිබෙනවා. ගංගාවේ ඉහළ ප්‍රදේශයේ කඩා වැටුණු ගස් සියල්ල ගසාගෙන විත් පාලම යට සිරවීම හේතුවෙන් පාලම කැඩීයාවේ අවදානමක්ද පවතින බවයි ප්‍රදේශවාසීන් පෙන්වා දෙන්නේ.   ", "URL": "https://www.itnnews.lk/2023/10/05/442532/", "Category": "Breaking News,දේශීය පුවත්", "Parent URL": null}