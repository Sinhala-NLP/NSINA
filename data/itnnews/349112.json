{"Source": "ITN news", "Timestamp": "ජූලි 14, 2021 12:29", "Headline": "මහ කන්නයට අවශ්‍ය කාබනික පොහොර ලබාදීම සඳහා වැඩපිළිවෙළක් සකස් කර අවසන්", "News Content": "ඉදිරි මහ කන්නයේදී ගොවිතැන් කටයුතු සදහා අවශ්‍ය කාබනික පොහොර ලබාදීම සඳහා වැඩපිළිවෙළක් සකස් කර අවසන් බව කෘෂිකර්ම ඇමති මහින්දානන්ද අලුත්ගමගේ මහතා පවසනවා. මොරගොල්ලාගම බුල්නෑව ප්‍රදේශයේ පොහොර නිෂ්පාදන ආයතනයක කටයුතු නිරීක්ෂණය කිරීම සදහා පැමිණි අවස්ථාවේදීයි අමාත්‍යවරයා මේ බව පැවසුවේ. රජයේ කාබනික පොහොර වැඩපිළිවෙළ පිළිබදව මෙහිදී නිලධාරීන් සහ ගොවි ජනතාව දැනුවත් කෙරුණා. රාජ්‍ය අමාත්‍ය ඩී බී හේරත්, පාර්ලිමේන්තු මන්ත්‍රි අසංක නවරත්න යන මහත්වරුන්ද එම අවස්ථාවට එක්ව සිටිය. මේ අතර ගල්ගමුව රජයේ ගොවිපොළ අතිරේක ආහාර බෝග බීජ නිෂ්පාදන ගොවිපොළක් ලෙස සංවර්ධනය කිරීමේ ව්‍යාපෘතියද අමාත්‍ය මහින්දානන්ද අලුත්ගමගේ මහතාගේ ප්‍රධානත්වයෙන් ආරම්භ කෙරුණා. ඒ සදහා වැය කෙරෙන මුදල රුපියල් මිලියන 10 ක්. ජල හිගයෙන් පීඩාවට පත්ව සිටින ගොවි ජනතාව සදහා පලාපත්වල මහ වැව පිළිසකර කිරීමේ වැඩසටහනද අමාත්‍යවරයාගේ ප්‍රධානත්වයෙන් ආරම්භ කෙරුණා. එම අවස්ථාවට වයඹ පළාත් ආණ්ඩුකාර රාජා කොල්ලුරේ මහතා ඇතුළු පිරිසක් එක්ව සිටියා.   ", "URL": "https://www.itnnews.lk/2023/10/05/349112/", "Category": "දේශීය පුවත්", "Parent URL": null}