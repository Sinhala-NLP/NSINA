{"Source": "ITN news", "Timestamp": "அக்டோபர் 27, 2021 13:09", "Headline": "அபிவிருத்தியடைந்த நாடுகளை பின்தள்ளி தடுப்பூசி இலக்கை அடைந்தது இலங்கை..", "News Content": "இலங்கையின் மொத்த சனத்தொகையில் நூற்றுக்கு 70 வீதமானோர் கொரோனா தடுப்பூசியின் இரண்டு டோஸ்களையும் பெற்றுக்கொண்டுள்ளனர். அதற்கமைய ஜேர்மன், அமெரிக்கா, தாய்லாந்து, இந்தியா மற்றும் பாகிஸ்தான் போன்ற அபிவிருத்தியடைந்த நாடுகளை பின்தள்ளி இலங்கை எதிர்பார்த்த இலக்கை எட்டியுள்ளது. இந்நிலையில் ஏதேனுமொரு தடுப்பூசியின் ஒரு டோஸையேனும் ஒரு கோடியே 50 இலட்சத்து 61 ஆயிரத்து 354 பேர் பெற்றுக்கொண்டுள்ளனர். ஒரு கோடியே 32 இலட்சத்து ஆயிரத்து 141 பேர் தடுப்பூசியின் இரண்டு டோஸ்களையும் பெற்றுக்கொண்டனர். நாடளாவிய ரீதியில் இன்றைய தினமும் தடுப்பூசி ஏற்றும் வேலைத்திட்டம் முன்னெடுக்கப்பட்டுள்ளது. 16 முதல் 20 வயதுக்கிடைப்பட்ட சிறுவர்களுக்கு தடுப்பூசி வழங்குவது குறித்து கூடுதல் கவனம் செலுத்தப்பட்டுள்ளது. அரச பாடசாலைகளுக்கு மேலாதிகமாக சர்வதேச பாடசாலையின் மாணவர்களுக்கும் தடுப்பூசி வழங்க நடவடிக்கை எடுக்கப்பட்டமை விசேட அம்சமாகும். ", "URL": "https://www.itnnews.lk/2023/10/05/372140/", "Category": "Breaking News,அண்மைய செய்திகள்,தேசிய செய்திகள்", "Parent URL": null}