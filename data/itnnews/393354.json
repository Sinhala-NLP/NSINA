{"Source": "ITN news", "Timestamp": "පෙබරවාරි 5, 2022 12:51", "Headline": "චීන ජනපති රුසියානු ජනපති සමඟ සාකච්ඡාවක් පවත්වයි", "News Content": "චීන ජනාධිපති ෂී ජින් පිං මහතා ඊයේ (4) පස්වරුවේ බෙයිජිං හි Diao Yu Tai රාජ්‍ය අමුත්තන්ගේ හෝටලයේදී රුසියානු ජනාධිපති ව්ලැඩ්මිර් පුටින් මහතා සමඟ සාකච්ඡාවක් පැවැත්වීය. චීනය සහ රුසියාව ගෝලීය පාලන පද්ධතිය ප්‍රතිසංස්කරණය කිරීමට සහ ගොඩනැගීමට ක්‍රියාකාරීව සහභාගී වන අතර, ප්‍රජාතන්ත්‍රවාදයේ සැබෑ ආත්මය ආරක්ෂා කොට වත්මන් දුෂ්කරතා ජය ගැනීමටත් ජාත්‍යන්තර සාධාරණත්වය සහ යුක්තිය ආරක්ෂා කිරීමටත් ජාත්‍යන්තර ප්‍රජාව එක්සත් කිරීම‍ටත් ප්‍රධාන කාර්යභාරයක් ඉටු කරන බව චීන ජනාධිපති ෂී ජින් පිං මහතා එහිදී පැවසීය. ජාත්‍යන්තර කටයුතුවලදී දෙපාර්ශවය සමීපව සම්බන්ධීකරණයෙන් සහ සහයෝගයෙන් කටයුතු කළ යුතුය. වසංගතයට එරෙහිව සටන්\nකිරීම, ආර්ථිකය නංවාලීම සහ දේශගුණික විපර්යාසවලට ප්‍රතිචාර දැක්වීම වැනි ජාත්‍යන්තර ප්‍රජාව දැඩි ලෙස බලා සිටින ප්‍රශ්න\nසම්බන්ධයෙන් සම්බන්ධයෙන් විශාල රටවල් වශයෙන් ක්‍රියා කළ යුතු බවත් ෂී ජින් පිං මහතා අවධාරණය කළේය. බලශක්ති උපායමාර්ගික\nහවුල්කාරී සම්බන්ධතාවය ශක්තිමත් කිරීම, නව බලශක්ති සහයෝගීතාව පුළුල් කිරීම සහ ගෝලීය බලශක්ති පාලන පද්ධතිය\nඉදිරියට ගෙනයාම සහ වැඩිදියුණු කිරීම සඳහා රුසියාව සමඟ කටයුතු කිරීමට චීනය කැමැත්තෙන් සිටී. බෙයිජිං ශීත ඍතු ඔලිම්පික් උළෙලට සහභාගී වී ඔලිම්පික් ජීවගුණය ඉදිරියට ගෙන යාමට රුසියානු ජනාධිපතිතුමා ඇතුළු ලොව පුරා සිටින\nඅමුත්තන් සහ මිතුරන් සමඟ අත්වැල් බැඳ ගැනීමට තමා කැමැත්තෙන් සිටින බව ෂී ජින්පිං මහතා පෙන්වා දුන්නේය.\nචීන ජනතාව චීන කොමියුනිස්ට් පක්ෂයේ නායකත්වය යටතේ විශාල සංවර්ධන ජයග්‍රහණ අත්පත් කර ගැනීම සම්බන්ධයෙන් රුසියාව\nඅවංකවම සුබ පතන බව පුටින් මහතා පැවසීය. චීනය රුසියාවේ වැදගත්ම උපායමාර්ගික හවුල්කරුවා සහ සමාන අදහස් සපිරි මිතුරා\nලෙස රුසියාව සලකන බවත්, රුසියානු-චීන සබඳතා 21 වැනි සියවසේ ජාත්‍යන්තර සබඳතාවල ආදර්ශයක් බවත් ඔහු කියා සිටියේය. ඉහළම මට්ටමේ ශීත ඍතු ඔලිම්පික් උළෙලක් ලොවට ඉදිරිපත් කිරීමට චීන ජනතාවට නිසැකවම හැකිවනු ඇතැයි පුටින් මහතා එහිදී සිය\nවිශ්වාසය පළ කළේ ය. ", "URL": "https://www.itnnews.lk/2023/10/05/393354/", "Category": "ජාත්‍යන්තර පුවත්", "Parent URL": null}