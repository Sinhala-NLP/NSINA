{"Source": "ITN news", "Timestamp": "ජූලි 23, 2022 09:47", "Headline": "තායිලන්ත අගමැති 4 වන වරටත් විශ්වාසභංග යෝජනාව ජය ගනී", "News Content": "තායිලන්ත අග්‍රාමාත්‍ය ප්‍රයුත් චන් ඕ චා 4 වන වරටත් තමන්ට එරෙහිව ඉදිරිපත්වූ විශ්වාසභංගයෝජනාවකින් ජයග්‍රහණය කිරීමට සමත්වුණා. මන්ත්‍රිවරුන් 477කින් සමන්විත තායිලන්ත පාර්ලිමේන්තුවේ ඡන්ද 256 ක් ලබා ගැනීමට ප්‍රයුත් චන්ඕචා සමත්වූ අතර ඔහුට එරෙහිව ඡන්ද 206ක් ලැබුණා. තවත් මන්ත්‍රිවරුන් 09 දෙනෙකු ඡන්දය භාවිත කර තිබුණේ නැහැ. විශ්වාසභංගයෝජනාවකින් අග්‍රාමාත්‍යවරයා පරාජය කිරීමට නම් පාර්ලිමේන්තුවේ ඡන්ද 239 ක් ලබා ගත යුතුයි. කෙසේ තවත් මාස 11ක් ඇතුළත ව්‍යවස්ථාවට අනුව මහ මැතිවරණයක් පැවැත්විය යුතු වනවා. ප්‍රයුත් චන් ඕ චා හිටපු හමුදාපතිවරයෙකු වන අතර 2017 වසරේදී හමුදා කුමන්ත්‍රණයකින් තායිලන්තයේ බලය අත්කර ගත්තා.       ", "URL": "https://www.itnnews.lk/2023/10/05/424482/", "Category": "ජාත්‍යන්තර පුවත්", "Parent URL": null}