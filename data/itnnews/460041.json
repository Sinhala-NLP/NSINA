{"Source": "ITN news", "Timestamp": "පෙබරවාරි 9, 2023 15:54", "Headline": "කෙහෙලියගේ නඩුව මාර්තු 9 දක්වා කල් යයි", "News Content": "2012 වසරේ දී ජනමාධ්‍ය අමාත්‍යවරයා වශයෙන් කටයුතු කරමින් සිටියදී සිය පෞද්ගලික ජංගම දුරකතනයේ බිල වන රුපියල් දෙලක්ෂ තිස්දහසකට ආසන්න මුදලක් රාජ්‍ය මුද්‍රණ නීතිගත සංස්ථාවේ මුදල් වලින් ගෙවීම තුළින් රජයට පාඩුවක් සිදු කලේ යැයි චෝදනා කොට කෙහෙලිය රඹුක්වැල්ල ඇතුලු විත්තිකරුවන් දෙනෙකුට එරෙහිව අල්ලස් කොමිසම ගොනු කර තිබු නඩුව වැඩිදුර පූර්ව නඩු විභාගය සම්මන්ත්‍රණය සදහා කැදවන ලෙස කොළඹ මහාධිකරණය අද නියම කළා. ඒ සදහා මාර්තු මස 9වනදා නඩුව කැදවීමට නියමිතයි. අමාත්‍ය කෙහෙලිය රඹුක්වැල්ල සහ රාජ්‍ය මුද්‍රණ නීතිගත සංස්ථාවේ හිටපු සභාපති ජයම්පති බණ්ඩාර හීන්කෙන්ද  යන විත්තිකරුවන් අධිකරණය හමුවේ අද පෙනී සිටියා.   ", "URL": "https://www.itnnews.lk/2023/10/05/460041/", "Category": "දේශීය පුවත්", "Parent URL": null}