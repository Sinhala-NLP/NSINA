{"Source": "ITN news", "Timestamp": "දෙසැම්බර් 22, 2021 15:35", "Headline": "බ්‍රිතාන්‍යයට පනවා ඇති සෞඛ්‍ය නීති දැඩි කරන බව බොරිස් ජොන්සන් කියයි", "News Content": "ඔමික්‍රෝන් ප්‍රභේදයේ ව්‍යාප්තිය හමුවේ වුවද බ්‍රිතාන්‍ය යේ වැසියන් උත්සව සමයේ දී වගකීම් විරහිතව හැසිරෙන බවයි විදෙස් මාධ්‍ය පෙන්වා දෙන්නේ. උත්සව සමයේ සැමරුම් සදහා අවශ්‍ය භාණ්ඩ මිලදි ගැනීමට ජනතාව වෙළෙදසැල් තුළ දහස් ගණනින් රැස්ව සිටින බවයි වාර්තා වන්නේ. ඒ හේතුවෙන් ඉදිරි සති කිහිපය තුළදී බ්‍රිතාන්‍ය යේ සෞඛ්‍ය පද්ධතියට දරා ගත නොහැකි වන අයුරින් දෛනිකව වාර්තා වන ආසාදිතයින් සංඛ්‍යාව ඉහළ යා හැකි බවට බලධාරීන් අනතුරු අගවනවා. පසුගිය සතිය තුළදී එරටින් වාර්තා වන ආසාදිතයින් සංඛ්‍යාව සියයට හැටකින් පමණ ඉහළ ගොස් ඇති බවයි සෞඛ්‍ය අංශ පෙන්වා දෙන්නේ. තත්ත්වය පාලනය කිරීමට පනවා ඇති නීති තවදුරටත් වැඩි කිරීමට ද පියවර ගන්නා බව අග්‍රාමාත්‍ය බොරිස් ජොන්සන් ඊයේ නිවේදනය කළා.     ", "URL": "https://www.itnnews.lk/2023/10/05/384401/", "Category": "ජාත්‍යන්තර පුවත්", "Parent URL": null}