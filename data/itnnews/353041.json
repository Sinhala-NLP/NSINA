{"Source": "ITN news", "Timestamp": "ජූලි 31, 2021 10:18", "Headline": "බිරිඳව ඝාතනය කළ සැමියා ගෙල වැළලාගනියි", "News Content": "කහටගස්දිගිලිය ප්‍රදේශයේ පවුල් ආරවුලක් දුරදිග යාම හේතුවෙන් ඇතිවූ ගැටුමක් නිසා ස්වාමිපුරුෂයා එල්ල කළ ප්‍රහාරයකින් කාන්තාවක් ජීවිතක්ෂයට පත්ව තිබෙනවා. පසුව ස්වාමිපුරුෂයාද ගෙල වැළලාගෙන මිය‌ගොස් ඇති බවයි පොලීසිය පැවසුවේ. කහටගස්දිගිලිය සීප්පුකුලම ප්‍රදේශයේ අඹු සැමි යුවලක් අතර ඇතිවූ ආරවුලකදි මෙම මරණ සිදුවී ඇති බවයි පොලීසිය පැවසුවේ. මිය ගිය කාන්තාව සහ ඇයගේ ස්වාමිපුරුෂයා අතර කලක පටන් ආරවුලක් තිබී ඇති අතර ඇය තවත් කාන්තාවක් සමග ගොයම් කැපීමට ගොස් නිවස බලා පැමිණෙමින් සිටියදී ස්වාමිපුරුෂයා තියුණු ආයුධයකින් එල්ල කළ ප්‍රහාරයකින් ජීවිතක්ෂයට පත්ව තිබෙනවා. ඇය සමග පැමිණි අනෙක් කාන්තාවට ද මෙම පුද්ගලයා පහර දී ඇති අතර එම කාන්තාව ද සිද්ධියෙන් තුවාල ලැබුවා. පසුව සැකකාර පුද්ගලයා ගෙල වැළලාගෙන ඇති බවයි පොලීසිය පැවසුවේ.       ", "URL": "https://www.itnnews.lk/2023/10/05/353041/", "Category": "දේශීය පුවත්", "Parent URL": null}