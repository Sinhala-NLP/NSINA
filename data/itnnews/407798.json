{"Source": "ITN news", "Timestamp": "අප්‍රේල් 22, 2022 11:46", "Headline": "රඹුක්කන දී සිද්ධවෙච්ච දේ ගැන කියන්න පොලිස්පති මානව හිමිකම් කොමිසමේ", "News Content": "රඹුක්කන නගරයේ පසුගියදා ඇතිවූ නොසන්සුන්කාරී තත්ත්වය සම්බන්ධයෙන් පොලිස්පතිවරයා ඇතුළු උසස් පොලිස් නිලධාරීන් පිරිසක් මානව හිමිකම් කොමිසම වෙත කැදවා තිබෙනවා. රඹුක්කන නරගයේ පසුගියදා ඇතිවූ නොසන්සුන්කාරී තත්ත්වය හමුවේ එක් පුද්ගලයෙකු මිය ගොස් තවත් 29 දෙනෙකු තුවාල ලැබුවා. පොලිස් නිලධාරීන් 15 දෙනෙකු හා සිවිල් පුද්ගලයන් 14 දෙනෙකු මෙම පිරිසට ඇතුළත්. මෙම සිද්ධිය පිළිබද කරුණු විමසීම සදහා පොලිස්පතිවරයා ඇතුළු උසස් නිලධාරීන් පිරිසක් මෙසේ මානව හිමිකම් කොමිසම වෙත කැදවා තිබෙනවා. සබරගමුව පළාත් ජ්‍යෙෂ්ඨ නියෝජ්‍ය පොලිස්පතිවරයා කෑගල්ල ජ්‍යෙෂ්ඨ පොලිස් අධිකාරීවරයා,  කෑගල්ල සහ රඹුක්කන පොලිස් ස්ථානවල ස්ථානාධිපතිවරුන් මෙසේ කැදවා ඇති බවයි වාර්තා වන්නේ. සිද්ධිය වූ ස්ථානයේ මානව හිමිකම් කොමිසමේ නිලධාරීන්ගේ පරික්ෂාවකට ද ලක් කෙරුණා. සිද්ධියෙන් මියගිය චමින්ද ලක්ෂාන්ගේ දේහය පිළිබද අවසන් කටයුතු අද දින සිදු කිරීමට නියමිතයි. පොලිස්පතිවරයාගේ ඉල්ලීම අනුව ප්‍රදේශයේ ආරක්ෂාව තර කිරීමට යුද හමුදාව අනුයුක්ත කර තිබෙනවා.         ", "URL": "https://www.itnnews.lk/2023/10/05/407798/", "Category": "දේශීය පුවත්", "Parent URL": null}