{"Source": "ITN news", "Timestamp": "දෙසැම්බර් 31, 2021 18:59", "Headline": "ජනපති සහ අගමැති කිරිවෙහෙර රජමහා විහාරාධිපති හිමියන් බැහැ දකියි", "News Content": "ජනාධිපතිතුමා හා අග්‍රාමාත්‍යවරයා කිරිවෙහෙර රජමහා විහාරාධිපති ස්වාමීන් වහන්සේ බැහැ දැක ආශිර්වාද ලබාගත්තා. ලබන්නා වූ නව වසරට සෙත්පතා ඓතිහාසික කතරගම පූජා භූමියේ පැවැත්වෙන ආගමික වතාවත්වලට සහභාගි වීම සදහා ජනාධිපති ගෝඨාභය රාජපක්ෂ මැතිතුමා හා අග්‍රාමාත්‍ය මහින්ද රාජපක්ෂ මහතා කතරගමට ගොස් සිටිනවා. එහිදි ජනාධිපතිතුමා හා අග්‍රාමාත්‍යවරයා කිරිවෙහෙර රජමහා විහාරස්ථානය වෙත ගොස් විහාරාධිපති පූජ්‍ය කොබවක ධම්මින්ද ස්වාමීන් වහන්සේ බැහැදැක ආශිර්වාද ලබාගත්තා. එමෙන්ම උන්වහන්සේගේ සුවදුක් විමසමින් කෙටි පිළිසදරක ද නිරත වුණා.         ", "URL": "https://www.itnnews.lk/2023/10/05/386034/", "Category": "දේශීය පුවත්", "Parent URL": null}