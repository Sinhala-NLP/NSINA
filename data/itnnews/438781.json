{"Source": "ITN news", "Timestamp": "அக்டோபர் 4, 2022 13:48", "Headline": "பொருளாதாரத்தை மீட்டெடுக்கும் அரசாங்கத்தின் முயற்சிக்கு உலக வங்கி பாராட்டு..", "News Content": "நாட்டின் பொருளாதாரத்தை மீட்டெடுப்பதற்கு அரசாங்கம் முன்னெடுத்துள்ள முயற்சிகளுக்கு உலக வங்கி பாராட்டு தெரிவித்துள்ளது. மாலைத்தீவு, நேபாளம் மற்றும் இலங்கைக்கான உலக வங்கியின் பணிப்பாளர் பாரிஸ் ஹடாட் ஷெர்வோஸூடன் இடம்பெற்ற கலந்துரையாடலின் போது பாராட்டு கிடைக்கப்பெற்றதாக நிதி இராஜாங்க அமைச்சர் ஷெஹான் சேமசிங்க தெரிவித்துள்ளார். வீழ்ச்சியடைந்த பொருளாதாரத்தை மீட்டெடுக்க அரசாங்கம் பல்வேறு முயற்சிகளை மேற்கொண்டுள்ளது. இதன்ஊடாக அரசாங்கம் தமது அர்ப்பணிப்பை வெளிப்படுத்துவதாகவும், நிர்வாக சீரமைப்பு , விரிவான கடன் மறுசீரமைப்பு மற்றும் சர்வதேச நாணய நிதியத்துடனான திட்டத்தின் முன்னேற்றம் போன்றவற்றை ஊக்குவிப்பதாகவும் உலக வங்கியின் இலங்கைக்கான பணிப்பாளர் குறிப்பிட்டுள்ளார். இந்நிலையில் இலங்கையின் நிலைமையை தொடர்ந்தும் உண்ணிப்பாக அவதானித்து வருவதாக மாலைத்தீவு, நேபாளம் மற்றும் இலங்கைக்கான உலக வங்கியின் பணிப்பாளர் பாரிஸ் ஹடாட் ஷெர்வோஸ் தெரிவித்துள்ளார். ", "URL": "https://www.itnnews.lk/2023/10/05/438781/", "Category": "தேசிய செய்திகள்", "Parent URL": null}