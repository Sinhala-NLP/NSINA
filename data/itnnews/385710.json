{"Source": "ITN news", "Timestamp": "දෙසැම්බර් 30, 2021 09:31", "Headline": "වසරේ මුල් මාස 11 තුළ RCEP ගිවිසුමේ අනෙකුත් සාමාජික රටවල් 14 වෙත චීනයේ මුළු ආනයන හා අපනයන වටිනාකම යුවාන් ට්‍රිලියන 10.96ක්", "News Content": "මෙම වසරේ මුල් මාස 11 තුළ, කලාපීය විස්තීරණ ආර්ථික හවුල්කාරිත්ව ගිවිසුමේ (RCEP) අනෙකුත් සාමාජික රටවල් 14 වෙත චීනයේ මුළු ආනයන හා අපනයන වටිනාකම චීන යුවාන් ට්‍රිලියන 10.96 කි. එය චීනයේ මුළු විදේශ වෙළඳ වටිනාකමෙන් 31% ක් වන බව චීන රේගු මහා පරිපාලනය ඊයේ (29) අදාළ දත්ත නිකුත් කරමින් ප්‍රකාශ කළේය. RCEP සාමාජිකයින්ට චීනය, ජපානය, දකුණු කොරියාව, ඕස්ට්‍රේලියාව, නවසීලන්තය ඇතුළු රටවල් 5ක් සහ ආසියාන් සංගම් රටවල් 10ක් ඇතුළත් වේ. දැනට ආසියාන් සංගම් රටවල් 6ක් සහ ආසියාන් සංගම් නොවන රටවල් 4ක් නිල වශයෙන් අනුමත ලිපි ඉදිරිපත් කොට ගිවිසුම බලාත්මක වීමේ කොන්දේසි හිමි වන අතර, 2022 ජනවාරි 1 දින සිට ඒවා බලාත්මක වනු ඇත. ගිවිසුම යටතේ චීනය හා සම්බන්ධ වගකීම් 701 න් සියයට 24.8 ක් සඳහා වගකියන චීන රේගු මහා පරිපාලනය අයිතම් 174 ක් තනිව හෝ ඒකාබද්ධව ක්‍රියාත්මක කිරීම සඳහා සූදානම් කර ඇතැයි චීනය පවසයි. ", "URL": "https://www.itnnews.lk/2023/10/05/385710/", "Category": "ජාත්‍යන්තර පුවත්", "Parent URL": null}