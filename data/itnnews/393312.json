{"Source": "ITN news", "Timestamp": "පෙබරවාරි 5, 2022 10:59", "Headline": "එවරස්ට් කදු මුදුනේ ඇති උසම ග්ලැසියරය වේගයෙන් දියවී යන බව අධ්‍යයනයකින් හෙළි වෙයි", "News Content": "දේශගුණික විපර්යාස හේතුවෙන් එවරස්ට් කදු මුදුනේ ඇති උසම ග්ලැසියරය වේගයෙන් දියවී යන බව නවතම අධ්‍යයනයකින් හෙළිව තිබෙනවා. මුහුදු මට්ටමේ සිට අඩි 25938 ක උසින් පිහිටා ඇති ග්ලැසියරය මතුපිට අයිස් සෑදිමට ආරම්භ වූ ප්‍රථම අවස්ථාවට වඩා 80 ගුණයක් වේගයකින් තුනී වෙමින් පවතින බවයි පර්යේෂණයකින් පෙන්වා දී තිබෙන්නේ. ග්ලැසියරයේ ඝන හිම තට්ටුව ඛාදනය වී යටින් පවතින කළු අයිස් සූර්යයාට නිරාවරණය වී දියවීමේ ක්‍රියාවලිය වේගවත් වී ඇති බව ද සදහන්. පවතින අධික උෂ්ණ සහිත කාලගුණික තත්ත්වය සහ කාලගුණික විපර්යාස මෙම තත්ත්වයට හේතුවී ඇති බව අධ්‍යයනය සිදුකළ ලන්ඩනයේ කිංග්ස් කොලේජ් හි දේශගුණික විද්‍යාඥයෙකු වන ආචාර්ය ටොම් මැතිව්ස් වැඩිදුරටත් පෙන්වා දෙනවා.                     ", "URL": "https://www.itnnews.lk/2023/10/05/393312/", "Category": "ජාත්‍යන්තර පුවත්", "Parent URL": null}