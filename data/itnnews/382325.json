{"Source": "ITN news", "Timestamp": "දෙසැම්බර් 12, 2021 14:11", "Headline": "බූස්ටර් එන්නත ලබා ගැනීමට නියම කර ඇති කාලය අඩු කිරීමට ඕස්ට්‍රේලියාව පියවර ගනී", "News Content": "කොරෝනා වයිරසයට එරෙහි බූස්ටර් එන්නත ලබා ගැනීමට වෛද්‍ය විශේෂඥයින් නියම කර ඇති කාලය අඩු කිරීමට ඕස්ට්‍රේලියා රජය පියවර ගෙන තිබෙනවා. වයස අවුරුදු 18 ට වැඩි එන්නත් මාත්‍රා දෙකම ලබාගත් පුද්ගලයින් දෙවන මාත්‍රාව ලබාගෙන මාස හයකට පසු තුන්වන මාත්‍රාව ලබා ගන්නා ලෙසයි ඕස්ට්‍රේලියා සෞඛ්‍ය අංශ ජනතාවට දැනුම් දී තිබුණේ. කෙසේ වුවද දෙවන මාත්‍රාව ලබාගෙන මාස පහකට පසු තෙවන මාත්‍රාව ලබා ගන්නා ලෙස මේ වනවිට එරට ජනතාවට දැනුම් දී තිබෙනවා. ඔමික්‍රෝන් ප්‍ර භේදය ශීඝ්‍ර යෙන් රට තුළ ව්‍යාප්ත වීමත් සමඟයි මෙම තීරණය ගෙන ඇත්තේ. බූස්ටර් එන්නත සඳහා ඕස්ට්‍රේලියාව තුළ ෆයිසර් හා මොඩර්නා යන එන්නත් දෙකම භාවිතා වනවා.   ", "URL": "https://www.itnnews.lk/2023/10/05/382325/", "Category": "ජාත්‍යන්තර පුවත්", "Parent URL": null}