{"Source": "ITN news", "Timestamp": "ஆகஸ்ட் 19, 2022 12:13", "Headline": "ஐரோப்பாவை கடந்துசெல்லும் சூறாவளி காரணமாக 13 பேர் பலி..", "News Content": "ஐரோப்பாவை கடந்துசெல்லும் சூறாவளி காரணமாக 13 பேர் உயிரிழந்துள்ளனர். அதில் சிறுவர்கள் மூவரும் அடங்குவதாக சர்வதேச செய்திகள் தெரிவிக்கின்றன. சூறாவளி காரணமாக மத்திய மற்றும் தென்பகுதி ஐரோப்பிய நாடுகள் பாதிக்கப்பட்டுள்ளன. இத்தாலி, ஒஸ்ட்ரியா மற்றும் கோர்ஷிகா தீவுகளுக்கே சூறாவளியினால் கூடுதலான பாதிப்புக்கள் ஏற்பட்டுள்ளன. உயிரிழந்த 13 பேரில் ஐவர் ஒஸ்ட்ரியாவை சேர்ந்தவர்களென சர்வதேச செய்திகள் தெரிவிக்கின்றன. மரங்கள் சரிந்து வீழந்ததால், அதிகளவான உயிரிழப்புக்கள் ஏற்பட்டுள்ளன. சூறாவளி சில பகுதிகளில் மணிக்கு 224 கிலோ மீற்றர் வேகத்தில் வீசியதாக சர்வதேச செய்திகள் தெரிவிக்கின்றன. ", "URL": "https://www.itnnews.lk/2023/10/05/429856/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}