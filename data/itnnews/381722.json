{"Source": "ITN news", "Timestamp": "දෙසැම්බර් 9, 2021 12:27", "Headline": "2025 වන විට වරාය බහාලුම් මෙහෙයුම් ධාරිතාව මිලියන 14ක් දක්වා ඉහළට – ඇමති රෝහිත", "News Content": "වසර 2025 වන විට වරාය බහාලුම් මෙහෙයුම් ධාරිතාව මිලියන 14ක් දක්වා ඉහළ නංවන බව අමාත්‍ය රෝහිත අබේගුණවර්ධන මහතා ප්‍රකාශ කළා. සීමාසහිත ලංකා නැව් සංස්ථාවට වසර 50 ක් සපිරීම නිමිත්තෙන් පැවති උත්සවයට එක්වෙමින් අමාත්‍යවරයා මේ බව ප්‍රකාශ කළා. සමරු මුද්දරයක් නිකුත් කිරීම ද මෙහිදි සිදුවුණා. උත්සවය පැවැත්වුණේ රෝහිත අබේගුණවර්ධන , ඩලස් අලහප්පෙරුම යන අමාත්‍යවරුන්ගේ ප්‍රධානත්වයෙනුයි. උත්සවය ඇමතූ ඩලස් අලහප්පෙරුම මහතා කියා සිටියේ මෙරට අනාගතය සම්පූර්ණයෙන්  ම රැදී ඇත්තේ සාගර සම්පත කේන්ද්‍ර කර ගනිමින් බවයි. බහාලුම් ධාරිතාව ඉහළ නංවමින් වරාය කටයුතු තවදුරටත් වර්ධනය කරන බව අමාත්‍ය රෝහිත අබේගුණවර්ධන මහතා මෙහිදි ප්‍රකාශ කළා. මෙම අවස්ථාවට වරාය හා නාවික කටයුතු අමාත්‍යාංශයේ ලේකම් යූ.ඩී.සී. ජයලාල් හා තැපැල්පති රංජිත් ආරියරත්න යන මහත්වරුන් ඇතුලු නිලධාරීන් රැසක් එක්ව සිටියා. ", "URL": "https://www.itnnews.lk/2023/10/05/381722/", "Category": "Breaking News,දේශීය පුවත්", "Parent URL": null}