{"Source": "ITN news", "Timestamp": "செப்டம்பர் 21, 2022 11:40", "Headline": "ஜனாதிபதி நாடு திரும்பினார்.", "News Content": "ஜனாதிபதி ரணில் விக்ரமசிங்க தனது இங்கிலாந்து விஜயத்தை நிறைவுசெய்து நாடு திரும்பியுள்ளார். இரண்டாம் எலிசபெத் மகாராணியின் அஞ்சலி நிகழ்வில் பங்கேற்பதற்காக பயணமாகியிருந்த ஜனாதிபதி ரணில் விக்ரமசிங்க உள்ளிட்ட தூதுக்குழுவினர் கட்டுநாயக்க சர்வதேச விமான நிலையத்தினூடாக நாட்டை வந்தடைந்துள்ளனர். இன்று காலை டுபாயிலிருந்து வருகைத்தந்த எமிரேட்ஸ் விமான சேவைக்கு சொந்தமான விமானத்தில் காலை 08.23 அளவில் நாட்டை வந்தடைந்ததாக எமது விமான நிலைய செய்தியாளர் தெரிவித்தார். ரணில் விக்ரமசிங்க ஜனாதிபதியாக பதவியேற்றதன் பின்னர் மேற்கொண்ட முதலாவது வெளிநாட்டு விஜயமாக இங்கிலாந்து விஜயம் அமைந்திருந்தது. எலிசபெத் மகாராணியின் இறுதிக்கிரியைகளில் பங்கேற்றதன் பின்னர் மன்னர் மூன்றாம் ச்சார்ள்ஸ் பெக்கிங்ஹேம் அரண்மனையில், அரச தலைவர்களுக்காக ஒழுங்குசெய்திருந்த நிகழ்வில் பங்கேற்றார். அதன்போது மன்னர் மூன்றாம் ச்சார்ள்ஸுடன் சுமூக கலந்துரையாடலிலும், ஜனாதிபதி ஈடுபட்டமை குறிப்பிடத்தக்கது. ", "URL": "https://www.itnnews.lk/2023/10/05/436282/", "Category": "Breaking News,தேசிய செய்திகள்,முதன்மை செய்தி", "Parent URL": null}