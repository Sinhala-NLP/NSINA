{"Source": "ITN news", "Timestamp": "සැප්තැම්බර් 6, 2021 09:04", "Headline": "ප්‍රවීණ සංගීතවේදී සුනිල් පෙරේරා මහතා අභාවප්‍රාප්ත වෙයි", "News Content": "මෙරට කණ්ඩායම් සංගීත කේෂ්ත්‍ර යේ විප්ලවීය වෙනසක් කළ ප්‍රවීණ සංගීතවේදී සුනිල් පෙරේරා මහතා අභාවප්‍රාප්ත වුණා. සුනිල් පෙරේරා මහතා කොළඹ පෞද්ගලික රෝහලක ප්‍රතිකාර ලබමින් සිටියදී අද අළුයම මිය ගොස් තිබෙනවා. ඒ මහතා මිය යන විට  68 වන වියේ පසු වුණා. කොරෝනා ආසාදිතව පෞද්ගලික රෝහලක ප්‍රතිකාර ලැබූ ඒ මහතා සුවය ලබා නිවස වෙත යාමෙන් පසු ඇති වූ රෝගී තත්ත්වයක් හේතුවෙන් මීට දින තුනකට පෙර යළි රෝහල් ගත වී තිබෙනවා. දැඩි සත්කාර ඒකකයේ ප්‍රතිකාර ලබමින් සිටියදීයි ඒ මහතා මිය ගොස් තිබෙන්නේ. 1969 වසරේ දී ජිප්සිස් සංගීත කණ්ඩායමට එක් වන සුනිල් පෙරේරා මහතා කණ්ඩායම් සංගීතයේ නව නිර්මාණ රැසකට දායකත්වය ලබා දුන්නා. ලිද ළග සංගමය, නෝනේ මගේ සුදු නෝනේ,ලුණු දෙහි , ඕයේ ඔජායේ මෙන්ම සිංඤා්රේ යන නිර්මාණ සංගීත කේෂ්ත්‍ර යේ පෙරලිකාර නිර්මාණ වනවා. ප්‍රවීන සංගීතවේදි අභාවප්‍රාප්ත සුනිල් පෙරේරා මහතාගේ දේහය පිළිබඳ අවසන් කටයුතු පසුව දැනුම් දෙන බව පවුලේ ඥාතීන් පවසනවා.       ", "URL": "https://www.itnnews.lk/2023/10/05/360445/", "Category": "Breaking News,නවතම පුවත්", "Parent URL": null}