{"Source": "ITN news", "Timestamp": "සැප්තැම්බර් 11, 2022 16:45", "Headline": "අගමැති සහ තුර්කි තානාපති අතර හමුවක්", "News Content": "ශ්‍රී ලංකාවේ තුර්කි තානාපති රකිබෙ ඩි‍බෙට් මහත්මිය අග්‍රාමාත්‍ය දිනේෂ් ගුණවර්ධන මහත්මිය හමු වී සාකච්ඡා පැවැත්වුණා. රජයේ නව වීසා ක්‍රමවේද සහ ආයෝජන රෙගුලාසි මෙරට ව්‍යාපාර සිදු කිරීම පහසු කරනු ඇතැයි අග්‍රාමාත්‍යවරයා මෙහිදී ප්‍රකාශ කළා. අග්‍රාමාත්‍යවරයා සහ තුර්කි තානාපති අතර හමුව අග්‍රාමාත්‍ය කාර්යාලයේදී පැවැත්වුණා. දිගුකාලීන නේවාසික වීසා ලබාගැනීමේදී තුර්කි ව්‍යාපාරිකයන් පෙර මුහුණදුන් දුෂ්කරතා පිළිබද තානාපතිවරිය අග්‍රාමාත්‍යවරයා දැනුවත් කළා. කෘෂිකාර්මික පුනර්ජනනීය බලශක්ති ධීවර ඇතුළු ක්ෂේත්‍ර රැසක ආයෝජනය කිරීමට තුර්කිය අවස්ථාව ඇති බව අග්‍රාමාත්‍යවරයා පැහැදිලි කළා. ඖෂධ මෙන්ම ශල්‍ය උපකරණ දැනටමත් ශ්‍රී ලංකාවට ලබාදී ඇති  බව ප්‍රකාශ කළ තානාපතිවරිය තවත් ඖෂධ තොගයක් ලබන සතියේ මෙරටට ලබාදීමට නියමිත බව සදහන් කළා.           ", "URL": "https://www.itnnews.lk/2023/10/05/434302/", "Category": "දේශීය පුවත්", "Parent URL": null}