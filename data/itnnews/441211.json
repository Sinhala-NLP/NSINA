{"Source": "ITN news", "Timestamp": "அக்டோபர் 18, 2022 12:27", "Headline": "நல்லிணக்கம் தொடர்பான அமைச்சரவை உபகுழுவை நியமிக்க அமைச்சரவை அனுமதி..", "News Content": "நல்லிணக்கம் தொடர்பான அமைச்சரவை உபகுழுவை ஸ்தாபிப்பதற்கு அமைச்சரவை அனுமதி கிடைக்கப்பெற்றுள்ளது. நாட்டிலுள்ள பல்வேறு இணக்குழுக்களுக்கிடையில் நல்லிணக்கத்தை மேம்படுத்துவதற்கும், வடக்கு, கிழக்கு பிரச்சினைகளின் பின்னர் மீள் குடியேற்றம், காணாமல்போனோர் தொடர்பில் மக்கள் எதிர்கொள்ளும் பிரச்சினைகள் தொடர்பில் தீர்வுகளை வழங்கும் நோக்கில் குறித்த அமைச்சரவை உபகுழு நியமிக்கப்பட்டுள்ளது. ஜனாதிபதியின் பங்கேற்புடன் குறித்த குழுவின் செயற்பாடுகள் முன்னெடுக்கப்படும் பிரதமர் தினேஸ் குணவர்தன, அமைச்சர்களான டக்ளஸ் தேவானந்தா, விஜயதாஸ ராஜபக்ஷ, அலி சப்ரி ஆகியோரும் அமைச்சரவை உபகுழுவின் உறுப்பினர்களாக செயற்படுவார்களென அமைச்சரவை முடிவுகளை அறிவிக்கும் ஊடகவியலாளர் சந்திப்பின்போது தெரிவிக்கப்பட்டுள்ளது. இந்நிலையில் அரச சொத்துக்கள் தொடர்பான முகாமைத்துவத்திற்கான புதிய சட்டமூலத்தை அறிமுகப்படுத்தும் சட்டவரைபை தயாரிப்பதற்கும், சட்டவரைஞர் திணைக்கத்திற்கு ஆலோசனை வழங்குவதற்காக முன்வைக்கப்பட்ட அமைச்சரவை பத்திரத்திற்கும் அனுமதி வழங்கப்பட்டுள்ளது. அத்தோடு நாடளாவிய ரீதியில் ஒவ்வொரு கிராம சேவையாளர் பிரிவும் உள்ளடங்கும் வகையில் கிராமிய மக்கள் சபையை ஸ்தாபித்து தேசிய மக்கள் சபையை ஸ்தாபிக்கும் யோசனைக்கும் அமைச்சரவை அனுமதி கிடைக்கப்பெற்றுள்ளது. ", "URL": "https://www.itnnews.lk/2023/10/05/441211/", "Category": "Breaking News,தேசிய செய்திகள்", "Parent URL": null}