{"Source": "ITN news", "Timestamp": "දෙසැම්බර් 12, 2021 19:19", "Headline": "කැබිතිගොල්ලෑව කණුගහවැව ගම්මානයේ පානීය ජල යෝජනා ක්‍රමය ඇරඹෙයි", "News Content": "ජනාධිපතිතුමාගේ සංකල්පයකට අනුව ක්‍රියාත්මක ගම සමග පිළිසදර වැඩසටහනේ ප්‍රතිඵලයක් ලෙස කැබිතිගොල්ලෑව කණුගහවැව ගම්මානයේ පානීය ජල යෝජනා ක්‍රමයක් ආරම්භ කිරීම සිදු කෙරුණා. රජය මේ සදහා වැය කරන මුදල රුපියල් මිලියන 267 ක්. ගම සමග පිළිසදර වැඩසටහනේ දී ප්‍රදේශවාසීන් ඉල්ලා සිටියේ දීර්ඝ කාලයක් පුරා තමන් පානීය ජල ගැටලුවෙන් පීඩා විදින බවයි. ඒ අනුව සෞභාග්‍ය යේ දැක්ම වැඩසටහන යටතේ කණු ගහ වැව ගම්මානය සදහා ජලය ලබා දීමේ මෙම ව්‍යාපෘතිය ආරම්භ කෙරුණේ සැමට ජලය ලබා දීමේ ජල සම්පාදන අමාත්‍යංශ ව්‍යාපෘතිය යටතේයි. ජල යෝජනා ක්‍රමයේ ඉදි කිරීම් කටයුතු ආරම්භ කිරීම වාසුදේව නානායක්කාර සහ එස් එම් චන්ද්‍ර සේන යන මහත්වරුන්ගේ ප්‍රධානත්වයෙන් ආරම්භ කෙරුණා. ජල සම්ප්‍රේෂණ පද්ධතියක්, ජල පවිත්‍රාගාරයක්, භූගත ජල ටැංකියක් සහ කිලෝමීටර් 25 ක් වූ බෙදා හැරීමේ පද්ධතියක් සහිතවයි ව්‍යාපෘතිය සිදු කෙරෙන්නේ. කණු ගහ වැව හල්මිල්ලවැටිය විහාර හල්මිල්ලෑව,යකාවැව, ඇතුලු ගම්මාන රැසක පවුල් 700 කට පමණ මෙම ව්‍යාපෘතියෙන් ජලය ලබාදීම සැලසුමයි.   ", "URL": "https://www.itnnews.lk/2023/10/05/382368/", "Category": "දේශීය පුවත්", "Parent URL": null}