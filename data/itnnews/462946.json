{"Source": "ITN news", "Timestamp": "පෙබරවාරි 24, 2023 08:30", "Headline": "පුරාවිද්‍යාත්මක බඩු සොයා බඹරගල කැණීම් කළ පුද්ගලයෙකු අත්අඩංගුවට", "News Content": "පුරාවිද්‍යාත්මක වටිනාකමකින් යුත් භාණ්ඩ ලබා ගැනීමේ අරමුණින් කැණීම් සිදුකරමින් සිටි පුද්ගලයෙකු උඩවලව පොලිසිය විසින් අත්අඩංගුවට ගෙන තිබෙනවා. පෙරේදා දිනයේ උඩවලව පොලිස් ස්ථානයේ නිලධාරීන්ට ලද තොරතුරක් මත බඹරගල ප්‍රදේශයේ කළ වැටලීමකදී කැණීම් සදහා යොදාගත් උපකරණ සමග මෙම පුද්ගලයා අත්අඩංගුවට ගත් බවයි පොලිසිය පවසන්නේ. අත්අඩංගුවට ගත් සැකකරු වයස අවුරුදු හතළිහක් වන කොළඹගේආර ප්‍රදේශයේ පදිංචිකරුවෙක්. ඔහු අද දින ඹිලිපිටිය මහේස්ත්‍රාත් අධිකරණය වෙත ඉදිරිපත් කිරීමට නියමිතයි. ", "URL": "https://www.itnnews.lk/2023/10/05/462946/", "Category": "Breaking News,දේශීය පුවත්", "Parent URL": null}