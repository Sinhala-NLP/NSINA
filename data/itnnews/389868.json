{"Source": "ITN news", "Timestamp": "ජනවාරි 19, 2022 18:19", "Headline": "ශ්‍රී ලංකා – සිම්බාබ්වේ දෙවන එක්දින තරඟයෙන් සිම්බාබ්වේ කණ්ඩායමට තියුණු ජයක්", "News Content": "ශ්‍රී ලංකාව හා සංචාරක සිම්බාබ්වේ කණ්ඩායම අතර පැවති දෙවන එක්දින ක්‍රිකට් තරගයෙන් ලකුණු 22 ක තියුණු ජයක් හිමිකර ගැනීමට සිම්බාබ්වේ කණ්ඩායම සමත් වුණා. පල්ලෙකැලේ ක්‍රීඩාංගණයේදී පැවති තරගයේ කාසියේ වාසිය හිමිකර ගත් සිම්බාබ්වේ කණ්ඩායම පළමුව පන්දුවට පහර දුන්නා. පන්දු වාර 50 අවසානයේදී ඔවුන් රැස්කරගත් ලකුණු සංඛ්‍යාව 302 ක්. ලකුණු 303 ක ජයග්‍රාහී ඉලක්කයක් හඹා යාමට පිටියට පැමිණි ශ්‍රී ලංකා කණ්ඩායමට රැස්කරගත හැකි වූයේ ලකුණු 280 ක් පමණයි. විශිෂ්ට ඉනිමක් ක්‍රීඩා කළ නායක දසුන් ශානක සිය මංගල එක්දින ශතකය රැස් කරගැනීමට සමත් වුණා. පන්දු 94 කදී ලකුණු 102 ක් රැස් කර ඔහුගේ ඉනිමට හයේ පහර 4 ක් හා හතරේ පහර 7 ක් ඇතුළත්. කමිදු මෙන්ඩිස් ලකුණු 57 ක් ද, චාමික කරුණාරත්න ලකුණු 34 ක්ද, ශ්‍රී ලංකා ඉනිම වෙනුවෙන් රැස් කළා. ටෙන්ඩායි චටරා හා බෙලෙසින් මුසරබානි කඩුලු 3 බැගින් ලබා ගැනීමට සමත් වුණා.     ", "URL": "https://www.itnnews.lk/2023/10/05/389868/", "Category": "ක්‍රිකට්,ක්‍රීඩා", "Parent URL": null}