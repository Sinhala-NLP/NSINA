{"Source": "ITN news", "Timestamp": "මැයි 19, 2023 06:05", "Headline": "සාමාන්‍ය පෙළ සමත් අඩු ආදායම්ලාභී පවුල්වල දරුවන්ට ශිෂ්‍යත්ව ප‍්‍රදානය කෙරේ", "News Content": "ඉන්දියානු මහකොමසාරිස් ගෝපාල් බාග්ලේ මහතාගේ සහභාගීත්වයෙන් යුතු ව ඊයේ දින(18) අධ්‍යාපන අමාත්‍යාංශයේ දී අ.පො.ස සාමාන්‍ය පෙළ ඉහළින් සමත් එහෙත් අඩු ආදායම්ලාභී ආර්ථික දුෂ්කරතා සහිත පවුල්වල සිසු-සිසුවියන්ගේ උසස් පෙළ අධ්‍යාපන කටයුතු වෙනුවෙන් ශිෂ්‍යත්ව ප‍්‍රදානය කිරීම සිදු කෙරුණා. මෙම ශිෂ්‍යත්ව වැඩසටහන ඉන්දීය රජයේ අනුග‍්‍රහය මත ශ‍්‍රී ලංකාවේ ඉන්දියානු මහකොමසාරිස් කාර්යාලය හා අධ්‍යාපන අමාත්‍යාංශය ඒකාබද්ධ ව 2006 වර්ෂයේ සිට ක‍්‍රියාත්මක කරනු ලබයි. ඉන්දියානුවන් අවිහිංසාවාදයේ පියා ලෙස හඳුන්වන මහත්මා ගාන්ධිතුමාගේ ගුණානුස්මරණය පිණිස මහත්මා ගාන්ධි ශිෂ්‍යත්ව ලෙසින් මෙම ශිෂ්‍යත්වය නම් කර තිබෙනවා. ", "URL": "https://www.itnnews.lk/2023/10/05/484523/", "Category": "Breaking News,දේශීය පුවත්", "Parent URL": null}