{"Source": "ITN news", "Timestamp": "අප්‍රේල් 22, 2023 15:56", "Headline": "ජය ශ්‍රී මහා බෝධීන් වහන්සේ අබියස වැලි මළුවෙහි සුදු වැලි ඇතිරීමේ මංගල්‍ය 40 වන වරටත්", "News Content": "ජය ශ්‍රී මහා බෝධීන් වහන්සේ අභියස වැලි මළුවෙහි සුදුවැලි ඇතිරීමේ මංගල්‍ය ලංකා බැංකුවේ අනුග්‍රහයෙන් 40 වන වරටත් අද උදෑසන සිදු කෙරුණා. අටමස්ථානාධිපති පූජ්‍ය පල්ලේගම හේමරතන ස්වාමින්වහන්සේ ඇතුළු මහාසංඝරත්නයේ ආශිර්වාදය මධ්‍යයේයි මෙය සිදු කෙරුණේ. සංඝයා වහන්සේ පෙරහරින් වැඩම කරවීමෙන් අනතුරුව පිංකම ආරම්භ වුණා. අටමස්ථානාධිපති පූජ්‍ය පල්ලේගම හේමරතන ස්වාමීන්වහන්සේ ආගමික වතාවන් සිදු කිරීමෙන් අනතුරුව ජයශ්‍රී මහා බෝධීන් වහන්සේ අභියස ඉහළ මළුවේ සහ පහත මළුවේ සුදු වැලි ඇතිරීම සිදු කෙරුණා. මෙම අවස්ථාවට අනුරාධපුර දිස්ත්‍රික් ලේකම් ජනක ජයසුන්දර, ලංකා බැංකු වැඩබලන සභාපති ප්‍රියන්ත රත්නායක,  ලංකා බැංකුවේ මහා කළමනාකාර රසල් ෆොන්සේකා, ඇතුළු ඉහළ කළමනාකාරිත්වයත් නිලධාරීන් ‍මෙන්ම සැදැහවතුන් විශාල පිරිසක් ද මීට එක්ව සිටියා.       ", "URL": "https://www.itnnews.lk/2023/10/05/477318/", "Category": "දේශීය පුවත්", "Parent URL": null}