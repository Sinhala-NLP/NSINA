{"Source": "ITN news", "Timestamp": "ஜூலை 23, 2021 13:30", "Headline": "மற்றுமொரு பணிப்பெண் றிஷாட்டின் வீட்டில் துஷ்பிரயோகத்திற்கு..", "News Content": "பாராளுமன்ற உறுப்பினர் ரிஷாட் பதூர்தீனின் வீட்டில்  பணிபுரிந்த மற்றுமொரு பெண்ணொருவரும் துஷ்பிரயோகத்திற்கு உட்படுத்தப்பட்டுள்ளதாக விசாரணைகளில் தெரியவந்துள்ளது. விசாரணை குழுவினரால் இதுவரை 20 பேரிடம் வாக்குமூலம் பெறப்பட்டுள்ளது. இதேவேளை குறித்த வீட்டில் ஏற்கனவே பணிபுரிந்த இரு பெண்களிடம் வாக்குமூலம் பெறப்பட்டுள்ளதாக பொலிசார் தெரிவித்துள்ளனர். அவர்கள் 22 மற்றும் 32 வயதுடையவர்கள் என தெரியவந்துள்ளது. 22 வயதுடைய பெண் கடந்த 2015ம் ஆண்டு முதல் 2019ம் ஆண்டு வரை ரிஷாட் பதூர்தீனின் வீட்டுப் பணிப்பெண்ணாக பணிபுரிந்துள்ளார். இதன்போது ரிஷாட் பதூர்தீனின் மனைவியின் சகோதரர் ஒருவர் தன்னை துஷ்பிரயோகத்திற்கு உட்படுத்தியதாக அவர் வாக்குமூலம் வழங்கியுள்ளார். அதற்கமைய மதவாச்சி பிரதேசத்திலுள்ள குறித்த சந்தேகநபர் கைதுசெய்யப்பட்டுள்ளார். “22 வயதுடைய யுவதி ஒருவர் 2015 முதல் 2019 ஆம் ஆண்டு வரையான காலப்பகுதியில் முன்னாள் அமைச்சரின் வீட்டில் பணிபுரிந்துள்ளார். அவர் குறித்த காலப்பகுதியில் துஷ்பிரயோகத்திற்கு உள்ளான சம்பவம் தொடர்பிலும் முன்னாள் அமைச்சரின் மனைவியின் சகோதரர் கைதுசெய்யப்பட்டுள்ளார். மதவாச்சி பிரதேசத்தை சேர்ந்த 44 வயதான ஷியாப்தீன் இஸ்மதீன் என்ற நபரே கைதாகியுள்ளார். விசாரணைகளையடுத்து அவரையும் நீதிமன்றில் ஆஜரப்படுத்த நடவடிக்கை எடுக்கப்படும். சிறுமியின் மரணம் தொடர்பான விசாரணைக்கு மேலதிகமாக அவர் துஷ்பிரயோகத்திற்கு உள்ளானமை குறித்தும் தொடர்ந்தும் விசாரணைகள் இடம்பெறுகின்றன.” ", "URL": "https://www.itnnews.lk/2023/10/05/351285/", "Category": "Breaking News,தேசிய செய்திகள்", "Parent URL": null}