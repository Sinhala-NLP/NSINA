{"Source": "ITN news", "Timestamp": "අගෝස්තු 14, 2022 17:12", "Headline": "ප්‍රවාහන අපහසුතා පවතින ගුරුවරුන්ට සහ සිසුන්ට සහන ලබාදෙන ලෙස විදුහල්පතිවරුන්ට උපදෙස්", "News Content": "රජයේ සහ රජයේ අනුමත සියලු පාසල් හෙට සිට සතියේ දින පහම පැවැත්වීමට අධ්‍යාපන අමාත්‍යාංශය තීරණය කර තිබෙනවා. කෙසේ වෙතත් තවදුරටත් ප්‍රවාහන අපහසුතා පවතින ගුරුවරුන්ට සහ සිසුන්ට සහන ලබාදෙන ලෙස විදුහල්පතිවරුන්ට උපදෙස් ලබා දී  ඇති බව අමාත්‍ය සුසිල් ප්‍රේමජයන්ත මහතා පවසනවා. ඉන්ධන අර්බුදය හමුවේ දින 3 ක් පමණක් පාසල් පැවැත්වුණු අතර අනෙක් දින දෙකෙහි අධ්‍යයනය කටයුතු සිදු කෙරුනේ ඔන්ලයින් ක්‍රමවේද ඔස්සේයි. කෙසේ වෙතත් හෙට සිට සතියේ දින පහම  උදෑසන හතයි තිහේ සිට පස්වරු එකයි තිහ දක්වා පාසල් පැවැත්වීමට අධ්‍යාපන අමාත්‍යාංශය තීරණය කර තිබෙනවා.   ", "URL": "https://www.itnnews.lk/2023/10/05/428872/", "Category": "දේශීය පුවත්", "Parent URL": null}