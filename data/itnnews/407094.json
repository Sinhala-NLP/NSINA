{"Source": "ITN news", "Timestamp": "අප්‍රේල් 17, 2022 12:29", "Headline": "රුසියාවෙන් යුක්රේනයට තවත් අවස්ථාවක්", "News Content": "යුක්රේනයේ මරියුපෝල් වරාය නගරයේ සිටින යුක්රේන හමුදා වලට යටත්වීම සඳහා රුසියාව කාල විරාමයක් ප්‍රකාශයට පත්කර තිබෙනවා. මේ අතර අද දිනයේත් කියෙව් අගනුවර පිපිරීම් කිහිපයක් සිදුව ඇති බවයි විදෙස් මාධ්‍ය වාර්තා කරන්නේ. දකුණුදිග යුක්රේනයේ මරියුපෝල් වරාය නගරයේ සිටින යුක්රේන හමුදා වලට යටත්වීම සඳහා රුසියාව අද කාල විරාමයක් ප්‍රකාශයට පත්කළා. මොස්කව් වේලාවෙන් අද පෙරවරු 10 වනවිට එලෙස යටත් වන්නේ නම් යුක්රේන හමුදා සාමාජිකයින්ගේ ජීවිත ආරක්ෂාව පිළිබඳව තම රට වගකීම දරණ බවයි රුසියා හමුදා සඳහන් කළේ. ජිනීවා සම්මුතිය යටතේ යුධ සිරකරුවන්ට සලකන ආකාරයෙන් කටයුතු කිරීමට තමන් සූදානම් බවයි රුසියාව වැඩිදුරටත් සඳහන් කරන්නේ. කෙසේවෙතත් මේ පිළිබඳව තවමත් යුක්රේනයෙන් කිසිඳු ප්‍රතිචාරයක් ලැබී නැති බවයි විදෙස් වාර්තා පෙන්වාදෙන්නේ.     ", "URL": "https://www.itnnews.lk/2023/10/05/407094/", "Category": "ජාත්‍යන්තර පුවත්", "Parent URL": null}