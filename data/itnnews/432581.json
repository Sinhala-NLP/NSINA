{"Source": "ITN news", "Timestamp": "සැප්තැම්බර් 2, 2022 15:19", "Headline": "ආජන්ටිනාවේ උප ජනාධිපති ඝාතනය කිරීමට උත්සාහ කළ පුද්ගලයා ගැන පුළුල් පරීක්ෂණ", "News Content": "ආජන්ටිනාවේ උප ජනාධිපති ක්‍රිස්ටිනා ෆර්ඩිනෑන්ඩස් ඩී කෂ්නර් ඝාතනය කිරීමට උත්සාහ කළ පුද්ගලයා සම්බන්ධයෙන් මේ වනවිට පුළුල් පරික්ෂණ ආරම්භ කර ඇති බව එරට පොලිසිය සඳහන් කළා. ආජන්ටිනා උප ජනාධිපතිනිය ඝාතනය කිරීමට 35 හැවිරිදි බ්‍රසීල ජාතික පුද්ගලයෙකුයි. පිරිසක් අතර සිට ඇයට වෙඩි තැබීමට උත්සාහ ගෙන තිබුණද එය අසාර්ථක වුණා. එම අවස්ථාවේදී ගිනි අවියට උණ්ඩ 5ක් ඇතුළත් කර සියල්ල සූදානම් කර තිබූ බවයි පරික්ෂණවලදී හෙළිවුණේ. කෙසේ වෙතත් ගිනි අවියේ ක්‍රියාත්මක කිරීමට උත්සාහ ගැනීමේදී එය අසාර්ථක වී තිබෙනවා. මෙම පුද්ගලයා අන්තවාදී අදහස්වලින් පෝෂණය ලබා සිටි පුද්ගලයෙකු බව මූලික පරීක්ෂණවලදී හෙළිවුණා. සුදු අන්තවාදීන් භාවිත කරන නාසි ජර්මනියේ භාවිත වූ සලකුණක් වන ස්වස්ථිකය ඔහු සිරුරෙහි පච්ච කොටා ගෙන තිබූ බවයි ඇසින් දුටු සාක්ෂිකරුවන් සඳහන් කළේ.         ", "URL": "https://www.itnnews.lk/2023/10/05/432581/", "Category": "ජාත්‍යන්තර පුවත්", "Parent URL": null}