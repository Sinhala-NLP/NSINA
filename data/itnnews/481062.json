{"Source": "ITN news", "Timestamp": "මැයි 7, 2023 09:06", "Headline": "හොර නෝට්ටු සමඟ සරසවි සිසුවෙකු අත්අඩංගුවට", "News Content": "රුපියල් 5000 සහ 500 ව්‍යාජ මුදල් නොට්ටු රුපියල් 1,263,500 ක මුදලක් සමඟින් යාපනය විශ්වවිද්‍යාල සිසුවෙකු සහ තවත් අයෙකු ඊයේ (06) සවස පලෙයි ප්‍රදේශයේදී අත්අඩංගුවට ගෙන තිබෙනවා. පලෙයි ප්‍රදේශයේදී සිදුකරන ලද සෝදිසියකදී අදාල ව්‍යාජ මුදල් තොගය ත්‍රී රෝද රථයක් තුළ සඟවා තිබියදී සොයාගෙන තිබෙනවා. ප්‍රධාන සැකකරු යාපනය විශ්වවිද්‍යාලයේ කලා අංශයේ තුන්වන වසර ඉගෙනුම ලබන සිසුවෙකු වන අතර ඔහු මුලතිව් පුදුකුඩිඉරිප්පු ප්‍රදේශයේ සිට යාපනයට පැමිණ යාපනයේ සිට තවත් සැකකරුවෙකුගේ ආධාරයෙන් අදාල ව්‍යාජ මුදල් කිලිනොච්චිය ප්‍රදේශයට ප්‍රවාහනය කරමින් සිටියදී මෙලෙස අත්අඩංගුවට ගෙන තිබෙනවා. එහිදී සඟවා තිබූ රුපියල් 5000 ව්‍යාජ මුදල් නොට්ටු 250 ක් සහ රුපියල් 500 ව්‍යාජ මුදල් නොට්ටු 27 ක් තිබී සොයාගෙන තිබෙනවා. අදාල ව්‍යාජ මුදල් නොට්ටු සැකකරුවන් විසින් කුමන අරමුණක් වෙනුවෙන් රැගෙන ගියේද සහ මුදල් නොට්ටු සාමාන්‍ය ජනතාව අතර හුවමාරු වී ඇත්දැයි යන්න සෙවීම පිළිබඳවද පරික්ෂණයක් අරඹා ඇතැ පොලීසිය පවසයි. අත්අඩංගුවට ගත් සැකකරුවන් කිලිනොච්චිය මහෙස්ත්‍රාත් අධිකරණයට ඉදිරිපත් කිරීමට පියවර ගෙන තිබෙනවා.   ", "URL": "https://www.itnnews.lk/2023/10/05/481062/", "Category": "දේශීය පුවත්", "Parent URL": null}