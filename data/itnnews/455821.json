{"Source": "ITN news", "Timestamp": "ජනවාරි 16, 2023 09:27", "Headline": "STF සැරයන්වරයෙකු ඇතුළු දෙ‌දෙනෙකු තියුණු ආයුධවලින් පහරදී ඝාතනය කෙරේ", "News Content": "ගිරිඋල්ල ප්‍රදේශයේ දී දෙදෙනෙකු තියුණු ආයුධවලින් පහරදී ඝාතනය කර තිබෙනවා. මෙසේ මියගිය එක්අයෙකු පොලිස් විශේෂ කාර්ය බලකා සැරයන්වරයෙකු බවයි පොලීසිය පවසන්නේ. ගිරිඋල්ල උදියාවල ප්‍රදේශයේ දෙපිරිසක් අතර ඇතිවූ පෞද්ගලික ආරවුලක් හේතුවෙනුයි මෙම පහරදීම සිදුකර ඇත්තේ. තියුණු ආයුධ ප්‍රහාරයට ලක්වූ දෙදෙනෙකු දඹදෙණිය රෝහලට ඇතුළත් කිරීමෙන් පසු මියගියා. ඔවුන් වයස අවුරුදු 41 සහ 39 වියේ පසුවන්නන්. මියගිය විශේෂ කාර්ය බලකා සැරයන්වරයා දඹදෙණිය ප්‍රදේශයේ පදිංචිකරුවෙක්. ගිරිඋල්ල පොලීසිය මේ පිළිබද වැඩිදුර පරීක්ෂණ පවත්වනවා. මේ අතර වැල්ලම්පිටිය ලංසියාවත්ත ප්‍රදේශයේ දී කාන්තාවක තියුණු ආයුධවලින් පහරදී ඝාතනය කර තිබෙනවා. ඇය 61 හැවිරිදි කාන්තාවක්. නිවසේ මෙහෙකාර කාන්තාව විසින් මෙම ඝාතනය සිදුකර ඇති බවයි හෙළිව තිබෙන්නේ. ප්‍රදේශයෙන් පළාගොස් ඇති සැකකාරිය අත්අඩංගුවට ගැනීම සදහා වැල්ලම්පිටිය පොලීසිය පරීක්ෂණ සිදුකරනවා.     ", "URL": "https://www.itnnews.lk/2023/10/05/455821/", "Category": "Breaking News,නවතම පුවත්", "Parent URL": null}