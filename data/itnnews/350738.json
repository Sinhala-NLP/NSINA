{"Source": "ITN news", "Timestamp": "ජූලි 21, 2021 09:12", "Headline": "මධ්‍යම චීනයට ගංවතුරෙන් බලපෑම්", "News Content": "මධ්‍යම චීනයට බලපා ඇති ගංවතුර තත්ත්වය තවදුරටත් ඉහළ යමින් පවතිනවා. චීනයේ හෙනන් පළාතට අධික වැසි ලැබෙමින් පවතිනවා. මේ හේතුවෙන් ගංගා හා ජලාශ රැසක් පිටාර ගලමින් පවතිනවා. දස දහසකට අධික පිරිසක් ආරක්ෂිත ස්ථානවලට යොමු කර ඇති බවයි විදෙස් මාධ්‍ය වාර්තා කරන්නේ. මිලියන අනූහතරකට අධික ජනතාවක් හෙනන් ප්‍රාන්තයේ ජීවත් වනවා. තත්ත්වය තවදුරටත් බරපතළ වුවහොත් ආරක්ෂක පියවර රැසක් ගැනීමට නියමිත බවයි ප්‍රාන්ත බලධාරීන් පවසන්නේ.     ", "URL": "https://www.itnnews.lk/2023/10/05/350738/", "Category": "ජාත්‍යන්තර පුවත්", "Parent URL": null}