{"Source": "ITN news", "Timestamp": "ஏப்ரல் 16, 2022 21:27", "Headline": "கொழும்பு பங்குச்சந்தை தற்காலிகமாக மூடல்..", "News Content": "கொழும்பு பங்குச்சந்தை தற்காலிகமாக மூடப்படவுள்ளது. எதிர்வரும் திங்கட்கிழமை முதல் ஐந்து தினங்களுக்கு கொழும்பு பங்குச்சந்தையை தற்காலிகமாக மூட பிணையங்கள் மற்றும் பரிவர்தனை ஆணைக்குழு தீர்மானித்துள்ளது. கொழும்பு பங்குச்சந்தையின் பணிப்பாளர் சபை மற்றும் கொழும்பு பங்குதாரர்கள் சம்மேளனத்தினால் விடுக்கப்பட்ட கோரிக்கையை பரிசீலித்ததன் பின்னர் இதற்கான நடவடிக்கை எடுக்கப்பட்டுள்ளது. நாட்டின் தற்போதைய நிலைமையை கருத்திற்கொண்டு கொழும்பு பங்குச்சந்தையின் நடவடிக்கைகளை தற்காலிகமாக இடைநிறுத்துமாறு அவர்கள் கோரிக்கை விடுத்திருந்ததாக பிணையங்கள் மற்றும் பரிவர்தனை ஆணைக்குழு வெளியிட்டுள்ள அறிக்ககையில் குறிப்பிடப்பட்டுள்ளது. ", "URL": "https://www.itnnews.lk/2023/10/05/407020/", "Category": "Breaking News,தேசிய செய்திகள்,வணிகம்", "Parent URL": null}