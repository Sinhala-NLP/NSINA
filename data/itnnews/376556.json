{"Source": "ITN news", "Timestamp": "නොවැම්බර් 16, 2021 19:02", "Headline": "මේ උද්ඝෝෂණ නිසා රෝගී වන්නේත් මිය යන්නේත් කිසි දෙයකට සම්බන්ධ නැති අහිංසක මිනිස්සු", "News Content": "කොරෝනා තත්ත්වය පාලනය කර ගනිමින් යම් තරමකට නව සාමාන්‍යකරණයකට රට පත්වෙමින් තිබියදී සමගි ජනබලවේගය කොළඹ නගරයේ විරෝධතාවක් පැවැත්වීමට අද උත්සාහ කළා.කෙසේ වෙතත් දිවයිනේ ප්‍රදේශ රැසක සිට තම පාක්ෂිකයන් රැගෙන ඒමට සමගිජනබල වේගය දැරූ උත්සාහය ආරක්ෂක අංශවල මැදිහත් විමෙන් ව්‍යර්ථ වී ගියා. සමගි ජනබලවේගය මෙම උද්ඝෝෂණය සංවිධාන කළේ “මේ සාපය දැන් ඇති” යන්න තේමා කරගනිමින්. බස්නාහිර පලාතේ මහේස්ත්‍රාත් අධිකරණ 7ක් මගින්  මෙම උද්ඝෝෂණය පැවැත්වීම වළක්වාලමින් නියෝග නිකුත් කර තිබුනද එම පක්ෂය දිවයිනේ ප්‍රදේශ රැසක සිට පාක්ෂිකයන් කොළඹ නගරය වෙත රැගෙන ඒමට උත්සාහ කළා. කෙසේ වුවවත් ආරක්ෂක අංශවල මැදිහත් වීමෙන් එම උත්සාහයන් ව්‍යර්ථ වී ගියා. මෙම වාතාවරණය තුළ චන්ද්‍රානි බණ්ඩාර, සහ පී හැරිසන් යන හිටපු පාර්ලිමේන්තු මන්ත්‍රීවරුන් ඇතුළු පිරිසක් පෞද්ගලික බස් රථ 5කින් කොළඹට පැමිනීමට උත්සාහ කිරීමේදී එම පිරිස  හා පොලීසිය අතර උණුසුම් තත්ත්වයක් හට ගත්තා. (වීඩියෝ පහතින්…) පසුව සමගි ජනබලවේගයේ සාමාජිකයන් අනුරාධපුර පුත්තලම ප්‍රධාන මාර්ගය සම්පූර්ණයෙන්ම වසා දමමින් පොලිසියට බාධා කරමින් එම ස්ථානයේ උද්ඝෝෂණයේ නිරත වුණා. කොළඹ විපක්ෂ නායක කාර්යාලය අසළට රැස්වූ විරෝධතාකරුවන් එම ස්ථානයේ විරෝධතාවයේ නිරතවූ අතර ඉන්පසුව ඩීආර් විජේවර්ධන මාවත ඔස්සේ පැමිණ කොල්ලුපිටිය මංසන්ධිය වෙත ළගා වුණා. අවස්ථා කිහිපයකදීම තම මාර්ගය ක්ෂණිකව වෙනස් කළ සමගි ජනබලවේගයේ උද්ඝෝෂකයින් ගාලුමුවදොර මංසන්ධිය ඔස්සේ පැමිණ ගාලු මුවදොර වටරවුම අසළට රැස්වුණා. විපක්ෂ නායක සජිත් ප්‍රේමදාස මහතා මෙම පිරිස සමග එක්වුණේ එම අවස්ථාවේදීයි. මෙම විරෝධතාවය හේතුවෙන් ඒ අවට ප්‍රදේශවල දැඩි රථවාහන තදබදයක් ඇතිවූ අතර දුෂ්කරතා රැසකට මුහුණ දීමට මගී ජනතාවට සිදුවුණා. මේ අතර මෙලෙස විරෝධතාවක් පැවැත්වීම පිළිබද කැබිනට් තීරණ දැනුම් දීමේ මාධ්‍ය හමුවේදී ද, අද පාර්ලිමේන්තුවේදීද අදහස් පළවුණා.   ", "URL": "https://www.itnnews.lk/2023/10/05/376556/", "Category": "දේශීය පුවත්", "Parent URL": null}