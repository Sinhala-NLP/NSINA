{"Source": "ITN news", "Timestamp": "ජූලි 20, 2022 15:07", "Headline": "ජනපති දිවුරුම්දීම හෙට පාර්ලිමේන්තුව අභියසදී", "News Content": "8 වන විධායක ජනාධිපතිවරයා ලෙස රනිල් වික්‍රමසිංහ මහතා අද තේරී පත් වුණා. ඒ පාර්ලිමේන්තුවේ මන්ත්‍රීවරුන්ගෙන් සියයට හැටකට වැඩි ඡන්ද ප්‍රතිශතයක් හිමිකර ගනිමින්. පැය 3 කට ආසන්න කාලයක් පැවති ඡන්ද විමසීමකින් අනතුරුවයි ප්‍රතිඵල නිකුත් කෙරුණේ. ඒ අනුව රනිල් වික්‍රමසිංහ මහතා ඡන්ද 134 ක් ලබා ගනිමින් ජයග්‍රහණය කළා. ඒ මහතා හා තරග වැදුනු ඩලස් අලහප්පෙරුම මහතා ඡන්ද 82 කුත් අනුර කුමාර දිසානායක මහතා ඡන්ද තුනකුත් ලබාගෙන තිබුණා. රනිල් වික්‍රමසිංහ මහතා 8 වන විධායක ජනාධිපතිවරයා ලෙස පාර්ලිමේන්තුව අභියසදී හෙට දිවුරුම්දීමට නියමිතව තිබෙනවා. ", "URL": "https://www.itnnews.lk/2023/10/05/424165/", "Category": "Breaking News,දේශීය පුවත්", "Parent URL": null}