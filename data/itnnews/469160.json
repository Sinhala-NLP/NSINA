{"Source": "ITN news", "Timestamp": "මාර්තු 18, 2023 12:12", "Headline": "ශ්‍රී ලංකාවේ මූල්‍ය පද්ධතිය විධිමත් කිරීමට නීති අණ පනත් අත්‍යවශ්‍යයි", "News Content": "ශ්‍රී ලංකාවේ මූල්‍ය පද්ධතිය විධිමත් කිරීම සදහා නීති අණ පනත් ගෙන ඒම අත්‍යවශ්‍ය වන බව මහබැංකුවේ හිටපු අධිපති ආචාර්ය ඉන්ද්‍රජිත් කුමාරස්වාමි මහතා පවසනවා. මූල්‍ය විනය ඇති කිරීම සඳහා දැනටමත් ඇතැම් නීති සම්පාදනය කෙරෙමින් තිබෙන බවයි ඉන්ද්‍රජිත් කුමාරස්වාමි මහතා සඳහන් කළේ. ශ්‍රී ලංකා ආර්ථික  සංගමය හා කොළඹ විශ්වවිද්‍යාලීය ආර්ථික විද්‍යා ශිෂ්‍ය සංගමය එක්ව සංවිධාන කළ විද්වත් සාකච්ඡාවකදී  හිටපු මහබැංකු අධිපතිවරයා මේ බව සඳහන් කළා. කොළඹ විශ්වවිද්‍යාලයේ ආර්ථික විද්‍යා අංශයේදී සාකච්ඡාව පැවැත්වුණා. නව මහබැංකු පනත මගින් ශ්‍රී ලංකා මහබැංකුව ස්වාධීන ආයතනයක් බවට පත්වේද යන්න මෙම සාකච්ඡාව සිදු කෙරුණා. කොළඹ විශ්වවිද්‍යාලයේ ආර්ථික විද්‍යා අධ්‍යයන අංශයේ මහාචාර්ය සිරිමල් අබේරත්න  මහතායි සාකච්ඡාව මෙහෙයවූයේ. නෙදර්ලන්තයේ සමාජ අධ්‍යයන ආයතනයේ  ආචාර්ය හොවාඩ් නිකලස් , ආර්ථික විද්‍යාව පිලිබද සම්මානිත මහාචාර්ය සිරිමෙවන් කොළඹගේ යන මහත්වරුන් ද මෙහිදී අදහස් පල කළා.   ", "URL": "https://www.itnnews.lk/2023/10/05/469160/", "Category": "දේශීය පුවත්", "Parent URL": null}