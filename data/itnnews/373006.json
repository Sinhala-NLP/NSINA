{"Source": "ITN news", "Timestamp": "ඔක්තෝබර් 31, 2021 12:44", "Headline": "තරුණයින්ට මත් පෙති අලෙවි කළ වෛද්‍යවරයෙකු අත්අඩංගුවට", "News Content": "රජයේ ලියාපදිංචි වෛද්‍යවරයෙකු මත්පැන් අලෙවි කරමින් සිටියදී විශේෂ කාර්ය බලකායේ අත්අඩංගුවට පත්ව තිබෙනවා. බුද්ධි තොරතුරකට අනුව සිදු කළ වැටලීමකදීයි පානදුර ප්‍රදේශයේ පදිංචි 50 හැවිරිදි මෙම වෛද්‍යවරයා අත්අඩංගුවට ගෙන ඇත්තේ. පානදුර නගරයේ පිහිටි පෞද්ගලික වෛද්‍ය මධ්‍යස්ථානයක දී මත්ද්‍රව්‍යයන්ට ඇබ්බැහි වූවන්ට මත්පෙති අලෙවි කිරීම මෙම වෛද්‍යවරයා සිදු කර තිබෙනවා. නීති විරෝධි මත්පෙති 20030 ක් පමණ වෛද්‍යවරයා සතුව තිබී පොලිස් භාරයට ගෙන තිබෙනවා. සැකකාර වෛද්‍යවරයාගෙන් මත්පෙති ලබා ගැනීම සඳහා පැමිණ සිටි තරුණයන් 15 දෙනෙකු ද අත්අඩංගුවට පත් වුණා. පොලිස් භාරයට ගත් මත්පෙතිවල වටිනාකම රුපියල් ලක්ෂ 30 කට අධික වනවා. ", "URL": "https://www.itnnews.lk/2023/10/05/373006/", "Category": "Breaking News,දේශීය පුවත්", "Parent URL": null}