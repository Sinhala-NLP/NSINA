{"Source": "ITN news", "Timestamp": "ජූලි 16, 2021 15:49", "Headline": "මැදවච්චියේ රක්ෂිත ප්‍රදේශයක් එලි කළ දෙදෙනෙකු අත්අඩංගුවට", "News Content": "මැදවච්චිය-තලගහවැව රක්ෂිතයේ නෙලුවැව ප්‍රදේශයේ කැලෑවක නීතිවිරෝධීව කැටපිලර් යන්ත්‍රයක් යොදාගනිමින් කැලෑව එලිපෙහෙලි කරමින් සිටි දෙදෙනෙකු වව්නියාව පොලිස් විශේෂ කාර්ය බලකාය මඟින් අත්අඩංගුවට ගෙන තිබෙනවා. වව්නියාව පොලිස් විශේෂ කාර්ය බලකා කඳවුරේ නිලධාරීන්ට ලැබුණු තොරතුරකට අනුව වැටලීම සිදු කළ අවස්ථාවේදී නෙලුවැව ප්‍රදේශයේ රක්ෂිතයේ අක්කර 05 කට අධික ප්‍රමාණයක් එලිපෙහෙලි කරමින් සිටි බවයි වාර්තාවන්නේ. අත්අඩංගුවට ගත් සැකකරුවන් සාලියවැව සහ මැදවච්චිය ප්‍රදේශයන්හි පදිංචි කරුවන් වන අතර ඔවුන් දෙදෙනා සහ කැටපිලර් යන්ත්‍රය පොලිස් විශේෂ කාර්ය බලකා නිලධාරීන් භාරයට ගෙන මැදවච්චිය අඩවිවන නිලධාරී කාර්යාලයට වැඩිදුර පරික්ෂණ කටයුතු සඳහා භාර දී තිබෙනවා.   ", "URL": "https://www.itnnews.lk/2023/10/05/349660/", "Category": "Breaking News,දේශීය පුවත්", "Parent URL": null}