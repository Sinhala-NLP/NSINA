{"Source": "ITN news", "Timestamp": "ජූලි 9, 2021 14:11", "Headline": "ශ්‍රී ලංකා ගුවන් හමුදාව මගින් ස්ථාපිත කළ ස්කයි පෙට් සත්ත්ව රෝහල විවෘත කෙරේ", "News Content": "ශ්‍රී ලංකා ගුවන් හමුදාව මගින් ස්ථාපිත කළ ස්කයි පෙට් සත්ත්ව රෝහල කොළඹ 8,  ශ්‍රී ලංකා ගුවන් හමුදා ගුවන් පුර කදවුරු පරිශ්‍රයේදී විවෘත කෙරුණා. නවීන තාක්ෂණයට අනුව ස්ථාපිත කර ඇති ස්කයි පෙට් සත්ත්ව රෝහල ත්‍රිවිධ හමුදාව සතු එකම සත්ත්ව රෝහලයි. එය විවෘත කෙරුණේ අයෝමා රාජපක්ෂ මැතිනියගේ ප්‍රධානත්වයෙන්. ගුවන් හමුදා විශේෂ පුහුණුව ලබා අභ්‍යන්තර ආරක්ෂක රාජකාරි කටයුතු මෙන්ම ජාත්‍යන්තර ගුවන්තොටුපොලවල ආරක්ෂක රාජකාරි හා මත්ද්‍රව්‍ය හදුනා ගැනීමට ද සුවිශේෂ පුහුණුවක් ලබා ඇති ගුවන් සුනඛ ඒකකයේ සුනඛයින්ගේ සත්කාර කටයුතු මූලිකවම සිදුකරන අතර මහජනතාවට ද සහනදායී මිල ගණන් යටතේ තම සුරතලුන් වෙනුවෙන් මෙහි සේවාව ලබාගැනීමේ හැකියාව පවතිනවා. ගුවන් හමුදාපති එයාර් මාර්ෂල් සුදර්ශන පතිරණ,  ගුවන් හමුදා සේවා වනිතා ඒකකයේ සභාපතිනි චාමිනී පතිරණ මහත්මිය ඇතුළු පිරිසක් මෙම අවස්ථාවට එක්වුණා. ස්කයි පෙට් සත්ත්ව රෝහලේ සේවාව පහත දුරකතන අංක ඔස්සේ ඔබටත් ලබාගත හැකියි. 0113 144 447 / 0112 495 800       ", "URL": "https://www.itnnews.lk/2023/10/05/348045/", "Category": "දේශීය පුවත්", "Parent URL": null}