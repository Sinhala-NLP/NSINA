{"Source": "ITN news", "Timestamp": "அக்டோபர் 14, 2021 13:26", "Headline": "தனியார் பஸ் வண்டி உரிமையாளர்களுக்கு நிவாரண பொதி வழங்கும் நடவடிக்கை இரத்தினபுரியில் ஆரம்பம்", "News Content": "கொவிட் தொற்றுக்கு மத்தியில் செயலிழந்த தனியார் பஸ் கைத்தொழிலை கட்டியெழுப்புவதற்கு அரசாங்கம் நிவாரண பொதியொன்றை வழங்க தீர்மானித்தது. 20 ஆயிரம் தனியார் பஸ் உரிமையாளர்களுக்கு இந்த நிவாரண பொதி மூலம் நிவாரணம் கிடைக்குமென போக்குவரத்து அமைச்சு தெரிவித்துள்ளது. மாகாண மற்றும் மாகணங்களுக்கு இடையில் 20 ஆயிரம் தனியார் பஸ் வண்டிகள் பயணிகள் போக்குவரத்தில் ஈடுபட்டுள்ளன. கொரோனா தொற்றுக்கு மத்தியில் தனியார் பஸ் வண்டிச் சேவை பெரும் பாதிப்பை ஏற்படுத்தியுள்ளதுடன் இதனைக் கருத்திற்கொண்டு இவ்வாறு நிவாரண பொதியை வழங்க போக்குவரத்து அமைச்சு தீர்மானித்தது. இதற்கென பஸ்வண்டி துறையுடன் சம்பந்தப்பட்ட 6 நிறுவனங்கள் பங்களிப்பை வழங்க முன்வந்துள்ளதாக போக்குவரத்து அமைச்சு தெரிவிக்கிறது. இவ்வேலைத்திட்டத்தின் கீழ் இரத்தினபுரி மாவட்;டத்தில் 1916 பஸ் வண்டி உரிமையாளர்களுக்கும் மாகாணங்களுக்கு இடையிலான சேவையில் ஈடுபடுகின்ற 419 பஸ் வண்டி உரிமையாளர்களுக்கு நிவாரண பொதியை வழங்க அரசாங்கம் நடவடிக்கை எடுத்தது. இவர்களில் 350 பேருக்கு நிவாரண பொதிகள் அமைச்சர் பவித்ரா வன்னியாராய்ச்சி மற்றும் ராஜாங்க அமைச்சர் திலும் அமுணுகம ஆகியோர் தலைமையில் வழங்கி வைக்கப்பட்டன. ", "URL": "https://www.itnnews.lk/2023/10/05/369211/", "Category": "Breaking News,தேசிய செய்திகள்", "Parent URL": null}