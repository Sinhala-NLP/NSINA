{"Source": "ITN news", "Timestamp": "පෙබරවාරි 24, 2023 15:50", "Headline": "උතුරු කොරියා න්‍යෂ්ටික අත්හදා බැලීම් නිසා රටවල් රැසක ජනතාව අනතුරේ !", "News Content": "උතුරු කොරියාවේ න්‍යෂ්ටික අත්හදා බැලීම් හේතුවෙන් රටවල් රැසක ජනතාව අනතුරට පත්විය හැකි බවට අනාවැකි පළවනවා. උතුරු කොරියාව නිරන්තරයෙන් සිදුකරන න්‍යෂටික අත්හදා බැලීම් නිසා උතුරු කොරියාවේ පමණක් නොව ජපානය, චීනය දකුණු කොරියාව ඇතුළු රටවල ජනතාවගේ ජීවිත අවදානමට ලක්ව ඇති බව දකුණු කොරියාවේ ක්‍රියාත්මක ජාත්‍යන්තර සංවිධානයක් විසින් ප්‍රකාශයට පත්කර තිබෙනවා. න්‍යෂ්ටික විකිරණ හේතුවෙන් පන්ලක්ෂ හතලිස් දහසක පමණ ජනතාවක් සෘජුව අවදානමට ලක්ව ඇති බව වාර්තා වනවා. උතුරු කොරියාව ඔවුන්ගේ විශාලතම න්‍යෂ්ඨික බෝම්බ අත්හදා බැලීම අවසානයට සිදුකළේ 2017 වසරේදීයි. කෙසේ වෙතත්  ජාත්‍යන්තරයෙන් හුදෙකලාව සිටින උතුරු කොරියාව ලොවට නොදන්වා න්‍යෂ්ටික අවි සම්බන්ධයෙන් පරික්ෂණ රැසක් කරන බවයි චෝදනා එල්ල වන්නේ.   ", "URL": "https://www.itnnews.lk/2023/10/05/463106/", "Category": "Uncategorized @si", "Parent URL": null}