{"Source": "ITN news", "Timestamp": "ඔක්තෝබර් 25, 2021 11:54", "Headline": "රංගන ශිල්පිනී විශාකා සිරිවර්ධන මහත්මියගේ දේහය පිළිබඳ අවසන් කටයුතු පස්වරුවේ", "News Content": "අභාවප්‍රාප්ත ප්‍රවීන සිනමා සහ ටෙලිනාට්‍ය රංගන ශිල්පිනී විශාකා සිරිවර්ධන මහත්මියගේ දේහය පිළිබඳ අවසන් කටයුතු අද පස්වරු පහට කුරුණෑගල පොදු සුසාන භූමියේදී සිදු කිරීමට නියමිතයි. කලක් රෝගාතුරව සිටි විශාඛා සිරිවර්ධන මහත්මිය දිවියෙන් සමුගන්නා විට 65 වන වියේ පසුවුණා. සිංහල සිනමාවේ උසම නිළිය ලෙස විරුදාවලිය ලත් විශාකා සිරිවර්ධන මහත්මිය අනුරාධා චිත්‍රපටයෙන් සිය රංගන දිවියට පිවිසුනා. 1985 වසරේ නැගීඑන නිළිය ලෙස සරසවි සම්මානයෙන් පිදුම් ලැබූ විශාකා සිරිවර්ධන මහත්මිය 1986 වසරේ දී හොදම රංගනය වෙනුවෙන් ඕ සී අයි සී සිනමා සම්මානයෙන් පිදුම් ලැබුවා. ඒ සුරධූතියෝ චිත්‍රපයේ රංගන ප්‍රතිභාව හේතුවෙන්. සනසන්න මා , සුරධූතියෝ , සත්‍යග්‍රහණය , යසෝමා , ඇහැලේපොල කුමාරිහාමි , සේයා ඇතුළු චිත්‍රපට 30 කට අධික සංනඛ්‍යාවකට ඇය සිය රංගන දායකත්වය ලබාදී තිබෙනවා. අභාවප්‍රාප්ත විශාඛා සිරිවර්ධන රංගන ශිල්පිනියගේ දේහය මහජන ගෞරවය සදහා මේ වන විට කුරුණෑගල නගර සභා මල් ශාලාවේ තැන්පත් කර තිබෙනවා.     ", "URL": "https://www.itnnews.lk/2023/10/05/371574/", "Category": "දේශීය පුවත්", "Parent URL": null}