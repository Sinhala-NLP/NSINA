{"Source": "ITN news", "Timestamp": "නොවැම්බර් 12, 2022 15:45", "Headline": "මෙක්සිකෝව සහ ශ්‍රී ලංකාව අතර සහයෝගීතාව වර්ධනය කර ගැනීම කෙරෙහි අවධානය", "News Content": "මෙක්සිකෝව සහ ශ්‍රී ලංකාව අතර වෙළෙද මෙන්ම අධ්‍යාපන සහයෝගීතාව වර්ධනය කර ගැනීම කෙරෙහි විශේෂ අවධානය යොමුව තිබෙනවා. අග්‍රාමාත්‍ය දිනේෂ් ගුණවර්ධන මහතා හා ශ්‍රී ලංකාවේ නව මෙක්සිකෝ තානාපති පෙඩරිකෝ සලාස් මහතා අතර පැවති හමුවකදීයි මේ බව අවධාරණය කෙරුණේ. ශ්‍රී ලංකාවේ බොහෝ තරුණ තරුණයින් විදේස් භාෂා ඉගෙනීමට මහත් උනන්දුවක් දක්වන බැවින් මෙරට විශ්වවිද්‍යාලවල ස්පාඤ්ඤ භාෂා අධ්‍යයන අංශ පිහිටුවීමට සහාය ලබාදෙන ලෙස අග්‍රාමාත්‍යවරයා මෙහිදී ඉල්ලීමක් කළා. මෙක්සිකෝ ආයෝජකයින් මෙරට කුරුදු හා අනෙකුත් කුළුබඩු නිෂ්පාදන පිළිබද අවධානය යොමුකළ යුතු බවද අග්‍රාමාත්‍යවරයා කියාසිටියා. ලතින් ඇමෙරිකානු සංචාරකයින් වැඩි වශයෙන් මෙරටට ගෙන්වා ගැනීමේ හැකියාව පවතින බවයි මෙක්සිකෝ තැනැපතිවරයා මෙහිදී ප්‍රකාශ කළේ. අග්‍රාමාත්‍ය ලේකම් අනුර දිසානායක මහතා ඇතුළු කිහිප දෙනෙකු මෙම අවස්ථාවට  සහභාගි වුණා.         ", "URL": "https://www.itnnews.lk/2023/10/05/445351/", "Category": "දේශීය පුවත්", "Parent URL": null}