{"Source": "ITN news", "Timestamp": "අප්‍රේල් 27, 2022 15:41", "Headline": "12ට අඩු දරුවන්ට Covid දෙවන මාත්‍රාව ලබාදීමට ඉන්දීය සෞඛ්‍ය අංශ අවසර දෙයි", "News Content": "වයස අවුරුදු දොළහට අඩු දරුවන්ට කොරෝනා වයිරසයට එරෙහි එන්නතේ දෙවන මාත්‍රාව ලබාදීමට ඉන්දීය සෞඛ්‍ය අංශ අවසර ලබා දී තිබෙනවා. ඉන්දියාවේම නිෂ්පාදිත කොවැක්සින් හා කොර්බේවැක්ස් යන එන්නත් දෙක වයස අවුරුදු දොළහට අඩු දරුවන්ට ලබාදීමටයි අනුමැතිය හිමිව ඇත්තේ. එම එන්නත් මේ වනවිටත් වයස අවුරුදු 12 ත් 18 ත් අතර දරුවන්ට ලබාදෙනවා. කොරෝනා වයිරසය යළිත් වරක් හිස එසවීමත් සමගයි වයස අවුරුදු 12 ට අඩු දරුවන්ට එන්නතේ දෙවන මාත්‍රාවක් ලබාදීමට සෞඛ්‍ය අංශ තීරණය කර ඇත්තේ. මේ වනවිට ඉන්දියාව, එන්නත් මාත්‍රා බිලියන එකයි දශම අටයි හතක් ලබා දී ඇති බව සෞඛ්‍ය අංශ සදහන් කරනවා. එරටින් හමු වී ඇති සමස්ත කොරෝනා ආසාදිතයින් සංඛ්‍යාව හාරකෝටි තිස් ලක්ෂය ඉක්මවා ඇති අතර සිදුව ඇති මරණ සංඛ්‍යාව පන්ලක්ෂ විසිදෙදහස් තුන්සිය හැත්තෑ හතරක්.       ", "URL": "https://www.itnnews.lk/2023/10/05/408589/", "Category": "ජාත්‍යන්තර පුවත්", "Parent URL": null}