{"Source": "ITN news", "Timestamp": "ජනවාරි 15, 2023 16:09", "Headline": "චීන කොමියුනිස්ට් පක්ෂයේ නියෝජිතයින්‌ගෙන් හොරණ පන්නිල ගම්මානයට ආධාර", "News Content": "හොරණ පන්නිල ප්‍රදේශයේ අඩු ආදායම්ලාභී පවුල් සදහා ආහාර ද්‍රව්‍ය සහ දරුවන් වෙනුවෙන් පාසල් උපකරණ බෙදා දීම කතානායක මහින්ද යාපා අබේවර්ධන මහතාගේ ප්‍රධානත්වයෙන් සිදු කෙරුණා. චීන කොමියුනිස්ට් පක්ෂයේ නියෝජිතයින් ද එම අවස්ථාවට එක්වුණා. පළමු අදියර යටතේ පන්නිල ගම්මානයේ පවුල් 106ක් සදහා භාණ්ඩ ප්‍රධානය කෙරුණා. මීළග අදිරයේදි පවුල් 502කට සහ සිසුන් 392 දෙනෙකුගේ ප්‍රතිලාභ ලබා දීමට නියමිතයි. මෙම පන්නිල ගම්මාන චීන මිත්‍රත්ව ගම්මානයක් ලෙස නම් කිරීම ද සිදු කෙරුණා. එය සිහිපත් කිරීම වෙනුවෙන් රුක් රෝපණ වැඩසටහනක් ද ක්‍රියාත්මක කෙරුණා. චීන ජාත්‍යන්තර පාර්ලිමේන්තුවේ මධ්‍යම කාරක සභාවේ උප ඇමති ෂෙන් ෂුන් මහතා ඇතුලු චීන ධූත පිරිස එම අවස්ථාවට එක්වුණා. කාතානායක මහින්ද යාපා අබේවර්ධන මහතා මෙම වැඩ සටහනෙන් පසු මාධ්‍ය වෙත අදහස් දැක්වුවා.     ", "URL": "https://www.itnnews.lk/2023/10/05/455731/", "Category": "දේශීය පුවත්", "Parent URL": null}