{"Source": "ITN news", "Timestamp": "அக்டோபர் 26, 2021 12:38", "Headline": "பல்கலைக்கழகங்களை மீண்டும் திறக்க தீர்மானம்", "News Content": "எதிர்வரும் நவம்பர் முதலாம் திகதி முதல் பல்கலைக்கழக கல்வி நடவடிக்கைகளை ஆரம்பிக்க முடியுமென பல்கலைக்கழக மானியங்கள் ஆணைக்குழுவின் தலைவர் பேராசிரியர் சம்பத் அமரதுங்க தெரிவித்துள்ளார். பல்கலைக்கழகத்திற்கு வருகை தரும் போது தடுப்பூசியின் இரு டோஸ்களையும் பெற்றுக் கொண்ட அட்டை இன்றியமையாததெனவும் அவர் தெரிவித்துள்ளார். பல்கலைக்கழகங்கள் குழுக்களாக ஆரம்பிக்கப்படும். முதலில் பரீட்சைகள் மற்றும் பிரயோக பயிற்சிகளுக்கென முன்னுரிமை வழங்கப்பட்டுள்ளது. குறித்த பீடங்களில் எந்த குழுக்களை முதல் கட்டத்தின் கீழ் அழைப்பதற்கான பொறுப்பு உபவேந்தர்களுக்கு வழங்கப்பட்டுள்ளது. வைத்தியபீடம் இதில் உள்வாங்கப்படுவதில்லை. இதுதடுப்பூசிகளையும் பெற்றுக் கொண்ட மாணவர்களே பல்கலைக்கழகங்களுக்கு அழைக்கப்படுவர். 2 வது டோசை பெற்று இரண்டு வாரங்கள் பூர்த்தியடைந்த மாணவர்கள் மாத்திரமே அழைக்கப்படுவர். உபவேந்தர்கள் வழங்கியுள்ள அறிக்கையின் பிரகாரம் பல்கலைக்கழக மாணவர்களில் இதுவரை 90 வீதமானவர்கள் தடுப்பூசிகளை பெற்றுக் கொள்கின்றனர். பல்கலைக்கழக மாணவர்களுக்கு பூஸ்டர் டோசையும் வழங்க சுகாதார அமைச்சு தீர்மானித்துள்ளது. இதற்கமைய அவர்களுக்கு பைசர் தடுப்பூசி வழங்கப்படும். இக்காலப்பகுதியில் எவ்விதத்திலும் பல்கலைக்கழக மாணவர்களின் கல்வி நடவடிக்கைகள் நிறுத்தப்படவில்லை. எவ்விதத்திலேனும் பல்கலைக்கழகத்திற்கோ நிருவாகத்திற்கோ எவ்வித குற்றச்சாட்டுக்களும் இன்றி அவர்களிடமுள்ள செல்லிட தொலைபேசி ஊடகவேனும் அம்மாணவர்கள் பரீட்சைகளுக்கு தோற்றினர். விரிவுரைகளையும் செவிமடுத்தனர். இது குறித்து மாணவர்களை பாராட்டுகின்றேன். ", "URL": "https://www.itnnews.lk/2023/10/05/371814/", "Category": "Breaking News,தேசிய செய்திகள்,முதன்மை செய்தி", "Parent URL": null}