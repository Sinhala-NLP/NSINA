{"Source": "ITN news", "Timestamp": "මාර්තු 9, 2022 14:49", "Headline": "ඕස්ට්‍රේලියාවේ ප්‍රාන්ත දෙකකට හදිසි තත්ත්වයක්", "News Content": "ඕස්ට්‍රේලියාවේ නිව් සවුත්වේල්ස් හා ක්වින්ස්ලන්ඩ් යන ප්‍රාන්තයන්ට හදිසි තත්ත්වයක් ප්‍රකාශයට පත්කර තිබෙනවා. පසුගිය සති දෙකක සිට නිව්සවුත්වේල්ස් සහ ක්වින්ස්ලන්ඩ් ප්‍රාන්තවලට බලපා ඇති ගංවතුර හේතුවෙන් මෙම හදිසි තත්ත්වය ප්‍රකාශයට පත්කළ බවයි අග්‍රාමාත්‍ය ස්කෝට් මොරිසන් සඳහන් කරන්නේ. ගංවතුර තත්ත්වය හේතුවෙන් එම ප්‍රාන්තයන්හි පුද්ගලයින් 20 දෙනෙකු පමණ ජීවිතක්ෂයට පත්වුණා. දහස් ගණනක පිරිසක් අවතැන්ව සිටින බව ද සඳහන්. හදිසි තත්ත්වය ප්‍රකාශයට පත් කිරීමත් සමඟ ප්‍රාන්ත රජයන්ට ආපදා තත්ත්වය සඳහා සෘජුව මැදිහත්වීමට අවස්ථාව හිමිවනවා.       ", "URL": "https://www.itnnews.lk/2023/10/05/400299/", "Category": "ජාත්‍යන්තර පුවත්", "Parent URL": null}