{"Source": "ITN news", "Timestamp": "පෙබරවාරි 17, 2022 12:43", "Headline": "රංගන ශිල්පී ජයසිරි වීරතුංග අභාවප්‍රාප්ත වෙයි", "News Content": "රංගන ශිල්පී  ජයසිරි වීරතුංග අභාවප්‍රාප්ත වී තිබෙනවා. 1990 දශකයේ සිංහල සිනමාවට සටන් නළුවෙකු ලෙස ප්‍රවිශ්ඨ වූ ජයසිරි වීරතුංග ස්වාධීන රූපවාහිනියේ කෝපි කඩේ ටෙලි නාට්‍යයේ රා මාටින් චරිතයටද පණ පෙව්වා. රජෙක් වගේ පුතෙක්, සත්‍යා, ඹබර කලාපය, මමයි රජා, ජයසිකුරු ආදී  එවකට ජනප්‍රිය චිත්‍රපට රැසකට ඔහු රංගනයෙන් දායකත්වය ලබා දී තිබුණා. ටෙලි නාට්‍ය රංගන ශිල්පියෙක් ලෙසද ඔහු නාට්‍ය රැසකට දායකත්වය ලබා දී තිබෙනවා. මිය යන විට 65 වන වියේ පසු වූ ජයසිරි වීරතුංග මහතාගේ දේහය පිළිබද අවසන් කටයුතු හෙට පස්වරු 4 ට  කඩවත ඇල්දෙණිය පොදු සුසාන භූමියේදී සිදු කෙරේ. දැනට දේහය කඩවත ගනේමුල්ල පාරේ මංගල මාවතේ සිය නිවසෙහි තැන්පත් කර තිබෙනවා.     ", "URL": "https://www.itnnews.lk/2023/10/05/395653/", "Category": "දේශීය පුවත්", "Parent URL": null}