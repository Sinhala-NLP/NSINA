{"Source": "ITN news", "Timestamp": "ජූනි 13, 2021 12:09", "Headline": "ප්‍රදේශ කිහිපයක් ජලයෙන් යටවීම නිසා මධ්‍යම අධිවේගී මාර්ගයේ ඉදිකිරීම් තාවකාලිකව අත්හිටුවයි", "News Content": "ගම්පහ දිස්ත්‍රික්කය තුළ මධ්‍යම අධිවේගී මාර්ගයේ ඉදිකිරීම් තාවකාලිකව නවතා දැමීමට කටයුතු කළ බව අමාත්‍ය ප්‍රසන්න රණතුංග මහතා පවසනවා. ඒ පසුගියදා ඇති වූ දැඩි වර්ෂාපතනය සමග ප්‍රදේශ කිහිපයක් ජලයෙන් යටවිම හේතුවෙනුයි. ගම්පහ, අත්තනගල්ල හා මීරිගම ප්‍රාදේශීය ලේකම් කොට්ඨාසවල මාර්ගය අවට ජනතාව ගංවතුරෙන් පීඩාවට පත්වුණා. ප්‍රදේශවාසීන් සදහන් කළේ අධිවේගී මාර්ගය නිසා ජල මාර්ග හා පහත් බිම් අවහිර වී ඇති බවයි. පසුගිය යහපාලන රජය සමයේදී අධිවේගී මාර්ගයේ සැලසුම් වෙනස් කිරීම නිසා මෙම තත්ත්වය ඇති වූ බව ද ඔවුන් පෙන්වා දුන්නා. ජනතාවගේ ඉල්ලීම පරිදි අමාත්‍ය ප්‍රසන්න රණතුංග මහතා එම ප්‍රදේශවල නිරික්‍ෂණ චාරිකාවක ද නිරත වුණා. ඉදිකිරීම් තාවකාලිකව නතර කර ප්‍රදේශවාසීන් සමග සාකච්ඡා කර ඉදිරි ක්‍රියාමාර්ග ගන්නා බවයි අමාත්‍යවරයා එහිදි සදහන් කළේ. ගම්පහ නගරාධිපති එරංග සේනානායක මහතා ද මෙම අවස්ථාවට එක්වුණා.       ", "URL": "https://www.itnnews.lk/2023/10/05/342459/", "Category": "දේශීය පුවත්", "Parent URL": null}