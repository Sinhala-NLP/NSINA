{"Source": "ITN news", "Timestamp": "නොවැම්බර් 17, 2021 14:17", "Headline": "බ්‍රිතාන්‍යය ඇතුළු යුරෝපා කලාපයේ ගෑස් මිල ශීඝ්‍රයෙන් ඉහළට", "News Content": "බ්‍රිතාන්‍යය ඇතුළු යුරෝපා කලාපයේ ගෑස් මිල ශීඝ්‍රයෙන් ඉහළ යමින් පවතිනවා. බ්‍රිතාන්‍ය ඇතුළු යුරෝපයේ ගෑස් මිල 17%කින් පමණ මේ වන විට ඉහළ ගොස් ඇති බවයි වාර්තා වන්නේ. රුසියාවේ සිට ජර්මනියට ඉදිකර ඇති ගෑස් ප්‍රවාහක නළ පද්ධතිය සම්බන්ධයෙන් හටගෙන ඇති අර්බුදය ගෑස් මිල ඉහළ යාමට හේතු වී තිබෙනවා. පසුගිය සැප්තැම්බර් මාසය වන විට කිලෝමීටර් 1225ක දිගින් යුතු ගෑස් ප්‍රවාහක නළ පද්ධතිය ඉදිකර නිම කළ ද ඒ සඳහා මේ වනතෙක් ජර්මනියේ බලශක්ති නියාමන අධිකාරියේ අනුමැතිය හිමිව නැහැ. එම ව්‍යාපෘතිය සඳහා යූරෝ බිලියන 10 ක් පමණ වැයවී තිබුණද ව්‍යාපෘතියේ ඉදිරි වැඩකටයුතු පවත්වාගෙන යාමට නව නීති සම්පාදනය කළ යුතු බවයි ජර්මනිය සඳහන් කරන්නේ. එමෙන්ම මෙම ව්‍යාපෘතිය හරහා යුරෝපයේ ගෑස් ඒකාධිකාරය රුසියාවට හිමිවන බවටද මත පළ වනවා.     ", "URL": "https://www.itnnews.lk/2023/10/05/376698/", "Category": "ජාත්‍යන්තර පුවත්", "Parent URL": null}