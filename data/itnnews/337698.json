{"Source": "ITN news", "Timestamp": "මැයි 18, 2021 15:33", "Headline": "වනජීවී අමාත්‍යාංශයේ අක්‍රමිකතා සෙවීමට විමර්ශන ඒකකයක්", "News Content": "වනජීවී හා වන සංරක්‍ෂණ අමාත්‍යාංශයේ සිදුවන අක්‍රමිකතා සෙවීම සදහා විශේෂ විමර්ශන ඒකකයක් ස්ථාපනය කිරීමට කැබිනට් අනුමැතිය ලැබී තිබෙනවා. අමාත්‍ය සී බී රත්නායක මහතායි කැබිනට් පත්‍රිකාව ඉදිරිපත් කර තිබුණේ. වනජීවී දෙපාර්තමේන්තුව, වන සංරක්‍ෂණ දෙපාර්තමේන්තුව, දැව සංස්ථාව හා ජාතික සත්වෝද්‍යානය යන ආයතනවල විමර්ශන ඒ අනුව සිදුකෙරෙනු ඇති. සාමාජිකයන් 11 දෙනෙකුගෙන් යුක්තවයි මෙම විශේෂ විමර්ශන ඒකකය ස්ථාපනය කෙරෙන්නේ. ජනතාව අපහසුතාවට පත් නොකර කාර්යක්‍ෂම හා ඵලදායී සේවාවක් මේ තුළින් ලබා දිය හැකි බව අමාත්‍ය සී බී රත්නායක මහතා ප්‍රකාශ කළා.       ", "URL": "https://www.itnnews.lk/2023/10/05/337698/", "Category": "දේශීය පුවත්", "Parent URL": null}