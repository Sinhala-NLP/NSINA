{"Source": "ITN news", "Timestamp": "ජූනි 15, 2021 16:28", "Headline": "කාබනික පොහොර යොදා තේ වගාවක් පවත්වාගෙන යන තේ වතු හිමියෙක්", "News Content": "වස විෂෙන් තොර කාබනික පොහොර වගාව සම්බන්ධයෙන් රට තුළ පවතින්නේ විශාල උනන්දුවක්. වසරකට වැඩි කාලයක් කාබනික පොහොර යොදා සාර්ථක තේ වගාවක් පවත්වාගෙන යන කුඩා තේ වතු හිමියෙකු පිළිබද කලුතර මිල්ලනිය ප්‍රදේශයෙන් අපට වාර්තා වුණා. චන්දන වනිගසූරිය මහතා සිය තේ වගාවට කොම්පෝස්ට් පොහොර තමන්ම නිෂ්පාදනය කර ගන්නවා. කොම්පෝස්ට් පොහොර ව්‍යාපාරිකයෙකු ලෙස ද ඔහු කටයුතු කරනවා. චන්දන වනිගසූරිය මහතා පැවසුවේ කිසිදු රසායනික පොහොරක් භාවිත නොකර තේ වගාව ඉතා සාර්ථක ලෙස සිදුකර ගත හැකි බවයි. තම අස්වැන්නේ අඩුවක් සිදු වී නොමැති බව ද ඔහු සදහන් කළා.     ", "URL": "https://www.itnnews.lk/2023/10/05/342921/", "Category": "දේශීය පුවත්", "Parent URL": null}