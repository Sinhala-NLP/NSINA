{"Source": "ITN news", "Timestamp": "ඔක්තෝබර් 10, 2021 15:52", "Headline": "අපරාධ හා පාතාල කල්ලි ක්‍රියාකාරීත්වය අවම වෙයි", "News Content": "ඉකුත් කාලය තුළ බස්නාහිර පළාතේ සහ දිවයිනේ බොහෝ ප්‍රදේශවල සිදුවූ සංවිධානාත්මක අපරාධ හා පාතාල කල්ලි ක්‍රියාකාරීත්වය අද වනවිට අවම වී ඇති බව බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් මහතා පවසනවා. මතුගම වරකාගොඩ ප්‍රජා පොලිස් ඒකකය සහ අමා වැස්ස සංවිධානය එක්ව සංවිධාන කළ වැඩසටහනකට එක්වෙමිනුයි ඒ මහතා මේ බව කියාසිටියේ. මෙහිදී අඩු ආදායම්ලාභී පවුලකට ඉඩමක් ලබාදී එහි නිවසක් ඉදිකිරීමට මුල්ගල තැබීම සිදුවුණා. අමාවැස්ස සංවිධානයේ නිර්මාතෘ පූජ්‍ය මොරගොඩ මේධාලංකාර ස්වාමීන් වහන්සේ ද මෙම අවස්ථාවට වැඩමකර සිටියා. ", "URL": "https://www.itnnews.lk/2023/10/05/368303/", "Category": "දේශීය පුවත්", "Parent URL": null}