{"Source": "ITN news", "Timestamp": "ජූලි 8, 2022 10:17", "Headline": "පොහොර රැගත් නෞකාවක් හෙට දිවයිනට", "News Content": "පොහොර මෙට්‍රික් ටොන් 40,000 රැගත් නෞකාවක් හෙට දිනයේ දිවයිනට පැමිණීමට නියමිත අතර අනිද්දා සිට ඒවා ගොවීන් අතර බෙදාදීමට ක්‍රියා කරන බව අමාත්‍ය මහින්ද අමරවීර මහතා පවසනවා. ගොවිජනපද නියෝජනය කරන ශ්‍රී ලංකා පොදුජන පෙරමුණේ පසුපෙල මන්ත්‍රීවරුන් පිරිසක් අමාත්‍ය මහින්ද අමරවීර  මහතා හමුවූ අවස්ථාවේදීයී මේ බව ප්‍රකාශ කෙරුණේ. විවෘත වෙළෙඳපොළේ යූරියා පොහොර මිටියක් රුපියල් 40,000 ක පමණ මුදලකට අලෙවි වන අතර පොහොර සහනාධාරය යටතේ එය රුපියල් 10,000 කට ලබා දෙන බවයි අමාත්‍යවරයා කියා සිටියේ. යල කන්නයේ සාමාන්‍යයෙන් වී වගාව සිදු වන්නේ හෙක්ටාර දෙලක්ෂ හැත්තෑ පන්දහසකට පමණ භූමි ප්‍රදේශයක වන අතර මෙවර එය පන්ලක්ෂ පනස් දහසක් දක්වා වැඩි වී තිබෙනවා. බඩඉරිගු ගොවීන් සඳහා ද සහනදායී වැඩපිළිවෙලක් යටතේ පොහොර ලබාදීම රජයේ අපේක්ෂාවයි.           ", "URL": "https://www.itnnews.lk/2023/10/05/421915/", "Category": "Breaking News,දේශීය පුවත්", "Parent URL": null}