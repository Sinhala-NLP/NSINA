{"Source": "ITN news", "Timestamp": "දෙසැම්බර් 1, 2022 10:17", "Headline": "උතුරු දිග ඇෆ්ගනිස්තානයේ ආගමික පාසලකට බෝම්බ ප්‍රහාරයක්", "News Content": "උතුරු දිග ඇෆ්ගනිස්තානයේ ආගමික පාසලක් ඉලක්ක කරගනිමින් එල්ල වූ බෝම්බ ප්‍රහාරයකින් පුද්ගලයින් 17 දෙනෙකු ජීවිතක්ෂයට පත් වුණා. ජීවිතක්ෂයට පත් වු පිරිස අතුරින් බහුතරයක් පාසලේ ඉගෙනීම් කටයුතුවල නිරත වූ දරුවන් බවයි ආරක්ෂක අංශ සදහන් කරන්නේ. ඔවුන් වයස අවුරුදු නවයත් පහළොවත් අතර වයස්වල පසුවනවා. ප්‍රහාරයෙන් තවත් පුද්ගලයින් 26 දෙනෙකු තුවාල ලබා ඇති බවද සදහන්. බරපතළ තුවාල ලැබූ පුද්ගලයින් කිහිප දෙනෙකු වෙනත් රෝහල් කරා මාරු කර යවා ඇති බව රෝහල් ආරංචි මාර්ග සදහන් කරනවා. ප්‍රහාරය සම්බන්ධයෙන් තලෙයිබාන් සංවිධානය පුළුල් විමර්ශනයක් ආරම්භ කර ඇති අතර සිද්ධියට සම්බන්ධ පුද්ගලයින් වෙත දැඩි දඩුවම් පමුණුවන බව එම සංවිධානය නිවේදනය කරනවා. කෙසේ වුවද ප්‍රහාරය සම්බන්ධයෙන් මේ වනතෙක් කිසිදු පාර්ශ්වයක් වගකීම භාරගෙන නැහැ.     ", "URL": "https://www.itnnews.lk/2023/10/05/448431/", "Category": "ජාත්‍යන්තර පුවත්", "Parent URL": null}