{"Source": "ITN news", "Timestamp": "அக்டோபர் 10, 2022 14:20", "Headline": "IMF மற்றும் உலக வங்கியின் பொருளாதார மாநாட்டில் பங்கேற்பதற்காக இலங்கை பிரதிநிதிகள் வொசிங்டனிற்கு பயணம்..", "News Content": "சர்வதேச நாணய நிதியம் மற்றும் உலக வங்கியின் 2022ம் ஆண்டுக்கான வருடாந்த மாநாடு இன்று அமெரிக்காவின் வொசிங்டன் நகரில் ஆரம்பமாகவுள்ளது. இன்று முதல் எதிர்வரும் 16ம் திகதி வரை மாநாடு இடம்பெறவுள்ளது. மாநாட்டில் பங்கேற்பதற்காக மத்திய வங்கியின் ஆளுநர் கலாநிதி நந்தலால் வீரசிங்க, நிதி இராஜாங்க அமைச்சர் செஹான் சேமசிங்க, நிதியமைச்சின் செயலாளர் மஹிந்த சிறிவர்தன உள்ளிட்ட பிரதிநிதிகள் அமெரிக்காவிற்கு பயணமாகியுள்ளனர். இலங்கையில் காணப்படும் தற்போதைய நெருக்கடி நிலைக்கு சர்வதேச சமூகத்தின் ஒத்துழைப்பை மேலும் பெற்றுக்கொள்வது குறித்து பேச்சுவார்த்தைகளின் போது கவனம் செலுத்தப்படவுள்ளதாக இராஜாங்க அமைச்சர் செஹான் சேமசிங்க தெரிவித்துள்ளது. அத்தோடு கடன் மறுசீரமைப்பு தொடர்பிலும் மாநாட்டின் இடை நடுவே பேச்சுவார்த்தைகள் முன்னெடுக்கப்படவுள்ளதாகவும் அவர் மேலும் தெரிவித்துள்ளார். ", "URL": "https://www.itnnews.lk/2023/10/05/439797/", "Category": "Breaking News,தேசிய செய்திகள்", "Parent URL": null}