{"Source": "ITN news", "Timestamp": "සැප්තැම්බර් 19, 2023 10:10", "Headline": "2022 දෙවැනි කාර්තුවට සාපේක්ෂව මෙම වසරේ පළමු කාර්තුවේ දී සුබවාදී ආර්ථික වර්ධනයක්", "News Content": "පසුගිය වසරේ දෙවැනි කාර්තුවට සාපේක්ෂව මෙම වසරේ පළමු කාර්තුවේ දී සුබවාදී ආර්ථික වර්ධනයක් සිදුව ඇති බව වැඩබලන මුදල් අමාත්‍ය රංජිත් සියඹලාපිටිය මහතා පවසනවා. තුන්වන සහ හතරවන කාර්තුවේදී තවත් වර්ධනයක් අපේක්ෂා කරන බවයි ඒ මහතා පෙන්වා දෙන්නේ. 2022 වසරේ දෙවැනි කාර්තුව තුළ වාර්තා වූ සියයට 11.5ක සෘණ ආර්ථික වර්ධනය මෙම වසරේ කාලය එම කාලය තුළ සියයට 3.1ක සෘණ වර්ධනයක් සටහන්කර තිබෙනවා. කෘෂිකාර්මික නවාතැන් සහ ආහාර ක්ෂේත්‍ර එම ධනාත්මක වර්ධන තත්ත්වය සදහා වැඩි දායකත්වයක් ලබාදී ඇති බවයි රංජිත් සියඹලාපිටිය මහතා පවසන්නේ. ජන හා සංඛ්‍යා ලේඛන දෙපාර්තමේන්තුව නිකුත් කර ඇති මෙම වසරේ දෙවැනි කාර්තුව සදහා වු නිෂ්පාදන ප්‍ර වේශ වාර්තාව පදනම් කර ගනිමින් සේවා සහ කර්මාන්ත අංශවල පසුබෑමක් පෙන්නුම්කර තිබෙනවා. කර්මාන්ත අංශය සියයට 11.5ක සෘණ වර්ධනයක් පෙන්නුම් කර ඇති අතර ඉදිකිරීම් කර්මාන්තයේ පමණක් සියයට 23.1ක සෘණ වර්ධනයක් පෙන්නුම් කර ඇති බව අමාත්‍යවරයා සදහන් කරනවා. සංචාරකයින්ගේ පැමිණීමත් සමග සියයට 34.2කින් වර්ධනය වී ඇති ආහාර සහ නවාතැන් ක්ෂේත්‍රය තවදුරටත් වර්ධනය කිරීම සදහා පියවර ගන්නා බවද අමාත්‍යවරයා කියාසිටිනවා.     ", "URL": "https://www.itnnews.lk/2023/10/05/516845/", "Category": "Breaking News,දේශීය පුවත්,නවතම පුවත්", "Parent URL": null}