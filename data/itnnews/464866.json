{"Source": "ITN news", "Timestamp": "මාර්තු 2, 2023 18:35", "Headline": "පොළොන්නරුව ගොවීන්ගෙන් ජනපතිට උපහාර", "News Content": "ආර්ථික අර්බුදය හමුවේ වුවද ගොවි ජනතාවට අවශ්‍ය පොහොර නිසි වේලාවට ලබාදීම සම්බන්ධයෙන් පොළොන්නරුව ගොවීන් ජනාධිපති රනිල් වික්‍රමසිංහ මහතා වෙත සිය ප්‍රසාදය පළ කර තිබෙනවා. පොළොන්නරුව මින්නේරිය ප්‍රදේශයේ අද (02) පැවති උත්සවයකට සහභාගී වූ ජනාධිපති රනිල් වික්‍රමසිංහ මහතාව හමුවූ පොළොන්නරු දිස්ත්‍රික් ගොවිජන සංවිධානයේ සභාපති ආනන්ද රාජපක්ෂ මහතා ප්‍රමුඛ ගොවීන් මෙලෙස සිය සංගමයේ\nප්‍රසාදය ජනාධිපතිවරයා වෙත පළ කර සිටි බවයි ජනාධිපති මාධ්‍ය අංශය නිවේදනය කළේ. ගොවි ජනතාව වෙනුවෙන් ඉටුකළ එම මෙහෙවර අගයමින් “රන් වී කරල” නමින් වූ උපහාර තිළිණය ජනාධිපති රනිල් වික්‍රමසිංහ මහතාට පිළිගැන්වීම ද මෙහිදී සිදු කර තිබෙනවා. ", "URL": "https://www.itnnews.lk/2023/10/05/464866/", "Category": "දේශීය පුවත්", "Parent URL": null}