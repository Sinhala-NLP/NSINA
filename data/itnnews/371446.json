{"Source": "ITN news", "Timestamp": "ඔක්තෝබර් 24, 2021 14:03", "Headline": "ජීවත් වීමට මුදල් උපයා ගැනීමට ගේ දොර උපකරණ අලෙවි කරන කාබුල් නගර වැසියෝ", "News Content": "ජීවත් වීම සදහා අවශ්‍ය මුදල් උපයා ගැනීමට ඇෆ්ගනිස්ථානයේ කාබුල් නගර වැසියන් තම ගේ දොර උපකරණ පවා අලෙවි කරන බව වාර්තා වනවා. නිවෙස් තුළ භාවිතා කළ බුමතුරුනු, සෝෆා, මුළුතැන්ගෙයි උපකරණ හා විද්‍යුත් උපකරණ ආදිය අලෙවි කිරීමට රැගෙන එන බව විදෙස් මාධ්‍ය සදහන් කරනවා.  ඇමරිකාව ප්‍රමුඛ නේටෝ හමුදා එරටින් ඉවත්ව ගිය පසු ඇෆ්ගනිස්ථානයේ ආර්ථික ස්ථාවරයක් ගොඩ නැගීමට තලෙයිබාන් සංවිධානය මේ වනතෙක් සමත් වී නැහැ. තලෙයිබාන් සංවිධානයට බටහිර රටවල් රැසක් සම්බාධක පැනවීම, ඇෆ්ගනිස්ථාන මහ බැංකුවට අයත් දේපල රදවා තබාගැනීම හා කොරෝනා වයිරස ව්‍යාප්තිය ආදි කරුණු හේතුවෙන් ඇෆ්ගනිස්ථාන ආර්ථිකය ශක්තිමත් කිරීමට තවත් දීර්ඝ කාලයක් ගත වනු ඇති බවටයි විශ්ලේෂකයින් මත පළ කරන්නේ.     ", "URL": "https://www.itnnews.lk/2023/10/05/371446/", "Category": "ජාත්‍යන්තර පුවත්", "Parent URL": null}