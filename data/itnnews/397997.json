{"Source": "ITN news", "Timestamp": "பிப்ரவரி 26, 2022 16:13", "Headline": "தாதியர் சேவை உயிருக்கு உயிர்கொடுக்கும் சேவையென்கிறார் சுகாதார அமைச்சர்..", "News Content": "கொழும்பு தாதியர் கல்லூரியில் 153 தாதியர்கள் நைட்டிங்கேர்ல் உறுதிமொழி வழங்கி சேவையில் இணைந்துகொண்டனர். நிகழ்வு பிரதமர் மஹிந்த ராஜபக்ஷ தலைமையில் நேற்று அலரி மாளிகையில் இடம்பெற்றது. ப்ளோரன்ஸ் நைட்டிங்கேர்லை ஞாபகப்படுத்தும் வகையில் அவரது சிலைக்கு அஞ்சலியும் செலுத்தப்பட்டது. சிறந்த திறமைகளை வெளிப்படுத்திய 3 தாதி மாணவிகளுக்கு விசேட பரிசும் வழங்கப்பட்டது. தாதியர் சேவையென்பது உயிருக்கு உயிர் கொடுப்பது போன்றதென நிகழ்வில் உரையாற்றிய சுகாதார அமைச்சர் கெஹெலிய ரம்புக்வெல்ல தெரிவித்தார். தாதியர் சேவை தொழிலுக்கு அப்பாற்பட்ட மனிதாபிமானமாகவே பார்க்கப்படுகிறது. இந்த சேவையே உலகத்தை குணப்படுத்துவதாக அமைச்சர் கெஹெலிய ரம்புக்வெல்ல குறிப்பிட்டார். நாட்டுக்கு தேவையான தாதியர்களை உருவாக்குவதில் அரச தாதியர் கல்லூரிகள் பாரிய பணியாற்றுகின்றன. கொவிட் தொற்றின் ஆரம்பகாலகட்டத்தின்போது சுகாதார துறையினர் பல சிரமங்களுக்கு மத்தியில் பணியாற்றினர். தாதியர்கள் தியாகத்துடன் செயற்பட்டதாக அமைச்சர் கெஹெலிய ரம்புக்வெல்ல தெரிவித்தார். ", "URL": "https://www.itnnews.lk/2023/10/05/397997/", "Category": "Breaking News,தேசிய செய்திகள்", "Parent URL": null}