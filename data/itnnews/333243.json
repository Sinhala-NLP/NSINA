{"Source": "ITN news", "Timestamp": "අප්‍රේල් 23, 2021 16:02", "Headline": "රාජ්‍ය බැංකු පද්ධතිය ශක්තිමත්ව පවත්වාගෙන යා යුතුයි – අගමැති", "News Content": "රාජ්‍ය බැංකු පද්ධතිය ශක්තිමත්ව පවත්වාගෙන යන්න ඕනෑ බව අග්‍රාමාත්‍යවරයා අවධාරණය කළා. ප්‍රගති බැංකු සේවක සංගමයේ නිලධාරීන් එක්ව පැවැත්වුණු සාකච්ඡාවකදී තමයි අග්‍රාමාත්‍ය මහින්ද රාජපක්ෂ මහත්මයා මේ බව ප්‍රකාශ කළේ. ප්‍රගති බැංකු සේවක සංගමයේ නිලධාරීන් හා අග්‍රාමාත්‍ය මහින්ද රාජපක්ෂ මහතා අතර සාකච්ඡාවක් පාර්ලිමේන්තු සංකීර්ණයේ පිහිටි අග්‍රාමාත්‍ය කාර්යාලයේදී පැවැත්වුණා. කාලීන අභියෝග හමුවේ රාජ්‍ය බැංකු ක්ෂේත්‍රය ශක්තිමත්ව පවත්වාගෙන යාම සහ සේවකයින්ගේ ගැටලුවලට විසදුම් සොයා ගැනීමට අදාළවයි හමුව පැවැත්වුණේ. 1996 වර්ශයේ සිට නවතා දමා ඇති මහජන බැංකුවේ ලංකා බැංකුවේ හා ජාතික ඉතිරිකිරීමේ බැංකුවේ නිලධාරී විශ්‍රාම වැටුප 2014 වර්ෂයේ දී එවකට ජනාධිපතිතුමන් ලෙස නැවත ලබාදීමට කටයුතු කිරීම සම්බන්ධයෙන් ප්‍රගති බැංකු සේවක සංගමයේ සාමාජිකයින් මෙහිදී අග්‍රාමාත්‍ය මහින්ද රාජපක්ෂ මහතා වෙත ප්‍රණාමය පුදකළා. මුදල් අමාත්‍යවරයා ලෙස රාජ්‍ය බැංකුවල දැනට පවතින ගැටලු නිරාකරණය කිරීමට ද ඉදිරියේදී කටයුතු කරන බව අග්‍රාමාත්‍යවරයා මෙහිදී සදහන් කළා. අමාත්‍ය එස් එම් චන්ද්‍රසේන,  රාජ්‍ය අමාත්‍ය අජිත් නිවාඩ් කබ්රාල් යන මහත්වරුන් පිරිසක් මෙම අවස්ථාවට එක්ව සිටියා.   ", "URL": "https://www.itnnews.lk/2023/10/05/333243/", "Category": "දේශීය පුවත්", "Parent URL": null}