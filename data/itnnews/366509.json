{"Source": "ITN news", "Timestamp": "ඔක්තෝබර් 3, 2021 12:07", "Headline": "පොදු රාජ්‍ය මණ්ඩලීය විධායක කමිටු රැස්වීමට කතානායකතුමා සහභාගී වෙයි", "News Content": "පොදු රාජ්‍ය මණ්ඩලීය විධායක කමිටු රැස්වීමට කතානායක මහින්ද යාපා අෙබ්වර්ධන මහතා ආසියානු කලාපීය නියෝජිතයා වශයෙන් සහභාගී වුණා. වීඩියෝ තාක්ෂණය ඔස්සේ තෙදිනක් පුරා පැවති මෙම රැස්වීමේ  දී අප්‍රිකාව ආසියාව ඕස්ට්‍රේලියාව,බ්‍රිතාන්‍ය දූපත් සහ මධ්‍යධරණී ප්‍රදේශය ඇතුළු කලාප රැසක් නියෝජනය කරමින් සාමාජිකයන් එක්වුණා. කතානායක මහින්ද යාපා අබේවර්ධන මහතා සැලසුම් සහ සමාලෝචන අනුකමිටුව සමඟ සාකච්ඡා කළ අතර කලාපීය රටවල යහපාලනය ඇතුළු ක්ෂේත්‍ර ප්‍රවර්ධනය කිරීම සම්බන්ධයෙන් අවධානය යොමු වුණා. ඉදිරි වසරේ විධායක කමිටු රැස්වීම ඉන්දියාවේ ඇසෑම් හිදී පැවැත්වීමටයි මෙහිදී තිරණය කෙරුණේ. 65 වන පොදුරාජ්‍ය මණ්ඩලීය පාර්ලිමේන්තු සමුළුව ලබන වසරේ අගෝස්තු මස 20 වනදා සිට 26 වනදා තෙක් කැනඩාවේදී පැවැත්වීමට නියමිතයි.   ", "URL": "https://www.itnnews.lk/2023/10/05/366509/", "Category": "දේශීය පුවත්", "Parent URL": null}