{"Source": "ITN news", "Timestamp": "ජනවාරි 9, 2022 15:46", "Headline": "කොළඹ කන්කසන්තුරේ සුඛෝපභෝගී දුම්රිය මංගල ගමන යයි", "News Content": "කොළඹ කන්කසන්තුරේ සුඛෝපභෝගී දුම්රියේ මංගල ගමන අද සිදුවුණා. දුම්රිය සේවාවේ ගුණාත්මක බව ඉහළ නැංවීමේ තවත් පියවරක් ලෙසයි එය සිදුකෙරුණේ. මෙම දුම්රිය සෑම දිනකම උදෑසන 5.10 ට ගල්කිස්ස දුම්රියෙන් ගමන් ආරම්භ කරන අතර දහවල් 12.17 ට කන්කසන්තුරය දුම්රිය ස්ථානයට ළගාවීමට නියමිතයි. එදිනම පස්වරු 1.15 ට කන්කසන්තරයෙන් ගමන් ආරම්භ කර රාත්‍රී 8.25 ට ගල්කිස්සට ලගාවන බවයි දුම්රිය දෙපාර්තමේන්තුව සදහන් කරන්නේ. නවීන තාක්ෂණය අනුව නිෂ්පාදනය කර ඇති දුම්රියේ මැදිරි 10 ක් සහ බලවේග එන්ජින් දෙකක් ඇති අතර සියලුම මැදිරි වායුසමනය කර තිබෙනවා.         ", "URL": "https://www.itnnews.lk/2023/10/05/387707/", "Category": "දේශීය පුවත්", "Parent URL": null}