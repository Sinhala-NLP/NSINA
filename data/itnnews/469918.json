{"Source": "ITN news", "Timestamp": "මාර්තු 21, 2023 14:54", "Headline": "පූනාගල නායයාමෙන් අවතැන් වූ පවුල් සඳහා ස්ථිර පදිංචියට සුදුසු ස්ථාන රජයෙන්", "News Content": "බණ්ඩාරවෙල පූනාගල වත්තේ සිදුවූ නායයාමෙන් අවතැන් වූ පවුල් සඳහා ස්ථිර පදිංචියට සුදුසු ස්ථාන ලබා දෙන බව රාජ්‍ය අමාත්‍ය අරවින්ද කුමාර මහතා පවසනවා. ආපදා සිදු වූ ප්‍රදේශයේ  සංචාරයකට එක්වෙමින් රාජ්‍ය අමාත්‍යරයා මේ බව කියා සිටියා. බණ්ඩාරවෙල පූනාගල ප්‍රදේශයට ඇදහැලුණු අධික වර්ෂාවත් සමග පෙරේදා රාත්‍රී 8ට පමණ විශාල ජල පහරක් සමග නායයාමක් සිදුවුණා. ඒ සමග මස්කෙළිය වැවිලි සමාගමට අයත් පූනාගල වත්තේ කබරගල කොටසේ වතු නිවාස පේළියකට පස්කන්ද කඩා වැටීමෙන් නිවාස තුනක් 3ක් සම්පූර්ණයෙන්ම විනාශ වූ අතර තවත් නිවාස 20කට අර්ධ හානි සිදුවණා. පවුල් 70කට අයත් පුද්ගලයින් 240 දෙනෙකු තාවකාලික ස්ථානයක රැදවීමටයි පියවර ගැනුණේ. ඔවුන්ට අවශ්‍ය ආහාර පාන හා අනෙකුත් පහසුකම් ලබාදීමට විශේෂ වැඩපිලිවෙලක්ද ක්‍රියාවට නංවනු ලැබුවා. තත්ත්වය සොයා බැලීමට රාජ්‍ය අමාත්‍ය අරවින්ද් කුමාර්  මහතා කටයුතු කළා. දැනට තාවකාලික ස්ථානයක රැදවා සිටින මෙම පිරිසට ස්ථිර පදිංචිය සදහා සුදුසු ස්ථාන ලබාදීමටත් අවශ්‍ය පහසුකම් සැළසීමටත් පියවර ගන්නා බවයි රාජ්‍ය අමාත්‍යවරයා මෙහිදී සදහන් කළේ. ", "URL": "https://www.itnnews.lk/2023/10/05/469918/", "Category": "Breaking News,දේශීය පුවත්", "Parent URL": null}