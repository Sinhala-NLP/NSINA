{"Source": "ITN news", "Timestamp": "ජූලි 7, 2021 11:47", "Headline": "හේමසිරි සහ පූජිත්ට එරෙහි නඩු විභාගයට විශේෂ ත්‍රිපුද්ගල මහාධිකරණ විනිසුරු මඩුල්ලක්", "News Content": "පාස්කු ප්‍රහාරය සම්බන්ධයෙන් චෝදනා එල්ල වෙලා තියෙන හිටපු ආරක්ෂක ලේකම් හේමසිරි ප්‍රනාන්දු සහ හිටපු පොලිස්පති පූජිත් ජයසුන්දර යන දෙ‌දෙනාට එරෙහිව පවරා තිබෙන නඩුව විභාග කිරීමට ත්‍රිපුද්ගල මහධිකරණ විනිසුරු මඩුල්ලක් පත් කරල තිබෙනවා. චෝදනා 864 ක් යටතේ හේමසිරි ප්‍රනාන්දු හා පූජිත් ජයසුන්දර යන මහත්තුරුන්ට ගොනු කර ඇති නඩුව විභාග කිරීම සදහා පත් කර ඇත්තේ නාමල් බලල්ලේ ආදිත්‍ය පටබැදිගේ හා මොහොමඩ් ඉර්ෂඩීන් යන ත්‍රි පුද්ගල මහධිකරණ විනිසුරු මඩුල්ලයි. ජාතික වැදගත්කමක් සහිත විශේෂ නඩුකරයක් සේ සලකා මෙම නඩුව ජුරි සභාවක් නොමැතිව ත්‍රි පුද්ගල විනිසුරු මඩුල්ල ඉදිරියේ විභාගයට ගැනීමට නියම කරන ලෙස නීතිපතිවරයා ඉල්ලීමක් කර තිබුණා. එය සලකා බැලීමෙන් අනතුරුවයි අග විනිසුරුවරයා විසින් මෙම ත්‍රි පුද්ගල විනිසුරු මඩුල්ල නම් කර ඇත්තේ.     ", "URL": "https://www.itnnews.lk/2023/10/05/347600/", "Category": "Breaking News,දේශීය පුවත්", "Parent URL": null}