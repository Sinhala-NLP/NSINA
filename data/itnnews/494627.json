{"Source": "ITN news", "Timestamp": "ජූනි 24, 2023 18:12", "Headline": "වයඹ පළාතට අලුතින් ලංගම බස් රථ 52ක්", "News Content": "ලංකා ගමනාගමන මණ්ඩලය අයත් සියලුම බස් ඩිපෝ ලාභ ආයතන බවට පත් කිරීමේ විධිමත් වැඩපිළිවෙලක් ක්‍රියාත්මක බව අමාත්‍ය ආචාර්ය බන්දුල ගුණවර්ධන මහතා පවසනවා. කුරුණෑගල පැවති ලංගම බස්රථ බෙදා දීමේ උත්සවයකට එක්වෙමින් අමාත්‍යවරයා මේ බව ප්‍රකාශ කළා. වයඹ පළාත සදහා අලුතින් ලංගම බස් රථ පනස් දෙකක් බෙදා දීම අද සිදු කෙරුණේ අමාත්‍ය ආචාර්ය බන්දුල ගුණවර්ධන මහතාගේ ප්‍රධානත්වයෙන්. කුරුණෑගල සහ පුත්තලම යන දිස්ත්‍රික්කවල ග්‍රාමීය මාර්ග සදහායි මෙම නව බස්රථ යෙදවෙන්නේ. වයඹ පළාත් ආණ්ඩුකාර ලක්ෂ්මන් යාපා අබේවර්ධන මහතා ද මෙම අවස්ථාවට එක්වුණා.     ", "URL": "https://www.itnnews.lk/2023/10/05/494627/", "Category": "දේශීය පුවත්", "Parent URL": null}