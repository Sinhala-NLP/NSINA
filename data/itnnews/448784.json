{"Source": "ITN news", "Timestamp": "දෙසැම්බර් 3, 2022 11:48", "Headline": "රාජ්‍ය නොවන සංවිධාන ලියාපදිංචිය කාර්යක්ෂම කිරීමට පියවර", "News Content": "රාජ්‍ය නොවන සංවිධාන ලියාපදිංචිය කාර්යක්ෂම කිරීමට පියවර ගෙන තිබෙනවා. දිස්ත්‍රික්ක හා ප්‍රා දේශීය වශයෙන් ක්‍රියාත්මක වන රාජ්‍ය නොවන සංවිධාන ලියාපදිංචි කිරීමේ ක්‍රියාපටිපාටිය ලිහිල් කිරීමේ අරමුණෙන් රාජ්‍ය නොවන සංවිධාන පිළිබඳ ජාතික ලේකම් කාර්යාලය චක්‍රලේඛයක් ද නිකුත් කර තිබෙනවා. ඒ අනුව මෙම ලියාපදිංචිය කල්ගතවන හා වියදම් අධික ක්‍රමවේදයක් වන බැවින් එය සරළ කිරීමටයි නව චක්‍රලේඛයෙන් පියවර ගෙන ඇත්තේ. දිස්ත්‍රික්ක හා ප්‍රා දේශීය වශයෙන් ක්‍රියාත්මක වන රාජ්‍ය නොවන සංවිධාන අතරින් බහුතරය අවමංගල්‍යාධාර සමිති හා සුබසාධන සමිති වැනි ආයතනයි. එවැනි සංවිධානවල ලියාපදිචිය කාර්යක්ෂම කිරීමට හා වියදම් අවම කිරීම සඳහා අදාල චක්‍රලේඛය නිකුත් කළ බවයි රාජ්‍ය නොවන සංවිධාන පිළිබඳ ලේකම් කාර්යාලය අධ්‍යක්ෂ ජෙනරාල් සංජීව විමලගුණරත්න මහතා ප්‍රකාශ කරන්නේ.         ", "URL": "https://www.itnnews.lk/2023/10/05/448784/", "Category": "Breaking News,දේශීය පුවත්", "Parent URL": null}