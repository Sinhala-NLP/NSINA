{"Source": "ITN news", "Timestamp": "ජූලි 7, 2021 13:40", "Headline": "නිරෝධායන නීති අනවශ්‍ය මොහොතේ ලිහිල් කිරීම භයානකයි – ලෝක සෞඛ්‍ය සංවිධානය", "News Content": "කොරෝනා වයිරස ව්‍යාප්තිය අවම කිරීමට පනවා ඇති නිරෝධායන නීති අනවශ්‍ය මොහොතේදී ලිහිල් කිරීම භයානක ප්‍රතිඵල ඇති කළ හැකි බවට ලෝක සෞඛ්‍ය සංවිධානය අනතුරු අගවනවා. බොහොමයක් රටවල් පනවා ඇති නිරෝධායන නීති කෙටි කාලයක් ඇතුළත ලිහිල් කිරීම තුළින් එම රටවල් තුල වයිරසය නැවත වරක් ව්‍යාප්ත වීමේ අවධානමක් මතුව ඇති බවයි ලෝක සෞඛ්‍ය සංවිධානය පෙන්වා දෙන්නේ. නිරෝධායන නීති ලිහිල් කිරීමට ප්‍රථමයෙන් සෑම රටක්ම ඒ පිළිබද දෙවරක් සිතා බැලිය යුතු බව එම සංවිධානය තවදුරටත් පවසනවා. යුරෝපයේ බොහොමයක් රටවල් මේ වන විට නිරෝධායන නීති ලිහිල් කර ඇති අතර එළඹෙන සරත් ඍතුව තුලදී වයිරසය නැවත හිස එසවීමේ හැකියාව පවතිනවා.         ", "URL": "https://www.itnnews.lk/2023/10/05/347610/", "Category": "ජාත්‍යන්තර පුවත්", "Parent URL": null}