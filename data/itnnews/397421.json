{"Source": "ITN news", "Timestamp": "පෙබරවාරි 24, 2022 13:21", "Headline": "කාබනික පොහොර පමණක් භාවිත කරමින් වී වගා කරන ආබාධිත රණවිරුවන්", "News Content": "කාබනික පොහොර පමණක් භාවිත කරමින් සාර්ථකව වී වගාවක් සිදු කිරීමට ආබාධ සහිත රණවිරුවන් 100 ක් පියවර ගෙන තිබෙනවා. රණවිරු සේවා අධිකාරියේ මැදිහත්වීමෙනුයි එම කටයුතු සිදු කෙරෙන්නේ. මව්බිම බේරා ගැනීමට මානුෂිය මෙහෙයුමට දායකත්වය දුන් පොළොන්නරුව දිස්ත්‍රික්කයේ රණවිරුවන් 100 දෙනෙකු මෙම කෘෂිකාර්මික මෙහෙයුමට එක්ව සිටිනවා. සෞභාග්‍යෙය් දැක්ම ප්‍රතිපත්ති ප්‍රකාශයට අනුව වස විසෙන් තොර වගාවක් වැඩසටහන ප්‍රායෝගිකව ක්‍රියාත්මක කරමින් ආදර්ශ ගොවිපළ 100 ක් වගා කිරීමටයි ඔවුන් පියවර ගෙන තිබෙන්නේ. ඒ සදහා දැනුවත් කිරීමේ වැඩසටහනක් මැදිරිගිරිය, වේදේහපුර ප්‍රදේශයේදී පැවැත්වුණා. මේ අතර නුවරඑළියේ වගා කෙරෙන සියලුම එළවළු වර්ග කාබනික පොහොර පමණක් යොදා වගා කිරීමට ඇඹිලිපිටිය, පල්ලේබැද්ද ප්‍රදේශයේ ගොවි මහතෙකු කටයුතු කළා. අක්කර 2 ක භූමි ප්‍රමාණයක බීට් රූට්, කැරට්, ගෝවා ඇතුලු නුවරඑළියේ වගා කෙරෙන එළවළු මෙන්ම පහතරට ප්‍රදේශවල වගා කෙරෙන වැටකොළු,මාළුමිරිස්, වම්බටු වැනි එළවළු වගා කිරීම ද විශේෂත්වයක්. මෙම වගාවන්ගෙන් සාර්ථක අස්වැන්නක් ලබා ගැනීමට මේ වන විට හැකි වී තිබෙනවා.   ", "URL": "https://www.itnnews.lk/2023/10/05/397421/", "Category": "දේශීය පුවත්", "Parent URL": null}