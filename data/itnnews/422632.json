{"Source": "ITN news", "Timestamp": "ජූලි 12, 2022 08:59", "Headline": "අරලියගහ මන්දිරය තුල දෙපිරිසක් අතර ගැටුමක් – 10 ක් රෝහලේ", "News Content": "ඊයේ රාත්‍රියේ අරගලකරුවන් විසින් අත්පත් කරගෙන සිටි අරලියගහ මන්දිරය තුල ගැටුමක් හට ගෙන තිබෙනවා. ආහාර බෙදීමක් සම්බන්ධයෙන් ඇති වූ මතබේදකාරී තත්ත්වයක් බහින්බස්වීමක් දක්වා දුරදිග යාමෙන් මෙම ගැටුම හටගෙන ඇති ඇති බවයි වාර්තා වන්නේ. කෙසේ වෙතත් සිද්ධියෙන් දසදෙනෙකු තුවාල ලබා රෝහල් ගත කළ බව පොලීසිය පවසනවා. ජනාධිපති ගෝඨාභය රාජපක්ෂ මහතාට වහාම සිය ධුරයෙන් ඉල්ලා අස්වීමට බලකරමින් පසුගිය 09 වනදා ජන අරගලයක් ක්‍රියාත්මක වූ අතර නන්දෙසින් පැමිණි දස ලක්ෂ සංඛ්‍යාත ජනතාවක් ජනාධිපති මන්දිරය ජනාධිපති ලේකම් කාර්යාලය සහ අරලියගහ මන්දිරය ඔවුන් යටතට පත් කර ගත්තා. පසුගිය 09 වනදා සිට මේ වන තෙක් මෙම ස්ථාන තුනේම එම ජනතාව දිවා රාත්‍රියේ රැදී සිටියා.         ", "URL": "https://www.itnnews.lk/2023/10/05/422632/", "Category": "Breaking News,නවතම පුවත්", "Parent URL": null}