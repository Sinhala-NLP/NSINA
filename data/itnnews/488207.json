{"Source": "ITN news", "Timestamp": "ජූනි 1, 2023 15:49", "Headline": "YouTube සමාගමට චෝදනාවක්", "News Content": "යුද අපරාධ සම්බන්ධයෙන් පවත්නා සාක්ෂි මකා දැමීමට සමාජ මාධ්‍ය ජාලා කටයුතු කර ඇති බව බීබීසි පුවත් සේවය සදහන් කරනවා. බීබීසි පුවත් සේවය සිදුකළ සමීක්ෂණයකිනුයි මේ බව අනාවරණය වී ඇත්තේ. සමාජ මාධ්‍යන් ජාලාවන්හි අඩංගු යුද අපරාධ සම්බන්ධයෙන් සාක්ෂි ඇතුලත් වීඩියෝ දර්ශණ ගබඩා කිරිමකින් තොරව මකා දමා ඇති බවට චෝදනා එල්ල වනවා. කෙසේ වුව ද මෙටා හා යුටියුබ් සමාගම් සදහන් කරන්නේ තම පරිශීලකයින් හට හානිකර දර්ශණ නැරඹීමට අවස්ථාවක් ලබා නොදීමේ අරමුණින් එම මකා දැමීම් සිදු කළ බවයි. නීති විරෝධි හා මිනිස් මනසට හානි ඇති කළ හැකි දර්ශණ කෘත්‍රිම බුද්ධිය හරහා ස්වයංක්‍රීයව මකා දමන බව ද එම සමාගම් පවසනවා. කෙසේ වුවද මානව හිමිකම් සංවිධාන පවසන්නේ සමාජ මාධ්‍ය ජාලයන් මෙම සාක්ෂි ලෙස භාවිතා කළ හැකි වීඩියෝ දර්ශණ මකා දැමීම සම්බන්ධයෙන් අවධානය යොමුකළ යුතු බවයි. ", "URL": "https://www.itnnews.lk/2023/10/05/488207/", "Category": "ජාත්‍යන්තර පුවත්", "Parent URL": null}