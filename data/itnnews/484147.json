{"Source": "ITN news", "Timestamp": "මැයි 18, 2023 05:10", "Headline": "ප්‍රජාව සවිබල ගැන්වීම සමෘද්ධි සංවර්ධන දෙපාර්තමේන්තුවේ අරමුණයි – රාජ්‍ය ඇමති ශෙහාන්", "News Content": "ප්‍රජාව සවිබල ගැන්වීම සමෘද්ධි සංවර්ධන දෙපාර්තමේන්තුවේ මූලික අරමුණ මෙන්ම වගකීම බව රාජ්‍ය අමාත්‍ය ශෙහාන් සේමසිංහ මහතා පවසනවා. සමෘද්ධි බැංකු පද්ධතිය නියාමනය කිරීම පිළිබද මුදල් අමාත්‍යාංශයේ පැවති සාකච්ඡාවකදී රාජ්‍ය අමාත්‍යවරයා මේ බව කියා සිටියා. සමෘද්ධි බැංකු පද්ධතිය සම්බන්ධයෙන් නිසි නියාමනයක් නොමැති වීම හේතුවෙන් ගැටලු රැසක් මතුව තිබෙනවා. ජනාධිපති රනිල් වික්‍රමසිංහ මහතාගේ උපදෙස් මත ප්‍රජාව සවිබල ගැන්වීමේ අරමුණ මුදුන්පත් කරගැනීමට අවශ්‍ය පසුබිම රජය සකස් කර තිබෙනවා. ප්‍රතිලාභීන්ට දීමනා ගෙවීම සදහා සමෘද්ධි බැංකු පද්ධතිය නිසි නියාමනයකට ලක්කළ යුතු බව ද රාජ්‍ය අමාත්‍යවරයා මෙහිදි ප්‍රකාශ කළා.             ", "URL": "https://www.itnnews.lk/2023/10/05/484147/", "Category": "දේශීය පුවත්", "Parent URL": null}