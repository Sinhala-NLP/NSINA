{"Source": "ITN news", "Timestamp": "ජූලි 25, 2022 12:11", "Headline": "ජනපති මන්දිරයෙන් සොරකම් ක‍‍ළ භාණ්ඩ අලෙවි කිරීමට උත්සාහ කළ දෙදෙනෙකු අත්අඩංගුවට", "News Content": "ජනාධිපති මන්දිරයෙන් සොරකම් කරන ලද භාණ්ඩ කිහිපයක් පෞරාණික භාණ්ඩ ලෙස පවසා අලෙවි කිරීමට උත්සාහ කළ පුද්ගලයින් දෙදෙනෙකු අත්අඩංගුවට ගෙන තිබෙනවා. පසුගිය 9 වනදා විරෝධතාකරුවන් ජනාධිපති මන්දිරයට අනවසරයෙන් ඇතුළුවීමත් සම සැකකරුවන් විසින් එහි ජනෙල් තිර රෙදි එල්ලීම සදහා බිත්තිතවල සවිකර තිබූ රත්‍රන් පැහැති බෝල 40 ක් සොරකම් කර තිබුණා. සොරකම් කරන ලද එම භාණ්ඩ පසුව පෞරාණික භාණ්ඩ ලෙස පවසමින් අලෙවි කිරීමට සූදානම්ව සිටියදීයි මෙම අත්අඩංගුවට ගැනීම සිදුකර ඇත්තේ. සැකකරුවන් රාජගිරිය ඔබේසේකරපුර ප්‍රදේශයේ පදිංචි වයස අවුරුදු 28 ත් 37 ත් අතර පසුවන පුද්ගලයින් වන අතර වැඩිදුර විමර්ශන සිදුකරනවා. ", "URL": "https://www.itnnews.lk/2023/10/05/424982/", "Category": "දේශීය පුවත්", "Parent URL": null}