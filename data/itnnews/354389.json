{"Source": "ITN news", "Timestamp": "අගෝස්තු 4, 2021 15:18", "Headline": "තුර්කියේ ලැව්ගිනි හේතුවෙන් මියගිය සංඛ්‍යාව 08 දක්වා ඉහළට", "News Content": "තුර්කියේ ලැව්ගිනි හේතුවෙන් මිය ගිය සංඛ්‍යාව 08 දක්වා ඉහළ ගොස් තිබෙනවා. ලැව්ගිනි 150කට අධික සංඛ්‍යාවක් හට ගෙන ඇති බවයි වාර්තා වන්නේ. තුර්කියේ උෂ්ණත්වය සෙල්සියස් අංශක 40 ඉක්මවා ඇති බව එරට කාලගුණ අංශ නිවේදනය කරනවා. තුර්කියේ ලැව්ගිනි හටගෙන මේ වනවිට දින හතක් පමණ ගතව තිබුණද අධික උෂ්ණත්වය හා දැඩි සුළං හේතුවෙන් ලැව්ගිනි පාලනය කිරීමට අපහසු තත්ත්වයක් උද්ගතව ඇති බව වාර්තා වනවා. ලැව්ගිනි පාලනය කිරීමට රුසියාව ඉරානය  , යුක්රේනය, ස්පාඤ්ඤය ඇතුලු රටවල් රැසකින් සහය ලැබී ඇති බවයි ගිනි නිවීමේ අංශ සඳහන් කරන්නේ.     ", "URL": "https://www.itnnews.lk/2023/10/05/354389/", "Category": "ජාත්‍යන්තර පුවත්", "Parent URL": null}