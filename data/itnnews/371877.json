{"Source": "ITN news", "Timestamp": "அக்டோபர் 26, 2021 13:08", "Headline": "ஆயுத முணையில் பல்வேறு கொள்ளை சம்பவங்கள் குறித்து தகவல்..", "News Content": "கூரிய ஆயுத முணையில் ஈடுபட்ட பல்வேறு கொள்ளை சம்பவங்கள் குறித்த தகவல்கள் தெரிய வந்துள்ளது. பாணந்துறை மண்ணையா எனும் குற்றக்குழு உறுப்பினரும் அவரது சகாவையும் எதிர்வரும் 14 ஆம் திகதி வரை விளக்கமறியலில் வைக்குமாறு பாணந்துறை மஜிஸ்திரேட் நீதிமன்றம் உத்தரவிட்டது, பாணந்துறை தெற்கு பொலிசாருக்கு கிடைத்த தகவல்களுக்கு அமைய களுத்துறை பகுதியில் மேற்கொள்ளப்பட்ட தேடுதலின் போது இவர்கள் கைது செய்யப்பட்டனர். தங்க சங்கிலிகளையும் பணத்தையும் திருடிய நபர் ஒருவர் கைது செய்யப்பட்டதையடுத்து மேற்கொள்ளப்பட்ட விசாரணையின் போதே இது தொடர்பிலான தகவல்கள் தெரிய வந்தன. பாணந்துறை மண்ணையா என்பவரின் சகா பாணந்துறை மோதரவில விளையாட்டு மைதானத்திற்கு அருகாமையில் மோட்டார் சைக்கிளில் சென்று கொண்டிருந்த போது கைது செய்யப்பட்டார். பல்வேறு பகுதிகளிலிருந்தும் கொள்ளையிடப்பட்ட சுமார் 10 இலட்சம்ரூபா பெறுமதியான தங்க நகைகளும் பொலிசாரினால் கைப்பற்றப்பட்டன. ", "URL": "https://www.itnnews.lk/2023/10/05/371877/", "Category": "Breaking News,தேசிய செய்திகள்", "Parent URL": null}