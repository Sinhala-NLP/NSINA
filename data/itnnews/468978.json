{"Source": "ITN news", "Timestamp": "மார்ச் 17, 2023 15:34", "Headline": "மலையக பாடசாலை மாணவர்களுக்கு இலவசமாக அரிசி", "News Content": "மலையக பகுதிகளில் உள்ள ஆரம்பக் கல்வி பாடசாலை மாணவர்களுக்கு இலவசமாக அரிசி வழங்குவதற்கான புரிந்துணர்வு உடன்படிக்கை இலங்கை தொழிலாளர் காங்கிரஸின் பொதுச்செயலாளரும், நீர்வழங்கல் மற்றும் தோட்ட உட்கட்டமைப்பு வசதிகள் அபிவிருத்தி அமைச்சருமான ஜீவன் தொண்டமான் தலைமையில் இன்று கைச்சாத்திடப்பட்டது. அரச சார்பற்ற நிறுவனமான ‘Good Neighbors International திட்டத்துக்கான பங்களிப்பை வழங்குகின்றது. இதன்படி மலையகத்தில் தெரிவுசெய்யப்பட்ட ஆரம்ப பிரிவு பாடசாலைகளுக்கு ஆயிரம் மெற்றிக் தொன் அரிசி வழங்கப்படவுள்ளது. புதிய கிராமங்கள் அபிவிருத்தி அதிகார சபையின் ஊடாக திட்டம் செயல்படுத்தப்படும். நாட்டில் தற்போது ஏற்பட்டுள்ள பொருளாதார நெருக்கடியைக் கருத்திற்கொண்டு, மாணவர்களின் இடைவிலகளை தடுப்பதற்காக இந்த திட்டம் ஆரம்பமாகின்றது. ", "URL": "https://www.itnnews.lk/2023/10/05/468978/", "Category": "Breaking News,தேசிய செய்திகள்", "Parent URL": null}