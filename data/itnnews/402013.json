{"Source": "ITN news", "Timestamp": "මාර්තු 18, 2022 18:40", "Headline": "සංදේශයක් අරගෙන ජවිපෙ තරුණයන් ලේකම් කාර්යාලයට යයි", "News Content": "ජනතා විමුක්ති පෙරමුණු සමාජවාදී තරුණ සංගමය  අද විරෝධතාවක් පැවැත්වුවා. මරදාන ටෙක්නිකල් හන්දියෙන් මෙම විරෝධතා පාගමන අද පෙරවරුවේ ආරම්භ කෙරුණා. තෙල්පෝලිම් එපා… ඉන්දියාවට බිලිදුන් තෙල් ටැංකි, ඇමෙරිකාවට බිලිදුන් යුගදනවි බලාගාරය වහා පවරාගන්නා ලෙස රජයට බලකරමින් සමාජවාදී තරැණ පෙරමුණ මෙම විරෝධතා පාගමන පැවැත්වුවා. මරදාන ටෙක්නිකල් හන්දියෙන් ආරම්භ වූ පාගමන කොළඹ කොටුව දුම්රිය ස්ථානය කරා පැමිණ පසුව ජනාධිපති කාර්යාලය අසලට ගමන් කළා. මේ හේතුවෙන් ටෙක්නිකල් හන්දියේ සිට කොළඹ කොටුව දක්වා දැඩි රථවාහන තදබදයක් හට ගැනුනා.  විරෝධතාකරුවන් ජනාධිපති ලේකම් කාර්යාලය අසල විරෝධතාවේ නිරත වූ අතර ජනාධිපති ලේකම් කාර්යාලය තුලට පිවිසීමට ඔවුන් උත්සාහ කිරීමේදී උණුසුම් තත්ත්වයක් ද ඇති වුණා. විරෝධතාකරුවන් ජනාධිපති ලේකම් කාර්යාලයට සංදේශයක් භාරදීමට ගෙනවිත් තිබූ අතර පසුව ඔවුන් එය පුළුස්සා දැමුවා.   ", "URL": "https://www.itnnews.lk/2023/10/05/402013/", "Category": "දේශීය පුවත්", "Parent URL": null}