{"Source": "ITN news", "Timestamp": "අප්‍රේල් 18, 2023 10:39", "Headline": "ඉන්ධන කෝටාව ගැන විශේෂ තීරණයක්", "News Content": "අලුත් අවුරුද්ද වෙනුවෙන් ඉහළ නැංවු ඉන්ධන කෝටාව ලබන සතියේ දී එලෙසම පවත්වාගෙන යාමට තීරණය කර ඇති බව රාජ්‍ය අමාත්‍ය ඩී වී චානක මහතා පවසනවා. පසුගිය 4 වනදා මධ්‍යම රාත්‍රියේ සිට සියලුම වාහන සදහා ලබාදෙන ඉන්ධන කෝටාව ඉහළ නැංවීමට බලශක්ති අමාත්‍යංශය පියවර ගත්තා. ඒ අනුව ත්‍රි රෝද රථ සදහා ලීටර් 5ක්ව පැවති ඉන්ධන කෝටාව ලීටර් 8 දක්වා ඉහළ නැංවුණා. ලීටර් 4ක් යතුරුපැදි සදහා මීට පෙර ලබාදුන් අතර ඉන්ධන කෝටාව ඉහළ නැංවීම අනුව එය ලීටර් 7 දක්වා ඉහළ නැංවුණා.   එමෙන්ම බස් රථ සදහා ලීටර් 40 සිට ලීටර් 60 දක්වාත් මෝටර් රථ සදහා ලීටර් 20 සිට ලීටර් 30 දක්වාත් ඉන්ධන කෝටාව ඉහළ නැංවීමටයි බලශක්ති අමාත්‍යංශය පසුගිය සතියේ කටයුතු කළේ. එම ඉහළ නැංවීම අඛණ්ඩව ක්‍රියාත්මක කිරීම පිළිබද සාකච්ඡාවක් ද ඊයේ පවත්වා තිබෙනවා. විදුලි බල රාජ්‍ය අමාත්‍ය ඩී වී චානක මහතා සදහන් කලේ ඉහළ නැංවු ඉන්ධන කෝටාව ලබන සතියේ දී ක්‍රියාත්මක කිරීමට අමාත්‍යාංශය තීරණය කර ඇති බවයි.                   ", "URL": "https://www.itnnews.lk/2023/10/05/476280/", "Category": "Breaking News,දේශීය පුවත්", "Parent URL": null}