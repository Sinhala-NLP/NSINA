{"Source": "ITN news", "Timestamp": "அக்டோபர் 31, 2022 10:49", "Headline": "பல கொள்ளைச் சம்பவங்களுடன் தொடர்புடைய சந்தேகநபர்கள் இருவர் கைது..", "News Content": "பல கொள்ளைச் சம்பவங்களுடன் தொடர்புடைய சந்தேகநபர்கள் இருவர் கைது செய்யப்பட்டுள்ளனர். பயாகல பிரதேசத்தில் மேற்கொள்ளப்பட்ட சுற்றிவளைப்பின் போது சந்தேகநபர்கள் கைது செய்யப்பட்டுள்ளனர். கடத்தல் மற்றும் கொள்ளையடித்தமை போன்ற குற்றச்சாட்டுக்கள் சந்தேகநபர்கள் மீது சுமத்தப்பட்டுள்ளதாக பொலிஸார் தெரிவிக்கின்றனர். சந்தேக நபர்களில் ஒருவர் பயாகல பிரதேசத்தை சேர்ந்தவர் என்பதுடன் அவருக்கு எதிராக மூன்று திறந்த பிடியாணை பிறப்பிக்கப்பட்டுள்ளது. 5 கிராம் 130 மில்லிகிராம் ஹெரோயின், மூன்று திருடப்பட்ட கையடக்கத் தொலைபேசிகள், இலத்திரனியல் தராசு மற்றும் வாள் என்பனவும் பொலிஸாரால் கைப்பற்றப்பட்டுள்ளன. மற்றைய சந்தேக நபர் பயாகல பிரதேசத்தை சேர்ந்த 18 வயதுடையவர் ஆவார். அவருக்கு திறந்த பிடியாணையும் பிறப்பிக்கப்பட்டுள்ளதாக பொலிஸார் தெரிவித்தனர். சந்தேகநபர்கள் இன்று களுத்துறை நீதவான் நீதிமன்றில் ஆஜர்படுத்தப்படவுள்ளனர் ", "URL": "https://www.itnnews.lk/2023/10/05/443345/", "Category": "Breaking News,தேசிய செய்திகள்", "Parent URL": null}