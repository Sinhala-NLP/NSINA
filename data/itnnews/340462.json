{"Source": "ITN news", "Timestamp": "ජූනි 3, 2021 11:35", "Headline": "දිස්ත්‍රික්ක 06කට නායයෑමේ අවධානම් නිවේදන නිකුත් කෙරේ", "News Content": "දිස්ත්‍රික්ක හයකට නාය යෑමේ අවධානම් නිවේදන නිකුත් කර තිබෙනවා. කොළඹ කළුතර , ගාල්ල , මාතර , නුවරඑළිය සහ රත්නපුර යන දිස්ත්‍රික්කවලට නායයෑම් අවධානම් නිවේදන නිකුත් කෙරුණා. මේ හේතුවෙන් අදාළ ප්‍රදේශවල ජනතාවට අවධානයෙන් සිටින ලෙසයි ජාතික ගොඩනැගිලි පර්යේෂණ සංවිධානය සඳහන් කරන්නේ. වැසි සහිත කාලගුණය හේතුවෙන් බුලත්සිංහල ප්‍රදේශයේ ජල ගැලීම් තත්ත්වයක් හටගෙන තිබෙනවා. කුකුලේගග ජලාශයේ ඉහළ ප්‍රදේශවලට මිලි මීටර් 150ක පමණ වර්ෂාපතනයක් ලැබීමත් සමඟ එම ජලාශයේ වාන් දොරටු දෙකක් විවෘත කෙරුණා. ඊයේ රාත්‍රියේ සිටම ඇද හැලෙන වර්ෂාව හේතුවෙන් සීතාවක ප්‍රා දේශීය ලේකම් කොට්ඨාශයේ පහත්බිම් රැසක් ජලයෙන් යටවුණා. නිවාස කිහිපයක්ද ජලයෙන් යටවී තිබෙනවා. මිරිස්ස ධීවර වරායෙන් මුහුදු ගිය ආකාසි නැමති එක්දින ධීවර යාත්‍රාව ගාල්ල අවට මුහුදේදී අනතුරට ලක්ව තිබෙනවා. එහි සිටි ධීවරයන් තුන් දෙනෙකු බේරාගැනීමට හැකි වුණා. නාවික හමුදාවේ සහය ඇතිව ගලවා ගැනීමේ මෙහෙයුම් ක්‍රියාත්මක කෙරුණා.       ", "URL": "https://www.itnnews.lk/2023/10/05/340462/", "Category": "Breaking News,කාලගුණ අනාවැකිය,නවතම පුවත්", "Parent URL": null}