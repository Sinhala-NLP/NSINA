{"Source": "ITN news", "Timestamp": "ඔක්තෝබර් 24, 2022 19:07", "Headline": "දකුණු අප්‍රිකාව සහ සිම්බාබ්වේ තරඟය නවතා දමයි", "News Content": "පන්දුවාර විස්සයි විස්ස ලෝක කුසලාන ක්‍රිකට් තරගාවලියේ තවත් තරග දෙකක් අද පැවැත්වුණා. මෙම තරග පැවැත්වුණේ බංග්ලාදේශ – නෙදර්ලන්ත කණ්ඩායම් සහ සිම්බාබ්වේ  – දකුණු අප්‍රිකා කණ්ඩායම් අතරයි. අද උදෑසන පැවති තරගය ලකුණු 9 කින් ජයක්ග්‍රහනය කිරීමට බංග්ලාදේශ කණ්ඩායමට හැකිවුණා. පළමුව පන්දුවට පහරදුන් බංග්ලාදේශ කණ්ඩායම කඩුලු 8 ක් දැවී ලකුණු 144 ක් ලබාගත්තා. පිළිතුරු ඉණිම ක්‍රීඩා කළ නෙදර්ලන්තයට සියලු දෙනා දැවී ලබාගත හැකිවුණේ ලකුණු 135 ක් පමණයි. මේ අතර සිම්බාබ්වේ – දකුණු අප්‍රිකා තරගය පස්වරුවේ පැවති අතර ඊට වර්ෂාවෙන් බාධා එල්ලවුණා. තරගය පන්දුවාර 9 කට සීමා වුණා. එය ජයග්‍රහණය කිසිවෙකුටත් ලබා නොදුන් අතර ප්‍රසාද ලකුණු සම සමව බෙදීගියා.                       ", "URL": "https://www.itnnews.lk/2023/10/05/442184/", "Category": "ක්‍රීඩා,දේශීය පුවත්", "Parent URL": null}