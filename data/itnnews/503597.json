{"Source": "ITN news", "Timestamp": "ජූලි 29, 2023 09:55", "Headline": "ඕස්ට්‍රේලියා හා ඇමෙරිකා හමුදා පුහුණු අභ්‍යාසයක් අතරතුර හෙලිකොප්ටර් යානයක් කඩා වැටෙයි", "News Content": "ඕස්ට්‍රේලියාවේ ක්වින්ස්ලන්ඩ් වෙරළට ඔබ්බෙන් වූ මුහුදු ප්‍රදේශයට හමුදාවේ හෙලිකොප්ටර් යානයක් කඩා වැටීමෙන් පුද්ගලයන් හතර දෙනෙකු අතුරුදන්ව තිබෙනවා. ඕස්ට්‍රේලියා හා ඇමෙරිකා හමුදාව එක්ව සිදු කළ රාත්‍රි පුහුණු අභ්‍යාසයක් අතරතුර මෙම අනතුර සිදු වුණා. අතුරුදන් වූවන් සෙවීම හා ගලවා ගැනීමේ මෙහෙයුම් වහාම ක්‍රියාත්මක කළ බව ඕස්ට්‍රේලියා ආරක්ෂක අමාත්‍ය රිජඩ් මාල්ස් පවසනවා. ගුවන් කාර්ය මණ්ඩලයේ හතර දෙනා තවමත් සොයා ගැනීමට නොහැකි වී ඇති බවයි ඔහු කියා සිටියේ. ඊයේ රාත්‍රියේ දහයයි තිහට පමණ ගුවන් යානය කඩා වැටුණා. හමුදා අභ්‍යාසයට ජපානය, ජර්මනිය, ප්‍රංශය සහ දකුණු කොරියාව යන රටවල හමුදා සෙබලුන් එක්ව සිටිනවා.       ", "URL": "https://www.itnnews.lk/2023/10/05/503597/", "Category": "Breaking News,ජාත්‍යන්තර පුවත්", "Parent URL": null}