{"Source": "ITN news", "Timestamp": "අගෝස්තු 29, 2023 16:31", "Headline": "ඉඩාලියා ෆ්ලොරිඩා කළඹයි ද?", "News Content": "ඉඩාලියා නිවර්තන සුළි කුණාටුවෙන් ඇමෙරිකාවේ ෆ්ලොරිඩා ප්‍රාන්තයට දැඩි බලපෑම් එල්ල විය හැකි බවට කාලගුණ අංශ අනතුරු අඟවනවා. ඉඩාලියා සුළි කුණාටුව තුන්වන කාණ්ඩයේ සුළි කුණාටුවක් ලෙසයි නම්කර ඇත්තේ. ඉන් ෆ්ලොරිඩා ප්‍රාන්තයට හා කියුබාවට ඇති විය හැකි බලපෑම් වලට ජනතාව මේ වන විටත් සුදානම් වන බව වාර්තා වනවා. හෙට දිනයේ දී ඉඩාලියා ෆ්ලොරිඩා ප්‍රාන්තයට ඇතුලු වීමට නියමිත බවයි ඇමෙරිකාවේ / ජාතික සුළි කුණාටු මධ්‍යස්ථානය නිවේදනය කරන්නේ. මේ අතර ෆ්‍රැන්ක්ලින් සුළි කුණාටුව ඇමෙරිකාවේ නැගෙනහිර ප්‍රදේශයන්ට මෙන්ම බර්මියුඩාවට දැඩි බලපෑම් එල්ල කළ හැකි බවට ද එම මධ්‍යස්ථානය අනතුරු අඟවනවා. 4වන කාණ්ඩයේ සුළි කුණාටුවක් ලෙස එය නම් කර ඇති අතර එහි වේගය පැයට කිලෝ මීටර 145ක් තරම් වනු ඇති බව ද සඳහන්. එමෙන්ම එම සුළි කුණාටුවෙන් ජිවිත හානි පවා සිදු වීමට ඉඩ ඇති බවයි කාලගුණ අංශ පවසන්නේ. ", "URL": "https://www.itnnews.lk/2023/10/05/511934/", "Category": "ජාත්‍යන්තර පුවත්", "Parent URL": null}