{"Source": "ITN news", "Timestamp": "மார்ச் 21, 2022 18:52", "Headline": "கிராமத்துடன் கலந்துரையாடல் கிராமிய அபிவிருத்தி வேலைத்திட்டம் மட்டக்களப்பில் வெற்றிகரமாக முன்னெடுப்பு", "News Content": "கிராமத்துடன் கலந்துரையாடல் கிராமிய அபிவிருத்தி வேலைத்திட்டம் மட்டக்களப்பில் வெற்றிகரமாக முன்னெடுக்கப்படுகின்றது. இவ்வாண்டு வரவு செலவு திட்டத்திற்கு அமைய கிராமத்துடன் கலந்துரையாடல் அபிவிருத்தி வேலைத்திட்டம் மட்டு மாவட்டத்தில் வெற்றிகரமாக முன்னெடுக்கப்படுகின்றது. மட்டு மாவட்டத்தில் சுமார் 200 கோடியே 60 இலட்சம் ரூபா செலவில் வேலைத்திட்டங்கள் மாவட்டத்திலுள்ள 14 பிரதேச செயலக பிரிவுகளிலும் முன்னெடுக்கப்பட்டு வருவதாக மட்டு மாவட்ட அரசாங்க அதிபர் கணபதிபிள்ளை கருணாகரன் தெரிவித்துள்ளார். மாவட்டத்தின் பிரதேச அபிவிருத்தி குழு தலைவரும் இராஜாங்க அமைச்சருமான சதாசிவம் வியாலேந்திரனுக்கு ஒதுக்கப்பட்ட பத்து கோடி ரூபா நிதியுதவியில் வேலைத்திட்டங்கள் நடைமுறைப்படுத்தப்படுகின்றன.\nஇதில் சுமார் 160 குடும்பங்களுக்கு மண்முனைப்பற்று ஆரயம்பதி பிரதேச செயலக பிரிவிலுள்ள மீனவ குடும்பங்களுக்கு தொழில்சார் கைத்தொழில்களை மேற்கொள்வதற்காக இராஜாங்க அமைச்சரினால் மீன்பிடி உபகரணங்கள் வழங்கப்பட்டன. மண்முனைப்பற்று பிரதேச செயலக மண்டபத்தில் நிகழ்வு இடம்பெற்றது. \n ", "URL": "https://www.itnnews.lk/2023/10/05/403071/", "Category": "Breaking News,தேசிய செய்திகள்", "Parent URL": null}