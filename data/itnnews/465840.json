{"Source": "ITN news", "Timestamp": "මාර්තු 6, 2023 19:49", "Headline": "චීනය පරිත්‍යාග කළ ඉන්ධන මින්නේරිය ගොවින්ට", "News Content": "මෙරට ගොවි ජනතාවට ලබාදීමට චීනය ලබාදුන් ඉන්ධන මින්නේරිය ගොවි ජනතාව වෙත නොමිලේ ලබාදීම අද ආරම්භ වුණා. මින්නේරිය ගොවි ජනපද ව්‍යාපාරයේ අක්කර දෙකහමාරකට අඩු වගාවන් සිදුකළ ගොවීන් 2871 දෙනෙකු සදහා වී අස්වනු නෙලීමට මෙම ඉන්ධන බෙදා හැරෙනවා. ඒ අනුව ඉන්ධන ලීටර් විසිදහස් හයසිය අනූඑකක් ලබාදීමට නියමිතයි. මහ කන්නයේ වී අස්වනු නෙලීම ගැටලුවකින් තොරව සිදු කිරීමට චීන රජය  මෙම ඉන්ධන මෙරටට ලබාදුන්නා. ඉන්ධන නොමිලේ ලබාදීම තුළින් ගැටලුවකින් තොරව අස්වනු නෙලාගැනීමට හැකිවන බවයි ගොවිජනතාව පවසන්නේ.         ", "URL": "https://www.itnnews.lk/2023/10/05/465840/", "Category": "දේශීය පුවත්", "Parent URL": null}