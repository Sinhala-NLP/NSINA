{"Source": "ITN news", "Timestamp": "ජූනි 18, 2023 14:24", "Headline": "පලාලි ගුවන්තොටුපලේ ධාවන පථය දිගු කිරීමට සහ පර්යන්තය පුළුල් කිරීමට පියවර", "News Content": "පලාලි ගුවන්තොටුපලේ මෙහෙයුම් කටයුතු වැඩි කිරීමට ධාවන පථය දිගු කිරීම හා පර්යන්තය පුළුල් කිරීම සිදුකළ යුතු බව අමාත්‍ය නිමල් සිරිපාල ද සිල්වා මහතා පවසනවා. පලාලි ගුවන්තොටපුලේ කටයුතු අමාත්‍ය නිමල් සිරිපාල ද සිල්වා මහතාගේ නිරීක්ෂණයට ලක්වුණා. එහි මීටර් 2300ක් වන ධාවන පථයෙන් පරිහරණය කළ හැක්කේ මීටර් 1400ක කොටසක් පමණයි. ඒ අනුව ධාවන පථයේ මීටර් 900ක් අලුත්වැඩියා කිරීමටත් තවත් මීටර් 300කින් එය දීර්ඝ කිරීමටත් මෙහිදි තීරණය වුණා. පලාලි ගුවන්තොටුපළට දැනට පැමිණීමට හැකියාව පවතින්නේ මගීන් 70 දෙනෙකු රැගෙන ආ හැකි ගුවන් යානා පමණයි. පර්යන්තය පුළුල් කිරීම සඳහා රුපියල් මිලියන 168ක මුදලක් ලබාදෙන ලෙස අමාත්‍යවරයා ගුවන්තොටුපළහා ගුවන් සේවා සමාගමට උපදෙස් ලබාදුන්නා. මගීන් 58 දෙනෙකු රැගෙන ඉන්දියාවේ චෙන්නායි සිට පැමිණ එලායන්ස් එයාර් ගුවන් යානයේ මගීන් සමඟ සුහදකතා බහක ද නිරත වීමට අමාත්‍ය නිමල් සිරිපාල ද සිල්වා මහතා කටයුතු කළා. අමාත්‍ය ඩග්ලස් දේවානන්දා මහතා ඇතුළු පිරිසක් මෙම අවස්ථාවට එක්ව සිටියා.           ", "URL": "https://www.itnnews.lk/2023/10/05/492875/", "Category": "දේශීය පුවත්", "Parent URL": null}