{"Source": "ITN news", "Timestamp": "ஜூலை 23, 2021 13:43", "Headline": "பின்தங்கிய பிரதேசங்களில் உள்ள மக்களுக்கென நடமாடும் கொரோனா தடுப்பூசி வேலைத்திட்டம்", "News Content": "பின்தங்கிய பிரதேசங்களில் உள்ள மக்களுக்கென நடமாடும் கொரோனா தடுப்பூசி வேலைத்திட்டம் ஒன்று முன்னெடுக்கப்பட்டுள்ளது. களுத்துறை மாவட்டத்தில் பின்தங்கிய பிரதேசங்களை சேர்ந்த பலர் இதுவரை கொரோனா தடுப்பூசியை பெற்றிருக்கவில்லை. இதனால் அவர்களுக்கு தடுப்பூசி ஏற்றும் வகையில் குறித்த நடமாடும் வேலைத்திட்டம் ஆரம்பிக்கப்பட்டுள்ளது. இதற்கமைய வந்துராவெல சுகாதார வைத்திய அதிகாரி பிரிவிற்குட்பட்ட பிரதேசங்களை சேர்ந்த மக்களுக்கு தடுப்பூசி ஏற்றப்பட்டுள்ளது. குறித்த செயற்பாடு வெற்றிகரமாக முன்னெடுக்கப்பட்டுள்ளதாக எமது செய்தியாளர் தெரிவித்தார்.\n000\nஇதேவேளை மட்டக்களப்பு மாவட்டத்தில் 14 சுகாதார வைத்திய அதிகாரி அலுவலகம் ஊடாக 30 வயதிற்கு மேற்பட்டவர்களுக்கு தடுப்பூசி ஏற்றும் பணிகள் ஆரம்பிக்கப்பட்டுள்ளன. குறித்த மாவட்டத்தில் இதுவரை 78 ஆயிரம் பேருக்கு தடுப்பு மருந்து வழங்கப்பட்டுள்ளதுடன், 60 வயதிற்கு மேற்பட்டவர்களில் 90 வீதமானவர்களுக்கு தடுப்பூசி ஏற்றப்பட்டுள்ளதாக மாவட்ட சுகாதார சேவைகள் பணிப்பாளர் வைத்தியர் எம்.மயூரன் தெரிவித்துள்ளார். கொரோனா தடுப்பூசி வேலைத்திட்டம் தொடர்ந்தும் வெற்றிகரமாக முன்னெடுக்கப்பட்டுள்ளது. கொவிஷீல்ட் தடுப்பூசியின் முதலாவது டோஸ் 9 இலட்சத்து 25 ஆயிரத்து 242 பேருக்கு வழங்கப்பட்டுள்ளது. சைனோபார்ம் தடுப்பூசியின் முதலாவது டோஸ் 48 இலட்சத்து 79 ஆயிரத்து 213 பேருக்கு வழங்கப்பட்டுள்ளதோடு, ஸ்புட்னிக் தடுப்பூசியின் முதலாவது டோஸ் ஒரு இலட்சத்து 59 ஆயிரத்து 81 பேருக்கு வழங்கப்பட்டுள்ளது. பைசர் தடுப்பூசியின் முதலாவது டோஸ் ஒரு இலட்சத்து 12 ஆயிரத்து 750 பேருக்கு வழங்கப்பட்டுள்ள நிலையில், மொடார்னா தடுப்பூசியின் முதலாவது டோஸ் 4 இலட்சத்து 66 ஆயிரத்து 247 பேருக்கு வழங்கப்பட்டுள்ளது. ", "URL": "https://www.itnnews.lk/2023/10/05/351324/", "Category": "Breaking News,தேசிய செய்திகள்", "Parent URL": null}