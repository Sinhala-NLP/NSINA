{"Source": "ITN news", "Timestamp": "දෙසැම්බර් 15, 2021 08:57", "Headline": "දක්ෂිණ අධිවේගී මාර්ගයේ රිය අනතුරක් – පියා හා දියණිය මරුට", "News Content": "දක්ෂිණ අධිවේගි මාර්ගයේ සිදුවූ රිය අනතුරකින් එකම පවුලේ පියා සහ දියණිය මිය ගොස් තවත් තුන් දෙනෙකු බරපතළ තුවාල ලබා තිබෙනවා. දක්ෂිණ අධිවේගි මාර්ගයේ මිල්ලණිය ගැලණිගම ප්‍ර දේශයේ දීයි මෙම අනතුර සිදුව තිබෙන්නේ. රථයේ වේගය පාලනය කර ගත නොහැකිවීම හේතුවෙන් අද අළුයම 1.30 ට පමණ අනතුර සිදුව ඇත්තේ මාර්ගයෙහි ආරක්ෂිත වැටෙහි මෝටර් රථය ගැටීමෙනුයි. කතරගම වන්දනාවේ ගොස් එමින් සිටි පිරිසක් මෙම අනතුරට මුහුණ පා ඇති බවයි වාර්තා වන්නේ. මිය ගිය පියා සහ දියණිය බණ්ඩාරගම රේරුකාන ප්‍රදේශයේ පදිංචිකරුවන්. 39 හැවිරිදි පියා සහ සිව් හැවිරිදි දියණියයි මෙලෙස මිය ගොස් තිබෙන්නේ.     ", "URL": "https://www.itnnews.lk/2023/10/05/382762/", "Category": "Breaking News,දේශීය පුවත්", "Parent URL": null}