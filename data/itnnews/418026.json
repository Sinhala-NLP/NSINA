{"Source": "ITN news", "Timestamp": "ஜூன் 20, 2022 12:16", "Headline": "IMF பிரதிநிதிகளுக்கும் பிரதமர் ரணில் விக்ரமசிங்கவிற்கும் இடையில் பேச்சவார்த்தை..", "News Content": "நாட்டுக்கு வருகை தந்துள்ள சர்வதேச நாணய நிதியத்தின் பிரதிநிதிகள் குழு பிரதமர் ரணில் விக்ரமசிங்கவுடன் கலந்துரையாடல்களை முன்னெடுத்துள்ளது. இலங்கைக்கு இன்றைய தினம் வருகை தந்துள்ள 10 பேர் அடங்கிய நாணய நிதியத்தின் பிரதிநிதிகள் அதிகாரிகள் மட்ட பேச்சுவார்த்தைகளை முன்னெடுக்கவுள்ளன. ஏற்கனவே இணையவழியாகவும், பேச்சுவார்த்தைகள் முன்னெடுக்கப்பட்ட நிலையில் அதற்கு முன்னர் இலங்கை பிரதிநிதிகள் குழு அமெரிக்காவிற்கு சென்று சர்வதேச நாணய நிதிய அதிகாரிகளுடன் பேச்சுவார்த்தைகளை முன்னெடுத்திருந்தனர். அதன் தொடர்ச்சியாகவே தற்போது ஐஎம்எப் பிரதிநிதிகள் நாட்டுக்கு வருகை தந்து பேச்சுவார்த்தைகளை முன்னெடுத்துள்ளனர். பேச்சுவார்த்தையில் நிதியமைச்சின் செயலாளர் 30நிமிடங்கள் தாமதமாகியே பேச்சுவார்த்தையில் பங்கேற்றார். ஆர்ப்பாட்டங்கள் முன்னெடுக்கப்பட்டமையினால் நிதியமைச்சின் செயலாளருக்கு பேச்சுவார்த்தையில் பங்கேற்பதற்கு செல்ல முடியாத சூழல் ஏற்பட்டது. எதிர்வரும் 30ம் திகதி வரை இலங்கையில் தங்கியிருக்கும் சர்வதேச நாணய நிதிய பிரதிநிதிகள் கடன் மறுசீரமைப்பு நிறுவனங்களுடனும், அதிகாரிகளுடனும் பேச்சுவார்த்தையை முன்னெடுக்கவுள்ளனர். நாட்டில் தங்கியிருக்கும் 10 நாட்களும் பேச்சுவார்த்தைகளை முன்னெடுக்கவுள்ளதாக அவர்கள் குறிப்பிட்டுள்ளனர். ", "URL": "https://www.itnnews.lk/2023/10/05/418026/", "Category": "Breaking News,தேசிய செய்திகள்", "Parent URL": null}