{"Source": "ITN news", "Timestamp": "ஜூன் 9, 2021 10:07", "Headline": "2 ஆயிரத்து 682 கொவிட் தொற்றாளர்கள் நேற்று அடையாளம்..", "News Content": "நாட்டில் 2 ஆயிரத்து 682 கொவிட் தொற்றாளர்கள் நேற்று அடையாளம் காணப்பட்டதாக இராணுவ தளபதி ஜெனரல் ஷவேந்த்ர சில்வா தெரிவித்துள்ளார். அவர்களில் 45 பேர் வெளிநாடுகளிலிருந்து வருகை தந்தவர்கள் கொழும்பு மாவட்டத்தில் அதிகமாக 602 தொற்றாளர்கள் நேற்றைய தினம் பதிவாகியுள்ளனர். கம்பஹாவில் 434 பேரும், குருநாகலை மாவட்டத்தில் 270 பேரும், மட்டக்களப்பில் 222 பேரும், அடையாளம் காணப்பட்டனர். நுவரெலியா மற்றும் இரத்தினப்புரி மாவட்டங்களில் தலா 119 தொற்றார்களும் களுத்துறையில் 113 தொற்றாளர்களும் பதிவாகினர். அதன் அடிப்படையில் இதுவரை நாட்டில் பதிவான மொத்த தொற்றாளர் எண்ணிக்கை இரண்டு இலட்சத்து 10 ஆயிரத்து 661 ஆக அதிகரித்துள்ளது. அவர்களில் ஒரு இலட்சத்து 78 ஆயிரத்து 259 பேர் பூரண குணமடைந்துள்ளனர். 30 ஆயிரத்து 559 பேர் வைத்தியசாலைகளில் சிகிச்சை பெற்று வருகின்றனர். ", "URL": "https://www.itnnews.lk/2023/10/05/341618/", "Category": "Breaking News,அண்மைய செய்திகள்,தேசிய செய்திகள்", "Parent URL": null}