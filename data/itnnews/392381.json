{"Source": "ITN news", "Timestamp": "ජනවාරි 31, 2022 13:55", "Headline": "ඔලිම්පික් ආරම්භවීමට දින කිහිපයක් තිබියදී බීජිං නගරයෙන් වාර්තා වන ආසාදිතයින් ඉහළ යයි", "News Content": "බීජිං ශීත සෘතු ඔලිම්පික් තරගාවලිය ආරම්භවීමට දින කිහිපයක් පමණක් තිබියදී බීජිං නගරයෙන් වාර්තා වන කොරෝනා වයිරස ආසාදිතයින් සංඛ්‍යාව ඉහළ ගොස් තිබෙනවා. ගත වූ පැය 24 ට බීජිං නගරයෙන් වයිරස් ආසාදිතයින් 34 දෙනෙකු හමු වී ඇති බවයි ඔලිම්පික් සංවිධායකයින් නිවේදනය කරන්නේ. ඒ අතරට සාමාන්‍ය වැසියන් මෙන්ම ඔලිම්පික් උළෙලට දායකත්වය සපයන කාර්ය මණ්ඩලයේ කිහිප දෙනෙකුද ඇතුළත්. මාස දහඅටකට පසු බීජිං නගරයෙන් දෛනිකව වාර්තා වූ වැඩිම ආසාදිතයින් සංඛ්‍යාවද මෙය වනවා. ශීත සෘතු ඔලිම්පික් තරගාවලියට සහභාගී වන විදෙස් ක්‍රීඩක ක්‍රීඩිකාවන් මේ වන විට චීනයට පැමිණෙමින් සිටින අතර ඔවුන් විශේෂ ජෛව ආරක්ෂණ බුබුළක් යටතේ තරගාවලියට සහභාගී වනවා.       ", "URL": "https://www.itnnews.lk/2023/10/05/392381/", "Category": "ක්‍රීඩා,වෙනත් ක්‍රීඩා", "Parent URL": null}