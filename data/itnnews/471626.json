{"Source": "ITN news", "Timestamp": "මාර්තු 29, 2023 11:15", "Headline": "සජින් වාස් නඩුවෙන් නිදහස්", "News Content": "මිහින්ලංකා ආයතනයේ ප්‍රධාන විධායක නිලධාරියා ලෙස කටයුතු කරමින් සිටියදි රජයට රුපියල් මිලියන 883 ක පාඩුවක් කළ බවට වන නඩුවෙන් හිටපු පාර්ලිමේන්තු මන්ත්‍රී සජින් වාස් ගුණවර්ධන මහතා නිදහස් කෙරුණා. අල්ලස් කොමිසමයි මෙම නඩුව පවරා තිබුණේ. මිහින් ලංකා ආයතනයේ ප්‍රධාන විධායක නිලධාරියාව සිටියදී බිම් මෙහෙයුම් උපකරණ මිලදී ගැනීමේදී රජයට මෙම පාඩුව සිදු කළ බවටයි සජින් වාස් ගුණවර්ධන මහතාට චෝදනා එල්ල වී තිබුණේ. මෙම නඩුව පවත්වාගෙන යාමට නොහැකි බවට ගුණවර්ධන මහතා වෙනුවෙන් පෙනී සිටි ජනාධිති නීතීඥ ශවීන්ද්‍ර ප්‍රනාන්දු මහතා මූලික විරෝධතා මතු කළා. මේ සමානම යෝජනා යටතේ විත්තිකරුට එරෙහිව මීට පෙර කොළඹ මහේස්ත්‍රාත් අධිකරණරයේ පනවා තිබූ නඩුවෙන් ඔහු නිදොස් කොට තිබෙන බව ජනාධිපති නීතිඥවරයා පෙන්වා දුන්නා. එම විරෝධතා පිලිගනිමින් සජින් වාස් ගුණවර්ධන මහතා නිදහස් කිරීමට තීන්දුව ලබා දුන්නේ කොළඹ මහාධිකරණ විනිසුරු දමිත් තොටවත්ත මහතායි.       ", "URL": "https://www.itnnews.lk/2023/10/05/471626/", "Category": "Breaking News,දේශීය පුවත්", "Parent URL": null}