{"Source": "ITN news", "Timestamp": "ජූනි 25, 2021 10:57", "Headline": "අද උදෑසන සිට තවත් ප්‍රදේශ කිහිපයක් හුදකළා කෙරේ", "News Content": "දිස්ත්‍රික්ක 5 ක ප්‍රදේශ කිහිපයක් හුදෙකලා කර තිබෙනවා. තවත් ග්‍රාම නිලධාරී වසම් 3 ක් හුදෙකලා බවින් නිදහස් කිරීමටයි පියවර ගෙන ඇත්තේ. බදුල්ල දිස්ත්‍රික්කයේ,  වැලිමඩ හුළංකපොල්ල සහ යටදොළ අඹේතැන්නවත්ත ග්‍රාම නිලධාරී වසම් හුදෙකලා කෙරුණා. ඒ මෙම ප්‍රදේශවලින් කොවිඩ් රෝගීන් රැසක් වාර්තා වීමත් සමගයි. මන්නාරම දිස්ත්‍රික්කයේ තලෙයිමන්නාරම ජැටිය බටහිර සහ තලෙයිමන්නාරම ජැටිය නැගෙනහිර යන ප්‍රදේශ ද හුදෙකලා කෙරුණා. යාපනය දිස්ත්‍රික්කයේ කරවෙඩ්ඩි පොලිස් වසමේ කරනවායි ග්‍රාම නිලධාරී වසමද හුදෙකලා කර තිබෙනවා. රත්තපුර දිස්ත්‍රික්කයේ ප්‍රදේශ කිහිපයක් ම හුදෙකලා කිරීමටයි කටයුතු කර තිබෙන්නේ. පොත්තකන්ද ග්‍රාම නිලධාරී වසමේ නොරගල්ලවත්ත ඉහළ කොටස මෙලෙස හුදෙකලා කර ඇති ප්‍රදේශයක්. පනාවැන්න ග්‍රාම නිලධාරී වසමේ පැල්මඩුල්ලවත්ත අංක 1 කොටස සහ අංක 5 කොටස ද හුදෙකලා කෙරුණා. කපුහේන්තොට ග්‍රාම නිලධාරී වසමේ පැල්මඩුල්ලවත්ත අංක 5 කොටස ද හුදෙකලා කර ඇති බවයි කොවිඩ් පැතිරීම වැළැක්විමේ ජාතික ක්‍රියාන්විත මධ්‍යස්ථානය පවසන්නේ. මේ අතර ග්‍රෑන්ඩ්පාස් පොලිස් වසමේ 233 වත්ත සහ මහවත්ත පාර යන ග්‍රාම නිලධාරී වසම් සදහා පනවා තිබූ හුදෙකලාභාවය අද ඉවත් කර තිබෙනවා.  ", "URL": "https://www.itnnews.lk/2023/10/05/344930/", "Category": "දේශීය පුවත්", "Parent URL": null}