{"Source": "ITN news", "Timestamp": "ඔක්තෝබර් 18, 2021 16:09", "Headline": "ඇෆ්ගනිස්ථාන ගැහැණු දරුවන්ට අධ්‍යාපන අයිතිය යළි ලැබෙන ලකුණු", "News Content": "ඇෆ්ගනිස්තානයේ ගැහැණු දරුවන්ට අධ්‍යාපනය හැදෑරීමේ අයිතිය ඉතාමත් කෙටි කාලයක් ඇතුළත යළි ලබාදෙන බව එරට රජය සදහන් කරනවා. ඇෆ්ගනිස්තාන රජයේ අභ්‍යන්තර  කටයුතු අමාත්‍යාංශයේ ප්‍රකාශකයෙකු අල් ජසීරා රූපවාහිනිය සමග සම්මුඛ සාකච්ඡාවකට එක්වෙමිනුයි මේ බව පවසා සිටියේ. ගැහැණු දරුවන්ට ද්විතීක අධ්‍යාපන කටයුතු ලබා දීම ආරම්භ කිරීමට අවශ්‍ය කටයුතු සූදානම් කරමින් පවතින බව ඔහු තවදුරටත් සදහන් කරනවා. ද්විතීක පාසල් ආරම්භ කරන දින ඉදිරියේදී අධ්‍යාපන අමාත්‍යාංශය නිවේදනය කරන බවයි ක්වරී සයිද් සම්මුඛ සාකච්ඡාවේදී කියා සිටියේ. තලෙයිබාන් සංවිධානය ඇෆ්ගනිස්තානයේ බලය අත්පත් කර ගැනීමත් සමග ගැහැණු දරුවන්ට අධ්‍යාපනය ලැබීමේ අයිතිය අත්හිටවනු ලැබුවේ පාසල් තුළ අවශ්‍ය ආරක්ෂාව නොමැති බව පවසමින්. කෙසේ වුවද පිරිමි දරුවන්ට හා ගැහැණු දරුවන්ගේ ප්‍රාථමික අංශ පවත්වාගෙන යාමට ඔවුන් පියවර ගනු ලැබුවා.     ", "URL": "https://www.itnnews.lk/2023/10/05/370121/", "Category": "ජාත්‍යන්තර පුවත්", "Parent URL": null}