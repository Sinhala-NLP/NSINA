{"Source": "ITN news", "Timestamp": "அக்டோபர் 15, 2022 12:21", "Headline": "சடலங்கள் கண்டுபிடிப்பு", "News Content": "  வரக்காபொல, கும்பலியத்த பகுதியில் இரண்டு மாடி வீடொன்றின் மீது நேற்று மாலை மண் மேடு சரிந்து விழுந்ததில் உயிரிழந்த தாய் மற்றும் மகனின் சடலங்கள் கண்டுபிடிக்கப்பட்டுள்ளன. கனமழையுடன் கூடிய காலநிலையால் இந்த வீட்டின் மீது மண்மேடு சரிந்து விழுந்துள்ளது.  இந்நிலையில்  இராணுவம்,  கேகாலை அனர்த்த முகாமைத்துவ நிலையம் மற்றும் பிரதேசவாசிகள் இணைந்து மேற்கொண்ட  நடவடிக்கையில் இந்த சடலங்கள் கண்டுபிடிக்கப்பட்டுள்ளன. சம்பவத்தை அடுத்து,  மீட்பு குழுவினர் தந்தையை மீட்டுள்ளனர் .  அவர் வரக்காபொல வைத்தியசாலையில் அனுமதிக்கப்பட்டுள்ளார். சம்பவத்தின் போது, ​​உயிரிழந்த பெண்ணின் பத்து வயதான இளைய மகன், பயிற்சி வகுப்பில் கலந்து கொள்வதற்காக வீட்டை விட்டு வெளியே சென்றிருந்ததால், இப்பாரிய அனர்த்திலிருந்து பாதுகாக்கப்பட்டுள்ளார். ", "URL": "https://www.itnnews.lk/2023/10/05/440621/", "Category": "Breaking News,அண்மைய செய்திகள்,தேசிய செய்திகள்", "Parent URL": null}