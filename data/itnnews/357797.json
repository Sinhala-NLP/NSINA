{"Source": "ITN news", "Timestamp": "අගෝස්තු 23, 2021 11:47", "Headline": "හෙන්රි සුළිකුණාටුවෙන් ඇමරිකාවේ රෝඩ් දූපතට දැඩි බලපෑම්", "News Content": "ඇමරිකාවේ රෝඩ් දූපතට බලපෑ හෙන්රි සුළිකුණාටුවෙන් මිලියනයකට වැඩි පිරිසකට දැඩි  බලපෑම් එල්ල වී තිබෙනවා. හෙන්රි සුළිකුණාටුව ඊයේ දිනයේ දී පැයට කිලෝමීටර් 95 ක වේගයකින් අමෙරිකාවේ රෝඩ් දූපත හරහා හමා ගොස් තිබෙනවා. නිව්යෝක් ප්‍රාන්තයේ ලෝන්ග් අයිලන්ඩ් සහ නිව් ඉන්ග්ලන්ඩ් දකුණු ප්‍රදේශයට ඉන් දැඩි බලපෑම් එල්ල වුණා. එම ප්‍රදේශයට හදිසි තත්වයක් ද ප්‍රකාශයට පත් කර තිබෙනවා. මේ වන විට එම ප්‍රදේශවලට බලපා ඇති කුණාටු තත්වය හේතුවෙන් මිය ගිය සංඛ්‍යාව 21 බවයි වාර්තා වන්නේ. තවත් විශාල පිරිසක් අතුරුදන්ව ඇති බව සඳහන්.  ගුවන් සේවාවන් ද අඩාල වී ඇති අතර මේ වන විටත් අධික සුළං සමඟ තද වර්ෂාවක් පවතින බව වාර්තා වනවා.     ", "URL": "https://www.itnnews.lk/2023/10/05/357797/", "Category": "ජාත්‍යන්තර පුවත්", "Parent URL": null}