{"Source": "ITN news", "Timestamp": "මාර්තු 23, 2023 15:42", "Headline": "2050 දී ඉන්දියාවට දැඩි ජල හිඟයකට මුහුණදීමට සිදුවෙයි – UN", "News Content": "2050 වසර වනවිට ඉන්දියාව දැඩි ජල හිඟයකට මුහුණ දෙනු ඇති බවට ජගත් සංවිධානය නිකුත් කළ වාර්තාවක දැක්වෙනවා. ආසියාවේ ඊසානදිග චීනය, ඉන්දියාව හා පාකිස්තානයේ ජන ගහනයෙන් සියයට 80කට පමණ ප්‍රමාණවත් තරම් ජලය නොමැති බව ජගත් සංවිධාන වාර්තාවේ සඳහන්. ඒ අතරින් වැඩිම බලපෑමක් සිදුව ඇත්තේ ඉන්දියානු ජනතාවටයි. 2016 වසරේ දී ඉන්දියාවේ ප්‍රමාණවත් තරම් ජලය නොමැති පිරිස මිලියන 933 ක් ලෙස සටහන්වුණ අතර 2050 වසර වනවිට එය බිලියන 1.7ත් – 2.4ත් අතර සංඛ්‍යාවක් වනු ඇති බවට ජගත් සංවිධානය ගනන් බලා තිබෙනවා. එම පිරිස ගෝලීය සමස්ත නාගරික ජනගහනයෙන් අඩකට ආසන්න බවයි වාර්තා වන්නේ.   ", "URL": "https://www.itnnews.lk/2023/10/05/470491/", "Category": "Breaking News,ජාත්‍යන්තර පුවත්", "Parent URL": null}