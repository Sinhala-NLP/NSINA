{"Source": "ITN news", "Timestamp": "ஜனவரி 26, 2022 10:57", "Headline": "நேற்றைய தினம் நாட்டில் கொவிட் தொற்றாளர்களாக 891 பேர் பதிவு..", "News Content": "நேற்றைய தினம் நாட்டில் கொவிட் 19 வைரஸ் தொற்றாளர்களாக 891 பேர் இனங்காணப்பட்டுள்ளனர். குறித்த எண்ணிக்கையுடன் நாட்டின் மொத்த கொவிட் தொற்றாளர்களின் எண்ணிக்கை 6 இலட்சத்து 3 ஆயிரத்து 654 ஆக அதிகரித்துள்ளது. அவர்களில் 5 இலட்சத்து 76 ஆயிரத்து 540 பேர் வரை தொற்றிலிருந்து குணமடைந்துள்ளனர். இந்நிலையில் நேற்றைய தினம் சுகாதார சேவைகள் பணிப்பாளர் நாயகத்தினால் 17 கொவிட் மரணங்கள் தொடர்பில் உறுதிப்படுத்தப்பட்டுள்ளது. அதன் அடிப்படையில் நாட்டில் இதுவரை 15 ஆயிரத்து 330 கொவிட் மரணங்கள் பதிவாகியுள்ளது. இதேவேளை கடந்த ஒரு வார காலப்பகுதிக்குள் பராளுமன்ற உறுப்பினர்கள் 9 பேருக்கு கொவிட் தொற்று ஏற்பட்டுள்ளதோடு, மொத்தமாக இதுவரை 43 பாராளுமன்ற உறுப்பினர்கள் இதுவரை கொவிட் தொற்றாளர்களாக அடையாளம் காணப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/391452/", "Category": "Breaking News,தேசிய செய்திகள்", "Parent URL": null}