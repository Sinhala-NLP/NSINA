{"Source": "ITN news", "Timestamp": "ජූලි 6, 2022 10:32", "Headline": "21 හැවිරිදි රොබට්ට මනුෂ්‍ය ඝාතන චෝදනා යටතේ නඩු", "News Content": "පසුගිය 4 වනදා ඇමෙරිකා එක්සත් ජනපදයේ චිකාගෝහි පෙළපාලියකට වෙඩිතැබූ පුද්ගලයාට එරෙහිව මනුෂ්‍ය ඝාතන චෝදනා යටතේ නඩු පැවරීමට ඇමෙරිකා බලධාරීන් කටයුතු කර තිබෙනවා. රොබට් ක්‍රිමෝ නමැති 21 හැවිරිදි පුද්ගලයෙකුයි මෙම සමූහ ඝාතනය සිදුකර ඇත්තේ. සිද්ධියෙන් පුද්ගලයින් 7 දෙනෙකු ජීවිතක්ෂයට පත්වූ අතර 30 දෙනෙකුට වැඩි පිරිසක් තුවාල ලැබුවා. මූලික චෝදනා 7 ක් යටතේ මනුෂ්‍ය ඝාතනය සම්බන්ධයෙන් ඔහුට එරෙහිව නඩු පැවරීම සිදුවනවා. සැකකරු අධිබලැති රයිෆලයක් යොදා ගනිමින් උණ්ඩ 70 ක් නිකුත් කර ඇති බව මූලික පරීක්ෂණවලදී හෙළිවුණා. කාන්තාවක් ලෙස සැරසී ඔහු ප්‍රහාරය එල්ල කළා. සැකකරුට එරෙහි නඩු විභාගය අද ආරම්භවීමට නියමිතයි.     ", "URL": "https://www.itnnews.lk/2023/10/05/421547/", "Category": "Breaking News,ජාත්‍යන්තර පුවත්", "Parent URL": null}