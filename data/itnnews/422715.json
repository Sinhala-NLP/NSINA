{"Source": "ITN news", "Timestamp": "ජූලි 12, 2022 12:39", "Headline": "ශ්‍රී ලංකාව උද්ධමනයෙන් ලොව තෙවැනි ස්ථානයට", "News Content": "ලොව පුරා උද්දමනය වැඩිම රටවල් අතර දෙවන ස්ථානයේ පසු වූ ශ්‍රී ලංකාව තුන්වන ස්ථානයට පැමිණ තිබෙනවා. ජෝන් හොප්කින්ස් සරසවියේ ජ්‍යෙෂ්ඨ මහාචාර්ය අර්ථ ශාස්ත්‍රඥ ස්ටීව් හැන්ක්ගේ උද්දමන දර්ශකයට අනුවයි ශ්‍රී ලංකාව එක් ස්ථානයක් පසුබැස ඇත්තේ. හෑන්ක්ගේ උද්දමන වගුව ලොව බොහෝ රටවල් සිය ආර්ථක තත්ත්වයන් පිළිබද විශ්ලේෂණය සදහා භාවිතකරන නිර්ණායකයක්. මෙම දර්ශකය මාස් පතා යාවත්කාලීන වන අතර ශ්‍රී ලංකාව එම වගුවේ දෙවන ස්ථානයේ පසු වුණා. පළමු ස්ථානයේ පසු වූයේ සිම්බාබ්වේ රාජ්‍යයයි. හෑන්ක්ගේ නවතම දර්ශකයට අනුව එහි දෙවන ස්ථානයට තුර්කිය පැමිණ තිබෙනවා.         ", "URL": "https://www.itnnews.lk/2023/10/05/422715/", "Category": "දේශීය පුවත්", "Parent URL": null}