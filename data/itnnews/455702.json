{"Source": "ITN news", "Timestamp": "ජනවාරි 15, 2023 12:31", "Headline": "පක්ෂ 18 ක් ස්වාධීන 13 ක් ඇප මුදල් තැන්පත් කර අවසන්", "News Content": "පළාත් පාලන ආයතන ඡන්ද විමසීම සදහා පක්ෂ 18ක් පළාත් පාලන ආයතන 210 ක් සදහා ඊයේ පස්වරුව වනවිට ඇප මුදල් තැන්පත් කර තිබෙනවා. ස්වාධීන කණ්ඩායම් 13 ක්ද ඇප මුදල් තැන්පත් කර ඇති බවයි මැතිවරණ කොමිෂන් සභාව නිවේදනය කරන්නේ. අද දිනයේත් පක්ෂ සහ ස්වාධීන කණ්ඩායම් ඇප මුදල් තැන්පත් කරමින් සිටිනවා. එක්සත් ජාතික පක්ෂය,  නව ප්‍රජාතන්ත්‍රවාදී පෙරමුණ,  සමගි ජන බලවේගය,  ශ්‍රී ලංකා මුස්ලිම් කොංග්‍රසය,  එක්සත් කොංග්‍රස් පක්ෂය,  එක්සත් ජාතික සන්ධානය,  ශ්‍රී ලංකා නිදහස් පක්ෂය,  ජාතික ජන බලවේගය,  ශ්‍රී ලංකා පොදුජන පෙරමුණ,  ජාතික ප්‍රජාතන්ත්‍රවාදී පෙරමුණ,  එක්සත් සාම සන්ධානය,  නිදහස් ජනතා පෙරමුණ,  නව ලංකා නිදහස් පක්ෂය,  ශ්‍රී ලංකා මහජන පක්ෂය,  තමිල් මක්කල් විඩුදලෛප් පුළිකල්,  එක්සත් ජාතික නිදහස් පෙරමුණ,  ජනසෙත පෙරමුණ සහ ලංකා ජනතා පක්ෂයයි මෙසේ ඇප මුදල් තැන්පත්කර ඇත්තේ. එමෙන්ම කොටගල,  එරාවුර්පත්තු,  කාර්තිව්,  කල්පිටිය,  හිගුරක්ගොඩ,  බෙලිඅත්ත සහ පඩුවස්නුවර යන ප්‍රාදේශීය සභා සදහා ස්වාධීන කණ්ඩායම් එක බැගින් ඇප තැන්පත් කර තිබෙනවා. ශ්‍රී ජයවර්ධන පුර කෝට්ටේ සහ මීගමුව මහ නගර සභා,  යාපනය,  හොරණ,  මන්නාරම යන නගර සභා,   ත්‍රිකුණාමල නගරය සහ කඩවත් ප්‍රාදේශීය සභාව යන පළාත් පාලන ආයතන සදහාස ස්වාධීන කණ්ඩායම ඇප මුදල් තැන්පත් කළා. මේ අතර ශ්‍රී ලංකා පොදුජන පෙරමුණ ගම්පහ දිස්ත්‍රික් පළාත් පාලන ආයතන සදහා ඇප මුදල් තැන්පත් කිරීම ගම්පහ දිස්ත්‍රික් ලේකම් කාර්යාලයේ දී සිදුකෙරුණා. ඒ පක්ෂ මහ ලේකම් සාගර කාරියවසම් මහතා සහ රාජ්‍ය අමාත්‍ය ඉන්දික අනුරුද්ධ යන මහත්වරුන්ගේ සහභාගීත්වයෙන්.   ", "URL": "https://www.itnnews.lk/2023/10/05/455702/", "Category": "Breaking News,නවතම පුවත්", "Parent URL": null}