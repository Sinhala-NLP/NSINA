{"Source": "ITN news", "Timestamp": "නොවැම්බර් 10, 2021 12:43", "Headline": "දිස්ත්‍රික් ඉංජිනේරුවරුන්ට පුහුණු වැඩසටහනක් සඳහා ගිවිසුම් අත්සන් කෙරේ", "News Content": "දිස්ත්‍රික් ඉංජිනේරුවරුන්ගේ දැනුම යාවත්කාලීන කිරීම වෙනුවෙන් පුහුණු වැඩසටහනක් සඳහා ගිවිසුම් අත්සන් තැබීම බත්තරමුල්ල වෝටර්ස් ඒජ් හි දි සිදු කෙරුණා. අමාත්‍ය චමල් රාජපක්ෂ මහතාගේ ප්‍රධානත්වයෙනුයි මෙම උත්සවය පැවැත්වුණේ. ස්වදේශ කටයුතු රාජ්‍ය අමාත්‍යංශය වෙනුවෙන් එහි ලේකම් එච් එම් චිත්‍රානන්ද මහතා සහ INSEE සිමෙන්ති සමාගම වෙනුවෙන් එහි විධායක උප සභාපති ජන් කුනින් මහතා ඊට අත්සන් තැබුවා. මෙම ගිවිසුම යටතේ රාජ්‍ය ඉංජිනේරුවරුන් සඳහා INSEE සමාගම මගින් විශේෂ පුහුණු වැඩසටහන් පැවැත්වීමට නියමිතයි.   ", "URL": "https://www.itnnews.lk/2023/10/05/375111/", "Category": "දේශීය පුවත්", "Parent URL": null}