{"Source": "ITN news", "Timestamp": "අගෝස්තු 3, 2022 10:06", "Headline": "පොල්දූවෙන් අතුරුදන් වූ කඳුළු ගෑස් උණ්ඩවලින් තවත් දෙකක් සොයා ගැනේ", "News Content": "පොල්දූව මංසන්ධියේ විරෝධතා අතරතුර පොලිස් ත්‍රී රෝද රථයකින් අතුරුදන් වූ කඳුළු ගෑස් උණ්ඩවලින් තවත් දෙකක් සොයා ගෙන තිබෙනවා. පසුගිය ජුලි 13 වනදා බත්තරමුල්ල පොල් දූව හන්දියේ පැවති විරෝධතා අතරතුරයි පොලිස්  ත්‍රී රෝද රථයක තිබූ ජීව කදුළුගෑස් උණ්ඩ විරෝධතාකරුවන් විසින් පැහැරගෙන ගොස් තිබුණේ. එම උණ්ඩවලින් දෙකක් සොයා ගැනුණේ රාජගිරිය ඔබේසේකරපුර ප්‍රදේශයේදීයී. ඒ සමග 28 හැවිරිදි සැකකරුවකු ද අත්අඩංගුවට ගැනුණා. ඔහු අලුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිතයි. වැලිකඩ පොලීසිය මේ පිළිබද වැඩිදුර විමර්ශන සිදු කරනවා.         ", "URL": "https://www.itnnews.lk/2023/10/05/426625/", "Category": "Breaking News,නවතම පුවත්", "Parent URL": null}