{"Source": "ITN news", "Timestamp": "සැප්තැම්බර් 17, 2022 15:51", "Headline": "ජපානයට චණ්ඩ මාරුතයක අවදානමක්", "News Content": "ජපානයට සුපිරි චණ්ඩ මාරුතයක බලපෑමක් එල්ල වීමේ අවදානමක් මතුවීම නිසා ඇතැම් ප්‍රදේශවලින් ඉවත් වන ලෙස රජය ජනතාවට දැනුම් දී තිබෙනවා. මෙම චණ්ඩ මාරුතයෙන් කියුෂු නැමති දූපතට වැඩිම බලපෑමක් වීමේ අවදානමක් පවතින බවයි විදෙස් මාධ්‍ය සඳහන් කරන්නේ. මෙය ජපානයට බලපෑ දරුණුතම සුළි සුළංවලින් එකක්වීමේ හැකියාව පවතින බවට කාලගුණ විද්‍යාඥයන් පුරෝකථනය කර තිබෙනවා. ඉදිරි දින කිහිපයේදී ජපානයට අධික වැසි ඇතිවීමේ අවදානමක්ද පවතින බවයි කාලගුණ විද්‍යාඥයන් පැවසුවේ. පස්වෙනි වර්ගයේ සුළි සුළගකට අයත් වන මෙය ජපානයේ දකුණු දිග ප්‍රදේශයේ ඇතැම් දූපත්වලට දැනටමත් බලපා ඇති බව විදෙස් මාධ්‍ය සදහන් කළා.       ", "URL": "https://www.itnnews.lk/2023/10/05/435552/", "Category": "ජාත්‍යන්තර පුවත්", "Parent URL": null}