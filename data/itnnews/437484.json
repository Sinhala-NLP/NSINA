{"Source": "ITN news", "Timestamp": "සැප්තැම්බර් 27, 2022 21:11", "Headline": "සංචාරක කර්මාන්තය ප්‍රවර්ධනය සදහා සියලු දෙනා එක්විය යුතුයි", "News Content": "පාට පක්ෂ භේදයකින් තොරව සංචාරක කර්මාන්තය ප්‍රවර්ධනය සදහා සියලු දෙනා එක්විය යුතු බව අමාත්‍ය බන්දුල ගුණවර්ධන මහතා පවසනවා. ලෝක සංචාරක දිනය නිමිත්තෙන් පැවති උත්සවයට සහභාගි වෙමින් අමාත්‍යවරයා මෙම අදහස් පළකළා. ලෝක සංචාරක දිනය වෙනුවෙන් නැවත සිතමු යන තේමාව යටතේ සංචාරක හෝටල් කළමනාකරණ ආයතනයේ දී සැමරුම් උත්සවයක් පැවැත්වුණා. ශ්‍රී ලංකා සංචාරක ප්‍රවර්ධන කාර්යාංශය,  සංචාරක හා කර්මාන්ත වානිජ මණ්ඩලය එක්වයි එය සංවිධාන කළේ. එක්සත් ජාතීන්ගේ වැඩබලන නේවාසික සම්බන්ධීකාරක සහ යුනිසෙෆ් ශ්‍රී ලංකාව සහ මාලදිවයින් නියෝජිත ක්‍රිස්ටියන් ස්කූග් මහතා ඇතුළු ආරාධිතයින් රැසක් එම උත්සවයට එක්ව සිටියා.   ", "URL": "https://www.itnnews.lk/2023/10/05/437484/", "Category": "දේශීය පුවත්", "Parent URL": null}