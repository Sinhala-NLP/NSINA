{"Source": "ITN news", "Timestamp": "ඔක්තෝබර් 15, 2021 12:10", "Headline": "කාබනික පොහොර නිෂ්පාදන ව්‍යාපෘතියක් පොළොන්නරුවේදී සාර්ථකව සිදු කරයි", "News Content": "කාබනික පොහොර නිෂ්පාදනය රට පුරා බොහෝ ස්ථානවල මේ වෙනකොට සාර්ථකව සිද්දවෙනවා. මෙවර මහ කන්නයට අවශ්‍ය කාබනික පොහොර නිෂ්පාදනය පොළොන්නරුව තමන්කඩුව, ඕනෑගම,සේවාගම ප්‍රදේශයේ සාර්ථකව සිදුවනවා. ප්‍රදේශයේ වී වගාවට හා ගෙවතු වගාවට අවශ්‍යවන පරිදි එක් ගොවි මහතෙකු වෙනුවෙන් කිලෝග්‍රෑම් 500 බැගින් ලබාදීමට අවශ්‍ය කාබනික පොහොර මේ වනවිටත් නිෂ්පාදනය කර අවසන්. හාලිඇළි පට්ටිපොල ප්‍රදේශයේ අක්කර 10 ක භූමි ප්‍රදේශයක කාබනික පොහොර භාවිතයෙන් ආදර්ශ වී වගා ව්‍යාපෘතියක් ආරම්භ කෙරුණා. ඒ කෘෂිකර්ම දෙපාර්තමේන්තුවේ උපදෙස් මත බතලේගොඩ වී පර්යේෂණායතනයේ සහයෝගයෙන් හා ඌව පළාත් කෘෂිකර්ම දෙපාර්තමේන්තුවේ මෙන්ම බදුල්ල සහකාර කෘෂිකර්ම අධ්‍යක්ෂ කාර්යාලයේ සහාය ඇතිවයි.     ", "URL": "https://www.itnnews.lk/2023/10/05/369366/", "Category": "දේශීය පුවත්", "Parent URL": null}