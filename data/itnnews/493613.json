{"Source": "ITN news", "Timestamp": "ජූනි 21, 2023 10:21", "Headline": "වැඩ බලන ආරක්ෂක ඇමති මල්වතු මහ නාහිමියන් සහ අස්ගිරි අනුනායක හිමියන් බැහැදකී", "News Content": "වැඩ බලන ආරක්ෂක අමාත්‍ය ප්‍රමිත බණ්ඩාර තෙන්නකෝන් මහතා මල්වතු මහ නාහිමියන් හා අස්ගිරි පාර්ශ්වයේ අනුනායක හිමියන් බැහැ දැක ආශිර්වාද ලබා ගත්තා. මල්වතු මහා විහාරය වෙත පැමිණි වැඩ බලන ආරක්ෂක අමාත්‍ය ප්‍රමිත බණ්ඩාර තෙන්නකෝන් මහතා මල්වතු පාර්ශ්වයේ මහ නායක අතිපූජ්‍ය තිබ්බටුවාවේ ශ්‍රී සුමංගල නාහිමියන් බැහැ දැක උන් වහන්සේගේ සුවදුක් විමසා සිටියා. අමාත්‍යවරයා මහ නාහිමියන් සමඟ කෙටි පිළිසදරකද නිරත වුණා. අස්ගිරි විහාරය වෙත පැමිණි ප්‍රමිත බණ්ඩාර තෙන්නකෝන් මහතා අස්ගිරි පාර්ශ්වයේ අනුනායක පූජ්‍ය වෙඩරුවේ උපාලි ස්වාමීන් වහන්සේ බැහැ දැක ආශිර්වාද ලබා ගත්තා. ඉන් අනතුරුවයි ප්‍රමිත බණ්ඩාර තෙන්නකෝන් මහතා මහනුවර ශ්‍රී චන්ද්‍රානන්ද විද්‍යාලය වෙත පැමිණියේ. එහිදී අමාත්‍යවරයාට හිමි වූයේ උණුසුම් පිළිගැනීමක්.     ", "URL": "https://www.itnnews.lk/2023/10/05/493613/", "Category": "Breaking News,දේශීය පුවත්", "Parent URL": null}