{"Source": "ITN news", "Timestamp": "සැප්තැම්බර් 8, 2023 15:04", "Headline": "උඩරට මාර්ගයේ දුම්රිය ධාවනයට බාධා", "News Content": "අයහපත් කාලගුණයෙන් උඩරට මාර්ගයේ දුම්රිය ධාවනයට බාධා එල්ල වී තිබෙනවා. ඔහිය සහ ඉදල්ගස්හින්න දුම්රිය ස්ථාන අතර මාර්ගයට පස්කදු සහ ගල් කඩා වැටී තිබෙනවා. එම දුම්රිය ස්ථාන දෙක අතර පිහිටි උමං මාර්ග අසල දුම්රිය මාර්ගය ස්ථාන දෙකකින් අවහිර වී ඇති බවයි අප වාර්තාකරුවන් පවසන්නේ. මේ අනුව බදුල්ලේ සිට කොළඹ බලා ධාවනය වූ පොඩි මැණිකේ දුම්රිය හපුතලේ දුම්රිය ස්ථානයේ නවතා තිබෙනවා. ඇල්ල ඔඩිසි දුම්රියද අතරමග නවතා දැමීමට සිදුව තිබෙනවා. දුම්රිය යථා තත්ත්වයට පත් කිරීමේ කටයුතු කඩිනමින් අවසන් කිරීමට හැකිවනු ඇති බවයි දුම්රිය දෙපාර්තමේන්තුව පවසන්නේ.     ", "URL": "https://www.itnnews.lk/2023/10/05/514548/", "Category": "දේශීය පුවත්", "Parent URL": null}