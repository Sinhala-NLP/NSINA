{"Source": "ITN news", "Timestamp": "මැයි 8, 2021 13:21", "Headline": "චීන සයිනොෆාම් එන්නත ශ්‍රී ලාංකික ජනතාවට එන්නත්කරණය අද සිට", "News Content": "චීනයේ නිෂ්පාදිත සයිනොෆාම් කොවිඩ් මර්දන එන්නත මෙරට ජනතාවට එන්නත්කරණය අද (08) ආරම්භ කිරීමට නියමිතය. අද දහවල් 2.30 පානදුර සෞඛ්‍ය වෛද්‍ය නිලධාරී කාර්යාලයේදී එන්නත්කරණ වැඩසටහන ආරම්භ කරන බව රාජ්‍ය අමාත්‍ය චන්න ජයසුමන මහතා පැවසුවා. චීන සයිනොෆාම් එන්නත ශ්‍රී ලංකාව තුළ භාවිතය සඳහා ජාතික ඖෂධ නියාමන අධිකාරිය ද අවසර ලබා දුන්නා. ලෝක සෞඛ්‍ය සංවිධානය ද චීන සයිනොෆාම් එන්නත ලොව පුරා හදිසි භාවිතයට අනුමත කර තිබෙනවා. ", "URL": "https://www.itnnews.lk/2023/10/05/335847/", "Category": "දේශීය පුවත්", "Parent URL": null}