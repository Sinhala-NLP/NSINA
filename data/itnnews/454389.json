{"Source": "ITN news", "Timestamp": "ජනවාරි 8, 2023 14:40", "Headline": "මෙක්සිකෝවේ දුම්රිය අනතුරකින් පුද්ගලයෙකු ජීවිතක්ෂයට – 57 දෙනෙකුට තුවාල", "News Content": "මෙක්සිකෝවේ දුම්රිය දෙකක් එකිනෙකට ගැටීමෙන් අනතුරක් සිදු වුණා. මෙක්සිකෝවේ මෙක්සිකෝ නගරයේ උමං දුම්රිය මාර්ගයකයි මෙම අනතුර සිදු වුණේ. අනතුරින් එක් පුද්ගලයෙකු ජීවිතක්ෂයට පත්ව තවත් 57 දෙනෙකු තුවාල ලැබුවා. අනතුරින් එක් දුම්රිය රියෙදුරකු බරපතල ලෙස තුවාල ලබා ඇති අතර ඔහුගේ තත්ත්වය අයහපත් බවයි පැවසෙන්නේ. මෙක්සිකෝ නගරාධිපතිවරයා පවසන්නේ මේ පිළිබඳව කඩිනම් පරීක්ෂණයක් පැවැත්වීමට කටයුතු සිදු කෙරෙමින් පවතින බවයි. එමෙන්ම වින්දිතයින්ට සාධාරණයක් ඉෂ්ඨ කරන බවද ඔහු පවසනවා. මෙක්සිකෝ නගරයේ මෙට්‍රෝ දුම්රිය මාර්ගය ලොව කාර්යබහුලම පොදු ප්‍රවාහන පද්ධතියක්.   ", "URL": "https://www.itnnews.lk/2023/10/05/454389/", "Category": "ජාත්‍යන්තර පුවත්", "Parent URL": null}