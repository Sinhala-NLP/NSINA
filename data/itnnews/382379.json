{"Source": "ITN news", "Timestamp": "දෙසැම්බර් 12, 2021 18:19", "Headline": "පොදු ජන මෙහෙවරක වගකීම ඉටු කිරීම රාජ්‍ය මාධ්‍යයේ ප්‍රමුඛ වගකීමක්", "News Content": "පොදු ජන මෙහෙවරක වගකීම ඉටු කිරීම රාජ්‍ය මාධ්‍යයේ ප්‍රමුඛ වගකීමක් බව ජන මාධ්‍ය අමාත්‍ය ඩලස් අලහප්පෙරුම මහතා පවසනවා. මාධ්‍ය ආයතන ජනතාවට බරක් නොවන ආයතන බවට පත්විය යුතු බවයි අමාත්‍යවරයා පෙන්වා දෙන්නේ. ශ්‍රී ලංකා ගුවන් විදුලි සංස්ථාවේ රුහුණු ප්‍රා දේශීය සේවාවේ නිරීක්ෂණ චාරිකාවකට සහභාගි වෙමින් අමාත්‍යවරයා මේ බව ප්‍රකාශ කළා. රුහුණු සේවා පරිශ්‍ර යේ පිහිටි ශ්‍රී ලංකා ගුවන් විදුලි සංස්ථාවේ නිෂ්පාදන හා ප්‍රකාශන අලෙවිසැල විවෘත කිරීම සහ රුහුණු සේවා පරිශ්‍ර යේ ස්ථාපිත කිරීමට නියමිත රෝස උද්‍යානයේ පැලයක් රෝපණය කිරීමද අමාත්‍යවරයා අතින් සිදු කෙරුණා. ශ්‍රී ලංකා ගුවන් විදුලි සංස්ථාවේ සභාපති හඩ්සන් සමරසිංහ මහතා ඇතුලු පිරිසක් ද මෙම අවස්ථාවට එක්ව සිටියා.   ", "URL": "https://www.itnnews.lk/2023/10/05/382379/", "Category": "දේශීය පුවත්", "Parent URL": null}