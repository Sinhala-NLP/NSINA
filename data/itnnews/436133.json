{"Source": "ITN news", "Timestamp": "செப்டம்பர் 20, 2022 15:11", "Headline": "கொலை செய்ய முயற்சித்த சம்பவம் தொடர்பில் சந்தேக நபர்கள் இருவர் கைது..", "News Content": "வாழைத்தோட்டம் பகுதியில் நபர் ஒருவரை சுட்டு கொலை செய்ய முயற்சித்த சம்பவம் தொடர்பில் சந்தேக நபர்கள் இருவர் கைதுசெய்யப்பட்டுள்ளனர். கொழும்பு குற்றவிசாரணை பிரிவினர் அவர்களை கைதுசெய்துள்ளனர். சந்தேக நபர் ஒருவர் கொலன்னாவ பகுதியில் பதுங்கியிருந்த சந்தர்ப்பத்தில் கைதுசெய்யப்பட்டுள்ளார். அவரிடமிருந்து 7 கிராம் 945 மில்லி கிராம் ஹெரோயின் போதைப்பொருள் கைப்பற்றப்பட்டுள்ளது. கொலையை மேற்கொள்வதற்கென வைத்திருந்த துப்பாக்கி ஒன்றும் இரு ரவைகளும் கைப்பற்றப்பட்டதாக பொலிஸார் தெரிவித்தனர். 2வது சந்தேக நபர் குணசிங்கபுர பகுதியில் வைத்து குறித்த குற்றச்செயலுக்கு ஒத்துழைப்பு வழங்கியுள்ளார். கைதுசெய்யப்படும் போது அவரிடமிருந்து 6 கிராம் 720 மில்லி கிராம் ஹெரோயின் போதைப்பொருள் கைப்பற்றப்பட்டுள்ளது. ", "URL": "https://www.itnnews.lk/2023/10/05/436133/", "Category": "தேசிய செய்திகள்", "Parent URL": null}