{"Source": "ITN news", "Timestamp": "ජූනි 27, 2023 10:59", "Headline": "අර්තාපල් ගෙන්වන මුවාවෙන් මෙරටට හෙරොයින් ගෙන්වූ ජාවාරමට සම්බන්ධ තුන්දෙනෙකු අත්අඩංගුවට", "News Content": "අර්තාපල් ගෙන්වන මුවාවෙන් මෙරටට හෙරොයින් ගෙන්වූ ජාවාරමට සම්බන්ධ තවත් සැකකරුවන් තුන්දෙනෙකු අත්අඩංගුවට ගෙන තිබෙනවා. සැකකරුවන් කොළඹ 14 හා ගොකරැල්ල ප්‍රදේශවල පදිංචිකරුවන් හෙරොයින් කිලෝ ග්‍රෑම් 16ක් ග්‍රෑම් 193 ක් අර්තාපල් බහාලුමක සගවා මෙරටට රැගෙන ඒමට එම ජාවාරම්කරුවන් කටයුතු කර තිබුණා. පසුගිය විසිඑක්වනදා රේගු නිලදාරීන් හා මත්ද්‍රව්‍ය කාර්යාංශයේ නිලධාරීන් මෙම මත්කුඩු තොගය සොයා ගැනීමෙන් අනතුරුවයි සැකකරුන් සම්බන්ධයෙන් පරික්ෂණ ආරම්භ කෙරුණේ. ඒ අනුව සිදුකළ වැඩිදුර විමර්ශනයේදී මෙම බහාලුම ආනයනය කළ ආයතනයේ අධ්‍යක්ෂකවරයෙකු ලෙස කටයුතු කළ පුද්ගලයා බහාලුම නිෂ්කාශනය සදහා සූදානම්ව සිටි ආයතනයේ හිමිකරු සහ ඊට අනුබල දීම සම්බන්ධයෙන් සැකකරුවෙකු අත්අඩංගුවට ගැනුණා. සැකකරුවන් අවුරුදු 27, 37 හා 50 යන වයස්කාණ්ඩවල පසුවන්නන් වන අතර ඔවුන් මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතයි.   ", "URL": "https://www.itnnews.lk/2023/10/05/495201/", "Category": "දේශීය පුවත්", "Parent URL": null}