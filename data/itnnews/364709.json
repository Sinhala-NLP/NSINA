{"Source": "ITN news", "Timestamp": "செப்டம்பர் 24, 2021 13:27", "Headline": "இலங்கைக்கு வருகை தரும் வெளிநாட்டு பணியாளர்களுக்கு புதிய சலுகை", "News Content": "இலங்கைக்கு வருகை தரும் வெளிநாட்டு பணியாளர்களுக்கு புதிய சலுகையை வழங்க தீர்மானிக்கப்பட்டுள்ளது. முழுமையாக தடுப்பூசி ஏற்றிக்கொண்ட வெளிநாட்டவர்கள் மற்றும் இலங்கையர்கள் நாட்டிற்கு வருகை தரும் போது பிசிஆர் பரிசோதனைகளை மேற்கொண்டதன் பின்னர் தனிமைப்படுத்தல் விடுதிகளுக்கு செல்லாமல் விமான நிலையத்தில் இருந்து வெளியேற வசதிகள் ஏற்ப்படுத்தப்பட்டுள்ளன. இதற்கமைய விமான நிலையத்தில் திறக்கப்பட்டுள்ள ஆய்வுகூடத்தின் உதவியுடன் பிசிஆர் பரிசோதனைகளின் பெறுபேறுகளை 3 மணித்தியாலங்களில் பெற முடியும். பெறுபேறுகளை பெற்று தனிமைப்படுத்தல் விடுதிகளுக்கு செல்லாமல் விமான நிலையத்தில் இருந்து வெளியேற முடியும் என சுற்றுலாத்துறை அமைச்சர் தெரிவித்துள்ளார். இதற்கு கட்டணமாக விமான நிலையத்தில் 40 டொலர்கள் மாத்திரம் அறவிடப்படும். அத்துடன், குறித்த கட்டணத்தை செலுத்த முடியாத மற்றும் வெளிநாட்டு வேலைவாய்ப்பு பணியகத்தின் கீழ் பதிவைப்பெற்றுள்ள வெளிநாட்டு பணியாளர்களுக்கான பீசிஆர் கட்டணத்தை குறித்த பணியகம் பொறுப்பேற்குமென அறிவிக்கப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/364709/", "Category": "Breaking News,அண்மைய செய்திகள்,தேசிய செய்திகள்", "Parent URL": null}