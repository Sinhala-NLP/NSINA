{"Source": "ITN news", "Timestamp": "මැයි 14, 2023 18:13", "Headline": "අධිකරණ, බන්ධනාගාර කටයුතු හා ආණ්ඩුක්‍රම ව්‍යවස්ථා ප්‍රතිසංස්කරණ අමාත්‍යාංශයේ කටයුතු තවදුරටත් ජනතා හිතවාදීව සිදු කිරීමට විශේෂ වැඩමුළුවක්", "News Content": "අධිකරණ, බන්ධනාගාර කටයුතු හා ආණ්ඩුක්‍රම ව්‍යවස්ථා ප්‍රතිසංස්කරණ අමාත්‍යාංශයේ කටයුතු තවදුරටත් ජනතා හිතවාදීව සිදු කිරීමට විශේෂ වැඩමුළුවක් පසුගියදා (13) පැවැත් වුණා. යුක්තිය පසිදලීමේ ක්‍රියාවලිය තවදුරටත් කාර්යක්ෂමව හා ඵලදායී ලෙස ඉටු කිරීමට මෙන්ම සාමය හා සංහිදියාව ගොඩනැංවීම වැඩි දියුණු කරමින් අධිකරණ, බන්ධනාගාර කටයුතු හා ආණ්ඩුක්‍රම ව්‍යවස්ථා ප්‍රතිසංස්කරණ අමාත්‍යාංශයේ කටයුතු තවදුරටත් ජනතා හිතවාදීව ඵලදායී අයුරින් සිදු කිරීම පිළිබඳ අමාත්‍යාංශයේ සියලු නිලධාරීන් දැනුවත් කිරීමේ විශේෂ වැඩමුළුවක් කොළඹ, බණ්ඩාරණායක ජාත්‍යන්තර සම්මන්ත්‍රණ ශාලාවේ දී පසුගියදා (13) පැවැත්විණි ඒ අධිකරණ බන්ධනාගාර කටයුතු හා ආණ්ඩුක්‍රම ව්‍යවස්ථා ප්‍රතිසංස්කරණ අමාත්‍ය ජනාධිපති නීතිඥ, ආචාර්ය, විජයදාස රාජපක්ෂ මහතාගේ ප්‍රධානත්වයෙන් සහ රාජ්‍ය අමාත්‍ය අනුරාධ ජයරත්න මහතාගේ සහභාගීත්වයෙනි. අමාත්‍යාංශයේ රාජකාරී කටයුතු ඉදිරියට කිරීමේදී නව දැක්මකින් යුතුව ක්‍රියා කළ යුතු ආකාරය හා අමාත්‍යාංශයේ මෙහෙවර පිළිබඳ නිලධාරීන්ට තවදුරටත් පුළුල් අවබෝධයක් ලබා දීම මෙම වැඩමුළුවේ අරමුණයි. ", "URL": "https://www.itnnews.lk/2023/10/05/483215/", "Category": "දේශීය පුවත්", "Parent URL": null}