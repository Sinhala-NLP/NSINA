{"Source": "ITN news", "Timestamp": "ඔක්තෝබර් 31, 2022 12:17", "Headline": "21 වැනි ආණ්ඩුක්‍රම ව්‍යවස්ථා සංශෝධනය අද සිට බලාත්මක කෙරේ", "News Content": "21 වන ආණ්ඩුක්‍රම ව්‍යවස්ථා සංශෝධනය අද සිට බලාත්මක වනවා. පාර්ලිමේන්තුවේ විශේෂ බහුතරයකින් පසුගියදා සම්මත වූ 22 වන ආණ්ඩුක්‍රම ව්‍යවස්ථා සංශෝධන පනත් කෙටුම්පතට කතානායක මහින්ද යාපා අබේවර්ධන මහතා සිය සහතිකය සටහන් කළා. 22 වන ආණ්ඩුක්‍රම ව්‍යවස්ථා පනත් කෙටුම්පත අමාත්‍ය ආචාර්ය විජේදාස රාජපක්ෂ මහතා පාර්ලිමේන්තුවට ඉදිරිපත් කළේ පසුගිය අගෝස්තු 10 වනදායි. ඊට එරෙහි පෙත්සම්වලට අදාළ ශ්‍රේෂ්ඨාධිකරණ තීන්දුවට අනුව අධිකරණ කටයුතු පිළිබද අමාත්‍යාංශයීය උපදේශක කාරක සභාවේදී සංශෝධන සිදුකොට අනුමැතිය ලබා ගැනීම සිදුවුණා. ඒ අනුව මෙම කෙටුම්පත දෙවන වර කියවීමේ විවාදය පසුගිය 20 සහ 21 යන දිනවලදී පැවැත්වුණා. එහිදී විශේෂ බහුතරයකින් සම්මත වූ 22 වන ආණ්ඩුක්‍රම ව්‍යවස්ථා සංශෝධන පනත් කෙටුම්පත 21 වන ආණ්ඩුක්‍රම ව්‍යවස්ථා සංශෝධනය ලෙස අද සිට බලාත්මක වනවා.     ", "URL": "https://www.itnnews.lk/2023/10/05/443364/", "Category": "Breaking News,දේශීය පුවත්", "Parent URL": null}