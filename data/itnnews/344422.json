{"Source": "ITN news", "Timestamp": "ජූනි 22, 2021 13:03", "Headline": "පිඹුරු බිත්තර 60 ක් සමග දැවැන්ත පිඹුරෙකු සොයා ගැනේ", "News Content": "පිඹුරු බිත්තර 60 ක් සමග දැවැන්ත පිඹුරෙකු සොයාගෙන තිබෙනවා. පුත්තලම මූන්දලම ප්‍රාදේශීය ලේකම් කොට්ඨාශයේ වේලාසිය ප්‍රදේශයේ දි මෙම පිඹුරා හමුවී ඇත්තේ බිත්තර රකිමින් සිටියදීයි. ප්‍ර දේශයේ ගොවිපොළක් ශුද්ධ පවිත්‍ර කරන අවස්ථාවේ ලදු කැළෑ සහිත ස්ථානයක මෙම පිඹුරා බිත්තර වට කර ගෙන සිට තිබෙනවා. එකිනෙකට බැදුණු බිත්තර හැටක් පමණ එහි තිබූ අතර එම බිත්තර කිකිළි බිත්තර වලට සමාන බවයි ප්‍රදේශවාසීන් පවසන්නේ. පිඹුරා සහ බිත්තර තොගය පුත්තලම වනජීවි කාර්යාලයට බාරදී තිබෙනවා.     ", "URL": "https://www.itnnews.lk/2023/10/05/344422/", "Category": "දේශීය පුවත්", "Parent URL": null}