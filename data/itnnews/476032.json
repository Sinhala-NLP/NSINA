{"Source": "ITN news", "Timestamp": "අප්‍රේල් 17, 2023 11:06", "Headline": "ඉන්ධන කෝටාව පිළිබඳ අවසන් තීරණය අද", "News Content": "අලුත් අවුරුද්ද වෙනුවෙන් ඉහළ නැංවූ ඉන්ධන කෝටාව එලෙසම පවත්වාගැනීම සම්බන්ධයෙන් සාකච්ඡාවක් අද පැවැත්වෙනවා. පසුගිය 4 වනදා මධ්‍යම රාත්‍රියේ සිට සියලුම වාහන සදහා ලබාදෙන ඉන්ධන කෝටාව ඉහළ නැංවීමට බලශක්ති අමාත්‍යංශය පියවර ගත්තා. අලුත් අවුරුද්ද වෙනුවෙන් ජනතාවගේ අමතරව ඉන්ධන අවශතාව සපුරාලීම වෙනුවෙන් සියලුම වාහන වලට ලබාදෙන ඉන්ධන කෝටාව ඉහළ නැංවීමට පියවර ගැණුනා. ඒ අනුව ත්‍රි රෝද රථ සදහා ලීටර් 5ක්ව පැවති ඉන්ධන කෝටාව ලීටර් 8 දක්වා ඉහළ නැංවුණා. ලීටර් 4ක් යතුරුපැදි සදහා මීට පෙර ලබාදුන් අතර ඉන්ධන කෝටාව ඉහළ නැංවීම අනුව එය ලීටර් 7 දක්වා ඉහළ නැංවුණා. එමෙන්ම බස් රථ සදහා ලීටර් 40 සිට ලීටර් 60 දක්වාත් මෝටර් රථ සදහා ලීටර් 20 සිට ලීටර් 30 දක්වාත් ඉන්ධන කෝටාව ඉහළ නැංවීමටයි බලශක්ති අමාත්‍යංශය පසුගිය සතියේ කටයුතු කළේ. එම ඉහළ නැංවීම අද දිනය දක්වා පමණක් ක්‍රියාත්මක කිරීමට තීරණය වී තිබුණා. එහෙත් ඉහළ නැංවූ ඉන්ධන කෝටාව අඛණ්ඩව ක්‍රියාත්මක කිරීම පිළිබද තීරණය කිරීමේ සාකච්ඡාවක් අද පැවැත්වෙන බවයි බලශක්ති අමාත්‍යංශය සදහන් කරන්නේ.       ", "URL": "https://www.itnnews.lk/2023/10/05/476032/", "Category": "දේශීය පුවත්", "Parent URL": null}