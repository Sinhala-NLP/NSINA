{"Source": "ITN news", "Timestamp": "ජූනි 21, 2021 16:47", "Headline": "කොටුව දුම්රියපොළ ඉදිරිපිට දී පැවැත්වූ ශිෂ්‍ය විරෝධතාවක් අතරතුර උණුසුම් තත්වයක්", "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලය අද කොටුව දුම්රියපොළ ඉදිරිපිට දී පැවැත්වූ විරෝධතාවක් අතරතුර දැඩි උණුසුම්කාරී තත්ත්වයක් හට ගත්තා. නිදහස් අධ්‍යාපනය විනාශ කිරීමට යන බවට චෝදනා කරමින් සහ කොතලාවල පෞද්ගලික විශ්වවිද්‍යාල පනත වහාම හකුළා ගත යුතු බව පවසමිනුයි අන්තර්විශ්වවිද්‍යාලයීය ශිෂ්‍ය බල මණ්ඩලය මෙම විරෝධතාව පැවැත්වූයේ. සෞඛ්‍ය මාර්ගෝපදේශ කඩ කරමින් මෙම උද්ඝෝෂණය පවත්වන ආකාරයයි දැකගත හැකි වුණේ. පිරිස විසුරුවා හැරීමට පොලීසිය එම ස්ථානයට පැමිණීමත් සමග ඇතිවූයේ උණුසුම්කාරී තත්ත්වයක්. කෙසේ වෙතත් විවිධ විරෝධතා හමුවේ වුවද පොලීසිය විරෝධතාකරුවන්ට කරුණු පැහැදිලි කර දෙන ආකාරයක්ද දක්නට ලැබුණා.     ", "URL": "https://www.itnnews.lk/2023/10/05/344153/", "Category": "දේශීය පුවත්", "Parent URL": null}