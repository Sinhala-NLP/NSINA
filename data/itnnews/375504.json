{"Source": "ITN news", "Timestamp": "නොවැම්බර් 11, 2021 20:02", "Headline": "වැලිසර අනතුර නිසා අසාධ්‍ය තත්වයේ පසුවුණ 17 හැවිරිදි ශිෂ්‍යයාත් ජීවිතයෙන් සමු ගනී", "News Content": "16 හැවිරිදි බාලවයස්කරුවෙකු ජිෆ් රථයක් පදවමින් වැලිසර මහබාගේ ප්‍රදේශයේ කළ රිය අනතුරෙන් තුවාල ලබා අසාධ්‍ය තත්ත්වයේ පසුවුණ 17 හැවිරිදි ශිෂ්‍යයාත් අද ජීවිතයෙන් සමු ගත්තා. මේ විදිහට ජීවිතය අහිමි වුණේ රත්නපුර ප්‍රදේශයේ පදිංචි වී සිටි අපොස උසස් පෙළ විභාගයට සූදානමින් වෙමින් සිටි ශිෂ්‍යයෙක්. පසුගිය හතර වනදා සිදුවූ මෙම අනතුරින් 51 හැවිරිදි පුද්ගලයෙකු සිද්ධිය වූ ස්ථානයේ දීම ජීවිතක්ෂයට පත් වුණා. තවත් කිහිප දෙනෙකු තුවාල ලබා රෝහල්ගත කෙරුණා. අසාධ්‍ය තත්ත්වයේ පසුවූ 17 හැවිරිදි ශිෂ්‍යයා කොළඹ ජාතික රෝහලේ දැඩි සත්කාර ඒකකයට ඇතුළත් කෙරුණා. යතුරු පැදියක ගමන් කරමින් සිටියදීයි ඔහු මෙම අවාසනාවන්ත සිද්ධියට මුහුණ දුන්නේ. සිද්ධියෙන් පසු අත්අඩංගුවට ගත් 16 හැවිරිදි ශිෂ්‍යා හා ඔහුගේ පියා අධිකරණයට ඉදිරිපත් කිරීමෙන් පසු ලබන 19 වනදා දක්වා රක්ෂිත බන්ධනාගාරගත කෙරුණා.     ", "URL": "https://www.itnnews.lk/2023/10/05/375504/", "Category": "දේශීය පුවත්", "Parent URL": null}