{"Source": "ITN news", "Timestamp": "ඔක්තෝබර් 1, 2022 21:50", "Headline": "ගම්පහ මහ රෝහල ඩිජිටල්කරණය කෙරේ", "News Content": "රෝගී සත්කාර සේවාවක් තවත් විධිමත් කරමින් ගම්පහ මහරෝහල ඩිජිටල්කරණය කෙරුණා. දිවයිනේ රෝහල් පද්ධතිය ඩිජිටල් කිරීමේ වැඩපිලිවෙලක් රජය ආරම්භ කර තිබෙනවා. ඒ අනුව ප්‍රධාන රෝහල් කිහිපයක් දැනටමත් මෙම ක්‍රමවේදයට ඇතුළත් කෙරුණා. ගම්පහ මහරෝහල ඩිජිටල් කිරීම සිදුවූයේ බස්නාහිර පලාත් සෞඛ්‍ය සේවා අධ්‍යක්ෂිකා වෛද්‍ය ධම්මිකා ජයලත් මහත්මියගේ ප්‍රධානත්වයෙනුයි. රෝහල් අධ්‍යක්ෂ වෛද්‍ය සමන් පතිරණ මහතා ඇතුළු පිරිසක් එක්වුණා. නව ක්‍රමවේදය යටතේ රෝගී ප්‍රතිකාර සඳහා රෝහලට පැමිණෙන රෝගීන් කේත ක්‍රමයට ලියාපදිංචි කෙරෙනවා. ඒ අනුව ඔවුන් පිළිබද සියලු තොරතුරු පරිගණක ගතවන අතර තදබදයකින් තොරව ප්‍රතිකාර ලබාදීමට මෙමගින් අවස්ථාව උදාවනවා.       ", "URL": "https://www.itnnews.lk/2023/10/05/438236/", "Category": "දේශීය පුවත්", "Parent URL": null}