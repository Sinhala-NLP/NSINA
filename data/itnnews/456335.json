{"Source": "ITN news", "Timestamp": "ජනවාරි 18, 2023 11:09", "Headline": "පානදුර දෙපිරිසක් අතර ඇති වූ ගැටුමකින් නිවසක් ගිනි බත්", "News Content": "පානදුර ජනප්‍රිය මාවතේදී දෙපිරිසක් අතර ඇතිවූ ආරවුලක් දුරදිග යාමෙන් අනතුරුව කිසියම් පිරිසක් මෝදරවිල මහල් නිවාසයේ නිවසකට ගිනි තබා විනාශ කර තිබෙනවා. ගින්නෙන් ජීවිත හානි සිදුව නොමැති අතර සිදු වූ හානිය මෙතෙක් ගණන් බලා නැති බවයි පොලිසිය පවසන්නේ. මොරටුව මහ නගර සභාවේ ගිනි නිවන රථයක් පැමිණ ප්‍රදේශවාසීන්ගේ සහායෙන් ගින්න පාලනය කර ඇතත් නිවසට දැඩි ලෙස හානි සිදුව තිබෙනවා. ගැටුම හේතුවෙන් තුවාල ලැබූ දෙදෙනෙකු පානදුර මුලික රෝහලේ ප්‍රතිකාර ලබනවා. මෝදරවිල මහල් නිවාස සංකීර්ණය අවට පොලිස් ආරක්ෂාව ද තර කෙරුණා.   ", "URL": "https://www.itnnews.lk/2023/10/05/456335/", "Category": "Breaking News,දේශීය පුවත්", "Parent URL": null}