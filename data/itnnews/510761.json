{"Source": "ITN news", "Timestamp": "අගෝස්තු 25, 2023 14:34", "Headline": "ග්‍රීසියේ ලැව් ගිනි ඇති කිරීමට උත්සාහ කළ 79ක් අත්අඩංගුවට", "News Content": "ග්‍රීසියේ ගිනිතැබීම් සම්බන්ධයෙන් පුද්ගලයන් 79 දෙනෙකු අත්අඩංගුවට ගෙන තිබෙනවා. රට විනාශ කරන ගිනිතැබීම් හේතුවෙන් පසුගිය සතිය තුළ පුද්ගලයන් 20 දෙනෙකුවත් මිය යන්නට ඇති බවයි ග්‍රික බලධාරීන් පවසන්නේ. ඇතන්ස් හි වයඹ දෙසින් පිහිටි පනිතා කන්දට ගිනිතැබීමට කිහිප වතාවක්ම උත්සහ කර තිබෙනවා. මෙවැනි ගිනි තැබීම් සියලුදේට වඩා මිනිස් ජිවිත වලට තර්ජනයක් බවයි එරට සිවිල් ආරක්ෂක අමාත්‍යවරයා පවසන්නේ. ග්‍රිස්ම කාලයේ දී ග්‍රීසිය තුළ ලැව්ගිනි සුලබ සිද්ධියක් වනවා. වනාන්තරවලට ගිනි තැබීම ලැව්ගිනි පැතිර යාමට ප්‍රබල හේතුවක් වී තිබෙනවා. පොලිසිය සහ ග්‍රික ඔත්තු සේවය මෙවැනි ගිනි තබන්නන් පිළිබද විමර්ෂණ සිදුකර 140 දෙනෙකු අත්අඩංගුවට ගෙන ඇති අතර ඉන් 79 දෙනෙකුම ගිනි තැබිම් වලට සම්බන්ධ වූවන් බවයි ඇතන්ස් වාර්තා සදහන් කරන්නේ. මෙම සතිය මුල දී ග්‍රික වනාන්තරයකින් පිලිස්සි ගිය මළ සිරුරු 19ක් සොයා ගෙන තිබෙනවා.               ", "URL": "https://www.itnnews.lk/2023/10/05/510761/", "Category": "ජාත්‍යන්තර පුවත්", "Parent URL": null}