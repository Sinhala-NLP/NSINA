{"Source": "ITN news", "Timestamp": "ජනවාරි 29, 2023 18:48", "Headline": "ජනකගේ මාර්තු නවයේ කුමන්ත්‍රණයකුත් එළියට", "News Content": "මහජන උපයෝගීතා කොමිෂන් සභාවේ සභාපතිවරයා ඉවත් කිරීමේ චෝදනා පත්‍ර සකස් කරමින් පවතින බව අමාත්‍ය කංචන විජේසේකර මහතා අද හෙළිකළා. ඒ කොළඹ පැවති විශේෂ මාධ්‍ය හමුවකට එක්වෙමින්. මාර්තු 9 වනදා ඉලක්ක කර ගනිමින් විදුලි කප්පාදුවක් මෙන්ම නැවත ඉන්ධන පෝලීම් ඇති කිරීමේ කුමන්ත්‍රණයක් ක්‍රියාත්මක වන බවට ජනක රත්නායක මහතාගේ හැසිරීමෙන් සැක මතුවන බවද කංචන විජේසේකර අමාත්‍යවරයා මෙහිදී ප්‍රකාශ කළා. කෙසේ වෙතත් තමා ඉවත් කිරීමට පාර්ලිමේන්තුවේ 113 ක බහුතරයක් අවශ්‍ය බවයි මහජන උපයෝගීතා කොමිසමේ සභාපතිවරයා මීට පිළිතුරු දෙමින් කියාසිටියේ. ජනවාරි 23 වනදා ඇරඹුණු උසස් පෙළ විභාගය පෙබරවාරි මස 17 වනදා දක්වා පැවැත්වෙනවා. විභාග පැවැත්වෙන කාලසීමාව තුළ විදුලි කප්පාදුවක් සිදුනොකරන බවට එකගතාවක් ඇති කර ගත්තද එය ක්‍රියාත්මක නොවන බවයි මහජන උපයෝගීතා කොමිසමේ සභාපති ජනක රත්නායක මහතා පවසන්නේ.     ", "URL": "https://www.itnnews.lk/2023/10/05/458239/", "Category": "Breaking News,දේශීය පුවත්", "Parent URL": null}