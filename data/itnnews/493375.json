{"Source": "ITN news", "Timestamp": "ජූනි 20, 2023 13:09", "Headline": "ආහාර විස වී වැල්ලවායේ සිසුන් පිරිසක් රෝහලට", "News Content": "වැල්ලවාය අධ්‍යාපන කලාපයට අයත් පාසලක දරුවන් දස දෙනෙකු ආසාත්මිකතාවක් හේතුවෙන් වැල්ලවාය මූලික රෝහලට ඇතුළත් කර තිබෙනවා. ඔවුන් විසින් ලබා ගත් ආහාරයක්, මෙම ආසාත්මිකතාව ඇති වීමට හේතුව බවයි පැවසෙන්නේ. එම සිසුන් දහවන ශ්‍රේණියේ ඉගෙනුම ලබන්නන්. සුවසැරිය ගිලන් රථ මගින් එම දරුවන් කඩිනමින් රෝහල් ගත කිරීමට පියවර ගෙන ඇති අතර සිය ශරීරය කැසීමකට ලක් වූ බවයි සිසුන් පවසන්නේ. සිද්ධිය සම්බන්ධයෙන් වැල්ලවාය සෞඛ්‍ය වෛද්‍ය කාර්යාලයේ නිලධාරීන් සහ වැල්ලවාය පොලිස් ස්ථානයේ නිලධාරීන් විමර්ශන සිදු කරනවා.     ", "URL": "https://www.itnnews.lk/2023/10/05/493375/", "Category": "දේශීය පුවත්", "Parent URL": null}