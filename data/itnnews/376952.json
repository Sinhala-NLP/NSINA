{"Source": "ITN news", "Timestamp": "நவம்பர் 18, 2021 14:36", "Headline": "யொவுன்புர வேலைத்திட்டத்திற்கு மேலதிக நிதி ஒதுக்கப்பட்டுள்ளமை தொடர்பில் கோப் குழுவில் அம்பலம்..", "News Content": "2018 மற்றும் 2019 ம் ஆண்டு காலப்பகுதியில் யொவுன்புரய வேலைத்திட்டத்திற்காக ஒதுக்கப்பட்ட 350 மில்லியன் நிதிக்கு மேலதிகமாக மேலும் 8 கோடி ரூபாவுக்கும் கூடுதலான நிதி செலவிடப்பட்டுள்ளதாக கோப் குழுவின் விசாரணைகளின் போது தெரியவந்துள்ளது. இரண்டு களஞ்சியசாலைகளுக்கு கூடுதலான நிதி மற்றும் வேலைத்திட்டத்தின் பின்னர் டீசேர்ட்டுகளுக்காக 19 இலட்சத்துக்கும் அதிகமான நிதி செலவிடப்பட்டுள்ளமை தொடர்பில் கோப் குழுவில் அவதானம் செலுத்தப்பட்டுள்ளது. கோப்பு குழுவின் பாராளுமன்ற உறுப்பினர் பேராசிரியர் ச்சரித்த ஹேரத் தலைமையில் கூடியது. பொறுப்புக்களையும், கடமைகளையும் மீறி சட்டவிரோத செயற்பாடுகளில் ஈடுப்பட்டுள்ள அதிகாரிகள் தொடர்பில் விரைவில் உரிய நடவடிக்கைகளை முன்னெடுக்குமாறு இளைஞர் விவகார மற்றும் விளையாட்டு துறை அமைச்சின் செயலாளர் அநுராத விஜயகோனுக்கு கோப் குழுவின் தலைவர் அறிவுறுத்தியுள்ளார். இந்நிலையில் 2017ம் ஆண்டு முதல் ஸ்ரீ லங்கா இளைஞர் சேவைகள், தனியார் நிறுவனம் செயற்பாட்டு ஒருங்கிணைந்த திட்டத்தை முன்னெடுக்காமை குறித்தும் கோப் குழுவில் கேள்வி எழுப்பப்பட்டது. அத்தோடு தேசிய இளைஞர் சேவைகள் மன்றத்தின் வருடாந்த அறிக்கை பாராளுமன்றத்தில் சமர்பிப்பதற்கான உரிய முறைகள் காணப்படும் நிலையில் 2015ம் ஆண்டு முதல் ஸ்ரீலங்கா இளைஞர் சேவைகள் தனியார் நிறுவனத்தின் வருடாந்த அறிக்கை பாராளுமன்றத்தில் சமர்பிக்கப்படாமை தொடர்பிலும் கேள்விகள் எழுப்பப்பட்டன. இந்நிலையில் மாத்தறை, நில்வளா இளைஞர் பூங்கா நிர்மாணத்தின் போது செயலாக்கா ஆய்வு முன்னெடுக்கப்படவில்லையெனவும் பூங்காவுக்கான உரிய காணியை பெற்றுக்கொள்ளும் போது காணி உரிமையாளருக்கு நட்டஈடு மற்றும் வட்டியாக 4 கோடிருபாவுக்கும் அதிகமான நிதியும், ஆலோசனை கட்டனமாக 7 இலட்சத்து 60 ஆயிரம் ரூபா செலுத்தப்பட்டுள்ளமையும் தெரியவந்துள்ளது. ", "URL": "https://www.itnnews.lk/2023/10/05/376952/", "Category": "Breaking News,தேசிய செய்திகள்", "Parent URL": null}