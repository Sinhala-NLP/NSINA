{"Source": "ITN news", "Timestamp": "මාර්තු 22, 2023 09:52", "Headline": "IMF ණය ලැබීම නිසා තරුණ පරපුරට යහපත් අනාගතයක් ගොඩනැගීමට හැකියි – ජනපති", "News Content": "ජාත්‍යන්තර මූල්‍ය අරමුදල ශ්‍රී ලංකාව සම්බන්ධයෙන් නිකුත් කළ කාර්ය මණ්ඩලය වාර්තාව ජනාධිපතිවරයා විසින් මීට සුළු වේලාවකට පෙර පාර්ලිමේන්තුවේ දී සභාගත කළා . ජාත්‍යන්තර මූල්‍ය අරමුදලේ ණය පහසුකම ලැබීම තරුණ පරපුරට යහපත් අනාගතයක් ගොඩනැගීමට සහ රට නඟා සිටුවීමේ පියවරක් ලෙස දැක්විය හැකි බව ජනාධිපති රනිල් වික්‍රමසිංහ මහතා පවසනවා. ජනාධිපතිවරයා මේ බව ප්‍රකාශ කළේ අද පාර්ලිමේන්තුවේදී ජාත්‍යන්තර මූල්‍ය අරමුදල ලබා දෙන ණය මුදල් සම්බන්ධයෙන් විශේෂ ප්‍රකාශයක් කරමින් මෙම ණය පහසුකමෙහි පළමු වාරිකය ලෙස ඇමෙරිකානු ඩොලර් මිලියන 333ක් ලැබෙනු ඇති බවයි ඒ මහතා කියා සිටියේ. IMF , EFF තවත් එක් ණයක් ලෙස ඇතැම් පුදගලයින් සලකන බවත්, තවත් පිරිසක් , ලැබෙන මුදලින් රටේ සම්පූර්ණ ණය ගෙවිය නොහැකි බවත් පවසන බවද ජනාධිපතිවරයා කියා සිටියා. මෙම ප්‍රකාශවලින් ඔවුන්ගේ නොදැනුවත්කම හෝ දේශපාලන වාසි තකා රට පාවාදීමට ඇති කැමැත්ත පිළිඹිමු වන බවද ජනාධිපතිවරයා කියා සිටියා.   ", "URL": "https://www.itnnews.lk/2023/10/05/470154/", "Category": "දේශීය පුවත්", "Parent URL": null}