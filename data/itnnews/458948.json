{"Source": "ITN news", "Timestamp": "පෙබරවාරි 2, 2023 20:32", "Headline": "වලිකාමම් උතුරු ප්‍රදේශයේ ඉඩම් අක්කර 109 ක් ඒවායේ මුල් පදිංචිකරුවන්ට", "News Content": "වලිකාමම් උතුරු ප්‍රදේශයේ ඉඩම් අක්කර 109 ක් ඒවායේ මුල් පදිංචිකරුවන්ට ලබාදීම හෙට සිදු කෙරෙනවා. යුද සමයේදී ආරක්ෂක අංශ භාවිත කළ යාපනය වලිකාමම් උතුරු ප්‍රදේශයේ ඉඩම් යළි මුල් පදිංචිකරුවන් වෙත ලබාදීම සිදුවන්නේ ජනාධිපති රනිල් වික්‍රමසිංහ මහතාගේ පොරොන්දුවකට අනුවයි. පෙබරවාරි 4 වනදාට යෙදෙන නිදහස් දින සැමරුමට පෙර උතුරේ ඉඩම් නිදහස් කර මුල් පදිංචිකරුවන්ට ලබාදෙන බවට ජනාධිපතිවරයා පොරොන්දු වුණා. යුද්ධය හේතුවෙන් අවතැන් වී තවමත් පේදුරුතුඩුවේ කදවුරු 9 ක රැදී සිටින පවුල් 75 ක් සදහා උතුරු පලාලි ප්‍රදේශයෙන් රජය සතු ඉඩම් අක්කර දහතුනක් බෙදාදිමටද නියමිතයි. මෙසේ නිදහස් කරන භූමි ප්‍රදේශයේ පිහිටි නගර සභා ශාලාව වලිකාමම් උතුර ප්‍රාදේශීය සභාවට භාර දීමද හෙට සිදු කෙරෙනවා.       ", "URL": "https://www.itnnews.lk/2023/10/05/458948/", "Category": "දේශීය පුවත්", "Parent URL": null}