{"Source": "ITN news", "Timestamp": "ජූනි 7, 2022 09:23", "Headline": "ගතවූ පැය 24 ට වැඩිම කොරෝනා මරණ තායිවානයෙන්", "News Content": "ලොව පුරා රටවල් 228 කින් මේ වනවිට හමුවී ඇති සමස්ත කොරෝනා ආසාදිතයින් සංඛ්‍යාව පනස් තුන්කෝටි හැටලක්ෂයකට ආසන්න වනවා. ඊයේ දිනයේ දී ලොව පුරා රටවලින් වයිරස ආසාදිතයින් තුන්ලක්ෂ තිස්දහසකට ආසන්න සංඛ්‍යාවක් හමුවී ඇති අතර සිදුව ඇති මරණ සංඛ්‍යාව 747 ක්. උතුරු කොරියාවෙන් හැටහය දහසක්, ඇමෙරිකාවෙන් පනස්හතර දහසක්, තායිවානයෙන් පනස්තුන්දහසක් හා බ්‍රසීලයෙන් හතලිස් එක්දහසක් ලෙස වයිරස ආසාදිතයින් හමුව තිබෙනවා. ගතවූ පැය 24 ට සිදුව ඇති වැඩිම මරණ සංඛ්‍යාව වන 151 සිදුව ඇත්තේ තායිවානයෙන්. ඒ සමගම ලොව සමස්ත මරණ සංඛ්‍යාව හැටතුන් ලක්ෂ විසිඑක් දහස් හාරසිය හැත්තෑ පහ දක්වා ඉහළ ගියා.   ", "URL": "https://www.itnnews.lk/2023/10/05/415485/", "Category": "ජාත්‍යන්තර පුවත්", "Parent URL": null}