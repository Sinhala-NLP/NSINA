{"Source": "ITN news", "Timestamp": "නොවැම්බර් 3, 2021 09:30", "Headline": "කාබුල් අගනුවර බෝම්බ ප්‍රහාරයෙන් මියගිය සංඛ්‍යාව 20 දක්වා ඉහළට", "News Content": "ඇෆ්ගනිස්ථානයේ කාබුල් අගනුවර හමුදා රෝහලක් ඉලක්ක කර ගනිමින් සිදු වූ බෝම්බ ප්‍රහාරයෙන් මියගිය සංඛ්‍යාව 20 දක්වා ඉහළ ගොස් තිබෙනවා. බෝම්බ ප්‍රහාරයත් සමඟ වෙඩි ප්‍රහාර මාලාවක්ද එල්ල කර ඇති බවයි වාර්තා වන්නේ. කාබුල් අගනුවර සන්දාර් මොහොමඩ් ඩවුඩ්කාන් හමුදා රෝහල ඉලක්ක කරගනිමින් මෙම ප්‍රහාරය සිදුව ඇති බවයි විදෙස් මාධ්‍ය වාර්තා කළේ. ප්‍රහාරයෙන් තවත් 43 දෙනෙකු පමණ  තුවාල ලබා තිබෙනවා. කෙසේ වෙතත් මරණ සංඛ්‍යාව හා තුවාල කරුවන් ගණන තවත් ඉහළ යා හැකි බවයි එරට රෝහල් ආරංචි මාර්ග සඳහන් කරන්නේ. ප්‍රහාරය සිදු කිරීමට පැමිණි අයි එස් ත්‍රස්තවාදීන් හතර දෙනෙකු ඝාතනය කර තවත් එක් පුද්ගලයෙකු අත්අඩංගුවටව ගත් බව තලෙයිබාන් සංවිධානය සඳහන් කරනවා.     ", "URL": "https://www.itnnews.lk/2023/10/05/373540/", "Category": "ජාත්‍යන්තර පුවත්", "Parent URL": null}