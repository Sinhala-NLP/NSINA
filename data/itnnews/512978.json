{"Source": "ITN news", "Timestamp": "සැප්තැම්බර් 2, 2023 14:37", "Headline": "නීති විරෝධී ලෙස ධීවර කටයුතු සිදුකළ පුද්ගලයින් 07 දෙනෙකු අත්අඩංගුවට", "News Content": "නීතිවිරෝධී අයුරින් ධීවර කටයුතුවල නිරතවූ පුද්ගලයන් 7 දෙනෙකු උතුරු මුහුදේදී නාවික හමුදා භාරයට ගෙන තිබෙනවා. යාපනය කදෙයිකාඩු මුහුදු ප්‍ර දේශයේ සිදුකළ විශේෂ සෝදිසි මෙහෙයුමකදීයි මෙම සැකකරුවන් අත්අඩංගුවට ගෙන ඇත්තේ. තහනම් දැල් භාවිතයෙන් ධීවර කටයුතුවල නිරතවූ පුද්ගලයන් 7 දෙනෙකු සමඟ නීතී විරෝධී ධීවර ආම්පන්න හා ඩිංගි යාත්‍රා දෙකක් මෙසේ නාවික හමුදා භාරයට ගෙන තිබෙනවා. ශ්‍රී ලංකාවට අයත් මුහුදු හා වෙරළ කලාපයේ සිදු කෙරෙන නීති විරෝධී කටයුතු මැඩ පැවැත්වීම සදහා නාවික හමුදාව විශේෂ මෙහෙයුම් ක්‍රියාත්මක කරනවා. නාවික හමුදා භාරයට ගත් සැකකරුවන් යාපනය ප්‍රදේශයේ පදිංචිකරුවන් බවයි වාර්තා වන්නේ.       ", "URL": "https://www.itnnews.lk/2023/10/05/512978/", "Category": "දේශීය පුවත්", "Parent URL": null}