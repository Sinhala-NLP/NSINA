{"Source": "ITN news", "Timestamp": "අප්‍රේල් 19, 2021 11:50", "Headline": "දෙවන පාසල් වාරය ඇරඹෙයි", "News Content": "දිවයින පුරා සියලු රජයේ සහ රජයේ අනුමත පෞද්ගලික පාසල් වල දෙවන වාරය අද ආරම්භ කෙරුණා. මීට පෙර නිකුත් කළ චක්‍රලේඛවලට අනුව පාසල්වල අධ්‍යයන කටයුතු සිදු කෙරෙන බවයි අධ්‍යාපන අමාත්‍යංශය සඳහන් කළේ. බස්නාහිර පළාතේ පාසල්වලට දරුවන් ගෙන්වා ගැනීම තවදුරටත් කාණ්ඩ ක්‍රමය යටතේ සිදු කෙරෙනු ඇති. සිසුන් 15 දෙනෙකු දක්වා සිටින පංතිවල අධ්‍යයන කටයුතු සෑම දිනකදීම පැවැත්විය යුතු වනවා. සිසුන් 16 ත් 30 ත් අතර සිටින පංති කණ්ඩායම් දෙකකට බෙදා සතියක් හැර සතියක් ලෙස පැවැත්විය යුතු බවයි අධ්‍යාපන අමාත්‍යංශය නිවේදනය කළේ. සිසුන් 30 ට වැඩි පංති කණ්ඩායම් තුනකට බෙදා සෑම කණ්ඩායමකටම සමාන දින ගණනක් පංති පැවැත්වෙන ආකාරයට කටයුතු කළ යුතු වනවා. පාසල් ආරම්භයත් සමඟ නව සැලැස්මක් යටතේ අධ්‍යයන ක්‍රියාවලිය සැලසුම් කළ යුතු බවයි ලංකා ගුරු සංගමයේ ලේකම් ජෝස්ප් ස්ටාර්ලින් මහතා පැවසුවේ.   ", "URL": "https://www.itnnews.lk/2023/10/05/332308/", "Category": "Breaking News,නවතම පුවත්", "Parent URL": null}