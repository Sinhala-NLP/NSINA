{"Source": "ITN news", "Timestamp": "සැප්තැම්බර් 30, 2022 11:55", "Headline": "ඉන්දියාව සහ ශ්‍රී ලංකාව අතර පවතින සහයෝගීතා සීමාව කිසිවකට ලඝු කළ නොහැකියි – ගෝපාල් බග්ලේ", "News Content": "ඉන්දීය තාක්ෂණික සහ ආර්ථික සහයෝගීතාව සදහා වූ ක්‍රියාදාමයන් ශ්‍රී ලංකාව සමග ද්වී පාර්ශ්වික සබදතා ශක්තිමත් කිරීමට ඉවහල් වූ බව මෙරට ඉන්දීය මහකොමසාරිස් ගෝපාල් බග්ලේ මහතා පවසනවා. මේ අතර ආහාර අර්බුධය ශ්‍රී ලංකාවේ ප්‍රශ්නයක් පමණක් නොව ගෝලීය ගැටලුවක් බව එක්සත් ජාතීන්ගේ අහාර හා කෘෂිකර්ම සංවිධානයේ මෙරට නිත්‍ය නියෝජිතයා සදහන් කරනවා. ඉන්දීය තාක්ෂණික සහ ආර්ථික සහයෝගීතාවසදහා වූ වැඩසහටන සදහා ශ්‍රී ලංකාව සමග ඉන්දියාව පවත්වන හවුල්කාරීත්වය සැමරීම වෙනුවෙන් පැවති උත්සවයකට ඉන්දීය මහ කොමසාරිස්වරයා එක්වුණා. එහිදී ඉන්දීය මහකොමසාරිස් ගෝපාල් බල්ගේ මහතා සදහන් කළේ ඉන්දියාව සහ ශ්‍රී ලංකාව අතර පවතින සහයෝගීතා සීමාව කිසිවකට ලඝු කළ නොහැකි බවයි. උසස් අධ්‍යාපන ක්ෂේත්‍රයේ දෙරට අතර පවතින සහයෝගීතාව පිළිබද කරුණු සදහන් කළ මහකොමසාරිස්වරයා ඉදිරියේදී එම ක්ෂේත්‍රයේ  හවුල්කාරීත්වය තවදුරටත් වර්ධනයකර ගන්නා බවද කියා සිටියා. ඉන්දීය තාක්ෂණික හා ආර්ථික සහයෝගීතාව සදහා වූ වැඩසටහන ඉන්දීය රජය පවත්වාගෙන යන ද්වී පාර්ශ්වික ආධාර වැඩසටහනක් වන අතර ඒ ඔස්සේ මේ වන විට අධ්‍යාපන ක්ෂේත්‍ර යේ වැඩසටහන් ගණනාවක් ක්‍රියාත්මක කර තිබෙනවා. මේ අතර එක්සත් ජාතීන්ගේ ආහාර හා කෘෂිකර්ම සංවිධානයේ මෙරට නිත්‍ය නියෝජිත විමලේන්ද්‍ර ෂරන් මහතා කොළඹ දී මාධ්‍යයට අදහස් දැක්වුවා. ආහාර අර්බුදය ශ්‍රි ලංකාවට පමණක් නොව ගෝලීය වශයෙන් ඇතිවී තිබෙන තත්ත්වයක් බවයි ඒ මහතා කියා සිටියේ. යූ එස් ඒඩ් ආයතනය ශ්‍රීලංකාවට හදිසි ආධාර යටතේ ඇමෙරිකා ඩොලර් මිලියන 40 ක මුදලක් ලබා දෙන බවද ඒ මහතා පැවසුවා. එක්සත් ජාතීන්ගේ ආහාර හා කෘෂිකර්ම සංවිධානය ඇතුළු තවත් සංවිධාන ගණනාවක් ශ්‍රී ලංකාවට කඩිනමින් ආධාර කිරීමට සූදානමින් සිටින බවයි ඔහු පැවසුවේ.     ", "URL": "https://www.itnnews.lk/2023/10/05/437964/", "Category": "Breaking News,දේශීය පුවත්", "Parent URL": null}