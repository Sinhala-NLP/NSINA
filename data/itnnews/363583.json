{"Source": "ITN news", "Timestamp": "සැප්තැම්බර් 19, 2021 12:18", "Headline": "සෝමාවතිය වනෝද්‍යානයේ දඩයමේ ගිය හිටපු පාර්ලිමේන්තු මන්ත‍්‍රීවරයෙකු අත්අඩංගුවට", "News Content": "එක්සත් ජාතික පක්ෂයේ හිටපු පාර්ලිමේන්තු මන්ත්‍රී සිඩ්නි ජයරත්න මහතා ඇතුළු පහළොස් දෙනෙකුගෙන් යුත් කණ්ඩායමක්, පොළොන්නරුව වනජීවි විශේෂ වැටලීම් ඒකකය මගින් අත්අඩංගුවට ගෙන තිබෙනවා. ඒ ඔවුන් සෝමාවතිය ජාතික වනෝද්‍යානයේ දඩයමේ ගොස් සිටියදී. එක්සත් ජාතික පක්ෂයේ හිටපු පාර්ලිමේන්තු මන්ත්‍රී සිඩ්නි ජයරත්න මහතා ඇතුළු තරුණ තරුණියින් පහළොස් දෙනෙකුගෙන් යුත් කණ්ඩායමක් සෝමාවතිය ජාතික වනෝද්‍යානයේ ගල්බැද්ද ප්‍රදේශයේ දඩයමේ ගොස් ඇති බවයි වනජීවී විශේෂ වැටලීම් ඒකකය ප්‍රකාශ කළේ. ඔවුන් එම ප්‍රදේශයේ කූඩාරම් ගසාගෙන සතුන් දඩයම් කරන බව පොලිස් විශේෂ කාර්ය බළකායට තොරතුරු ලැබී තිබුණා. එම බළකාය සහ වනජිවී විශේෂ වැටලීම් ඒකකය මේ සම්බන්ධයෙන් මෙහෙයුමක් ආරම්භ කළ අතර එහිදී මෙම පිරිස අත්අඩංගුවට ගැනුනා. යතුරු පැදි 8 ක් ද පොලිස් භාරයට ගෙන තිබෙනවා. කූඩාරමක්, විදුලිපන්දම්, මාළු දැල් , පිහි ඇතුළු තවත් උපකරණ රැසක්ද ඔවුන් ළග තිබී සොයා ගැනුණා. මෙම පිරිස පොළොන්නරුව මහේස්ත්‍රාත් අධිකරණයට ඉදිරිපත් කෙරුණු අතර ඇප මත නිදහස් කෙරුණා.           ", "URL": "https://www.itnnews.lk/2023/10/05/363583/", "Category": "දේශීය පුවත්", "Parent URL": null}