{"Source": "ITN news", "Timestamp": "අගෝස්තු 14, 2022 17:31", "Headline": "“හැරී පෝටර්” රචනා කළ ලේඛිකාවට ජීවිත තර්ජන", "News Content": "ලෝක ප්‍රසිද්ධ හැරී පෝටර් කතා මාලාව රචනා කල සුප්‍රකට ලේඛිකා ජේ. කේ. රෝලින්ට ජීවිත තර්ජන එල්ල වී ඇති බව විදෙස් මාධ්‍ය වාර්තා කරනවා. ඊයේ පිහි ඇනුමකට ලක් වූ ගත්කතුවරයෙකු වන රශ්ඩි සම්බන්ධයෙන් ඇය තැබූ සමාජ මාධ්‍ය සටහනකට ප්‍රතිචාර දැක්වූ පුද්ගලයෙකු සඳහන් කර ඇත්තේ මීළඟට ඔබ ලෙසයි. මීර් අසීෆ් නම් මෙම තැනැත්තා ඉරාන සහය ලබන අන්තවාදී කණ්ඩායමක සාමාජිකයෙකු බවට මේ වන විට තොරතුරු අනාවරණය වී තිබෙනවා. මේ සමඟම ජේ.කේ. රෝලින්ගේ ආරක්ෂාව ද තර කර ඇති බවයි විදෙස් මාධ්‍ය වාර්තා කරන්නේ.       ", "URL": "https://www.itnnews.lk/2023/10/05/428897/", "Category": "Breaking News,ජාත්‍යන්තර පුවත්", "Parent URL": null}