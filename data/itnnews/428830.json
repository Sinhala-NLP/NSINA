{"Source": "ITN news", "Timestamp": "අගෝස්තු 14, 2022 11:52", "Headline": "රුසියානු බොරතෙල් රැගත් නෞකාවක් දිවයිනට", "News Content": "බොරතෙල් මෙට්‍රික්ටොන් ලක්ෂයක් රැගත් නෞකාව ඊයේ රාත්‍රියේ දිවයිනට පැමිණියා. එහි සාම්පල පරීක්ෂා කිරීමෙන් පසු ගොඩබෑම් කටයුතු සිදු කිරීමට නියමිතයි. ඉදිරි සතියේ දී සපුගස්කන්ද පිරිපහදු කටයුතු ද ආරම්භ කිරීමට සැලසුම් කර තිබෙනවා. කෙළඹට ඊයේ රාත්‍රියේ පැමිණි මෙට්‍රික් ටොන් ලක්ෂයක් රැගත් බොරතෙල් නෞකාවට අමතරව තවත් මෙට්‍රික්ටොන් 120000ක් රැගත් බොරතෙල් නෞකාවක් මෙරටට පැමිණීමට නියමිතයි. ලබන 23 ත් 29 අතර දිනයක එම නෞකාව මෙරටට ළගා වන බවයි විදුලිබල සහ බලශක්ති අමාත්‍ය කංචන විජේසේකර මහතා ටිවිටර් සටහනක් තබමින් ප්‍රකාශ කළේ. මෙම නෞකා දෙකම රුසියානු යුරල්ස් බොරතෙල් බව ද එහි සදහන්. ඒ අනුව එළඹෙන සතියේ දී සපුගස්කන්ද තෙල් පිරිපහදුවේ කටයුතු යළි ආරම්භ කිරීමට සැලසුම් කර ඇති බවයි අමාත්‍යවරයා නිකුත් කර ට්විටර් පණිවුඩයේ දැක්වුණේ.   ", "URL": "https://www.itnnews.lk/2023/10/05/428830/", "Category": "දේශීය පුවත්", "Parent URL": null}