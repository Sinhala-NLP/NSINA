{"Source": "ITN news", "Timestamp": "අප්‍රේල් 26, 2023 10:52", "Headline": "සුඩානයේ වෙසෙන ශ්‍රී ලාංකිකයින් 13 දෙනෙකු සාර්ථකව ඉවත් කරගනී", "News Content": "සුඩානයේ වෙසෙන ශ්‍රී ලාංකිකයන් 41 දෙනාගෙන් 13 දෙනෙකුගෙන් යුත් පළමු කණ්ඩායම සාර්ථකව ඉවත් කරගත් බව අමාත්‍ය අලි සබ්රි මහතා පවසනවා. ගැටුම් හේතුවෙන් සුඩානයේ වෙසෙන බොහෝ පිරිසක් පීඩාවට පත්ව සිටිනවා. බොහෝ රටවල් තම පුරවැසියන් සුඩානයෙන් ඉවත් කර ගැනීමට කටයුතු කර තිබෙනවා. ඒ අනුවයි සුඩානයේ වෙසෙන ශ්‍රී ලාංකිකයන් ඉවත් කර ගැනීමේ කටයුතු ආරම්භ වුණේ. 13 දෙනෙකුගෙන් යුත් පළමු කණ්ඩායම සෞදි අරාබියේ ජෙඩා වෙත රැගෙන ඒමට කටයුතු කෙරුණා. ජෙඩාහි ශ්‍රී ලංකා කොන්සල් ජෙනරාල් කාර්යාලයේ අධීක්ෂණය යටතේ ඔවුන් සම්බන්ධයෙන් ඉදිරි කටයුතු සිදු කෙරෙන බවයි අමාත්‍ය අලි සබ්රි මහතා පවසන්නේ.       ", "URL": "https://www.itnnews.lk/2023/10/05/478252/", "Category": "Breaking News,දේශීය පුවත්", "Parent URL": null}