{"Source": "ITN news", "Timestamp": "ඔක්තෝබර් 23, 2022 21:52", "Headline": "රුසියානු ගුවන් යානයක් දකුණු සයිබිරීයාවේ ජනාකීර්ණ ප්‍රදේශයකට කඩා වැටෙයි", "News Content": "රුසියානු හමුදා ගුවන් යානයක් දකුණු සයිබිරීයාවේ ජනාකීර්ණ ප්‍රදේශයකට කඩා වැටී තිබෙනවා.ගුවන් යානයේ සිටි ගුවන් නියමුවන් දෙදෙනාම ජීවිතක්ෂයට පත්ව ඇති බවයි වාර්තා වන්නේ. රුසියානු ගුවන් හමුදාවට අයත් සුකෝයි සූ තර්ටි යානය සයිබිරීයාවේ රුට්ක්ස් නගරයේ දෙමහල් නිවසකට කඩා වැටී තිබෙනවා. අනතුරින් එම නිවසේ සිටි පිරිසට කිසිඳු හානියක් සිදුව නැති බවයි වාර්තා වන්නේ. එම ගුවන් යානය පුහුණුවක් අතරතුරයි මෙලෙස අනතුරට ලක්ව ඇත්තේ. රුසියාවේ රාජ්‍ය විමර්ශන කමිටුව මේ පිළිබඳව වැඩිදුර පරීක්ෂණයක් අරඹා ඇති අතර පසුගිය සතියේ දී මෙවැනි ම ගුවන් අනතුරක් සිදු වුණා. ඉන් පුද්ගලයින් 15 දෙනෙකු ජීවිතක්ෂයට පත්වුණා.   ", "URL": "https://www.itnnews.lk/2023/10/05/442042/", "Category": "ජාත්‍යන්තර පුවත්", "Parent URL": null}