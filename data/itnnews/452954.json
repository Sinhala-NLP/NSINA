{"Source": "ITN news", "Timestamp": "දෙසැම්බර් 31, 2022 11:52", "Headline": "බෙලි අත්ත සභාපතිගේ පුත්‍රයා යකඩ සොරකම හෙළි කළ අයෙකුට පහර දෙයි", "News Content": "බෙලි අත්ත ප්‍රාදේශීය සභාවේ සභාපතිවරයාගේ පුත්‍රයා පහරදුන් බව කියන සිද්ධියෙන් තුවාල ලැබූ අයෙකු තවදුරටත් බෙලිඅත්ත, බෙලිගල්ල රෝහලේ ප්‍රතිකාර ලබනවා. මහහීල්ල, නැගෙනහිර පැරකුම් ප්‍රජාමූල සංවිධානයට අයත් රුපියල් දෙලක්ෂ පනස් දහසක් පමණ වටිනා ගැල්වනයිස් බට 11ක් සොරකම්කළ බව කියන සිද්ධියක් මුල්කර ගනිමින් බෙලිඅත්ත ප්‍රාදේශීය සභාවේ සභාපතිවරයා හා ඔහුගේ සොහොයුරා රක්ෂිත බන්ධනාගාර ගත කෙරුණා. ඒ තංගල්ල වැඩබලන මහේස්ත්‍රාත් රංජිත් ගුණසේකර මහතාගේ නියෝගයකට අනුවයි. බෙලිඅත්ත පොලිසිය මේ සම්බන්ධයෙන් වැඩිදුර විමර්ශන සිදුකරනවා. මෙම සිද්ධියට මුල්වූ සභාපතිවරයාගේ පුත්‍රයා අදාළ සොරකම පිළිබද තොරතුරු හෙළිකළ අයෙකුට පහරදුන් බවයි වාර්තාවන්නේ. එසේ පහරකෑමට ලක්වූ පුද්ගලයා මේවන විට රෝහල්ගතව ප්‍රතිකාර ලබනවා.       ", "URL": "https://www.itnnews.lk/2023/10/05/452954/", "Category": "නවතම පුවත්", "Parent URL": null}