{"Source": "ITN news", "Timestamp": "මාර්තු 7, 2022 09:44", "Headline": "ජාත්‍යන්තර ඔලිම්පික් කමිටු සභාපතිවරයා බෙයිජිං ශීත සෘතු ඔලිම්පික් උළෙලට ලබා දුන් තිරසර අනුග්‍රහය පිළිබඳව චීන ජනපතිගේ කෘතඥතාව පළ වේ", "News Content": "බෙයිජිං ශීත සෘතු ඔලිම්පික් උළෙලට ස්ථීර අනුග්‍රහය ලබාදීම පිළිබඳව කෘතඥතාව පළ කරමින් චීන ජනාධිපතිවරයා ජාත්‍යන්තර ඔලිම්පික් කමිටු සභාපතිවරයාට ලිපියක් යොමු කරයි. පසුගිය 2 වනදා චීන ජනාධිපති ෂී ජින්පිං මහතා ජාත්‍යන්තර ඔලිම්පික් කමිටු සභාපති Thomas Bach මහතා වෙත ලිපියක් යොමුකර ඇත. 2022 බෙයිජිං ශීත සෘතු ඔලිම්පික් උළෙල සාර්ථකව පැවැත්වීමට හැකිවීම චීන ජනතාවගේ ජයග්‍රහණයක්  බව ෂීජින්පිං මහතා එම ලිපිය මගින් ප්‍රකාශ කළේය. චීන ජනතාව මෙවර ශීත සෘතු ඔලිම්පික් උළෙල පැවැත්වීමේ ශක්තියේ ප්‍රබල මූලාශ්‍රයයි. එමෙන්ම එය ලෝක ජනතාවගේ ජයග්‍රහණයකි. ඒ ඒ රටවල ක්‍රීඩක ක්‍රීඩිකාවන් ඔලිම්පික් ධජයයට එකතුවී අන්‍යෝන්‍ය ගරුත්වය, දිරිමත්කිරීම,  සීමා තුළ සිරනොවී ගෙන ස්වයං ශක්තිය දියුණු කිරීම යන ආකල්ප ඔස්සේ  “වඩාත්වේගවත්, වඩාත්ඉහළින්, වඩාත් ශක්තිමත්ව සහ වඩාත් එකමුතුව”යන ජාත්‍යන්තර ඔලිම්පික් ආදර්ශ පාඨය මනාව තහවුරුවී ඇත. එය ලෝක වැසියන් සමගිය තහවුරුකර පොදුවේ අසීරුතාවන්ට මුහුණ දෙමින් එක්ව ඉදිරියට ගෙනයන ශක්‍යතා දිරිමත් කළ බව එම ලිපියේ සඳහන් වෙයි. එමෙන්ම Thomas Bach මහතාහා ජාත්‍යන්තර ඔලිම්පික් කමිටුව බෙයිජිංශීත සෘතු ඔලිම්පික් උළෙලට දිගු කාලීනව ලබා දුන්ස්ථීර අනුබලය පිළිබඳව ෂීජින්පිං මහතා ස්තුතිය පළ කළේය. මීටපෙර, බෙයිජිං ශීත ඍතු ඔලිම්පික් උළෙලේ සාර්ථකත්වය පසසමින් ජාත්‍යන්තර ඔලිම්පික්කමිටු සභාපති Thomas Bach මහතාද ජනාධිපතිවරයා වෙත ලිපියක් යොමු කර තිබිණ.   ", "URL": "https://www.itnnews.lk/2023/10/05/399747/", "Category": "ජාත්‍යන්තර පුවත්", "Parent URL": null}