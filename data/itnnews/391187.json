{"Source": "ITN news", "Timestamp": "ජනවාරි 25, 2022 10:05", "Headline": "වැඩි මිලට සිමෙන්ති අලෙවි කරන වෙළෙඳුන් සොයා දිවයින පුරා වැටලීම්", "News Content": "වැඩි මිලට සිමෙන්ති අලෙවි කරන වෙළෙඳුන් සොයා පාරිභෝගික කටයුතු පිළිබඳ අධිකාරිය දිවයින පුරා වැටලීම් ආරම්භ කර තිබෙනවා. කොළඹ ,කළුතර ,ගම්පහ ,මහනුවර, කුරුණෑගල,රත්නපුර ,බදුල්ල ඇතුළු දිස්ත්‍රික් කිහිපයක සිමෙන්ති වැඩි මිලට විකුණු ව්‍යාපාරික ස්ථාන වැටලීමට ලක් කෙරුණා.  සිමෙන්ති වැඩි මිලට විකිණීම, තොග සඟවා තැබීම, තොග තිබියදී අලෙවි නොකිරීම දඬුවම් ලැබිය හැකි වැරදි බවයි පාරිභෝගික අධිකාරිය පෙන්වා දෙන්නේ. එම නීති කඩකරන වෙළෙඳුන්ට එරෙහිව නීතිය ක්‍රියාත්මක කරන බව එම අධිකාරිය පවසනවා.   ", "URL": "https://www.itnnews.lk/2023/10/05/391187/", "Category": "දේශීය පුවත්", "Parent URL": null}