{"Source": "ITN news", "Timestamp": "ஜூன் 24, 2022 15:24", "Headline": "சுகாதார ஊழியர்களுக்கு வெள்ளிக்கிழமைகளில் எரிபொருள் வழங்கும் திட்டம் இன்று ஆரம்பம்..", "News Content": "சுகாதார ஊழியர்களுக்கு வெள்ளிக்கிழமைகளில் எரிபொருள் வழங்கும் திட்டம் இன்று ஆரம்பமாகியுள்ளது. தெரிவுசெய்யப்பட்ட 74 எரிபொருள் நிரப்பு நிலையங்களில் இன்று சுகாதார ஊழியர்களுக்கு எரிபொருள் வழங்கப்படுமென சுககாதார அமைச்சு அறிவித்துள்ளது. எனினும் நாட்டில் நிலவும் எரிபொருள் தட்டுப்பாடு காரணமாக சுகாதார ஊழியர்களுக்காக ஒதுக்கப்பட்டுள்ள சில நிரப்பு நிலையங்களில் எரிபொருள் வழங்கப்படவில்லையென தெரிவிக்கப்படுகிறது. நாட்டிலுள்ள சகல மாவட்டங்களையும் உள்ளடக்கும் வகையில் சுகாதார ஊழியர்களுக்கு எரிபொருள் வழங்குவதற்காக நிரப்பு நிலையங்கள் பட்டியலிடப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/418960/", "Category": "Breaking News,தேசிய செய்திகள்", "Parent URL": null}