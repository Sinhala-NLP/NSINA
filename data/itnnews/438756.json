{"Source": "ITN news", "Timestamp": "ඔක්තෝබර් 4, 2022 14:44", "Headline": "පාසල් අධ්‍යාපනය අවසන් කරන තරුණ තරුණියන්ට ජපානයේ වසර 4 ක කෘෂි තාක්ෂණ පුහුණුවක්", "News Content": "පාසල් අධ්‍යාපනය අවසන් කරන තරුණ තරුණියන්ට ජපානයේ වසර 4 ක කෘෂි තාක්ෂණ පුහුණුවක් ලබාදීමට සැළසුම්කර තිබෙනවා. වසර 4 ක කෘෂි තාක්ෂණික පුහුණුවක් මෙන්ම තොරතුරු තාක්ෂණයේ අවස්ථා සළසා දීමට මූලික එකගතාවක් අමාත්‍ය මනූෂ නානායක්කාර මහතා හා ජපානයේ ගෝජෝ නගරාධිපති යොෂිනොරි ඔස්ටා මහතා අතර ඇතිවුණා. ජපානයේ සංචාරයක නිරතව සිටින අතුරතුරයි අමාත්‍යවරයා නගරාධිපතිවරයා හමුවී මේ සම්බන්ධයෙන් සාකච්ඡා කළේ. අපොස උසස් පෙළ විභාගයට පෙනී සිටීමෙන් පසු තරුණ තරුණියන්ට ජපානයට පැමිණ කෘෂි ක්ෂේත්‍ර යේ වසර 4 ක උපාධි පාඨමාලාවක් සහිත පුහුණුවක් ලබාගැනීමට මෙමගින් ඉඩකඩ සැළසෙනවා. එම කාලය තුළ ජපානයේ නිවෙස්වල පදිංචිව සිටිමින් දෙරටේ සංස්කෘතික හුවමාරුවක් ද ඇතිකර ගැනීමට අවස්ථාව උදාවන බවයි කම්කරු හා විදේශ රැකියා අමාත්‍යංශය පවසන්නේ. මීට අමතරව ශ්‍රී ලාංකික තරුණ තරුණියන්ට ජපානයේ තොරතුරු තාක්ෂණ ක්ෂේත්‍රයෙහි පවතින අවස්ථා සම්බන්ධයෙන් ද අමාත්‍ය මනූෂ නානායක්කාර මහතා ජපාන නියෝජිතයින් සමග සාකච්ඡා පවත්වනු ලැබුවා.               ", "URL": "https://www.itnnews.lk/2023/10/05/438756/", "Category": "දේශීය පුවත්", "Parent URL": null}