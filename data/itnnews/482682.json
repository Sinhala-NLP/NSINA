{"Source": "ITN news", "Timestamp": "මැයි 12, 2023 18:01", "Headline": "බංග්ලාදේශට එරෙහි T 20 තරගයේ ජය ශ්‍රී ලංකාවට", "News Content": "අද තරගය ජයගැනීමත් සමග බංග්ලාදේශ ශ්‍රී ලංකා පන්දුවාර විස්සයි විස්ස ක්‍රිකට් තරගාවලිය ජයගැනීමට ශ්‍රී ලංකා කාන්තා කණ්ඩායම සමත් වුණා. කොළඹ එස්.එස් ක්‍රීඩාංගනයේ පැවති තුන්වන විස්සයි විස්ස තරගයේ පළමුව පන්දු වට පහර දුන් ශ්‍රී ලංකා ක්‍රීඩිකාවෝ නියමිත පන්දුවාර විස්ස අවසානයේ කඩුලු 03 ක් දැවී ලකුනු 158 ක් රැස් කළා. නිලක්ෂි ද සිල්වා ලකුණු 63 යි,  හර්ෂිතා සමරවික්‍රම ලකුණු 51 ක් හා චමරි අතපත්තු ලකුණු 32 ක් රැස් කළා. පන්දු යැවීමේදී උදේශිකා ප්‍රබෝධනී,  ඉනෝකා රණවීර හා කාව්‍යා කාවින්දි කඩුළු දෙක බැගින් දවාගත්තා. පිළිතුරු ඉනිම ක්‍රීඩා කළ බංග්ලාදේශ කණ්ඩායමේ ලකුණු රැස් කළේ නිගාර් සුල්තානායි. ඒ ලකුණු 31 ක්. ලකුණු 159 ක ජයග්‍රාහී ඉලක්කය හඹාගිය බංග්ලාදේශ ක්‍රීඩිකාවන්ට පන්දුවාර 20 අවසානයේ ලබාගත හැකි වූයේ කඩුලු 07 ක් දැවී ලකුණු 114 ක් පමණයි. මේ අනුව ලකුණු 44 ක ජයක් ශ්‍රී ලංකා කණ්ඩායම වාර්තා කළා. තරගයේ වීරයාට හිමි සම්මානය  නිලක්ෂි ද සිල්වා  හිමිකරගත් අතර තරගාවලියේ වීරයාට හිමි සම්මානය හර්ෂිකා සමරවික්‍රම  හිමිකරගත්තා.       ", "URL": "https://www.itnnews.lk/2023/10/05/482682/", "Category": "ක්‍රීඩා,දේශීය පුවත්", "Parent URL": null}