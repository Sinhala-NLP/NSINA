{"Source": "ITN news", "Timestamp": "නොවැම්බර් 21, 2022 10:21", "Headline": "බඩෝවිට නලින්ගේ ප්‍රධාන ගෝලයෙකු අයිස් මත්ද්‍රව්‍ය සමඟ අත්අඩංගුවට", "News Content": "ප්‍රබල මත්ද්‍රව්‍ය ජාවාරම්කරුවෙකු වන බඩෝවිට නලින්ගේ ප්‍රධාන ගෝලයෙකු අයිස් මත්ද්‍රව්‍ය සමඟ පොලිස් විශේෂ කාර්ය බලකාය අත්අඩංගුවට ගෙන තිබෙනවා. බෝකුන්දර,  මහවත්තට ඇතුළුවන මාර්ගයේ සිදුකල වැටලීමකදීයි මොහු අත්අඩංගුවට ගෙන ඇත්තේ. බඩෝවිට නලින් නමැත්තාගේ සමීපතමයෙකු වන සැකකරු පිළියන්දල ප්‍රදේශයේ පදිංචිකරුවෙකි. රුපියල් ලක්ෂ 5 කට ආසන්න වටිනාකමක් ඇති අයිස් මත්ද්‍රව්‍ය ග්‍රෑම් 41 ක්ද පොලීසිය මගින් අත්අඩංගුවට ගෙන තිබෙනවා.         ", "URL": "https://www.itnnews.lk/2023/10/05/446787/", "Category": "Breaking News,දේශීය පුවත්", "Parent URL": null}