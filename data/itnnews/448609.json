{"Source": "ITN news", "Timestamp": "டிசம்பர் 2, 2022 12:12", "Headline": "இரண்டு உரக் கப்பல்கள் இன்று கொழும்பு வருகை.", "News Content": "40 ஆயிரம் மெற்றிக்தொன் பன்டி உரத்தை எடுத்துவரும் கப்பல், இன்றிரவு கொழும்பு துறைமுகத்தை வந்தடையவுள்ளது. நாளை மாலை குறித்த கப்பலில் இருந்து பன்டி உரத்தை தரையிறக்கும் பணிகள் முன்னெடுக்கப்படுமென விவசாய அமைச்சர் மஹிந்த அமரவீர தெரிவித்துள்ளார். இதேவேளை 8 மாவட்டங்களை சேர்ந்த குறைந்த வருமானம் பெறும் விவசாய குடும்பங்களுக்காக 9 ஆயிரம் மெற்றிக்தொன் யூரியா உரத்தை எடுத்துவந்த மற்றுமொரு கப்பல் இன்று முற்பகல் கொழும்பு துறைமுகத்தை வந்தடைந்தது. குறைந்த வருமானம் பெறும் விவசாய குடும்பங்களுக்கு வழங்குவதற்காக ஐக்கிய நாடுகள் சபை உணவு மற்றும் விவசாய அமைப்பு யூரியா உரத்தை வழங்கியுள்ளது. கப்பலில் இருந்து உரத்தை தரையிறக்கும் பணிகள் ஆரம்பிக்கப்பட்டுள்ளதாக விவசாய அமைச்சு அறிவித்துள்ளது. ", "URL": "https://www.itnnews.lk/2023/10/05/448609/", "Category": "Breaking News,அண்மைய செய்திகள்", "Parent URL": null}