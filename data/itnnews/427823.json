{"Source": "ITN news", "Timestamp": "අගෝස්තු 8, 2022 21:18", "Headline": "ජනපතිට චෙක් ජනරජයේ ජනපතිගෙන් සුබ පැතුම්", "News Content": "චෙක් ජනරජයේ ජනාධිපති මයිලෝස් සීමන් මහතා ශ්‍රී ලංකා ජනාධිපති රනිල් වික්‍රමසිංහ මහතාට සුබපැතුම් එක්කර තිබෙනවා. අභියෝගවලට සාර්ථකව මුහුණ දීමට හැකිවේවායි චෙක් ජනාධිපතිවරයා සුබ පැතුම් එක්කරමින් සදහන් කරනවා. රනිල් වික්‍රමසිංහ මහතා ජනාධිපති ධුරයට පත්වීම නිමිත්තෙන් සිය හෘදයාංගම සුබපැතුම් පිරිනමන බවයි චෙක් ජනරජයේ ජනාධිපති මයිලෝස් සීමන්ස් මහතා පවසන්නේ. අත්දැකීම් සහිත නායකයෙකු ලෙස රනිල් වික්‍රමසිංහ මහතා අභියෝග සාර්ථකව ජය ගනු ඇති බවටද ඒ මහතා විශ්වාසය පළකරනවා. ශ්‍රී ලංකාව සහ චෙක් ජනරජය අතර අන්‍යනෝන්‍ය අවබෝධය සහ සහයෝගීතාවය මත දෙරටේ සබදතා දෙරටේම ජනතාවගේ ප්‍රයෝජනය සදහා වර්ධනය කර ගැනීම අපේක්ෂාව බවයි චෙක් ජනාධිපතිවරයා වැඩිදුරටත් සදහන් කරන්නේ.             ", "URL": "https://www.itnnews.lk/2023/10/05/427823/", "Category": "දේශීය පුවත්", "Parent URL": null}