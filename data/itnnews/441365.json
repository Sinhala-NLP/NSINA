{"Source": "ITN news", "Timestamp": "ඔක්තෝබර් 19, 2022 11:04", "Headline": "ගාමිණී පහළවත්ත මහතා ආභාවප්‍රාප්ත වෙයි", "News Content": "ස්වාධීන රූපවාහිනි ප්‍රවෘත්ති විකාශය ආරම්භක යුගයේ සිටම වසර ගණනාවක් ප්‍රවෘත්ති නිවේදකයෙකු ලෙස කටයුතු කළ ගාමිණී පහළවත්ත ආභාවප්‍රාප්ත වුණා. 1988 – 89 භීෂණ සමයේ දිනයක ජාතික රූපවාහිනි ප්‍රවෘත්ති ඉදිරිපත් කිරීමට කිසිදු නිවේදකයෙකු පැමිණ සිටියේ නැහැ. ඒ ජිවිත තර්ජන හේතුවෙනුයි. මෙම කාලයේ බොහෝ අත්‍යවශ්‍ය කටයුතු සිදු වුයේ ත්‍රිවිධ හමුදාව අතින්. ගුවන් හමුදාවේ සේවය කළ ගාමිණී පහළවත්තට රාත්‍රී ප්‍රධාන පුවත් ප්‍රකාශය ඉදිරිපත් කිරීමට අවස්ථාව උදා වුයේ ඔහු තවදුරටත් ප්‍රවෘත්ති නිවේදකයෙකු බවට පත් කරමින් ඇති වු තර්ජන හමුවේ මුහුණ නොපෙන්වා රූපවාහිනි පුවත් ඉදිරිපත් කිරීමට සිදු වු ආකාරය පසුව ස්වාධීන රූපවාහිනි සේවයට එක් වු ඔහු අපට ද විස්තර කළා. ස්වාධීන රූපවාහිනි පුවත් ආරම්භක යුගයේ සිට ම  වසර 10ක් යන තෙක් ඔහු අපගේ ප්‍රවෘත්ති ප්‍රකාශය ඉදිරිපත් කළා. ස්වාධීන රූපවාහිනි සේවයේ හිටපු ප්‍රවෘත්ති නිවේදක ආභාවප්‍රාප්ත ගාමිණි පහළවත්තයන්ගේ දේහය මහරගම රෝහිණි මල්ශාලාවේ තැන්පත් කර තිබෙනවා. අවසන් කටයුතු අද ප.ව. 06.00ට තලපත්පිටිය සුසානභුමියේ දී සිදු කිරිමට නියමිතයි. ", "URL": "https://www.itnnews.lk/2023/10/05/441365/", "Category": "Breaking News,දේශීය පුවත්", "Parent URL": null}