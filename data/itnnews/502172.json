{"Source": "ITN news", "Timestamp": "ජූලි 24, 2023 10:07", "Headline": "රුසියාවේ මොස්කව් නුවර ගොඩනැගිලි දෙකකට ඩ්‍රෝන ප්‍රහාරයක්", "News Content": "රුසියාවේ මොස්කව් නුවර ගොඩනැගිලි දෙකකට ඩ්‍රෝන ප්‍රහාර එල්ල කිරීම පිළිබඳ යුක්රේනයට චෝදනා එල්ල වනවා. අද අළුයම් කාලයේ මොස්කව් නුවර ගොඩනැගිලි දෙකකට මෙම ප්‍රහාර එල්ල වී තිබුණා. ප්‍රහාරයෙන් එම ගොඩනැගිලි වලට සුළු හානි සිදුව තිබු අතර ඩ්‍රෝන යානා විනාශ කිරීමට සමත් වු බවයි රුසියා ආරක්ෂක අමාත්‍යාංශය සදහන් කළේ. මේ අනුව යුක්රේනය ද දැඩි ආරක්ෂිත රැකවල් සහිත මොස්කව් නුවරට ඩ්‍රෝන ප්‍රහාර එල්ල කිරීම පිළිබද සමස්ත ලෝකයම අවධානය යොමුව තිබෙනවා. යුක්රේන පාර්ශවයෙන් මේ පිළිබද අදහස් පළ කිරීමක් සිදුව නැහැ. මේ මස මුලදී ද යුක්රේනය මෙවැනි ඩ්‍රෝන ප්‍රහාරයක් එල්ල කිරීමට කටයුතු කළා. ඒ හේතුවෙන් මොස්කව් ගුවන් තොටුපළේ ගුවන් යානා තාවකාලිකව වෙනත් ගුවන් තොටුපළකට හරවා යැවීමටයි පියවර ගැනුනේ.           ", "URL": "https://www.itnnews.lk/2023/10/05/502172/", "Category": "ජාත්‍යන්තර පුවත්", "Parent URL": null}