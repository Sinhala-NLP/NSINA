{"Source": "ITN news", "Timestamp": "ඔක්තෝබර් 15, 2021 13:03", "Headline": "නීතිපතිගේ තීරණයකට එරෙහි පෙත්සමක් සලකා බැලීමට අභියාචනාධිකරණය දින දෙයි", "News Content": "තරුණයින් 11 දෙනෙකු පැහැරගෙන ගොස් අතුරුදන් කළ බවට ගොනුකර ඇති නඩුවේ විත්තිකරුවෙකු වන හිටපු නාවික හමුදාපති වසන්ත කරන්නාගොඩ මහතාට එරෙහි අධි චෝදනා ඉවත්කර ගැනීමට නීතිපතිවරයා ගත් තීරණය බල රහිත කරන්නැයි ඉදිරිපත් කළ රීට් පෙත්සම කැදවීමේ දින නියම කෙරුණා. සෝභිත රාජකරුණා  සහ ධම්මික ගනේපොල යන මහත්වරුන්ගෙන් සමත්විත අභියාචනාධිකරණ විනිසුරු මඩුල්ල ඉදිරියේ මෙම නඩුව කැදවීම සිදුවුණා. ඒ අනුව රීට් පෙත්සම සළකා බැලීම ලබන 29 වනදා කැදවන ලෙස අභියාචනාධිකරණය නියම කළා. කොළඹ හා තදාසන්න ප්‍රදේශවල පදිංචිව සිටි තරුණයින් 11 දෙනෙකු 2008 වසරේ දී අතුරුදන් කිරීමේ සිද්ධිය සම්බන්ධ නඩුවේ එක් විත්තිකරුවෙකු ලෙස හිටපු නාවික හමුදාපතිවරයා නම්කර තිබුණා. පසුව එම අධිචෝදනා ඉවත් කිරීමට නීතිපතිවරයා තීරණය කළා.       ", "URL": "https://www.itnnews.lk/2023/10/05/369413/", "Category": "නවතම පුවත්", "Parent URL": null}