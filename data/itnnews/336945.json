{"Source": "ITN news", "Timestamp": "මැයි 14, 2021 09:28", "Headline": "අගමැතිතුමාගේ රාමසාන් දින පණිවුඩය", "News Content": "රාමසාන් උපවාස කාලය අවසන් කරමින් ලොව පුරා විසිරී සිටින ඉස්ලාමීය බැතිමතුන් සමඟ එක්ව ඊද්-දුල්-ෆිතර් උත්සවය සමරන ශ්‍රී ලාංකේය මුස්ලිම් ප්‍රජාවට මාගේ සුභාශිංසනය පළ කරමි. ඉස්‌ලාම් භක්‌තිකයන්ගේ ශුද්ධ වූ ග්‍රන්ථය ලෙස සැළකෙන අල් කුරාණයේ නියම කොට ඇති පරිදි මාසයක් පුරා ඉටුකරන රාමසාන් උපවාසය ආගමික වශයෙන් මෙන්ම අධ්‍යාත්මික වශයෙන් ද ලොවට ගෙනඑන පණිවුඩය ඉතා වැදගත් වේ. උපවාස කාලයේ දී අන්‍යයන්ගේ කුස ගින්න පිළිබඳව නිවැරදි අදහසක් ඇතිවීම මගින් ඉස්ලාමීය බැතිමතුන් පරිත්‍යාගශීලී සමාජයක් උදෙසා උස් පහත් භේදයකින් තොරව පෙළගැසෙනු ඇති බව මාගේ විශ්වාසයයි. රාමසාන් උපවාසය වෙනුවෙන් පණිවුඩයක් නිකුත් කරමිනුයි අග්‍රාමාත්‍යවරයා මේ බව සදහන් කරන්නේ.  ", "URL": "https://www.itnnews.lk/2023/10/05/336945/", "Category": "දේශීය පුවත්", "Parent URL": null}