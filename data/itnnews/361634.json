{"Source": "ITN news", "Timestamp": "සැප්තැම්බර් 10, 2021 16:13", "Headline": "සැප්තැම්බර් 14 වනදා විශ්‍රාම යන බව මහ බැංකු අධිපති කියයි", "News Content": "මහචාර්ය ඩබ්ලිව්. ඩී. ලක්ෂ්මන් මහතා මහබැංකු අධිපතිධුරයෙන් විශ්‍රාම ගැනීමට තීරණය කළ බව අද පැවැති මාධ්‍ය හමුවකදී ප්‍රකාශ කළා. තමන්ගේ අසූ වැනි ජන්ම දිනය වන විට මෙම තනතුරෙන් විශ්‍රාම ගැනීමට තීරණය කර සිටි බවයි සූම් තාක්ෂණය ඔස්සේ පැවති මාධ්‍ය හමුවකට එක්වෙමින් මහබැංකු අධිපතිවරයා කියා සිටියේ. කෙසේවුවද එම තීරණයට සති 6 කට පෙර ඔහු මහබැංකු අධිපතිධුරයෙන් ඉවත්වීමට තීරණය කර තිබෙනවා. 2019 වසරේ දෙසැම්බර් 24 වනදා ඒ මහතා මහබැංකු අධිපතිවරයා ලෙස පත්වුණා. ඒ මෙරට මහබැංකුවේ 15 වන අධිපතිවරයා ලෙසටයි. ", "URL": "https://www.itnnews.lk/2023/10/05/361634/", "Category": "දේශීය පුවත්", "Parent URL": null}