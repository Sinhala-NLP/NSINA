{"Source": "ITN news", "Timestamp": "මාර්තු 29, 2023 17:41", "Headline": "IMF ණය ලබාදීමේ ඉදිරි වැඩපිළිවෙළටත් ජපානයේ දායකත්වය ලබාගැනීමට ක්‍රියා කරනවා – ජපානයේ ශ්‍රී ලංකා තානාපති", "News Content": "ජාත්‍යන්තර මූල්‍ය අරමුදලේ ණය පහසුකම් ලබාදීමේ ඉදිරි වැඩපිළිවෙළට ද ජපානයේ පූර්ණ දායකත්වය ලබාගැනීමට ක්‍රියා කරන බව ජපානයේ ශ්‍රී ලංකා තානාපති රොඩ්නි පෙරේරා මහතා පවසනවා. ජපානයේ ටෝකියෝ නුවර පැවති ප්‍රදර්ශනයකින් පසු මාධ්‍ය හමුවේ අදහස් දක්වමින් ඒ මහතා මෙම අදහස් පළකළා. ශ්‍රී ලංකා සංචාරක කර්මාන්තය ප්‍රවර්ධනය කිරීමේ අරමුණෙන් ජපානයේ ටෝකියෝ නුවරදී දෙදින ප්‍රදර්ශනයක් පැවැත්වෙනවා. ප්‍රදර්ශනය අද ආරම්භ කෙරුණේ ජපානයේ ශ්‍රී ලංකා තානාපති රොඩ්නි පෙරේරා මහතාගේ සහභාගීත්වයෙන්. ශ්‍රී ලංකා තානාපති කාර්යාලය සහ ජපන් ව්‍යාපාරික සංගමය එක්ව මෙය සංවිධාන කළා. ශ්‍රී ලාංකිකයින් මෙන්ම ජපන් ජාතිකයින් ද විශාල පිරිසක් ප්‍රදර්ශනය නැරඹීමට එක්ව සිටියා.       ", "URL": "https://www.itnnews.lk/2023/10/05/471745/", "Category": "දේශීය පුවත්", "Parent URL": null}