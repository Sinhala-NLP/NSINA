{"Source": "ITN news", "Timestamp": "ජනවාරි 27, 2022 19:44", "Headline": "මෙරට රබර් වගාවේ සංවර්ධනයට ප‍්‍රංශයේ සහය", "News Content": "රබර් වගාවේ සංවර්ධනයට සහාය වීමට ප්‍රංශය ඉදිරිපත්ව සිටිනවා. ඊට අදාළ කරුණු සොයා බැලීමට ශ්‍රී ලංකාවේ ප්‍රංශ තානාපතිවරයා ඇතුළු නියෝජිතයන් පිරිසක් අමාත්‍ය රමේෂ් පතිරණ මහතා සමග රබර් පර්යේෂණ ආයතනයේ නිරීක්ෂණ චාරිකාවක ද නිරත වුණා. නවීන තාක්ෂණය උපයෝගී කර ගනිමින් කුඩා රබර්වතු හිමියන්ගේ ආර්ථිකය ශක්තිමත් කිරීම අරමුණයි. ප්‍රංශයේ ආර්ථික අමාත්‍යාංශයේ මූල්‍ය  හා තාක්ෂණික ආධාර මත මෙම ව්‍යාපෘතිය ක්‍රියාත්මක කිරීමට නියමිතයි. අම්පාර සහ මොණරාගල දිස්ත්‍රික්කවල කුඩා රබර්වතු හිමියන් වෙනුවෙන් මෙම වැඩසටහන පළමුව ක්‍රියාත්මක වනවා. ඒ යටතේ මොණරාගල දිස්ත්‍රිකක්යේ කුඩා රබර්වතු හිමියන් 6000 කට රබර් වගාවට නවීන තාක්ෂණය යොදාගත හැකි ආකාරය පිළිබද පුහුණුවක් ලබාදීමට නියමිතයි.       ", "URL": "https://www.itnnews.lk/2023/10/05/391794/", "Category": "දේශීය පුවත්", "Parent URL": null}