{"Source": "ITN news", "Timestamp": "පෙබරවාරි 22, 2023 11:46", "Headline": "අම්පාර දිස්ත්‍රික්කයේ වී මිලදී ගැනීම ඇරඹෙයි", "News Content": "අම්පාර දිස්ත්‍රික්කයේ වී මිලදී ගැනීම මේ වන විට ආරම්භ කර තිබෙනවා. තවත් දිස්ත්‍රික් කිහිපයකද වී මිලදී ගැනීම් සිදු කෙරෙමින් පවතින බවයි වී අලෙවි මණ්ඩලය පවසන්නේ. අම්පාර දිස්ත්‍රික්කයේ ප්‍රාදේශීය ලේකම් කොට්ඨාස 18 ක වී මිලදි ගැනිම අද ආරම්භ කෙරුණේ අම්පාර දිස්ත්‍රික් ලේකම්වරයාගේ පුර්ණ අධික්ෂණ යටතේයි. වී කිලෝග්‍රෑමයක් රුපියල් 100ක මිලකට මිලදී ගනු ලබන අතර ප්‍රදේශයේ ප්‍රාදේශීය ලේකම් කොට්ඨාස දහඅටේ වී අස්වැන්න විධිමත් පරිදි මිලදී ගැනීම රජයේ අරමුණයි. තම අස්වැන්න නිසි මිලකට අලෙවි කර ගැනීමට අවස්ථාව සලසාදීම පිළිබඳව ගොවීන් රජයට ප්‍රසාදය පළ කළා.   ", "URL": "https://www.itnnews.lk/2023/10/05/462404/", "Category": "දේශීය පුවත්", "Parent URL": null}