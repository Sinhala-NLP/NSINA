{"Source": "ITN news", "Timestamp": "මාර්තු 30, 2023 15:32", "Headline": "ඉන්දියාව තුළ නැවතත් කොරෝනා හිස ඔසවයි", "News Content": "දිනක් තුළ වාර්තා වු වැඩිම කොරෝනා ආසාධිතයන් ප්‍රමාණයක් ඊයේ දිනයේ දී ඉන්දියාවෙන් හමුව තිබෙනවා. එම සංඛ්‍යාව 3016ක්. මාස 6කට ආසන්න කාලයක් තුළ ඉන්දියාවෙන් දෛනිකව වාර්තා වු වැඩිම කොරෝනා ආසාධිතයන් සංඛ්‍යාව මෙයයි. මේ අනුව කොවිඩ් 19 වෛරසය ඉන්දියාව තුළ නැවතත් සීග්‍රලෙස ව්‍යාප්ත වීමේ අවධානමක මතුව තිබෙනවා. මෙම දෛනික වැඩිවීම පෙරදිනට සාපේක්ෂව 40%ක අගයක් ගන්නා බවයි වාර්තා වන්නේ. ඊයේ දිනය තුළ ඉන්දියාවෙන් කොවිඩ් මරණ 02ක් ද වාර්තා වුණා. මේ වන විට ඉන්දියාවේ සිදුව ඇති සමස්ත කොවිඩ් මරණ සංඛ්‍යාව 53862ක් වනවා.             ", "URL": "https://www.itnnews.lk/2023/10/05/471910/", "Category": "Breaking News,ජාත්‍යන්තර පුවත්", "Parent URL": null}