{"Source": "ITN news", "Timestamp": "ஜூலை 4, 2023 16:04", "Headline": "இலங்கை ரூபாவின் பெறுமதி மேலும் வலுவடைந்துள்ளது", "News Content": "அமெரிக்க டொலருக்கு நிகரான, இலங்கை ரூபாவின் பெறுமதி, மேலும் வலுவடைந்துள்ளது. இலங்கை மத்திய வங்கி இறுதியாக கடந்த 28 ஆம் திகதி வெளியிட்ட நாணய மாற்று விகிதங்களின் படி அமெரிக்க டொலர் ஒன்றின் விற்பனை பெறுமதி 316 ரூபா 67 சதமாகவும், கொள்முதல் பெறுமதி 301 ரூபா 15 சதமாகவும் பதிவாகியிருந்தது. தொடர் விடுமுறையின் பின்னர் அனைத்து வங்கிகளினதும் கொடுக்கல் வாங்கல் நடவடிக்கைகள் இன்று ஆரம்பமாகின. இந்தநிலையில் மத்திய வங்கி இன்று வெளியிட்டுள்ள நாணய மாற்று விகிதங்களின்படி அமெரிக்க டொலரின் விற்பனை பெறுமதி 314 ரூபா 98 சதமாகவும், கொள்முதல் பெறுமதி 299 ரூபா 87 சதமாகவும் பதிவாகியுள்ளது. ", "URL": "https://www.itnnews.lk/2023/10/05/497326/", "Category": "Breaking News,அண்மைய செய்திகள்", "Parent URL": null}