{"Source": "ITN news", "Timestamp": "සැප්තැම්බර් 16, 2023 05:40", "Headline": "ජපන් ජාතික පියෙකුගෙන් මෙරට පොලීසියට පැමිණිල්ලක්", "News Content": "තම ශ්‍රී ලාංකික බිරිඳ සහ පුතු යළි ජපානය වෙත නොපැමිණි බවට ජපන් ජාතික පියෙකු විසින් මෙරට පොලීසිය වෙත පැමිණිලි කර තිබෙනවා. ඒ සම්බන්ධයෙන් වූ පැමිණිල්ල සංචාරක පොලීසිය වෙතට යොමුකර ඇති බවයි, පොලීසිය ප්‍රකාශ කළේ. මෙම පැමිණිල්ල අදාළ ජපන් ජාතිකයා විසින් විද්‍යුත් තැපෑල හරහා යොමුකර  තිබුණා. අදාළ පණිවුඩය මගින් ඔහු පවසා අත්තේ නියමිත දිනයේ ඔවුන් යළි ජපානය බලා නොපැමිණි බවයි. කෙසේ වෙතත් එම සිද්ධිය සම්බන්ධයෙන් සංචාරක පොලීසිය විසින් මේ වනවිට විමර්ශනයක් ආරම්භ කර තිබෙනවා. ", "URL": "https://www.itnnews.lk/2023/10/05/516211/", "Category": "නවතම පුවත්", "Parent URL": null}