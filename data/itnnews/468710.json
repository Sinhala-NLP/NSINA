{"Source": "ITN news", "Timestamp": "මාර්තු 16, 2023 17:24", "Headline": "මෝටර් රථයක් දුම්රියක ගැටෙයි – දෙදෙනෙක් නොඑන ගමන් යයි", "News Content": "කොළඹ සිට බෙලිඅත්ත දක්වා ධාවනය වූ දුම්රියේ, මාගල්තොට දුම්රිය හරස් මාර්ගයේදී මොටර් රථයක් ගැටීමෙන් පුද්ගලයින් දෙදෙනෙක් ජීවිතක්ෂයට පත්ව තිබෙනවා. පසුව එම ස්ථානයේ සිට මීටර් 200ක් දුරින් පිහිටි කොග්ගල ගුවන් හමුදා කඳවුර අසල පිහිටි දුම්රිය හරස් මාර්ගය දක්වා මෝටර් රථය දුම්රියේ පැටලී ඇදී ගොස් ඇති බවයි අප වාර්තාකරු පැවසුවේ. අනතුරට ලක්වු මෝටර් රථය තුළ පුද්ගලයින් දෙදෙනෙක් සිරවී සිටි අතර ඔවුන්ව බේරාගැනීමට ප්‍රදේශවාසීන් දැඩි පරිශ්‍රමයක් දැරුවද ඔවුන් දෙදෙනා ඒ වනවිටත් ජීවිතක්ෂයට පත්ව සිටි බව පොලිසිය සඳහන් කළා මෝටර් රථයේ ගමන් කර ඇත්තේ වයස අවුරුදු 35ක පුද්ගලයෙක් සහ 80 හැවිරිදි කාන්තාවක් . ඔවුන් අහංගම ප්‍රදේශයේ පදිංචිකරුවන් බව පොලිසිය නිවේදනය කළා . සිද්ධිය සම්බන්ධයෙන් හබරාදූව පොලීසිය වැඩිදුර විමර්ශන සිදුකරන අතර මෘතශරීර කරාපිටිය රෝහලේ මෘතශරීරාගාරයේ තැන්පත් කර තිබෙනවා. ", "URL": "https://www.itnnews.lk/2023/10/05/468710/", "Category": "දේශීය පුවත්", "Parent URL": null}