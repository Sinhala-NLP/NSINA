{"Source": "ITN news", "Timestamp": "அக்டோபர் 11, 2022 13:22", "Headline": "காணாமல்போனவர்கள் குடும்பங்களுக்காக வழங்கப்படும் நிதியை அதிகரிக்க அமைச்சரவை அனுமதி..  ", "News Content": "காணாமல்போனவர்கள் குடும்பங்களுக்காக வழங்கப்படும் பணத்தை 2 இலட்சம் ரூபாவாக அதிகரிக்க அமைச்சரவை அனுமதி வழங்கப்பட்டுள்ளதாக அமைச்சர் பந்துல குணவர்தன தெரிவித்துள்ளார். பதிவாளர் நாயகத்தினால் வழங்கப்பட்ட காணாமல்போனோர் தொடர்பான சான்றிதழை அடிப்படையாக கொண்டு காணாமல் போனவர்களின் குடும்பங்களுக்கு நட்ஈடு வழங்கப்படவுள்ளது. அதன்போது காணப்படும் பிரச்சினைகளை கவனத்திற்கொண்டு உரிய நபர் காணாமல் போயுள்ளதாக உரிய சான்றிதழை பெற்று அதற்கான கொடுப்பனவை 2 இலட்சம் ரூபா வரை அதிகரிக்க அமைச்சரவை அனுமதி வழங்கியுள்ளது. கடந்த காலங்களில் காணாமல் காணாமல்போனோர் தொடர்பான உறுதிப்படுத்தல் சான்றிதழ் கட்டாயம் தேவை என்ற நிபந்தனை நீக்கப்பட்டுள்ளதாகவும் அமைச்சர் பந்துள குணவர்தன தெரிவித்துள்ளார். இந்நிலையில் தேசிய மக்கள் சபை செயலகத்திற்கு அமைச்சரவை அனுமதி வழங்கியுள்ளது. சர்வதேசத்திடமிருந்து கடன்களை பெற்றுக்கொள்வதற்கான வசதி வாய்ப்புக்களுக்காக இலங்கையை குறைந்த வருமானம் பெறும் நாடாக அறிவிப்பதற்கான யோசனைக்கும் அமைச்சரவை அனுமதி வழங்கியுள்ளதென அமைச்சர் பந்துல குணவர்தன தெரிவித்துள்ளார். இந்நிலையில் அரச ஊடகங்களுக்கு தான் அழுத்தங்களை பிரயோகித்ததாக நிரூபிக்கப்படும் பட்சத்தில் தான் பதவி விலக தயாரென அமைச்சர் பந்துல குணவர்தன ஊடகவிலாளர் ஒருவர் எழுப்பிய கேள்விக்கு பதிலளிக்கும் போது தெரிவித்துள்ளார். ", "URL": "https://www.itnnews.lk/2023/10/05/439996/", "Category": "Breaking News,தேசிய செய்திகள்", "Parent URL": null}