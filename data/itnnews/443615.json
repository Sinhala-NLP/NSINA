{"Source": "ITN news", "Timestamp": "நவம்பர் 1, 2022 12:24", "Headline": "நீர்த்தேக்கத்தின் வான்கதவுகள் திறப்பு", "News Content": "மழையுடன் கூடிய காலநிலையினால் பிரதான நீர்த்தேக்கங்களின் நீர்மட்டம் துரிதமாக அதிகரித்துள்ளது. விக்டோரியா நீர்த்தேக்கத்தின் 2 வான்கதவுகள் சுமார் 4 மணித்தியாலங்கள் வரை இன்று அதிகாலை திறக்கப்பட்டது. காசல்ரீ மற்றும் மௌசாகலை நீர்த்தேக்கங்களின் நீர் மட்டமும் உயர்வடைந்துள்ளது. கென்யோன், லக்ஷபான, புதிய லக்ஷபான, பொல்பிட்டிய மற்றும் விமல சுரேந்திர ஆகிய நீர்மின் நிலையங்களின் உற்பத்தி உயர்ந்த மட்டத்தில் காணப்படுவதாக நீர்த்தேக்கங்களுக்கு பொறுப்பான பொரியியலாளர்கள் தெரிவித்துள்ளனர். இதேவேளை தியத்தலாவ, காஹகொல்ல, ஹம்பனாவ பகுதியில் வீடு ஒன்றின் மீது மண்மேடு சரிந்து வீழ்ந்ததில் ஒருவர் உயிரிழந்துள்ளார். மற்றுமொருவர் காயமடைந்த நிலையில் தியத்தலாவ வைத்தியசாலையில் அனுமதிக்கப்பட்டுள்ளார். நேற்றைய தினம் இரவு வேளையில் அதிக மழையுடன் கூடிய காலநிலை காணப்பட்ட நிலையில் மண்மேடு வீட்டின் மீது சரிந்து வீழ்ந்துள்ளது. அதனால் வீட்டுக்கும் பாரிய பாதிப்பு ஏற்பட்டுள்ளமாக எமது செய்தியாளர் தெரிவித்தார். ", "URL": "https://www.itnnews.lk/2023/10/05/443615/", "Category": "Breaking News,தேசிய செய்திகள்", "Parent URL": null}