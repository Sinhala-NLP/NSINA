{"Source": "ITN news", "Timestamp": "අප්‍රේල් 24, 2022 14:53", "Headline": "සංචාරකයින් රැගත් නෞකාවක් අතුරුදන්", "News Content": "ජපානයේ උතුරුදිග හොකයිඩෝ දිවයිනට ආසන්නයෙන් වූ මුහුදු ප්‍රදේශයේ දි සංචාරකයින් රැගත් නෞකාවක් අතුරුදන් වී තිබෙනවා. සංචාරකයින් 26 දෙනෙකු රැගත් කාසු වන් ලෙස හැඳින්වෙන මෙම නෞකාව ගමන් කිරීම ආරම්භ කිරීමෙන් පැය 2කට පසුව සංඥාවලින් ඉවත් ව ‌ෙගාස් තිබෙනවා. අවසන් වර ලැබු පණිවුඩයට අනුව අංශක 30ක් පමණ ඇලවී  නෞකාව ගිලෙමින් පවතින බවයි දැනුම් දී ඇත්තේ. ඒ අනුව නෞකාව ගැඹුරු මුහුදේ අනතුරට ලක්ව ඇති බව ආරක්ෂක අංශ සොයාගෙන තිබෙනවා. කෙසේ වෙතත් මේ වන විට පුද්ගලයින් 4 දෙනෙකු පමණ බේරාගෙන ඇති අතර ඔවුන් රෝහල් ගත කිරීමටයි පියවර ගෙන ඇත්තේ. සංචාරකයින්ගේ වැඩි ආකර්ෂනයක් දිනා ඇති ෂිරෙටෝකෝ අර්ධද්වීපය අවට නැරඹීම සඳහා පැය 3ක ආසන්න  කාලයක් සඳහායි නෞකාව පිටත්ව ගොස් ඇත්තේ.  නෞකාවේ සිටින පිරිස් බේරා ගැනීම සඳහා හෙළිකොප්ටර් යානා 3 සහ වෙරළාරක්ෂක යාත්‍රා 5ක්  යොදවා ඇති බවයි විදෙස් මාධ්‍ය වාර්තා කරන්නේ.   ", "URL": "https://www.itnnews.lk/2023/10/05/408131/", "Category": "ජාත්‍යන්තර පුවත්", "Parent URL": null}