{"Source": "ITN news", "Timestamp": "ජූනි 30, 2022 11:19", "Headline": "බස් ගාස්තු අද මධ්‍යම රාත්‍රියේ සිට ඉහළට", "News Content": "බස් ගාස්තු අද මධ්‍යම රාත්‍රියේ සිට ඉහළ නංවා තිබෙනවා. ජාතික ගමනාගමන කොමිසන් සභාවේ අධ්‍යක්ෂ ජෙනරාල් ආචාර්ය තිලාන් මිරන්ඩා මහතා සදහන් කළේ මේ අනුව රුපියල් 32 ක්ව පැවති අවම බස් ගාස්තුව රුපියල් 40 ක් දක්වා වැඩිවන බවයි. එමෙන්ම අනෙකුත් සියලු බස් ගාස්තු සියයට විසිදෙකකින් ඉහළ නංවා තිබෙනවා. පෞද්ගලික මෙන්ම ලංගම බස් රථවලටද මෙම බස් ගාස්තු වැඩි කිරීම අදාළයි. එමෙන්ම සාමාන්‍ය සේවා, අර්ධ සුඛෝපභෝගී සහ සුඛෝපභෝගී ආදි සියලු බස් රථවල ගාස්තුව මේ අනුව ඉහළ නංවා තිබෙනවා.     ", "URL": "https://www.itnnews.lk/2023/10/05/420176/", "Category": "දේශීය පුවත්", "Parent URL": null}