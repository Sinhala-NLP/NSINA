{"Source": "ITN news", "Timestamp": "මාර්තු 13, 2023 15:56", "Headline": "කොළඹ ව්‍යාපාරික සංගමය උද්ඝෝෂණවලට සහයක් ලබා දෙන්නේ නැහැ", "News Content": "පසුගිය සමයේ රට තුළ ඇති වූ අර්බුද හේතුවෙන් මෙරට ආර්ථිකය ඉතාමත් අවිනිශ්චිත තත්ත්වයකට පත්ව තිබු අතර නැවත ක්‍රමක්‍රමයෙන් එම තත්ත්වය පහව යමින් තිබෙන මොහොතක ඩොලරයේ අගය පහත වැටීමත්, රුපියල ශක්තිමත් වීමත් ඉතාමත් සුභදායි පණිවිඩයක් රටට, ව්‍යාපාරික ප්‍රජාවට ලබා දෙන බව කොළඹ ව්‍යාපාරික සංගමයේ මහලේකම් චමින්ද විදානගමගේ මහතා පවසනවා. ඒ මහතා මේ බව ප්‍රකාශ කළේ, අද (13) රජයේ ප්‍රවෘත්ති දෙපාර්තමේන්තුවේ කොළඹ ව්‍යාපාරික සංගමය අද පැවැත්වූ විශේෂ මාධ්‍ය සාකච්ඡාවේ දී ය. එමෙන්ම, කඩාවැටී තිබෙන රට යථාතත්වයට පත් වෙමින් තිබෙන මොහොතක එය නැවත කඩාවැටීමට ලක් නොකර රටේ ආර්ථිකය නැංවීම කළ යුතු බවත්, වෘත්තීය සමිති සංගම් වලින් කළ යුත්තේ තම සංගමය ලාභ ලබන තත්ත්වයකට පත් කිරීම බවත් ඒ මහතා මෙහි දී සඳහන් කළේය. ඒ අනුව, තවදුරටත් සඳහන් කරමින් මහේෂ් විදානගමගේ මහතා පැවසුවේ කොළඹ ව්‍යාපාරික සංගමය තුළ විවිධ දේශපාලන මතදරන්නන් සිටින නමුත් මෙම සංගමය තුළ දේශපාලනයක් නොමැති බවත්, තම සංගමය පවත්නා රජයන් සමඟ සහයෝගයෙන් යුතුව වැඩකටයුතු කරන බවත්, එසේවුවත් කිසිඳු උද්ඝෝෂණයකට කොළඹ ව්‍යාපාරික සංගමය සහයක් ලබා නොදෙන බවත් අවධාරණය කළේය. කොළඹ ව්‍යාපාරික සංගමයේ භාණ්ඩාගාරික මහේෂ් අලවත්ත, එම සංගමයේ විධායක කමිටු සාමාජික නසාර් මොහොදීන් යන මහත්වරුන් මෙම මාධ්‍ය ස්කඡාවට සහභාගී විය. ", "URL": "https://www.itnnews.lk/2023/10/05/467750/", "Category": "දේශීය පුවත්", "Parent URL": null}