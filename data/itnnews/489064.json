{"Source": "ITN news", "Timestamp": "ජූනි 4, 2023 18:13", "Headline": "ගජේන්ද්‍රකුමාර්ගේ සිදුවීම සම්බන්ධයෙන් මහජන ආරක්ෂක ඇමති වාර්තාවක් කැඳවයි", "News Content": "දෙමළ ජාතික ජනතා පෙරමුණේ සභාපති පාර්ලිමේන්තු මන්ත්‍රී නීතිඥ ගජේන්ද්‍රකුමාර් පොන්නම්බලම් මහතා සහ පොලිස් නිලධාරීන් අතර යාපනයේදී ඇතිවූ සිදුවීම සම්බන්ධයෙන් විෂය භාර අමාත්‍ය ටිරාන් අලස් මහතා වාර්තාවක් කැඳවා තිබෙනවා. මහජන ආරක්ෂක අමාත්‍යංශය සඳහන් කළේ, එම සිදුවීම සම්බන්ධයෙන් හෙට(05) අධිකරණයට කරුණු වාර්තා කරන බවයි. ගජේන්ද්‍රකුමාර් පොන්නම්බලම් මෙලෙස හැසිරුණේ යාපනය වඩමච්චි නැගෙනහිර මර්ධන්කර්නි ප්‍රදේශයේ දී පසුගිය සිකුරාදා ජනතාව හමුවෙමින් සිටින අවස්ථාවකදියි.   ", "URL": "https://www.itnnews.lk/2023/10/05/489064/", "Category": "Breaking News,දේශීය පුවත්", "Parent URL": null}