{"Source": "ITN news", "Timestamp": "ජූලි 2, 2023 15:04", "Headline": "දකුණු දිග චීනයට අයහපත් කාලගුණයෙන් දැඩි බලපෑම්", "News Content": "දකුණු දිග චීනයට අයහපත් කාලගුණයෙන් දැඩි බලපෑම් එල්ල වී තිබෙනවා. දකුණු දිග චීනයේ හුනාන් ප්‍රාන්තයට ඇදහැලුණු අධික වර්ෂාවත් සමඟ ගංවතුර තත්ත්වයක් හටගත්තා. අධික ගංවතුරට හසුව මෝටර් රථ පවා ජලයේ ගසාගෙන ගිය බවයි විදෙස් මාධ්‍ය වාර්තා කළා. ගොවිබිම් රැසක් ජලයෙන් යටව ඇති අතර ගංවතුරට මැදිව සිටින සාමාන්‍ය ජනතාව මුදා ගැනීම සඳහා මෙහෙයුම් ක්‍රියාත්මකයි. පසුගිය කාලය පුරා අධික උෂ්ණත්වයෙන් චීනයට දැඩි බලපෑම් එල්ල වූ අතර එමගින් කෘෂිකර්මාන්තයට හා විදුලිය නිෂ්පාදනයට ද බාධා එල්ල වුණා. අධික වර්ෂාවෙන් ෂියෑන්ග්සි හා හුනාන් ප්‍රාන්තයන්ට වැඩිම හානි සිදුව ඇති බවයි වාර්තා වන්නේ.     ", "URL": "https://www.itnnews.lk/2023/10/05/496794/", "Category": "Breaking News,ජාත්‍යන්තර පුවත්", "Parent URL": null}