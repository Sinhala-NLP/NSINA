{"Source": "ITN news", "Timestamp": "මාර්තු 23, 2022 12:41", "Headline": "වෘත්තීය ක්‍රීඩකයින් බිහි කිරීමට ක්‍රීඩා විශ්වවිද්‍යාලයක් අවශ්‍යයි", "News Content": "ක්‍රීඩා විශ්වවිද්‍යාලයක් බිහි කිරීමේ අවශ්‍යතාව අමාත්‍ය නාමල් රාජපක්ෂ මහතා පෙන්වා දෙනවා. වෘත්තීය මට්ටමේ ක්‍රීඩකයින් බිහි කිරීම තුළින් රටේ ආර්ථිකයට ඉහළ දායකත්වයක් ලබාගත හැකි බවයි අමාත්‍යවරයා පවසන්නේ. ජාතික ක්‍රීඩා විද්‍යායතනයේ පාඨමාලා හැදෑරූවන් සඳහා සහතික පත් ප්‍රදානය කිරීමේ උත්සවය අමතමිනුයි අමාත්‍ය නාමල් රාජපක්ෂ මහතා මේ බව ප්‍රකාශ කළේ. බණ්ඩාරනායක සම්මන්ත්‍රණ ශාලාවේ  පැවති මෙම උත්සවයට රාජ්‍ය අමාත්‍ය තේනුක විදානගමගේ මහතා ඇතුළු පිරිසක් එක්ව සිටියා. ", "URL": "https://www.itnnews.lk/2023/10/05/403453/", "Category": "දේශීය පුවත්", "Parent URL": null}