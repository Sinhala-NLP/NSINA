{"Source": "ITN news", "Timestamp": "මැයි 30, 2022 18:47", "Headline": "සමගි වනිතා බලවේගයෙන් සමගි මහලේකම්ට ලිපියක්", "News Content": "තීරණාත්මතක මොහොතක පක්ෂය පාවාදී කටයුතු කළ හරීන් ප්‍රනාන්දු සහ මනූෂ නානායක්කාර යලි පක්ෂයට එක් කර නොගන්නැයි සමගි වනිතා බලවේගය සමගි ජනබලවේගයේ මහලේකම් රංජිත් මද්දුම බණ්ඩාර මහතාට ලිපියක් යොමු කර තිබෙනවා. රටේ ප්‍රධාන විපක්ෂය ලෙස කටයුතු කරන සමගි ජනබලවේගය පක්ෂය ප්‍රතිපත්තිගරුක දේශපාලන පක්ෂයක් බවට පෙන්වා දෙන සමගි වනිතා බලවේගය එහි කටයුතු කරන මහජන නියෝජිතයන්ට විශාල මහජන ආකර්ෂණයක් ඇති බව පෙන්වා දෙනවා.උපුටා ගැනීම සෑම අවස්ථාවකදීම ජනමතයට පටහැනිව කටයුතු නොකිරීමටත් ජනාධිපතිවරයා ඉවත් කර ගැනීම සහ ඊට එකගතාවක් ඇති කර ගැනීමට විවිධ කොන්දේසි ඉදිරිපත් කරමින් හා උපක්‍රමිකව කටයුතු කරමින් ප්‍රතිපත්තිමය රාමුවක් තුළ රට වෙනුවෙන් අග්‍රාමාත්‍ය ධුරය හා ආණ්ඩුව ලබාගැනීමට ඒකමතිව තීරණය කරන ලදි.  තත්ත්වය එසේ තිබියදී තම ප්‍රතිපත්තිය ද අමු අමුවේ උල්ලංඝණය කරමින් ජාතික ලැයිස්තුවෙන් පාර්ලිමේන්තු පැමිණි රනිල් වික්‍රමසිංහ විසින් රාජපක්ෂවරුන්ගේ අභිමතාර්ථයන් මුදුන්පත් කර දීම සදහා හොර පාරෙන් අගමැති ධුරයට පත් කිරීමට ජනාධිපතිවරයා විසින් කටයුතු කරනු ලැබුවේ වෙන කිසිවක් නිසා නොව රාජපක්ෂ පවුලට සිදුව ඇති දැවැන්ත දේශපාලන බලපෑමෙන් ඔවුන් මුදවා ගැනීමටය.  මේ අනුව 2022.05.16 වන දින රැස් වූ සමගි ජනබලවේගය පාර්ලිම්න්තු කණ්ඩායම රට වෙනුවෙන් පහත සුවිශේෂී තීන්දු තීරණ කිහිපයක්ම ගන්නා ලදී. උපුටා ගැනීම අවසන්. හරීන් ප්‍රනාන්දු සහ මනූෂ නානායක්කාර අමාත්‍ය ධුර භාර ගැනමෙන් පවසු සමාජ මාධ්‍ය ජාලා හා සමස්ථත ජන ප්‍රජාවේම අප්‍රසාදයට හා පිළිකුලට ඔවුන් පත්ව ඇතැයි සමගි වනිතා ජනබලවේගය පෙන්වා දෙනවා. මේ නිසා  ඔවුන් ප්‍රතිපත්ගරුක සමගි ජනබලවේගය සමග යළිත් එක් කර නොගන්නා ලෙස සමගි වනිතා ජනබලවේගය ඉල්ලා සිටිනවා. මෙම ලිපයට අත්සන් තබා ඇත්තේ එහි ජාතික සංවිධායක හිරුණිකා ප්‍රේමචන්ද්‍ර සහ ලේකම් නිරූපා කරුණාරත්න.      ", "URL": "https://www.itnnews.lk/2023/10/05/414206/", "Category": "දේශීය පුවත්", "Parent URL": null}