{"Source": "ITN news", "Timestamp": "ජූනි 29, 2023 12:22", "Headline": "මත්ද්‍රව්‍ය ජාවාරම්කාරියකට අයත් රු.කෝටි හතරහමාරක බැංකු ගිණුම් තහනම් කරයි", "News Content": "මත්ද්‍රව්‍ය ජාවාරම්කාරියකට අයත් බව කියන රුපියල් කෝටි හතරහමාරක බැංකු ගිණුම් තහනම් කර තිබෙනවා. විදේශගතව සිටින සංවිධානාත්මක අපරාධකරුවෙකු බව කියන ධර්මේ නොහොත් ධර්මසිරි පෙරේරා යන අයගේ මත්ද්‍රව්‍ය ජාවාරම් මෙහෙයවන තිස්තුන් හැවිරිදි කාන්තාවක අත්අඩංගුවට ගැනුනේ 2021 වසරේදීයී. ඒ අඟුලාන පොලීසිය මගින්. ඇයගේ නමින් තැන්පත් කර තිබූ රුපියල් කෝටි හතර හමාරක මුදලක් ඊයේ දිනයේදී තහනමට ලක්කළ බව නීති විරෝධී වත්කම් විමර්ශන කොට්ඨාසය පවසනවා. සැකකාරිය අත්අඩංගුවට ගන්නා අවස්ථාවේ ඇය ළඟ තිබී සොයා ගත් රුපියල් දහඅට ලක්ෂ හැත්තෑපන්දහසක මුදලක් ද රාජසන්තක කළ බවයි පොලිසිය පවසන්නේ.     ", "URL": "https://www.itnnews.lk/2023/10/05/495873/", "Category": "Breaking News,දේශීය පුවත්", "Parent URL": null}