{"Source": "ITN news", "Timestamp": "නොවැම්බර් 10, 2021 10:46", "Headline": "කුකුළේ ගඟ පිටාර ගැලීමෙන් පහත් බිම් රැසක් ජලයෙන් යටවෙයි", "News Content": "කුකුළේ ගග පිටාර ගැලීමෙන් පහත් බිම් රැසක් ජලයෙන් යට වී විශාල පිරිසක් පීඩාවට පත්ව සිටිනවා. බුලත්සිංහල මෝල්කාව ප්‍රධාන මාර්ගයේ දඹල, නාලියද්ද, ඇටබගස්හන්දිය, පරගොඩ ආදී ප්‍රදේශ ජලයෙන් යට වී තිබෙනවා. කුකුළේ ගග  පිටාර ගැලීමෙන් මෙම තත්ත්වය උදා වී ඇති අතර ගමනාගමන කටයුතු සම්පූර්ණයෙන්ම ඇණහිට තිබෙනවා. අත්‍යවශ්‍ය සේවා සදහා මෙන්ම පාසල් සිසුන් ඔරුවක ආධාරයෙන් එගොඩ මෙගොඩ රැගෙන යන ආකාරයයි දැකගත හැකි වුණේ. ශ්‍රී ලංකා යුද හමුදාවේ කණ්ඩායමක් ඒ සදහා යොදවා තිබෙනවා. බුලත්සිංහල සිට කුකුළේ ගග විදුලි බලාගාරයට මෙන්ම මෝල්කාව බදුරලිය කෙළින්කන්ද ආදී ප්‍රදේශවලට යාම සදහා විකල්ප මාර්ග භාවිත කළ යුතුයි.     ", "URL": "https://www.itnnews.lk/2023/10/05/375093/", "Category": "දේශීය පුවත්", "Parent URL": null}