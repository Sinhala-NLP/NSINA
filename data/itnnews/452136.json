{"Source": "ITN news", "Timestamp": "දෙසැම්බර් 26, 2022 10:06", "Headline": "රාජ්‍ය නොවන සංවිධාන ඇෆ්ගනිස්තානයේ මෙහෙයුම් නවතයි", "News Content": "තලෙයිබාන් සංවිධානය කාන්තාවන්ට සේවය කිරීම තහනම් කිරීමෙන් පසු ප්‍රමුඛ පෙළේ රාජ්‍ය නොවන සංවිධාන පහක් ඇෆ්ගනිස්ථානය තුළ සිදුකරන සිය මෙහෙයුම් අත්හිටුවා තිබෙනවා. කෙයාර් ඉන්ටර්නැෂනල්, නෝර්වීජියානු සරණාගත කවුන්සිලය සහ සේව් ද චිල්ඩ්රන් යන රාජ්‍ය සංවිධාන සදහන් කලේ කාන්තා කාර්ය මණ්ඩලය නොමැතිව ඔවුන්ගේ වැඩ කටයුතු කරගෙන යාමට නොහැකි බවයි. ජාත්‍යන්තර ගලවා ගැනීමේ කමිටුව ද සේවා අත්හිටුවා ඇති අතර ඉස්ලාමීය සහන කණ්ඩායම ද කියා සිටියේ ඇෆ්ගනිස්තානයේ බොහෝ කටයුතු නවත්වන බවයි. ඇෆ්ගනිස්ථානයේ පාලක තලේබාන් සංවිධානය කාන්තා අයිතීන් ක්‍රමානුකූලව මර්දනය කරමින් සිටියි. රාජ්‍ය නොවන සංවිධාන සම්බන්ධයෙන් නවතම පියවර ගෙන ඇත්තේ තලේබාන් සංවිධානය කාන්තාවන්ට විශ්වවිද්‍යාල ප්‍රවේශය තහනම් කර දින කිහිපයකට පසුවයි. ", "URL": "https://www.itnnews.lk/2023/10/05/452136/", "Category": "ජාත්‍යන්තර පුවත්", "Parent URL": null}