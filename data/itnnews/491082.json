{"Source": "ITN news", "Timestamp": "ජූනි 11, 2023 17:43", "Headline": "ලෝක ටෙස්ට් ක්‍රිකට් ශූරතාවය ඔස්ට්‍රේලියාවට", "News Content": "ලෝක ශූරතා ටෙස්ට් තරගාවලියේ අවසන් මහ තරගය ලකුණු 209කින් ජය ගැනීමට ඔස්ට්‍රේලියානු කණ්ඩායම අද (11) සමත් වුණා. එංගලන්තයේ ලන්ඩන් නුවර ඕවල් ක්‍රීඩාංගණයේදීයි තරගය පැවැත්වුණේ. තරගයේ කාසියේ වාසිය දිනාගත් ඉන්දීය කණ්ඩායම පළමුවෙන් පන්දුවට පහරදීමට ඔස්ට්‍රේලියානු කණ්ඩායමට ආරාධනා කළ අතර ඔවුන් සිය පළමු ඉනිම සඳහා සියලු දෙනා දැවී ලකුණු 469 ක් රැස් කළා. ඉන් අනතුරුව සිය පළමු ඉනිම ක්‍රීඩා කළ ඉන්දීය කණ්ඩායමට සියලු දෙනා දැවී ලබාගත හැකිවූයේ ලකුණු 296 ක් පමණයි. යළිත් සිය දෙවන ඉනිම ආරම්භ කළ ඔස්ට්‍රේලියානු කණ්ඩායම කඩුලු 8 ක් දැවී ලකුණු 270 ක් ලබා ගත් අතර ඉන් පසු පිටියට පිවිසි ඉන්දීය කණ්ඩායමට සියලු දෙනා දැවී ලබාගත හැකිවූයේ ලකුණු 234 ක් පමණයි. ඒ අනුව 2021- 2023 ICC ලෝක ටෙස්ට් ශූරතාවලියේ ශූරතාවය දිනා ගැනීමට ඔස්ට්‍රේලියානු කණ්ඩායම සමත් වුණා.   ", "URL": "https://www.itnnews.lk/2023/10/05/491082/", "Category": "Breaking News,ක්‍රීඩා,දේශීය පුවත්", "Parent URL": null}