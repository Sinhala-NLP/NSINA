{"Source": "ITN news", "Timestamp": "ජූනි 16, 2023 12:02", "Headline": "විමල්ට එරෙහි නඩුවක් කැඳවන්න අල්ලස් කොමිසම කඩිනම් දිනයක් ඉල්ලයි", "News Content": "පාර්ලිමේන්තු මන්ත්‍රි විමල් වීරවංශ මහතාට එරෙහි නඩුවක් කැඳවීම සඳහා කඩිනම් දිනයක් ලබා දෙන ලෙස අල්ලස් කොමිසම කොළඹ මහාධිකරණයෙන් ඉල්ලා සිටියා. රුපියල් මිලියන 75කට ආසන්න වත්කම් හා මුදල් උපයාගත් ආකාරය හෙළි කිරීමට අපොහොසත් වූ බවට චෝදනා කරමින් අල්ලස් කොමිසම 2014 වසරේදී නඩුවක් ගොනුකර තිබුණා. එහි විභාගය මේ දක්වා ආරම්භ කිරීමට නොහැකි වී බවයි අල්ලස් කොමිසම පවසන්නේ. එබැවින් ඒ සඳහා කඩිනම් දිනයක් ලබා දෙන ලෙස අල්ලස් කොමිසම වෙනුවෙන් පෙනී සිටි අතිරේක සොලිසිටර් ජෙනරාල්වරිය අධිකරණයෙන් ඉල්ලා සිටියා. විමල් විරවංශ මහතාගේ නීතීඥවරයා කියා සිටියේ තම සේවා දායකයාට වයිරස් උණ රෝගය වැළදී සිටින බවයි. ඒ අනුව නඩුව ජූලි 17 වනදා කැඳවීමට නියෝග කළ අධිකරණය එදින පෙනී සිටින ලෙස දන්වා වීරවංශ මහතා වෙත නොතීසි නිකුත් කරන ලෙසට ද නියම කළා.       ", "URL": "https://www.itnnews.lk/2023/10/05/492259/", "Category": "දේශීය පුවත්", "Parent URL": null}