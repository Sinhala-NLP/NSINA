{"Source": "ITN news", "Timestamp": "මැයි 22, 2023 10:26", "Headline": "අභ්‍යවකාශ ගත වන පළමු අරාබි ජාතික කාන්තාව", "News Content": "අභ්‍යවකාශ ගත වන පළමු අරාබි ජාතික කාන්තාව ලෙස රයානා බර්නාවි ඉතිහාසයට එක්වුණා. ඒ ඇය ස්පේස් එක්ස් වැඩසටහනට ඊයේ සම්බන්ධවීමත් සමගයි. ස්පේස් එක්ස් වැඩසටහන යටතේ පරීක්ෂණ කටයුතු සිදු කිරීම සදහා ෆැල්කන් 9 රොකට්ටුව අභ්‍යවකාශ ගත කිරීම ඊයේ (21) පස්වරුවේ ඇමෙරිකාවේ දී සිදුවුණා. කේප් කැනවරල් තුඩුවේ පිහිටි කෙනඩි අභ්‍යවකාශ මධ්‍යස්ථානයෙන් රොකට්ටුව ගමන් ආරම්භ කලේ ඊයේ පස්වරු 5.37ටයි. සවුදි අරාබි ජාතික කාන්තාවක් වන රයානා / වෘත්තීයෙන් පියයුරු පිළිකා සම්බන්ධ පර්යේෂිකාවක්. ඇයට අමතරව සවුදි අරාබි ජාතික ගුවන් නියමු අලී අල්කරානි / නාසා ගගනගාමී පෙගී විට්සන් හා ව්‍යාපාරිකයෙකු වන ජෝන් ෂොෆ්නර් මෙම අභ්‍යවකාශ චාරිකාවට එක්ව සිටිනවා. ඔවුන්ගේ ගමනාන්තය වන්නේ ජාත්‍යන්තර අභ්‍යවකාශ මධ්‍යස්ථානයයි. ", "URL": "https://www.itnnews.lk/2023/10/05/485103/", "Category": "ජාත්‍යන්තර පුවත්", "Parent URL": null}