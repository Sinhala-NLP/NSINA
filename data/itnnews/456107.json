{"Source": "ITN news", "Timestamp": "ජනවාරි 17, 2023 11:09", "Headline": "ස්වාධීන කොමිෂන් සභා නිර්දේශ ක්‍රියාවට නංවන්න කැබිනට් අනුමැතිය", "News Content": "ප්‍රතිසන්ධානය පිළිබද සොයාබැලීම සදහා පිහිටවූ ස්වාධීන කොමිෂන් සභාවල නිර්දේශ ක්‍රියාත්මක කිරීම සදහා කැබිනට් අනුමැතිය හිමිවුණා. දශක තුනක ගැටුම් නිමා කරමින් උදාකරගත් සාමය ඉදිරියට ගෙන යාම සහ ආරක්ෂා කර ගැනීම සදහා සත්‍ය සෙවීමේ ස්වාධීන දේශීය යාන්ත්‍රණයක් හදුන්වාදීමට තීරණය කෙරුණා. ඒ අනුව ප්‍රතිසන්ධානය පිළිබද සොයා බැලීම සදහා ස්වාධීන විමර්ශන කොමිෂන් සභා කිහිපයක් ද ස්ථාපනය කෙරුණා. එම කොමිෂන් සභාවල නිර්දේශ සම්පූර්ණයෙන් ක්‍රියාත්මක කිරීම අදාළ අරමුණු කරා යාමට අත්‍යවශ්‍ය වනවා. ඒ අනුවයි දැනට සකස් කර ඇති සත්‍ය සහ ප්‍රතිසන්ධාන යාන්ත්‍රණය පිළිබද සංකල්පය ක්‍රියාත්මක කිරීමට සදහා මෙම පියවර ගැනීමට රජය තීරණය කළේ.  ", "URL": "https://www.itnnews.lk/2023/10/05/456107/", "Category": "දේශීය පුවත්", "Parent URL": null}