{"Source": "ITN news", "Timestamp": "පෙබරවාරි 19, 2023 13:37", "Headline": "ඡන්ද විමසීම කල්දමන ලෙස ඉල්ලා ගොනුකර ඇති රීට් පෙත්සම හෙට කැඳවයි", "News Content": "පළාත් පාලන ඡන්ද විමසීම කල්දමන ලෙස ඉල්ලා විශ්‍රාමික යුද හමුදා කර්නල්වරයෙකු ගොනුකර ඇති රීට් පෙත්සම ශ්‍රේෂ්ඨාධිකරණය හමුවේ හෙට කැඳවීමට නියමිතයි. රට තුළ ආර්ථික අර්බුදයක් මතුව ඇති හෙයින් පළාත් පාලන මැතිවරණය කල් දමන ලෙස නියෝගයක් නිකුත් කරන්නැයි ඉල්ලා ශ්‍රේෂ්ඨාධිකරණය හමුවේ මෙම රීට් පෙත්සම ගොනුකර ඇත්තේ විශ්‍රාමික යුද හමුදා කර්නල්වරයෙකු වන ඩබ්ලිව් එම් ආර් විජේසුන්දර මහතායි. එම පෙත්සම එස් තුරෙයි රාජා හා ශිරාන් ගුණරත්න යන මහත්වරුන්ගෙන් සමන්විත ශ්‍රේෂ්ඨාධිකරණ විනිසුරු මඩුල්ල හමුවේ හෙට කැදවීමට නියමිතයි. අදාළ පෙත්සම පසුගිය 10 වනදා සැලකා බැලීමට කැඳවූ අවස්ථාවේ එය වැඩිදුර සලකා බැලීම සඳහා ලබන 23 වනදා දක්වා කල් තැබීමට ශ්‍රේෂ්ඨාධිකරණය නියෝග කළා. අදාළ පෙත්සම ලබන 23 වනදාට පෙර කැදවන ලෙස ඉල්ලා පෙත්සම්කාර විශ්‍රාමික කර්නල්වරයාගේ නීතිඥවරුන් මෝසමක් ගොනුකරනු ලැබුවා. ඒ අනුවයි පෙත්සම හෙට දිනයේ කැඳවීමට ශ්‍රේෂ්ඨාධිකරණය තීරණය කර ඇත්තේ.       ", "URL": "https://www.itnnews.lk/2023/10/05/461683/", "Category": "Breaking News,නවතම පුවත්", "Parent URL": null}