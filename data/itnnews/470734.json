{"Source": "ITN news", "Timestamp": "මාර්තු 24, 2023 19:41", "Headline": "ශ්‍රී ලංකාව හා ඉන්දියාව අතර බලශක්ති ක්ෂේත්‍රයේ ආයෝජන සිදු කිරීම පිළිබඳ සාකච්ඡාවක්", "News Content": "ශ්‍රී ලංකාව හා ඉන්දියාව අතර බලශක්ති ක්ෂේත්‍රයේ ආයෝජන සිදු කිරීම පිළිබද සාකච්ඡාවක් බලශක්ති අමාත්‍යාංශයේ දී පැවැත්වුණා. ඉන්දීය ඛණිජ තෙල් හා ස්වභාවික වායු අමාත්‍යාංශයේ ලේකම්වරයා හා අමාත්‍ය කංචන විජේසේකර මහතා ඇතුළු මෙරට නියෝජිත පිරිසක් අතරයි සාකච්ඡාව පැවැත්වුනේ. බලශක්ති කේන්ද්‍රස්ථානයක් ලෙස ත්‍රිකුණාමලය සංවර්ධන කිරීම, තෙල් හා ගෑස් ගවේශණය, පුනර්ජනනීය බලශක්තිය, ද්‍රව ස්වභාවික වායුවල යටිතල පහසුකම් සංවර්ධනය මෙන්ම සූර්ය බලයෙන් ක්‍රියාත්මක ලිප් පිළිබද මෙහිදී සාකච්ඡා කර තිබෙනවා.                 ", "URL": "https://www.itnnews.lk/2023/10/05/470734/", "Category": "දේශීය පුවත්", "Parent URL": null}