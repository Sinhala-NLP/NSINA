{"Source": "ITN news", "Timestamp": "ජූනි 17, 2022 11:36", "Headline": "පල්ලෙකැලේදී පොලිස් නිලධාරීන්ගේ රාජකාරියට බාධා කළ 4 දෙනෙකු අත්අඩංගුවට", "News Content": "පල්ලෙකැලේ ප්‍රදේශයේදී පොලිස් නිලධාරීන්ගේ රාජකාරියට බාධා කළ සැකකරුවන් 4 දෙනෙකු අත්අඩංගුවට ගෙන තිබෙනවා. පසුගිය 16 වනදා පල්ලෙකැලේ ජාත්‍යන්තර ක්‍රිකට් ක්‍රීඩාංගනයේ පැවති ඕස්ට්‍රේලියා ශ්‍රී ලංකා ක්‍රිකට් තරගයේ දී ක්‍රීඩාංගනයට ඇතුළුවන ස්ථානයේ ප්‍රවේශ පත්‍ර පරික්ෂා කිරීමේදී බීමත්ව පැමිණි පිරිසක් මෙසේ පොලිස් නිලධාරීන්ගේ රාජකාරියට බාධා කර තිබෙනවා. පොලිස් නිලධාරීන්ට පරුෂ වචනයෙන් බැන වැදී ඔවුන් තර්ජනය කර ඇති බවයි පොලිසිය පවසන්නේ. පිරිස පාලනය කිරීම සදහා උත්සාහ කළ අවස්ථාවේදී ඒ අතරින් කිහිප දෙනෙකු මෙසේ පොලිස් නිලධාරීන්ට බාධා කර තිබෙනවා. සැකකරුවන් අකුරම්බොඩ,  කුරුණෑගල,  කොස්ලන්ද හා කැකිරාව යන ප්‍රදේශවල පදිංචි පේරාදෙණිය විශ්වවිද්‍යාලයේ සිසුන් පිරිසක් බව හදුනාගෙන තිබෙනවා. සැකකරුවන් අතර සිසුවියකද සිටින බවයි පොලිසිය ප්‍රකාශ කරන්නේ.       ", "URL": "https://www.itnnews.lk/2023/10/05/417385/", "Category": "දේශීය පුවත්", "Parent URL": null}