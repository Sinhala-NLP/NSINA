{"Source": "ITN news", "Timestamp": "අගෝස්තු 7, 2023 12:01", "Headline": "සියනෑ ජාතික අධ්‍යාපන විද්‍යා පීඨයෙන් ගල්ගමුව පාසල් පහක් සංවර්ධනය කිරීමට පියවර", "News Content": "සියනෑ ජාතික අධ්‍යාපන විද්‍යා පීඨය මගින් කුරුණෑගල මහව අධ්‍යාපන කලාපයේ ගල්ගමුව ප්‍රදේශයේ පාසල් පහක් සංවර්ධනය කිරීමට පියවර ගෙන තිබෙනවා. පාසල හා ප්‍රජාව ව්‍යාපෘතිය යටතේ සියනෑ ජාතික අධ්‍යාපන විද්‍යා පීඨයේ ගුරු ශික්ෂණ ලාභීන් හා කථිකාචාර්යවරුන්ගේ සහභාගීත්වයෙන් මෙම වැඩසටහන ක්‍රියාවට නංවනු ලැබුවා. ගල්ගමුව සිරිමාවෝ බණ්ඩාරනායක ප්‍රාථමික විදුහල,  මාකලානේගම කණිෂ්ඨ විද්‍යාලය,  දේවගිරිපුර වලගම්බා,  උස්ගල තිස්ස හා ගැමුණු යන විද්‍යාල මෙසේ සංවර්ධනය කෙරෙනු ඇති. සියනෑ ජාතික විද්‍යා පීඨයේ පීඨාධිපති ප්‍රියන්ත සුබසිංහ ආරච්චිගේ මහතාගේ මග පෙන්වීමට යටතේ පාසල් පරිසරය පවිත්‍ර කිරීම,  පාසල තුළ ඉගෙනුම් පරිසරයක් නිර්මාණය කිරීම ප්‍රතිසංස්කරණ කටයුතු හා විවිධ ක්‍රියාකාරකම් මේ යටතේ සිදුවනවා.       ", "URL": "https://www.itnnews.lk/2023/10/05/506221/", "Category": "දේශීය පුවත්", "Parent URL": null}