{"Source": "ITN news", "Timestamp": "දෙසැම්බර් 16, 2022 12:25", "Headline": "අධ්‍යාපන ක්ෂේත්‍රය නඟා සිටුවීම සඳහා විශේෂ වැඩපිළිවෙළක්", "News Content": "කොරෝනා හේතුවෙන් වැඩිම හානියක් සිදුවු අධ්‍යාපන ක්ෂේත්‍රය නඟා සිටුවීම සඳහා විශේෂ වැඩපිළිවෙලක් ක්‍රියාත්මක කරන බව අමාත්‍ය සුසිල් ප්‍රේමජයන්ත මහතා පවසනවා. ගම්පහ රත්නාවලී බාලිකා විද්‍යාලයේ අධ්‍යාපන ප්‍රදර්ශනය විවෘත කිරිමේ අවස්ථාවට එක්වෙමින් අමාත්‍යවරයා මේ බව කියා සිටියා. විද්‍යාලයට වසර 75ක් සපිරීම වෙනුවෙනුයි ප්‍රදර්ශනය සංවිධාන කර ඇත්තේ. ඊයේ ආරම්භ වු ප්‍රදර්ශනය හෙටින් අවසන්වනවා. නව නිර්මාණ රැසක් එළිදැක්වීම ද මෙහිදි සිදුවුණා. විවෘත කිරිමේ අවස්ථාවට විදුහල්පති එච් ඒ එච් ජයවර්ධන මහත්මිය ඇතුලු පිරිසක් එක්වුණා.     ", "URL": "https://www.itnnews.lk/2023/10/05/450578/", "Category": "දේශීය පුවත්", "Parent URL": null}