{"Source": "ITN news", "Timestamp": "ජූලි 5, 2022 12:22", "Headline": "උතුරු නැගෙනහිර භූමියේ 95% ක බිම්බෝම්බ ඉවත් කිරීම් මේ වනවිට අවසන්", "News Content": "උතුරුනැගෙනහිර පළාත්වල භූමියේ 95% ක බිම්බෝම්බ ඉවත් කිරීම් මේ වනවිට අවසන් කර ඇති බව ජාතික බිම් වෙඩි පිළිබද ක්‍රියාකාරී මධ්‍යස්ථානය පවසනවා. යුද ගැටුම් පැවති සමයේ උතුරු නැගෙනහිර වළදැමූ ඉවත් කිරීමේ කටයුතු සාර්ථකව ක්‍රියාවට නැංවුණා. ඒ අනුව උතුරු නැගෙනනහිර ප්‍රදේශවල භූමියෙන් 95% ක බිම්බෝම්බ ඉවත්කර ඇති අතර තවත් ඉතිරිව ඇත්තේ වර්ග කිලෝමීටර් 14 ක භූමියක් පමණක් බවයි ජාතික බිම් වෙඩි පිළිබද ක්‍රියාකාරී මධ්‍යස්ථානය පෙන්වා දෙන්නේ. වසර 2028 ට පෙර ශ්‍රී ලංකාව බිම්බෝම්බ අවධානමෙන් තොර රටක් බවට පත් කිරීම රජයේ අරමුණයි. කොටි ත්‍රස්තවාදය පැවති සමයේ උතුරු නැගෙනහිර බහුල වශයෙන් බිම්බෝම්බ වළලා තිබුණා. 2009 වසරේ යුද්ධය අවසන්වීමෙන් පසු එම බිම්බෝම්බ ඉවත් කිරීමේ වැඩසටහන ක්‍රියාවට නැංවීමටයි කටයුතු කෙරුණේ. ඊට ශ්‍රී ලංකා යුද හමුදාව ප්‍රධාන වශයෙන් දායකත්වය ලබාදුන් අතර මේ වනවිටත් එම කටයුතු සිදුකෙරෙමින් පවතිනවා. මැග්,  හලෝ ට්‍රස්ට්,  ඩෑස් හා ශාප් යන සංවිධාන මීට දායකත්වය ලබාදෙනවා. බිම්බෝම්බ ඉවත් කිරීමේ වැඩසටහනට වාර්ෂිකව හිමිවන මුදල ඇමෙරිකා ඩොලර් මිලියන 17 ක්. බිම්බෝම්බ ඉවත් කිරීමේ ක්‍රියාවලිය තුළින් උතුරු නැගෙනහිර පදිංචි සාමාන්‍ය වැසියන් තුන්දහසකට රැකියා අවස්ථා සැළසී තිබීම ද විශේෂත්වයක්.     ", "URL": "https://www.itnnews.lk/2023/10/05/421371/", "Category": "දේශීය පුවත්", "Parent URL": null}