{"Source": "ITN news", "Timestamp": "සැප්තැම්බර් 11, 2022 12:15", "Headline": "ඉඩම් ආරවුලක් දුර දිග යයි – අයියා අතින් මල්ලි මරුට", "News Content": "අකුරැස්ස මාදොළ ප්‍රදේශයේ දී ඇති වූ ගැටුමක දී වැඩිමල් සහෝදරයා එල්ල කළ තියුණු ආයුධ ප්‍රහාරයකින් ඔහුගේ බාල සොහොයුරා මියගොස් තිබෙනවා.  ඉඩම් ආරවුලක් සම්බන්ධයෙන් ඇති වූ බහින්බස්වීමක් දුරදිග යාම හේතුවෙනුයි මෙම ගැටුම සිදුව තිබෙන්නේ. මිය ගිය පුද්ගලයා සිය මව සහ පියා පදිංචිව සිටි මාදොළ නිවසට සිය බිරිද සමග පැමිණ ඇත්තේ ඊයේ රාත්‍රියේයි. එම අවස්ථාවේ තම වැඩිමල් සහෝදරයා ඔහුගේ මිතුරන් තුන්දෙනෙකු සමග නිවසේ මත්පැන් පානය කරමින් සිට තිබෙනවා. එහි දී ඉඩම් ආරවුලක් සම්බන්දයෙන් ඇති වූ බහින්බස් වීමක් දුරදිග යාමෙන් වැඩිමල් සහෝදරයා විසින් එල්ල කළ තියුණු ආයුධ ප්‍රහාරයෙන් බරපතළ තුවාල ලැබූ බාල සොහොයුරා ආදපාන රෝහලට ඇතුළත් කිරීමෙන් පසු මියගොස් තිබෙනවා. මිය ගිය පුද්ගලයා 47 හැවිරිදි අලුබෝමුල්ල ප්‍රදේශයේ පදිංචිකරුවෙක් සිද්ධිය සම්බන්ධයෙන් සැකකරු හදුනාගෙන ඇති අතර ඔහු මේ වන විට ප්‍රදේශයෙන් පලාගොස් ඇති බව පොලිසිය පවසනවා.           ", "URL": "https://www.itnnews.lk/2023/10/05/434204/", "Category": "දේශීය පුවත්", "Parent URL": null}