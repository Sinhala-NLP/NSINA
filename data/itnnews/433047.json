{"Source": "ITN news", "Timestamp": "සැප්තැම්බර් 5, 2022 09:13", "Headline": "ලොවපුරා කොරෝනා ආසාදිතයින්ගේ සංඛ්‍යාව කෝටි 61 ඉක්මවයි", "News Content": "ගතවූ පැය 24 ට ලොව පුරා රටවල් 228 කින් හමුවූ කොරෝනා වයිරස ආසාදිතයින් තුන්ලක්ෂ හැටපන්දහසත් සමඟ ලොව සමස්ත වයිරස ආසාදිතයින් සංඛ්‍යාව කෝටි හැටඑක ඉක්මවා ගියා. ඊයේ දිනයේ දී හමුව ඇති වැඩිම වයිරස ආසාදිතයින් සංඛ්‍යාව වන 117,000 වාර්තා වන්නේ ජපානයෙන්. එමෙන්ම දකුණු කොරියාවෙන් 72,000 ක් රුසියාවෙන් 48,000 ක් හා තායිවානයෙන් 34,000 ක් ලෙස වයිරස ආසාදිතයින් හමුව තිබෙනවා. ගතවූ පැය 24 ට වැඩිම කොරෝනා මරණ සංඛ්‍යාවක් වාර්තා වන්නේ ද ජපානයෙන්. එම සංඛ්‍යාව 284 ක් බව ලෝක සෞඛ්‍ය සංවිධානය නිවේදනය කරනවා. ඒ සමගම ලොව සමස්ත කොරෝනා මරණ සංඛ්‍යාව හැටපන් ලක්ෂ තුන්දහස් හත්සිය පනහ ඉක්මවා ගියා.               ", "URL": "https://www.itnnews.lk/2023/10/05/433047/", "Category": "ජාත්‍යන්තර පුවත්", "Parent URL": null}