{"Source": "ITN news", "Timestamp": "මැයි 25, 2022 12:03", "Headline": "මහ බැංකු අධිපති කෝප් කමිටුව හමුවට", "News Content": "මහ බැංකු අධිපති අචාර්ය නන්දලාල් වීරසිංහ මහතා ඇතුළු මහ බැංකුවේ ජ්‍යෙෂ්ඨ නිලධාරීන් කෝප් කමිටුව හමුවට අද පැමිණියා. එම සාකච්ඡා මේ වනවිට පාර්ලිමේන්තු සංකීර්ණයේදී පැවැත්වෙනවා. කෝප් කමිටුව අද (25) පෙරවරුවේ රැස්වන්නේ එහි සභාපති මහාචාර්ය චරිත හේරත් මහතාගේ ප්‍රධානත්වයෙන්. ඊයේ දිනයේදී ද මහ බැංකු අධිපතිවරයා ඇතුළු ජ්‍යෙෂ්ඨ මූල්‍ය ප්‍රධානීන් පාර්ලිමේන්තුවේ පැවති රජයේ මුදල් කාරක සභාවේ සාකච්ඡාවක් සදහා එක්වුණා. එහිදී මහ බැංකු අධිපතිවරයා සදහන් කළේ යහපත් ප්‍රතිපත්තිමය තීරණවලට පක්ෂ භේදයෙන් තොරව දේශපාලන අධිකාරියේ සහයෝගය ලබා දෙන ලෙසයි. එසේම පසුගිය අයවැය පිළියෙළ කිරීමේ දී ඇස්තමේන්තුගත රාජ්‍ය ආදායම් සැකසීමේ දී සැබෑ තොරතුරු ඉදිරිපත් නොකිරීම හේතුවෙන් පාර්ලිමේන්තුව නොමග ගිය බවද මහ බැංකු අධිපතිවරයා පෙන්වා දුන්නා. ඒ හේතුවෙන් අයවැය පරතරය වැඩිවී ණය උගුලක සිරවීම හේතුවෙන් වර්තමාන තත්ත්වය රටට උදාවූ බවයි මූල්‍ය ප්‍රධානීන් රජයේ මුදල් පිළිබද කාරක සභාවේ දී සදහන් කර ඇත්තේ.       ", "URL": "https://www.itnnews.lk/2023/10/05/413084/", "Category": "දේශීය පුවත්", "Parent URL": null}