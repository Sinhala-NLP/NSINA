{"Source": "ITN news", "Timestamp": "නොවැම්බර් 10, 2021 12:22", "Headline": "සීමා සහිත ලංකා නැව් සංස්ථාව සිය සේවා කටයුතු පුළුල් කෙරේ", "News Content": "සීමා සහිත ලංකා නැව් සංස්ථාව සිය සේවා කටයුතු පුළුල් කර තිබෙනවා. ඒ එම සංස්ථාවේ පනස් වන සංවත්සරයට සමගාමීවයි. සීමා සහිත ලංකා නැව් සංස්ථාව 1971 ජුනි හය වනදා පිහිටුවා තිබෙනවා. එය රජය සතු සීමිත සමාගමක් බවට පත් වුණේ 1992 වසරේ දී යි. නැව් සමඟ තොග භාණ්ඩ ප්‍රවාහන ව්‍යාපාර පුළුල් කිරීමත් සමඟ නොරොච්චෝලේ ලක් විජය විදුලි බලාගාරය සඳහා ගල් අඟුරු ප්‍රවාහනයේ දී නැව් සංස්ථාව සුවිශේෂි කාර්ය භාරයක් ඉටු කරමින් සිටිනවා. එමගින් සැලකිය යුතු විදේශ මුදල් ප්‍රමාණයක් රට තුළ ඉතුරු කර ගැනීමට හැකි වී ඇති බවයි සීමා සහිත ලංකා නැව් සංස්ථාව පවසන්නේ. දුම්රිය දෙපාර්තමේන්තුව සඳහා ඉන්දියාවෙන් දුම්රිය මැදිරි 160 ක් ප්‍රවාහනය කිරීමට ද නැව් සංස්ථාව දායක වුණා.     ", "URL": "https://www.itnnews.lk/2023/10/05/375144/", "Category": "දේශීය පුවත්", "Parent URL": null}