{"Source": "ITN news", "Timestamp": "පෙබරවාරි 6, 2022 13:48", "Headline": "මෙක්සිකෝවේ ගැටුමකින් පුද්ගලයින් 16 දෙනෙකු ජීවිතක්ෂයට", "News Content": "මෙක්සිකෝවේ අපරාධ කල්ලි දෙකක් අතර ඇති වූ ගැටුමකින් පුද්ගලයින් 16 දෙනෙකු ජීවිතක්ෂයට පත් වුණා. පසුගිය කාලය පුරා මෙක්සිකෝවේ අපරාධ කල්ලි අතර ගැටුම් ඉහළ ගොස් ඇති බවයි පොලිසිය සඳහන් කරන්නේ. ඊයේ ඇති වූ ගැටුමෙන් මියගිය පුද්ගලයින් දස දෙනෙකුගේ සිරුරු මහා මාර්ගයේ සහ තවත් සිරුරු හයක් ගබඩා සංකීර්ණයක ද තිබී  හමුවී තිබෙනවා. එමෙන්ම තවත් හඳුනා නොගත් සිරුරු කිහිපයක් ප්‍රවාහනය කරමින් තිබියදී අත්අඩංගුවට ගෙන ඇති බවයි පොලීසිය නිවේදනය කරන්නේ. එම සිරුරු කාගේද යන්න මෙතෙක් හඳුනාගෙන නැහැ. පසුගිය වසර තුලදී පමණක් අපරාධ කල්ලි අතර සිදු වූ ගැටුම්වලින් මෙක්සිකෝවේදී මියගිය සංඛ්‍යාව එක්දහස් පනහක්.     ", "URL": "https://www.itnnews.lk/2023/10/05/393524/", "Category": "ජාත්‍යන්තර පුවත්", "Parent URL": null}