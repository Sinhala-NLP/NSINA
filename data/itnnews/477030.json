{"Source": "ITN news", "Timestamp": "අප්‍රේල් 21, 2023 12:21", "Headline": "ගොවිතැනින් රට සශ්‍රික කිරීමට සෑම රාජ්‍ය නිලධාරියෙකුම සහාය විය යුතුයි", "News Content": "ගොවිතැනින් රට සශ්‍රික කිරීමට සෑම රාජ්‍ය නිලධාරියෙකුම සහාය විය යුතු බව අග්‍රාමාත්‍ය දිනේෂ් ගුණවර්ධන මහතා පවසනවා. අලුත් ගමක් – අලුත් රටක් ජාතික ඒකාබද්ධ සහභාගීත්ව සංවර්ධන වැඩසටහනේ බදුල්ල දිස්ත්‍රික් ප්‍රගති සමාලෝචන වැඩසටහනට එක්වෙමින් අග්‍රාමාත්‍යවරයා මේ බව කියා සිටියා. අමාත්‍ය නිමල් සිරිපාල ද සිල්වා, ඌව පළාත් ආණ්ඩුකාර ඒ ජේ එම් මුසම්මිල්,බදුල්ල දිස්ත්‍රික් සම්බන්ධීකරණ කමිටු සභාපති මේජර් සුදර්ශන දෙනිපිටිය යන මහත්වරුන් මෙන්ම බදුල්ල දිස්ත්‍රික්කය නියෝජනය කරන මහජන නියෝජිතයින් ඇතුළු පිරිසක් මෙම අවස්ථාවට සහභාගී වුණා.       ", "URL": "https://www.itnnews.lk/2023/10/05/477030/", "Category": "දේශීය පුවත්", "Parent URL": null}