{"Source": "ITN news", "Timestamp": "සැප්තැම්බර් 5, 2023 13:37", "Headline": "අත්තනගලු ඔයේ අතු ගංගාවක් අවහිර වීමෙන් කුඹුරු අක්කර 300කට අධික ප්‍රමාණයක් විනාශ වීමේ අවදානමක්", "News Content": "ජා ඇල ප්‍රදේශයේ පාලමක් පුළුල් කිරීමේ ව්‍යාපෘතියක් අතරමග නැවතීම හේතුවෙන් අත්තනගලු ඔයේ අතු ගංගාවක් අවහිර වීමෙන් කුඹුරු අක්කර 300කට අධික ප්‍රමාණයක පැසුනු ගොයම විනාශවීමේ අවදානමක් මතුව තිබෙනවා. මේ සම්බන්ධයෙන් බලධාරීන් වහාම මැදිහත්විය යුතු බවටයි ගොවි ජනතාව අවධාරණය කරන්නේ. ජා ඇල නගරය මැදින් ගලාබසින අත්තනගලු ඔයේ අතු ගංගාවක් වන ජා ඇල හරාහා ඉදිකර ඇති පාලම පුළුල් කිරීම ආරම්භ කර ඇත්තේ මීට වසර කීපයකට පෙරයි. මෙම ඉදිකිරීම් සදහා යොදා ඇති කොන්ක්‍රීට් කණු වටා වැවී ඇති සැල්වීනියා වැනි පැළෑටි හේතුවෙන් එම ඇළ මේ වනවිට සම්පූර්ණයෙන්ම අවහිර වී තිබෙනවා. එම ප්‍රදේශයට ඉහළින් අත්තනගලු ඔය පිටාර ගැලීම හේතුවෙන් නිවන්දම මාඑළිය ඇතුළු ප්‍රදේශවල කුඹුරු යටවීමත් සමග පැසුනු ගොයම් විනාශයට පත්ව තිබෙනවා. එම ප්‍රදේශයේ කුඹුරු අක්කර 300ක් පමණ විනාශ වී ඇති බවයි ගොවි ජනතාව පවසන්නේ.     ", "URL": "https://www.itnnews.lk/2023/10/05/513615/", "Category": "දේශීය පුවත්", "Parent URL": null}