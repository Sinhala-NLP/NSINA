{"Source": "ITN news", "Timestamp": "ඔක්තෝබර් 10, 2021 16:07", "Headline": "සංචාරකයින්ට පනවා ඇති නිරෝධායන කාලසීමාව ඉවත් කිරීමට සිංගප්පුරුව පියවර ගනී", "News Content": "බ්‍රිතාන්‍ය ඇතුළු රටවල් කිහිපයක සංචාරකයින්ට පනවා ඇති නිරෝධායන කාලසීමාව ඉවත් කිරීමට සිංගප්පුරුව පියවර ගෙන තිබෙනවා. සිංගප්පුරුව පනවා ඇති වසා දැමීමේ නීති ලිහිල් කිරීමට හා නිරෝධායන කාල සීමාවන්  ඉවත් කිරීමට පියවර ගත් බව අග්‍රාමාත්‍යවරයා නිවේදනය කළා. කොවිඩ් වසංගතය මධ්‍ය යේ සාමාන්‍ය ජන ජීවිතයට අනුගතවීමට කාලය එළඹ ඇති බව ඔහු තවදුරටත් සදහන් කරනවා. ඩෙල්ටා ප්‍ර භේදය/ කොරෝනා වයිරසය ඉක්මනින් මෙලොවින් තුරන් නොවන බව පෙන්නුම් කරන ලක්ෂණයක් ලෙසයි අග්‍රාමාත්‍යවරයා හදුන්වන්නේ.  එන්නත්කරණය සම්පූර්ණ කළ ජර්මානු හා බෘෘනෙයි සංචාරකයින්ට සිංගප්පුරුවට ඇතුල් වීමට මීට පෙරදී අවස්ථාව සලසා දී තිබුණා. එය සාර්ථක වීමත් සමග බ්‍රිතාන්‍ය ඇතුළු රටවල් නවයක එන්නත් දෙකම ලබාගත් සංචාරකයින්ට නිරෝධායනයෙන් තොරව සිංගප්පුරුවට ඇතුල්වීමට අවස්ථාව ලබා දීමට තීරණය කළ බවයි රජය නිවේදනය කරන්නේ.       ", "URL": "https://www.itnnews.lk/2023/10/05/368316/", "Category": "ජාත්‍යන්තර පුවත්", "Parent URL": null}