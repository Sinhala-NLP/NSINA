{"Source": "ITN news", "Timestamp": "செப்டம்பர் 21, 2022 13:08", "Headline": "தொழிற்துறையில் பொருளாதாரத்தை வலுப்படுத்த வேண்டும்– அமைச்சர் ரமேஷ் பத்திரன", "News Content": "தொழிற்துறையில் பொருளாதாரத்தை வலுப்படுத்த வேண்டுமென அமைச்சர் ரமேஷ் பத்திரன தெரிவித்துள்ளார். தொழிற்துறை அமைச்சின் கீழ் ஆரம்பிக்கப்பட்டுள்ள ஆலோசனை சபை கூட்டம் அமைச்சர் ரமேஷ் பத்திரன தலைமையில் இடம்பெற்றது. தொழிலதிபர்கள், அரச மற்றும் தனியார்த்துறை பிரதிநிதிகள், 21 தொழிற்சாலைகளின் துறைசார் கல்வியலாளர்கள் ஆகியோர் குறித்த ஆலோசனை குழுவில் உள்ளடக்கப்பட்டுள்ளனர். தொழிற்துறையினர் முகங்கொடுத்துள்ள நெருக்கடி நிலைமைகள் தொடர்பிலும், பொதுவாக எழுந்துள்ள பிரச்சினைகள் தொடர்பிலும் கவனம் செலுத்தப்பட்டுள்ளது. தொழிற்சாலைகளில் புத்தாக்க எரிசக்தியை பயன்படுத்துவது தொடர்பிலும் ஆலோசனை குழுவில் அவதானம் செலுத்தப்பட்டுள்ளது. இராஜாங்க அமைச்சர்களான ச்சாமர சம்பத் தசநாயக்க மற்றும் பிரசன்ன ரணவீர ஆகியோரும் குறித்த கூட்டத்தில் கலந்துகொண்டமை குறிப்பிடத்தக்கது. ", "URL": "https://www.itnnews.lk/2023/10/05/436301/", "Category": "தேசிய செய்திகள்", "Parent URL": null}