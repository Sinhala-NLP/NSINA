{"Source": "ITN news", "Timestamp": "ஜூலை 17, 2021 12:08", "Headline": "இன்று முதல் ஆகஸ்ட் முதலாம் திகதி வரை மாகாணங்களுக்கிடையிலான போக்குவரத்துக்கு தடை..", "News Content": "இன்று முதல் எதிர்வரும் ஆகஸ்ட் முதலாம் திகதி வரை மாகாணங்களுக்கிடையிலான பஸ், ரயில் மற்றும் அதிவேக பஸ் போக்குவரத்து முழுமையாக நிறுத்தப்பட்டுள்ளது. இன்றைய தினம் சில பகுதிகள் தனிமைப்படுத்தப்பட்டுள்ளன. கேகாலை, இரத்தினபுரி, அம்பாறை மற்றும் கண்டி ஆகிய மாவட்டங்களில் சில கிராம சேவகர் பிரிவுகள் இன்று காலை 6 மணி முதல் தனிமைப்படுத்தப்பட்டுள்ளன. இதேவேளை மாகாணங்களுக்கிடையிலான போக்குவரத்து சேவை இன்று முதல் நிறுத்தப்பட்;டுள்ளதை அறியாத மக்கள் பஸ் நிலையங்களுக்கு வருகை தந்திருந்ததை காண முடிந்தது. குறிப்பாக புறக்கோட்டை பஸ் நிலையத்தில் பெரும் எண்ணிக்கையிலான மக்கள் ஒன்றுகூடியிருந்தனர். இதேவேளை சிறுவர் பூங்காக்கள், மிருகக்காட்சிசாலைகள் மற்றும் சரணாலயங்களை மீளதிறக்க நேற்று தீர்மானிக்கப்பட்டது. இதற்கமைய மின்னேரியா தேசிய சரணாலயம் இன்று முதல் திறக்கப்பட்டுள்ளது. அதன் தேவைகளை கண்டறிவத ற்காக அமைச்சர் சி.பி.ரத்னாயக்க அங்கு விஜயம் செய்தார். அதிகாரிகள் மற்றும் பணியாளர்களுடன் அமைச்சர் கலந்துரையாடினார். குறைபாடுகளை உடனடியாக நிவர்த்தி செய்யுமாறும் அமைச்சர் அதிகாரிகளுக்கு ஆலோசனை வழங்கினார். ", "URL": "https://www.itnnews.lk/2023/10/05/349857/", "Category": "Breaking News,தேசிய செய்திகள்", "Parent URL": null}