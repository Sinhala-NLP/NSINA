{"Source": "ITN news", "Timestamp": "අප්‍රේල් 29, 2022 19:25", "Headline": "රඹුක්කන වෙඩිතැබීමේ සිද්ධියට, කෑගල්ල හිටපු SSP රිමාන්ඩ්", "News Content": "රඹුක්කන දී විරෝධතාකරුවන් පිරිසට වෙඩිතැබීමේ සිද්ධිය සම්බන්ධයෙන් අත්අඩංගුවට ගත් කෑගල්ල හිටපු ජ්‍යෙෂ්ඨ පොලිස් අධිකාරී කේ. බී කීර්තිරත්න මහතාව ලබන 06 වනදා තෙක් රක්ෂිත බන්ධනාගාරගත කර තිබෙනවා. සැකකරු පොලිස් රෝහලේ ප්‍රතිකාර ලබන බැවින් මහේස්ත්‍රාත්වරිය එම ස්ථානයට ගොස් මෙම නියෝගය ලබාදී තිබෙනවා. රඹුක්කන වෙඩි තැබීමේ සිද්ධිය සම්බන්ධයෙන් කෑගල්ල ප්‍රදේශය භාර හිටපු ජ්‍යෙෂ්ඨ පොලිස් අධිකාරී කේ.බී. කීර්තිරත්න සහ තවත් පොලිස් කොස්තාපල්වරු තිදෙනෙක් අපරාධ පරීක්ෂණ දෙපාර්තමේන්තුව විසින් ඊයේ අත්අඩංගුවට ගෙන තිබුණා. ", "URL": "https://www.itnnews.lk/2023/10/05/409018/", "Category": "Breaking News,දේශීය පුවත්", "Parent URL": null}