{"Source": "ITN news", "Timestamp": "සැප්තැම්බර් 7, 2021 17:02", "Headline": "ගිනියා රාජ්‍යයේ රාජ්‍ය නිලධාරීන්ට එරටින් පිටවීම තහනම් කෙරේ", "News Content": "ගිනියා රාජ්‍යයේ රාජ්‍ය නිලධාරීන්ට එරටින් පිටවීම තහනම් කිරීමට හමුදාව පියවර ගෙන තිබෙනවා. ගිනියා රාජ්‍ය යේ ජනාධිපති ඇල්පා කොන්ඩේ අත්අඩංගුවට ගැනීමටයි එරට හමුදාව ඊයේ පියවර ගත්තේ. ඉන් අනතුරුව එරට රජයද විසුරුවා හැරුණා. ගිනියා රාජ්‍යයේ බලය අත්පත් කර ගැනීමෙන් පසු එරට හමුදාව මාර්ග බාධක යොදා වාහන පරීක්ෂාවට ලක් කරන බවද විදෙස් මාධ්‍ය සදහන් කරනවා. රජයේ අමාත්‍යවරු හා සියලුම රජයේ සේවකයින්ට තම නිල රථ යළි භාර දෙන ලෙස දැන්වීමටයි හමුදාව පියවර ගෙන ඇත්තේ. කෙසේ වුවද රජයට සහය දැක්වූවන් සොයා මෙහෙයුම් සිදු නොකරන බව හමුදා පාලනය නිවේදනය කරනවා. ඊයේ දිනයේ දී එරට රජයේ ඉහළ පෙළේ නිලධාරීන්,  අමාත්‍ය මණ්ඩලය,  හමුදාව සමග සාකච්ඡාවක් පැවැත්වුණු අතර ඔවුන් හමුදාව අත්අඩංගුවට ගත්තේද යන්න පිළිබද මෙතෙක් තහවුරු වී නැහැ.     ", "URL": "https://www.itnnews.lk/2023/10/05/360896/", "Category": "ජාත්‍යන්තර පුවත්", "Parent URL": null}