{"Source": "ITN news", "Timestamp": "මැයි 11, 2023 11:33", "Headline": "රේගු භාණ්ඩ මුදා හැරීමේ තදබදයක්", "News Content": "රේගු භාණ්ඩ මුදා හැරීමේ විශාල තදබදයක් මතුව ඇතැයි රේගු අධ්‍යක්ෂ ජෙනරාල් සරත් නෝනිස් මහතා පවසනවා. වාප්පු ලිපිකරුවන් ප්‍රමාද වී සේවයට වාර්තා කිරීම නිසා මෙම තදබදය ඇතිව ඇති බවයි රේගු අධ්‍යක්ෂ ජෙනරාල්වරයා පවසන්නේ. මේ වන විට ඔරුගොඩවත්ත, ආර් සී පී අංගනය තුළ කන්ටේනර් සියයක් පමණ බහුලුම් ලබා ගැනීම සඳහා පෙළගැසී ඇති බවයි රේගු අධ්‍යක්ෂ ජෙනරාල්වරයා සඳහන් කරන්නේ. මේ දිනවල විශාල වශයෙන් ඔරුගොඩවත්ත අංගනයට බහැලුම් පැමිණ තිබෙනවා. සෑම බහාලුමක්ම වාප්පු ලිපිකරුවෙකු විසින් පරීක්ෂා කර විවෘත කිරීම සිදුකළ යුතුයි. විශේෂයෙන් නීතිවිරෝධී භාණ්ඩ හා පැමිණි භාණ්ඩවලට එක් කරන බදු සම්බන්ධයෙන් වාර්තාව සකස් කරන්නේ මෙම වාප්පු ලිපිකරුවන් විසින්. ඔවුන්ගේ අවසරයකින් තොරව කිසිදු බහාලුමක් නිදහස් නොකෙරේ. මේ නිසා සිටින වාප්පු ලිපිකරුවන් දිවා රෑ නොතකා සේවයට වාර්තා කළත් පසුදින යළිත් සේවය කළ යුතු වන්නේ ඊට පෙර දින සේවය කළ වාප්පු නිලධාරීන් විසිනි. මේ නිසා ඔවුන් සේවයට ප්‍රමාද වී පැමිණෙද්දී මෙම බහාලුම් තවදුරටත් ගොඩගැසෙන බවයි රේගු දෙපාර්තමේන්තුව පවසන්නේ. මේ වන විට ඔරුගොඩවත්ත මාර්ගයේද කන්ටේනර් රථ රැසක් නවතා තිබෙනවා.   ", "URL": "https://www.itnnews.lk/2023/10/05/482231/", "Category": "Breaking News,දේශීය පුවත්", "Parent URL": null}