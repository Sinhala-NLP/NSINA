{"Source": "ITN news", "Timestamp": "ඔක්තෝබර් 13, 2022 12:20", "Headline": "ශ්‍රී ලංකා කණ්ඩායමේ දෙවන පුහුණු තරඟය අයහපත් කාලගුණය නිසා කල් දැමේ", "News Content": "විස්සයි විස්ස ක්‍රිකට් ලෝක කුසලාන තරගාවලිය සදහා ඕස්ට්‍රේලියාව බලා ගොස් සිටින ශ්‍රී ලංකා කණ්ඩායමේ දෙවන පුහුණු තරගය අයහපත් කාලගුණ තත්ත්වය හේතුවෙන් කල් දමා තිබෙනවා. ශ්‍රී ලංකාව හා අයර්ලන්තය අතරයි එම තරගය පැවැත්වීමට නියමිතව තිබුණේ. මීට පෙර පැවති පුහුණු තරගයෙන් සිම්බාබ්වේ පිල පරාජයට පත් කරමින් ලකුණු 33 ක ජයක් ලැබීමට ශ්‍රී ලංකා කණ්ඩායම සමත් වුණා. විස්සයි විස්ස ලෝක කුසලානය තරගාවලිය ලබන 16 වනදා ආරම්භ වන අතර මංගල තරගය පැවැත්වෙන්නේ ශ්‍රී ලංකාව හා නැමීබියාව අතරයි.   ", "URL": "https://www.itnnews.lk/2023/10/05/440271/", "Category": "ක්‍රිකට්,ක්‍රීඩා", "Parent URL": null}