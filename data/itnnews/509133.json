{"Source": "ITN news", "Timestamp": "අගෝස්තු 18, 2023 15:22", "Headline": "දඹුල්ල කණ්ඩායමට කඩුලු 6ක ජයක්", "News Content": "ලංකා ප්‍රිමියර් ලීග් තරඟාවලියේ අවසන් පූර්ව වටයේ පළමු තරගය ලෙස ආර් ප්‍රේමදාස ක්‍රීඩාංගනයේ දී පැවැත්වුණේ දඹුල්ල අවුරා සහ ගාල්ල ටයිටන්ස් කණ්ඩායම් අතර තරගයයි. ප්‍රථමයෙන් පන්දුවට පහරදුන් ගාල්ල ක්‍රීඩකයන් පන්දුවාර 20 අවසානයේ සියලු දෙනා දැවී ලකුණු 146ක් රැස්කර ගත්තා. අගනා ඉණිමක් ක්‍රීඩා කළ ලසිත් කෲස්පුල්ලේ හුදෙකලා අභියෝගයක් එල්ල කරමින් ලකුණු 80ක් රැස්කළා. පිළිතුරු ඉණිම ක්‍රීඩා කළ දඹුල්ල කණ්ඩායම පන්දුවාර 19යි පන්දු 4ක් අවසානයේ සිය ජයග්‍රහනය තහවුරු කළා. කුසල් මෙන්ඩිස් ලකුණු 49ක් හා කුසල් ජනිත් පෙරේරා ලකුණු 59ක් ලබා ගත්තා. මේ අනුව දඹුල්ල කණ්ඩායම කඩුලු 6ක ජයක් වාර්තා කිරීමටයි සමත්වුණේ. ", "URL": "https://www.itnnews.lk/2023/10/05/509133/", "Category": "ක්‍රිකට්,ක්‍රීඩා", "Parent URL": null}