{"Source": "ITN news", "Timestamp": "මාර්තු 5, 2023 10:47", "Headline": "අගය කළ යුතු මිනිසත්කම", "News Content": "කොළඹ සිට හැටන් දක්වා ධාවනය වන පෞද්ගලික බස් රථයක වැටී තිබූ රු 40000 ක මුදලක් සහිත මුදල් පසුම්බියක් එහි හිමිකරුට ලබා දීමට බස් කොන්දොස්තරවර මහතෙකු කටයුතු කර තිබෙනවා. ඊයේ (04) පස්වරු 3.30 ට පමණ කොළඹ කොටුවෙන් ගමන් ආරම්භ කල බස් රථයට හැටන් ප්‍රදේශයට පැමිණීමට මගීන් 13 දෙනෙකු එකවර පැමිණි බවත්, එසේ පැමිණි පිරිසගෙන් එක් අයෙකු බස් රථය පිටත් වීමට ප්‍රථම තම දුරකථනයට කතා කර ආසන වෙන් කරදෙන ලෙස ඉල්ලිමක් කල බවයි කොන්දොස්තරවරයා කියා සිටියේ. පැමිණි සියළු දෙනාට ආසන වෙන් කිරිමට නොහැකි වූ නිසා ආසන වෙන් කරදෙන ලෙසට තමන්ගෙන් ඉල්ලීමක් කල මගියාට බස් රථයේ එන්ජිම මත ඉඳගෙන යන ලෙස පැවසූ බවත්, එසේ පැමිණි මගියා වටවල නගරයෙන් බැසගොස් මද වේලාවකට පසු තම දුරකථනයට ඇමතුමක් ලබා දීඔහුගේ මුදල් පසුම්බිය බස් රථයේ වැටී ඇත්ද යන්න සොයා බලන ලෙස ඉල්ලා සිටි බවත් අදාළ කොන්දොස්තර මහතා කියා සිටියා එම ඉල්ලීම මත බස් රථයේ එන්ජිම මත තිබූ ගමන් මළු ඉවත් කර පරීක්ෂා කිරීමේදි මුදල් පසුම්බිය තිබි හමු වූ බවයි කොන්දොස්තර මහතා ප්‍රකාශ කළේ. අස්ථානගත වී තිබු මුදල් පසුම්බිය නැවත ලබාදිම සම්බන්ධයෙන් පසුම්බියේ හිමිකරු එම කොන්දොස්තරවරයාට සිය\nස්තුතිය පුද කරන බව කියා සිටියා ", "URL": "https://www.itnnews.lk/2023/10/05/465389/", "Category": "දේශීය පුවත්", "Parent URL": null}