{"Source": "ITN news", "Timestamp": "ජූලි 10, 2022 21:55", "Headline": "රු.මිලියන 33ක වටිනාකමකින් යුත් කේරල ගංජා තොගයක් සොයාගැනේ", "News Content": "රුපියල් මිලියන 33ක වටිනාකමකින් යුත් කේරල ගංජා තොගයක් මන්නාරම ප්‍රදේශයේ දී නාවික හමුදාව සොයාගෙන තිබෙනවා. මන්නාරම වැලිපර සහ ඌරුමලේ වෙරළ තීරයේ  නාවික හමුදාව කළ මුර සංචාරයේ දී කේරළ ගංජා කිලෝ 113යි ග්රෑම් 280ක තොගයක් නාවික හමුදාව සොයා ගත්තා. මත්ද්‍රව්‍ය ජාවාරම මැඩලීමේ අරමුණෙන් වෙරළාශ්‍රිත ප්‍රදේශ ආවරණය වන පරිදි නාවික හමුදාව නිරන්තරයෙන් සෝදිසි මෙහෙයුම් සිදු කරනවා. නාවික හමුදා තම්මැන්න ආයතනයට අනුයුක්ත විශේෂ යාත්‍රා බලගන හා මැරීන් බලගන කණ්ඩායමක් මුර සංචාරයේ යෙදීමේ දී මෙම කේරල ගංජා තොගය සොයාගනු ලැබුවා. වෙරළ තීරයට ගොඩ ගසා තිබූ පාර්සල් 25ක මෙම කේරළ ගංජා තිබූ බවයි නාවික හමුදාව පවසන්නේ. කේරළ ගංජා ගොඩබිමට රැගෙන ඒමට නොහැකි වීමෙන් ජාවාරම්කරුවන් මෙම ගංජා තොගය අත හැර දමා යන්නට ඇති බවටයි නාවික හමුදාව සැක කරන්නේ.     ", "URL": "https://www.itnnews.lk/2023/10/05/422420/", "Category": "දේශීය පුවත්", "Parent URL": null}