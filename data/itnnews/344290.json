{"Source": "ITN news", "Timestamp": "ජූනි 22, 2021 11:39", "Headline": "රත්නපුර කෝවිඩ් ප්‍රතිකාර මධ්‍යස්ථාන සඳහා වෛද්‍ය උපකරණ ", "News Content": "කෝවිඩ් අවදානම ඇති රත්නපුර දිස්ත්‍රික්කයේ රෝහල් සහ කෝවිඩ් ප්‍රතිකාර මධ්‍යස්ථාන සදහා රුපියල් මිලියන විසිපහක් වටිනා වෛද්‍ය උපකරණ ප්‍රදානය කෙරුණා. මෙම වෛද්‍ය උපකරණ ප්‍රදානය කෙරුණේ ඇමතිනි පවිත්‍රා වන්නිආරච්චි මහත්මියගේ මූලිකත්වයෙන්. රත්නපුර දිස්ත්‍රික් ලීඩ්ස් කාර්යාලය ප්‍රදානය කළ වෛද්‍ය උපකරණ තොගයක් අමාත්‍යවරිය අතින් රත්නපුර ශික්ෂණ රෝහලට සහ ඇහැළියගොඩ මූලික රෝහලට ලබාදීමට නියමිතයි. බලංගොඩ මූලික රෝහලට රුපියල් මිලියන දොළහකට වඩා වටිනා වෛද්‍ය උපකරණ ලබාදීම සිදු කෙරුණා. ශ්‍රී ලංකා පොදුජන ඉංජිනේරු සංගමය සහ සබරගමු පළාත් සභාව ලබා දුන් ඇදන් කිහිපයක්ද මෙම රෝහලට ලබාදීම සිදු කෙරුණා. මේ අතර සෙත් සදන මෙත් මග සමාජ සත්කාර සංවිධානයේ සෙත්ජීව ව්‍යාපෘතිය යටතේ පේරාදෙණිය ශික්ෂණ රෝහලට ශ්වසන ආධාරක යන්ත්‍රයක් පරිත්‍යාග කළා. එම සංවිධානයේ සාමාජිකයන් පිරිසක් ඊට එක් වුණා මේ අතර සෙත් සදන මෙත් මග සමාජ සත්කාර සෙත්ජීව ව්‍යාපෘතිය යටතේ තිස්සමහාරාම මූලික රෝහලටද ශ්වසනාධාරක යන්ත්‍රයක් පරිත්‍යාග කෙරුණා. ", "URL": "https://www.itnnews.lk/2023/10/05/344290/", "Category": "දේශීය පුවත්", "Parent URL": null}