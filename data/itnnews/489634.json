{"Source": "ITN news", "Timestamp": "ஜூன் 6, 2023 13:41", "Headline": "இந்திய ஜனாதிபதி திரௌபதி முர்முவுக்கு சுரினாம் நாட்டின் உயரிய விருது", "News Content": "தென் அமெரிக்க நாடுகளில் ஒன்றான சுரினாம் மற்றும் ஐரோப்பிய நாடுகளில் ஒன்றான செர்பியா ஆகிய நாடுகளுக்கு இந்திய ஜனாதிபதி திரௌபதி முர்மு 6 நாள் சுற்றுப்பயணம் மேற்கொண்டுள்ளார். ஜனாதிபதியாக பதவியேற்ற பிறகு அவரது முதல் ஐரோப்பிய பயணம் இதுவாகும். சுரினாம் நாட்டின் அதிபர் சந்திரிகாபெர்சாத் சாந்தோகியை ஜனாதிபதி திரௌபதி முர்மு சந்தித்துள்ளார் . இதன்போது இருதரப்பு உறவுகளை வலுப்படுத்தும் விதமாக பேச்சுவார்த்தை நடத்தினார். மேலும் சுகாதாரம், விவசாயம் உள்ளிட்ட பல்வேறு துறைகளில் 3 புரிந்துணர்வு ஒப்பந்தங்கள் மேற்கொள்ளப்பட்டன. இந்நிலையில், ஜனாதிபதி திரௌபதி முர்முவுக்கு சுரினாம் நாட்டின் உயரிய விருதான, கிராண்ட் ஆர்டர் ஆப் தி செயின் ஆப் தி யெல்லோ ஸ்டார் ( Grand Order of the Chain of the Yellow Star) விருதை அந்நாட்டு அதிபர் சாந்தோகி வழங்கி கௌரவித்தார். அப்போது பேசிய ஜனாதிபதி திரௌபதி முர்மு, இந்த அங்கீகாரம் எனக்கு மட்டுமல்ல, இந்திய-சுரினாமியர் சமூகத்தின் அடுத்தடுத்த தலைமுறையினருக்கு இந்த விருதை அர்ப்பணிக்கிறேன் என தெரிவித்தார். ", "URL": "https://www.itnnews.lk/2023/10/05/489634/", "Category": "Breaking News,சர்வதேச செய்திகள்", "Parent URL": null}