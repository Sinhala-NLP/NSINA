{"Source": "ITN news", "Timestamp": "අප්‍රේල් 11, 2022 09:33", "Headline": "ගතවූ පැය 24ට වැඩිම කොරෝනා ආසාදිතයින් හා මරණ සංඛ්‍යාව ද.කොරියාවෙන් වාර්තා වෙයි", "News Content": "ගතවූ පැය 24 ට ලොව පුරා රටවල් 226 ක් අතුරින් වැඩිම කොරෝනා ආසාදිතයින් හා මරණ සංඛ්‍යාවක් සිදුව ඇත්තේ දකුණු කොරියාවෙන්. ඊයේ දිනයට දකුණු කොරියාවෙන් හමුවී ඇති වයිරස ආසාදිතයින් සංඛ්‍යාව 165,000 කට ආසන්නයි. එමෙන්ම සිදුව ඇති මරණ සංඛ්‍යාව 329 ක්. එමෙන්ම ප්‍රංශයෙන් 107,000 ක් ඉතාලියෙන් 53,000 ක් ජපානයෙන් 52,000 ක් හා ජර්මනියෙන් 45,000 ක් ලෙස වයිරස ආසාදිතයින් හමුව තිබෙනවා. ඒත් සමඟම ලොව සමස්ත කොරෝනා ආසාදිතයින් සංඛ්‍යාව හතලිස් නව කෝටි අනූ එක්ලක්ෂය ඉක්මවා ගියා. සිදුව ඇති මරණ සංඛ්‍යාව 6,203,372ක්.         ", "URL": "https://www.itnnews.lk/2023/10/05/406392/", "Category": "ජාත්‍යන්තර පුවත්", "Parent URL": null}