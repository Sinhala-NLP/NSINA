{"Source": "ITN news", "Timestamp": "අගෝස්තු 8, 2022 15:20", "Headline": "ලුණුගම්වෙහෙර ඝාතනයේ ප්‍රධාන සැකකරු අත්අඩංගුවට", "News Content": "ලුණුගම්වෙහෙර දී පුද්ගලයෙකු ඝාතනය කිරීමේ සිද්ධියේ ප්‍රධාන සැකකරු ඇතුළු එකම පවුලේ තුන්දෙනෙකු ගිනි අවි දෙකක් සමඟ අත්අඩංගුවට ගෙන තිබෙනවා. ලුණුගම්වෙහෙර,  පඩව්ගම ප්‍රදේශයේ නිවසක රාත්‍රී ආහාර ගනිමින් සිටි පුද්ගලයෙකු වෙඩි තබා ඝාතනය කෙරුණේ පසුගිය 4 වනදායි. එම ඝාතනයේ ප්‍රධාන සැකකරු ඇතුලු එකම පවුලේ තුන් දෙනෙකු ගිනි අවි දෙකක් සමග අත්අඩංගුවට ගත් බව ලුණුගම්වෙහෙර පොලීසිය පවසනවා. ලුණුගම්වෙහෙර කැලෑබද ප්‍රදේශයක සැගව සිටියදී ප්‍රධාන සැකකරු අත්අඩංගුවට ගෙන තිබෙන්නේ. පසුව කළ විමර්ශන වලදී ඔහු සතු ගිනි අවියක් සහ ඔහුගේ සොහොයුරෙකුගේ යැයි පැවසෙන තවත් ගිනි අවියක් ද අත්අඩංගුවට ගත් බව ලුණුගම්වෙහෙර පොලීසිය සදහන් කළා.         ", "URL": "https://www.itnnews.lk/2023/10/05/427713/", "Category": "දේශීය පුවත්", "Parent URL": null}