{"Source": "ITN news", "Timestamp": "නොවැම්බර් 1, 2022 16:04", "Headline": "පනත් කෙටුම්පත් ද්විත්වයකට කථානායකවරයා සිය සහතිකය සටහන් කරයි", "News Content": "පසුගිය ඔක්තොබර් 19 වැනිදා පාර්ලිමේන්තුවේදී සම්මත වූ නොතාරිස් (සංශෝධන), සහ ලේඛණ ලියාපදිංචි කිරීමේ (සංශෝධන), යන පනත් කෙටුම්පත් ද්විත්වය සඳහා පාර්ලිමේන්තුවේ කථානායක  මහින්ද යාපා අබේවර්ධන මහතා ඊයේ (31) සිය සහතිකය සටහන් කළේය. මේ අනුව, ඉහත පනත් කෙටුම්පත් ද්විත්වය 2022 අංක 31 දරන නොතාරිස් (සංශෝධන) පනත සහ 2022 අංක 32 දරන ලේඛණ ලියාපදිංචි කිරීමේ (සංශෝධන) පනත ලෙස 2022 ඔක්තෝබර් 31 දින සිට බලාත්මක වේ. ", "URL": "https://www.itnnews.lk/2023/10/05/443666/", "Category": "දේශීය පුවත්", "Parent URL": null}