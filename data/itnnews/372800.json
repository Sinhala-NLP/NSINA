{"Source": "ITN news", "Timestamp": "ඔක්තෝබර් 30, 2021 11:01", "Headline": "ලොව පුරා කොරෝනා මරණ සංඛ්‍යාව මිලියන 5 ඉක්මවයි", "News Content": "කොරෝනා වසංගතය හේතුවෙන් ලොව පුරා මියගිය සංඛ්‍යාව මිලියන 5 ඉක්මවා තිබෙනවා. මේ වනවිට වාර්තාවන සමස්ත ගෝලීය කොරෝනා මරණ සංඛ්‍යාව දැක්වෙන්නේ පනස්ලක්ෂ හාරදහස් හාරසිය පනස් එකක් ලෙසින්. වාර්තාවන සමස්ත කොරෝනා ආසාදිතයින් සංඛ්‍යාව විසිහතර කෝටි හැටහත් ලක්ෂ පනස්හත් දහස් හාරසිය හැත්තෑපහක් ලෙසින් දැක්වෙනවා. ගතවූ පැය 24 තුළ ඉහළම මරණ සංඛ්‍යාව සහ නව කොරෝනා ආසාදිතයින් සංඛ්‍යාව වාර්තා වන්නේ ඇමෙරිකාවෙන්. මේ අතර ෆයිසර් බයෝ එන්ටෙක් කොරෝනා මර්දන එන්නත වයස අවුරුදු 5 ත් 11 ත් අතර ළමයින්ගේ භාවිතය සදහා ඇමෙරිකානු සෞඛ්‍ය බලධාරීන්ගේ අනුමැතිය හිමිව තිබෙනවා. ඒ අනුව මිලියන 28 කට වැඩි ඇමෙරිකානු ළමයින්ට ෆයිසර් එන්නත ලබාදීම කඩිනමින් ආරම්භ වනු ඇති.     ", "URL": "https://www.itnnews.lk/2023/10/05/372800/", "Category": "ජාත්‍යන්තර පුවත්", "Parent URL": null}