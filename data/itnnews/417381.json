{"Source": "ITN news", "Timestamp": "ஜூன் 17, 2022 11:54", "Headline": "கஞ்சாவுக்கு எதிராகவுள்ள சட்டங்களில் மாற்றம் ஏற்படும் அறிகுறி..", "News Content": "பொலிசாரினால் கைப்பற்றப்படும் கஞ்சா தொகையினை வழக்கு பொருளாக முன்வைக்கப்படுவதை தவிர்த்து ஏனையவற்றை ஆயுர்வேத கூட்டுத்தாபனத்திற்கு கையளிப்பதற்கு சட்டத்தில் காணப்படும் தடையை நீக்குவதற்கு நீதி அமைச்சு தீர்மானித்துள்ளது. கஞசா செடியைப் பயன்படுத்தி ஆயுர்வேத கூட்டுத்தாபனத்தினால் 5 வகையான மருந்துகள் தயாரிக்கப்படுகின்றன. இதற்கென வருடமொன்றுக்கு 3 ஆயிரம் கிலோ கிராம் கஞ்சா தேவைப்படுகிறது. பொலிசாரினால் கைப்பற்றப்படும் கஞ்சா  போதைப்பொருளை ஆயுர்வேத கூட்டுத்தாபனத்திற்கு கையளிப்பதில் பல்வேறு தடைகள் காணப்படுகின்றன. பொலிசாரினால் ஆயுர்வேத கூட்டுத்தாபனத்திற்கு கையளிப்பதற்கு முன்னர் அழிக்கப்படும் கஞ்சா போதைப்பொருளின் அளவு தொடரபில் அறிக்கையொன்று நீதிமன்றில் சமர்ப்பிக்கப்பட வேண்டும். இது தொடர்பில் நீதி அமைச்சில் இடம்பெற்ற கலந்துரையாடலின் போது அமைச்சர் கலாநிதி விஜயதாச ராஜபக்ஷ கருத்து வெளியிட்டார். இதேவேளை கஞ்சா போதைப்பொருளை ஆயுர்வேத கூட்டுத்தாபனத்திற்கு கொண்டு செல்வது மற்றும் அதன் பாதுகாப்பு உள்ளிட்ட பொறுப்புக்கள் பொலிசாரினால் ஏற்கப்படவேண்டுமெனவும் அமைச்சர் சுட்டிக்காட்டினார். ", "URL": "https://www.itnnews.lk/2023/10/05/417381/", "Category": "Breaking News,அண்மைய செய்திகள்,முதன்மை செய்தி", "Parent URL": null}