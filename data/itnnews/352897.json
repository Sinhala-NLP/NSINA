{"Source": "ITN news", "Timestamp": "ஜூலை 30, 2021 12:54", "Headline": "எதிர்வரும் நாட்களில் அபாய நிலையை எதிர்கொள்ள நேரிடும் : விசேட வைத்திய நிபுணர் ஹேமந்த", "News Content": "கொரோனா தொற்றாளர்களின் எண்ணிக்கை அதிகரிப்பது தொடர்பில் அலட்சியமாக செயற்பட்டால் எதிர்வரும் நாட்களில் அபாய நிலையை எதிர்கொள்ள நேரிடுமென விசேட வைத்திய நிபுணர் ஹேமந்த ஹேரத் தெரிவித்துள்ளார். “நாம் கடந்த சில வாரங்களாக தெரிவித்த ஒன்றுதான் ஏதாவது ஒரு வகையில் இந்த நாட்டில் அமுல்படுத்தப்பட்ட பயணக்கட்டுப்பாடு, சுகாதார வழிமுறைகள் என்பவை தளர்த்தப்படுவது நோயாளர்களின் எண்ணிக்கை அதிகரிப்பதற்கு காரணமாக அமையலாம். கடந்த சில நாட்களில் தொற்றாளர்களின் எண்ணிக்கை குறிப்பிடத்தக்களவு அதிகரித்துள்ளது. இது சாதரண விடயமென எம்மால் அலட்சியப்படுத்த முடியாது. நோயாளர்களின் எண்ணிக்கை அதிகரிக்கும் சந்தர்ப்பத்தில் அதனை கட்டுப்படுத்துவதற்கு வேறு வழியொன்றை எதிர்பார்ப்பது ஒரு தீர்வாக அமையாது. இதனால் நோயாளர்களின் எண்ணிக்கை அதிகரிப்பதற்கு எதிராக நடவடிக்கைகள் எடுக்கப்படாவிடின் அபாயநிலையை எதிர்கொள்ள நேரிடுமென்பதை நாம் பொதுமக்களுக்கு நினைவு படுத்துகிறோம்.” ", "URL": "https://www.itnnews.lk/2023/10/05/352897/", "Category": "Breaking News,தேசிய செய்திகள்", "Parent URL": null}