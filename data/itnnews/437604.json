{"Source": "ITN news", "Timestamp": "සැප්තැම්බර් 28, 2022 12:03", "Headline": "ජාත්‍යන්තර මූල්‍ය අරමුදල බ්‍රිතාන්‍යයට අනතුරු අඟවයි", "News Content": "යෝජිත බදු කප්පාදු සම්බන්ධයෙන් ජාත්‍යන්තර මූල්‍ය අරමුදල බ්‍රිතාන්‍යයට අනතුරු අඟවනවා. වසර 50කට පසු ඉතිහාසයේ දැවැන්තම බදු කප්පාදුව සම්බන්ධයෙන් යෝජනා හෙට දිනයේ දී එළිදැක්වීමට නියමිතයි. බදු සහන පැකේජය පවුම් බිලියන 45කට ආසන්න බවද සඳහන්. ඒ සම්බන්ධයෙන් වාර්තාවීමත් සමග ඇමෙරිකා ඩොලරයට සාපේක්ෂව බ්‍රිතාන්‍ය පවුමේ අගය පෙරේදා දිනයේදී ඉතිහාසයේ අවම අගය වාර්තා කළා. බදු කප්පාදුව සිදුකළහොත් ජීවන වියදම ශීඝ්‍රයෙන් ඉහළ ගොස් ආර්ථික අර්බුදයක් හටගත හැකි බවයි ජාත්‍යන්තර මූල්‍ය අරමුදල පවසන්නේ. කෙසේ වුවද බ්‍රිතාන්‍ය රජය සඳහන් කරන්නේ බදු කප්පාදුව හරහා ආර්ථික වර්ධනයක් ළගා කර ගැනීමට අපේක්ෂා කරන බවයි.     ", "URL": "https://www.itnnews.lk/2023/10/05/437604/", "Category": "Breaking News,ජාත්‍යන්තර පුවත්", "Parent URL": null}