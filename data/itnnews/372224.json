{"Source": "ITN news", "Timestamp": "ඔක්තෝබර් 27, 2021 19:11", "Headline": "කාබනික පොහොර ගැන කියා දෙන්න සඟරුවන ගොවියන් ළඟටම වඩී", "News Content": "ගොවීන්ගේ ගැටලු ගැන සාකච්ඡා කරන්න මහා සංඝ රත්නය ගොවි බිමටම අද වැඩම කළා. කුලියාපිටිය ප්‍ර දේශයේ කාබනික පොහොර භාවිත කරමින් ගොවිතැන් කරන ගොවීන් මුහුණ දෙන ගැටලු ඍජුවම ජනාධිපති ගෝඨාභය රාජපක්ෂ මැතිතුමා වෙත ඉදිරිපත් කිරීමේ අරමුණින් පූජ්‍ය ඉත්තෑ කන්දේ සද්ධාතිස්ස ස්වාමීන් වහන්සේ ඇතුලු භික්ෂූන් වහන්සේ පිරිසක් මෙසේ ගොවිබිම්වල ක්ෂේත්‍ර චාරිකාවක නිරත වුණා. මෙහිදී ගොවීන් මුහුණ දෙන ගැටලු පිළිබද භික්ෂූන් වහන්සේ සාකච්ඡාවක නිරත වුණා. තමන් මෙතෙක් සිදු කළ කාබනික වගාවෙන් හොද අස්වැන්නක් ලැබුණු බවයි ගොවීන් එහිදී කියා සිටියේ. එහෙත් ඇතැම් නිලධාරීන් කාබනික වගාවට කිසිදු සහායක් ලබා දෙන්නේ නැති බවද ගොවීන් ප්‍රකාශ කළා. බොහෝ කෘෂි උපදේශකයින් පවා තමන්ට උපදෙස් ලබා දෙන්නේ රසායනික ද්‍රව්‍ය වගාව සදහා භාවිත කිරීමට බවයි ඔවුන් වැඩිදුරටත් කියා සිටියේ. පූජ්‍ය මාගල්කන්දේ සුදත්ත, පූජ්‍ය මැඩිල්ලේ පඤ්ඤාලෝක යන භික්ෂූන් වහන්සේ ඇතුලු කිහිප නමක් මෙම අවස්ථාවට සහභාගි වුණා.   ", "URL": "https://www.itnnews.lk/2023/10/05/372224/", "Category": "දේශීය පුවත්", "Parent URL": null}