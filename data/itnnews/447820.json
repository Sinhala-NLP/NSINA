{"Source": "ITN news", "Timestamp": "නොවැම්බර් 27, 2022 17:17", "Headline": "ගෑස් නිකුත් කිරීම ගැන ලිට්‍රෝ සමාගමෙන් දැනුම්දීමක්", "News Content": "වෙළෙදපොලට ගෑස් නිකුත් කිරීමේ වෙනසක් සිදුකර ඇති බව ලිට්‍රෝ සමාගම නිවේදනය කරනවා. වෙළෙදපොල තුළ පවතින ගෑස් හිඟයත් සමග ඉදිරියේ දී ගෑස් නිකුත් කිරීම සම්බන්ධයෙන් ලිට්‍රෝ සමාගම අද විශේෂ නිවේදනයක් නිකුත් කළා. ඒ අනුව අද දිනයේ දී ගෑස් නිකුත් කරන්නේ කර්මාන්ත ශාලා සහ ප්‍රධාන හෝටල්,  අත්‍යවශ්‍ය සේවා සදහා පමණක් බව එම නිවේදනයේ සදහන්. හෙට සහ අගහරුවාදා දිනවලදී කර්මාන්ත ශාලාවලට අමතරව දෛනිකව ගෘහස්ථ ගෑස් සිලින්ඩර් 40,000 බැගින් නිකුත් කෙරෙනවා. ලබන පළමුවනදා සිට ගෘහස්ථ ගෑස් සිලින්ඩර් ලක්ෂය බැගින් දෛනිකව වෙළෙදපොලට නිකුත් කිරීම සැලසුම බව ලිට්‍රෝ සමාගම පවසනවා. ලබන මස 12 වනදා මෙට්‍රික් ටොන් 4,000 ක් සහිත ගෑස් නෞකාවක් දිවයිනට ළගාවීමට නියමිතව තිබෙනවා. එමෙන්ම උත්සව සමයේ දී ගෑස් ඉල්ලුමට සරිලන සැපයුමක් ලබාදීමට අවශ්‍ය ඇනවුම් සිදුකර ඇති බැවින් කිසිදු හිඟයක් ඇති නොවන බවයි ලිට්‍රෝ ගෑස් සමාගම නිවේදනය කරන්නේ.           ", "URL": "https://www.itnnews.lk/2023/10/05/447820/", "Category": "දේශීය පුවත්", "Parent URL": null}