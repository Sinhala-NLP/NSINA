{"Source": "ITN news", "Timestamp": "අප්‍රේල් 29, 2023 06:25", "Headline": "බෙල්ලන්විල විහාරයේ කාව්‍යමය බිතු සිතුවම් පොත දොරට වඩියි", "News Content": "බෙල්ලන්විල සිත්තම් කාව්‍ය ග්‍රන්තය එලිදක්වා තිබෙනවා. බෙල්ලන්විල රජ මහා  විහාරාධිපතිව වැඩ විසූ මහාචාර්ය පූජ්‍ය පාද බෙල්ලන්විල විමලරතන නාහිමිපාණන් වහන්සේගේ ගුණ අනුස්මරණය කරමින්. කලාශූරී සෝමබන්දු ශිල්පියා විසින් බෙල්ලන්විල රජ මහා විහාරස්ථානයේ චිත්‍රණය කරන ලද චිත්‍ර ඇතුළත් ව මෙම ග්‍රන්ථය නිර්මාණය කර තිබෙන අතර\nමහාචාර්ය සුනිල් ආරියරත්නයන් විසින් එම ග්‍රන්ථයේ කාව්‍ය  නිර්මාණය කර තිබෙනවා. කොළඹ බණ්ඩාරනායක සම්මන්ත්‍රණ ශාලා පරිශ්රයේ පැවති බෙල්ලන්විල සිත්තම් කාව්‍ය ග්‍රන්ථය එළිදැක්වීමට සමගාමීව  මහාචාර්ය බෙල්ලන්විල විමලරතන නාහිමිපාණන් වහන්සේගේ ගුණ සැමරුම වෙනුවෙන් විශේෂ වූ මුල්  දින කවරයක් සහ සමරු මුද්දරයක් නිකුත් කිරීමද මෙහිදී සිදු කෙරුණා. උත්සවයේ මුලසුන හෙබවූ ඉත්තෑපානේ ධම්මාලංකාර නාහිමිපාණන්   වහන්සේ වෙත මෙහි මුල් ග්‍රන්ථය පිළිගැන්වූ අතර මහා සංඝරත්නය ඇතුළු සම්භාවනීය අමුත්තන් වෙත ඉන් අනතුරුව ග්‍රන්ථය පිළිගන්වනු ලැබුවා. ත්‍රෛනිකායික මහා සංඝරත්නය,අමාත්‍ය බන්දුල ගුණවර්ධන,හිටපු කථානායක කරු ජයසූරිය ඇතුළු මැති ඇමැතිවරුන් ද,විදේශ තානාපතිවරුන්  පිරිසක් ද මෙම අවස්ථාවට එක්ව සිටියා. බෙල්ලන්විල රජ මහා විහාරාධිපති මහාචාර්ය බෙල්ලන්විල ධම්මරතන හිමියන් විසින් මෙම බෙල්ලන්විල සිත්තම් කාව්‍ය ග්‍රන්ථයේ නිර්මාණාත්මක අරමුණු පැහැදිලි කළා. බෙල්ලන්විල සිත්තම් කාව්‍ය ග්‍රන්ථය පිළිබඳ සමරු දේශනය පවත්වනු ලැබුවේ කැලණිය රාජමහා විහාරාධිපති මහාචාර්ය කොල්ලුපිටියේ මහින්ද සංඝරක්ඛිත නා හිමිපාණන් වහන්සේ විසින්. ජේෂ්ඨ මහාචාර්ය සම්පත් අමරතුංග මහතා ද මෙහිදී අදහස් දැක්වූවා.   ", "URL": "https://www.itnnews.lk/2023/10/05/479015/", "Category": "දේශීය පුවත්", "Parent URL": null}