{"Source": "ITN news", "Timestamp": "අප්‍රේල් 26, 2023 11:47", "Headline": "ඉදි කිරීම් අංශයේ වෘත්තීය පුහුණුව වැඩි දියුණු කිරීමට හවුල්කාරීත්ව ගිවිසුමකට එළඹෙයි", "News Content": "ඉදි කිරීම් අංශයේ වෘත්තීය පුහුණුව වැඩි දියුණු කිරීම සඳහා හවුල්කාරීත්ව ගිවිසුමකට එළඹුනා. එම උත්සවය පැවැත්වුනේ කොළඹ දීයි. ශ්‍රී ලංකා ඉදි කිරීම් කර්මාන්ත මණ්ඩලය හා ජර්මනියේ ෆ්‍රෑන්ක්ෆර්ට් – රයින් නිපුණතා බද්ධ කිරීමේ මණ්ඩලය අතරයි මෙම ගිවිසුම අත්සන් තැබුනේ. එමගින් වෘත්තීය ගුරුවරුන් සහ සමාගම් අභ්‍යන්තර පුහුණුකරුවන් යන දෙඅංශයම ඉලක්ක කරගෙන තිබෙනවා. පුනර්ජනනීය බලශක්ති ක්ෂේත්‍ර , හරිත ආර්ථික වෙළදාම ඇතුළු ක්ෂේත්‍ර ඉලක්ක කර ගත් වැඩමුළුවක් ද පැවැත්වුණා. මෙම ව්‍යාපෘතිය 2025 වසරේ දී අවසන්වීමට නියමිතයි.             ", "URL": "https://www.itnnews.lk/2023/10/05/478270/", "Category": "දේශීය පුවත්", "Parent URL": null}