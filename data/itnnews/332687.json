{"Source": "ITN news", "Timestamp": "අප්‍රේල් 21, 2021 09:09", "Headline": "රුපියල් කෝටියක් වටිනා කසල තේ තොගයක් අත්අඩංගුවට", "News Content": "ඉරාකය වෙත රැගෙන යමින් තිබූ රුපියල් කෝටියක් පමණ වටිනා කසල තේ කිලෝ ග‍්‍රෑම් හැට හත් දහස් හාරසිය අනූ පහක් අත්අඩංගුවට ගෙන තිබෙනවා. ඒ එක්සත් අරාබි එමීර් රාජ්‍ය රේගු අවදානම් කළමනාකරණ ඒකකයේ නිලධාරින් සිදුකළ වැටලීමකදී. එම කසල තේ තොගය යළි කොළඹ වරාය වෙත රැගෙනවිත් ඇති බවයි රේගුව සදහන් කළේ. මෙම කසල තේ තොගය කොළඹ වරායෙන් පිටත්වු මෝග‍්‍රල් නෞකාවෙන් ඉරාකය දක්වා රැගෙන යාමටයි උත්සහ දරා තිබෙන්නේ. එහි අපනයනකරු කොලොන්නාව ප‍්‍රදේශයේ පදිංචිකරුවෙක්. එම ජාවාරමට සම්බන්ධ වූ පුද්ගලයන් හතර දෙනෙක් අත්අඩංගුවට ගෙන තිබෙනවා. මිරිස් කුඩු සහ සහල් පිටි ලෙස ප‍්‍රකාශ කරමින් කසල තේ තොගය රැගෙන ගොස් ඇති බවයි කටුනායක අප වාර්තාකරු සදහන් කළේ. ", "URL": "https://www.itnnews.lk/2023/10/05/332687/", "Category": "Breaking News,දේශීය පුවත්", "Parent URL": null}