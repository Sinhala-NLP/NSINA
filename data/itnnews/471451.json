{"Source": "ITN news", "Timestamp": "මාර්තු 28, 2023 12:47", "Headline": "දේශබන්දුට එරෙහිව ගොනු කර ඇති පැමිණිල්ලකට පනවා තිබෙන තහනම් නියෝගය දීර්ඝ කෙරේ", "News Content": "බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් මහතාට එරෙහිව කොටුව මහේස්ත්‍රාත් අධිකරණයේ ගොනුකළ පෞද්ගලික නඩුවක් විභාග කිරීම වලක්වමින් පනවා ඇති තහනම් නියෝගය මැයි 19 වනදා දක්වා දීර්ඝ කිරීමට අභියාචනාධිකරණය නියෝග කළා. අරගලකරුවන් විසින් ජනාධිපති මන්දිරයේ තිබී රුපියල් එක්කෝටි හැත්තෑඅට ලක්ෂයකට වැඩි මුදලක් සොයා ගැනීමේ සිද්ධියට අදාළව දේශබන්දු තෙන්නකෝන් මහතාට එරෙහිව ගොනුකළ නඩුවක් විභාග කිරීම වළක්වාලමින් තහනම් නියෝගයක් නිකුත්කර තිබුණා. එය ලබන මැයි 19 වනදා දක්වා දීර්ඝ කිරීමට අභියාචනාධිකරණය අද නියෝග කළා. එම පෞද්ගලික පැමිණිල්ල බල රහිත කරන ලෙස ඉල්ලා දේශබන්දු තෙන්නකෝන් මහතා ගොනුකර තිබූ රිට් පෙත්සමක් කැදවූ අවස්ථාවේදී අභියාචනාධිකරණය මෙම නියෝගය නිකුත් කළා. ", "URL": "https://www.itnnews.lk/2023/10/05/471451/", "Category": "දේශීය පුවත්", "Parent URL": null}