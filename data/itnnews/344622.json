{"Source": "ITN news", "Timestamp": "ජූනි 23, 2021 11:45", "Headline": "කොරෝනා නිසා ජීවනෝපාය අහිමි වූ අනුරාධපුර පවුල් 2500 කට වියළි සලාක මලු", "News Content": "මිනුවන්ගොඩ දිසා රෝහලට සහ ගම්පහ මහ රෝහලට රුපියල් මිලියන දෙකක ආධාර ප්‍රදානය කෙරුණා. මිනුවන්ගොඩ බොරගලවත්තේ සම්මාජීව බෞද්ධ ආශ්‍රමයේ අනුශාසක පූජ්‍ය මෝරාවත්තේ සුබෝධ ස්වාමීන් වහන්සේගේ මගපෙන්වීමෙන් හෙළ සවිය පදනමයි මෙම භාණ්ඩ ප්‍රදානය කළේ. කෝවිඩ් ආසාදිතයන්ට අත්‍යවශ්‍ය භාණ්ඩ මිනුවන්ගොඩ දිසා රෝහල් අධ්‍යක්ෂ වෛද්‍ය ජයන්ත අබේරත්න මහතා වෙත මෙලෙස භාර දුන්නා. මීට සමගාමීව ගම්පහ මහ රෝහලේ විවෘත කෙරුණු නව කෝවිඩ් වාට්ටුවක් සදහා රුපියල් ලක්ෂ දහතුනක් වටිනා ඇදන් අටක් ලබාදීමද සිදු කෙරුණා. පොසොන් වන්දනාවේ පැමිණෙන බැතිමතුන් සදහා මෙවර දන්සල් පැවැත්වෙන්නේ නැහැ. එම මුදල් කොරෝනාවෙන් ජීවනෝපාය අහිමි වූ අනුරාධපුර දිස්ත්‍රික්කයේ පවුල් දෙදහස් පන්සියයක් වෙත වියළි සලාක මල්ලක්  දීමට බර්ටි දිසානායක පදනම සුදානම්ව සිටිනවා. ඒ රාජ්‍ය අමාත්‍ය දුමින්ද දිසානායක මහතාගේ ප්‍රධානත්වයෙන්.       ", "URL": "https://www.itnnews.lk/2023/10/05/344622/", "Category": "දේශීය පුවත්", "Parent URL": null}