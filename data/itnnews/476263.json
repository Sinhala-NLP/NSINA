{"Source": "ITN news", "Timestamp": "අප්‍රේල් 18, 2023 10:35", "Headline": "කොත්මලේ ඔයේ මසුන් මිය යාමට හේතුව ජලයට රසායනික ද්‍රව්‍යක් මුසුවීම බවට සැකයක්", "News Content": "කොත්මලේ ඔයේ මත්ස්‍යයින් මිය යාමට හේතුව ජලයට රසායනික ද්‍රව්‍යක් මුසුවීම බවට සැක කෙරෙන බව නුවරඑළිය දිස්ත්‍රික් සෞඛ්‍ය සේවා අධ්‍යක්ෂවරයා පවසනවා. තලවකැලේ ඉහළකොත්මලේ ජලාශයට ප්‍රධාන වශයෙන් ජලය සපයන කොත්මලේ ඔයේ මත්ස්‍යයින් ඊයේ හදිසියේ මිය ගොස් තිබුණා.  අඹේවෙල ප්‍රදේශයේ සිට මෙරායා,  ඇලජීන්,  අගරකන්ද,  ලිදුල,  තලවකැලේ දක්වා කිලෝ මීටර 40ක් පමණ දුරට කොත්මලේ ඔයේ ජලය ගලා බසින අතර අඹේවෙල සිට ලිදුල අගරකන්ද දක්වා කිලෝමීටර් 12ක පමණ ප්‍රදේශයකයි මත්ස්‍යයින් දහස් ගණනක් මිය ගොස් තිබුණේ. එම මත්ස්‍යයින් ආහාරයට නොගන්නා ලෙස ද සෞඛ්‍ය අංශ ජනතාවගෙන් ඉල්ලා සිටියා. කොත්මලේ ඔයේ ජලය තද කලු පැහැයක් ගෙන තිබු බැවින් ජලය පරිහරණය කිරීමෙන් වළකින ලෙසට ද දැනුවත් කෙරුණා. මේ සම්බන්ධයෙන් පරීක්ෂණ ආරම්භ කෙරුණු අතර කොත්මලා ඔය ආසන්නයේ පිහිටි සත්ත්ව ගොවිපළක් ද මහජන සෞඛ්‍ය පරීක්ෂකවරුන්ගේ පරීක්ෂාවට ලක් කෙරුණා.       ", "URL": "https://www.itnnews.lk/2023/10/05/476263/", "Category": "දේශීය පුවත්", "Parent URL": null}