{"Source": "ITN news", "Timestamp": "අප්‍රේල් 18, 2023 13:44", "Headline": "විදුලිබල මණ්ඩලයේ ප්‍රතිව්‍යුහගත කිරීමේ මාර්ග සිතියමට සහ යෝජිත කාල රාමුවට කැබිනට් අනුමැතිය", "News Content": "විදුලිබල මණ්ඩලයේ ප්‍රතිව්‍යුහගත කිරීමේ මාර්ග සිතියමට හා යෝජිත කාල රාමුවට කැබිනට් මණ්ඩලයේ අනුමැතිය ලැබී තිබෙනවා. ට්විට්ර් පණිවිඩයක් නිකුත් කරමින් අමාත්‍ය කංචන විජේසේකර මහතා මේ බව ප්‍රකාශ කළා. ඒ අනුව මැයි මාසය අවසන් වන විට නව විදුලිබල පනත පාර්ලිමේන්තුවේ අනුමැතියට ඉදිරිපත් කිරීමට නියමිතයි. ප්‍රතිව්‍යුහගත කිරීමේ වැඩපිළිවෙල සම්බන්ධීකරණයට කාර්යාලයක් පිහිටුවීමටත් සංවර්ධන නියෝජිත ආයතන වන ආසියානු සංවර්ධන බැංකුව,  ලෝක බැංකුව,  යූ සෙයිඩ් හා ජෛකා යන ආයතනවල සහාය එම ක්‍රියාවලියට ලබා ගැනීමට අනුමැතිය ලැබී ඇති බවයි අමාත්‍ය කංචන විජේසේකර මහතා පවසන්නේ. මූල්‍ය සහ මානව සම්පත් විගණනයන් අවසන් කිරීමටත් ප්‍රතිව්‍යුහගත කිරීමේ සම්පුර්ණ ක්‍රියාවලිය ලබන ඔක්තෝබර් මාසය වන විට සම්පුර්ණ කිරීමටත් අනුමැතිය ලැබී ඇති බව ද අමාත්‍ය කංචන විජේසේකර මහතා නිකුත් කළ ට්විට්ර් පණිවිඩයේ වැඩිදුරටත් සදහන්.         ", "URL": "https://www.itnnews.lk/2023/10/05/476331/", "Category": "Breaking News,දේශීය පුවත්", "Parent URL": null}