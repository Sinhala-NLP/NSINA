{"Source": "ITN news", "Timestamp": "අගෝස්තු 13, 2023 09:48", "Headline": "බාගල කන්ද හා සබරගමුව විශ්වවිද්‍යාලය අසළ ඇති වූ ගිනි ගැනීම් වලින් අක්කර 100කට වැඩි ප්‍රමාණයක් විනාශ වෙයි", "News Content": "බලංගොඩ ඉඹුල්පේ බාගල කන්ද හා සබරගමුව විශ්වවිද්‍යාලය අසළ ඇති වු ගිනි ගැනීම් වලින් අක්කර සියයකට වැඩි ප්‍රමාණයක් විනාශයට පත්වුණා. බලංගොඩ පස්සරමුල්ල ප්‍රදේශයෙන් බාගල රක්ෂිතය ගිනි ගැනීමට ලක්ව ඇති අතර වියළි කාලගුණය සහ දැඩි සුළඟ හේතුවෙන් ගින්න වේගයෙන් පැතිර ගොස් තිබෙනවා. පස්සරමුල්ල ප්‍රදේශයෙන් මෙම රක්ෂිතයට ප්‍රවේශ වීමට මාර්ගයක් නොමැති වීමෙන් ගින්න නිවීමේ දී දැඩි අපහසුතාවන්ට ලක්වීමට සිදු වු බවටයි වාර්තා වුණේ. මේ අතර පබහින්න සමනල වැව ප්‍රදේශයේ සබරගමුව විශ්වවිද්‍යාලය අසළ වනාන්තර ප්‍රදේශය ගිනි ගැනීමකට ලක්වුණා. බලංගොඩ නගර සභාවේ ගිනි නිවන රථ යොමු කරමින් ගින්න නිවා දැමීමටයි සමනල වැව පොලිසිය ක්‍රියා කළේ.           ", "URL": "https://www.itnnews.lk/2023/10/05/507779/", "Category": "Breaking News,දේශීය පුවත්", "Parent URL": null}