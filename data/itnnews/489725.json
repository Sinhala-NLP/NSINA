{"Source": "ITN news", "Timestamp": "ජූනි 6, 2023 15:10", "Headline": "ඉන්දියානු සාගර කලාපයේ සාමූහික අවශ්‍යතා ඉටුකරගැනීමට සියලුම පාර්ශවකරුවන් සංවාදයකට එළඹිය යුතුයි – සාගල", "News Content": "ඉන්දියානු සාගර කලාපයේ සාමූහික අවශ්‍යතා ඉටුකරගැනීමට සියලුම පාර්ශවකරුවන් සංවාදයකට එළඹිය යුතුයි – සාගල ජාතික ආරක්ෂාව පිළිබඳ ජනාධිපති ජ්‍යෙෂ්ඨ උපදේශක හා ජනාධිපති කාර්ය මණ්ඩල ප්‍රධානී සාගල රත්නායක මහතා සිංගප්පූරුවේ පැවැති ආසියාවේ ප්‍රමුඛතම ආරක්ෂක සමුළුවක් වන 20 වන ෂැංග්‍රිලා සංවාදයට සහභාගී වූ ශ්‍රී ලංකා දූත පිරිසට නායකත්වය ලබා දී තිබෙනවා. එම සමුළුව අමතා විශේෂ දේශනයක් සිදුකරමින් ඔහු ප්‍රකාශ කළේ ඉන්දියානු සාගර කලාපයේ සාමූහික අවශ්‍යතා ඉටුකරගැනීම සඳහා සියලුම පාර්ශවකරුවන් සාධනීය සංවාදයකට එළඹිය යුතු බවයි . ආසියාවේ ප්‍රමුඛතම ආරක්ෂක සමුළුව වන IISS Shangri-La Dialogue 2023 (international Institute for Strategic Studies), 20 වැනි ආසියානු ආරක්ෂක සමුළුව පසුගිය (02) වැනි දින සිට (04) වැනි දින දක්වා සිංගප්පුරුවේදී පැවැත්වුණා. මෙහිදී සාගල රත්නායක මහතා විසින් “ඉන්දියානු සාගර කලාපයේ ආරක්ෂක සහයෝගීතාව” පිළිබඳව සමුළුව දැනුවත් කරනු ලැබුවා මෙම සමුළුව මගින් කලාපයේ වඩාත්ම දැවෙන ආරක්ෂක අභියෝග පිළිබඳව සාකච්ඡාවට බඳුන්වන අතරතුර, වැදගත් ද්විපාර්ශ්වික සාකච්ඡාවලද නියැලෙමින් රටවල් අතර මිත්‍රත්වය වැඩිදියුණු කිරීමට මහඟු පිටිවහලක් සපයනු ලබනවා ", "URL": "https://www.itnnews.lk/2023/10/05/489725/", "Category": "දේශීය පුවත්", "Parent URL": null}