{"Source": "ITN news", "Timestamp": "ஜூலை 18, 2021 14:49", "Headline": "குற்றச்செயல்களுடன் தொடர்புடைய சந்தேகநபர் எஸ்.டி.எப் துப்பாக்கி பிரயோகத்தில் பலி..", "News Content": "சீதுவை பகுதியில் சந்தேகத்திற்கு இடமான வாகனமொன்றை சோதனை செய்த போது விசேட அதிரடிப்படையினர் மேற்கொண்ட துப்பாக்கிச்சூட்டில் பல்வேறு குற்றச்செயல்களுடன் தொடர்புடைய சந்தேகநபர் ஒருவர் கொல்லப்பட்டார். “இந்நபர் வத்தளை, சீதுவை, அங்குரஸ்ஸ, மாத்தறை, அளுத்கம, ராகமை ஆகிய பகுதிகளில் முன்னெடுக்கப்பட்ட பல்வேறு குற்றச்செயல்களுடன் தொடர்புடையவர் இவருக்கு எதிராக தற்போது நீதிமன்றில் சுமார் 20 வழக்குகள் விசாரணையில் உள்ளன. இதில் 6 வழக்குகள் கடத்தல் மற்றும் மனித படுகொலையுடன் தொடர்புடையவை, இவ்வாகனத்தில் இருந்த ஏனைய இருவர் கைதுசெய்யப்பட்டு விசேட அதிரடிப்படையினரால் சீதுவை பொலிஸ் நிலையத்தில் ஒப்படைக்கப்பட்டுள்ளனர். இச்சம்பவம் தொடர்பில் நீர்க்கொழும்பு நீதிமன்றில் அறிக்கை சமர்ப்பித்ததன் பின்னர் இன்றைய தினம் அதுதொடர்பான நீதவான் விசாரணைகள் இடம்பெறவுள்ளன. அதன் பின்னர் சட்ட வைத்திய அதிகாரி பிரதே பரிசோதனையை மேற்கொள்ளவுள்ளார்.” ", "URL": "https://www.itnnews.lk/2023/10/05/350140/", "Category": "Breaking News,அண்மைய செய்திகள்,தேசிய செய்திகள்", "Parent URL": null}