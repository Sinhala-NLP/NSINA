{"Source": "ITN news", "Timestamp": "ජනවාරි 5, 2022 16:20", "Headline": "නාච්චාදූව ජලාශයේ වාන් දොරටු 4ක් විවෘත කෙරේ", "News Content": "අනුරාධපුර නාච්චාදූව ජලාශයේ වාන් දොරටු හතරක් විවෘත කර තිබෙනවා. අක්කර අඩි හතළිස් පන්දහස් එකසිය පනහක් වන මෙම ජලාශයේ වාන් දොරටු හයෙන් හතරක් මේ අනුව විවෘත කෙරුණා. නාච්චාදූව ජලාශයේ දොරටු දෙකක් අඩි දෙක බැගින්ද තවත් දොරටු දෙකක් අඩිය බැගින්ද විවෘත කර ඇති බවයි එම ජලාශය භාර ඉංජිනේරු ශ්‍යාමනී කුමාරි ඉලංගසිංහ මහත්මිය ප්‍රකාශ කරන්නේ. මේ අනුව තත්ත්පරයකට ඝන අඩි 1500 ක ජල ධාරිතාවක් නාච්චාදූව ජලාශයෙන් මල්වතු ඔයට මුදා හැරීම සිදු වනවා. එම ජලාශයෙන් පහළ ප්‍රදේශවල ජනතාව වඩා අවධානයෙන් පසුවිය යුතු වනවා.     ", "URL": "https://www.itnnews.lk/2023/10/05/386847/", "Category": "දේශීය පුවත්", "Parent URL": null}