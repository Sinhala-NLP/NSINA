{"Source": "ITN news", "Timestamp": "දෙසැම්බර් 11, 2022 18:47", "Headline": "2023ටත් සජබ නායකකම සජිත්ට – ඩලසුයි ඩිලානුයි සජබ රැස්වීමට", "News Content": "සමගි ජන බලවේගයේ වාර්ෂික සම්මේලනය බොරැල්ල කැම්බල් පිටියේ දී අද පස්වරුවේ පැවැත්වුණා. ලබන වසර සදහාත් පක්ෂ නායකත්වය සජිත් ප්‍රේමදාස මහතාටම පැවරීමටයි ඒකමතිකව තීරණය වුණේ. සමගි ජන බලවේගයේ වාර්ෂික සම්මේලනයට සහභාගිවීමට විවිධ ප්‍රදේශ නියෝජනය කරමින් ජනතාව පැමිණ සිටියා. එම ප්‍රධාන රැළියට සමගි ජන බලවේගයේ නායක විපක්ෂ නායක සජිත් ප්‍රේමදාස මහතා එක්වුණා. සජිත් ප්‍රේමදාස මහතා ඇතුළු පක්ෂ නියෝජිතයින් අනතුරුව ජනතාව සමග වාර්ෂික සම්මේලනය පැවැත්වෙන කැම්බල් පිටිය වෙත පැමිණියා. සර්ව ආගමික වතාවත්වලට මුල්තැන දෙමින් වාර්ෂික සම්මේලනය ආරම්භ වූ අතර 2023 වර්ෂය සදහා සමගි ජන බලවේගයේ නායකත්වයට මෙන්ම නිලධාරීන් පත්කර ගැනීම ද සිදුකෙරුණා. ඉන් අනතුරුව සමගි ජන බලවේගයේ නායක විපක්ෂ නායක සජිත් ප්‍රේමදාස මහතා මෙන්ම පක්ෂයේ අනෙකුත් ක්‍රියාකාරීන් වාර්ෂික සම්මේලනය ඇමතුවා.     ", "URL": "https://www.itnnews.lk/2023/10/05/449771/", "Category": "Breaking News,දේශීය පුවත්", "Parent URL": null}