{"Source": "ITN news", "Timestamp": "ජනවාරි 24, 2022 11:34", "Headline": "රංජන්ට එරෙහි දෙවන පැමිණිල්ල මාර්තු 09 වනදා කැඳවන ලෙස නියෝග", "News Content": "අධිකරණයට අපහාස කළේ යැයි චෝදනාව මත දැනට සිරදඩුවම් විදින හිටපු පාර්ලිමේන්තු මන්ත්‍රී රංජන් රාමනායක මහතාට එරෙහිව ගොනුකර තිබූ දෙවන පැමිණිල්ල මාර්තු 09 වනදා කැඳවන ලෙස ශ්‍රේෂ්ඨාධිකරණය  අද නියම කළා. එස්. තුරෙයිරාජා  ,යසන්ත කෝදාගොඩ සහ ඒ.එච්.එම්.ඩී නවාස් යන ශ්‍රේෂ්ඨාධිකරණය විනිසුරුවරුන් ඉදිරියේ පැමිණිල්ල  අද කැඳවනු ලැබුවා. එහිදී රංජන් රාමනායක මහතා වෙනුවෙන් පෙනී සිටි නීතිඥවරයා අධිකරණය හමුවේ  ඉල්ලීමක් කරමින් මෙම නඩුව කැඳවීම සඳහා දිනයක් ඉල්ලා සිටියා. ඒ අනුවයි පැමිණිල්ල මාර්තු 09 වනදා කැඳවන ලෙස නියම කළේ. මේ අතර විනිසුරු තුරෙයි රාජා මහතා මතු කළ ප්‍රශ්නයකට පිළිතුරු දුන් රන්ජන් රාමනායක මහතා වෙනුවෙන් පෙනී සිටි නීතිඥවරයා තම සේවා දායකයාට බන්ධනාගාරය තුලදී මාර්ගගත ක්‍රමවේදයට අධ්‍යයනය කටයුතුවල නිරත වීමට අවස්ථාව සැළසී ඇති බව දන්වා සිටියා.       ", "URL": "https://www.itnnews.lk/2023/10/05/390842/", "Category": "Breaking News,දේශීය පුවත්", "Parent URL": null}