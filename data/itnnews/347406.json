{"Source": "ITN news", "Timestamp": "ஜூலை 6, 2021 12:57", "Headline": "சில அத்தியாவசிய பொருட்களை இறக்குமதி செய்வதற்கும் அமைச்சரவை அனுமதி", "News Content": "அதிகரித்து வரும் பொருட்களின் விலையினை கட்டுப்படுத்துவதற்கு சில அத்தியாவசிய பொருட்களை இறக்குமதி செய்வதற்கும் அமைச்சரவை அனுமதி வழங்கியுள்ளது. “அதிகரித்து வரும் பொருட்களின் விலையை கட்டுப்பாட்டிற்கு கொண்டு வருவதற்கும் தேசிய சந்தையில் விலையினை கட்டுப்பாட்டில் வைத்திருப்பதற்கும் லங்கா சதோச மற்றும் கூட்டுறவு சங்கங்களின் பங்களிப்புடன் அத்தியாவசிய பொருட்களை இறக்குமதி செய்வதற்கு நடவடிக்கை எடுக்கப்பட்டுள்ளது. அதற்காக அமைச்சரவை அனுமதியளித்துள்ளது. எதிர்வரும் காலங்களில் சிவப்பு பருப்பு, வெள்ளை சீனி உள்ளிட்ட பொருட்கள் இந்தியா மற்றும் அவுஸ்திரேலியாவிலிருந்து நேரடியான விலைக்கு பெற்று குறைந்த விலையில் மக்களுக்கு வழங்குவதற்கு அமைச்சரவை அனுமதி வழங்கியுள்ளது.”  ", "URL": "https://www.itnnews.lk/2023/10/05/347406/", "Category": "Breaking News,தேசிய செய்திகள்,வணிகம்", "Parent URL": null}