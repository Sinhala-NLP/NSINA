{"Source": "ITN news", "Timestamp": "ஜூன் 29, 2022 13:02", "Headline": "சட்டவிரோதமாக களஞ்சியப்படுத்தப்பட்டிருந்த நிலையில் பெருமளவு எரிபொருள் மீட்பு..", "News Content": "எரிபொருளுக்கான தட்டுப்பாடு ஏற்பட்டுளள் நிலையில், எரிபொருளை சட்டவிரோதமாக களஞ்சியப்படுத்தி, கூடுதல் விலைக்கு விற்பனை செய்யும் செயற்பாடு தொடர்பில் கண்டறிய நாடளாவிய ரீதியில் சுற்றிவளைப்புக்கள் முன்னெடுக்கப்பட்டுள்ளன. இதுவரை அவ்வாறான சுற்றிவளைப்புக்களினூடாக 23 ஆயிரத்து 728 லீற்றர் பெற்றோல் கைப்பற்றப்பட்டுள்ளதாக பொலிஸ் திணைக்களத்தின் ஊடகப்பிரிவு தெரிவித்துள்ளது. அத்தோடு 41 ஆயிரத்து 382 லீற்றர் டீசலும், 11 ஆயிரத்து 876 லீற்றர் மண்ணெண்ணெயும் களஞ்சியப்படுத்தப்பட்டிருந்த நிலையில் கைப்பற்றப்பட்டுள்ளன. குறித்த சம்பவங்களோடு தொடர்புபட்ட 768 பேர் கைதுசெய்யப்பட்டுள்ளதாக பொலிஸ் திணைகக்ளத்தின் ஊடகப்பிரிவு மேலும் தெரிவித்துள்ளது. ", "URL": "https://www.itnnews.lk/2023/10/05/420004/", "Category": "Breaking News,தேசிய செய்திகள்", "Parent URL": null}