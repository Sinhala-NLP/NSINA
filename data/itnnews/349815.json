{"Source": "ITN news", "Timestamp": "ජූලි 17, 2021 12:21", "Headline": "ඔලිම්පික් යන ශ්‍රී ලංකා කණ්ඩායමට ක්‍රීඩා අමාත්‍යංශයෙන් රු.මිලියන 46.2ක ආයෝජනයක්", "News Content": "මෙවර ඔලිම්පික් තරගාවලියට සුදුසුකම් ලැබූ ශ්‍රී ලංකා කණ්ඩායම වෙනුවෙන් ක්‍රීඩා අමාත්‍යාංශය රුපියල් මිලියන 46.2 ක ආයෝජනයක් සිදුකර තිබෙනවා. ජාතික ක්‍රීඩා සභාව හා උසස් දක්ෂතා කමිටු‌වේ නිර්දේශිත මුදල් චෙක්පත අදාළ අංශ වෙත ලබා දෙමින් ක්‍රීඩා අධ්‍යක්ෂ ජනරාල් අමල් එදිරිසූරිය මහතා මේ බව හෙළි කළා. ඒ ක්‍රීඩා සංවර්ධන දෙපාර්තමේන්තුවේදීයි. ජපානයේ ටෝකියෝ නුවර පැවැත්වෙන ඔලිම්පික් ක්‍රීඩා උළෙලට සහභාගි වන ක්‍රීඩක ක්‍රීඩිකාවන් සහ ඔවුන්ගේ පුහුණුකරුවන් සදහා අදාළ දීමනා හා පහසුකම් වෙනුවෙන් මෙම මුදල් වැය කිරීමට නියමිතයි. ගුවන් ටිකට් පත්,  දීමනා  සහ නවාතැන් පහසුකම් ආදිය ඒ අතර වනවා.     ", "URL": "https://www.itnnews.lk/2023/10/05/349815/", "Category": "ක්‍රීඩා,දේශීය පුවත්", "Parent URL": null}