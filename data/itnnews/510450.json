{"Source": "ITN news", "Timestamp": "අගෝස්තු 24, 2023 09:28", "Headline": "අසාමාන්‍ය ලෙස කැස්බෑවන් මියයාම ගැන විශේෂ විමර්ශනයක්", "News Content": "අසාමාන්‍ය ලෙස කැස්බෑවන් මියයාම තවදුරටත් සිදුවනවා. ඒ පිළිබඳ විශේෂ විමර්ශන ක්‍රියාත්මක බවයි වනජීවි නිලධාරීන් පවසන්නේ. අසාමාන්‍ය ලෙස මියගිය කැස්බෑවෙකු ගලකිස්ස වෙරළ තීරයට අද උදෑසන ගොඩගසා තිබුණා. මෙම කැස්බෑවාගේ කටුව පුපුරාගොස් තිබෙනවා. විශාල ප්‍රමාණයේ කැස්බෑවෙකු මෙසේ මියගොස් ඇති බවයි වාර්තා වන්නේ. කැස්බෑවන් මියයාමේ සිදුවීම් රැසක් මේ දිනවල වාර්තා වනවා. ගාලුමුවදොර මුහුදු තීරයට මියගිය කැස්බෑවුන් පස් දෙනෙකු දෙහිවල , වැල්ලවත්ත මුහුදු තීරයට දෙදෙනෙකු ගොඩ ගසා තිබුණා. ඔවුන්ගේ සිරුරේ කොටස් පුපුරා ගොස් තිබීම විශේෂත්වයක්. ඩයිනමයිට් වැනි පිපිරීමක් ගැඹුරු මුහුදේ සිදු කිරීම හේතුවෙන් මෙම සතුන් මිය යන්නට ඇති බවටයි සැක කෙරෙන්නේ.       ", "URL": "https://www.itnnews.lk/2023/10/05/510450/", "Category": "Breaking News,දේශීය පුවත්", "Parent URL": null}