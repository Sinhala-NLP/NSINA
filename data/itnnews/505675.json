{"Source": "ITN news", "Timestamp": "අගෝස්තු 5, 2023 14:30", "Headline": "ඩෙංගු රෝගයෙන් බංග්ලාදේශයේ 281 දෙනෙකු මරුට", "News Content": "ඩෙංගු රෝගයෙන් බංග්ලාදේශයේ 281 දෙනෙකු මියගොස් තිබෙනවා. ඊයේ දිනය වන විට එරට ඩෙංගු ආසාදිතයන් සංඛ්‍යාව 37,000 ඉක්මවූ බවයි විදෙස් වාර්තා සදහන් කළේ. පිටපිටම දෙවන වසරටත් ඩෙංගු මරණ සංඛ්‍යාව වැඩිව තිබීම විශේෂත්වයක්. ජුනි සිට සැප්තැම්බර් දක්වා ඇද හැලෙන මෝසම් වැසි හේතුවෙන් ඩෙංගු රෝගය දකුණු ආසියාවේ බහුලව ව්‍යාප්ත වනවා. ඩෙංගු වාහකයා ලෙස සැලකෙන ඊඩිස් ඊජිප්ටයි මදුරු විශේෂය පිරිසිදු ජලයේ බිත්තර දමන අතර අක්‍රමවත් කසල බැහැර කිරීම ඩෙංගු ව්‍යාප්තියට ප්‍රධාන හේතුවක් වී තිබෙනවා. බංග්ලාදේශ බලධාරීන් පවසන්නේ මදුරු ව්‍යාප්තිය පාලනයට වැඩසටහන් ක්‍රියාත්මක කළද ඉන් සාර්ථක ප්‍රථිපල අත්ව නොමැති බවයි.       ", "URL": "https://www.itnnews.lk/2023/10/05/505675/", "Category": "ජාත්‍යන්තර පුවත්", "Parent URL": null}