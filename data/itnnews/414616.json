{"Source": "ITN news", "Timestamp": "ජූනි 1, 2022 15:39", "Headline": "පොලිස්පති අධිකරණයට පැමිණෙයි", "News Content": "පොලිස්පති සී.ඩී. වික්‍රමරත්න මහතා කොටුව මහේස්ත්‍රාත් අධිකරණයට පැමිනියා. ඒ පසුගිය 09 වනදා ගාලුමුවදොර සාමකාමී අරගලකරුවන්ට ප්‍රහාර එල්ල කිරීමේ සිද්ධිය සම්බන්ධ පරික්ෂණවලට අදාළවයි. ගෝඨා ගෝ ගම සහ මයිනා ගෝ ගම යනුවෙන් හැදින්වෙන අරගලවලට එක්ව සිටි පිරිස්වලට පහරදීමේ සිද්ධිය සම්බන්ධ නඩුව කොටුව මහේස්ත්‍රාත් අධිකරණයේදී අද කැදවුවා. ඉකුත් දා මෙම නඩුව කැදවූ අවස්ථාවේ අපරාධ පරික්ෂණ දෙපාර්තමේන්තුව වෙනුවෙන් පෙනී සිටි අතිරේක සොලිසිටර් ජෙනරාල් අයේෂා ජිනදාස මහත්මිය කියා සිටියේ බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් මහතා එම පළාතේ  පිටස්තර ස්ථානයකට මාරු කරන ලෙස නීතිපතිවරයා පොලිස්පතිවරයාට නිර්දේශ කර ඇති බවයි. එම නිර්දේශවලට අදාලව ක්‍රියා නොකිරීම සම්බන්ධයෙන් අධිකරණය හමුවේ කරුණු දක්වන ලෙස පොලිස්පතිවරයාට නියෝග කර තිබුණා. ඒ අනුවයි අද දිනයේ අධිකරණය හමුවේ පෙනී සිටියේ.     ", "URL": "https://www.itnnews.lk/2023/10/05/414616/", "Category": "දේශීය පුවත්", "Parent URL": null}