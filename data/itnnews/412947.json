{"Source": "ITN news", "Timestamp": "මැයි 24, 2022 16:09", "Headline": "ශ්‍රී ලංකාවට සිය සහය ලබා දෙන බව එක්සත් ජාතීන්ගේ සංවිධානයෙන් සහතිකයක්", "News Content": "ආර්ථික ආර්බුදයට මුහුණ දී සිටින ශ්‍රී ලංකාවට අඛණ්ඩව සහාය ලබාදෙන බවට එක්සත් ජාතීන්ගේ සංවිධානය සහතික වනවා. පවත්නා ආර්ථික අර්බුදය හමුවේ අත්‍යවශ්‍ය ද්‍රව්‍ය සැපයීම පිළිබද ගැටලු,  ආහාර සුරක්ෂිතතාව සහ ජීවනෝපාය ආශ්‍රිත කරුණු සම්බන්ධයෙන් අමාත්‍ය මහාචාර්ය ජී එල් පීරිස් මහතා හා එක්සත් ජාතීන්ගේ ශ්‍රී ලංකා නේවාසික සම්බන්ධීකාරක හනා සිංගර් මහත්මිය හා  අතර විශේෂ සාකච්ඡාවක් පැවැත්වුණා. ඉදිරියේදී ඇතිවිය හැකි දුෂ්කරතා පිළිබද රජයට අවබෝධයක් ඇති බවත් බලපෑම් අවම කිරීමට අවශ්‍ය පියවර ගනිමින් සිටින බවත් අමාත්‍යවරයා මෙහිදී සදහන් කළා. අත්‍යවශ්‍ය සැපයුම් ආශ්‍රිත හිගයට පිළියම් යෙදීම මෙන්ම විරැකියාව හා මන්දපෝෂණය වැනි අර්බුද හේතුවෙන් ඉස්මතුව ඇති ගැටලු වලට පිළියම් සෙවීමට ජාත්‍යන්තර සහාය ලබා ගැනීමේ දී එක්සත් ජාතීන්ගේ සංවිධානය පූර්ණ සහයොප්ගය ලබාදෙන බවයි හනා සිංගර් මහත්මිය මෙම හමුවේදී අමාත්‍ය ජී එල් පීරිස් මහතා හමුවේ තවදුරටත් කියාසිටියේ.       ", "URL": "https://www.itnnews.lk/2023/10/05/412947/", "Category": "දේශීය පුවත්", "Parent URL": null}