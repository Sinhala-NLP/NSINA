{"Source": "ITN news", "Timestamp": "අගෝස්තු 12, 2021 13:31", "Headline": "බස්රථයක් පෙරළීමෙන් 20 දෙනෙකුට තුවාලයි", "News Content": "යාපනය, කල්උන්නාඩි ප්‍රදේශයේ ලංගම බස් රථයක් අනතුරට ලක්වීමෙන් පුද්ගලයින් 20 දෙනෙකු තුවාල ලබා තිබෙනවා. යාපනය කරෙයිනගර් ප්‍රදේශයේ සිට අද (12) උදෑසන 7.30 පමණ යාපනයට වඩුක්කොඩ්ඩෙය් මාර්ගයේදී ධාවනය වෙමින් තිබූ ලංගම බස් රථයක් මෙලෙස මාර්ගයෙන් ඉවතට පැන පෙරලී ගොස් ඇති අතර එහිදී බස්ථ රථයේ ගමන් කරමින් සිටි මගීන් 20 දෙනෙකු තුවාල ලබා රෝහල්ගත කොට ඇත. තුවාල ලැබූ පුද්ගලයින් යාපනය ශික්ෂණ රෝහලට ඇතුළත් කර තිබේ. බස් රථය පෙරළී යාමට නිශ්චිත හේතුව මෙතෙක් අනාවරනය වී නොමැති අතර පැවති වැසි සහිත කාලගුනය හේතුවෙන් බස් රථයේ වේගය පාලනය කර ගැනීමට නොහැකිව මෙම අනතුර සිදුවන්නට ඇතැයි පොලිසිය සැකකරයි. සිද්ධිය පිළිබද වැඩිදුර පරික්ෂණ මාණිප්පායි පොලීසිය විසින් සිදු කරයි.   ", "URL": "https://www.itnnews.lk/2023/10/05/355923/", "Category": "දේශීය පුවත්", "Parent URL": null}