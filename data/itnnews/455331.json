{"Source": "ITN news", "Timestamp": "ජනවාරි 13, 2023 09:45", "Headline": "රෙජිනෝල්ඩ් කුරේ මහතා අභාවප්‍රාප්ත වෙයි", "News Content": "ජ්‍යෙෂ්ඨ දේශපාලනඥයෙකු වූ රෙජිනෝල්ඩ් කුරේ මහතා අභාවප්‍රාප්ත වුණා. ශ්‍රී ලංකා නිදහස් පක්ෂයේ කළුතර දිස්ත්‍රික් නායක, බස්නාහිර පළාත් හිටපු ප්‍රධාන අමාත්‍යවරයෙකු මෙන්ම හිටපු ආණ්ඩුකාර වරයෙකු ද වන රෙජිනෝල්ඩ් කුරේ මහතා අද අළුයම අභාවප්‍රාප්ත වන විට 75 වන වියේ පසුවුණා. ජනප්‍රිය ඉංග්‍රීසි ගුරුවරයෙකුව සිටි රෙජිනෝල්ඩ් කුරේ මහතා දේශපාලන වේදිකාවෙහි කැපී පෙනෙන කථිකයෙකු වුණා. ඔහු ජාතික රූපවාහිනියේ සභාපතිවරයා ලෙසද කලක් කටයුතු කළා. පාර්ලිමේන්තු මන්ත්‍රිවරයෙකු ද වූ රෙජිනෝල්ඩ් කුරේ මහතාගේ දේහය පිළිබද අවසන් කටයුතු පසුව දැනුම් දෙනු ලැබේ.       ", "URL": "https://www.itnnews.lk/2023/10/05/455331/", "Category": "Breaking News,දේශීය පුවත්", "Parent URL": null}