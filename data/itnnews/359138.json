{"Source": "ITN news", "Timestamp": "අගෝස්තු 29, 2021 18:47", "Headline": "ආදිවාසීන් 44 කටත් කොරෝනා", "News Content": "ආදිවාසී නායකයාගේ පවුලේ ඥාතීන්ටද කොවිඩ් වයිරසය ආසාදනය වී ඇති බව අප වාර්තාකරුවන් සදහන් කළා. දඹාන ආදිවාසී ගම්මානයේ ඊයේ සිදුකළ රැපිඩ් ඇන්ටිජන් පරීක්ෂාවකදී 115 දෙනෙකුගෙන් 44 දෙනෙකුට කොරෝනා වයිරසය ආසාදනය වී ඇති බව තහවුරු වුණා. ආසාදනය වූ පිරිස අතර ආදිවාසි නායකයාගේ බිරිද සහ සහෝදරයෙකු ද වනවා. ආදිවාසි නායකයාද මේ වනවිට නිවෙස තුළ නිරෝධායනයට යොමු කර ඇති අතර ඔහුගේ බිරිද මහියංගනය මූලික රෝහලේ කොවිඩ් ප්‍රතිකාර ඒකකයට යොමු කෙරුණා. ", "URL": "https://www.itnnews.lk/2023/10/05/359138/", "Category": "දේශීය පුවත්", "Parent URL": null}