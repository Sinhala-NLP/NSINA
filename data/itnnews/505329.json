{"Source": "ITN news", "Timestamp": "අගෝස්තු 4, 2023 15:29", "Headline": "පාකිස්ථාන පාර්ලිමේන්තුවේ ජාතික සභාව විසුරුවා හැරීමට දින නියම වෙයි", "News Content": "පාකිස්ථාන පාර්ලිමේන්තුව විසිරුවා හැරීමට දින නියම කර තිබෙනවා. පාකිස්ථාන පාර්ලිමේන්තුවේ ජාතික සභාව හෙවත් පහළ මන්ත්‍රී මණ්ඩලය විසිරුවා හැරීමට එරට අග්‍රාමාත්‍ය ෂෙබාස් ෂරීෆ් සූදානම් වන බව විදෙස් මාධ්‍ය වාර්තා කරනවා. ලබන 9 වනදා එය සිදුකරන බවට ඔහු නිවේදනය කර ඇති බවද මාධ්‍ය වාර්තාවල සදහන්. ඒ සදහා ජනාධිපතිවරයා වෙත අගමැතිවරයා විසින් උපදෙස් මාලාවක් යොමු කෙරෙන බවද සදහන්. පාකිස්ථාන ව්‍යවස්ථාවට අනුව එරට ජාතික සභාව විසුරුවා හැරීම සදහා ජනාධිපතිවරයා විසින් අදාළ යෝජනාවට පැය 48ක් ඇතුළත අත්සන් තැබිය යුතුයි. ඉන් දින 90 ඇතුළත මැතිවරණය පැවැත්විය යුතු වනවා. පාකිස්ථාන පාර්ලිමේන්තුව විසිරුවා හැරෙන්නේ එරට තුළ දැඩි ආර්ථික සහ දේශපාලන අර්බුදයක් පවතින අවස්ථාවක වීම විශේෂත්වයක්.       ", "URL": "https://www.itnnews.lk/2023/10/05/505329/", "Category": "ජාත්‍යන්තර පුවත්", "Parent URL": null}