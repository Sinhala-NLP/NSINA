{"Source": "ITN news", "Timestamp": "මැයි 8, 2023 10:11", "Headline": "විදුලි සැර වැදීමෙන් වනඅලි දෙදෙනෙකු මරුට", "News Content": "පොලොන්නරුව දිඹුලාගල ප්‍රාදේශිය කොට්ඨාශයේ දී විදුලි සැර වැදීමෙන් වනඅලි දෙදෙනෙකු ජිවිතක්ෂයට පත්ව තිබෙනවා. දිඹුලාගල ප්‍රාදේශීය ලේකම් කොට්ඨාශයේ බදනාගල හා අරණගංවිල යන ගම්මාන දෙකෙහි දී මෙසේ විදුලි සැර වැදීමෙන් වනඅලි දෙදෙනා ජිවිතක්ෂයට පත්ව ඇති බවයි වනජීවි නිලධාරීන් පවසන්නේ. ආහාර සොයා වනඅලි නිරතුරුව මෙම ගම්මානවලට පැමිණෙමින් සිටිනවා. එම සත්ත්වයින්ගෙන් තම වගාබිම් ආරක්ෂාකර ගැනීම සදහා බොහෝ පිරිස් නීති විරෝධි විදුලි රැහැන් ඇදීම කලක සිටම සිදුකර ගෙන ගොස් ඇති බවයි පැවසෙන්නේ. මෙම ක්‍රියාවට සම්බන්ධ සැකකරුවන් දෙදෙනෙකු අඩවිවන නිලධාරීන් විසින් අත්අඩංගුවට ගෙන ඇති අතර ඔවුන්ට එරෙහිව අධිකරණ ක්‍රියාමාර්ග ගැනීමටයි කටයුතු කර ඇත්තේ.       ", "URL": "https://www.itnnews.lk/2023/10/05/481391/", "Category": "දේශීය පුවත්", "Parent URL": null}