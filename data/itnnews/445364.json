{"Source": "ITN news", "Timestamp": "නොවැම්බර් 12, 2022 16:26", "Headline": "සිංගප්පූරු මුහුදු සීමාවේදී අනතුරට පත් යාත්‍රාවේ සිටි ශ්‍රී ලාංකිකයන් 303ක් වියට්නාම සරණාගත කඳවුරක", "News Content": "නීතිවිරෝධීව මෙරටින් සංක්‍රමණය වීමට උත්සාහ දැරීමේ දී වියට්නාම සිංගප්පූරු මුහුදු සීමාවේ අනතුරට පත් යාත්‍රාවේ සිටි ශ්‍රී ලාංකිකයන් තුන්සිය තුන්දෙනකු වියට්නාම සරණාගත කදවුරක මේ වනවිට රදවා තිබෙනවා. තමන් කිසි ලෙසකින්වත් යළි ශ්‍රී ලංකාවට පිටුවහල් නොකරන ලෙසටයි ඔවුන් ඉල්ලා සිටින්නේ. නීතිවිරෝධීව මෙරටින් සංක්‍රමණය වීමට උත්සහ කරමින් සිටි ශ්‍රී ලාංකිකයන් තුන්සිය තුන් දෙනෙකු රැගත් යත්‍රාවක් පසුගිය සදුදා වියට්නාම සිංගප්පූරු මුහුදු සීමාවේ දී අනතුරට පත්වුණා. වියට්නාම ධජය සහිත ලේඩි ආර් 3 නැමති ධීවර යත්‍රාවයි මෙලෙස අනතුරට පත්ව තිබුණේ. එම යත්‍රාව කාර්මික දෝෂයකට ලක්වීමෙන් අනතුරුව මුහුදේ පාවෙමින් තිබු බවයි විදෙස් මාධ්‍ය වාර්තා කළේ. ", "URL": "https://www.itnnews.lk/2023/10/05/445364/", "Category": "දේශීය පුවත්", "Parent URL": null}