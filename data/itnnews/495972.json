{"Source": "ITN news", "Timestamp": "ජූනි 29, 2023 15:09", "Headline": "ටයිටන් සබ්මැරීනයේ සුන් බුන් ගොඩබිමට රැගෙන එයි", "News Content": "ටයිටන් සබ්මැරීනයේ සුන් බුන් ගොඩබිමට රැගෙනවිත් තිබෙනවා. එම සුන්බුන් සමඟ එහි ගමන් කළ අයගේ සිරුරු කොටස් පවතිනු ඇති බවට වෙරළාරක්ෂක බලකාය විශ්වාසය පළ කරනවා. මුහුදුබත් වූ ටයිටැනික් නෞකාවේ සුන්බුන් නැරඹීමට සඳහා  පිටත්ව ගිය ටයිටන් සබ්මැරීනය විනාශ වී ඇති බව පසුගිය සතියේදී අනාවරණය වුණා. එහි සුන්බුන් මෙලෙස ඊයේ දිනයේදී කැනඩාවට රැගෙන විත් තිබෙනවා. සබ්මැරීනයේ කොටස් කිහිපයක් සුන්බුන් අතර පවතින බවයි ඇමරිකා වෙරළ ආරක්ෂක බලකාය නිවේදනය කරන්නේ. සුන්බුන් අතර මිනිස් සිරුරුවල කොටස්ද පවතින්නේද යන්න පිළිබඳව පරීක්ෂා කිරීමට විශේෂ විමර්ශනයක් ආරම්භ කර තිබෙනවා.     ", "URL": "https://www.itnnews.lk/2023/10/05/495972/", "Category": "Breaking News,ජාත්‍යන්තර පුවත්", "Parent URL": null}