{"Source": "ITN news", "Timestamp": "மே 19, 2021 18:43", "Headline": "இலங்கை ரூபாவாஹின கூட்டுத்தாபனத்தின் புதிய தலைவராக ரெஜினோல்ட் குரே நியமனம்", "News Content": "இலங்கை ரூபாவாஹின கூட்டுத்தாபனத்தின் புதிய தலைவராக ரெஜினோல்ட் குரே நியமிக்கப்பட்டுள்ளார். ஊடகத்துறை அமைச்சர் கலாநிதி கெஹலிய ரம்புக்வெல்ல இந்நியமனத்தை வழங்கியுள்ளார். புதிய தலைவருக்கான நியமன கடிதம் ஊடகத்துறை அமைச்சில் வைத்து ரெஜினோல்ட் குரேயிடம் அமைச்சர் கெஹலிய ரம்புக்வெல்ல வழங்கினார். தற்போதய அரசாங்கம் ஊடகத்துறையின் வளர்ச்சிக்காக விரிவான வேலைத்திட்டங்களை முன்னெடுத்து வருவதாக அமைச்சர் அங்கு தெரிவித்தார். நவீன தொழிநுட்பத்துடன் கூடிய புதிய 2 செய்தி கலையகங்கள் விரைவில் இலங்கை ரூபவாஹின கூட்டுத்தாபனத்திலும் சுயாதீன தொலைக்காட்சி ஊடக வலையமைப்பிலும் நிர்மாணிக்கப்படவுள்ளதாக அமைச்சர் அங்கு தெரிவித்தார். இலங்கை ரூபாவாஹினி கூட்டுத்தாபனத்தின் தலைவர் டொக்டர் நிஹால் ஜயத்திலக்க இலங்கை கட்டளைகள் பணியகத்தின் தலைவராக நியமிக்கப்பட்ட பின்னர் ஏற்பட்ட வெற்றிடத்திற்கே ரெஜினோல்ட் குரே நியமிக்கப்பட்டுள்ளார். அவர் மேல் மாகண சபை உறுப்பினராகவும் அதன் தவிசாளராகவும் பிரதி அமைச்சரகாவும் மேல் மாகாண முதல் அமைச்சராகவும் ஊடகத்துறை அமைச்சராகவும் பிரதி நீதி அமைச்சராகவும் வடமாகாண ஆளுநராகவும் பதவி வகித்துள்ளார். புதிய தலைவருக்கு நியமனக் கடிதம் வழங்கும் நிகழ்வில் ஊடகத்துறை அமைச்சின் செயலாளர் உள்ளிட்ட பலர் கலந்துகொண்டனர். ", "URL": "https://www.itnnews.lk/2023/10/05/337944/", "Category": "Breaking News,அண்மைய செய்திகள்", "Parent URL": null}