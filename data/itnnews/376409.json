{"Source": "ITN news", "Timestamp": "නොවැම්බර් 16, 2021 15:23", "Headline": "මාස 20කට පසු ඉන්දියාව විදෙස් සංචාරකයින් සඳහා විවෘත කෙරේ", "News Content": "මාස විස්සක කාලයකට පසු ඉන්දියාව  විදෙස් සංචාරකයින් සදහා විවෘත වනවා. එන්නත් මාත්‍රා දෙකම ලබා ගත් පුද්ගලයින්ට ඉන්දියාවේ සංචාරය සදහා අවසර හිමි වන බවයි ඉන්දීය රජය සදහන් කරන්නේ. කෙසේ වුවද එරටට පැමිණෙන සංචාරකයින් පැය 72 කට පෙර පීසිආර් පරීක්ෂණයක් සිදු කර ගත යුතුයි. නමුත් එන්නත් අවසර පත්‍රය සම්බන්ධයෙන් අවබෝධතා ගිවිසුම්වලට එළඹ ඇති ඇමරිකාව,  බ්‍රිතාන්‍ය හා යුරෝපා රටවල් එරටට ඇතුල්වීමේ දී පීසිආර් පරීක්ෂණයක් සිදු කිරීම අවශ්‍ය වන්නේ නැහැ. එමෙන්ම සියලුම සංචාරකයින් පනවා ඇති සෞඛ්‍ය විධි විධාන අනුගමනය කිරීම අනිවාර්ය වනවා. කොරෝනා වයිරස ව්‍යාප්තිය ආරම්භයත් සමග පසුගිය වසරේ මාර්තු මාසයේ සිට ඉන්දියාවට ඇතුල්වීමට විදෙස් සංචාරකයින්ට අවසර හිමි වූයේ නැහැ.   ", "URL": "https://www.itnnews.lk/2023/10/05/376409/", "Category": "ජාත්‍යන්තර පුවත්", "Parent URL": null}