{"Source": "ITN news", "Timestamp": "ජූලි 8, 2021 17:05", "Headline": "නීතිඥ සාගර කාරියවසම් මහතාට ආණ්ඩු පක්ෂයේ නියෝජ්‍ය සංවිධායක ධූරය", "News Content": "පාර්ලිමේන්තු මන්ත්‍රී නීතිඥ සාගර කාරියවසම් මහත්මාට ආණ්ඩු පක්ෂයේ නියෝජ්‍ය සංවිධායක ධූරය ලබා දී තිබෙනවා. පාර්ලිමේන්තුවේ ආණ්ඩු පක්ෂ නියෝජ්‍ය සංවිධායක ධූරයට පත් ශ්‍රී ලංකා පොදුජන පෙරමුණේ මහ ලේකම් පාර්ලිමේන්තු මන්ත්‍රී නීතිඥ සාගර කාරියවසම් මහතාට ඊට අදාළ පත්වීම් ලිපිය අග්‍රාමාත්‍ය මහින්ද රාජපක්ෂ මහතා අතින් ප්‍රදානය කෙරුණා. ඒ පාර්ලිමේන්තුවේ පිහිටි අග්‍රාමාත්‍ය කාර්යාලයේදීයි. පත්වීම් ලිපිය ලැබූ සාගර කාරියවසම් මහතා ඊට සුළු වේලාවකට පසු සිය ධූරයේ රාජකාරි ආරම්භ කළා. ආණ්ඩු පක්ෂයේ ප්‍රධාන සංවිධායක අමාත්‍ය ජොන්ස්ටන් ප්‍රනාන්දු මහතා ඇතුළු පිරිසක් මෙම අවස්ථාවට එක්ව සිටියා.     ", "URL": "https://www.itnnews.lk/2023/10/05/347881/", "Category": "දේශීය පුවත්", "Parent URL": null}