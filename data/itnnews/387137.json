{"Source": "ITN news", "Timestamp": "ජනවාරි 6, 2022 17:19", "Headline": "කසකස්ථානයේ රාජ්‍ය විරෝධී උද්ඝෝෂණ තවදුරටත් උත්සන්න වෙයි", "News Content": "කසකස්ථානයේ රාජ්‍ය විරෝධී උද්ඝෝෂණ තවදුරටත් උත්සන්න වී තිබෙනවා. උද්ඝෝෂණ පාලනය කිරීම සඳහා රුසියානු හමුදා සහාය ද ලබා ගැනීමට කටයුතු කර ඇති බවයි එරටින් ලැබෙන වාර්තා සඳහන් කරන්නේ. කසකස්ථානයේ ඉන්ධන මිල ඉහළ දැමීමට රජය ගත් තීරණයට එරෙහි විරෝධතා හමුවේ එරට අමාත්‍ය මණ්ඩලය ඉල්ලා අස්වීමට ඊයේ තීරණය කළා. කසකස්ථාන ජනාධිපති කාසීම් ජොමාර්ට් එම ඉල්ලා අස්වීම පිළිගෙන ඇති බව ද විදෙස් මාධ්‍ය වාර්තා කළා. මෙම විරෝධය හේතුවෙන් කසකස්ථානයේ ඇල්මාර්ටි නුවරට හදිසි තත්ත්වයක්ද ප්‍රකාශයට පත් කර තිබෙනවා.         ", "URL": "https://www.itnnews.lk/2023/10/05/387137/", "Category": "ජාත්‍යන්තර පුවත්", "Parent URL": null}