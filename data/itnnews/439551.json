{"Source": "ITN news", "Timestamp": "ඔක්තෝබර් 8, 2022 19:00", "Headline": "උසස් පෙළ අසමත් වුවත්  ඉංජිනේරුවකු වීමේ සිහිනය සැබෑ කරගන්න", "News Content": "අ.පො.ස උසස් පෙල අසමත් වුවද මෙරට දරුවන්ට  ඉංජිනේරුවකු වීමේ සිහිනය සැබෑ කර ගැනීමේ අවස්ථාව දැන් උදාවී තිබෙනවා.  නොමිලේම මෙම අධ්‍යාපනය ලැබීමට හැකිවීම තවත් විශේෂත්වයක්. අයි.යූ. එච්.එස්. විශ්වවිද්‍යාලය මගින් මෙම අවස්ථාව උදාකර දී තිබෙනවා. උසස්පෙල විභාගය සදහා ගණිතය, විද්‍යාව හෝ, තොරතුරු තාක්ෂණය යන විෂය ධාරාවන්ගෙන් අධ්‍යාපනය හැදෑරෑ දරුවන්ට මෙහිදී ඉංජිනේරුවරයෙකු වීම සදහා අධ්‍යාපනය ලැබිය හැකියි. එහිදී අවශ්‍ය වන්නේ අපොස උසස්පෙළ විභාගයෙන් අවම එක් සාමාර්ථයක් හෝ ලබා සිටීම පමණයි. පාඨමාලා සදහා සිසුන් 140 දෙනෙකු ඇතුළත් කර ගෙන තිබෙනවා. ඒ වසර දෙකක ඩිප්ලෝමා පාඨමාලාවක් සදහායි. අධ්‍යයන කටයුතු ආරම්භ කිරීම මහාචාර්ය සමන්ත තෙලිජ්ජගොඩ මහතාගේ ප්‍රධානත්වයෙන් පසුගියදා සිදුවුණා. මෙම අවස්ථාවට විශ්වවිද්‍යාලයේ ප්‍රධාන උපදේශක පූජ්‍ය  තිත්තගල්ලේ ආනන්දසිරි ස්වාමීන් වහන්සේ , පාර්ලිමේන්තු මන්ත්‍රි පූජ්‍ය අතුරලියේ රතන ස්වාමීන් වහන්සේ ඇතුළු පිරිසක් එක්ව සිටියා. ", "URL": "https://www.itnnews.lk/2023/10/05/439551/", "Category": "දේශීය පුවත්", "Parent URL": null}