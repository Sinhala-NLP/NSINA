{"Source": "ITN news", "Timestamp": "සැප්තැම්බර් 12, 2022 21:27", "Headline": "මුදල් අවභාවිත කළ බවට එල්ලවන චෝදනා ලිට්‍රෝ ප්‍රතික්ෂේප කරයි", "News Content": "ලිට්‍රෝ ගෑස් ලංකා සමාගම ගෑස් ආනයනය කිරීමේ කොන්ත්‍රාත්තුව සහ ජාත්‍යන්තර මිලදී ගැනීමේ දී ලෝක බැංකුවේ මුදල් අව භාවිත කළ බවට පළවන ප්‍රකාශ ලිට්‍රෝ ග්‍රෑස් සමාගම ප්‍රතික්ෂේප කරනවා. නිවේදනයක් නිකුත් කරමින් ලිට්‍රෝ ගෑස් සමාගම සදහන් කරන්නේ මෙරට වෙළෙදපොල තුළ ඇතිවී තිබු එල් පී ගෑස් හිගය මේ වනවිට මුළුමනින්ම අවසන් කර ඇති බවයි. දේශීය අවශ්‍යතාවට සරිලන පරිදි අඛණ්ඩ ගෑස් සැපයුම ලබාදිය හැකි ජාත්‍යන්තර සැපයුම්කරුවන් තෝරා ගැනීම විනිවිදභාවයෙන් යුතුව සිදුවූ බව එම නිවේදනයේ සදහන්. ලිට්‍රෝ ගෑස් සමාගම ලෝක බැංකුව අපේක්ෂිත සාධනීය මට්ටමට අනුකූලව කටයුතු කරන සමාගමක් ලෙස පිළිගැනීමට ලක්ව ඇති බවයි එම සමාගම පෙන්වා දෙන්නේ. මූල්‍ය පහසුකම් ලබාදීම ලෝක බැංකු අධීක්ෂණයට අනුකූලව අමාත්‍ය මණ්ඩලයේ සහ රාජ්‍ය භාණ්ඩාගාරයේ අධීක්ෂණ අනුමැතිය මත පූර්ණ විනිවිධභාවයකින් යුතුව සිදුවූ බව ලිට්‍රෝ ග්‍රෑස් සමාගම පවසනවා.         ", "URL": "https://www.itnnews.lk/2023/10/05/434527/", "Category": "දේශීය පුවත්", "Parent URL": null}