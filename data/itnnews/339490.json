{"Source": "ITN news", "Timestamp": "මැයි 28, 2021 14:35", "Headline": "ස්පුට්නික් පළමු මාත්‍රාව 14,984 කටත්; සයිනොෆාම් පළමු මාත්‍රාව 563,409කටත් ලබා දී අවසන්", "News Content": "ස්පුට්නික් එන්නතේ පළමු මාත්‍රාව පුද්ගලයන් 14984 දෙනෙකුට ලබා දී තිබෙනවා. එමෙන්ම සයිනොෆාම් එන්නතේ පළමු මාත්‍රාව ද පුද්ගලයන් 563409 දෙනෙකුට හා දෙවන මාත්‍රාව පුද්ගලයන් 2435 දෙනෙකුට ලබා දී ඇති බවයි වසංගත රෝග විද්‍යා අංශය පවසන්නේ. ඇස්ට්‍රා සෙනෙකා එන්නතේ පළමු මාත්‍රාව 925242 කට හා දෙවන මාත්‍රාව 341962 කට ලබා දීමටයි පියවර ගෙන ඇත්තේ. එන්නත්කරණ වැඩපිළිවෙළ මේ වන විට ග්‍රාමීය මට්ටම දක්වා පුළුල් කර ඇති බැවින් ආසාත්මිකතා පවතින පුද්ගලයන් එන්නත ලබා ගැනීමට පෙර අනිවාර්යයෙන්ම සෞඛ්‍ය නිලධාරීන්ට ඒ බව දැනුම් දිය යුතු වනවා. ගාල්ල ගින්තොට, වැලිපිට, මෝදර හා ගාල්ල කඩවත්සතර යන ප්‍රාදේශීය ලේකම් කොට්ඨාසවල 2200 දෙනෙකුට එන්නත් ලබා දීම සිදුකෙරුණා. කුලියාපිටිය රත්මලේවත්ත ප්‍රදේශයේදී ද පුද්ගලයන් 800 දෙනෙකුට කෝවිඩ් මර්දන එන්නත් ලබා දීම සිදු වූ අතර එම අවස්ථාවට අමාත්‍යවරුන් වන නාමල් රාජපක්‍ෂ හා ජොන්ස්ටන් ප්‍රනාන්දු යන මහත්වරුන් ද එක්ව සිටියා. කුරුණෑගල දිස්ත්‍රික්කයේ සියලු මාධ්‍යවේදීන්ට කොරෝනා එන්නත් ලබා දීම ආරම්භ වුණා. ඒ කුරුණෑගල බෞද්ධාලෝක පිරිවෙන් විහාරස්ථානයේදීයි. ", "URL": "https://www.itnnews.lk/2023/10/05/339490/", "Category": "Breaking News,නවතම පුවත්", "Parent URL": null}