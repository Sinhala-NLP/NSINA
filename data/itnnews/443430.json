{"Source": "ITN news", "Timestamp": "ඔක්තෝබර් 31, 2022 18:35", "Headline": "තේ කර්මාන්තය නැවත නඟාසිටුවීමට විධිමත් සැලැස්මක් ඔස්සේ පියවර ගන්නා බව ජනපති පවසයි", "News Content": "තේ කර්මාන්තය නැවත නගා සිටුවීමට විධිමත් සැළැස්මක් ඔස්සේ පියවර ගන්නා බව ජනාධිපති රනිල් වික්‍රමසිංහ මහතා පවසනවා. අතීතයේ තේ කර්මාන්තය ආශ්‍රිතව පැවති සශ්‍රීකත්වය යළි උදාකරගත යුතු බවයි ජනාධිපතිවරයා පෙන්වා දෙන්නේ. ශ්‍රී ලංකා තේ කර්මාන්ත ශාලා හිමියන්ගේ සංගමයේ 32 වන වාර්ෂික මහා සභා රැස්වීම අමතමින් ජනාධිපතිවරයා මෙම අදහස් පළකළා. අමාත්‍ය රමේෂ් පතිරණ,  රාජ්‍ය අමාත්‍ය ලොහාන් රත්වත්තේ යන මහත්වරුන් ඇතුළු පිරිසක් ද එම අවස්ථාවට එක්වුණා. බත්තරමුල්ල වෝටර්ස් එජ් පරිශ්‍රයේ පැවති වාර්ෂික සභා රැස්වීමේ දී ජනාධිපතිවරයා වැඩිදුරටත් ප්‍රකාශ කළේ කෘෂිකර්මාන්තය නවීකරණය කිරීමේ වැඩසටහන්වලට රජය මේ වනවිටත් යොමුවී ඇති බවයි. ගුණාත්මක බවින් ඉහළ තේ නිෂ්පාදනය සදහා වැඩි අවධානයක් යොමුකළ යුතු බවයි ජනාධිපතිවරයා පෙන්වා දුන්නේ.       ", "URL": "https://www.itnnews.lk/2023/10/05/443430/", "Category": "දේශීය පුවත්", "Parent URL": null}