{"Source": "ITN news", "Timestamp": "ජූනි 14, 2023 17:44", "Headline": "නයිජීරියාවේ සූපවේදිනියකගෙන් ගිනස් වාර්තාවක්", "News Content": "අඛණ්ඩව පැය සියයක කාලයක් ආහාර පිසීම සිදුකරමින් නයිජීරියාවේ සූපවේදිනියක තැබූ වාර්තාව ගිනස් ලෝක වාර්තා අතරට එක්ව තිබෙනවා. නයිජීරියාවේ හිල්ඩා බාසි නමැති මෙම සූපවේදිනිය පසුගියදා පැය සියයක කාලයක් අඛණ්ඩව ආහාර පිසීම සිදුකරමින් මෙම වාර්තාව පිහිටවූවා. සෑම පැයකට වරක්ම විනාඩි 5ක කෙටි විවේකයක් ගැනීමට ඇයට අවස්ථාව හිමිවූ අතර එසේ නොමැති නම් පැය කිහිපයකට වරක් එම කාලයට සරිලන ලෙස විවේක ලබා  ගැනීමට අවස්ථාව හිමිවුණා. කෙසේ වුවද ගිනස් ලෝකවාර්තා කමිටුව ඇයගේ වාර්තාවේ කාලය ලබාගෙන ඇත්තේ පැය 93යි මිනිත්තු 11ක් ලෙසයි. පැය 7කට ආසන්න කාලයක් ඇය විවේක ලබාගෙන තිබෙනවා. 27 හැවිරිදි හිල්ඩා බාසි මෙම වාර්තාව පිහිටුවීම සදහා එකිනෙකට වෙනස් ආහාර සියයකට ආසන්න සංඛ්‍යාවක් සකස්කර තිබෙනවා.           ", "URL": "https://www.itnnews.lk/2023/10/05/491923/", "Category": "අතන මෙතන", "Parent URL": null}