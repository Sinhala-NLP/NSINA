{"Source": "ITN news", "Timestamp": "මාර්තු 21, 2023 16:58", "Headline": "සුරාවෙන් තොර මහරගමක් වෙනුවෙන් අගමැති දිනේෂ් පෙරමුණ ගනී", "News Content": "මහරගම ප්‍රාදේශීය  ලේකම් කොට්ඨාසය තුළ සුරාබදු බලපත්‍ර නිකුත් කිරීම අත්හිටුවන්නැයි අග්‍රාමාත්‍ය දිනේෂ් ගුණවර්ධන මහතා අදාළ අංශ වෙත උපදෙස් ලබා දුන්නා. ස්ථිර සහ දෛනික සුරාබදු බලපත්‍ර නිකුත් කිරීම අත්හිටුවන ලෙසයි මහරගම ප්‍රාදේශීය සම්බන්ධීකරණ කමිටු රැස්වීමේදී අග්‍රාමාත්‍යවරයා උපදෙස් ලබා දුන්නේ.රජයේ නව සමාජ සුබසාධන වැඩසටහන සදහා මහරගම කොට්ඨාසයෙන් ඉල්ලුම්පත්‍ර 13377 ක් ලැබී ඇති බව මෙහිදී හෙළි වුණා. ඉන් 2560 කගේ දත්ත රැස් කර අවසන් බව මෙහිදී ප්‍රකාශ කෙරුණා. සෞඛ්‍ය අංශයේ ප්‍රගතිය ද මෙහිදී විමසා බැලුවා. බොරලැස්ගමුව වැව  ප්‍රතිසංස්කරණයෙන් පසු නගර සභාවට මෙතෙක් භාර නොදීම ගැන අවධානය යොමු කළ අග්‍රාමාත්‍යවරයා ඊට අවශ්‍ය කඩිනම් පියවර ගන්නා  ලෙසද උපදෙස් ලබා දුන්නා. ", "URL": "https://www.itnnews.lk/2023/10/05/470026/", "Category": "Breaking News,දේශීය පුවත්", "Parent URL": null}