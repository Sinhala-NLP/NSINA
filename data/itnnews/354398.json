{"Source": "ITN news", "Timestamp": "ஆகஸ்ட் 4, 2021 12:36", "Headline": "பொது சுகாதார பரிசோதகர் மீது தாக்குதல் நடத்திய நபர் கைது", "News Content": "கொவிட் – 19 வைரஸ் தொற்றுக்குள்ளாகியுள்ளதாக சந்தேகிக்கப்படும் நபரொருவரின் வீட்டுக்கு கடமை நிமித்தம் சென்ற, பொது சுகாதார பரிசோதகர் ஒருவர் மீது நேற்றைய தினம் தாக்குதல் மேற்கொள்ளப்பட்டுள்ளது. நாரம்மல சுகாதார வைத்திய அதிகாரி பிரிவில் கடமையாற்றும் அதிகாரியொருவரே குறித்த அசௌகரியத்திற்கு முகங்கொடுத்துள்ளார். கிரியுல்ல பொலிஸ் பிரிவிலுள்ள வீடொன்றிலேயே சம்பவம் இடம்பெற்றுள்ளது. தொற்று ஏற்பட்டிருக்கலாமென சந்தேகிக்கப்படும் நபர் பொது சுகாதார பரிசோதகரின் கடமைக்கு இடையூறு விளைவித்துள்ளதோடு, அவர் மீது எச்சில் துப்பி பிரச்சினைகளை ஏற்படுத்தியுள்ளதாக பொலிஸார் தெரிவித்துள்ளனர். இந்நிலையில் குறித்த சந்தேக நபர் கைதுசெய்யப்பட்டுள்ளார். அவருக்கெதிராக உரிய சட்ட நடவடிக்கை எடுக்கப்படவுள்ளமை குறிப்பிடத்தக்கது. ", "URL": "https://www.itnnews.lk/2023/10/05/354398/", "Category": "Breaking News,அண்மைய செய்திகள்", "Parent URL": null}