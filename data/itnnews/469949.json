{"Source": "ITN news", "Timestamp": "මාර්තු 21, 2023 15:04", "Headline": "කිකිලි බිත්තර රක්කවන මධ්‍යස්ථානයක් උතුරු මැද පළාතට", "News Content": "කිකිලි බිත්තර රක්කවන මධ්‍යස්ථානයක් උතුරු මැද පළාතේ ප්‍රථමවරට ආරම්භ කෙරුණා. ඒ තිරප්පනය ප්‍රදේශය කේන්ද්‍ර කරගනිමින්. උතුරු මැද පළාතට අවශ්‍ය කිකිලි පැටවුන් මෙතෙක් කාලයක් පිටපළාත්වලින් රැගෙන ඒමට කටයුතු කෙරුණේ අධික මුදලක් ද වැය කරමින් එක් පැටවෙකු සදහා මේ වන විට රුපියල් 450 ක පමණ  මුදලක් වැය කිරීමට සිදුව තිබෙනවා. එසේ ලබාගන්නා පැටවුන් මාසයක පමණ කාලයක් ගොවිපල තුළ රදවා වර්ධනය කර කුකුළු ගොවීන්ට ලබාදීමටයි කටයුතු කෙරුණේ. මේ කෙරෙහි අවධානය යොමු කරමින් උතුරු මැදපළත් සත්ත්ව නිශ්පාදන හා   සෞඛ්‍ය දෙපාර්තමෙන්තුවට අයත් අනුරාධපුර තිරප්පනේ සත්ත්ව අභිජනන මධ්‍යස්ථාන ගොවිපොලෙහි මෙම කිකිලි බිත්තර රක්කවන මධ්‍යස්ථානය ආරම්භ කෙරුණා. ඒ උතුරු මැද පළාත් ආණ්ඩුකාර මහීපාල හේරත් මහතාගේ ප්‍රධානත්වයෙන්. මේ සදහා පළාත් සභා අරමුදලින් වැය කළ මුදල රුපියල් ලක්ෂ 100 ක්. මාසයක් වයසැති කුකුළු පැටවෙකු රුපියල් 950 ක මුදලකට මෙම ගොවිපල මගින් ලබාදීමට සැළසුම් කර තිබෙනවා.එක් වරකදී බිත්තර 16,000 ක් රැක්කවීමේ  හැකියාව මෙම මධ්‍යස්ථානය සතු වනවා. ", "URL": "https://www.itnnews.lk/2023/10/05/469949/", "Category": "Breaking News,දේශීය පුවත්", "Parent URL": null}