{"Source": "ITN news", "Timestamp": "සැප්තැම්බර් 14, 2023 15:03", "Headline": "කැනේඩියානු තානාපති , ඇමති කංචන හමුවෙයි", "News Content": "විදුලිබල හා බලශක්ති අමාත්‍යාංශයේදී කැනේඩියානු තානාපති එරික් වෝල්ෂ් මහතා සමග විදුලිබල ක්ෂේත්‍රයේ ප්‍රතිව්‍යුහගත කිරීමේ කටයුතු සහ ප්‍රතිපත්ති පිළිබඳව ඊයේ දිනයේ සාකච්ඡා කර තිබෙනවා ක්‍රියාත්මක වන විදුලිබල මණ්ඩලයේ ප්‍රතිව්‍යුහගත කිරීමේ වත්මන් තත්වය, පුනර්ජනනීය බලශක්ති උත්පාදන සැලසුම හා ඒ සදහා වන රජයේ ප්‍රතිපත්ති පිළිබඳව මෙන්ම ඇමරිකානු සහ කැනේඩියානු විදුලිබල පද්ධති ඒකාබද්ධ කිරීමේ අත්දැකීම් ඇසුරෙන් ශ්‍රී ලංකා ඉන්දියා විදුලිබල පද්ධතිය කලාපීයව ඒකාබද්ධ කිරීමේදී ලබාගත හැකි යෝජනා පිළිබඳව සහ ප්‍රතිව්‍යුහගත කිරීමේ කටයුතු වෙනුවෙන් කැනේඩියානු රජයෙන් ඉදිරියේදී ලබා ගත හැකි තාක්ෂණික සහය ගැන සාකච්ඡා කරනු ලැබුවා ", "URL": "https://www.itnnews.lk/2023/10/05/515927/", "Category": "දේශීය පුවත්", "Parent URL": null}