{"Source": "ITN news", "Timestamp": "அக்டோபர் 13, 2021 12:51", "Headline": "நாட்டின் இரு வேறு பகுதிகளில் இடம்பெற்ற வாகன விபத்தில் மூவர் பலி..", "News Content": "பதுளை, ஊவபரனகம அம்பகஸ்துவ பொலிஸ் பிரிவிற்குட்பட்ட மெதவெல ரேந்தபொல வீதியின் பேரவெல்ல பிரதேசத்தி;ல் கெப் வண்டியொன்று பள்ளத்தில் வீழ்ந்து விபத்திற்குள்ளாகியுள்ளது. இதில் இருவர் உயிரிழந்துள்ளனர். மெதவெலயில் இருந்து ரேந்தபொல நோக்கி பயணித்த கெப் வண்டியொன்று மலைப்பாங்கான வீதியில் வைத்து சாரதியின் கட்டுப்பாட்டை இழந்து வீதியை விட்டு விலகி பள்ளத்தில் வீழ்ந்துள்ளது. விபத்தில் பலத்த காயங்களுக்குள்ளான கெப் வண்டியின் சாரதி மற்றும் அதில் பயணித்த இருவர் ஊவபரனகம வைத்தியசாலையில் அனுமதிக்கப்படும் போது அதில் இருவர் உயிரிழந்துள்ளனர். கெப் வண்டியின் சாரதி மேலதிக சிகிச்சைகளுக்காக பதுளை வைத்தியசாலைக்கு மாற்றப்பட்டுள்ளார். உயிரிழந்தவர்கள் ஹக்கல மற்றும் கலஹகம பிரதேசங்களை சேர்ந்த 29 மற்றும் 30 வயதுடையவர்கள் என அடையாளம் காணப்பட்டுள்ளனர். சம்பவம் தொடர்பில் அம்பகஸ்துவ பொலிஸார் மேலதிக விசாரணைகளை முன்னெடுத்துள்ளனர். இதேவேளை ஆராச்சிக்கட்டுவ பொலிஸ் பிரிவிற்குட்பட்ட சிலாபம் புத்தளம் வீதியின் செங்கல் ஓயா பாலத்திற்கருகில் இடம்பெற்ற விபத்தில் ஒருவர் உயிரிழந்துள்ளார். சிலாபத்திலிருந்து புத்தளம் நோக்கி பயணித்த பஸ் வண்டியொன்று எதிர் திசையிலிருந்து வருகை தந்த மோட்டார் சைக்கிளொன்றுடன் மோதி விபத்திற்குள்ளாகியுள்ளது. விபத்தில் பலத்த காயங்களுக்குள்ளான மோட்டார் சைக்கிளில் பயணித்த நபர் சிலாபம் வைத்தியசாலையில் அனுமதிக்கப்படும் போது உயிரிழந்துள்ளார். அவர் வீரகெலேவத்த பிரதேசத்தை சேர்ந்த 43 வயதுடைய நபராவார். சம்பவம் தொடர்பான மேலதிக விசாரணைகளை ஆராச்சிக்கட்டுவ பொலிஸார் முன்னெடுத்துள்ளனர். ", "URL": "https://www.itnnews.lk/2023/10/05/368937/", "Category": "Breaking News,தேசிய செய்திகள்", "Parent URL": null}