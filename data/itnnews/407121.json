{"Source": "ITN news", "Timestamp": "අප්‍රේල් 17, 2022 15:04", "Headline": "මෙගී සුළිකුණාටුවෙන් පිලිපීනයට දැඩි බලපෑම්", "News Content": "මෙගී සුළිකුණාටුව හේතුවෙන් පිලිපීනයේ දෙලක්ෂ දසදහසකට අධික පිරිසක් අවතැන්වී සිටිනවා. පිලිපීනයට මේ දිනවල බලපා ඇති මෙගී සුළිකුණාටුව හේතුවෙන් දැඩි බලපෑම් එල්ලවී තිබෙනවා. මේ වනවිට සුළිකුණාටුවෙන් ජීවිතක්ෂයට පත්ව ඇති සංඛ්‍යාව 167ක්. පුද්ගලයින් 110 දෙනෙකු තවමත් අතුරුදන්වී ඇති බවයි එරට මාධ්‍ය වාර්තා කරන්නේ. පිලිපීනයේ දකුණුදිග ප්‍රදේශයට මෙගී සුළිකුණාටුවෙන් දැඩි බලපෑම් එල්ල වුණා. පසුගිය අප්‍රේල් 10 වනදා මෙගී සුළිකුණාටුව පිලිපීනයට ඇතුලුවූ අතර මේ හේතුවෙන් නායයාම්, ගංවතුර තත්වයන් ප්‍රදේශ රැසකින් වාර්තා වුණා.   ", "URL": "https://www.itnnews.lk/2023/10/05/407121/", "Category": "ජාත්‍යන්තර පුවත්", "Parent URL": null}