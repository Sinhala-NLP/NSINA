{"Source": "ITN news", "Timestamp": "මාර්තු 7, 2022 14:03", "Headline": "වසර 13කට පසු බොරතෙල් බැරලයක ඉහළම මිල වාර්තා වෙයි", "News Content": "ලෝක වෙළෙදපොළේ බොරතෙල් බැරලයක ඉහළම මිල වසර 13 කට පසු අද වාර්තා වුණා. බ්‍රිතාන්‍යයේ බ්‍රෙන්ට් බොරතෙල් බැරලයක මිල අද උදෑසන සටහන් වුණේ ඩොලර් 139 ක් ලෙසයි. 2008 වසරට පසු බොරතෙල් බැරලයක ඉහළම මිල වාර්තා වූ අවස්ථාව මෙය වනවා. කෙසේ වුවද මේ වන විට බ්‍රිතාන්‍යයේ බ්‍රෙන්ට් බොරතෙල් බැරලයක මිල ඇමෙරිකා ඩොලර් 128 යි ශත තුන දක්වා පහළ බැස තිබෙනවා. ඇමෙරිකාවේ ඩබ්ලිව් ටී අයි බොරතෙල් බැරලයක මිල සටහන් වන්නේ ඩොලර් 125 ක් ලෙසයි. ගෑස් ඒකකයක මිල ඇමෙරිකා ඩොලර් 5 ඉක්මවා ඇති බවද සදහන්. රුසියාව යුක්රේනය ආක්‍රමණය කිරීම ආරම්භ කිරීමත් සමග ලෝක වෙළෙදපොළේ බොරතෙල් මිල ඉහළයාම ආරම්භ වුණා. යුක්රේනයට පක්ෂපාත රටවල් රුසියාවෙන් බොරතෙල් මිලදී ගැනීම ප්‍රතික්ෂේප කළ අතර බොරතල් නිෂ්පාදනය වැඩි කිරීමට සවුදි රජයෙන් ඉල්ලිමක් කිරීමට සූදානම් බවයි ධවල මන්දිරය නිවේදනය කරන්නේ.     ", "URL": "https://www.itnnews.lk/2023/10/05/399792/", "Category": "ජාත්‍යන්තර පුවත්", "Parent URL": null}