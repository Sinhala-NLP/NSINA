{"Source": "ITN news", "Timestamp": "மே 9, 2022 10:57", "Headline": "பிரதமர் மஹிந்தவை பதவியிலிருந்து விலக வேண்டாமென வலியுறுத்தி பொதுமக்கள் அலரி மாளிகைக்கு முன்னால் ஒன்று திறழ்வு…", "News Content": "பிரதமர் மஹிந்த ராஜபக்ஷவை பதவியிருந்து விலக வேண்டாமென வலியுறுத்தி அதிகளவானோர் அலரி மாளிகைக்கு முன்னால் ஒன்றுக்கூடி பாரிய ஆர்ப்பாட்டத்தில் ஈடுப்பட்டுள்ளனர். தொடர்ந்தும் ஆர்ப்பாட்டக்காரர்கள் அலரி மாளிகைக்கு முன்னாலும், மாளிகைக்குள்ளும் ஒன்றுக்கூடியுள்ளதாக எமது செய்தியாளர்கள் தெரிவித்தனர். உள்ளுராட்சி மன்ற பிரதிநிதிகள் உட்பட நாட்டின் பல்வேறு பகுதிகளிலிருந்தும் வருகைதந்த மக்கள் அலரி மாளிகைக்கு முன்னால் ஒன்றுகூடியுள்ளனர். பிரதமர் மஹிந்த ராஜபக்ஷ தனது பதவியை ராஜினாமா செய்ய தயாராகவுள்ளதாக கடந்த தினங்களில் வெளியான தகவல்கள் காரணமாகவே அவர்கள் இவ்வாறு ஒன்றுகூடியுள்ளனர். எவ்வாறெனினும் பிரதமர் பதவியிலிருந்து மஹிந்த ராஜபக்ஷ விலகக்கூடாதென அவர்கள் வலியுறுத்தி வருகின்றனர். ", "URL": "https://www.itnnews.lk/2023/10/05/410471/", "Category": "Breaking News,தேசிய செய்திகள்", "Parent URL": null}