{"Source": "ITN news", "Timestamp": "මැයි 27, 2023 19:54", "Headline": "ජෙරම් ප්‍රනාන්දු යළි සමාව ඉල්ලයි", "News Content": "ආගමික සංහිදියාවට බලපෑම් එල්ලවන ආකාරයෙන් ප්‍රකාශයක් සිදුකළ දේවගැති ජෙරම් ප්‍රනාන්දු බෞද්ධ,  හින්දු හා ඉස්ලාම් ජනතාවගෙන් යළි සමාව ඉල්ලා තිබෙනවා. දේවගැති ජෙරම් ප්‍රනාන්දු විසින් ආගමික දේශනයකදී සිදුකළ ප්‍රකාශය සම්බන්ධයෙන් චෝදනා රැසක් එල්ලවුණා. බුදුන් වහන්සේට සහ අනෙකුත් ආගමික විශ්වාසයන්ට නිගරු වන බවටයි බොහෝ දෙනා අදහස් පළකළේ. ඒ හේතුවෙන් අපරාධ පරික්ෂණ දෙපාර්තමේන්තුව විමර්ශන ආරම්භකළ අතර ඔවුන්ට එරෙහිව විදෙස් ගමන් තහනමක් ද පනවා තිබෙනවා. මේ වන විට විදේශගතව සිටින දේවගැති ජෙරම් ප්‍රනාන්දු  නුගේගොඩ මිරිහාන ප්‍රදේශයේ සංවිධාන කළ ආගමික දේශනයකට අන්තර් ජාලය ඔස්සේ එක්වෙමින් මෙලෙස සියලු පාර්ශ්වයන්ගෙන් සමාව ඉල්ලා සිටියා. මේ අතර අපරාධ පරික්ෂණ දෙපාර්තමේන්තුව විසින් තමාව අත්අඩංගුවට ගැනීම වැළැක්වීමේ නියෝගයක් නිකුත් කරන ලෙස ඉල්ලා දේවගැති ජෙරම් ප්‍රනාන්දු සිය නීතීඥවරුන්ගේ මාර්ගයෙන් ශ්‍රේෂ්ඨාධිකරණය හමුවේ මූලික අයිතිවාසිකම් පෙත්සමක්ද ගොනුකර තිබෙනවා.     ", "URL": "https://www.itnnews.lk/2023/10/05/486693/", "Category": "දේශීය පුවත්", "Parent URL": null}