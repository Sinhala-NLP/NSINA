{"Source": "ITN news", "Timestamp": "සැප්තැම්බර් 1, 2021 10:14", "Headline": "වසර 12කට පසු ඇමරිකාව තුළ වැඩිම වෛරී අපරාද සංඛ්‍යාව පසුගිය වසරේ වාර්තා වෙයි – FBI", "News Content": "වසර 12 කට පසු ඇමරිකාව තුළ වැඩිම වෛරී අපරාද සංඛ්‍යාවක් සිදුව ඇත්තේ පසුගිය වසරේ බව FBI ආයතනය නිකුත් කළ නවතම වාර්තාවක දැක්වෙනවා. පසුගිය වසර තුළදී වෛරී අපරාද සම්බන්ධයෙන් පැමිණිලි දස දහසකට අධික සංඛ්‍යාවක් ලැබී ඇති බව FBI ආයතනය සඳහන් කරනවා. ජාතිය , ආගම , ස්ත්‍රී පුරුෂ භාවය ,ලිංගිකත්වය හා ආබාධිත භාවය යන කරුණු මුල් කරගෙන මෙම අපරාද සිදුව ඇති  බවයි වාර්තා වන්නේ. ආසියානු සම්බවයක් සහිත හා කළු ජාතිකයින් මුල් කර ගනිමින් සිදුවු අපරාද පසුගිය වසර තුළදී දැඩි ඉහළ යාමක් පෙන්නුම් කරනවා. ආසියානුවන්ට එරෙහිව සිදුවන අපරාද සියයට හැත්තැවකින් පමණ හා කළු ජාතිකයින්ට සිදුවන අපරාද 40%කින් පමණ ඉහළ ගොස් ඇති බවයි එම වාර්තාවේ දැක්වෙන්නේ. කෙසේ වුවද 2014 වසරේ සිට ඇමරිකාව තුළ සිදුවන වෛරී අපරාද ශීඝ්‍ර ලෙස ඉහළ යාමක් දක්නට ලැබෙන බවද එහි සඳහන්. එමෙන්ම ඇමරිකාව තුළ සිදුවන වෛරී අපරාද සම්බන්ධයෙන් FBI ආයතනයට අනිවාර්යය කරුණු වාර්තා කළ යුතු බවට නීතියක් නොමැති වීම හේතුවෙන් සිදුව ඇති අපරාද සංඛ්‍යාව මීට වඩා ඉහළ අගයක් ගත හැකි බවද එෆ්බිඅයි ආයතනය සඳහන් කරනවා.   ", "URL": "https://www.itnnews.lk/2023/10/05/359583/", "Category": "ජාත්‍යන්තර පුවත්", "Parent URL": null}