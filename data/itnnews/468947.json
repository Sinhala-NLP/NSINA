{"Source": "ITN news", "Timestamp": "මාර්තු 17, 2023 14:52", "Headline": "මෙරට වී වගාව සම්බන්ධයෙන් දස අවුරුදු සැලැස්මක්", "News Content": "මෙවර මහ කන්නයේ වී අස්වැන්න හෙක්ටාර් තුනයි දශම එකක් බව කෘෂිකර්ම අමාත්‍යාංශය පවසනවා. රසායනික පොහොර වර්ග ගොවීන්ට ලබාදීම ඊට හේතුව බවයි අමාත්‍යාංශය සදහන් කරන්නේ. මෙරට වී වගාව සම්බන්ධයෙන් දස අවුරුදු සැලැස්මක් කෘෂිකර්ම අමාත්‍යාංශය සහ කෘෂිකර්ම දෙපාර්තමේන්තුව එක්ව සැලසුම් කර තිබෙනවා. වී අස්වැන්න ඉහළ නැංවීම එහි අරමුණයි. රසායනික පොහොර නැවත ලබාදීම සහ වැඩිදියුණු කළ බීජ සහ පැරෂුට් ක්‍රමය වැනි නව වී වගා තාක්ෂණික උපක්‍රම හදුන්වාදීම අස්වැන්න ඉහළ යාමට හේතු වන බවයි කෘෂිකර්ම අමාත්‍යාංශය පවසන්නේ. මී ළග කන්නයේදී අක්කර දහතුන්දහසක් පැරෂුට් ක්‍රමය යටතේ වගා කිරීමට නියමිතයි.  වී පැළ කිරීම සදහා අවශ්‍ය තැටි නොමිලේ ලබාදෙන බව කෘෂිකර්ම අමාත්‍යවරයා සදහන් කරනවා.     ", "URL": "https://www.itnnews.lk/2023/10/05/468947/", "Category": "Uncategorized @si", "Parent URL": null}