{"Source": "ITN news", "Timestamp": "மார்ச் 8, 2023 13:04", "Headline": "பகிரங்கமாக மன்னிப்பு கோரியுள்ளார் எலான் மஸ்க்", "News Content": "பிரபலமான சமூக வலைதளங்களில் ஒன்றான twitter ஐ எலான் மஸ்க் வாங்கிய பிறகு பல்வேறு மாற்றங்களை செய்து வந்தார். அதில் ஒன்றாக பணியாளர்களை குறைத்தமையும் அடங்குகிறது. குறிப்பாக அண்மையில் சுமார் 200 ஊழியர்களை எலான் மஸ்க் பணி நீக்கம் செய்திருந்தார். அதில் கணினி பொறியாளர்கள், மேலாளர்கள், கணினி வல்லுநர்கள், உதவியாளர்களும் அடக்கம். பணிநீக்கம் செய்யப்பட்ட பலரும் எலான் மஸ்க்கையும், அவரது நிறுவனத்தையும் குற்றம்சாட்டி வருகின்றனர். இந்தநிலையில், டுவிட்டரின் மாற்றுத்திறனாளி ஊழியரொருவர் தான் பணியில் நீடிக்கிறேனா இல்லையா என்பதை தெளிவுபடுத்துமாறு போட்ட டுவீட்டிற்கு அவரது மாற்றுத்திறனை சுட்டிக்காட்டிய எலான் மஸ்க், அதனால் அவர் பணிசெய்யவில்லையென குறிப்பிட்டார். இது சர்ச்சையை ஏற்படுத்திய நிலையில் அவரிடம் பகிரங்கமாக மன்னிப்பு கோரியுள்ளார் எலான் மஸ்க். தனது மன்னிப்பில் ஹல்லியின் நிலைமையை நான் தவறாகப்புரிந்து கொண்டதற்காக நான் அவரிடம் மன்னிப்புக்கேட்க விரும்புகிறேன். அவர் டுவிட்டரில் நீடிப்பது குறித்து ஆலோசித்து வருகிறேன் என்றுள்ளார் எலான் மஸ்க். ", "URL": "https://www.itnnews.lk/2023/10/05/466341/", "Category": "Breaking News,சர்வதேச செய்திகள்", "Parent URL": null}