{"Source": "ITN news", "Timestamp": "මාර්තු 15, 2022 10:38", "Headline": "යුද ගැටුම්වලට මැදිව සිටි මරියුපෝල් නගර වැසියන් පිරිසක් ඉවත් කර ගැනේ", "News Content": "යුද ගැටුම්වලට මැදිව සිටින යුක්රේනයේ මරියුපෝල් නගරයේ වැසියන් පිරිසක් ඉන් ඉවත්කර ගැනීමට හැකිවූ බව යුක්රේන බලධාරීන් සදහන් කරනවා. රුසියා හමුදාව මේ වනවිට මරියුපෝල් නගරය සම්පූර්ණයෙන්ම වටකර සිටින බවයි වාර්තා වන්නේ. සති දෙකක පමණ කාලයක් සිට නගරවැසියන් දැඩි අපහසුතාවයට ලක්ව සිටින අතර රුසියා ප්‍රහාර හේතුවෙන් නගරයෙන් ඉවත්වීමට නොහැකි වුණා. කෙසේ වුවද ඊයේ දිනයේ දී පෞද්ගලික මෝටර් රථ 160 ක් පමණ යොදා ගනිමින් නගර වැසියන් රැසක් ඉන් ඉවත්කර ගැනීමට හැකිවූ බවයි යුක්රේන බලධාරීන් සදහන් කරන්නේ. එම නගරයේ ලක්ෂ 4 කට අධික ජනතාවක් වාසය කරන බවද සදහන්.       ", "URL": "https://www.itnnews.lk/2023/10/05/401277/", "Category": "ජාත්‍යන්තර පුවත්", "Parent URL": null}