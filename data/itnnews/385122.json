{"Source": "ITN news", "Timestamp": "டிசம்பர் 27, 2021 13:29", "Headline": "மதுபான விருந்தில் கலந்துகொண்ட நபர் கூரிய ஆயுதத்தால் தாக்கப்பட்டு கொலை..", "News Content": "மட்டக்குளி பொலிஸ் பிரிவிற்குட்பட்ட பொக்குனுவத்த பகுதியில் கூரிய ஆயுதத்தால் தாக்கப்பட்டு நபரொருவர் கொலை செய்யப்பட்டுள்ளார். மதுபான விருந்தொன்றில் கலந்துகொண்டிருந்த நிலையிலேயே இக்கொலை சம்பவம் இடம்பெற்றுள்ளது. உயிரிழந்தவர் மட்டக்குளி பள்ளியவீதி பகுதியை சேர்ந்த 22 வயதானவர் என தெரியவந்துள்ளது. கொலையுடன் தொடர்புடைய நபர் அடையாளம் காணப்பட்டுள்ள நிலையில், அவர் பிரதேசத்தை விட்டு தப்பிச்சென்றுள்ளதாக பொலிஸார் தெரிவித்தனர். சந்தேகநபரை கைதுசெய்வதற்கான நடவடிக்கைகளை மட்டக்குளி பொலிஸார் முன்னெடுத்துள்ளனர். ", "URL": "https://www.itnnews.lk/2023/10/05/385122/", "Category": "Breaking News,தேசிய செய்திகள்", "Parent URL": null}