{"Source": "ITN news", "Timestamp": "ஜனவரி 29, 2022 10:56", "Headline": "கொழும்பு வெளிச்சுற்று அதிவேக நெடுஞ்சாலையில் விபத்து.. இருவர் பலி", "News Content": "கொழும்பு வெளிச்சுற்று அதிவேக நெடுஞ்சாலையில் இடம்பெற்ற விபத்தில் இருவர் உயிரிழந்துள்ளனர். கடவத்த மற்றும் கடுவலை அதிவேக நெடுஞ்சாலையின் 16 ஆவது கிலோ மீற்றர் பகுதியில் இன்று அதிகாலை விபத்து இடம்பெற்றுள்ளது. பழுதடைந்த நிலையில் நிறுத்திவைக்கப்பட்டிருந்த லொறியின் மீது மற்றுமொரு லொறி மோதியதில் விபத்து நிகழ்ந்துள்ளதாக பொலிஸ் ஊடகப்பேச்சாளர், சிரேஷ்ட பொலிஸ் அத்தியட்சகர் நிஹால் தல்துவ தெரிவித்தார். விபத்து இடம்பெற்றதையடுத்து இன்றுகாலை கொழும்பு வெளிச்சுற்று அதிவேக நெடுஞ்சாலையில் கடவத்த நுழைவுப்பகுதியில் அதிகளவான வாகன நெரிசல் காணப்பட்டது. ", "URL": "https://www.itnnews.lk/2023/10/05/392061/", "Category": "Breaking News,தேசிய செய்திகள்", "Parent URL": null}