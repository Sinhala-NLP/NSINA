{"Source": "ITN news", "Timestamp": "ජූනි 12, 2022 15:50", "Headline": "ඉන්ධන බවුසරයක් ගිනි ගැනීමත් සමඟ සිදුවීමට ගිය විනාශය වළක්වා ගත් රියදුරා", "News Content": "ඉන්ධන රැගත් බවුසරයක් ගිනි ගැනීමත් සමග සිදුවීමට ගිය විශාල විනාශයක් වළක්වා ගැනීමට එහි රියදුරා සමත් වූ පුවතක් නයිජීරියාවෙන් වාර්තා වනවා. නයිජීරියාවේ අග්බර්හෝ ප්‍රදේශයේදී මෙම අනතුර සිදුව ඇත්තේ. පෙට්‍රල් රැගෙන  යමින් තිබූ බවුසරයක් නගරයක් මධ්‍යයයේදී හදිසියේ ගිනි ගෙන ඇති අතර එය දුටු රියදුරු එම බවුසර් රථය වේගයෙන් ඉදිරියට පදවාගෙන ගොස් මිනිසුන් නොමැති ස්ථානයක නවත්වා ඉන් පිටතට පැන තිබෙනවා. එම රියදුරුගේ නිර්භීත ක්‍රියාව හේතුවෙන් සිදුවීමට ගිය විශාල විනාශක් වැළකුනු බවයි සිද්ධිය ඇසින් දුටුවන් සදහන් කරන්නේ. නගරය මධ්‍යයේ දී බවුසරය පිපිරීමට ලක්වූයේ නම් විශාල පිරිසකගේ ජීවිත අහිමිවීමට ඉඩ තිබූ බවද නගර වැසියන් පෙන්වා දෙනවා.           ", "URL": "https://www.itnnews.lk/2023/10/05/416681/", "Category": "ජාත්‍යන්තර පුවත්", "Parent URL": null}