{"Source": "ITN news", "Timestamp": "සැප්තැම්බර් 18, 2022 10:02", "Headline": "ජපානයේ මිලියන 2කට ආසන්න පිරිසක් ආරක්ෂිත ස්ථාන කරා යොමු කෙරේ", "News Content": "ජපානයට බලපෑ හැකි නාන්මඩෝල් සුළිකුණාටුව හේතුවෙන් පුද්ගලයින් මිලියන 2 කට ආසන්න පිරිසක් ආරක්ෂිත ස්ථාන කරා යොමු කරන ලෙස බලධාරීන් දැනුම් දී තිබෙනවා. නාන්මඩෝල් සුළීකුණාටුව දරුණු ගණයේ සුළිකුණාටුවක් විය හැකි බවයි ජපාන කාළගුණ අංශ සඳහන් කරනවා. අද පස්වරුව වන විට සුළිකුණාටු ව ජපානයට ඇතුළු විය හැකි බවටයි. කාලගුණ අංශ අනාවැකි පළ කර තිබෙන්නේ. ජපානයේ දකුණු කියුෂූ කලාපයේ කගෝෂිමා, කුමාමතෝ සහ මියසාකි යන නගරවලට දැඩි බලපෑම් එල්ල විමේ අවධානමක් පවතිනවා. ජපානයට නාන්මඩෝල් සුළීකුණාටුව ඇතුළු විමෙන් පසුව උතුරු ප්‍රදේශයට ගමන් කරනු ඇති බවටයි කාළගුණ අංශ සඳහන් කරන්නේ.           ", "URL": "https://www.itnnews.lk/2023/10/05/435598/", "Category": "Breaking News,ජාත්‍යන්තර පුවත්", "Parent URL": null}