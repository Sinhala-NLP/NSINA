{"Source": "ITN news", "Timestamp": "අප්‍රේල් 18, 2023 10:02", "Headline": "සුඩානයේ ගැටුම්වලින් පුද්ගලයින් 200කට ආසන්න සංඛ්‍යාවක් ජීවිතක්ෂයට", "News Content": "සුඩානයේ ගැටුම්වලින් පුද්ගලයින් 200කට ආසන්න සංඛ්‍යාවක් මියගොස් ඇති බව ජගත් සංවිධානය පවසනවා. සුඩාන ආරක්ෂක අංශ හා ආර් එස් එෆ් සටන්කාමීන් අතර හටගත් ගැටුම්වලින් පුද්ගලයින් 1,800ක් පමණ තුවාල ලබා ඇති බවයි ජගත් සංවිධානයේ සුඩාන නියෝජිතයා සදහන් කරන්නේ. දෙපාර්ශ්වය අතර ගැටුම් ආරම්භ වී දින 3ක් ඉක්ම ගොස් ඇති අතර ගැටුම් අත්හිටුවා සාම මාවතට එළඹෙන ලෙස ජාත්‍යන්තර ප්‍රජාව දෙපාර්ශ්වයෙන්ම ඉල්ලා සිටිනවා. හමුදාවට හා ආර් එස් එෆ් සටන්කාමීන් යන දෙපාර්ශ්වයටම එරට හමුදාවේ ජෙනරාල්වරුන් දෙදෙනෙකු නායකත්වය ලබාදීම හරහා ගැටුම් උග්‍ර තත්ත්වයට පත්ව තිබෙනවා. මිලියන ගණනක පිරිසක් මෙම ගැටුම්වලට මැදිව සිටින බවයි ජාත්‍යන්තර මාධ්‍ය සදහන් කරන්නේ.       ", "URL": "https://www.itnnews.lk/2023/10/05/476258/", "Category": "ජාත්‍යන්තර පුවත්", "Parent URL": null}