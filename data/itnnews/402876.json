{"Source": "ITN news", "Timestamp": "මාර්තු 20, 2022 17:23", "Headline": "අගමැති කන්කසන්තුරේ සිමෙන්ති කර්මාන්ත ශාලාවේ නිරීක්ෂණ චාරිකාවක", "News Content": "යුද්ධය හේතුවෙන් වැසීගිය කංකසන්තුරේ සිමෙන්ති කර්මාන්ත ශාලාවේ වර්තමාන තත්ත්වය පිළිබඳව සොයා බැලීමට අග්‍රාමාත්‍ය මහින්ද රාජපක්ෂ මහතා අද නිරීක්ෂණ චාරිකාවක නිරත වුණා. 1950 වර්ෂයේ දී ආර්ම්භ කර ඇති කංකසන්තුරේ සිමෙන්ති කර්මාන්ත ශාලාව එල්ටීටීඊ ත්‍රස්තවාදී ක්‍රියා හේතුවෙන් 1990 වසරේදී වසාදැමුණා. අක්කර 728 ක භූමි ප්‍රදේශයක මෙම කර්මාන්ත ශාලාව ව්‍යාප්ත වී තිබූ අතර අද වනවිට එම භූමියේ බොහෝ ප්‍රදේශ ජනාවාසවී තිබෙනවා. ගොඩනැගිලිවලින් 80%ක්ම ප්‍රතිසංස්කරණය කර ප්‍රයෝජනයට ගත හැකි බව අග්‍රාමාත්‍යවරයාගේ නිරීක්ෂණ චාරිකාවේ දී අනාවරණය වුණා. ඒ අනුව සිමෙන්ති කර්මාන්ත ශාලාව නැවත ගොඩනැගීමට රජය තීරණය කර තිබෙනවා. මෙම නිරීක්ෂණ චාරිකාවට පාර්ලිමේන්තු මන්ත්‍රී අංගජන් රාමනාදන් , ශ්‍රී ලංකා සිමෙන්ති සංස්ථාවේ සභාපති නීතිඥ ගාමිණී ඒකනායක යන මහත්වරුන් ඇතුළු පිරිසක් එක්වුණා. නිරීක්ෂණ චාරිකාවෙන් පසු අග්‍රාමාත්‍ය මහින්ද රාජපක්ෂ මහතා මාවිඩපුරම් කන්දසාමි කෝවිලට ගොස් ආගමික වතාවත්වල ද නිරත වුණා.           ", "URL": "https://www.itnnews.lk/2023/10/05/402876/", "Category": "දේශීය පුවත්", "Parent URL": null}