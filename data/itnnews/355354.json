{"Source": "ITN news", "Timestamp": "අගෝස්තු 8, 2021 12:56", "Headline": "කහටගස්දිගිලිය වෙළඳසැලක ඇතිවූ ගින්නකින් වෙළඳසැලට දැඩි හානි", "News Content": "අනුරාධපුර කහටගස්දිගිලිය වෙළදසැලක ඇතිවූ ගින්නකින් එම වෙළදසැලට දැඩි හානි සිදුවුණා. අද අළුයම හතරට පමණ ගින්න හටගෙන ඇති බවයි පොලිසිය ප්‍රකාශ කළේ. මුර සංචාරයේ යෙදුණු පොලිස් නිලධාරීන් දෙදෙනෙකුයි වෙළදසැල තුළ ගින්නක් හටගෙන ඇති බවට දැක  තිබෙන්නේ. වහාම ක්‍රියාත්මක වූ එම නිලධාරීන් ප්‍රා දේශීය සභා ගිනි නිවන ඒකකය කැදවා ගින්න නිවීමට කටයුතු කළා. පැය දෙකකට පමණ පසු ගින්න නිවා දැමීමට හැකිවී තිබෙනවා. වෙළදසැලට දැඩි හානි සිදුව ඇති අතර ගින්නට හේතුව මෙතෙක් හෙළිවී නැහැ.     ", "URL": "https://www.itnnews.lk/2023/10/05/355354/", "Category": "දේශීය පුවත්", "Parent URL": null}