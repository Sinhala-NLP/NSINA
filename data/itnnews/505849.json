{"Source": "ITN news", "Timestamp": "අගෝස්තු 6, 2023 11:17", "Headline": "ත්‍රිකුණාමල දිස්ත්‍රික්කයේ ප්‍රගති සමාලෝචන වැඩසටහන අගමැති ප්‍රධානත්වයෙන්", "News Content": "ජාතික ඒකාබද්ධ සහභාගීත්ව සංවර්ධන වැඩසටහනේ ත්‍රිකුණාමල දිස්ත්‍රික් ප්‍රගති සමාලෝචන වැඩසටහන අග්‍රාමාත්‍ය දිනේෂ් ගුණවර්ධන මහතාගේ ප්‍රධානත්වයෙන් ත්‍රිකුණාමලය දිස්ත්‍රික් ලේකම් කාර්යාලයේ දී පැවැත්වුණා. ආහාර සුරක්ෂිතතාව හා ජනතාවගේ ආදායම් මට්ටම ඉහළ නැංවීම වැඩසටහනේ අරමුණයි. අහාරයෙන් රට ස්වයංපෝෂිත කිරීම රටට ඇති ප්‍රධාන වගකීම වුවද මේ වන තුරුත් අදාළ ඉලක්ක වලට පැමිණීමට අපොහොසත්වී ඇති බවටයි මෙහිදී හෙළිකෙරුණේ. වී සඳහා හොද මිලක් ලබාදීම රජයේ වගකීම බවද අග්‍රාමාත්‍යවරයා මෙහිදී ප්‍රකාශ කළා. රාජ්‍ය අමාත්‍යවරුන් වන ජානක වක්කුඹුර , අශෝක ප්‍රියන්ත , පාර්ලිමේන්තු මන්ත්‍රීවරුන් වන ඒ එල් එම් අතාවුල්ල , එම් එස් තවුෆික්, නැගෙනහිර පළාත් ආණ්ඩුකාර සෙන්දිල් තොණ්ඩමන් යන මහත්වරුන් ද මෙම අවස්ථාවට එක්වුණා.         ", "URL": "https://www.itnnews.lk/2023/10/05/505849/", "Category": "Breaking News,දේශීය පුවත්", "Parent URL": null}