{"Source": "ITN news", "Timestamp": "දෙසැම්බර් 21, 2021 10:06", "Headline": "මඩකලපුව නිවසක් තුළදී කාන්තාවක් ඝාතනය කර රන් ආභරණ කොල්ල කයි", "News Content": "මඩකලපුව නිවසක් තුළදී කාන්තාවක් කපා කොටා ඝාතනය කර ඇය පැලද සිටි රන් ආභරණ කොල්ල කා තිබෙනවා. මඩකලපුව මෝදර පාර ප්‍රදේශයේ පදිංචි 47 හැවිරිදි කාන්තාවකයි මෙසේ ඝාතනයට ලක් වුණේ. 27 හැවිරිදි කාන්තාවක් සහ 49 හැවිරිදි ඇයගේ පියා මෙම ඝාතනය සහ කොල්ලකෑම සිදු කර පලා යන අවස්ථාවේ අසල්වැසියන් ඔවුන් අල්ලා පොලිසියට භාර දී තිබෙනවා. මෙම අවස්ථාවේ ඝාතනයට ලක්වූ කාන්තාවගේ ස්වාමි පුරුෂයා සහ දියණිය ද නිවසේ සිටි බව සදහන්. කොල්ල කෑ රන් ආභරණ ද පොලිසිය සොයා ගත්තා. මඩකලපුව මහේස්ත්‍රාත් ඒ සි එම් රිස්වාන් මහතා ඝාතනය සිදු වූ ස්ථානයට පැමිණ පරීක්ෂණ පැවැත්වුවා. අත්අඩංගුවට ගත් සැකකරුවන් හෙට දිනයේ අධිකරණයට ඉදිරිපත් කිරීමට නියමිතයි.     ", "URL": "https://www.itnnews.lk/2023/10/05/384005/", "Category": "දේශීය පුවත්", "Parent URL": null}