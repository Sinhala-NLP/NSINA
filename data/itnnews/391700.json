{"Source": "ITN news", "Timestamp": "ජනවාරි 27, 2022 11:24", "Headline": "කොවිඩ් හමුවේ ශ්‍රී ලංකා සමාජ ආරක්ෂණ මණ්ඩලය වාර්තාගත ප්‍රගතියක්", "News Content": "කොවිඩ් හමුවේ ශ්‍රී ලංකා සමාජ ආරක්ෂණ මණ්ඩලය වාර්තාගත ප්‍රගතියක් අත් කර ගෙන තිබෙනවා. ශ්‍රී ලංකා සමාජ ආරක්ෂණ මණ්ඩලය ක්‍රියාත්මක වන්නේ රජයේ විශ්‍රාම වැටුපක් නොලබන සේවා නියුක්තිකයන් සදහා රජයේ වගකීම් සහිත විශ්‍රාම වැටුප් ක්‍රම ක්‍රියාත්මක කරන රාජ්‍ය ආයතනයක් ලෙසයි. පසුගිය වසරේදී කොවිඩ් බලපෑම් හමුවේ වුවද වෙනත් වසරවලටත් වඩා සාධනීය ප්‍රගතියක් අත් කර ගැනීමට හැකිවූ බව එම මණ්ඩලය පවසනවා. පසුගිය වසරේදී මෙම ආයතනය විශ්‍රාම වැටුප් හා සමාජ ආරක්ෂණ යෝජනා ක්‍රමය සදහා නව සාමාජිකයන් 56916 දෙනෙකු බදවා ගෙන තිබෙනවා. එහි මූල්‍ය අගය රුපියල් මිලියන 139.62 ක්. මණ්ඩලයේ 25 වසරක ඉතිහාසය තුළ ඉහළම ඉලක්කය වූ  රුපියල් මිලියන 450 ක මූල්‍යමය රැස්කිරීම් ලබාගැනීමට හැකිව ඇති බවද ශ්‍රී ලංකා සමාජ ආරක්ෂණ මණ්ඩලය පවසනවා.         ", "URL": "https://www.itnnews.lk/2023/10/05/391700/", "Category": "දේශීය පුවත්", "Parent URL": null}