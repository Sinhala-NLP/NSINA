{"Source": "ITN news", "Timestamp": "දෙසැම්බර් 25, 2022 10:33", "Headline": "කුෂ් මත්ද්‍රව්‍ය සමඟ සැකකරුවෙකු අත්අඩංගුවට", "News Content": "කුෂ් මත්ද්‍රව්‍ය සමඟ සැකකරුවෙකු පොලිස් විශේෂ කාර්ය බලකාය මගින් අත්අඩංගුවට ගෙන තිබෙනවා. සැකකරු මෙම මත්ද්‍රව්‍ය ඇමෙරිකාවේ සිට ගුවන් තැපෑලෙන් ගෙන්වා ගෙන ඇති බවයි හෙළි වී ඇත්තේ. පොලිස් විශේෂ කාර්ය බලකායේ විශේෂ වැටලීම් ඒකකයට ලැබුණ තොරතුරකට අනුව රේගු නිලධාරීන්ගේ හා මත්ද්‍රව්‍ය නාශක කාර්යංශයේ නිලධාරීන්ගේ සහය ඇතිව මධ්‍ය තැපැල් හුවමාරුවේ වැටලීමක් සිදු කළා. එහිදී ඇමෙරිකාවේ සිට සෙල්ලම් භාණ්ඩ ගෙන්වන මුවාවෙන් ඒ තුළ සුක්ෂමව අසුරා කුෂ් නැමැති මත් ද්‍රව්‍ය කිලෝ ග්‍රෑම් 1යි ග්‍රැම් 367ත් ගෙන්වා ඒවා රැගෙන යාම සඳහා පැමිණි පුද්ගලයා අත්අඩංගුවට ගැණුනා.  ඔහු කොළඹ 14 පදිංචි 44 හැවිරිදි අයෙකු වන අතර සැකකරු වැඩිදුර විමර්ෂණ සදහා පොලිස් මත්ද්‍රව්‍ය නාශක කාර්යංශය වෙත භාරදී තිබෙනවා. අත්අඩංගුවට ගත් මත්ද්‍රව්‍ය තොගයේ වටිනාකම රුපියල් කෝටි 2ක ඉක්මවන බවයි වැටලීම සිදුකල නිලධාරීන් සඳහන් කලේ.   ", "URL": "https://www.itnnews.lk/2023/10/05/452011/", "Category": "දේශීය පුවත්", "Parent URL": null}