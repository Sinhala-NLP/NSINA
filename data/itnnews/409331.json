{"Source": "ITN news", "Timestamp": "மே 2, 2022 11:20", "Headline": "குளியாப்பிட்டிய வீதி விபத்து தொடர்பில் 14 வயது சிறுவன் உட்பட மூவர் கைது..", "News Content": "குளியாப்பிட்டிய கனதுல்ல பகுதியில் டிபென்டெர் வாகனம் ஒன்றும் மோட்டர் சைக்கிள் ஒன்றும் நேருக்கு நேர் மோதி விபத்துக்குள்ளானதில் நபர் ஒருவர் உயிரிழந்துள்ளார். சம்பவம் தொடர்பில் 14 வயது சிறுவன் உட்பட மூவர் கைதுசெய்யப்பட்டுள்ளனர். விபத்து நேற்று மாலை 6.30 மணியளவில் இடம்பெற்றது. மோட்டர் சைக்கிளை செலுத்திய 38 வயதான நபரே சம்பவத்தில் உயிரிழந்துள்ளார். சம்பவத்தின் பின்னர் டிபென்டெர் வாகனத்தை பொலிஸ் நிலையத்திற்கு கொண்டுச்செல்ல முற்பட்ட போது கோபமுற்ற குறித்த பகுதியை சேர்ந்த மக்கள் வாகனத்திற்கு தீ வைத்துள்ளனர். டிபென்டர் வாகனத்தை 14 வயது சிறுவனே செலுத்தியுள்ளதாக பொலிஸ் ஊடக பிரிவு தெரிவித்துள்ளது. சம்பவம் தொடர்பில் மேலதிக விசாரணைகள் முன்னெடுக்கப்பட்டுள்ளன. ", "URL": "https://www.itnnews.lk/2023/10/05/409331/", "Category": "Breaking News,தேசிய செய்திகள்", "Parent URL": null}