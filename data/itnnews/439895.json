{"Source": "ITN news", "Timestamp": "ඔක්තෝබර් 11, 2022 09:32", "Headline": "ගතවූ පැය 24 ට වැඩිම කොරෝනා මරණ රුසියාවෙන්", "News Content": "ලොව පුරා රටවලින් ඊයේ දිනයේ දී හමුවී ඇති සමස්ත කොරෝනා වයිරස ආසාදිතයින් සංඛ්‍යාව එක්ලක්ෂ පනස් දෙදහසකට ආසන්න බවයි ලෝක සෞඛ්‍ය සංවිධානය නිවේදනය කරන්නේ. ගතවූ පැය 24 ට ලොව පුරා රටවල් 228 කින් සිදුව ඇති කොරෝනා මරණ සංඛ්‍යාව 606 ක්. ඊයේ වාර්තා වූ වැඩිම මරණ සංඛ්‍යාව වන 96 සිදුව ඇත්තේ රුසියාවෙන්. ඒ සමගම ලොව සමස්ත කොරෝනා මරණ සංඛ්‍යාව හැටපන් ලක්ෂ හැටදෙදහසකට ආසන්න වනවා. එමෙන්ම ඊයේ දිනයේ දී වැඩිම කොරෝනා ආසාදිතයින් සංඛ්‍යාවක් හමුව ඇත්තේ තායිවානයෙන්. එම සංඛ්‍යාව තිස්දෙදහසකට ආසන්නයි. ඒ සමගම එරට සමස්ත කොරෝනා ආසාදිතයින් සංඛ්‍යාව හැටනව ලක්ෂය ඉක්මවා ගියා. ලොව සමස්ත කොරෝනා ආසාදිතයින් සංඛ්‍යාව හැටදෙකෝටි ඇටඅට ලක්ෂ පනස්දහසකට ආසන්නයි.     ", "URL": "https://www.itnnews.lk/2023/10/05/439895/", "Category": "Breaking News,ජාත්‍යන්තර පුවත්", "Parent URL": null}