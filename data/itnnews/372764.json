{"Source": "ITN news", "Timestamp": "அக்டோபர் 29, 2021 18:36", "Headline": "நாளை மறுதினம் துக்கதினமாக பிரகடனம்", "News Content": "காலம்சென்ற வெலிமிட்டியாவே குசல தம்ம தேரரின் இறுதிக் கிரியைகள் நடைபெறவுள்ள நாளை மறுதினம் ஞாயிற்றுக்கிழமை துக்கதினமாக பிரகடனப்படுத்தப்பட்டுள்ளது. இதனால் கொழும்பு மற்றும் கம்பஹா மாவட்டங்களிலுள்ள இறைச்சி மற்றும் மதுபான விற்பனை நிலையங்களை அன்றைய தினம் மூட தீர்மானிக்கப்பட்டது. இதேவேளை காலம்சென்ற வெலமிட்டியாவே குசலதம்ம தேரரின் தேகத்திற்கு ஜனாதிபதி கோட்டாபய ராஜபக்ஷ இறுதி அஞ்சலி செலுத்தியுள்ளார். காலம் சென்ற வெலிமிட்டியாவே குஷலதம்ம தேரரின் தேகம் பேலியகொட வித்தியாலயங்கார பிரிவெனயில் மக்கள் அஞ்சலிக்காக வைக்கப்பட்டுள்ளது. அங்கு சென்ற ஜனாதிபதி கோட்டாபய ராஜபக்ஷ இறுதி அஞ்சலி செலுத்தினார். ஜனாதிபதி தனது அனுதாபங்களையும் பகிர்ந்துகொண்டார். தேரரின் இறுதிக் கிரியைகள் நாளை மறுதினம் பிற்பகல் 2 மணிக்கு அரசாங்கத்தின் முழுமையான அனுசரணையுடன் கொழும்பு சுதந்திர சதுக்கத்தில் இடம்பெறவுள்ளது. குறித்த செயற்பாடுகள் தொடர்பிலும் ஜனாதிபதி கவனம் செலுத்தியுள்ளார். இதேவேளை வெலிமிட்டியாவே குஷல தம்மதேரரின் இறுதிக் கிரியைகள் நடைபெறவுள்ள நாளை மறுதினம் ஞாயிற்றுக்கிழமையை அரசாங்கம் துக்கதினமாக அறிவித்துள்ளது. இதனால் கொழும்பு மற்றும் கம்பஹா மாவட்டங்களிலுள்ள சகல இறைச்சி விற்பனை நிலையங்கள் மற்றும் மதுபானசாலைகளை மூட தீர்மானிக்கப்பட்டுள்ளது. ", "URL": "https://www.itnnews.lk/2023/10/05/372764/", "Category": "Breaking News,தேசிய செய்திகள்", "Parent URL": null}