{"Source": "ITN news", "Timestamp": "නොවැම්බර් 21, 2022 15:04", "Headline": "ඉරානයේ ජනප්‍රිය නිළියන් දෙදෙනෙකු අත්අඩංගුවට", "News Content": "රාජ්‍ය විරෝධි මහජන උද්ඝෝෂණවලට ප්‍රසිද්ධියේ සහාය දැක්වීම සම්බන්ධයෙන් ඉරානයේ ජනප්‍රිය නිළියන් දෙදෙනෙකු එරට පොලිසිය අත්අඩංගුවට ගෙන ඇති බව එරට මාධ්‍ය වාර්තා කරනවා. හින්ජමි හුෂියාසන් සහ කැටයෝන් රිහායි යන ඉරාන නිළියන් දෙදෙනායි මෙලෙස අතුඩංගුවට ගෙන ඇත්තේ. ඉරාන බලධාරීන්ට එරෙහිව කුමන්ත්‍රණ කිරීම සහ ක්‍රියා කිරීම ඔවුන් දෙදෙනාට එල්ල වී ඇති චෝදනා වනවා. මොවුන් දෙදෙනා සිය සමාජ මාධ්‍ය ගිණුම්වල තම හිජාබය ඉවත් කර ඡායාරූප එක්කර තිබෙන බව ද විදෙස් මාධ්‍ය වාර්තා කර තිබුණා. මීට පෙරද තම හිස් වැසුම් ඉවත් කර ඉරානයේ පැවැති විරෝධතාවලට එක්ව සිටි බවද විදෙස් මාධ්‍ය වාර්තා කළා. හිජාබ් නීතිය කඩ කළ බවට චෝදන එල්ල කරමින් ටෙහෙරාන් නුවර පොලිසියේ අත්අඩංගුවට ගැනීමෙන් අනතුරුව එහිදි මියගිය 22 හැවිරිදි මහ්සා අමිනී තරුණිය වෙනුවෙන් ඉරානය පුරා තවමත් විරෝධතා පැවැත්වෙනවා.     ", "URL": "https://www.itnnews.lk/2023/10/05/446896/", "Category": "ජාත්‍යන්තර පුවත්", "Parent URL": null}