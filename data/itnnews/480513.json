{"Source": "ITN news", "Timestamp": "මැයි 4, 2023 13:50", "Headline": "නේපාලයේ ආර්ථිකය දරුණු කඩා වැටීමක", "News Content": "නේපාලයේ ආර්ථිකය දශක 6 කට පසු දරුණුතම කඩා වැටීමකට මුහුණදී සිටින බව විදෙස් මාධ්‍ය සඳහන් කරනවා. නේපාල සංඛ්‍යා ලේඛන අනුව මේ වසරේ දෙවන කාර්තුවේ ආර්ථික වර්ධන වේගය 0.73%කින් පමණ පහළ වැටී ඇති  බවයි වාර්තා වන්නේ. උද්දමනය හා දේශපාලන අස්ථාවරත්වය හේතුවෙන් එරට ආර්ථිකය මෙලෙස පසුබෑමට ලක්ව තිබෙනවා. දශක 6 කට පසු නේපාලය මුහුණ දුන් දරුණුතම තත්ත්වය මෙය බවයි ආර්ථික විශ්ලේෂකයින් පෙන්වා දෙන්නේ. දේශපාලන අවිනිශ්චිතභාවය ,දූෂණය , වෙළෙඳපොළ සහ දේශගුණික අවදානම තවදුරටත් උග්‍ර වුවහොත් එරට මධ්‍යම ආදායම් ලාභීන් දරුණු තත්ත්වයකට ඇද වැටෙනු ඇති බවටයි අනාවැකි පළ වන්නේ.       ", "URL": "https://www.itnnews.lk/2023/10/05/480513/", "Category": "Breaking News,ජාත්‍යන්තර පුවත්", "Parent URL": null}