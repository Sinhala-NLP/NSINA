{"Source": "ITN news", "Timestamp": "ජූනි 27, 2022 12:22", "Headline": "PMB සහල් අද සිට වෙළඳපොලට", "News Content": "වී අලෙවි මණ්ඩලයේ වී තොග යොදා ගනිමින් සකස් කල PMB සහල් අද සිට වෙළදපොලට නිකුත් කෙරෙනවා. වෙළද පොලේ සහල් මිල පාලනය සහ ගුණාත්මක තත්වයෙන් ඉහල සහල් ජනතාවට ලබාදීමේ අරමුණෙන් මෙම වැඩපිළිවෙළ ක්‍රියාත්මකයි. කෘෂිකර්ම අමාත්‍යාංශයේ දී මෙම සහල් හන්වාදීම අද සිදුකෙරුණේ අමාත්‍ය මහින්ද අමරවීර මහතාගේ ප්‍රධානත්වයෙන්. කෘෂිකර්ම අමාත්‍යාංශයේ පිහිටු ඇති අලෙවි කුටි තුළින් සහල් තොග අලෙවි කිරීම අද (27) සිට සිදුකෙරෙනවා. සුදු කැකුළු සහ රතු කැකුළු කිලෝවක් රුපියල් 210 කටත් සුදු නාඩු සහ රතුත නාඩු රුපියල් 220 කටත් සුදු සම්බා රුපියල් 230 කටත් සහ කීරි සම්බා රුපියල් 250 කටත් මෙම අලෙවි කුටි තුළින් ජනතාවට ලබාගත හැකියි. කොළඹ දිස්තික්කයේ ආහාර ප්‍රවර්ධන මණ්ඩලයට අයත් අලෙවිසල් තුනක් මගින්ද PMB සහල් මිලදී ගත හැකියි. වී අලෙවි මණ්ඩලය සතු සියලු වී තොග යොදාගනිමින්  අවශ්‍යතාව අනුව මාසයකට සහල් මෙට්‍රික්ටොන් දස දහස බැගින් සතොස අලෙවිසල් මගින් මෙම සහල් නිකුත් කිරීමටද අපේක්ෂිතයි.       ", "URL": "https://www.itnnews.lk/2023/10/05/419458/", "Category": "දේශීය පුවත්", "Parent URL": null}