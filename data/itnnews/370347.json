{"Source": "ITN news", "Timestamp": "அக்டோபர் 19, 2021 13:23", "Headline": "சுற்றாடல், சுற்றுலா மூலோபாய திட்டமொன்று தயாரிப்பதற்கு புத்திஜீவிகள் குழு", "News Content": "சுற்றாடல், சுற்றுலா மூலோபாய வழியிலான திட்டமொன்று தயாரிப்பதற்கு புத்திஜீவிகள் குழுவொன்றை நியமிக்க தீர்மானிக்கப்பட்டுள்ளது. சுற்றுச்சூழலில் சுற்றுலா ஈர்ப்பை பெற்றுக்கொள்ளக்கூடிய இடங்கள் பல நாட்டில் காணப்படுகின்றன. எனினும் சுற்றாடல், சுற்றுலா, தொழிற்துறை முறையாக அபிவிருத்தியடையவில்லை. சுற்றாடல், சுற்றுலா தொழிற்துறையில் சுற்றுலா பயணிகளை ஈர்க்கும் வகையில் குறித்த மூலோபாய திட்டத்தை தயாரிக்க தீர்மானிக்கப்பட்டுள்ளது. சுற்றாடல் மற்றும் சுற்றுலா அமைச்சுக்கள் இணைந்து இதற்கென புத்தஜீவிகள் குழுவொன்றை நியமித்துள்ளன. இதுதொடர்பான கலந்துரையாடலொன்று சுற்றாடல் அமைச்சில் இடம்பெற்றது. துறைசார் அமைச்சின் செயலாளர் விசேட வைத்தியர் அனில் ஜாசிங்க மற்றும் சுற்றுலா அமைச்சின் செயலாளர் எஸ்.ஹெட்டியாராச்சி தலைமையில் கலந்துரையாடல் இடம்பெற்றமை குறிப்பிடத்தக்கது. ", "URL": "https://www.itnnews.lk/2023/10/05/370347/", "Category": "Breaking News,தேசிய செய்திகள்", "Parent URL": null}