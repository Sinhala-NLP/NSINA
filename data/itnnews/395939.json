{"Source": "ITN news", "Timestamp": "පෙබරවාරි 18, 2022 10:14", "Headline": "ගිනස් වාර්තා පොතට එක්වූ අපූරු ස්ට්‍රෝබෙරි වගාව", "News Content": "ගිනස් වාර්තා පොතට එක්වූ අපූරු ස්ට්‍රෝබෙරි වගාවක් පිළිබදව ඊශ්‍රායලයෙන් වාර්තා වනවා. සාමාන්‍ය ස්ට්‍රෝබෙරි ගෙඩියක ප්‍රමාණයට වඩා පස් ගුණයක බරක් උසුලන මෙම ස්ට්‍රෝබෙරි ගෙඩි අවානක හැඩයක් ගැනීම විශේෂත්වයක්. සාමාන්‍යයෙන් සෙන්ටිමීටර් 18 ක දිගකින් ,  සෙන්ටිමීටර් 4 ක ඝනකමකින් සහ සෙන්ටිමීටර් 34 ක වටප්‍රමාණයකින් සමන්විත වන මෙම ස්ට්‍රෝබෙරි ගෙඩි ග්‍රෑම් 289 ක සාමන්‍ය බරකින් යුක්ත වනවා. විශේෂ ක්‍රමවේදයන් භාවිත කරමින් හරිතාගාරයක් තුළ වර්ධනය කළ බීජ මගින් මෙම ස්ට්‍රෝබෙරි අස්වනු ලබා ගෙන තිබෙනවා. මීට පෙර මෙම ගිනස් වාර්තාව 2015 වසරේදී ජපානයට හිමිව තිබූ බවයි  විදෙස් මාධ්‍ය පෙන්වා දෙන්නේ.                         ", "URL": "https://www.itnnews.lk/2023/10/05/395939/", "Category": "අතන මෙතන,ජාත්‍යන්තර පුවත්", "Parent URL": null}