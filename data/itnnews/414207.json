{"Source": "ITN news", "Timestamp": "මැයි 30, 2022 18:54", "Headline": "සමාජ මාධ්‍ය ක්‍රියාකාරී රතිඳු සුරම්‍ය සේනාරත්න හෙවත් රැට්ටා පොලිස් අත්අඩංගුවට", "News Content": "සමාජ මාධ්‍ය ක්‍රියාකාරී රතිදු සුරම්‍ය සේනාරත්න හෙවත් රැට්ටා නමැත්තා මීට ටික වේලාකවකට පෙර කොම්පඤ්ඤ්වීදිය පොලීසිය මගින් අත්අඩංගුවට ගෙන තිබෙනවා. මේ අතර ගාලුමුවදොර අරගලයට දින පනස් දෙකක් ගතවෙනවා. නෝ ඩීල් ගම යනුවෙන් සංවිධාන කර ඇති විරෝධතාව අද පවත්වන්නේ දහ අට වන දිනටයි. ගාලු මුවදොර ජනාධිපති ලේකම් කාර්යාලය ඉදිරිපිට පැවැත්වෙන විරෝධතා භූමියෙහි මේ වන විටත් විරෝධතාකරුවන් එක් රොක්ව සිටිනවා. මේ අතර අරලිය ගහ මන්දිරයේ ඉදිරිපිට සංවිධානය කර ඇති නෝඩීල් ගම විරෝධතා භූමියේ ද විරෝධතාකරුවන් තවදුරටත් රැදී සිටින ආකාරය අද පෙරවරුවේ ද දැකගත හැකි වුණේ මේ අතර සමාජ මාධ්‍ය ක්‍රියාකාරී රතිදු සුරම්‍ය සේනාරත්න හෙවත් රැට්ටා නැමැති පුද්ගලයාට කොම්පඤ්ඤ වීදිය පොලිසියට පැමිණියා. ඒ ඔහුට කළ දැනුම් දීමකට අනුවයි. පසුගිය දා කොටුව මහෙස්ත්‍රාත් අධිකරණය අසල සිදුකළ විරෝධතාවකට අදාලවයි මෙම කැදවීම සිදුකර තිබුණේ. එම විරෝධතාව හේතුවෙන් අධිකරණයේ කටයුතුවලට බාධා වූ බවට ලැබුණු පැමිණිල්ලකට අදාළව ප්‍රකාශයක් ලබා දෙන ලෙස ඔහුට දන්වා තිබුණා. එසේම සමාජ මාධ්‍ය ක්‍රියාකාරකයෙකු වන මෝටිවේෂන් අප්පච්චි හෙවත් සංජු සමරසිංහ යන අය ද අපරාද පරීක්ෂණ දෙපාර්තමේන්තුව වෙත අද කැදවා තිබුණා. ඒ අරගලය මුවාවෙන් අයථා ලෙස මුදල් උපයා ඇති බවට වන චෝදනාවකට අදාලවයි. *** අශෝක       ", "URL": "https://www.itnnews.lk/2023/10/05/414207/", "Category": "Breaking News,දේශීය පුවත්", "Parent URL": null}