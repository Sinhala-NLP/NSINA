{"Source": "ITN news", "Timestamp": "මාර්තු 4, 2023 12:44", "Headline": "මෙඩිකෙයා ප්‍රදර්ශනයේ දෙවන දිනය අදයි", "News Content": "සෞඛ්‍ය අමාත්‍යාංශය සහ ආසියා සුවතා සංසදය එක්ව සංවිධාන කරන මෙඩිකෙයා ප්‍රදර්ශනයේ දෙවන දිනය අදයි. අමාත්‍ය නිමල් සිරිපාල ද සිල්වා මහතාගේ ප්‍රධානත්වයෙන් බණ්ඩාරනායක ජාත්‍යන්තර සම්මන්ත්‍රණ ශාලාවේදී පැවැත්වෙන ප්‍රදර්ශනය ඊයේ විවෘත කෙරුණා. එම අවස්ථාවට හිටපු සෞඛ්‍ය අමාත්‍යවරුන් වන රාජිත සේනාරත්න, ඒ .එච්. එම්. ෆවුසි යන මහත්වරුන්ද සහභාගී වුණා. සුව ශ්‍රී ලංකාවක් යන තේමාවෙන් මෙම ප්‍රදර්ශනය පැවැත්වෙනවා. ප්‍රදර්ශන කුටි 100 ක් ඊට ඇතුළත්. මෙඩි කෙයාර් ප්‍රදර්ශන සංවිධාන කමිටු සභාපති වෛද්‍ය අමල් හර්ෂ ඇතුළු පිරිසක් ආරම්භක අවස්ථාවට එක්ව සිටියා. ප්‍රදර්ශනය හෙටින් අවසන් වනවා.       ", "URL": "https://www.itnnews.lk/2023/10/05/465209/", "Category": "දේශීය පුවත්", "Parent URL": null}