{"Source": "ITN news", "Timestamp": "අප්‍රේල් 5, 2022 13:04", "Headline": "මුදල් ඇමති ඉල්ලා අස්වෙයි", "News Content": "මුදල් අමාත්‍ය අලි සබ්රි මහතා එම ධුරයෙන් ඉල්ලා අස්වී තිබෙනවා. අලි සබ්රි මහතා මුදල් අමාත්‍යවරයා ලෙස ජනාධිපතිතුමා ඉදිරියේ ඊයේ දිවුරුම් දුන්නා. ඒ පෙරේදා දිනයේ කැබිනට් අමාත්‍යවරුන් ඉල්ලා අස්වීමෙන් පසුවයි. කෙසේ වෙතත් ඊයේ දිවුරුම් දුන් මුදල් අමාත්‍ය තනතුරෙන් ඉල්ලා අස්වන බව අලි සබ්රි මහතා අද නිවේදනය කළා. අස්වීමේ ලිපිය ජනාධිපතිතුමාට භාරදුන් බවද ඒ මහතා පවසනවා. ඔහු වැඩිදුරටත් සඳහන් කරන්නේ අන්තර්කාලීන රජයක් පිහිටුවීම සඳහා අවස්ථාව ලබාදීමට එම තීරණය ගත් බවයි.           ", "URL": "https://www.itnnews.lk/2023/10/05/405639/", "Category": "දේශීය පුවත්", "Parent URL": null}