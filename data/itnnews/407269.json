{"Source": "ITN news", "Timestamp": "අප්‍රේල් 18, 2022 15:23", "Headline": "රුසියාව එල්ල කළ ප්‍රහාර කිහිපයකින් යුක්රේනයේ පස් දෙනෙකු ජීවිතක්ෂයට", "News Content": "යුක්රේනයේ කාකයිව් නගරය ඉලක් කර ගනිමින් රුසියාව එල්ල කළ ෂෙල් ප්‍රහාර කීපයකින් පුද්ගලයින් පස් දෙනෙකු ජීවිතක්ෂයට පත්ව තිබෙනවා. ප්‍රහාරයෙන් තවත් පුද්ගලයින් 14 දෙනෙකු තුවාල ලබා ඇති බවයි වාර්තා වන්නේ. යුක්රේනයේ දෙවන විශාලතම නගරය වන කාකයිව් නගරයේ මහල් නිවාස කීපයක් හා රෝහලකට ද ප්‍රහාරයෙන් හානි සිදුව තිබෙනවා. රුසියානු හමුදාව කියෙව් ප්‍රදේශයෙන් පසුබැස්ස ද මේ වනවිට නැගෙනහිර යුක්රේනයේ ඩොන්බාස් ප්‍රදේශය ඉලක්ක කර ගනිමින් ප්‍රහාර මාලාවක් ක්‍රියාත්මක කර තිබෙනවා. මරියුපෝල් නගරයෙන් යුක්රේන හමුදාවට ඉවත්වීමට සහන කාලයක් ලබාදීමට රුසියාව පියවර ගත්ත ද එය ප්‍රතික්ෂේප කරන බවයි යුක්රේනය නිවේදනය කළේ.           ", "URL": "https://www.itnnews.lk/2023/10/05/407269/", "Category": "ජාත්‍යන්තර පුවත්", "Parent URL": null}