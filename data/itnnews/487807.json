{"Source": "ITN news", "Timestamp": "මැයි 31, 2023 14:59", "Headline": "අධික උණුසුම නිසා ඉන්දියානුවන් දැඩි පීඩාවට", "News Content": "තාප තරංග හේතුවෙන් ඉන්දියාවේ බොහෝ පිරිසක් දැඩි අවදානමකට මුහුණ දී සිටින බව එරට සෞඛ්‍ය අංශ නිවේදනය කරනවා. ඉන්දියාවේ ගොවීන් සහ කම්කරුවන් සදහන් කරන්නේ වාර්තාගත ලෙස උෂ්ණත්වය ඉහළ ගොස් තිබියදීත් එළිමහනේ වැඩකිරීම හැර තමන්ට වෙනත් විකල්පයක් නොමැති බවයි. ඉන්දියාවේ නවදිල්ලි උත්තර් ප්‍රදේශ් හා හර්යානා යන ප්‍රාන්ත වලට තාප තරංග හේතුවෙන් අවදානම් තත්ත්වයක් ඇතිවීම පිළිබද අනතුරු ඇගවීම් ද කාලගුණ දෙපාර්තමේන්තුව නිවේදනය කරනවා. මිලියන 20කට අධික ජනග්‍රහනයක් වාසය කරන දිල්ලි නගරයේ ඇතැම් ප්‍රදේශයන්හි උෂ්ණත්වය සෙල්සියස් අංශක 45 ඉක්මවා ගොස් තිබෙනවා. ඉදිරි කාලය තුළදී උෂ්ණත්වය තවදුරටත් ඉහළ යාමේ අවදානමක් පවතින බවයි කාලගුණ අංශ පවසන්නේ.       ", "URL": "https://www.itnnews.lk/2023/10/05/487807/", "Category": "ජාත්‍යන්තර පුවත්", "Parent URL": null}