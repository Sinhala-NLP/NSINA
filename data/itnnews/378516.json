{"Source": "ITN news", "Timestamp": "நவம்பர் 25, 2021 12:54", "Headline": "களுத்துறை மாவட்டத்தின் பல்வேறு பகுதிகளுக்கு நீர் வெட்டு..", "News Content": "அழுத்கம, மத்துகம மற்றும் அகலவத்தை ஆகிய பிரதேசங்களுக்கான நீர் விநியோக கட்டமைப்பின் அவசர மேம்படுத்தல் நடவடிக்கைகளுக்காக 10 மணித்தியால நீர் வெட்டு அமுல்ப்படுத்தப்பட்டுள்ளது. களுத்துறை மாவட்டத்தின் பல்வேறு பகுதிகளுக்கும் இரவு 7.00 மணி வரை நீர்வெட்டு அமுல்ப்படுத்தப்பட்டுள்ளதாக தேசிய நீர் விநியோக மற்றும் வடிகாலமைப்புச்சபை தெரிவித்துள்ளது. அதன் அடிப்படையில் வாத்துவ, வஸ்கடுவ, பொதுப்பிட்டிய, களுத்துறை வடக்கு, தெற்கு கட்டுகுருந்த, நாகொட, பிலோமினா வத்த, டீபொம்புவல ஆகிய பிரதேசங்களுக்கு நீர் விநியோக தடை ஏற்படுத்தப்பட்டுள்ளது. அதற்கு மேலதிகமாக பயாகல, மக்கொன, பேருவளை, மொரகல்ல, களுவாமோதர, தர்கா நகர், அழுத்கம மற்றும் பெந்தோட்ட ஆகிய பிரதேசங்களிலும் இன்றைய தினம் நீர் விநியோக துண்டிப்பு ஏற்படுத்தப்பட்டுள்ளதாக தேசிய நீர் விநியோக மற்றும் வடிகாலமைப்புச்சபை தெரிவித்துள்ளது. ", "URL": "https://www.itnnews.lk/2023/10/05/378516/", "Category": "Breaking News,தேசிய செய்திகள்", "Parent URL": null}