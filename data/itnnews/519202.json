{"Source": "ITN news", "Timestamp": "සැප්තැම්බර් 28, 2023 11:49", "Headline": "ලෝක සංචාරක දිනය වෙනුවෙන් සංචාරක ප්‍රවර්ධන වැඩසටහන් රැසක්", "News Content": "ලෝක සංචාරක දිනය සැමරීම වෙනුවෙන් දිවයිනේ සංචාරක ප්‍රදේශ කිහිපයකම විවිධ වැඩසටහන් ක්‍රියාත්මක කෙරුණා. සාම්ප්‍රධායික අංගම්පොර සටන් සංදර්ශනයක් හා සංස්කෘතික විශේෂාංගයක් පඩුවස්නුවර රජමහා විහාරස්ථානයේ දී පැවැත්වුණා. පඩුවස්නුවර ව්‍යාපෘතිය , මධ්‍යම සංස්කෘතික අරමුදල මෙන්ම බුද්ධ ශාසන , ආගමික සංස්කෘතික කටයුතු අමාත්‍යාංශය එක්වයි මෙය සංවිධාන කළේ. ලෝක සංචාරක දිනය තේමා කර ගනිමින් වැඩසටහන ක්‍රියාත්මක කෙරුණා. ලෝක සංචාරක දිනය සැමරීම වෙනුවෙන් ඇල්ල හා රාව‍ණා ඇල්ල කේන්ද්‍ර කර ගනිමින් සංචාරක ප්‍රවර්ධන වැඩසටහන් රැසක් ක්‍රියාත්මක කර තිබෙනවා. ජාතික සංචාරක රියදුරු සංගමයේ මූලිකත්වයෙනුයි මෙය පැවැත්වුණේ. සංචාරක කර්මාන්ත මණ්ඩලය , සංචාරක සංවර්ධන අධිකාරිය ඇතුලු ආයතන රැසක් මේ සඳහා දායකත්වය ලබාදුන්නා.       ", "URL": "https://www.itnnews.lk/2023/10/05/519202/", "Category": "Breaking News,දේශීය පුවත්", "Parent URL": null}