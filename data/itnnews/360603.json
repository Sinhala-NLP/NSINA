{"Source": "ITN news", "Timestamp": "සැප්තැම්බර් 6, 2021 17:50", "Headline": "අපේම රටේ හදපු අපේම සේලයින් රටේම රෝහල්වලට", "News Content": "ප්‍රථම දේශීය සේලයින් නිෂ්පාදන තොගය වෛද්‍ය සැපයුම් අංශයට ලබාදීම අද සිදු කෙරුණා. රාජ්‍ය ඖෂධ නීතිගත සංස්ථාවේ ලේබලය යටතේ මෙම සේලයින් තොගය නිෂ්පාදනය කර තිබුණා. පළමු තොගය ඖෂධ නිෂ්පාදන සංස්ථාවේ සභාපති වෛද්‍ය උත්පල ඉන්ද්‍රවංශ මහතා නිල වශයෙන් රාජ්‍ය අමාත්‍ය මහාචාර්ය චන්න ජයසුමන මහතා වෙත භාරදීම අද සිදු කළා. සේලයින් ආනයනය කිරීම නිසා ශ්‍රී ලංකාවට වාර්ෂිකව විශාල විදේශ විනිමයක් වැය කිරීමට සිදුවූ බවයි රාජ්‍ය අමාත්‍යවරයා මෙහිදී පෙන්වා දුන්නේ. 2019 වසරේ නොවැම්බර් මස නව රජය බලයට පත්වීමත් සමග සේලයින් නිෂ්පාදන කාර්යය සාර්ථක ලෙස ආරම්භ කිරීමට හැකි වුණා. රජයේ රෝහල්වල සේලයින් අවශ්‍යතාව සියයට සියයක් දේශීය වශයෙන් සපුරා ගනිමින් අතිරික්තය පෞද්ගලික අංශය වෙතටද යොමු කිරීමටයි රජය සැලසුම් කර ඇත්තේ.   ", "URL": "https://www.itnnews.lk/2023/10/05/360603/", "Category": "දේශීය පුවත්", "Parent URL": null}