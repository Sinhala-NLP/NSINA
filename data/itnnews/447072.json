{"Source": "ITN news", "Timestamp": "නොවැම්බර් 22, 2022 11:49", "Headline": "ඕමාන් තානාපති කාර්යාලයේ තුන්වෙනි ලේකම් කුෂාන්ගේ සේවය අත්හිටුවයි", "News Content": "මෙරට කාන්තාවන් මිනිස් ජාවාරමේ යෙද වූ සිද්ධියට අදාළව චෝදනාවට ලක් වුණු ඕමාන ශ්‍රී ලංකා තානාපති කාර්යාලයේ  හිටපු තුන්වෙනි ලේකම්වරයා වන ඊ කුෂාන් නැමැත්තාගේ සේවය අත්හිටුවා ලංකාවට ගෙන්වා ගෙන නීතිය ක්‍රියාත්මක කිරීමට කටයුතු කරන බව අමාත්‍ය මනූෂ නානායක්කාර මහතා පවසනවා. සුරක්ෂා මධ්‍යස්ථානවල සිටින කාන්තාවන් මෙරටට ගෙන්වා ගැනීමට ප්‍රථම විදේශ කටයුතු අමාත්‍යාංශයේ විමර්ශන කණ්ඩායමක් හා  අපරාධ පරික්ෂණ දෙපාර්තමේන්තුවේ විමර්ශන කණ්ඩායමක් ඕමාන්  රාජ්‍යයට යවා එම කාන්තාවන්ගෙන් ප්‍රකාශ සටහන් කර ගැනීමට අදාළව විශේෂ කැබිනට් අනුමැතියක් හිමිව තිබෙනවා. මේ අතර මෙවැනි සිද්ධීන් යළි ඇති නොවීමට ජනතාව දැනුවත් කිරීමට සහ ඊට අදාළ නීති සම්පාදනය කිරීමට මහජන ආරක්ෂක අමාත්‍යාංශය සහ විදේශ කටයුතු අමාත්‍යාංඞශය එක්ව විශේෂ කමිටුවක් පත් කිරීමට ද අමාත්‍ය මණ්ඩල අනුමැතිය හිමිව තිබෙනවා.   ", "URL": "https://www.itnnews.lk/2023/10/05/447072/", "Category": "Breaking News,නවතම පුවත්", "Parent URL": null}