{"Source": "ITN news", "Timestamp": "பிப்ரவரி 6, 2023 10:41", "Headline": "சமூக ஊடக செயற்பாட்டாளர் தர்ஷன் ஹந்துங்கொட கைது..", "News Content": "சமூக ஊடக செயற்பாட்டாளரான தர்சன ஹந்துன்கொட கைதுசெய்யப்பட்டுள்ளார். டுபாய்க்கு பயணமாகியிருந்த அவர் கட்டுநாயக்க சர்வதேச விமான நிலையத்தின் ஊடாக நாடு திரும்பிய போதே கைதுசெய்யப்பட்டுள்ளார். குற்றபுலனாய்வு திணைக்களத்தினர் தர்சன ஹந்துன்கொடவை கைதுசெய்துள்ளனர். நாட்டில் ஏற்பட்ட கலவரங்களின் போது அலரி மாளிகைக்குள் மக்கள் ஆக்கிரோசமாக நுழைந்த சந்தர்ப்பத்தில் அங்கிருந்து பேஸ்புக் சமூக வலைத்தளம் ஊடாக நேரலையில் மக்களை தூண்டும் வகையில் செயற்பட்டதாக குற்றம் சுமத்தப்பட்டு ஹந்துன்கொட கைதுசெய்யப்பட்டுள்ளதாக பொலிஸ் ஊடக பேச்சாளர், சிரேஷ்ட பொலிஸ் அத்தியட்சகர் நிஹால் தல்துவ தெரிவித்துள்ளார். பொலிஸ் திணைக்களத்தின் கணனி விசாரணை பிரிவு 2 சந்தர்ப்பங்களில் தர்சன ஹந்துன்கொடவிடம் வாக்குமூலங்களை பதிவு செய்துள்ளது. அதன் பின்னர் அவர் டுபாய் பயணமாகியிருந்தார். இந்நிலையில் நாடு திரும்பிய சந்தர்ப்பத்தின் போதே விமான நிலையத்தில் வைத்து தர்சன ஹந்துன்கொட பொலிஸ் திணைக்களத்தின் கணனி விசாரணை பிரிவினரால் கைதுசெய்யப்பட்டுள்ளார். ", "URL": "https://www.itnnews.lk/2023/10/05/459435/", "Category": "Breaking News,முதன்மை செய்தி", "Parent URL": null}