{"Source": "ITN news", "Timestamp": "නොවැම්බර් 25, 2022 14:12", "Headline": "බුදු සසුනේ ආරක්ෂාව මෙන්ම පෝෂණය වෙනුවෙන් රජය කැපවී සිටිනවා", "News Content": "බුදු සසුනේ ආරක්ෂාව මෙන්ම පෝෂණය වෙනුවෙන් රජය කැපවී සිටින බව අග්‍රාමාත්‍ය දිනේෂ් ගුණවර්ධන මහතා පවසනවා. අරලිය ගහමන්දිරයේ පැවති උත්සවයකට සහභාගීවෙමින් අග්‍රාමාත්‍යවරයා මේ බව ප්‍රකාශ කළා. දිවයිනේ තොරා ගත් විහාරස්ථාන 14ක් පූජා භුමි ලෙස ප්‍රකාශයකට පත් කර තිබෙනවා. ඊට අදාළ සන්නස්පත්‍ර අදාළ විහාරස්ථාවලට ප්‍රධානය කිරීම අරලියගහ මන්දිරයේ දි සිදු කෙරුණා. අග්‍රාමාත්‍ය දිනේෂ් ගුණවර්ධන මහතාගේ ප්‍රධානත්වයෙන් පැවති මෙම උත්සවයට අමාත්‍ය විදුර වික්‍රමනායක, රාජ්‍ය අමාත්‍යවරුන් වන ඩි බී හේරත්, සිසිර ජයකොඩි සහ සබරගමු පළාත් ආණ්ඩුකාර ටිකිරි කොබ්බෑකඩුව යන මහත්වරුන් ඇතුලු පිරිසක් එම අවස්ථාවට එක්ව සිටියා. මේ වන විට දිවයින පුරා විහාරස්ථාන 124ක් පූජා භුමිබවට ප්‍රකාශයට පත් කර ඇති බව මෙම උත්සවයේ දි අවධාරණය කෙරුණා.     ", "URL": "https://www.itnnews.lk/2023/10/05/447561/", "Category": "දේශීය පුවත්", "Parent URL": null}