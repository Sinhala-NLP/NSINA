{"Source": "ITN news", "Timestamp": "ஜனவரி 14, 2022 13:02", "Headline": "மத்திய அதிவேக வீதியின் மீரிகம முதல் குருநாகல் வரையான பகுதி நாளை அங்குரார்ப்பணம்..", "News Content": "எமது நாட்டின் அதிவேக வீதி வரலாற்றில் புதிய பக்கமொன்றை இணைத்து மத்திய அதிவேக வீதியின் மீரிகம முதல் குருநாகல் வரையான பகுதி நாளை அங்குரார்ப்பணம் செய்யப்படவுள்ளது. அங்குரார்ப்பண நிகழ்விற்கு இணைவாக சைக்கிள் ஓட்டப்போட்டிகள் இன்று காலை இடம்பெற்றது. இளைஞர் மற்றும் விளையாட்டு அமைச்சு, நெடுஞ்சாலைகள் அமைச்சு மற்றும் இலங்கை துவிச்சக்கரவண்டி சம்மேளனம் இணைந்து சைக்கிள் ஓட்ட போட்டி நடத்த நடவடிக்கை எடுத்திருந்தன. நாட்டின் அபிவிருத்தி செயற்பாடுகளுக்கு இணைவாக விளையாட்டு ஆற்றலை புதுப்பிப்பதை நோக்காகக் கொண்டு அமைச்சர் நாமல் ராஜபக்ஷவின் எண்ணக்கருவிற்கமைய, சைக்கிள் ஓட்ட போட்டிகள் ஏற்பாடு செய்யப்பட்டன. போட்டியின் முழுதூரம் 80 கிலோ மீற்றர் ஆகும். அதிவேக வீதியின் மீரிகம இடைமாற்று பகுதிக்கு அருகில் சைக்கிள் ஓட்டப்போட்டிகள் ஆரம்பமாகின. யக்கபிட்டிய இடைமாற்று பகுதி வரை சைக்கிள்கள் பயணித்து, மீண்டும் மீரிகம இடைமாற்று பகுதிக்கு வருகை தந்தன. அதிவேக வீதியின் அங்குரார்ப்பண நிகழ்விற்கு இணைவாக விசேட சமய நிகழ்வுகளும் இடம்பெற்றது. நடமாடும் வாகனத்தில் குருநாகல் முதல் மீரிகம வரை மகாசங்கத்தினரால் பிரித்பராயண ஓதப்பட்டது. மகா சங்கத்தினரால் பிரசங்கங்களும் நடத்தப்பட்டன. இதில் அமைச்சர் ஜொன்ஸ்டன் பெர்ணாண்டோ உள்ளிட்டோர் கலந்துகொண்டனர். இலங்கையின் கனவாக காணப்பட்ட அதிவேக வீதியின் நிர்மாணப்பணிகள் முன்னாள் ஜனாதிபதி, தற்போதைய பிரதமர் மஹிந்த ராஜபக்ஷவின் ஆட்சிக்காலத்தில் ஆரம்பிக்கப்பட்டன. தெற்கு அதிவேக வீதியின் நிர்மாணமும் ஆரம்பிக்கப்பட்டது. தற்போது நாடு முழுவதும் அதிவேக வீதி வலையமைப்பு நடைமுறைப்படுத்தப்பட்டுள்ளது. சில வீதிகளின் நிர்மாண பணிகள் தொடர்ந்தும் முன்னெடுக்கப்பட்டுள்ளன. சகல வீதிகளினதும் நிர்மாண பணிகள் நிறைவடைந்தடைந்ததன் பின்னர் நாடு முழுவதும் ஒரே வீதி வலையமைப்பில் இணைக்கப்படும் என்பது குறிப்பிடத்தக்கது. ", "URL": "https://www.itnnews.lk/2023/10/05/388790/", "Category": "Breaking News,தேசிய செய்திகள்", "Parent URL": null}