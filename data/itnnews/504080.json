{"Source": "ITN news", "Timestamp": "ජූලි 31, 2023 09:25", "Headline": "පුරාවස්තු සන්තකයේ තබා ගැනීම හා විකිණීමට තැත් කළ සැකකරුවන් 4 දෙනෙකු අත්අඩංගුවට", "News Content": "පුරාවස්තු සන්තකයේ තබා ගැනීම හා විකිණීමට තැත් කළ සැකකරුවන් 4 දෙනෙකු අරලගංවිල ප්‍රදේශයේ දී අත්අඩංගුවට ගැනුනා. පුරාවිද්‍යාත්මක වටිනාකමකින් යුතු භාණ්ඩ විකිණීමට සුදානම්වන බවට අරලගංවිල පොලිස් ස්ථානයට ලැබුණු තොරතුරුකට අනුව අරලගංවිල පිඹුරත්තෑව රක්ෂිත ප්‍රදේශයේ වැටලීමක් සිදු කෙරුණා. පුරාවිද්‍යාත්මක වටිනාකමකින් යුතු බවට අනුමාන කළ හැකි ගලින් නිම කළ සෙම්බුවක් සමග සැකකරුවන් 4 දෙනෙකු එහිදී අත්අඩංගුවට ගෙන තිබෙනවා. අත්අඩංගුවට ගත් සැකකරුවන් අවුරුදු 33 සහ 38 වයස් වල පසුවන සිරිපුර හා දෙහිඅත්තකන්ඩිය ප්‍රදේශවල පදිංචිකරුවන්. සැකකරුවන් පොලොන්නරුව මහේස්ත්‍රාත් අධිකරණයට ඉදිරිපත් කිරීමට නියමිතයි.           ", "URL": "https://www.itnnews.lk/2023/10/05/504080/", "Category": "දේශීය පුවත්", "Parent URL": null}