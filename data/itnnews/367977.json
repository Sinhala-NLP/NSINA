{"Source": "ITN news", "Timestamp": "ඔක්තෝබර් 9, 2021 10:13", "Headline": "ඇෆ්ගනිස්ථානයේ මරාගෙන මැරෙන බෝම්බ ප්‍රහාරයෙන් මියගිය සංඛ්‍යාව 100ට ආසන්නයි", "News Content": "ඇෆ්ගනිස්ථානයේ කුන්ඩුස් පළාතේ සිදුවූ මරාගෙන මැරෙන බෝම්බ ප්‍රහාරයෙන් මියගිය සංඛ්‍යාව සියයට ආසන්න වී තිබෙනවා. ප්‍රහාරයේ වගකීම මෙතෙක් කිසිවෙකුත් භාරගෙන නොමැති වුවත් එරට ක්‍රියාත්මක ඉස්ලාමීය අන්තවාදී සංවිධාන ප්‍රහාරය පිටුපස සිටින බවයි සැක පළකරන්නේ. සියයකට අධික සංඛ්‍යාවක් බෝම්බ ප්‍රහාර හේතුවෙන් තුවාල ලබා තිබෙනවා. ඉස්ලාමීය යාඥාවකට සහභාගිවී සිටි බැතිමතුන් පිරිසක් ඉලක්ක කර ගනිමින් බෝම්බ ප්‍රහාරය එල්ල වුණා. තලේබාන් සංවිධානය ඇෆ්ගනිස්ථානයේ බලය තහවුරු කරගැනීමත් සමග නේටෝ සහ ඇමෙරිකා හමුදා එරටින් ඉවත් වුණා. එම හමුදා ඉවත්වීමෙන් පසු එල්ල වූ දරුණුතම ප්‍රහාරය මෙය ලෙසටයි සැලකෙන්නේ.         ", "URL": "https://www.itnnews.lk/2023/10/05/367977/", "Category": "ජාත්‍යන්තර පුවත්", "Parent URL": null}