{"Source": "ITN news", "Timestamp": "ஜூலை 14, 2021 13:02", "Headline": "நேற்று மன்னார் மாவட்டத்திலிருந்தே கூடுதலான கொரோனா தொற்றாளர்கள் அடையாளம்", "News Content": "ஆயிரத்து 413 பேர் கொரோனா தொற்றாளர்களாக நேற்று அடையாளம் காணப்பட்டனர். மன்னார் மாவட்டத்திலிருந்தே கூடுதலானோர் இனங்காணப்பட்டதாக இராணுவத்தளபதி ஜெனரல் சவேந்திர சில்வா தெரிவித்துள்ளார். நேற்று இனங்காணப்பட்ட ஆயிரத்து 413 தொற்றாளர்களில் கூடுதலானோர் மன்னார் மாவட்டத்தைச் சேர்ந்தவர்கள். அவ் எண்ணிக்கை 248 ஆகும். கம்பஹாவிலிருந்து 210 பேரும்; கொழும்பிலிருந்து 156 பேரும் காலியிலிருந்து 146 பேரும் களுத்துறையிலிருந்து 145 பேரும் இரத்தினபுரியிலிருந்து 100 பேரும் கொரோனா தொற்றாளர்களாக இனங்காணப்பட்டனர். இதற்கமைய நாட்டின் மொத்த கொரோனா தொற்றாளர்களின் எண்ணிக்கை 2 இலட்சத்து 77 ஆயிரத்து 519 ஆகும். 26 ஆயிரத்து 417 பேர் வைத்தியசாலைகளிலும் இடைத்தங்கல் நிலைகளிலும் சிகிச்;சை பெறுகின்றனர். இரண்டு இலட்சத்து 47 ஆயிரத்து 569 பேர் இதுவரை பூரண குணமடைந்துள்ளனர். நேற்றைய தினம் 9 ஆயிரத்து 919 பி.சி.ஆர் பரிசோதனைகள் மேற்கொள்ளப்பட்டதுடன் 4 ஆயிரத்து 14 என்டிஜென் பரிசோதனைகளும் மேற்கொள்ளப்பட்டதாக சுகாதார பிரிவு தெரிவிக்கிறது. ", "URL": "https://www.itnnews.lk/2023/10/05/349092/", "Category": "Breaking News,தேசிய செய்திகள்", "Parent URL": null}