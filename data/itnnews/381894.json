{"Source": "ITN news", "Timestamp": "டிசம்பர் 9, 2021 19:38", "Headline": "அடுத்த ஆண்டு எந்தவொரு வாகனமும் இறக்குமதி செய்யப்படமாட்டாதென அமைச்சர் பெசில் தெரிவிப்பு..", "News Content": "அடுத்த ஆண்டு எந்தவொரு வாகனமும் இறக்குமதி செய்யப்படமாட்டாதென அமைச்சர் பெசில் ராஜபக்ஷ தெரிவித்துள்ளார். அத்தோடு பசும் பால் உற்பத்தியை ஊக்குவிப்பதற்கு பால் மா இறக்குமதியை வரையறுக்குமாறும் அமைச்சர் வேண்டுகோள் விடுத்தார். பாலினால் தன்னிறைவடைந்த நாடு சுபீட்சமான நாளை எனும் தொனிப்பொருளில் இடம்பெற்ற கூட்டத்தில் கலந்துகொண்ட போதே அவர் இதனை தெரிவித்தார். அடுத்தாண்டு கால்நடை வளத்துறையை வெற்றிகொள்வதற்கு எதிர்பார்த்த இலக்குகள் தொடர்பாக இச்சந்திப்பு கால்நடை வள ராஜாங்க அமைச்சினால் ஏற்பாடு செய்யப்பட்டிருந்தது. நிதி விவசாயம் மற்றும் கால்நடை வள அமைச்சுக்கள் இணைந்து இதனை ஏற்பாடு செய்திருந்தது. அடுத்த ஆண்டு 3 ஆயிரத்து 500 மில்லியன் ரூபாவை இத்துறையின் ஊடாக தேசிய பொருளாதாரத்தில் இணைப்பதே நோக்கமாகும். அத்துடன் 9 ஆயிரத்து 420 குடும்பங்களை பால் உற்பத்தி துறையில் வலுவூட்டுவதற்கும் 70 ஆயிரம் பசு மாடுகளை போசிக்கும் வேலைத்திட்டம் அடுத்த ஆண்டு முன்னெடுக்கப்படும். ", "URL": "https://www.itnnews.lk/2023/10/05/381894/", "Category": "Breaking News,தேசிய செய்திகள்", "Parent URL": null}