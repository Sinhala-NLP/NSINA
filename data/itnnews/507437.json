{"Source": "ITN news", "Timestamp": "අගෝස්තු 11, 2023 16:29", "Headline": "පූජිත් ජයසුන්දර මහතා අපරාධමය වරදක් සිදු කර නැති බව ඔහුගේ නීතීඥවරයා ශ්‍රේෂ්ඨාධිකරණයට කියයි", "News Content": "පාස්කු ප්‍රහාරය වළක්වා ගැනීමට පියවර නොගැනීමේ සිද්ධිය සම්බන්ධයෙන් හිටපු පොලිස්පති පූජිත් ජයසුන්දර මහතා අපරාධමය වරදක් සිදු කර නැති බව ඔහුගේ නීතීඥවරයා ශ්‍රේෂ්ඨාධිකරණය හමුවේ ප්‍රකාශ කළා. බුද්ධි තොරතුරු ලැබී තිබියදීත් පාස්කු ප්‍රහාරය වළක්වා නොගැනීම සම්බන්ධයෙන් ගොනුකළ නඩුවෙන් පූජිත් ජයසුන්දර හා හේමසිරි ප්‍රනාන්දු යන මහත්වරුන් නිදහස් කරමින් කොළඹ මහාධිකරණය ලබාදුන් නඩු තීන්දුව බල රහිත කිරීමේ නියෝගයක් නිකුත් කරන්නැයි ඉල්ලා නීතිපතිවරයා ගොනුකළ අභියාචනා පෙත්සම් දෙකක් විභාගයට ගත් අවස්ථාවේදී මේ බව ප්‍රකාශ කෙරුණා. පූජිත් ජයසුන්දර මහතා වෙනුවෙන් පෙනී සිටි නීතීඥ විදුර රණවක මහතා අධිකරණය හමුවේ පෙන්වා දුන්නේ  පාස්කු ඉරුදින ත්‍රස්ත ප්‍රහාරය පිළිබද ලැබුණු තොරතුරුවල දේවස්ථානයක් හෝ හෝටලයක් හෝ ස්ථාන 8කට ප්‍රහාර එල්ලවිය හැකි බවට කරුණු සදහන් වූයේ නැති බවයි. එමෙන්ම අදාළ ප්‍රදේශ නිශ්චිතව සදහන් වුයේ නැති බවද ඔහු අධිකරණයට පෙන්වා දුන්නා. ", "URL": "https://www.itnnews.lk/2023/10/05/507437/", "Category": "දේශීය පුවත්", "Parent URL": null}