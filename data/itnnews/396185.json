{"Source": "ITN news", "Timestamp": "පෙබරවාරි 20, 2022 09:21", "Headline": "ගතවූ පැය 24ට වැඩිම කොරෝනා මරණ සංඛ්‍යාව බ්‍රසීලයෙන් වාර්තා වෙයි", "News Content": "ලොව පුරා රටවල් 224 කින් වාර්තාවී ඇති සමස්ත කෝරෝනා මරණ සංඛ්‍යාව ලක්ෂ 59 ඉක්මවා ගියා. ඒ ඊයේ දිනයේ දී සිදුවූ මරණ 7880ත් සමඟින්. ඊයේ දිනයේදී වාර්තා වූ වැඩිම කොරෝනා මරණ සංඛ්‍යාව වන 827 සිදුව ඇත්තේ බ්‍රසීලයෙන්. එමෙන්ම රුසියාවෙන් 798 ක් ද ඇමෙරිකාවෙන් 715 ක් හා ඉන්දියාවෙන් 673 ක් ලෙස කොරොනා මරණ වාර්තා වනවා. එමෙන්ම ගතවූ පැය 24 ට වැඩිම ආසාදිතයින් හමුව ඇත්තේ රුසියාවෙන්. එම සංඛ්‍යාව 179,147 ක්. ජර්මනියෙන් හා බ්‍රසීලයෙන් ඊයේ දිනයේ දී හමුවී ඇති ආසාදිතයින් සංඛ්‍යාව ලක්ෂය ඉක්මවා තිබෙනවා. ඒ සමඟම ලොව සමස්ත කොරෝනා ආසාදිතයින් සංඛ්‍යාව හතලිස් දෙකෝටි තිස්හත් ලක්ෂය ඉක්මවා ගියා.       ", "URL": "https://www.itnnews.lk/2023/10/05/396185/", "Category": "ජාත්‍යන්තර පුවත්", "Parent URL": null}