{"Source": "ITN news", "Timestamp": "ඔක්තෝබර් 23, 2021 13:24", "Headline": "ට්‍රම්ප්ගේ නව සමාජ මාධ්‍ය ජාල සමාගමේ කොටස්වල වටිනාකම 09 ගුණයකින් ඉහළට", "News Content": "අමෙරිකාවේ හිටපු ජනාධිපති ඩොනල්ඩ් ට්‍රම්ප් ආරම්භ කළ නව සමාජ මාධ්‍ය ජාල සමාගමේ කොටස් වෙළෙදපොල වටිනාකම දින දෙකක් තුළදී නව ගුණයකින් ඉහළ ගොස් තිබෙනවා. ඩිජිටල් වර්ල්ඩ් ඇක්වසිෂන් සමාගමේ කොටස් අලෙවිය මෙලෙස ශීඝ්‍ර ලෙස ඉහළ යාම ඇමෙරිකාවේ හිටපු ජනාධිපති ඩොනල්ඩ් ට්‍රම්ප් කෙරෙහි ඇමෙරිකානුවන් තුළ ඇති ප්‍රසාදය පිළිබිඹු කරන්නක් බවයි පැවසෙන්නේ. 2020 වසරේ ජනවාරි මස එරට පැවති ජනාධිපතිවරණය සමග ඇතිවූ සිද්ධිදාමයන් හේතුවෙන් ට්‍රම්ප්ගේ සමාජ මාධ්‍ය ගිණුම් අත්හිටුවීමට ට්විටර් සහ ෆේස්බුක් සමාගම ක්‍රියාකළා. ඊට ප්‍රතිචාර වශයෙන් නව සමාජ මාධ්‍ය ජාලය ආරම්භ කරන බවයි ට්‍රම්ප් සහ ඔහුගේ උපදේශකයින් පවසන්නේ. ට්‍රම්ප්ගේ නව සමාජ මාධ්‍ය ජාලය ටෘත් සෝෂල් ලෙස නම් කර ඇති බවයි සඳහන් වන්නේ.         ", "URL": "https://www.itnnews.lk/2023/10/05/371182/", "Category": "ජාත්‍යන්තර පුවත්", "Parent URL": null}