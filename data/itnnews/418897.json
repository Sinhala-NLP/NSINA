{"Source": "ITN news", "Timestamp": "ජූනි 24, 2022 12:10", "Headline": "ජොන්ස්ටන් ඇතුළු තිදෙනෙකුට මහාධිකරණයෙන් සිතාසි", "News Content": "සතොස ආයතනයේ සේවකයින් දේශපාලන කටයුතුවල යොදා ගැනිමෙන් රජයට පාඩු සිදුකළ බවට චෝදනා එල්ල වී ඇති  හිටපු අමාත්‍ය ජොන්ස්ටන් ප්‍රනාන්දු මහතාට ලබන 4 වනදා අධිකරණය හමුවේ පෙනී සිටින්නැයි සිතාසි නිකුත් කෙරුණා. ජොන්ස්ටන් ප්‍රනාන්දු මහතා ඇතුළු විත්තිකරුවන් තුන්දෙනෙකුට මෙසේ අධිකරණය හමුවේ පෙනී සිටින ලෙසටයි කොළඹ මහාධිකරණය සිතාසි නිකුත් කර ඇත්තේ. අදාළ විත්තිකරුවන්ට එරෙහිව අල්ලස් කොමිසම ගොනුකර ඇති චෝදනා පත්‍ර සලකා බැලීමෙන් අනතුරුව මෙම තීන්දුව ගෙන තිබෙනවා. ජොන්ස්ටන් ප්‍රනාන්දු මහතා වෙළෙඳ අමාත්‍යවරයා ලෙස කටයුතු කළ අවධියේදී සතොස ආයතනයේ සේවකයින් ඔවුන්ගේ නීත්‍යානුකූල රාජකාරීවලින් ඉවත් කොට දේශපාලන කටයුතුවල යෙදවීම තුළින් රජයට අලාභයක් සිදුකර ඇති බවට චෝදනා එල්ලවනවා.   ", "URL": "https://www.itnnews.lk/2023/10/05/418897/", "Category": "Breaking News,දේශීය පුවත්", "Parent URL": null}