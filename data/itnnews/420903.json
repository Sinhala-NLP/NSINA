{"Source": "ITN news", "Timestamp": "ජූලි 3, 2022 15:54", "Headline": "නිධානයක් ගොඩ ගැනීමට උත්සාහ කළ 10 දෙනෙකු අත්අඩංගුවට", "News Content": "මුලතිව් මුල්ලියාවලෙයි ප්‍රදේශයේ දී නිධානයක් ගොඩ ගැනීමට උත්සාහ කළ සැකකරුවන් දහ දෙනෙකු පොලිසිය අත්අඩංගුවට ගත්තා. මුල්ලියාවලෙයි කැලෑබද ප්‍රදේශයේ සැකකටයුතු වාහන දෙකක් නතර කර ඇති බවට යුද හමුදාවට ලැබුණු තොරතුරකට අනුව වැටලීම සිදුකෙරුනා. පොලිසිය එම ස්ථානයට යන අවස්ථාවේ අධි තාක්ෂණ ස්කෑන් යන්ත්‍රයක්, පූජා භාණ්ඩ කිහිපයක් මෙන්ම වෑන් රථ කිහිපයක් ම එහි තිබී හොයා ගැනුනා. ඔවුන් නිධානයක් ගොඩ  ගැනීමට උත්සාහ දරා ඇති අතර අත්අඩංගුවට ගත් සැකකරුවන් ජා ඇල අම්බලන්තොට සහ අවිස්සාවේල්ල යන ප්‍රදේශ වල පදිංචිකරුවන්. සැකකරුවන් අධීකරණයට ඉදිරිපත් කර ඇති අතර ඔවුන් ලබන 14 වෙනිදා දක්වා ඔවුන් රක්ෂිත බන්ධනාගාරගත කරන ලෙසයි මුලතිව් මහෙස්ත්‍රාත් අධිකරණය නියෝග කළේ.     ", "URL": "https://www.itnnews.lk/2023/10/05/420903/", "Category": "දේශීය පුවත්", "Parent URL": null}