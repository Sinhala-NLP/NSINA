{"Source": "ITN news", "Timestamp": "පෙබරවාරි 24, 2022 11:36", "Headline": "ජිනීවාවලට පේන්න දැනුම්දීමක් නැතිවම ජනපති හමුවෙන්න ආ දෙමළ සන්ධානය", "News Content": "දෙමළ සන්ධාන මන්ත්‍රීවරු ජනාධිපති කාර්යාලය ඉදිරිපිට උද්ඝෝෂණයක නිරත වුවද ඒ සම්බන්ධයෙන් මීට පෙර කිසිදු දැනුම්දීමක් සිදු කර නැති බව ජනාධිපති මාධ්‍ය අංශය සදහන් කරනවා. ජනාධිපතිතුමා සිය කාර්යාලයේ නොමැති අවස්ථාවක මෙලෙස පැමිණ විරෝධතාවක නිරත වීම රජය කෙරෙහි ජිනීවා මානව හිමිකම් සමුළුවට වැරදි අවබෝධයක් ලබාදීමට සැළසුම් සහගතව කරන කුමන්ත්‍රණයක් බවයි එම මාධ්‍ය අංශය පවසන්නේ. ජනාධිපතිතුමා හමුවී සන්දේශයක් භාරදීමට අවශ්‍ය බව ප්‍රකාශ කරමින් දෙමළ සන්ධාන මන්ත්‍රීවරුන් මේ වන විට ජනාධිපති කාර්යාලය ඉදිරිපිටට රැස්ව විරෝධතාවක නිරතව සිටිනවා. ජනාධිපතිතුමා හමුවන බවට කිසිදු පෙර දැනුම්දීමක් සිදු කර නොතිබූ බවයි ජනාධිපති  මාධ්‍ය අංශය සදහන් කරන්නේ. මීට පෙර යොදාගත් වැඩසටහනක් සදහා ජනාධිපතිතුමා මේ වන විට පිටත්ව ගොස් තිබෙනවා. දෙමළ සන්ධාන මන්ත්‍රීවරුන් පිරිසට අග්‍රාමාත්‍යවරයා හමුවීමට වේලාවක් ලබාදී තිබුණත් ඔවුන් එම හමුවට නොගොස් ජනාධිපති කාර්යාලය ඉදිරිපිට විරෝධතාවට එක්ව සිටින බවයි ජනාධිපති මාධ්‍ය අංශය පවසන්නේ.       ", "URL": "https://www.itnnews.lk/2023/10/05/397451/", "Category": "Breaking News,දේශීය පුවත්", "Parent URL": null}