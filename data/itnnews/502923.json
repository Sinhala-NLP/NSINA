{"Source": "ITN news", "Timestamp": "ජූලි 26, 2023 17:15", "Headline": "ශ්‍රී ලංකාවේ නව සංවර්ධන ව්‍යාපෘති කිහිපයක් සඳහා කොරියාවේ සහය", "News Content": "ශ්‍රී ලංකාවේ නව සංවර්ධන ව්‍යාපෘති කිහිපයක් සදහා සහාය ලබාදීමට සූදානම් බව කොරියා තානාපති මියෝන් ලී මහත්මිය පවසනවා. අග්‍රාමාත්‍ය දිනේෂ් ගුණවර්ධන මහතා සමග පැවති සාකච්ඡාවේ දී මේ බව ප්‍රකාශ කෙරුණා. අරලියගහ මන්දිරයේ පැවති සාකච්ඡාවේ දී ණය අර්බුදය හේතුවෙන් නතර වී ඇති සංවර්ධන ව්‍යාපෘති කිහිපයක් ආරම්භ කිරීමට සහාය ලබාදෙන ලෙස අග්‍රාමාත්‍යවරයා ඉල්ලීමක් කළා. ඊට ප්‍රතිචාර දක්වමින් කොරියා තානාපතිවරිය ප්‍රකාශ කළේ අතරමග නතරකර ඇති ජල පිරිපහදු, සනීපාරක්ෂාව, අපද්‍රව්‍ය බැහැර කිරීමේ පද්ධති හා වියළි කලාපීය කර්මාන්තය පිළිබද ව්‍යාපෘති ක්‍රියාත්මක කිරීමට සහාය දෙන බවයි. කෘෂිකර්ම, ඖෂධ, පුනර්ජනනීය බලශක්ති මෙන්ම ධීවර ක්ෂේත්‍රවල ආයෝජනයට ද අවස්ථාව ලැබී ඇති බව අග්‍රාමාත්‍යවරයා පෙන්වා දුන්නා.             ", "URL": "https://www.itnnews.lk/2023/10/05/502923/", "Category": "දේශීය පුවත්", "Parent URL": null}