{"Source": "ITN news", "Timestamp": "ජූනි 21, 2022 17:15", "Headline": "පොදුරාජ්‍ය මණ්ඩලයීය රාජ්‍ය නායක සමුළුවට ජනපති වෙනුවට විදේශ ඇමති", "News Content": "පොදුරාජ්‍ය මණ්ඩලයීය රාජ්‍ය  නායක සමුළුවට ජනාධිපතිතුමා නියෝජනය කරමින් විදේශ අමාත්‍ය මහාචාර්ය ජී එල් පිරිස් මහතා සහභාගී වනවා. මෙවර පොදු රාජ්‍ය මණ්ඩලීය රාජ්‍ය නායක සමුළුව පැවැත්වෙන්නේ රුවන්ඩාවේ කිගාලිහිදීයී. අද ආරම්භ වූ  සමුළුව ලබන 25 වනදා දක්වා පැවැත්වෙනවා. සාමාජික රටවල් 54 ක් එය නියෝජනය කරනවා. මෙවර සමුළුවේ තේමාව වන්නේ පොදු අනාගතයක් ලබාදීම,  සම්බන්ධ කිරීම,  නවෝත්පාදනය සහ පරිවර්ථනය යන්නයි. ප්‍රජාතන්ත්‍රවාදය සාමය සහ පාලනය, තිරසර සහ සියල්ල ඇතුළත් සංවර්ධනය සහ පශ්චාත් කෝවිඩ් 19 ප්‍රතිසාධනය යන ක්ෂේත්‍ර 03 යටතේ ඉහළ පෙලේ සාකච්ඡා සදහා ද විදේශ අමාත්‍යවරයා සහභාගී වනු ඇති. ඊට සමගාමීව රටවල් කිහිපයක් සමග ද්වීපාර්ශ්වික සාකච්ඡා පැවැත්වීමට ද අපේක්ෂිතයි.     ", "URL": "https://www.itnnews.lk/2023/10/05/418412/", "Category": "දේශීය පුවත්", "Parent URL": null}