{"Source": "ITN news", "Timestamp": "ජූලි 20, 2021 15:47", "Headline": "ඉරාකයේ සිදුවූ බෝම්බ ප්‍රහාරයකින් 35 දෙනෙකු ජීවිතක්ෂයට", "News Content": "ඉරාකයේ සිදුවූ බෝම්බ ප්‍රහාරයකින් පුද්ගලයින් තිස් පස් දෙනෙකු ජීවිතක්ෂයට පත්ව තිබෙනවා. ප්‍රහාරයෙන් තවත් පුද්ගලයින් පනහකට වැඩි පිරිසක් තුවාල ලබා ඇති බවයි රෝහල් ආරංචි මාර්ග සදහන් කරන්නේ. ඉන් කිහිප දෙනෙකුගේ තත්ත්වය බරපතල බව සදහන්. මිය ගිය පිරිස අතරට කාන්තාවන් හා කුඩා දරුවන්ද ඇතුළත්. ඉරාකයේ බැග්ඩෑඩ් අගනුවර ආසන්නයේ පිහිටි පොදු වෙළද සංකීර්ණයක් ඉලක්ක කර ගනිමිනුයි මෙම බෝම්බ ප්‍රහාරය එල්ල වී ඇත්තේ. දුරස්ථ පාලකයක් මගින් බෝම්බය පුපුරවා හැර ඇති බවට පරීක්ෂණ වලින් අනාවරණය වී තිබෙනවා.     ", "URL": "https://www.itnnews.lk/2023/10/05/350592/", "Category": "ජාත්‍යන්තර පුවත්", "Parent URL": null}