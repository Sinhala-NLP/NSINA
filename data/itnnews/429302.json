{"Source": "ITN news", "Timestamp": "ஆகஸ்ட் 16, 2022 16:16", "Headline": "பிரித்தானிய பெண்ணின் மனு நீதிமன்றத்தினால் நிராகரிப்பு", "News Content": "கெலிக் பிரேசர் என்ற பிரித்தானியப் பெண் சமர்ப்பித்த ரிட் மனுவை நிராகரிக்குமாறு மேன்முறையீட்டு நீதிமன்றம் உத்தரவிட்டுள்ளது. தன்னை இலங்கையில் இருந்து நாடு கடத்துவதற்கு குடிவரவு குடியகல்வு திணைக்களம் எடுத்த தீர்மானத்தை ரத்து செய்யுமாறு கோரி இந்த மனு தாக்கல் செய்யப்பட்டுள்ளது. மனு பரிசீலனை செய்யப்பட்ட வேளையில் மனுதாரர் சார்பில் ஆஜரான சட்டத்தரணி  நாகாநந்த கொடித்துவக்கு, நாட்டில் தங்கியுள்ள வெளிநாட்டவர்களை நாடு கடத்தும் அதிகாரம் குடிவரவு குடியகல்வு அமைச்சருக்கு இருந்த போதிலும் அவர் தொடர்பில் எடுக்கப்பட்ட நடவடிக்கை சட்டத்திற்கு எதிரானது. இந்த விசாக்களை ரத்து செய்வதற்கு முன்னர் குடிவரவு குடியகல்வு அதிகாரி நியாயமான விசாரணையை மேற்கொள்ளவில்லை எனவும் அவர் சுட்டிக்காட்டியுள்ளார். இந்நிலையில் அரச சட்டத்தரணி, குடிவரவு மற்றும் குடியகல்வு கட்டுப்பாட்டாளருக்கு அவ்வாறான வீசா ரத்து உத்தரவை பிறப்பிக்க அதிகாரம் உள்ளதாக நீதிமன்றில் வலியுறுத்தினார். ", "URL": "https://www.itnnews.lk/2023/10/05/429302/", "Category": "தேசிய செய்திகள்", "Parent URL": null}