{"Source": "ITN news", "Timestamp": "ஜனவரி 17, 2022 12:51", "Headline": "பல்வேறு குற்றச்செயல்கள் தொடர்பில் தேடப்பட்டு வந்த சந்தேக நபர் கைது", "News Content": "பல்வேறு குற்றச்செயல்கள் தொடர்பில் தேடப்பட்டு வந்த சந்தேக நபர் கைதுசெய்யப்பட்டுள்ளதாக கல்கிஸ்ஸ பொலிஸார் தெரிவித்துள்ளனர். ரத்மலானை விமான நிலையத்திற்கு அருகிலிருந்த நபர் ஒருவர் சந்தேகத்தின் அடிப்படையில் கைதுசெய்யப்பட்டு விசாரணைக்கு உட்படுத்தப்பட்டுள்ளார். இதன்போது அவர் பல்வேறு குற்றச்செயல்கள் தொடர்பில் தேடப்பட்டுவந்தவரென அடையாளம் காணப்பட்டுள்ளார். அவர் பத்தேகம, பிட்டிகல, எல்பிட்டிய மற்றும் தெளிகட ஆகிய பொலிஸ் பிரிவிற்குட்பட்ட பகுதிகளில் பல்வேறு குற்றச்செயல்களில் ஈடுப்பட்டுள்ளதாக தெரியவந்துள்ளது. தலாவ சனச வங்கியை உடைத்து 9 இலட்சத்து 54 ஆயிரத்து 94 ரூபா பணத்தை திருடிய சம்பவத்துடனும் அவர் தொடர்புப்பட்டுள்ளதாக பொலிஸார் தெரிவித்துள்ளனர். பிட்டிகல, மத்தக சமூர்த்தி வங்கி மற்றும் எல்பிட்;டிய எத்கந்துர சனச வங்கியை உடைத்து பணம் மற்றும் சொத்துக்களை திருடிய சம்பவங்களுடனும் சந்தேக நபர் தொடர்புப்பட்டுள்ளதாக பொலிஸார் குறிப்பிட்டுள்ளனர். அவர் பத்தேகம பிரதேசத்தை சேர்ந்தவாரார். சம்பவம் தொடர்பில் பொலிஸார் மேலதிக விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/389188/", "Category": "Breaking News,தேசிய செய்திகள்", "Parent URL": null}