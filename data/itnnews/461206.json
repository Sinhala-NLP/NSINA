{"Source": "ITN news", "Timestamp": "පෙබරවාරි 16, 2023 18:05", "Headline": "මැතිවරණ වියදම් ගැටලුව සාකච්ඡා මාර්ගයෙන් විසඳාගන්න – මැතිවරණ නිරීක්ෂණ මධ්‍යස්ථානය", "News Content": "පළාත් පාලන මැතිවරණය සදහා වියදම් සපයා ගැනීම පිළිබද ගැටලුව අදාළ පාර්ශ්ව අතර සාකච්ඡා මාර්ගයෙන් විසදා ගත යුතු බව ශ්‍රී ලංකා මැතිවරණ නිරීක්ෂණ ජාතික මධ්‍යස්ථානය පවසනවා. මැතිවරණ කොමිසන් සභාව වෙත ලිපියක් යොමු කරමින් එම මධ්‍යස්ථානය සදහන්  කර තිබුණේ මහා භාණ්ඩාගාරය රජය සහ මැතිවරණ කොමිසම යන පාර්ශ්ව තුන සාකච්ඡා පවත්වා වියදම් සම්බන්ධ ඇති වී තිබෙන ගැටලු නිරාකරණය කර නොගතහොත් මහා අර්බුදයක් නිර්මාණය විය හැකි බවයි. පවතින ආර්ථික අර්බුදය හමුවේ රජයේ මුදල් නිශ්චිත කාලසටහනක් අනුව මැතිවරණය වෙනුවෙන් වැය කිරීම සදහා සියලු පාර්ශ්ව අතර එකගතාවක් ඇති කරගත යුතු බව ශ්‍රී ලංකා මැතිවරණ නිරීක්ෂණ ජාතික මධ්‍යස්ථානයේ විධායක අධ්‍යක්ෂ එස් බී හේරත් මහතා සදහන් කරනවා. රාජ්‍ය නිලධාරීන්ට තර්ජනය කිරීම සහ බියවැද්දීම සිදු නොවිය යුතු බවයි ඔහු අවධාරණය කර සිටින්නේ.   ", "URL": "https://www.itnnews.lk/2023/10/05/461206/", "Category": "දේශීය පුවත්", "Parent URL": null}