{"Source": "ITN news", "Timestamp": "නොවැම්බර් 15, 2021 13:04", "Headline": "විවිධ පාඨමාලාවන් හැදෑරූ ත්‍රිවිධ හමුදා සාමාජිකයන්ට උපාධි", "News Content": "විවිධ පාඨමාලාවන් හැදෑරූ ත්‍රිවිධ හමුදා සාමාජිකයන් උදෙසා උපාධි ප්‍රදානය කිරීමේ උත්සවයක් බත්තරමුල්ල වෝටර්ඒජ් හි දී පැවැත්වුණා. මෙම උත්සවය පැවැත්වුණේ විදේශ කටයුතු අමාත්‍යාංශයේ ලේකම් අද්මිරාල් ජයනාත් කොළඹගේ , යුද හමුදා මාණ්ඩලික ප්‍රධානී මේජර් ජෙනරාල් ප්‍රියන්ති පෙරේරා යන මහත්වරුන් ඇතුළු සම්භාවනීය අමුත්තන් රැසකගේ සහභාගීත්වයෙන්. නිලධාරීන් විසිදෙදෙනෙකුගෙන් යුත් කණ්ඩායමක් මෙහිදී උපාධි ලැබුවා. ත්‍රිවිධ හමුදා සේවයේ නියුතු නිලධාරීන් පෞද්ගලික හෝ රාජ්‍ය ආයතනවලට නායකත්වය ලබාදීම සදහා අවශ්‍ය පුද්ගල කළමනාකරණය, නවීන තාක්ෂණය ආදිය සම්බන්ධයෙන් දැනුවත් කිරීම අදාළ පාඨමාලා මගින් සිදු කර තිබුණා. එහි අනුශාසකත්වය දරන්නේ ශ්‍රී ලංකා වරාය අධිකාරියේ සභාපති විශ්‍රාමික ජෙනරාල් දයා රත්නායක මහතායි.     ", "URL": "https://www.itnnews.lk/2023/10/05/376149/", "Category": "දේශීය පුවත්", "Parent URL": null}