{"Source": "ITN news", "Timestamp": "මාර්තු 23, 2022 15:59", "Headline": "යුක්රේනය සාම මාවතට යොමු කිරීම ඇමෙරිකාවේ වගකීමක් – චීනය කියයි", "News Content": "යුක්රේනයට අවි ලබාදීම පසෙකලා ඔවුන් සාම මාවතට යොමු කිරීම ඇමෙරිකාවේ වගකීම බව චීනය පෙන්වා දෙනවා. චීනය රුසියාවට යුද ආධාර ලබාදීමට සූදානම් බව පවසමින් ඇමෙරිකාව අසත්‍ය ප්‍රචාර පතුරවමින් සිටින බවයි ඇමෙරිකාවේ චීන තානාපතිවරයා චෝදනා කරන්නේ. චීනයේ ඇතැම් සමාගම්වලට සම්බාධක පනවන බවට ඇමෙරිකා බලධාරීන් තර්ජනය කිරීම ද දැඩි පිළිකුලෙන් යුතුව හෙළාදකින බව ඔහු සදහන් කරනවා. ඇමෙරිකාව ප්‍රමුඛ රටවල් යුක්රේනයට යුද ආධාර ලබාදීම තුළින් රටවල් දෙකක යුද්ධයකට අනවශ්‍ය අත පෙවීමක් ඔවුන් සිදුකරන බවද චීනය පෙන්වා දෙනවා. එමෙන්ම මීට වසර 19 කට පෙර ඇමෙරිකාව ඉරාකය අක්‍රමණය කිරීමෙන් සිදුකළ විනාශය ඇමෙරිකාවේ සැබෑ ස්වරූපය ලොවට හෙළිකරන බවයි චීන තානාපතිවරයා වැඩිදුරටත් පවසන්නේ. එවකට ඇමෙරිකා රාජ්‍ය ලේකම්වරයා පැවසූ පරිදි ඇමෙරිකාව සිදුකර ඇත්තේ බොරුකීම,වංචාවන් හා සොරකම් සිදුකිරීම පමණක් බව ඔහු තවදුරටත් සදහන් කරනවා.       ", "URL": "https://www.itnnews.lk/2023/10/05/403526/", "Category": "ජාත්‍යන්තර පුවත්", "Parent URL": null}