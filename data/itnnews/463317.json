{"Source": "ITN news", "Timestamp": "පෙබරවාරි 25, 2023 17:30", "Headline": "මයන්ත ඉල්ලා අස්වෙන්න තීරණය කරයි", "News Content": "රජයේ මුදල් පිළිබද කාරක සභාවේ නව සභාපතිවරයා ලෙස පත් වූ සමගි ජනබලවේගයේ පාර්ලිමේන්තු මන්ත්‍රී මයන්ත දිනාසායක මහතා එම ධුරයෙන් ඉල්ලා අස්වීමට තීරණය කර තිබෙනවා. සමගි ජනබලවේගයේ මහලේකම් පාර්ලිමේන්තු මන්ත්‍රී රංජිත් මද්දුම බණ්ඩාර මහතා සදහන් කළේ මයන්ත දිසානායක මහතා ඉල්ලා අස්වීම තමන් වෙත දැනුම් දී ඇති බවයි. පාර්ලිමේන්තුව වාර අවසන් කිරීම හේතුවෙන් රජයේ මුදල් පිළිබද කාරක සභාවේ නව සභාපති තනතුර අහෝසිවීමත් සමග නව සභාපතිවරයා ලෙස මයන්ත දිසානායක මහතා පත් කර ගැනුණා. ආචාර්ය හර්ෂ ද සිල්වා මහතාගේ නම ද අදාළ තනතුර සදහා විපක්ෂය නම් කර තිබියදී ආණ්ඩු පක්ෂය විපක්ෂයේම මන්ත්‍රීවරයෙකු වන මයන්ත දිසානායක මහතාගේ නම යෝජනා කර සම්මත  කරගත් බවයි සදහන් වන්නේ.   ", "URL": "https://www.itnnews.lk/2023/10/05/463317/", "Category": "Breaking News,දේශීය පුවත්", "Parent URL": null}