{"Source": "ITN news", "Timestamp": "ඔක්තෝබර් 24, 2022 09:59", "Headline": "කේරළ ගංජා කිලෝ ග්‍රෑම් 95ක් යාපනයේ දී අත්අඩංගුවට", "News Content": "රුපියල් එක්කෝටි හැටලක්ෂයකට ආසන්න වටිනාකමකින් යුත් කේරළ ගංජා කිලෝ ග්‍රෑම් අනු පහක් යාපනයේ දී අත්අඩංගුවට ගැණුනා. විශේෂ කාර්ය බලකායයි වැටලීම සිදු කරේ. විශේෂ කාර්ය බලකායේ යාපනය කඳවුරේ නිලධාරීන්ට යුධ හමුදා බුද්ධි අංශයෙන් ලද තොරතුරකට අනුවයි වැටලීම සිදු කෙරුණේ. ඉළවාලේ පොලිස් වසමේ මාදගල් නැගෙනහිර වෙරළතීරයේ දී මෙම කේරළ ගංජා තොගය අත්අඩංගුවට ගැණුනා. එන්ජින් එකක් සහිත බෝට්ටුවක තිබිය දී මෙලෙස අත්අඩංගුවට ගත් කේරළ ගංජා තොගය කිලෝ ග්‍රෑම් 95.691 ක්. සැකකරුවෙකු එහි සිට නැහැ. ඉන්දියාවේ සිට රහසිගතව බෝට්ටු මගින් කාලාන්තරයක් තිස්සේ කේරළ ගංජා ජාවාරම සිදුවන බවටයි තොරතුරු හෙළිව තිබෙන්නේ. මෙම කේරළ ගංජා තොගය වැඩිදුර විමර්ශන සදහා ඉළවාලේ පොලිසිය වෙත භාරදුන් බව විශේෂ කාර්ය බලකාය පවසනවා.           ", "URL": "https://www.itnnews.lk/2023/10/05/442088/", "Category": "Breaking News,දේශීය පුවත්", "Parent URL": null}