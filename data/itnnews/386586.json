{"Source": "ITN news", "Timestamp": "ජනවාරි 4, 2022 10:33", "Headline": "බස් රථයක රියදුරු එම බස් රථයටම යටවී මිය යයි", "News Content": "දෙහිඕවිට බස් රථයක රියදුරු එම බස් රථයටම යටවී මියගොස් තිබෙනවා. දෙහිඕවිට පෞද්ගලික බස් නැවතුම්පලේ රාත්‍රී කාලයේ ගාල්කර තබා දිනපතා ඇගලුම් කම්හලකට සේවකයින් ප්‍රවාහනය කරන බස් රථයක රියදුරුයි එයටම යටවී මෙලෙස මියගොස් තිබෙන්නේ. අද අලුයම 5.30 ට පමණ විදුලි පන්දමක් ද රැගෙන බස් රථය යටට ගොස් තිබෙනවා. එම අවස්ථාවේ බස් රථය ඉදිරියට ධාවනය වී එහි රෝදයකට යටවීමෙන් ඔහු මියගොස් ඇති බවයි වාර්තා වන්නේ. එම අවස්ථාවේ බස් රථයේ කිසිවෙකුත් සිට නොමැති අතර එම ස්ථානයෙන් ගිය පොලිස් නිලධාරියෙකු මියගිය පුද්ගලයා දැක තිබෙනවා. මෙසේ මියගොස් ඇත්තේ රුවන්වැල්ල ප්‍රදේශයේ පදිංචි 25 හැවිරිදි අයෙක්.       ", "URL": "https://www.itnnews.lk/2023/10/05/386586/", "Category": "දේශීය පුවත්", "Parent URL": null}