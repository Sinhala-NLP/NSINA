{"Source": "ITN news", "Timestamp": "ඔක්තෝබර් 19, 2022 12:50", "Headline": "තිකෝ සමූහ ව්‍යාපාර කාර්යාලයේ ස්ථානීය පරික්ෂණ ප්‍රගතිය අද අධිකරණයට", "News Content": "රුපියල් කෝටි ගණනින් ව්‍යාපාරිකයන්ගේ මුදල් වංචා කළ බවට චෝදනා එල්ල වී ඇති තිළිණි ප්‍රියමාලි හා ඇයගේ ව්‍යාපාරික සහකරු ඉසුරු බණ්ඩාර අද අධිකරණයට ඉදිරිපත් කෙරුණේ නැහැ. ඔන්ලයින් තාක්ෂණය හරහා ඔවුන් පිළිබඳ අධිකරණ කටයුතු සිදු කෙරෙනවා. සැකකරුවන් පිළිබඳ පරික්ෂණ අපරාධ පරික්ෂණ දෙපාර්තමේන්තුව විසින් සිදු කරනු ලබනවා. ඒ අනුව පසුගිය සතියේ ඇයගේ ව්‍යාපාරික ස්ථානය වන ලෝක වෙළද මධ්‍යස්ථානයේ 34 වන මහලේ පිහිටි තිකෝ සමූහ ව්‍යාපාරයේ කාර්යාලය වෙත තිලිණි ප්‍රියමාලි රැගෙන එනු ලැබුවා. එමෙන්ම ක්‍රිෂ් ආයතනය හා  තවත් ස්ථාන 4 කට ද රැගෙන ගොස් ස්ථානීය පරික්ෂණ සිදු කර තිබෙනවා. සෝදිසි වරෙන්තුවක් මත සිදුකළ ස්ථානීය පරික්ෂණ ප්‍රගතිය අධිකරණයට අද දැනුම්දීමට නියමිතයි.     ", "URL": "https://www.itnnews.lk/2023/10/05/441390/", "Category": "Breaking News,දේශීය පුවත්", "Parent URL": null}