{"Source": "ITN news", "Timestamp": "අගෝස්තු 31, 2022 21:37", "Headline": "ආර්ථිකය ශක්තිමත් කරන්න ADB යෙන් ඩොලර් මිලියන 200 ක්", "News Content": "මෙරට ආර්ථික අර්බුදය අවම කිරීමට ආසියානු සංවර්ධන බැංකුව ඇමෙරිකා ඩොලර් මිලියන 200 ක හදිසි ආධාර ණයක් අනුමත කර තිබෙනවා. වර්ථමාන ආර්ථික දුෂ්කරතා මධ්‍යයේ ශ්‍රී ලංකා ජනතාවට ආහාර අනාරක්ෂිතභාවය දැඩිව බලපා ඇති බැවින් මෙම ආධාරදිලිදු සහ අවධානමට ලක්වූවන් සදහා සහනයක් වනු ඇති බවයි ආසියානු සංවර්ධන බැංකුව පවසන්නේ. අඩු ආදායම්ලාභී පවුල් සදහා සමෘද්ධි සහනාධාරය, වැඩිහිටි පුද්ගලයින්ට ලබා දෙන දීමනා, මහජන ආධාර ආදියෙහි මුදල් ප්‍රදානයන් සහ ප්‍රතිලාභීන් සංඛ්‍යාව තාවකාලිකව වැඩි කිරීමට මෙම මුදල් උපයෝගී කර ගැනේ. එම ව්‍යාපෘතිය අවම වශයෙන් මාස තුනක් පවත්වාගෙන යාම සැළසුමයි. ආබාධ සහිත පුද්ගලයින්, වගුකඩු රෝගීන්, ගැබිනි මාතාවන් සහ කිරිදෙන මව්වරුන් සදහා ලබා දෙන ආහාර වව්චර්වල මාසික වටිනාකම තාවකාලිකව වැඩිකිරීමට හා දරුවන්ගේ මන්දපෝෂණය තුරන් කිරීමට මෙම ඇමෙරිකා ඩොලර් මිලියන 200 ක සහන ණය මුදල උපයෝගී කර ගනු ඇති බවයි ආසියානු සංවර්ධන බැංකුව පවසන්නේ. මීට අමතරව තවත් අංශ රැසක උන්නතිවය සදහා අදාළ ණය මුදල යොදාගනු ඇති.         ", "URL": "https://www.itnnews.lk/2023/10/05/432266/", "Category": "Breaking News,දේශීය පුවත්", "Parent URL": null}