{"Source": "ITN news", "Timestamp": "ජූනි 16, 2022 18:04", "Headline": "ධම්මික පෙරේරා දිවුරුම්දීම වළක්වන්නැයි ඉල්ලා ශ්‍රේෂ්ඨාධිකරණයට පෙත්සමක්", "News Content": "ව්‍යාපාරික ධම්මක පෙරේරා මහතා පාර්ලිමේන්තු මන්ත්‍රීවරයාකු ලෙස දිවුරුම්දීම වළක්වන නියෝගයක් නිකුත් කරන ලෙස ඉල්ලා ශ්‍රේෂ්ඨාධිකරණයට තවත් මූලික අයිතිවාසිකම් පෙත්සමක්  ඉදිරිපත් කෙරුණා. ධම්මක පෙරේරා මහතා පාර්ලිමේන්තු මන්ත්‍රීවරයකු ලෙස පත් කිරීමෙන් ආණ්ඩුක්‍රම ව්‍යවස්ථාව උල්ලංඝනය වන බවට නියෝගයක් නිකුත් කරන්නැයි ඉල්ලමින් ඊයේ දිනයේදී ද  ශ්‍රේෂ්ඨාධිකරණයට පෙත්සමක් ඉදිරිපත් කර තිබුණා. ශ්‍රී ලංකා පොදුජන පෙරමුනේ ජාතික ලැයිස්තුවෙන් ධම්මික පෙරේරා මහතා පාර්ලිමේන්තු මන්ත්‍රීවරයෙක් ලෙස දිවුරුම්දීම වළක්වන නියෝගයක් නිකුත් කරන ලෙස ඉල්ලා  ශ්‍රේෂ්ඨාධිකරණයට මූලික අයිතිවාසිකම් පෙත්සමක් ඉදිරිපත් කළේ මාධ්‍යවේදිනියක වන රොයෙල් රේමන්ඩ් මහත්මියයි. ජාතික ලැයිස්තුවෙන් මන්ත්‍රී ධුරයක් පුරප්පාඩු වූ විට ඒ සදහා පත්කිරීමට හැකියාව ලැබෙන්නේ මහමැතිවරණයේදී දිස්ත්‍රික්ක සදහා භාරදුන් නාමයෝජනාවලට නම ඇතුළත්ව සිටින  පුද්ගලයෙකු හෝ ජාතික ලැයිස්තුවේ නම් සදහන් අයෙකු පමණක් බවයි පෙත්සම්කාරිය සදහන් කර ඇත්තේ. ධම්මික පෙරේරා මහතාගේ නම නාම යෝජනාවල හෝ ජාතික ලැයිස්තුවට ඇතුළත්ව නැති බැවින් ඔහු මන්ත්‍රී ධුරයක් සදහා පත් කිරිම ආණ්ඩුක්‍රම ව්‍යවස්ථාවේ 99 ආ වගන්තියට පටහැනි බවයි රොයෙල් රේමන්ඩ් තම පෙත්සමෙන් වැඩිදුරටත් පෙන්වා දී ඇත්තේ. මේ අතර බැසිල් රාජපක්ෂ මහතා ඉල්ලා අස්වීමෙන් පුරප්පාඩු වූ මන්ත්‍රී ධුරයට ධම්මික පෙරේරා මහතා පත් කිරීමට ගත් තීරණයෙන් ආණ්ඩුක්‍රම ව්‍යවස්ථාව උල්ලංඝණය වන බවට තීන්දුවක් ලබා දෙන්නැයි ඉල්ලා ශ්‍රේෂ්ඨාධිකරණයට මූලික අයිතිවාසිකම් පෙත්මක් ඊයේ දිනයේද ගොණු කෙරුණා. විකල්ප ප්‍රතිපත්ති කේන්ද්‍රයේ විධායක අධ්‍යක්ෂ ආචාර්ය පාක්‍යසෝදි සරවණමුත්තු මහතායි එම පෙත්සම ගොණු කර තිබුණේ. මේ අතර මාධ්‍යවේදී ප්‍රගීත් එක්නැලිගොඩ මහතා පැහැරගෙන ගොස් අතුරුදන් කිරීම ඇතුලු චෝදනා සම්බන්ධයෙන් යුද හමුදා බුද්ධි අංශ සාමාජියක් 09 දෙනෙකුට එරෙහි ගොණු කර ඇකි නඩුවේ වැඩිදුර විභාගය හෙට ආරම්භ කරන බව කොළඹ ත්‍රිපුද්ගල විනිසුරු මඩුල්ල දැනුම් දුන්නා. ඒ මෙම නඩුව මෝසමක් මාර්ගයෙන් අද කැද වූ අවස්ථාවේයී.   ", "URL": "https://www.itnnews.lk/2023/10/05/417334/", "Category": "දේශීය පුවත්", "Parent URL": null}