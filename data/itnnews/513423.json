{"Source": "ITN news", "Timestamp": "සැප්තැම්බර් 4, 2023 12:19", "Headline": "හොරෙන් ගෙන ආ බීඩි කොළ කිලෝ 660 ක් සොයා ගනී", "News Content": "ශ්‍රී ලංකා නාවික හමුදාව, නොරොච්චෝලේ පොලිසිය හා එක්ව පුත්තලම, කරඹේ සන්ධිය මාර්ග බාධකයේදී සිදුකල විශේෂ සෝදිසි මෙහෙයුමකදී, නීති විරෝධී ලෙස රැගෙන විත් ප්‍රවාහනය කරමින් තිබූ බීඩි කොළ කිලෝ ග්‍රෑම් හයසිය හැටකට අධික තොගයක් රැගත් ලොරි රථයක් සමග සැකකරුවෙක් අත්අඩංගුවට ගෙන තිබෙනවා. තවද, අත්අඩංගුවට ගත් සැකකරු වයස අවුරුදු 26 ක් වන වත්තල ප්‍රදේශයේ පදිංචිකරුවෙකු බවට හඳුනාගත් අතර, එම සැකකරු , ලොරි රථය සහ බීඩි කොළ තොගය ඉදිරි නීතිමය කටයුතු සඳහා කටුනායක රේගු නිවාරණ කාර්යාලය වෙත භාරදීමට කටයුතු කළ බවයි නාවික හමුදාව සඳහන් කළේ. ", "URL": "https://www.itnnews.lk/2023/10/05/513423/", "Category": "දේශීය පුවත්", "Parent URL": null}