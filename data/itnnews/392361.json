{"Source": "ITN news", "Timestamp": "ஜனவரி 31, 2022 12:51", "Headline": "யுக்ரேனில் தமது இராணுவத்தினரை நிலைநிறுத்தப்போவதில்லை : பிரித்தானியா", "News Content": "யுக்ரேனுடன் நேட்டோ இராணுவ துருப்புக்களை இணைக்க தயாரில்லையென நேட்டோ அமைப்பின் பொதுச்செயலாளர் அறிவித்துள்ளார். பீபீசி செய்தி சேவையுடன் இடம்பெற்ற நேர்காணலின்போதே நேட்டோ அமைப்பின் பொதுச்செயலாளர் இவ்வாறு தெரிவித்துள்ளார். ரஷ்யா, யுக்ரேனை ஆக்கிரமித்தாலும் நேட்டோ இராணுவ துருப்புக்களை இணைப்பது தொடர்பில் இதுவரை இறுதி தீர்மானம் எடுக்கப்படவில்லையென அவர் குறிப்பிட்டுள்ளார். யுக்ரேன் இராணுவத்திற்கு தேவையான யுத்த பயிற்சி மற்றும் ஏனைய வசதிகளை மாத்திரம் தமது அமைப்பினால் வழங்கப்படுமெனவும் அவர் அறிவித்துள்ளார். இதேவேளை யுக்ரேனில், பிரித்தானிய இராணுவ துருப்புக்களை நிலைநிறுத்துவது தொடர்பிலும் இறுதி தீர்மானம் எடுக்கப்படவில்லையென பிரித்தானிய பாதுகாப்பு அமைச்சர் அறிவித்துள்ளார் ", "URL": "https://www.itnnews.lk/2023/10/05/392361/", "Category": "Breaking News,சர்வதேச செய்திகள்", "Parent URL": null}