{"Source": "ITN news", "Timestamp": "ඔක්තෝබර් 3, 2021 10:30", "Headline": "ගතවූ පැය 24ට වැඩිම ආසාදිතයින් සංඛ්‍යාව ඇමෙරිකාවෙන් වාර්තා වෙයි", "News Content": "ගතවූ පැය 24 තුළදී ලොව පුරා රටවල් 221 කින් හමුවී ඇති කොරෝනා වයිරස් ආසාදිතයින් සංඛ්‍යාව තුන්ලක්ෂ පනස්දහසකට ආසන්නයි. සිදුව ඇති මරණ සංඛ්‍යාව 5,690 ක්. ඊයේ දිනයේ දී වැඩිම ආසාදිතයින් සංඛ්‍යාවක් හමුවී ඇත්තේ ඇමෙරිකාවෙන්. එම සංඛ්‍යාව හතලිස් හත්දහසකට ආසන්නයි. ඒත් සමඟම එරට සමස්ත කොරෝනා ආසාදිතයින් සංඛ්‍යාව 44,490,897දක්වා ඉහළ ගියා. එමෙන්ම ගතවූ පැය 24 තුළදී වාර්තා වූ වැඩිම මරණ සංඛ්‍යාව වන 886 ක් සිදුව ඇත්තේ රුසියාවෙන්. ඒත් සමඟම ලොව සමස්ත කොරෝනා මරණ සංඛ්‍යාව 4,811,672ක් බව වාර්තා වනවා. හමුවී ඇති සමස්ත වයිරස ආසාදිතයින් සංඛ්‍යාව විසිතුන් කෝටි පනස් පන්ලක්ෂයකට ආසන්නයි.       ", "URL": "https://www.itnnews.lk/2023/10/05/366462/", "Category": "ජාත්‍යන්තර පුවත්", "Parent URL": null}