{"Source": "ITN news", "Timestamp": "නොවැම්බර් 23, 2022 18:07", "Headline": "ජ්‍යෙෂ්ඨ පොලිස් අධිකාරිවරයකු ලෙස පෙනීසිට නිල් මැණිකක් වංචා කළ නළුවෙකු අත්අඩංගුවට", "News Content": "ජ්‍යෙෂ්ඨ පොලිස් අධිකාරිවරයකු ලෙස පෙනී සිටිමින් නිල් මැණිකක් වංචා කළ රංගන ශිල්පියෙකු පොලිස් අත්අඩංගුවට ගෙන තිබෙනවා. ලග්ගල පොලිසිය මගින් අත්අඩංගුවට ගත් මෙම සැකකරු ටෙලි නාට්‍ය කිහිපයක පොලිස් චරිත රගපෑ වාරියපොළ ප්‍රදේශයේ පදිංචිකරුවෙක්. පතලකින් වංචා සහගතව ලබා ගත් නිල් මැණික හා සුඛෝපබෝගි මෝටර් රථයක් ද පොලිස් භාරයට ගෙන තිබෙනවා. ප්‍රසිද්ධ ටෙලි නාට්‍ය නිළියගේ නියෝජිතයෙකු ලෙස කටයුතු කරමින් මොහු මෙම වංචාව සිදුකළ ඇති බවයි පොලිස් පරීක්ෂණවලදි හෙළි වි ඇත්තේ. අදාළ නිළිය සමග ගිවිසුම් ගතව පතළක කැණිම් සිදුකළ දේවාල දෙණිය ප්‍රදේශයේ කාන්තාවක කළ පැමිණිල්ලකට අනුව සිදුකළ පරීක්ෂණවලින් පසු සැකකරු අත්අඩංගුවට ගැණුනා. මේ අතර ඇගලුම් කර්මාන්ත ශාලාවලට සේවකයෙකු ලෙස ඇතුලු වී ලැප්ටොප් පරිගණක හා රුපියල් ලක්ෂ 15කට අධික මුදල් සොරකම් කළ 26 හැවිරිදි තරුණයෙකු අත්අඩංගුවට ගැනිමට නවගමුව පොලිසිය සමත් වුණා. ගාල්ල හුංගම ප්‍රදේශයේ පදිංචි මෙම සැකකරු ඉතා සූක්ෂම ලෙස සොරකම් සිදු කළ ඇති බවයි පොලිස්  විමර්ෂන වලදි තහවුරු වී ඇත්තේ. ඔහු භාණ්ඩ සොරා ගන්නා අයුරු සීසීටිවි කැමරාවල ද සටහන්ව තිබුණා.   ", "URL": "https://www.itnnews.lk/2023/10/05/447305/", "Category": "Breaking News,දේශීය පුවත්", "Parent URL": null}