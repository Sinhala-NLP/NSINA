{"Source": "ITN news", "Timestamp": "අගෝස්තු 28, 2023 15:06", "Headline": "පුහුණු අභ්‍යාසයක් අතරතුර එක්සත් ජනපදයේ භටයින් තිදෙනෙකු මරුට", "News Content": "ඕස්ට්‍රේලියාවේ පුහුණු හමුදා අභ්‍යාසයක් අතරතුර ගුවන් යානයක් කඩා වැටීමෙන් එක්සත් ජනපද මැරීන් බළකායේ භටයින් තිදෙනෙකු මියගොස් තවත් කිහිප දෙනෙකු බරපතල තුවාල ලබා තිබෙන බව විදෙස් මාධ්‍ය පවසනවා . MV-22B Osprey ගුවන් යානයේ මැරීන් බළකායේ භටයින් 23 දෙනෙක් සිටි බවයි පැවසෙන්නේ ඉන් තිදෙනෙකු මිය ගොස් ඇති බවත් තවත් පස් දෙනෙකු තුවාල ලබා බරපතල තත්ත්වයෙන් රෝහල් ගත කර ඇති බවත් සඳහන් මෙම අනතුර යාන්ත්‍රික දෝෂයක් නිසා සිදුවූවක් ද නැතහොත් වෙනත් ගැටලුවක් නිසා සිදුවූවක් ද යන්න සම්බන්ධයෙන් පරීක්ෂණ ආරම්භ කර ඇති බවයි විදෙස් මාධ්‍ය සඳහන් කර ඇත්තේ. ", "URL": "https://www.itnnews.lk/2023/10/05/511580/", "Category": "ජාත්‍යන්තර පුවත්", "Parent URL": null}