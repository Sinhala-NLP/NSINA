{"Source": "ITN news", "Timestamp": "අගෝස්තු 12, 2023 09:42", "Headline": "නියඟය නිසා උතුරේ කුඩා වැව් සියල්ලම සම්පූර්ණයෙන්ම සිඳීයාමේ අවදානමක්", "News Content": "උතුරු පලාතට බලපා ඇති දැඩි නියං කාලගුණය හේතුවෙන් මේ වන විට උතුරේ පිහිටි කුඩා වැව් 2066 ම සම්පූර්ණයෙන්ම සිඳී යාමේ දැඩි අවදානමක් පවතින බවට උතුරේ වාරිමාර්ග නිලධාරීන් පෙන්වා දෙනවා. පවතින අධික පෑවිල්ල හේතුවෙන් උතුරු පලාතේ පිහිටි දිස්ත්‍රික්ක පහේම ඇති කුඩා වැව් සියල්ලකම ජලය සීග්‍රයෙන් සිඳී ගොස් ඇති අතර ඇතැම් කුඩා වැව් සම්පූරණයෙන්ම සිඳී ගොස් ඇති බවයි වාර්තා වෙන්නේ. උතුරු පලාතේ යාපනය දිස්ත්‍රික්කයේ කුඩා වැව් 494ක්, කිලිනොච්චියේ 391ක් මන්නාරම් දිස්ත්‍රික්කයේ වැව් 372ක්, මුලතිව් දිස්ත්‍රික්කයේ 167ක් සහ වව්නියාව දිස්ත්‍රික්කයේ 642ක් වශයෙන් පිහිටා තිබෙනවා. මේ අතර කුඩා වැව් ආශ්‍රෙයන් උතුරු පලාතේ සාමාන්‍ය වැසියන් පවුල් 33,000 කට අධික ප්‍රමාණයක් දෛනික කටයුතු කරගනිමින් ජීවත් වන අතර කුඩා වැව් සිඳීයාම හේතුවෙන් එම ජනතාව දැඩි පීඩාවන්ට පත්ව සිටිනවා. මේ හේතුවෙන් ගොවැතැන් කටයුතු වෙතටද දැඩි බලපෑමක් එල්ලවී ඇති වාතාවරනයක බොහෝ ජනතාවක් එදිනෙදා කටයුතු සිදුකරගැනීමට නොහැකිව ජලය සොයා යාමට සිදුව ඇතැයිද වාර්ථා වෙනවා.   ", "URL": "https://www.itnnews.lk/2023/10/05/507527/", "Category": "Breaking News,දේශීය පුවත්", "Parent URL": null}