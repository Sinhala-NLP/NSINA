{"Source": "ITN news", "Timestamp": "පෙබරවාරි 28, 2022 10:12", "Headline": "යතුරුපැදි අනතුරකින් පොලිස් නිලධාරියෙකු මරුට", "News Content": "යාපනය සංගුපිඩ්ඩි පාලම අසලදී ඊයේ  රාත්‍රියේ පොලිස් නිලධාරීන් දෙදෙනෙකු ගමන්ගත යතුරුපැදියක් අනතුරට ලක්වීම හේතුවෙන් එක් පොලිස් නිලධාරියෙකු මිය ගොස් තවත් අයෙකු බරතල තුවාල ලබා  තිබෙනවා. අදාල පොලිස් නිලධාරීන් දෙදෙනා පුනරීන් පොලීසියේ සිට යාපනය ප්‍රදේශයේ රාජකාරි කටයුත්තක් සඳහා ගොස් ආපසු එමින් සිටියදීයි අනතුර සිදුව ඇත්තේ. සංගුපිඩ්ඩි පාලම අසලදී යතුරුපැදියේ වේගය පාලනය කරගැනීමට නොහැකිව යතුරුපැදිය මාර්ගයෙන් ඉවතට පැන මාර්ග බාධකයක ගැටීමෙන් පොලිස් නිලධාරීන් දෙදෙනාම විසිවී ගොස්  තිබෙනවා. පොලිස් නිලධාරීන් දෙදෙනා ගමන්ගත් පුනරීන් හා යාපනය ප්‍රදාන මාර්ගය මුහුදුබඩ මාර්ගයක් වන බැවින් මාර්ගය දෙපස අතුරා තිබූ  ගල්මතට නිලධාරීන් දෙදෙනා වැටී බරපතල තුවාල ලැබීමෙන් එක් අයෙකු එම ස්ථානයේම මිය ගොස් ඇති අතර අනෙක් පොලිස් නිලධාරියා රෝහල්ගත කොට තිබෙනවා. අනතුරිිින්  මිය ගොස් ඇත්තේ පුනරීන් පොලිස් ස්ථානයේ සේවය කරන ලද 24 හැවිරිදි පොලිස් කොස්තාපල් වරයෙකු වූ 96618 කනකරත්නම් හරිකරන් නැමත්තා වන අතර අනෙක් පොලිස් නිලධාරියා බරපතල තත්වයෙන් යාපනය ශික්ෂණ රෝහලේ ප්‍රතිකාර ලබන බවටද පරික්ෂණ සිදුකරන පුනරීන් පොලීසිය වැඩිදුරටත්  පැවසුවා.     ", "URL": "https://www.itnnews.lk/2023/10/05/398336/", "Category": "දේශීය පුවත්", "Parent URL": null}