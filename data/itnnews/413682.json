{"Source": "ITN news", "Timestamp": "මැයි 27, 2022 17:33", "Headline": "පුද්ගලික ඉන්ධන සංචිත පවත්වාගෙන යන කර්මාන්තකරුවන්ට ඉන්ධන ආනයනයට අනුමැතිය", "News Content": "කර්මාන්ත කරුවන්ගේ විදුලි ජනන යන්ත්‍ර සහ උපකරණවලට අවශ්‍ය දැවි තෙල් සහ ඩීසල් ලබාදීමට නාවික කටයුතු සදහා ඉන්ධන ලබා දෙන පෞද්ගලික සමාගම් එකගවී තිබෙනවා. ඒ අනුව කර්මාන්ත කරුවන්ට අවශ්‍ය ඉන්ධන පෞද්ගලික අංශය මගින් ආනයනය කර බෙදා හැරෙනු ඇති. මෙරට ක්‍රියාත්මක නාවික කටයුතු වෙනුවෙන් ඉන්ධන ලබා දෙන පෞද්ගලික සමාගම් මගින් මෙරට කර්මාන්තකරුවන්ගේ විදුලි ජනන යන්ත්‍ර සහ උපකරණවලට අවශ්‍ය දැවී තෙල් සහ ඩීසල් අවශ්‍යතාවය ලබා දීමට අවශ්‍ය අනුමැතිය සහ වැඩපිළිවෙළ ක්‍රියාත්මක කිරීම වෙනුවෙන් ලංකා ඛණිජ තෙල් නීතිගත සංස්ථාවේ නිලධාරීන් සහ එම පෞද්ගලික සමාගම්වල නිලධාරීන් සමග ව්දුලිබල හා බලශක්ති අමාත්‍ය කංචන විජේසේකර මහතා ,ඊයේ සාකච්ඡාක් පැවැත් විය . මෙමගින් විශාල වශයෙන් බැරල්, බූලි සහ අනෙකුත් ආකාරයට ඉන්ධන පිරවුම්හල්වලින් ලබා ගන්නා තොග සහ පර්යන්ත වලින් ලබා ගන්නා තොග කළමනාකරණය කළ හැකි අතර මෙමගින් පාරිභෝගික ජනතාවගේ රථ වාහන වලට අවශ්‍ය ඉන්ධන තොග ලබා ගැනීමේ ක්‍රියාවලිය ද පහසු වන බවයි අමාත්‍ය කංචන විජේසේකර මහතා සඳහන් කළේ.   ", "URL": "https://www.itnnews.lk/2023/10/05/413682/", "Category": "Breaking News,දේශීය පුවත්", "Parent URL": null}