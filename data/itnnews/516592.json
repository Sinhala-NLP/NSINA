{"Source": "ITN news", "Timestamp": "සැප්තැම්බර් 17, 2023 15:40", "Headline": "මිල්කෝ සමාගම කෝප් සහ කෝපා කමිටුවට", "News Content": "කිසිදු අවස්ථාවක විගණනයට ලක්ව නැති මිල්කෝ සමාගම කෝපා හෝ කෝප් කමිටුව ඉදිරියට කැඳවීමට පියවර ගන්නා බව අමාත්‍ය මහින්ද අමරවීර මහතා පවසනවා. මිල්කෝ සමාගමේ සියලුම වෘත්තීය සමිති නියෝජිතයින් සමඟ පැවති සාකච්ඡාවේ දී අමාත්‍යවරයා මේ බව ප්‍රකාශ කළා. මිල්කෝ සහ ජාතික පශු සම්පත් සංවර්ධන මණ්ඩලය ප්‍රතිව්‍යුහගත කිරීම සම්බන්ධයෙන් ද මෙහිදී සාකච්ඡා කෙරුණා. මිල්කෝ සමාගමෙන් ජනතාවට සිදු විය යුතු නිසි මෙහෙවර ඉටු නොවන බවත් දූෂණ හා වංචා නිසා එම සමාගමට විශාල මුදලක් අහිමි වන බවද වෘත්තීය සමිත් නියෝජිතයන් පෙන්වා දුන්නා. ඒ හේතුවෙන් විගණනයක් සිදු කිරීමේ අවශ්‍යතාවක් පවතින බවයි ඔවුන් කියා සිටියා. ඒ අනුව මෙම සමාගමේ ඉහළ කළමනාකාරීත්වය කෝප් සහ කෝපා කමිටු ඉදිරියට කැඳවීමට පියවර ගන්නා බවයි අමාත්‍යවරයා කියා සිටියේ.     ", "URL": "https://www.itnnews.lk/2023/10/05/516592/", "Category": "Breaking News,දේශීය පුවත්,නවතම පුවත්", "Parent URL": null}