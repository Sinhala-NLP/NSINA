{"Source": "ITN news", "Timestamp": "පෙබරවාරි 27, 2022 10:45", "Headline": "රුසියාවට පනවා ඇති සම්බාධක තවදුරටත් දැඩි කෙරේ", "News Content": "රුසියාවේ යුක්රේන ආක්‍රමණයට විරෝධය පළකරමින් රුසියාවට පනවා ඇති සම්බාධක තවදුරටත් දැඩි කිරිමට ජාත්‍යන්තර ප්‍රජාව පියවර ගත්තා. නව සම්බාධක යටතේ තෝරාගත් රුසියානු බැංකු වෙත ස්විෆ්ට් ජාත්‍යන්තර මූල්‍ය ගෙවීම් ක්‍රමය යටතේ මුදල් ගණුදෙණු කිරීම තහනම් කිරිමට ඇමරිකාව, කැනඩාව, බ්‍රිතාන්‍ය හා ජර්මනිය තීරණය කර තිබෙනවා. එමගින් රුසියාවේ වෙළෙද ආර්ථිකයට දැඩි බලපෑමක් එල්ල වනු ඇති බවටයි අපේක්ෂා කෙරෙන්නේ. එමෙන්ම රුසියා මහ බැංකුවේ ජාත්‍යන්තර සංචිත සදහා ද සම්බාධක පැනවීමට පියවර ගෙන තිබෙනවා. මේ අතර රුසියාවට අයත් වෙළෙද භාණ්ඩ ප්‍රවාහන නෞකාවක් තම භාරයට ගත් බව ප්‍රංශය නිවේදනය කරනවා. එම නෞකාව රුසියාවේ හිටපු බුද්ධි අංශ ප්‍රධානියාගේ පුත්‍රයාට අයත් බවයි ඇමරිකාව නිවේදනය කරන්නේ.       ", "URL": "https://www.itnnews.lk/2023/10/05/398185/", "Category": "ජාත්‍යන්තර පුවත්", "Parent URL": null}