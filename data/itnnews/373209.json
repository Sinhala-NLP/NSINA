{"Source": "ITN news", "Timestamp": "නොවැම්බර් 1, 2021 14:22", "Headline": "තායිලන්තය විදෙස් සංචාරකයින් සඳහා අද සිට යළි විවෘතයි", "News Content": "තායිලන්තය විදෙස් සංචාරකයින් සඳහා අද සිට යළි විවෘත කෙරුණා. වයිරසයට එරෙහි එන්නත් මාත්‍රා දෙකම ලබාගත් සංචාරකයින්ට තායිලන්තයට ඇතුලුවීමට අවසර හිමි වනවා. සංචාරකයින් සඳහා රට විවෘත කිරීමත් සමඟ අද දිනය තුළදී පමණක් සංචාරකයින් ලක්ෂයකට ආසන්න සංඛ්‍යාවක් බලාපොරොත්තු වන බව එරට ආරංචි මාර්ග සඳහන් කරනවා. කොරෝනා  වයිරසයේ අඩු අවදානම් සහිත රටවල් හැටක සංචාරකයින්ටයි තායිලන්තයේ සංචාරය සඳහා අවසර හිමිව ඇත්තේ. තායිලන්තයේ වැසියන් මිලියන තුනක් පමණ සංචාරක කර්මාන්තය ජීවිකාව කරගෙන ඇති අතර වසරකට ඇමරිකා ඩොලර් බිලියන පනහක පමණ මුදලක් එමගින් උපයන බව වාර්තා වනවා.   ", "URL": "https://www.itnnews.lk/2023/10/05/373209/", "Category": "ජාත්‍යන්තර පුවත්", "Parent URL": null}