{"Source": "ITN news", "Timestamp": "අප්‍රේල් 9, 2022 11:27", "Headline": "අලුත් අවුරුද්දට ගමට යන්න විශේෂ බස්රථ හා දුම්රිය සේවා", "News Content": "අලුත් අවුරුදු සමයේ ගම්බිම් බලා යන ජනතාව සදහා විශේෂ බස්රථ හා දුම්රිය සේවා ක්‍රියාත්මක වනවා. ලංකා ගමනාගමන මණ්ඩලය, ජාතික ගමනාගමන කොමිෂන් සභාව, මාර්ගස්ථ මගී ප්‍රවාහන අධිකාරිය මෙන්ම දුම්රිය දෙපාර්තමේන්තුව එක්වයි මෙම ප්‍රවාහන සැලැස්ම ක්‍රියාත්මක කරන්නේ. ඊයේ ආරම්භ කළ වැඩපිළිවෙල අනුව ලබන 14වනදා දක්වා කොළඹ සිට පිටපළාත්වලට විශේෂ ප්‍රවාහන සේවා ක්‍රියාත්මක කෙරෙනවා. එමෙන්ම කොළඹ බලා පැමිණෙන ජනතාව සදහා  අප්‍රේල් 17 වනදා සිට විශේෂ බස්රථ යොදවා තිබෙනවා. දුම්රිය දෙපාර්තමේන්තුව ද අමතර දුම්රිය ගමන්වාර ක්‍රියාත්මක කරමින් ජනතාවට ගමනාගමන පහසුකම් සලසා ඇති බවයි එම දෙපාර්තමේන්තුව සදහන් කරන්නේ.       ", "URL": "https://www.itnnews.lk/2023/10/05/406217/", "Category": "දේශීය පුවත්", "Parent URL": null}