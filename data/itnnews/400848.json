{"Source": "ITN news", "Timestamp": "மார்ச் 12, 2022 10:22", "Headline": "இன்றுமுதல் 3 நாட்களுக்கு மழையுடன் கூடிய வானிலை..", "News Content": "இன்றுமுதல் 3 நாட்களுக்கு மழையுடன் கூடிய வானிலை நிலவுமென வளிமண்டலவியல் திணைக்களம் தெரிவித்துள்ளது. வங்காள விரிகுடாவில் ஏற்பட்டுள்ள தாழமுக்கம் காரணமாக இலங்கையின் பல பகுதிகளில் மழையுடன் கூடிய வானிலை நிலவும். கிழக்கு கடற்பகுதியிலும் மழை பெய்யக்கூடுமென வளிமண்டலவியல் திணைக்களம் குறிப்பிட்டுள்ளது. சப்ரகமுவ , தென், மேல், மத்திய , ஊவா மற்றும் கிழக்கு மாகாணங்களில் இடியுடன் கூடிய மழை பெய்யக்கூடும். காலை வேளையில் ஊவா, கிழக்கு மாகாணங்களிலும், ஹம்பாந்தோட்டை மாவட்டத்திலும் மழை பெய்யக்கூடும். மாலை வேளையில் ஏனைய பகுதிகளுக்கும் மழை பெய்யக்கூடுமென வளிமண்டலவியல் திணைக்களம் தெரிவித்துள்ளது. இதேவேளை ஏப்ரல் மாதம் 15ம் திகதிக்கு பின்னர், நாட்டிலுள்ள நீரேந்து பகுதிகளில் கூடிய மழைவீழ்ச்சி பதிவாகும். மின் உற்பத்தி நிலையங்கள் உள்ள பகுதிகளிலும் மழைவீழ்ச்சி பதிவாகுமென வளிமண்டலவியல் திணைக்களம் குறிப்பிட்டுள்ளது. \n ", "URL": "https://www.itnnews.lk/2023/10/05/400848/", "Category": "Breaking News,அண்மைய செய்திகள்,தேசிய செய்திகள்,வானிலை அறிவிப்பு", "Parent URL": null}