{"Source": "ITN news", "Timestamp": "ජූනි 12, 2023 09:14", "Headline": "සමූපකාර රක්ෂණ සමාගමේ සභාපතිට වෙඩි තැබීමේ සිද්ධියට සම්බන්ධ 4ක් අත්අඩංගුවට", "News Content": "සමූපාකාර රක්ෂණ සමාගමේ නව සභාපතිවරයාට වෙඩි තැබීමේ සිද්ධියට සම්බන්ධ සැකකරුවන් 4 දෙනෙකු ගිනි අවියද සමග පොලිස් අත්අඩංගුවට ගෙන තිබෙනවා. සමූපාකාර රක්ෂණ  සමාගමේ නව සභාපතිවරයා ලෙස වැඩ භාරගැනීමට ගිය ඩී එල් සමරවික්‍රම මහතාට මීගොඩ වල්පිට බටවල ප්‍රදේශයේදී පසුගියදා වෙඩි ප්‍රහාරයක් එල්ල වුණා. මොටර් රථයේ ගමන් කරමින් සිටියදී එල්ල වූ මෙම ප්‍රහාරයෙන් තුවාල ලැබූ ඒ මහතා ප්‍රතිකාර සදහා හෝමාගම මූලික රෝහලට ඇතුළත් කරනු ලැබුවා. සිද්ධිය සම්බන්ධයෙන් පොලිස් කණ්ඩායම් 5ක් දිගින් දිගටම පැවැත්වූ විමර්ශනවලින් අනතුරුවයි වෙඩි තැබීමේ සිද්ධියට සම්බන්ධ සැකකරුවන් 4 දෙනෙකු අත්අඩංගුවට ගනු ලැබුවේ. ඒ සදහා යොදාගත් ගිනි අවියද සොයාගැණුනු බව පොලීසිය සදහන් කළා.           ", "URL": "https://www.itnnews.lk/2023/10/05/491158/", "Category": "Uncategorized @si", "Parent URL": null}