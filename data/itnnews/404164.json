{"Source": "ITN news", "Timestamp": "මාර්තු 27, 2022 14:38", "Headline": "ඉන්දීය ප්‍රීමියර් ලීග් ක්‍රිකට් තරඟාවලියේ තවත් තරඟ 2ක් අද", "News Content": "ඉන්දීය ප්‍රීමියර් ලීග් ක්‍රිකට් තරගාවලියේ තවත් තරග දෙකක් අද පැවැත්වෙනවා. ඒ අනුව තරගාවලියේ දෙවන තරගය ලෙස දිල්ලි කැපිටල් කණ්ඩායම හා මුම්බායි ඉන්දියන්ස් කණ්ඩායම අද සන්ධ්‍යාවේදී තරග වැදීමට නියමිතයි. කණ්ඩායම් දෙක අතර තරගය ශ්‍රී ලංකා වේලාවෙන් අද පස්වරු 3.30 ට ආරම්භවීමට නියමිතයි. තරගයේ තුන්වන තරගය ලෙස කිංග්ස් පන්ජාබ් කණ්ඩායම සහ රෝයල් චැලේන්ජර්ස් බැංගලෝර් කණ්ඩායම අද රාත්‍රී 7.30 ට තරග වදිනවා. එම තරගය පැවැත්වෙන්නේ මුම්බායි හි පටෙල් ක්‍රීඩාංගනයේදී. මෙම තරගය ශ්‍රී ලංකාවට වඩාත් වැදගත් වන්නේ ශ්‍රී ලංකා පිතිකරු භානුක රාජපක්ෂ පන්ජාබ් කණ්ඩායමටත් දගපන්දු යවන ක්‍රීඩක වනිදු හසරංග බැංගලෝර් කණ්ඩායමටත්ක්‍රීඩා කිරීම හේතුවෙන්.       ", "URL": "https://www.itnnews.lk/2023/10/05/404164/", "Category": "ක්‍රිකට්,ක්‍රීඩා", "Parent URL": null}