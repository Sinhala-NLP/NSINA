{"Source": "ITN news", "Timestamp": "மார்ச் 15, 2023 10:27", "Headline": "பொது மக்கள் சிரமமின்றி பயணிக்க தனியார் பஸ்கள்", "News Content": "பொது மக்கள் சிரமமின்றி பயணிக்கக்கூடிய வகையில் போக்குவரத்து வசதிகளை ஏற்படுத்திக் கொடுப்பதற்காக இன்று (15) தேவைக்கேற்ப தனியார் பஸ்கள் சேவையில் ஈடுபடுத்தப்படும் என இலங்கை தனியார் பஸ் உரிமையாளர்கள் சங்கம் தெரிவித்துள்ளது. ரயில்வே துறையில் சில பணிப்பகீஷ்கரிப்பு இடம்பெறவுள்ளதால் மேலதிக பஸ்களை சேவையில் ஈடுபடுத்துவதற்கு ஏற்பாடுகள் செய்யப்பட்டுள்ளதாக இலங்கை தனியார் பஸ் உரிமையாளர்கள் சங்கத்தின் தலைவர் கெமுனு விஜேரத்ன தெரிவித்துள்ளார். இதேவேளை ,இலங்கை போக்குவரத்து சபையும் பொது மக்களின் நலன்கருதி மேலதிக பஸ்களை சேவையில் ஈடுபடுத்த நடவடிக்கை மேற்கொள்ளப்படும் என்று சபையின் பிரதி பொது முகாமையாளர் பண்டுக ஸ்வர்ணஹன்ச தெரிவித்துள்ளார் ", "URL": "https://www.itnnews.lk/2023/10/05/468226/", "Category": "Breaking News,தேசிய செய்திகள்", "Parent URL": null}