{"Source": "ITN news", "Timestamp": "සැප්තැම්බර් 30, 2021 09:28", "Headline": "කොල්ලකෑම් රැසකට සම්බන්ධ සැකකරුවන් තුන්දෙනෙකු අත්අඩංගුවට", "News Content": "කොල්ලකෑම් රැසකට සම්බන්ධ සැකකරුවන් තුන්දෙනෙකු අත්අඩංගුවට ගැනීමට සීතාවක කොට්ටාස දූෂන මර්ධන ඒකකය සමත්වුණා. අවිස්සාවේල්ල හා රුවන්වැල්ල ප්‍ර දේශවල නිවාස හා වෙළෙදසැල් කීපයකින් රුපියල් ලක්ෂ 33 ක් වටිනා රන් භාණ්ඩ හා උපකරණ රැසක් මෙසේ සොරකම් කර තිබුණා. ඒ සම්බන්ධයෙන් සිදුකළ දීර්ඝ විමර්ෂනවලින් අනතුරුව සැකකරුවන් තුන් දෙනෙකු අත්අඩංගුවට ගත් බවයි පොලීසිය පවසන්නේ. මොවුන් පනාවල ප්‍රදේශයේ නිවසක තාවකාලිකව පදිංචි වී සිට මෙම සොරකම් සිදුකර ඇති බව මූලික විමර්ශනවලදී හෙළිවුණා. සොරාගත් භාණ්ඩ අතරින් රන් පවුල් 12 ක් ලැප්ටොප් පරිගනක ජංගම දුරකතන හා අත්ඔරලෝසු හමුවී ඇති අතර සැකකරුවන් සන්තකයේ තිබී අත්බෝම්බ දෙකක් ද සොයාගත් බවයි පොලීසිය සදහන් කළේ.         ", "URL": "https://www.itnnews.lk/2023/10/05/365935/", "Category": "දේශීය පුවත්", "Parent URL": null}