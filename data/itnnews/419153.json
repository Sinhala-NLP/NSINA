{"Source": "ITN news", "Timestamp": "ජූනි 25, 2022 14:30", "Headline": "නයිකි සමාගම රුසියාව තුළ වෙළෙද කටයුතු සිදු කිරීම නවතා දමයි", "News Content": "ලොව ප්‍රකට ක්‍රීඩා භාණ්ඩ අලෙවිකරුවෙකු වන නයිකි සමාගම රුසියාව තුළ වෙළෙද කටයුතු සිදු කිරීම නවතා දැමීමට තීරණය කර තිබෙනවා. ඒ රුසියාව යුක්‍රේනයට එරෙහිව සිදුකරන යුද ප්‍රහාර සැලකිල්ලට ගනිමින්. ඇමෙරිකානු සමාගමක් වන නයිකි සතුව රුසියාවේ අලෙවි ප්‍රදර්ශනාගාර දහසකට අධික සංඛ්‍යාවක් පවතී. මේ හේතුවෙන් රුසියානුවන් රැසකට රැකියා අහිමිවනු ඇති බව වාර්තා වනවා. මේ වන විට ප්‍රකට සන්නාම වන මැක්ඩොනල්ඩ්ස්, කොකාකෝලා ඇතුලු සමාගම් 300කට අධික සංඛ්‍යාවක් රුසියාව තුළ වෙළෙදාම අත්හිටුවා තිබෙවා. කෙසේ වෙතත් එම සමාගම් වෙනුවට නව රුසියානු දේශීය සමාගම් ස්ථාපනය කිරීමට මේ වන විට පියවර ගෙන ඇති බවද විදෙස් වාර්තා සදහන්කරවා.   ", "URL": "https://www.itnnews.lk/2023/10/05/419153/", "Category": "ජාත්‍යන්තර පුවත්", "Parent URL": null}