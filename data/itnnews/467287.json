{"Source": "ITN news", "Timestamp": "මාර්තු 12, 2023 09:07", "Headline": "අධිකරණ ප්‍රතිසංස්කරණවලට එරෙහිව ඊශ්‍රායලය පුරා දසවන සතියටත් උද්ඝෝෂණ", "News Content": "ඊශ්‍රායලය එරට ඉතිහාසයේ විශාලතම උද්ඝෝෂණ මාලාවට මුහුණ දෙමින් සිටිනවා. බෙන්ජමින් නෙත්යාහුගේ රජය සිදු කිරීමට බලාපොරොත්තු වන අධිකරණ ප්‍රතිසංස්කරණවලට එරෙහි ඊශ්‍රායලය පුරා දසවන සතියටත් උද්ඝෝෂණ පැවැත්වෙනවා. විදෙස් වාර්තා සඳහන් කරන්නේ ඊශ්‍රායල අගනුවර වන ටෙල්අවිව් හි උද්ඝෝෂණවලට සහභාගීවන පිරිස ලක්ෂ දෙක ඉක්මවා ඇති බවයි. විවිධ නගරවල ලක්ෂ 5කට ආසන්න සංඛ්‍යාවක් උද්ඝෝෂණ වල නියැලෙන බවයි ඊශ්‍රායල වාර්තා වල දැක්වෙන්නේ. ඊශ්‍රායල රජය සිදු කිරීමට නියමිත අධිකරණ ප්‍රතිසංස්කරණ හේතුවෙන් ඊශ්‍රායල අග්‍රාමාත්‍ය බෙන්ජමින් නෙත්යාහුට ඒකාධිපති බලයක් හිමිවන බවටයි ජනතාව චෝදනා නගන්නේ.           ", "URL": "https://www.itnnews.lk/2023/10/05/467287/", "Category": "ජාත්‍යන්තර පුවත්", "Parent URL": null}