{"Source": "ITN news", "Timestamp": "அக்டோபர் 14, 2021 12:15", "Headline": "இந்திய மீனவர்கள் 23 பேர் இலங்கை கடற்பரப்புக்குள் கைது..", "News Content": "இலங்கை கடற்பரப்பிற்குள் அத்துமீறி நுழைந்த இந்திய மீனவர்கள் 23 பேர் கைதுசெய்யப்பட்டுள்ளனர். யாழ்ப்பாணம் – வெற்றிலைக்கேணி பகுதியில் வைத்து குறித்த மீனவர்கள் கைதுசெய்யப்பட்டதாக கடற்படையின் ஊடக பேச்சாளர் கெப்டன் இந்திக்க டி சில்வா தெரிவித்துள்ளார். இந்திய மீனவர்கள் பயணித்த படகுகள் இரண்டும் கைப்பற்றப்பட்டுள்ளதாக அவர் குறிப்பிட்டுள்ளார். இந்நிலையில் கைதுசெய்யப்பட்ட இந்திய மீனவர்கள் காங்கேசன்துறை – மயிலிட்டி துறைமுகத்திற்கு அழைத்துவரப்பட்டதாக எமது செய்தியாளர் தெரிவித்தார். கொரோனா பரிசோதனைகள் மேற்கொள்ளப்பட்டதன் பின்னர் சந்தேக நபர்கள் தொடர்பான சட்ட நடவடிக்கைகள் மேற்கொள்ளப்படும். ", "URL": "https://www.itnnews.lk/2023/10/05/369169/", "Category": "Breaking News,தேசிய செய்திகள்", "Parent URL": null}