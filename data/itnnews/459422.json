{"Source": "ITN news", "Timestamp": "පෙබරවාරි 6, 2023 10:45", "Headline": "විදේශිය මත්පැන් බෝතල් තොගයක් සමඟ පුද්ගලයෙකු අත්අඩංගුවට", "News Content": "පෝය දිනයේ දී නීති විරෝධි මත්පැන් අලෙවි කළ පුද්ගලයෙකු පොලිස් විශේෂ කාර්ය බලකාය අත්අඩංගුවට ගත්තා. බලපත්‍ර නොමැතිව ව්‍යාජ ලෙස සැකසු මත්පැන් තොගයක් සහ තීරුබදු නොගෙවා මෙරටට ගෙන්වන ලද විදේශිය මත්පැන් බෝතල් තොගයක් සැකකරු සතුව තිබි අත්අඩංගුවට ගත් බවයි පොලිසිය සදහන් කළේ. අත්අඩංගුවට ගෙන ඇත්තේ වත්තල ප්‍රදේශයේ පදිංචි වයස අවුරුදු 46ක පුද්ගලයෙක්. වැඩිදුර විමර්ශන සදහා සැකකරු වත්තල පොලිස් ස්ථානය වෙත භාරදී තිබෙනවා. මේ අතර විශේෂ කාර්ය බලකාය සිදුකළ වැටලීම් දෙකක දී හෙරෝයින් ජාවාරම් කළ පුද්ගලයෙකු සහ ඔහුට ආධාර අනුබල දුන් පොලිස් කොස්තාපල්වරයෙකු අත්අඩංගුවට ගැනීමට හැකිවුණා. සැකකරුවන් වැඩිදුර විමර්ශන සදහා කෑගල්ල පොලිස් ස්ථනය වෙත භාරදුන්නා. රාගම තේවත්ත පාර ප්‍රදේශයේ සිදුකළ වැටලීමකදී කේරළ ගංජා,  හෑෂ්,  කුෂ්,  මත් මුද්දර ඇතුලු මත් ද්‍රව්‍ය සමග සැකකරුවෙකු අත්අඩංගුවට ගැනීමට හැකිවුණා. ඔහු සන්තකයේ තිබි මත් ද්‍රව්‍ය ජාවාරමෙන් උපයා ගත් රුපියල් හැටදහසක මුදලක් සහ ඩිජිටල් තරාදියක් ද පොලිස් භාරයට ගෙන තිබෙනවා. නුගේගොඩ,  උඩහමුල්ල,  මිරිහාන වැනි ප්‍රදේශවල නිවාස කොල්ලකෑමේ යෙදුණු පුද්ගලයෙකු අත්අඩංගුවට ගැනීමට පොලිසිය සමත්වුණා. අධික ලෙස මත් ද්‍රව්‍ය පානයට ඇබ්බැහි වී සිටි මෙම පුද්ගලයා උඩහමුල්ල දුම්රිය පොළ ආසන්නයේ පදිංචිව සිටි බවයි පොලිසිය සදහන් කලේ. සැකකරු සතුව තිබි සොරා ගන්නා ලද රන් ආභරණ,  ජංගම දුරකතන,  ලැප්ටොප්,  රූපවාහිනි යන්ත්‍ර සහ අත්ඔරලෝසු තොගයක් පොලිස් භාරයට ගෙන තිබෙනවා. *       ", "URL": "https://www.itnnews.lk/2023/10/05/459422/", "Category": "දේශීය පුවත්", "Parent URL": null}