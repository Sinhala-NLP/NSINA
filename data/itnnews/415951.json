{"Source": "ITN news", "Timestamp": "ජූනි 9, 2022 09:05", "Headline": "හෙරොයින් බෙදා හැරීම සිදු කළ සැකකරුවන් දෙදෙනෙකු අත්අඩංගුවට", "News Content": "බේරුවල හා ඒ අවට ප්‍රදේශවලට හෙරොයින් බෙදා හැරීම සිදු කළ සැකකරුවන් දෙදෙනෙකු පොලිස් විශේෂ කාර්ය බළකාය මගින් අත්අඩංගුවට ගෙන තිබෙනවා. බේරුවල, මග්ගොන, චීන කොටුව, අලුත්ගම, දර්ගා නගරය ආදී ප්‍රදේශවල ඊසි කෑෂ් ක්‍රමයට හෙරොයින් අලෙවි කිරීම සැකකරුවන් සිදුකර ඇති බවයි මූලික පරීක්ෂණවලදී හෙළි වුණේ. හෙරොයින් ග්‍රෑම් 4 යි මිලිග්‍රෑම් 720 ක් ඔවුන් සන්තකයේ තිබී සොයා ගත් අතර හෙරොයින් ජාවාරමෙන් උපයා ගත් රුපියල් එක්ලක්ෂ අසූනව දහසක මුදලක්ද හමු වී තිබෙනවා. සැකකරුවන් බේරුවල ප්‍රදේශයේ පදිංචිකරුවන් වන අතර වැඩිදුර පරීක්ෂණ සඳහා ඔවුන් බේරුවල පොලිසිය වෙත භාර දීමට නියමිතයි.     ", "URL": "https://www.itnnews.lk/2023/10/05/415951/", "Category": "Breaking News,දේශීය පුවත්", "Parent URL": null}