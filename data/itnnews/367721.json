{"Source": "ITN news", "Timestamp": "ඔක්තෝබර් 8, 2021 10:46", "Headline": "නුවරඑළිය රාගල වතු යායේ නිවසක ගින්නකින් 05ක් මරුට", "News Content": "නුවරඑළිය රාගල වත්ත මැද කොටසේ වතු නිවාසයක ඇතිවූ ගින්නකින් දරුවන් දෙදෙනෙකු ඇතුළු පස් දෙනෙකු මිය ගියා. රාගලවත්ත මැද කොටසේ ඊයේ රාත්‍රි කාලයේ ඇතිවූ ගින්නකින් මෙම පුද්ගලයින් පස් දෙනා ජීවිතක්ෂයට පත්ව ඇති බවයි පොලිසිය පවසන්නේ. 60 හැවිරිදි පිරිමි පුද්ගලයෙක්,  වයස අවුරුදු 55 සහ 32 ක් වූ කාන්තාවන් දෙදෙනෙක් හා අවුරුදු 11ක සහ අවුරුද්දක පිරිමි ළමුන් දෙදෙනෙකු මෙසේ මියගිය පිරිසට ඇතුළත්. ගින්න ඇතිවූ ස්ථානය විශේෂ පොලිස් කණ්ඩායමක පරික්ෂාවට ලක්කළ අතර මෘත ශරීර සම්බන්ධ මහේස්ත්‍රාත් පරික්ෂණ පැවැත්වීමට නියමිත බවයි රාගල පොලිසිය සදහන් කළේ.           ", "URL": "https://www.itnnews.lk/2023/10/05/367721/", "Category": "දේශීය පුවත්", "Parent URL": null}