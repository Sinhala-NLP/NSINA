{"Source": "ITN news", "Timestamp": "ජනවාරි 11, 2022 14:21", "Headline": "කොරෝනා වැළඳීම හේතුවෙන් ලතා මංගේෂ්කාර් දැඩි සත්කාර ඒකකයට", "News Content": "ප්‍රවීණ ගායිකා ලතා මංගේෂ්කාර් කොරෝනා වයිරසය වැළදීම හේතුවෙන් මුම්බායි රෝහලක දැඩි සත්කාර ඒකකයට ඇතුළත් කර ඇති බව වාර්තා වෙනවා. මේ අතර පසුගිය දින 10 තුළදී ඉන්දියාවෙන් දෛනිකව වාර්තා වන කොරෝනා ආසාදිතයින් සංඛ්‍යාව පස් ගුණයකින් ඉහළ ගොස් ඇති බව සෞඛ්‍ය අංශ නිවේදනය කරනවා. ගත වූ පැය 24 ට පමණක් ඉන්දියාවෙන් වයිරස ආසාදිතයින් 161,505 දෙනෙකු හමුව තිබෙනවා. ඒ සමගම එරට සමස්ත වයිරස ආසාදිතයින් සංඛ්‍යාව තුන්කෝටි පනස් නව ලක්ෂයකට ආසන්නයි. ඉන්දියාවෙන් දෛනිකව වාර්තාවන වයිරස ආසාදිතයින් සංඛ්‍යාව අද දිනයේ දී ලක්ෂය ඉක්මවා ගියේ අඛණ්ඩව පස්වන දිනටයි. වයිරස ව්‍යාප්තිය මැඩපැවැත්වීමට දිල්ලි, උත්තර් ප්‍රදේශ්, පන්ජාබ්, තමිල්නාඩු, බටහිර බෙංගාල හා කර්නාටක යන ප්‍රාන්තයන්හි ඇදිරිනීතිය පැනවීම හා නිරෝධායන නීත දැඩි කිරීම වැනි පියවර රැසක් ගෙන තිබෙනවා.       ", "URL": "https://www.itnnews.lk/2023/10/05/388171/", "Category": "ජාත්‍යන්තර පුවත්", "Parent URL": null}