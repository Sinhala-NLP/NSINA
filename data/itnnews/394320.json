{"Source": "ITN news", "Timestamp": "පෙබරවාරි 10, 2022 15:06", "Headline": "රුසියාව, බෙලරුස් රාජ්‍යයේ යුද අභ්‍යාසයක නිරත වීමට සූදානම් වෙයි", "News Content": "රුසියාව, බෙලරුස් රාජ්‍යයේ යුද අභ්‍යාසයක නිරත වීමට සූදානම් වනවා. රුසියාව, බෙලරුස් රාජ්‍යයත් සමග දින 10 ක යුද අභ්‍යාසයක නිරත වීමට සූදානම් වන බවයි විදෙස් මාධ්‍ය වාර්තා කරන්නේ. රුසියාව යුක්රේන ආක්‍රමණයකට සූදානම් වන බවට චෝදනා එල්ල වන පසුබිමක මෙවැනි යුද අභ්‍යාසයක නිරත වීම ලෝක ප්‍රජාවගේ විශේෂ අවධානයට ලක්ව තිබෙනවා.  යුක්රේනය ආක්‍රමණය කිරීමට තමාගේ කිසිදු අදහසක් නොමැති බව රුසියා ජනාධිපති ව්ලැඩිමීර් පුටින් අවස්ථා ගණනාවක දී අවධාරණය කර සිටියද මේ වන විටත් යුක්රේන දේශ සීමාවේ රුසියා හමුදා ලක්ෂයකට ආසන්න සංඛ්‍යාවක් රදවා සිටින බවයි විදෙස් මාධ්‍ය වාර්තා කරන්නේ.       ", "URL": "https://www.itnnews.lk/2023/10/05/394320/", "Category": "ජාත්‍යන්තර පුවත්", "Parent URL": null}