{"Source": "ITN news", "Timestamp": "අගෝස්තු 25, 2023 16:11", "Headline": "ආසියානු කුසලානය අතර තුර මහනුවර පුද්ගලයින්ට අමතර ආදායමක් උපයා ගැනීමට අවස්ථාවක්", "News Content": "ආසියානු කුසලාන ක්‍රිකට් තරගාවලිය තුළින් අමතර ආදායමක් උපයා ගැනීමට මහනුවර දිස්ත්‍රික්කයේ පදිංචිකරුවන්ට අවස්ථාවක් ලබාදී ඇති බව ශ්‍රී ලංකා සංචාරක සංවර්ධන අධිකාරිය පවසනවා. ආසියානු කුසලාන ක්‍රිකට් තරගාවලිය නැරඹීමට පැමිණෙන ප්‍රේක්ෂකයන්ට නවාතැන් පහසුකම් සඳහා විශාල ඉල්ලුමක් ඇති වී තිබෙන බවයි එම අධිකාරිය පෙන්වා දෙන්නේ. ඒ අනුව මහනුවර දිස්ත්‍රික්කයේ පදිංචි පුද්ගලයින්ගේ නිවසේ අමතර කාමරයක්, නිවාස ඒකකයක් හෝ වෙනත් ඕනෑම වර්ගයේ නවාතැන් පහසුකමක් ලබාදීමට හැකියාවක් ඇත්නම් සංචාරක සංවර්ධන අධිකාරිය සමඟ ලියාපදිංච් කිරීමෙන් අමතර ආදායමක් උපයා ගැනීමේ හැකියාව පවතිනවා.  ", "URL": "https://www.itnnews.lk/2023/10/05/510885/", "Category": "දේශීය පුවත්", "Parent URL": null}