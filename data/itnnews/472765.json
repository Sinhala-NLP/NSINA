{"Source": "ITN news", "Timestamp": "ஏப்ரல் 3, 2023 12:01", "Headline": "இலங்கை கடற்படையினரால் கடலில் கைப்பற்ற ஐஸ் போதைப்பொருள்", "News Content": "தலை மன்னாரை அண்டிய கடற்பகுதியில் நேற்று 4 கிலோகிராம் நிறையுடைய ஐஸ் போதைப்பொருள் இலங்கை கடற்படையினரால் கைப்பற்றப்பட்டுள்ளது. வடமத்திய கடற்படை கட்டளைப்பிரிவினரால் மேற்கொள்ளப்பட்ட வழக்கமான சோதனை நடவடிக்கையின் போது மிதந்து வந்த பையொன்றிலிருந்து கைப்பற்றப்பட்டுள்ளது. அந்த பையிலிருந்த 4 பொதிகளிலிருந்து சுமார் 6 கோடியே 75 லட்சம் பெறுமதியான ஐஸ் போதைப்பொருள் கைப்பற்றப்பட்டுள்ளதாக குறிப்பிடப்பட்டுள்ளது. இந்த ஐஸ் போதைப்பொருள் மேலதிக சட்ட நடவடிக்கைகளுக்கு சமர்பிக்கப்படும் வரை கடற்படையின் காவலில் வைக்கப்பட்டுள்ளதாக கடற்படை ஊடகப்பிரிவு தெரிவித்துள்ளது. ", "URL": "https://www.itnnews.lk/2023/10/05/472765/", "Category": "Breaking News,முதன்மை செய்தி", "Parent URL": null}