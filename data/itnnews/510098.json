{"Source": "ITN news", "Timestamp": "අගෝස්තු 22, 2023 16:35", "Headline": "මුහුදු තීරයේ කැස්බෑවුන් මිය යාම සම්බන්ධයෙන් අංශ කිහිපයකින් පරීක්ෂණ", "News Content": "ගාලු මුවදොර සහ අවට මුහුදු තීරයේ කැස්බෑවුන් මිය යාම සම්බන්ධයෙන් අංශ කිහිපයක් ඔස්සේ පරීක්ෂණ ආරම්භ කර තිබෙනවා. මිය ගිය කැස්බෑවුන් සිව් දෙනෙකුගේ සිරුරු පශ්චාත් මරණ පරීක්ෂණ සඳහා යොමුකොට වාර්තාවක් සපයන ලෙසයි කොටුව මහේස්ත්‍රාත් අධිකරණය නියෝග කළේ. ගාලු මුවදොර වැල්ලවත්ත හා දෙහිවල මුහුදු තීරයේ කැස්බෑ මළසිරුරු පාවෙමින් තිබෙන බවට වනජීවි සංරක්ෂණ දෙපාර්තමේන්තුවට තොරතුරු ලැබී තිබුණා. ඒ අනුව සිදුකළ සෝදිසි කිරීම්වලදී මියගිය කැස්බෑවුන් 4 දෙනෙකුගේ සිරුරු සොයා ගැනුණා. නාරා ආයතනය / වෙරළාරක්ෂක දෙපාර්තමේන්තුව පොලිසිය හා වනජීවී දෙපාර්තමේන්තුව එක්ව මේ සම්බන්ධයෙන් විමර්ශන ආරම්භ කළා. ගාලු මුවදොර ආසන්න ප්‍ර දේශයේ කැස්බෑවුන් වැඩිවශයෙන් ගැවසෙන බවත් / බිත්තර දැමීම සිදුකරන බවත් / මේ වන විට හෙළිවී තිබෙනවා. වනජීවී නිලධාරීන් සොයා ගත් කැස්බෑවන් සිව් දෙනාගේ සිරුරු සම්බන්ධයෙන් පශ්චාත් මරණ පරික්ෂණය පවත්වා මරණයට තුඩු දුන් හේතු සම්බන්ධයෙන් අධිකරණයට වාර්තාවක් ඉදිරිපත් කරන ලෙස කොටුව මහේස්ත්‍රාත් තිළිණ ගමගේ මහතා බෙල්ලන්විල පශු වෛද්‍යවරයාට නියෝග කළා.     ", "URL": "https://www.itnnews.lk/2023/10/05/510098/", "Category": "දේශීය පුවත්", "Parent URL": null}