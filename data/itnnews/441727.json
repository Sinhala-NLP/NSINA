{"Source": "ITN news", "Timestamp": "ඔක්තෝබර් 21, 2022 17:07", "Headline": "පුත්තලම දිස්ත්‍රික් සංවර්ධන මධ්‍යස්ථානය ජනතා අයිතියට පත් කෙරේ", "News Content": "වයඹ පළාත් සභා අරමුදලින් ඉදිකළ පුත්තලම දිස්ත්‍රික් සංවර්ධන මධ්‍යස්ථානය ජනතා අයිතියට පත් කෙරුණා. ව්‍යාපෘතිය සඳහා රුපියල් මිලියන 25ක මුදලක් වැය කර තිබෙනවා. පුත්තලම දිස්ත්‍රික්කයේ පාසල් සිසුන් එක්ලක්ෂ හැට දහසක් අධ්‍යාපනය ලබනවා. ගුරුවරුන් 9000කට ආසන්න පිරිසක් සේවය කරනවා. ඔවුන්ගේ පුහුණු අවස්ථාවන් සඳහා මෙතෙක් සුදුසු ස්ථානයක් නොතිබීම හේතුවෙන් නව මධ්‍යස්ථානය ආරම්භ කෙරුණා. සංවර්ධන මධ්‍යස්ථානය විවෘත කිරීම වයඹ පළාත් ආණ්ඩුකාර අද්මිරාල් ඔෆ්ද ෆ්ලීට් වසන්ත කරන්නාගොඩ මහතාගේ ප්‍රධානත්වයෙන් සිදු කෙරුණා.     ", "URL": "https://www.itnnews.lk/2023/10/05/441727/", "Category": "දේශීය පුවත්", "Parent URL": null}