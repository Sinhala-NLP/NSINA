{"Source": "ITN news", "Timestamp": "පෙබරවාරි 4, 2022 11:27", "Headline": "ඊයේ දිනය තුළ කොවිඩ් ආසාදිතයින් 1181ක්", "News Content": "මෙරට දිනකදී වාර්තා වූ කොරෝනා ආසාදිතයන් සංඛ්‍යාව ඊයේ දිනයේදී ද දහස ඉක්මවා ගියා. ඊයේ දිනයේ කොරෝනා ආසාදිතයන් 1181 දෙනෙකු වාර්තා වුණා. ඒ අනුව මෙරටින් වාර්තා වූ සමස්ත කොරෝනා ආසාදිතයින් සංඛ්‍යාව හයලක්ෂ දාහතර දහස් හයසිය පනස් නවයක්. දහඅටදහස් දෙසිය හය දෙනෙකු ප්‍රතිකාර ලබමින් සිටිනවා. අද දිනයේ සුවය ලැබූ හාරසිය හැට දෙනාද සමගින් මෙරට සුවය ලැබූ සමස්ත කොරෝනා ආසාදිතයින් සංඛ්‍යාව පන්ලක්ෂ හැත්තෑනව දහස් හත්සිය අසූවක්. සිදුව ඇති කොරෝනා මරණ සංඛ්‍යාව 15,515 ක්. මේ අතර කොරෝනාවට එරෙහි එන්නත්කරණ වැඩපිළිවෙලද අඛණ්ඩව ක්‍රියාත්මකයි. මහනුවර දිස්ත්‍රික්කයේ පාසල් සිසුන් 18000 කට කොවිඩ් මර්දන එන්නතේ දෙවන මාත්‍රාව ලබාදීම සිදු කෙරෙනුයේ පාසල් 5 කදීයි. මහනුවර දිස්ත්‍රික් ප්‍රාදේශීය සෞඛ්‍ය සේවා අධ්‍යක්ෂ කාර්යාලය එය මෙහෙයවනවා.   ", "URL": "https://www.itnnews.lk/2023/10/05/393166/", "Category": "දේශීය පුවත්", "Parent URL": null}