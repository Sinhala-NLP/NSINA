{"Source": "ITN news", "Timestamp": "අප්‍රේල් 20, 2023 11:39", "Headline": "විදුලිබල මණ්ඩලයේ සේවය කාර්යක්ෂම කිරීමට විදුලි අධිකාරීවරුන්ගෙන් යෝජනා රැසක්", "News Content": "විදුලිබල මණ්ඩලයේ ප්‍රතිව්‍යුහගත කිරීමේ වැඩපිළිවෙල පිළිබඳව විදුලි අධිකාරීවරුන්ගේ සංගමයේ නිළධාරීන් සමග ඊයේ සවස සාකච්ඡාවක් පවත්වනු ලැබුණි. මෙම යෝජිත ක්‍රියාවලිය වෙනුවෙන් ඔවුන්ගේ යෝජනා ඉදිරිපත් කරන ලද අතර එම යෝජනා සහ ක්‍රියාත්මක කිරීමට බලාපොරොත්තු වන ප්‍රතිව්‍යුහගත කිරීමේ සැලසුම අතර ප්‍රතිපත්තිමය වශයෙන් සමානතාවයන් බොහෝ ඇති බව දක්නට ලැබුණා. එමෙන්ම එම ක්‍රියාවලිය විනිවිදභාවයෙන් සිදු කල යුතු බවත්, සේවකයන් පිළිබඳව කටයුතු කිරීමේදී සැලකිය යුතු කරණු පිළිබඳවද යෝජනා ඉදිරිපත් කරනු ලැබුවා. තවද විදුලිබල මණ්ඩලයේ සේවය කාර්යක්ෂම කිරීම වෙනුවෙන් ක්‍රියාත්මක කල හැකි යෝජනා ඔවුන් විසින් ඉදිරිපත් කළා. මෙම අවස්ථාවට ප්‍රතිව්‍යුහගත කමිටු සාමාජිකයන්ද සහභාගී වුණා. ", "URL": "https://www.itnnews.lk/2023/10/05/476797/", "Category": "දේශීය පුවත්", "Parent URL": null}