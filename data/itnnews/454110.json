{"Source": "ITN news", "Timestamp": "ஜனவரி 6, 2023 12:34", "Headline": "கொலை சம்பவம் தொடர்பில் தேடப்பட்டுவந்த சந்தேகநபர் பொலிசாரின் துப்பாக்கிச்சூட்டில் பலி..", "News Content": "கொலை சம்பவம் தொடர்பில் தேடப்பட்டுவந்த சந்தேகநபரொருவர் பொலிசாரின் துப்பாக்கிச்சூட்டில் உயிரிழந்துள்ளார். ஹங்வெல்ல பகுதியில் மறைந்திருந்த சந்தேகநபரை தேடும்போது அவர் பொலிசாரை நோக்கி துப்பாக்கி பிரயோகம் செய்துள்ளார். பொலிசார் நடத்திய பதில் தாக்குதலில் காயமடைந்த சந்தேகநபர் வைத்தியசாலையில் அனுமதிக்கப்பட்டதன் பின்னர் உயிரிழந்துள்ளார். கரவிட்ட சிய்யா எனப்படும் புனைப்பெயரைக் கொண்ட நபரே இவ்வாறு உயிரிழந்துள்ளார். அவர் கடந்த டிசெம்பர் மாதம் 18ம் திகதி ஹங்வெல்ல பகுதியிலுள்ள கடையொன்றின் உரிமையாளரை கொலை செய்த சம்பவத்துடன் தொடர்புடையவரென பொலிசார் குறிப்பிட்டுள்ளனர். இதேவேளை குறித்த கொலை சம்பவம் தொடர்பில் மேலும் இரு சந்தேகநபர்கள் கைதுசெய்யப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/454110/", "Category": "Breaking News,தேசிய செய்திகள்", "Parent URL": null}