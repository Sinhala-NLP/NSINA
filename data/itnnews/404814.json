{"Source": "ITN news", "Timestamp": "මාර්තු 31, 2022 10:04", "Headline": "මෙවර සාමාන්‍ය පෙළ විභාගයට කඩදාසි ගැටලුවක් නැහැ – ඇමති දිනේෂ්", "News Content": "මෙවර සාමාන්‍ය පෙළ විභාගයට කඩදාසි ගැටලුවක් නොමැති බව අමාත්‍ය දිනේෂ් ගුණවර්ධන මහතා පවසනවා. ඌව වෙල්ලස්ස වෛද්‍ය පීඨයද මේ වසරේ ආරම්භ කෙරෙනවා. අමතර සිසුන් දස දහසක් මෙවර සරසවි වෙත බඳවා ගන්නා බවයි අමාත්‍යවරයා සඳහන් කරන්නේ. අස්ගිරි පාර්ශ්වයේ මහ නායක අතිපූජ්‍ය වරකාගොඩ ඥානරතන ස්වාමීන් වහන්සේ බැහැදැකීමෙන් අනතුරුව මාධ්‍ය හමුවේ අදහස් දක්වමිනුයි අමාත්‍ය දිනේෂ් ගුණවර්ධන මහතා මෙම අදහස් පළ කළේ. තවදුරටත් අදහස් දැක් වූ අමාත්‍යවරයා සමාගම් පනත යටතේ ලියාපදිංචි කර ඇති ඇතැම් ආයතනවලින් උපාධි ලබාදීම ක්‍රමානුකූල කිරීමට කටයුතු කරන බවද සඳහන් කළා. ", "URL": "https://www.itnnews.lk/2023/10/05/404814/", "Category": "දේශීය පුවත්", "Parent URL": null}