{"Source": "ITN news", "Timestamp": "අප්‍රේල් 16, 2022 12:20", "Headline": "ගමිබිම් බලාගිය ජනතාවට නැවත ප්‍රධාන නගරවලට පැමිණිමට විශේෂ ප්‍රවාහන සේවා", "News Content": "සිංහල දෙමළ අලුත් අවුරුද්දට ගම්බිම් බලා ගිය ජනතාවට නැවත ප්‍රධාන නගරවලට පැමිණිමට විශේෂ දුර ගමන් සේවා කටයුතු අද සිට පුළුල් කිරිමට කටයුතු කරන බව ශ්‍රි ලංකා ගමනාගමන මණ්ඩලය ප්‍රකාශ කර සිටිනවා. කෙසේ වෙතත් ලංකා පෞද්ගලික බස් හිමියන්ගේ සංගමය සඳහන් කරන්නේ පෞද්ගලික බස් රථ අද සහ හෙට සාමාන්‍ය පරිදි ධාවනය කිරිමට නොහැකි වන බවයි. ලබන  18 වනදා වන විට සාමාන්‍ය පරිදි බස් ධාවනය කිරිමට අපේක්ෂා කරන බව  එම සංගමය පවසනවා. දුර ගමන් සේවා සදහා යෙදවා ඇති පෞද්ගලික බස් රථ සඳහා ලංගම ඩිපෝ වලට අයත් පිරවුම්හල් වලින් ඩීසල් ලබා දිමට කටයුතු කර තිබෙනවා. මාකුඹුර ප්‍රවාහන මධ්‍යස්ථානයෙන් සහ තෝරා ගත් ලංගම ඩිපෝ කිහිපයකින් ඩීසල් ලබා ගැනිමේ හැකියාව පවතින බව ලංකා ගමනාගමන මණ්ඩලය පවසනවා. මේ අතර දුර ගමන් සේවා දුම්රිය සමාන්‍ය කාලසටහනට අනුව ධාවනය කරන බව දුම්රිය දෙපාර්තමේන්තුව සඳහන් කරනවා .       ", "URL": "https://www.itnnews.lk/2023/10/05/406935/", "Category": "දේශීය පුවත්", "Parent URL": null}