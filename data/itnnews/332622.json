{"Source": "ITN news", "Timestamp": "අප්‍රේල් 20, 2021 17:30", "Headline": "රඛිත රාජපක්‍ෂට ඇප", "News Content": "අත්අඩංගුවට ගත් පාර්ලිමේන්තු මන්ත්‍රී විජයදාස රාජපක්‍ෂ මහතාගේ පුත් රඛිත රාජපක්‍ෂ මහතා කොළඹ මහෙස්ත්‍රාත් අධිකරණය විසින් ඇප මත මුදා හැර තිබෙනවා. රාජගිරිය වැලිකඩ ප්‍රදේශයේදී සිදු වූ රිය අනතුරක් සම්බන්ධයෙනුයි ඔහු අත්අඩංගුවට ගැණුනේ. රාජගිරිය වැලිකඩ ප්‍රදේශයේදී රිය අනතුර සිදුව තිබෙන්නේ ඊයේ රාත්‍රී 10.30ට පමණයි. අනතුර සිදුවන අවස්ථාවේ රඛිත රාජපක්‍ෂ මෝටර් රථය පදවාගෙන ගොස් ඇති අතර එහි තවත් 4 දෙනෙකු සිට තිබෙනවා. මෙම මෝටර් රථය ජිප් රථයක ගැටීමෙන් අනතුර සිදුව ඇති අතර 4 දෙනෙකු ඉන් තුවාල ලැබුවා.   ", "URL": "https://www.itnnews.lk/2023/10/05/332622/", "Category": "දේශීය පුවත්", "Parent URL": null}