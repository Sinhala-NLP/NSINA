{"Source": "ITN news", "Timestamp": "டிசம்பர் 2, 2022 15:33", "Headline": "இடைவகுப்புக்களுக்கு புதிய மாணவர்களை இணைத்துக்கொள்ளும் செயற்பாடுகள் நிறுத்தம்", "News Content": "2022ம் கல்வியாண்டின் 3ம் தவணையின்போது பாடசாலைகளில் இடைவகுப்புக்களுக்கு புதிய மாணவர்களை இணைத்துக்கொள்ளும் செயற்பாடுகள் நிறுத்தப்பட்டுள்ளதாக கல்வியமைச்சு அறிவித்துள்ளது. 3ம் தவணை கற்றல் நடவடிக்கைகள் எதிர்வரும் மார்ச் மாதம் 24ம் திகதி நிறைவடையவுள்ளது. அதன்பின்னரே பாடசாலைகளில் அடுத்த கல்வியாண்டின்போது இடைவகுப்புக்களுக்கு மாணவர்களை இணைத்துக்கொள்ளும் பணிகள் ஆரம்பிக்கப்படும். பாடசாலை வகுப்புக்களில் காணப்படும் வெற்றிடங்களுக்காக அனுப்பப்படும் விண்ணப்பங்கள் குறித்து 3ம் தவணையின் பின்னரே ஆராயப்படுமென கல்வியமைச்சு அறிவித்துள்ளது. ", "URL": "https://www.itnnews.lk/2023/10/05/448665/", "Category": "Breaking News,தேசிய செய்திகள்", "Parent URL": null}