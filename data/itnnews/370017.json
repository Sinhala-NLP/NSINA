{"Source": "ITN news", "Timestamp": "ඔක්තෝබර් 18, 2021 12:21", "Headline": "මන්නාරම සිට ඉන්දියාවේ රාමේෂ්වරම් දක්වා කලාපය අධි සංවේදී පරිසර කලාපයක් ලෙස සංරක්ෂණයට පියවර", "News Content": "මන්නාරම සිට ඉන්දියාවේ රාමේෂ්වරම් දක්වා සාගර කලාපය අධි සංවේදී පරිසර කලාපයක් ලෙස සංරක්ෂණයට අවශ්‍ය පියවර ඇතුළත් වාර්තාවක් අමාත්‍ය මණ්ඩලයට ඉදිරිපත් කිරීමට පරිසර අමාත්‍යාංශය තීරණය කර තිබෙනවා. අපේ රටේ අධි සංවේදී පරිසර කලාප ආරක්ෂා කර ගැනිම සඳහා සියලු විද්‍යාත්මක කරුණු කරුණු සහිතවයි මෙම වාර්තාව අමාත්‍ය මණ්ඩලයට ඉදිරිපත් කිරීමට තීරණය කර තිබෙන්නේ. අධි සංවේදී පරිසර කලාප සුරක්ෂි කර ගැනීම සදහා මහාචාර්ය සෙව්වන්දි ජයකොඩි මහත්මිය සකස් කළ ඇගයීම් වාර්තාව පසුගියදා අමාත්‍ය මහින්ද අමරවීර මහතා වෙත භාර දුන්නා. ශ්‍රී ලංකාවේ කඩොලාන පද්ධතිය පිළිබදවද සෙව්වන්දි ජයකොඩි මහත්මිය පර්යේෂණ රැසක් සිදුකර තිබෙනවා. දැනට ඉන්දීය ධීවරයින් තහනම් දැල් ආම්පන්න භාවිත කිරීම නිසා ශ්‍රී ලංකා මුහුදු කලාපය තුළ දැවැන්ත සාගර විනාශයක් සිදු වනවා. මේ පිළිබදවද දැඩි අවධානය යොමුව ඇති බවයි පරිසර අමාත්‍යාංශය පෙන්වා දෙන්නේ.     ", "URL": "https://www.itnnews.lk/2023/10/05/370017/", "Category": "Breaking News,දේශීය පුවත්", "Parent URL": null}