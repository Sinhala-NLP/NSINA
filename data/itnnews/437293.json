{"Source": "ITN news", "Timestamp": "செப்டம்பர் 27, 2022 11:01", "Headline": "தீ விபத்தில் சிக்கி 7 பேர் பலி", "News Content": "தென்கொரியா தலைநகர் சியோலில் இருந்து 160 கிலோ மீட்டர் தூரத்தில் உள்ள டேஜியோன் நகரத்தில் , தீ விபத்து ஏற்பட்டுள்ளது . ஒரு வணிக வளாகத்தின் கீழ் ஏற்பட்ட தீ விரைவாக பரவ ஆரம்பித்துள்ளது . இதுபற்றி அறிந்ததும் 100-க்கும் மேற்பட்ட தீயணைப்பு வீரர்கள் விரைந்து சென்று தீயை அணைக்கும் பணியில் ஈடுபட்டனர். நீண்ட நேரம் போராடி அவர்கள் தீயை கட்டுக்குள் கொண்டு வந்தனர். இந்த தீ விபத்தில் வணிக வளாகத்தில் நிறுத்தி வைத்து இருந்த வாகனங்கள் எரிந்து சேதம் ஆகியுள்ளது. மேலும் அங்கு பணியில் இருந்த 7 தொழிலாளர்கள் தீயில் கருகி பரிதாபமாக இறந்து போயுள்ளனர் . தீ விபத்து ஏற்பட்டதும் வணிக வளாகம் அருகில் வசித்து வந்த 100க்கும் மேற்பட்ட பொதுமக்கள் பாதுகாப்பாக வெளியேற்றப்பட்டனர். காயம் அடைந்தவர்கள் வைத்தியசாலைகளில் சிகிச்சைக்காக அனுமதிக்கப்பட்டு உள்ளனர். தீ விபத்துக்கான காரணம் என்னவென்று கண்டறியப்படவில்லை . மின் கசிவு காரணமாக இந்த தீ விபத்து ஏற்பட்டிருக்கலாம் என பொலிஸார் சந்தேகிக்கின்றனர். இது தொடர்பாக மேலதிக விசாரணைகள் இடம்பெற்று வருகின்றன ", "URL": "https://www.itnnews.lk/2023/10/05/437293/", "Category": "சர்வதேச செய்திகள்", "Parent URL": null}