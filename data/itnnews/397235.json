{"Source": "ITN news", "Timestamp": "පෙබරවාරි 23, 2022 15:50", "Headline": "පේරු රාජ්‍යයෙන් හමුවූ වසර 1200ක් පැරණි මිනිස් සිරුරු", "News Content": "වසර එක්දහස් දෙසීයක් පමණ පැරණි මිනිස් සිරුරු රැසක් සොයා ගැනීමට පේරු රාජ්‍යයේ පුරාවිද්‍යාඥයින් පිරිසක් සමත්වී තිබෙනවා. පේරු රාජ්‍යයේ නැගෙනහිර ලිමා ප්‍රදේශයේදීයි මෙම සිරුරු සොයාගෙන ඇත්තේ. එම මිනිස් සිරුරු අතරට වැඩිහිටියන් 12 දෙනෙකුගේ සහ කුඩා ළමුන් 8 දෙනෙකුගේ සිරුරු ඇතුළත්. පොළව අභ්‍යන්තරයේ සොහොන් ගැබක මෙම සිරුරු මිහිදන් කර තිබූ අතර ප්‍රභූවරයෙකුගේ යැයි සැලකිය හැකි මමියක් වටා මෙම සිරුරු තැන්පත්කර තිබූ බව සදහන්. ප්‍රභූවරයෙකු ලෙස සැලකෙන පුද්ගලයා මියගිය පසු ඔහුගේ පරිවාර පිරිස බිලි පූජාවක් ලෙස මෙලෙස තැන්පත් කරන්නට ඇති බව පුරාවිද්‍යාඥයින් මත පළකරනවා. ඇතැම් සිරුරු මමී බවට පත්කර තිබුණ ද අනෙක් ඒවා සාමාන්‍ය පරිදි තැන්පත් කර  තිබූ බවට සදහන්.         ", "URL": "https://www.itnnews.lk/2023/10/05/397235/", "Category": "අතන මෙතන", "Parent URL": null}