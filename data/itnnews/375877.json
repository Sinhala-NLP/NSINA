{"Source": "ITN news", "Timestamp": "නොවැම්බර් 14, 2021 09:25", "Headline": "ලොව පුරා රටවලින් දෛනිකව වාර්තා වන කොරෝනා මරණ සංඛ්‍යාව යළිත් වරක් ඉහළට", "News Content": "ලොව පුරා රටවලින් දෛනික වාර්තා වන කොරෝනා මරණ සංඛ්‍යාව යළිත් වරක් ඉහළ ගොස් තිබෙනවා. ලොව පුරා රටවල් 222 කින් ඊයේ දිනයේදී කොරෝනා මරණ 5,998 ක් වාර්තා වුණා. වැඩිම මරණ සංඛ්‍යාවක් සිදුව ඇත්තේ රුසියාවෙන්. එම සංඛ්‍යාව 1,241 ක්. ඒ සමඟම එරට සමස්ත කොරෝනා මරණ සංඛ්‍යාව දෙලක්ෂ පනස් පන්දහසකට ආසන්න වනවා. එමෙන්ම ඊයේ දිනයේදී හමුවූ වැඩිම කොරෝනා ආසාදිතයින් සංඛ්‍යාව වන 41,107 හමුවූයේ ඇමෙරිකාවෙන්. ඒ සමඟම ලොව සමස්ත කොරෝනා ආසාදිතයින් සංඛ්‍යාව විසිපන්කෝටි තිස්හය ලක්ෂය ඉක්මවා ගියා. එමෙන්ම ලොව සමස්ත කොරෝනා මරණ සංඛ්‍යාව 5,110,566ක් බවයි වාර්තා වන්නේ.         ", "URL": "https://www.itnnews.lk/2023/10/05/375877/", "Category": "ජාත්‍යන්තර පුවත්", "Parent URL": null}