{"Source": "ITN news", "Timestamp": "ජූනි 9, 2023 15:51", "Headline": "සිම්බාබ්වේ යන ශ්‍රී ලංකා සංචිතය නම් කරයි", "News Content": "සිම්බාබ්වේහිදී පැවැත්වෙන ලෝක කුසලාන එක්දින ක්‍රිකට් තරගාවලියට සුදුසුකම් ලබාගැනීමේ තරගාවලියට සහභාගී වන ශ්‍රී ලංකා සංචිතය නම් කර තිබෙනවා. 15 දෙනෙකුගෙන් සමන්විත සංචිතය සඳහා ක්‍රිඩා අමාත්‍ය රොෂාන් රණසිංහ මහතාගේ අනුමැතිය හිමිව ඇති බවයි ශ්‍රී ලංකා ක්‍රිකට් ආයතනය පැවසීය. දසුන් ශානකගේ නායකත්වයෙන් යුත් මෙම කණ්ඩායමට කුසල් මෙන්ඩිස්, දිමුත් කරුණාරත්න, පැතුම් නිශ්ශංඛ, චරිත් අසලංක, ධනංජය ද සිල්වා, සදීර සමරවික්‍රම, වනිදු හසරංග ඇතුළත් වනවා. එමෙන්ම චාමික කරුණාරත්න, දුෂ්මන්ත චමීර, කසුන් රාජිත, ලහිරු කුමාර, මහීෂ් තීක්ෂණ, මතීෂ පතිරණ හා දුෂාන් හේමන්ත ද කණ්ඩායමට ඇතුළත්.  ", "URL": "https://www.itnnews.lk/2023/10/05/490577/", "Category": "Breaking News,ක්‍රීඩා,දේශීය පුවත්", "Parent URL": null}