{"Source": "ITN news", "Timestamp": "ජූනි 25, 2023 09:19", "Headline": "වැග්නර් ප්‍රධානියා බෙලරුස් රාජ්‍ය බලා පිටත්ව යයි", "News Content": "සන්නද්ධ කැරැල්ල අවසන් කරන ගණුදෙනුවක් සඳහා වැග්නර් කුලී හේවා කැරළිකරුවන්ගේ ප්‍රධානියා රුසියාවේ සිට බෙලරුස් රාජ්‍ය බලා පිටත්ව යන බව ක්‍රෙම්ලිනය පවසනවා. වැග්නර් සටන්කාමීන් ඔවුන්ගේ කැරැල්ල ආරම්භ වූ දකුණු රොස්වෝට් ඔන් ඩොන් නගරයෙන් පිටත්වීම ආරම්භ කර තිබෙනවා. ප්‍රිගෝෂින් රුසියානු හමුදාවට එරෙහිව කැරැල්ලක් ඉල්ලා සිටි අතර ඔහුගේ හමුදා ප්‍රධාන හමුදා මුරපොලක් වූ රොස්තොව් අල්ලා ගත් බවටයි විදෙස් මාධ්‍ය වාර්තා කළේ. රුසියා ජනාධිපතිවරයා ප්‍රිගෝෂින්ගේ මෙම ක්‍රියාකලාපයන් හෙලාදැක තිබෙනවා. එහෙත් ප්‍රි ගෝෂින් සහ බෙලරුසියානු නායකයා අතර සාකච්ඡාවලින් පසු තත්ත්වය තවදුරටත් උත්සන්න වී ඇති බවටයි සඳහන් වන්නේ.           ", "URL": "https://www.itnnews.lk/2023/10/05/494668/", "Category": "Breaking News,ජාත්‍යන්තර පුවත්", "Parent URL": null}