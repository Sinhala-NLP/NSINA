{"Source": "ITN news", "Timestamp": "ඔක්තෝබර් 29, 2021 17:50", "Headline": "සමස්ත ජනගහනයෙන් 70%ක් එන්නත් කර අවසන්", "News Content": "සමස්ත ජනගහනයෙන් සියයට හැත්තෑවක් එන්නත්කරණය අවසන් කර ඇතැයි සෞඛ්‍ය අමාත්‍ය කෙහෙළිය රඹුක්වැල්ල මහතා යුරෝපා සංගමයේ නිලධාරීන් හමුවේ ප්‍රකාශ කළා. වයස අවුරුදු 30ට වැඩි ජනගහනය මුලුමනින්ම පූර්ණ එන්නත්කරණයට ලක්කර ඇතැයි ද අමාත්‍යවරයා ප්‍රකාශ කළා. ශ්‍රී ලංකාවේ හා මාලදිවයිනේ යුරෝපා සංගමයේ තානාපති ඩෙනී චයිබ් මහතා අමාත්‍යවරයා හමුවූ අවස්ථාවේදීයි මේ බව ප්‍රකාශ කළේ. ලෝක සෞඛ්‍ය සංවිධානයේ සම්බන්ධීකරණයෙන් යුරෝපා සංගමය මෙරට සෞඛ්‍ය පද්ධතිය සදහා යුරෝ මිලියන දෙකක් පමණ වටිනා සෞඛ්‍ය උපකරණ ලබා දීම ද සිදු කෙරුණා.       ", "URL": "https://www.itnnews.lk/2023/10/05/372768/", "Category": "දේශීය පුවත්", "Parent URL": null}