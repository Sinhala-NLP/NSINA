{"Source": "ITN news", "Timestamp": "ඔක්තෝබර් 24, 2021 15:15", "Headline": "චීන විදේශ වෙළෙඳාම වාර්තාගත ලෙස වර්ධනය වෙයි", "News Content": "චීනයේ විදේශ වෙළෙදාමේ වර්ධනය වසර දහයකට පසු වැඩිම අගය වාර්තා කළා. මෙම වසරේ ජනවාරි සිට සැප්තැම්බර් මාසය දක්වා කාලය තුළ චීනයේ විදෙස් වෙළෙදාම මෙලෙස වාර්තාගත වර්ධනයකට ලක්ව තිබෙනවා. චීනයේ ආර්ථිකය ස්ථාවර හා නොකඩවා වර්ධනය වීම ඊට හේතුවයි. ජනවාරි – සැප්තැම්බර් කාලය තුළදී චීනය ආනයන අපනයන වෙළෙදාමේ අගය යුවාන් ට්‍රිලියන 28.3 ක් ලෙසයි දැක්වෙන්නේ. එය පසුගිය වසරට සාපේක්ෂව 22.7% ක වර්ධනයක්. එම කාලය තුළදී චීනය යුවාන් ට්‍රිලියන 15.5 ක අපනයන සිදු කර ඇති අතර යුවාන් ට්‍රිලියන 12.7 ක වටිනාකමකින් යුත් ආනයන සිදු කර තිබෙනවා. එම සියලු අගයන් පසුගිය වසර 10 ඇතුළත අත්කර ගත් උපරිම අගයට ලගා වී ඇති බවයි විශ්ලේෂකයින් පවසන්නේ. ***විදුර/මදුවන්ති/ 2.35   ", "URL": "https://www.itnnews.lk/2023/10/05/371463/", "Category": "ජාත්‍යන්තර පුවත්", "Parent URL": null}