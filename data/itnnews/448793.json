{"Source": "ITN news", "Timestamp": "දෙසැම්බර් 3, 2022 12:43", "Headline": "ලෝක කුසලාන පාපන්දු තරඟාවලියේ කණ්ඩායම් 16 යේ තරඟ අද ඇරඹෙයි", "News Content": "ලෝක කුසලාන පාපන්දු තරගාවලියේ කණ්ඩායම් 16 යේ තරග අද ආරම්භ වනවා. පළමු වටයේ අවසන් තරගවලදී ප්‍රබල කණ්ඩායම් වන බ්‍රසීලයට හා පෘතුගාලයට පරාජය අත්වුණා. කැමරුන් හා බ්‍රසීලය අතර පැවති තරගය කැමරුන් කණ්ඩායම ජයගත්තේ ගෝල එකට බින්දුවක් ලෙසයි. මෙහිදී කැමරුන් කණ්ඩායම වෙනුවෙන් ගෝලයක් වාර්තා කළ වින්සන්ට් අබුබකාර්හට රතු කාඩ් පතක් ලබාදීමට ප්‍රධාන විනිසුරුවරයා කටයුතු කළා. ඒ අබුබකාර් ගෝලය ලබාගැනීමෙන් අනතුරුව තම ටී ෂර්ටය ගලවා ජයග්‍රහණය සැමරීම හේතුවෙන්. සර්බියාව හා ස්විස්ටර්ලන්තය අතර තරගයෙන්  ස්විස්ටර්ලන්තය ජයගත්තේ ගෝල 3ට දෙකක් ලෙසයි.දකුණු කොරියාව හා ප්‍රබල පෘතුගාලය අතර තරගයෙන් දකුනු කොරියාව ගෝල දෙකට එකක් ලෙස ජයගත්තා. උරුගුවේ හා ගානා අතර තරගය උරුගුවේ කණ්ඩායම ජයගත්ත ද ඔවුන්ට තරගවලියේ මීළග වටයට සුදුසුකම් ලබාගැනීමට හැකි වුනේ නැහැ. මෙම තරග නිමාවත් සමග පාපන්දු ලෝක කුසලාන තරගාවලියේ පළමු කාණ්ඩයේ තරග නිමාවට පත් වුණා. පාපන්දු පිටියේ දැවැන්ත කණ්ඩායම් වන ජර්මනිය,බෙල්ජියම, උරුගුවේ යන කණ්ඩායම්වලට කණ්ඩායම් 16 වටයට සුදුසුකම් ලබාගැනීම නොහැකිවීම විශේෂත්වයක්. තරගාවලියේ කණ්ඩායම් 16 තරග අද ආරම්භ වන්නේ නෙදර්ලන්තය ඇමෙරිකාවත් අතර තරගයෙන්. ආජන්ටිනාවත් ඕස්ට්‍රේලියාවත් අතර තරගය  ශ්‍රී ලංකාවේ වේලාවෙන් හෙට අලුයම පැවැත්වීමට නියමිතයි. මේ කණ්ඩායම්වලට අමතරව ප්‍රංශය පෝලන්තය එංගලනතය සෙනගල් රාජ්‍යය, ජපානය, ක්‍රොයේෂියාව, බ්‍රසීලනය, දකුණු කොරියාව, මොරොක්කෝව, ස්පාඤ්ඤය, පෘතුගාලය හා ස්විස්ටර්ලන්තය යන රටවල් කණ්ඩායම් 16යේ  වටයට සුදුසුකම් ලබා ගත්තා. ", "URL": "https://www.itnnews.lk/2023/10/05/448793/", "Category": "ක්‍රීඩා,පාපන්දු", "Parent URL": null}