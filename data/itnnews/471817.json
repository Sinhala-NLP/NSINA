{"Source": "ITN news", "Timestamp": "මාර්තු 30, 2023 09:15", "Headline": "පාප් වහන්සේ රෝහල් ගත කරයි", "News Content": "රෝගී තත්ත්වයක් හේතුවෙන් ෆ්‍රැන්සිස් පාප්වහන්සේ රෝහල් ගත කර තිබෙනවා. ශ්වසන පද්ධතියේ ඇති වු ආසාධනයක් හේතුවෙනුයි ෆ්‍රැන්සිස් පාප්වහන්සේ රෝමයේ පිහිටි රෝහලකට ඇතුළුලත් කර ඇත්තේ. 86 හැවිරිදි වියේ පසුවන ෆ්‍රැන්සිස් පාප්වහන්සේ දින කිහිපයක් පුරා හුස්ම ගැනීමේ අපහසුතාවයකින් පෙලුනු බවයි වතිකානය සඳහන් කරන්නේ. එළඹෙන අප්‍රේල් මාසය පාප්වහන්සේගේ කාර්යබහුලම රාජකාරී සහිත මාසය ලෙසයි සැලකෙන්නේ. පාප්වහන්සේ හංගේරියාවේ සංචාරයක ද නිරතවීමට සැලසුම්කර තිබුණ ද ඒ පිළිබඳ නිශ්චිත දිනයක් ප්‍රකාශ කළ නොහැකි බවයි වතිකානය වැඩිදුරටත් පවසන්නේ. කෙසේ වෙතත් රෝහල් ආරංචි මාර්ග තහවුරු කරන්නේ පාප්වහන්සේට කොවිඩ් රෝගය වැළදී නොමැති බවයි.     ", "URL": "https://www.itnnews.lk/2023/10/05/471817/", "Category": "Breaking News,ජාත්‍යන්තර පුවත්", "Parent URL": null}