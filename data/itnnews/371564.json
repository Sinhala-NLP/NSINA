{"Source": "ITN news", "Timestamp": "ඔක්තෝබර් 25, 2021 12:03", "Headline": "තවත් ෆයිසර් එන්නත් මාත්‍රා තොගයක් දිවයිනට", "News Content": "ඇමෙරිකා එක්සත් ජනපදයේ සිට තවත් ෆයිසර් එන්නත් මාත්‍රා තුන්ලක්ෂ හාරදහසක් අද අලුයම මෙරටට ගෙන එනු ලැබුවා. කටාර් ගුවන් සේවයට අයත් භාණ්ඩ ප්‍රවාහන ගුවන් යානයකින් ගෙන එන ලද මෙම එන්නත් තොගය ගුවන්තොටුපොළ පරිශ්‍රයේ ශීතකරණ තුළ තැන්පත් කිරීමට පියවර ගෙන තිබුණා. පසුව ශ්‍රී ලංකා ඖෂධ නීතිගත සංස්ථාවේ ශීතකරණ පහසුකම් සහිත ලොරි රථ මගින් මධ්‍යම ගබඩා සංකීර්ණය වෙත රැගෙන ගිය බවයි අප වාර්තාකරුවන් පැවසුවේ. ", "URL": "https://www.itnnews.lk/2023/10/05/371564/", "Category": "Breaking News,දේශීය පුවත්", "Parent URL": null}