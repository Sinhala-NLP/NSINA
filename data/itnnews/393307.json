{"Source": "ITN news", "Timestamp": "පෙබරවාරි 5, 2022 10:49", "Headline": "ඩෙවෝන් ඇල්ල රක්ෂිතයේ හටගත් ගින්නකින් අක්කර 25ක් විනාශයි", "News Content": "හැටන් දිඹුලපතන ප්‍රදේශයේ පිහිටි ඩෙවෝන් ඇල්ල රක්ෂිතයේ හටගත් ගින්නකින් අක්කර 25ක් පමණ විනාශ වී තිබෙනවා. දිඹුලපතන වත්ත,  ප්‍රදේශයට මායිම්ව ඊයේ රාත්‍රි 7.00ට පමණ ගින්න හටගෙන තිබෙනවා. ප්‍රදේශයේ මේ දිනවල පවතින්නේ දැඩි වියළි කාලගුණයක්. ඉලුක් සහිත මෙම රක්ෂිතයේ බොහෝ පැළෑටි වියළි ගොස් ඇති බැවින් ගින්න සීඝ්‍රයෙන් පැතිර ගියා. පසුගිය දින කිහිපය තුළ ඩෙවෝන් ඇල්ල රක්ෂිතය පුරා කිසියම් පිරිසක් ගිනි තැබීම් සිදුකර තිබෙනවා. ඒ හේතුවෙන් මේ වන විටත් අක්කර 100කට ආසන්න භූමි ප්‍රමාණයක් විනාශ වුණා. ඩෙවෝන් ඇල්ලේ සුන්දරත්වයටද මෙය දැඩි බලපෑමක් වී තිබෙනවා. ඇතැමුන් සතුන් දඩයම් කිරීම හා විනෝදාස්වාදය සදහා මෙවැනි ගිනි තැබීම් සිදු කරන බවයි ප්‍ර දේශවාසීන් පවසන්නේ.     ", "URL": "https://www.itnnews.lk/2023/10/05/393307/", "Category": "Breaking News,දේශීය පුවත්", "Parent URL": null}