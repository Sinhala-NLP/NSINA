{"Source": "ITN news", "Timestamp": "මාර්තු 24, 2022 15:39", "Headline": "ශ්‍රී ලංකා මහ බැංකුවෙන් නිවේදනයක්", "News Content": "මෙරට බැංකු පද්ධතිය ස්ථාවරව පවතින බව ජනතාවට වගකීමකින් යුතුව දැනුම් දෙන බව ශ්‍රී ලංකා මහබැංකුව නිවේදනයක් නිකුත් කරමින් සදහන් කරනවා. රාජ්‍ය  බැංකුවල කටයුතු කිසිදු බාධාවකින් තොරව සාමාන්‍ය පරිදි සිදු කෙරෙන බවයි ශ්‍රී ලංකා මහබැංකුව අවධාරණය කරන්නේ. මෙරට බැංකු පද්ධතිය සම්බන්ධයෙන් සිදු කර ඇති ඇතැම් ප්‍රකාශ අසත්‍ය බවත් බැංකු පද්ධතිය ස්ථාවර බවත් ශ්‍රී ලංකා මහබැංකුව නිවේදනය කරනවා.රාජ්‍ය බැංකු ආයතනවල මෙහෙයුම් කටයුතු සුපුරුදු ආකාරයෙන් සිදු වෙමින් පවතින බව මහජනතාව ඇතුළු සියලු පාර්ශ්ව වෙත මුදල් අමාත්‍යාංශ සහ ශ්‍රී ලංකා මහබැංකුව තහවුරු කරන බවයි එම නිවේදනයේ තවදුටත් සදහන් වන්නේ. මේ අතර මහජන බැංකුවේ සභාපති සුජීව රාජපක්ෂ සදහන් කරන්නේ රාජ්‍ය බැංකු සම්බන්ධයෙන් ඇතැම් සමාජ මාධ්‍යවල පල වන වාර්තා මුළුමනින්ම අසත්‍ය බවයි. මහජන බැංකුව ඉතා ශක්තිමත් ස්ථාවර මූල්‍ය ආයතනයක් බවත් ණයවර ලිපි නිකුත් කිරීම සදහා අවශ්‍ය ඩොලර් සංචිත ද අද දින මහබැංකුවෙන් ලැබුණු බවත් සභාපතිවරයා සදහන් කරනවා.      ", "URL": "https://www.itnnews.lk/2023/10/05/403733/", "Category": "දේශීය පුවත්", "Parent URL": null}