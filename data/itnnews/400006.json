{"Source": "ITN news", "Timestamp": "மார்ச் 8, 2022 13:17", "Headline": "தலிபான்களின் ஆட்சியில் ஆப்கானிஸ்தானில் 400 பேர் வரை கொல்லப்பட்டுள்ளதாக ஐநா அறிக்கை..", "News Content": "ஆப்கானிஸ்தானின் தலிபான்களின் ஆட்சியில் 400 சாதாரண பொதுமக்கள் கொல்லப்பட்டுள்ளதாக ஐக்கிய நாடுகள் அமைப்பு தெரிவித்துள்ளது. தலிபான்கள் கடந்த வருடம் ஆகஸ்ட் மாதம் ஆட்சி அதிகாரத்தை கைப்பற்றியதிலிருந்து கடந்த பெப்ரவரி மாதம் இறுதி வரையான காலப்பகுதியிலேயே பாரதூரமான தாக்குதல் சம்பவங்களில் 397 உயிரிழப்புகள் பதிவாகியுள்ளதாக சுட்டிக்காட்டப்பட்டுள்ளது. 50க்கும் அதிகமானோர் ஆயுத குழுக்களினால் கொல்லப்பட்டுள்ளதாகவும், அதே காலப்பகுதியில் மேலும் பலர் துன்புறுத்தப்பட்டு கொலை செய்யப்பட்டுள்ளதாகவும் ஐக்கிய நாடுகள் அறிக்கையில் சுட்டிக்காட்டப்பட்டுள்ளது. இதேவேளை ஆப்கானிஸ்தானில் பெண்களின் உரிமை மற்றும் சுதந்திரம் பறிக்கப்பட்டுள்ளதாகவும், பெண்கள் பொதுவாழ்வில் முழுமையாக ஈடுபடுவதற்கு அனுமதி அளிக்க வேண்டுமென ஐக்கிய நாடுகளின் மனித உரிமைகள் ஆணையாளர் மிச்சல் பெச்சலே ஜெனிவாவில் நேற்றைய தினம் இடம்பெற்ற மாநாட்டின் போது சுட்டிக்காட்டியுள்ளார். ஆப்கானிஸ்தான் மக்களின் மனித உரிமை விவகாரங்கள் வருத்தம் அளிப்பதாகவும் அங்கு இடம்பெறும் ஆட்கடத்தல்கள் மனிதர்களின் சுதந்திர்திற்கு எதிரான செயற்பாடுகள் என்பன கட்டுப்படுத்தப்படவேண்டுமெனவும் மிச்சல் பெச்சலே தெரிவித்துள்ளார். ", "URL": "https://www.itnnews.lk/2023/10/05/400006/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}