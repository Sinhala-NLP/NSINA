{"Source": "ITN news", "Timestamp": "ජූනි 7, 2022 15:16", "Headline": "මාර්තු වන විට මාලි රාජ්‍යය තුළ සිවිල් පාලනයක් ඇතිකරන බව එරට හමුදාව පවසයි", "News Content": "මාර්තු මාසය වන විට මාලි රාජ්‍යය තුළ යළි සිවිල් පාලනයක් ඇතිකරන බව එරට හමුදාව පවසනවා. මාලි රාජ්‍යයේ පාලන බලය හමුදා කුමන්ත්‍රණයක් මගින් අත්පත්කර ගැණුනේ 2020 වසරේ අගෝස්තු මාසයේ දීයි. ඒ සමගම ජාත්‍යන්තර ප්‍රජාවෙන් සම්බාධක පැනවුණු අතර එම සම්බාධක ඉවත් කිරීමට නම් මැතිවරණයක් පවත්වා රට සාමාන්‍ය තත්ත්වයට රැගෙන එන ලෙසයි ඉල්ලීම් කෙරුණේ. ඒ අනුව 2024 වසරේ පෙබරවාරි මාසයේ දී එරට පාර්ලිමේන්තු මැතිවරණය පැවැත්වෙන බව හමුදා පාලනය අද නිවේදනය කළා. ඒ සමගම එරටට පනවා ඇති සම්බාධක ලිහිල් කෙරෙනු ඇති බවටයි විශ්ලේෂකයින් අනාවැකි පළකරන්නේ.       ", "URL": "https://www.itnnews.lk/2023/10/05/415653/", "Category": "ජාත්‍යන්තර පුවත්", "Parent URL": null}