{"Source": "ITN news", "Timestamp": "ஆகஸ்ட் 3, 2023 14:40", "Headline": "ஒரே குடும்பத்தில் ஐவர் தற்கொலை", "News Content": "ஒரே குடும்பத்தை சேர்ந்த ஐவர் தற்கொலை செய்து கொண்ட சம்பவம் எப்பாவெலவில் பதிவாகியுள்ளது. எப்பாவெல பகுதியில் நேற்றைய தினம் 24 வயதுடைய இளைஞர் ஒருவர் அவரின் வீட்டில் கழுத்தில் சுருக்கிட்டு தற்கொலை செய்துகொண்டுள்ளார். அவரின் சகோதரனுடன் ஏற்பட்ட முரண்பாடே தற்கொலைக்கு காரணம் என பொலிஸார் சந்தேகிக்கின்றனர். எனினும், நேற்றைய தினம் தற்கொலை செய்துக்கொண்ட இளைஞரின் சகோதரர்கள் மூவரும் சகோதரி ஒருவரும் இதற்கு முன்னதாகவே தற்கொலை செய்து கொண்டு மரணித்துள்ளனர் என  விசாரணைகளில் தெரியவந்துள்ளது. ஒரு சகோதரனும் சகோதரியும் ரயிலில் பாய்ந்து தற்கொலை செய்துகொண்டுள்ளனர். ஏனைய இரு சகோதரர்களில் ஒருவர் தோட்டப்பகுதியில் தற்கொலை செய்து கொண்டுள்ளார். பிரிதொருவர் நேற்றைய தினம் குறித்த இளைஞர் கழுத்தில் சுருக்கிட்டு தற்கொலை செய்து கொண்ட அதே இடத்தில் இதற்கு முன்னர்  தற்கொலை செய்து கொண்ட  நிலையில் சடலமாக மீட்கப்பட்டுள்ளார். இந்த நிலையில் ஒரே குடும்பத்தை சேர்ந்த ஏழு சகோதரர்களில் ஐவர் தற்கொலையில் மரணித்துள்ளனர் என பொலிஸார் தெரிவித்துள்ளனர். இந்த சம்பவங்கள் தொடர்பில் பொலிஸார் மேலதிக விசாரணைகளை முன்னெடுத்து வருகின்றனர். ", "URL": "https://www.itnnews.lk/2023/10/05/505150/", "Category": "Breaking News,அண்மைய செய்திகள்", "Parent URL": null}