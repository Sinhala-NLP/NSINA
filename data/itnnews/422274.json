{"Source": "ITN news", "Timestamp": "ජූලි 10, 2022 09:54", "Headline": "දිවයිනට ළඟා වූ පොහොර නෞකාව නිල වශයෙන් භාරගැනීම අද", "News Content": "ඊයේ දිවයිනට ළඟා වූ යූරියා මෙට්‍රික් ටොන් හතලිස් දහසක් රැගත් පොහොර නෞකාව නිල වශයෙන් භාරගැනීම අද සිදුකෙරෙනවා. ණය ආධාර යටතේ යූරිය පොහොර මෙට්‍රික් ටොන් 65,000ක් මෙරටට ලබා දීමට ඉන්දියාව තීරණය කළා. ඒ අනුව යූරියා මෙට්‍රික් ටොන් 40,000ක පළමු තොගය රැගත් නෞකාව කොළඹ වරායට ඇතුළු වුණා. මෙම පොහොර වරායේදී මෙරට ඉන්දීය මහකොමසාරිස්වරයා නිල වශයෙන් කෘෂිකර්ම අමාත්‍යවරයා වෙත භාරදීම සිදුවනවා. අනතුරුව පොහොර තොගය දිවයින පුරා බෙදා හරින බවයි අමාත්‍ය මහින්ද අමරවීර මහතා ප්‍රකාශ කරන්නේ. ගොවීන් අතට කඩිනමින්ම පොහොර ලැබීමට සැලැස්වීම රජයේ අපේක්ෂාවයි.           ", "URL": "https://www.itnnews.lk/2023/10/05/422274/", "Category": "Breaking News,දේශීය පුවත්", "Parent URL": null}