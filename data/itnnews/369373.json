{"Source": "ITN news", "Timestamp": "ඔක්තෝබර් 15, 2021 12:25", "Headline": "නාගානන්ද ජාත්‍යන්තර බෞද්ධ ආයතනයට පුනර්භව පර්යේෂණ මධ්‍යස්ථානයක්", "News Content": "කැලණිය මානෙල්වත්ත නාගානන්ද ජාත්‍යන්තර බෞද්ධ ආයතනයේ පුනර්භව පර්යේෂණ මධ්‍යස්ථානය විවෘත කෙරුණා. මෙම ආයතනයේ හා බෞද්ධ විශ්වවිද්‍යාලයේ උප කුලපති ආචාර්ය පූජ්‍ය බෝධාගම චන්දිම ස්වාමීන් වහන්සේගේ අනුශාසනා පරිදි මෙම පර්යේෂණ මධ්‍යෂ්ථානය විවෘත කෙරුණා. අනුනායක පූජ්‍ය මහාචාර්ය නවගමුවේ රේවත ස්වාමීන් වහන්සේ ප්‍රමුඛ මහා සංඝරත්නය මෙන්ම රාජ්‍ය අමාත්‍ය විදුර වික්‍රමනායක, ස්වාධීන රූපවාහිනී මාධ්‍ය ජාලයේ විධායක අධ්‍යක්ෂ ආචාර්ය හසන්ත හෙට්ටිආරච්චි යන මහත්වරුන් ඇතුළු පිරිසක් මෙම අවස්ථාවට සහභාගි වුණා. මහාචාර්ය පූජ්‍ය ඉදුරාගාරේ ධම්මරතන ස්වාමීන් වහන්සේ මෙහිදී විශේෂ දේශනයක් පැවැත්වූවා. එමෙන්ම තිස්ස ජයවර්ධන මහතා රචනා කළ යළි ඉපදී හමුවන පෙර භව නෑදෑයෝ කෘතිය ආරාධිතයින් වෙත පිළිගැන්වීම ද මෙහිදී සිදුකෙරුණා. පුනර්භවය පිළිබද අධ්‍යාපනයක් ලැබීමට මෙන්ම පර්යේෂණ සිදුකරන අයට මෙම මධ්‍යස්ථානය මහත් පිටිවහලක් වනවා.   ", "URL": "https://www.itnnews.lk/2023/10/05/369373/", "Category": "දේශීය පුවත්", "Parent URL": null}