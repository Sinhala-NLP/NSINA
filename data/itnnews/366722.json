{"Source": "ITN news", "Timestamp": "அக்டோபர் 4, 2021 10:11", "Headline": "நாட்டில் மேலும் 802 கொவிட் தொற்றாளர்கள் நேற்று அடையாளம்", "News Content": "கொவிட்-19 தொற்றால் மேலும் 40 மரணங்கள் நேற்று உறுதிப்படுத்தப்பட்டதாக அரசாங்க தகவல் திணைக்களம் தெரிவித்துள்ளது. அதற்கமைய நாட்டில் இதுவரை 13 ஆயிரத்து 59 கொவிட் மரணங்கள் பதிவாகியுள்ளது. இதனிடையே நாட்டில் மேலும் 802 கொவிட் தொற்றாளர்கள் நேற்று அடையாளம் காணப்பட்டுள்ளனர். அதனடிப்படையில் நாட்டில் இதுவரை அடையாளம் காணப்பட்ட கொவிட் தொற்றாளர்களின் மொத்த எண்ணிக்கை 5 லட்சத்து 20 ஆயிரத்து 430 ஆக அதிகரித்துள்ளது. அவர்களில் 4 லட்சத்து 59 ஆயிரத்து 298 பேர் பூரண குணமடைந்துள்ளனர். 48 ஆயிரத்து 75 பேர் தொடர்ந்தும் கொவிட் சிகிச்சைகளை பெற்று வருகின்றனர். நாட்டில் நேற்றைய தினத்தில் மாத்திரம் 7 ஆயிரத்து 566 பீசிஆர் பரிசோதனைகளும், 3 ஆயிரத்து 86 என்டிஜன் பரிசோதனைகளும் மேற்கொள்ளப்பட்டுள்ளன. ", "URL": "https://www.itnnews.lk/2023/10/05/366722/", "Category": "Breaking News,தேசிய செய்திகள்", "Parent URL": null}