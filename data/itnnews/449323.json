{"Source": "ITN news", "Timestamp": "දෙසැම්බර් 6, 2022 12:54", "Headline": "අධ්‍යයන කාලය ඉක්මවූ සරසවි සිසුන් සම්බන්ධයෙන් වන නීති කඩිනමින් බලාත්මක කිරීමට පියවර", "News Content": "විශ්වවිද්‍යාල අධ්‍යයන කාලය ඉක්මවූ සිසුන් සම්බන්ධයෙන් වන නීති කඩිනමින් බලාත්මක කරන බව විශ්වවිද්‍යාල ප්‍රතිපාදන කොමිසමේ සභාපති ජ්‍යෙෂ්ඨ මහාචාර්ය සම්පත් අරමතුංග මහතා පවසනවා. ඌව වෙල්ලස්ස විශ්වවිද්‍යාලයේ පැවති උත්සවයකදී ඒ මහතා‌ මේ බව ප්‍රකාශ කළා. ඌව වෙල්ලස්ස විශ්වවිද්‍යාලයේ අභිනවයෙන් ඉදිකළ තෙමහල් පුස්තකාල ගොඩනැගිල්ල සිසු අයිතියට පත් කිරීම සිදු කෙරුණා. නවීන පහසුකම් වලින් යුක්තව ඉදිකර ඇති පුස්තකාලය සදහා වැය කර  ඇති මුදල රුපියල් මිලියන 415ක්. ඌව වෙල්ලස්ස විශ්ව විද්‍යාලයේ උපකුලපති මහාචාර්ය ජයන්තලාල් පද්මසේකර මහතා ඇතුළු පිරිසක් මෙම අවස්ථාවට එක්වුණා.       ", "URL": "https://www.itnnews.lk/2023/10/05/449323/", "Category": "දේශීය පුවත්", "Parent URL": null}