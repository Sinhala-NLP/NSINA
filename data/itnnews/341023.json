{"Source": "ITN news", "Timestamp": "ජූනි 6, 2021 17:34", "Headline": "හම්බන්තොට රජයේ රෝහල් 06ක් සඳහා වෛද්‍ය උපකරණ ලබාදීම අගමැති ප්‍රධානත්වයෙන්", "News Content": "හම්බන්තොට දිස්ක්‍රික්කයේ රජයේ රෝහල් හයක් සඳහා වෛද්‍ය උපකරණ ලබාදීමට කටයුතු කෙරුණා. ඒ  අග්‍රාමාත්‍ය මහින්ද රාජපක්ෂ මහතාගේ ප්‍රධානත්වයෙන්. හම්බන්තොට දිස්ත්‍රික්කයේ අම්බලන්තොට, වීරකැටිය , හකුරුවෙල , වලස්මුල්ල ,කටුවන හා සූරියවැව යන රෝහල්වලට අවශ්‍ය වෛද්‍ය උපකරණයි මෙලෙස පරිත්‍යාග කෙරුණේ. රුහුණු කරලිය සංවිධානයේ ඉල්ලීමකට අනුවයි මෙම වෛද්‍ය උපකරණ ලබා දීම තංගල්ල පුරාණ කුඩා වනවාසල විහාරස්ථානයේ දී සිදු කෙරුණා. රෝහල්වලට අවශ්‍ය ඇදන්, රෝදපුටු , ට්‍රොලි ඇතුළු වෛද්‍ය උපකරණ ලබාදීම සිදු කෙරුණු අතර එහි වටිනාකම රුපියල් කෝටි දෙක ඉක්මවනවා.   දිවයින පුරා රෝහල් 150 කට පමණ මෙම පදනම මගින් මීට පෙරද අත්‍යවශ්‍ය වෛද්‍ය උපකරණ හා ද්‍රව්‍ය පරිත්‍යාග කර තිබෙනවා. කොළඹ මහ රෝහලේ රෝහල් සේවා මණ්ඩලයේ අධ්‍යක්ෂ පූජ්‍ය රජවැල්ලේ සුභූති ස්වාමීන්වහන්සේ ප්‍රමුඛ මහා සංඛ රත්නයද අමාත්‍ය  ආචාර්ය බන්දුල ගුණවර්ධන මහතා ඇතුලු පිරිසක් ද මෙම අවස්ථාවට සහභාගි වුණා.         ", "URL": "https://www.itnnews.lk/2023/10/05/341023/", "Category": "Breaking News,දේශීය පුවත්", "Parent URL": null}