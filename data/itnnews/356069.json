{"Source": "ITN news", "Timestamp": "අගෝස්තු 13, 2021 12:51", "Headline": "ඊයේ දිනය තුළ කොවිඩ් ආසාදිතයින් 3039ක් – වැඩිම පිරිස ගම්පහ දිස්ත්‍රික්කයෙන්", "News Content": "ඊයේ දිනයේදී කොරෝනා ආසාදිතයන් 3039 දෙනෙකු හදුනාගෙන ඇති බවද සෞඛ්‍ය අංශ සදහන් කළා. ඉන් පුද්ගලයින් 46 දෙනෙකු විදේශගතව සිට මෙරටට පැමිණි අයයි. ඒ සමග මෙරටින් හදුනාගත් සමස්ත කොරෝනා ආසාදිතයින් සංඛ්‍යාව 345,118ක් දක්වා ඉහළ ගියා. ඊයේ දිනයේද රෝගීන් වැඩිම සංඛ්‍යාවක් වාර්තා වුණේ ද ගම්පහ දිස්ත්‍රික්කයෙන් එම සංඛ්‍යාව 591 ක්. කොළඹින් 455 දෙනෙකු ද කළුතරින් 437 නෙකුද,ගාල්ල දිස්ත්‍රික්කයෙන් 327 දෙනෙකු ද රත්නපුරෙන් 179 දෙනෙකු ද වාර්තා වී තිබෙනවා. මේ වන විට ප්‍රතිකාර ලබමින් සිටින රෝගීන් සංඛ්‍යාව 37,199 ක්. රෝගීන් 302,455 දෙනෙකු සුවය ලබා සිටිනවා.   ", "URL": "https://www.itnnews.lk/2023/10/05/356069/", "Category": "දේශීය පුවත්", "Parent URL": null}