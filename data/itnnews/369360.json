{"Source": "ITN news", "Timestamp": "ඔක්තෝබර් 15, 2021 12:02", "Headline": "මහවැලි ගඟේ වැලි ගොඩ දමන කම්කරුවන්ට සහන රැසක්", "News Content": "ජී.එස්.එම්.බී. ටෙක්නිකල් සර්විසස් සමාගම යටතේ මහවැලි ගගේ වැලි ගොඩ දැමීමේ කටයුතුවල නිරත කම්කරුවන්ට සහන රැසක් ලබාදෙන්න පරිසර අමාත්‍යාංශය තීරණය කළා. කම්කරුවන්ගේ මරණයකදී රුපියල් ලක්ෂ 10 ක වන්දියක් හා තාවකාලික හෝ නිත්‍ය ආබාධිත තත්ත්වයට පත්වන කම්කරුවකුට රුපියල් පන්ලක්ෂ පනස් දහස බැගින් රක්ෂණ වන්දි ලබාදීමටද තීරණය කර තිබෙනවා. එමෙන්ම මහවැලි ගගේ වැලි ගොඩ දැමීමේ නිරත කම්කරුවන්ගේ 5 ශ්‍රේණිය ශිෂ්‍යත්ව විභාගය, අපොස සාමාන්‍ය පෙළ හා උසස්පෙළ විභාග සමත්වන දරුවන්ට අධ්‍යාපන කටයුතු අවසන් වන තෙක් ශිෂ්‍යත්ව ලබාදීමටද නියමිතයි. පරිසර අමාත්‍යාංශයේ පැවති සාකච්ඡාවකදීයි මෙම තීරණයට එළඹ තිබෙන්නේ.       ", "URL": "https://www.itnnews.lk/2023/10/05/369360/", "Category": "නවතම පුවත්", "Parent URL": null}