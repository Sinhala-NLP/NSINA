{"Source": "ITN news", "Timestamp": "සැප්තැම්බර් 30, 2021 10:23", "Headline": "තවත් ෆයිසර් එන්නත් මාත්‍රා තොගයක් දිවයිනට", "News Content": "මෙතෙක් දිවයිනට ලැබුණු ෆයිසර් මාත්‍රාවන්හි විශාලතම තොගය අද අලුයම දිවයිනට රැගෙන එනු ලැබුවා. ෆයිසර් එන්නත් මාත්‍රා මිලියන 4ක තොගයකුයි මෙලෙස දිවයිනට රැගෙන එනු ලැබුවේ. මේ වනවිට වයස අවුරුදු 12 ට වැඩි දරුවන් සඳහා ෆයිසර් එන්නත ලබාදීමට කටයුතු කරමින් සිටිනවා. ප්‍රථමයෙන් විවිධ සංකූලතා සහිත දරුවන්ටයි මේ දිනවල ෆයිසර් එන්නත ලබාදීම සිදුකෙරෙන්නේ. ඉන් පසු අදියර කීපයකින් අනිකුත් දරුවන්ට ද එන්නත ලබාදීමට නියමිතයි. පාසල් විවෘත කිරීමේදී ද සිසුන්ට එන්නත ලබාදීම වැදගත් වනවා. මේ අනුව අද දිනයේ ෆයිසර් එන්නත් මාත්‍රා මිලියන 4 ක් දිවයිනට රැගෙන ඒම තුළින් විශේෂයෙන් දරුවන්ට එන්නත ලබාදීමේ කටයුතු තවදුරටත් පහසුවනු ඇති.         ", "URL": "https://www.itnnews.lk/2023/10/05/365965/", "Category": "Breaking News,නවතම පුවත්", "Parent URL": null}