{"Source": "ITN news", "Timestamp": "සැප්තැම්බර් 9, 2023 11:47", "Headline": "කළුතර – වාද්දුව දුම්රිය හරස් මාර්ගවල ගේට්ටු නොමැතිවීමෙන් දැඩි අනාරක්ෂිත තත්ත්වයක්", "News Content": "කළුතර සිට වාද්දුව දක්වා බොහෝ දුම්රිය හරස් මාර්ගවල ගේට්ටු නොමැතිකම හේතුවෙන් දැඩි අනාරක්ෂිත තත්ත්වයක් මතුව තිබෙනවා. වසර කිහිපයකට පසු මේ දිනවල කළුතර උතුර, පොතුපිටිය හා වාද්දුව යන ප්‍රදේශවල ඇති සංචාරක නිකේතනවලට සංචාරකයන් පැමිණීම ආරම්භ වී තිබෙනවා. එහෙත් එම ප්‍රදේශවල දුම්රිය හරස් මාර්ග බොහෝමයක අනතුරු ඇඟවීමේ වර්ණ සංඥා පද්ධති හෝ ආරක්ෂිත ගේට්ටු නොමැතිකමින් සංචාරක ව්‍යාපාරයට ද දැඩි බලපෑමක් එල්ල වී තිබෙනවා. සංචාරකයන් රැගත් බොහෝ බස් රථ හා වෑන් රථ රියදුරන් පිට පළාත්වල පිරිසක් වන බැවින් ඔවුන් නිසි අවබෝධයකින් තොරව මෙම දුම්රිය හරස් මාර්ග හරහා ගමන් කරන බවයි අප වාර්තාකරු පවසන්නේ. ඒ අනුව දැඩි දැඩි අනාරක්ෂිත තත්ත්වයක් නිර්මාණය වී තිබෙනවා. ", "URL": "https://www.itnnews.lk/2023/10/05/514715/", "Category": "Breaking News,දේශීය පුවත්", "Parent URL": null}