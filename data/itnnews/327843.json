{"Source": "ITN news", "Timestamp": "මාර්තු 25, 2021 10:04", "Headline": "අමෙරිකාවේ කොවිඩ් ආසාධිත සංඛ්‍යාව කෝටි 3 ඉක්මවයි", "News Content": "අමෙරිකාවේ කොවිඩ් ආසාධිත සංඛ්‍යාව කෝටි 3 ක සීමාව පසුකර තිබෙනවා. ඊයේ දිනයේදී එරටින් හදුනාගත් නව කොරෝනා ආසාධිතයින් හැට හය දහස් 538 ත් සමගින් අමෙරිකාවෙන් වාර්තා වන සමස්ත කොරෝනා ආසාධිතයින් සංඛ්‍යාව තුන් කෝටි හත් ලක්ෂ 4,292 ක් දක්වා ඉහළ ගොස් ඇති බවයි වාර්තා වන්නේ. ගතවූ පැය 24 තුළදී අමෙරිකාවෙන් කොරෝනා මරණ 1405 ක්ද වාර්තා වුණා. ඒ අනුව එරටින් වාර්තා වන සමස්ත කොරෝනා මරණ සංඛ්‍යාව පන් ලක්ෂ පනස් අට දහස් 422 ක් දක්වා ඉහළ ගොස් තිබෙනවා. අමෙරිකාවට පසු බ්‍රසීලයෙන් මිලියන 12 ඉක්මවා ගිය ආසාධිත සංඛ්‍යාවක් වාර්තා වන අතර ඉන්දියාවෙන් මිලියන 11 ක කොරෝනා ආසාධිතයින් සංඛ්‍යාවක් වාර්තා වනවා.     ", "URL": "https://www.itnnews.lk/2023/10/05/327843/", "Category": "ජාත්‍යන්තර පුවත්", "Parent URL": null}