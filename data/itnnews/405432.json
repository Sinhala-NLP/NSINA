{"Source": "ITN news", "Timestamp": "ஏப்ரல் 4, 2022 11:48", "Headline": "அனைத்து அரசியல் கட்சிகளுக்கும் ஜனாதிபதி அழைப்பு..", "News Content": "தேசிய நெருக்கடிக்கு தீர்வு கான சகல தரப்பினரும் ஒன்றிணையுமாறு ஜனாதிபதி கோட்டாப்பய ராஜபக்ஷ அழைப்பு விடுத்துள்ளார். அதற்கமைய அமைச்சுப்பொறுப்பை ஏற்று தேசிய நெருக்கடிக்கு தீர்வுகான பாராளுமன்றத்தை பிரதிநிதித்துவப்படுத்தும் சகல கட்சிகளுக்கும் ஜனாதிபதி அழைப்பு விடுத்துள்ளார். இது தொடர்பில் ஜனாதிபதி ஊடக பிரிவு சற்று முன்னர் அறிக்கை ஒன்றை வெளியிட்டது. பொருளாதாரம் மற்றும் உலகளாவிய காரணிகளால் தற்போதைய நெருக்கடி நிலை ஏற்பட்டுள்ளதாக அறிக்கையில் குறிப்பிடப்பட்டுள்ளது. ஆசியாவின் முன்னணி ஜனநாயக நாடுகளுக்கிடையில் பிரதான நாடாக ஜனநாயக கட்டமைப்புக்குள் தீர்வுகளை தேட வேண்டும். நாட்டிலுள்ள சகல மக்களும் எதிர்கால சந்ததியினருக்கென தேசிய நலனை கருத்திற்கொண்டு ஒன்றிணைந்து செயற்பட வேண்டுமென குறித்த அறிக்கையில் குறிப்பிடப்பட்டுள்ளது. ", "URL": "https://www.itnnews.lk/2023/10/05/405432/", "Category": "Breaking News,தேசிய செய்திகள்,முதன்மை செய்தி", "Parent URL": null}