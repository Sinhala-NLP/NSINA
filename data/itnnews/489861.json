{"Source": "ITN news", "Timestamp": "ජූනි 7, 2023 09:41", "Headline": "පොලිස් ජිප් රථයක් ප්‍රපාතයකට පෙරළෙයි – තිදෙනෙකු රෝහල් ගත කෙරේ", "News Content": "නොර්වුඩ් පොලිසියේ රාත්‍රි මුර සංචාරය සඳහා යොදවා තිබු ජිප් රථය ඊයේ (06) රාත්‍රියේ ප්‍රපාතයකට පෙරලී තිබෙනවා. එම ජිප් රථයේ ගමන් ගත් පොලිස් නිලධාරින් තිදෙනෙකු තුවාල ලබා දික්ඔය මුලික රෝහල වෙත ඇතුලත් කර ඇති බවයි නොර්වුඩ් පොලිසිය පැවසුවේ. ඊයේ රාත්‍රි 11 ට පමණ මෙම අනතුර සිදු වි ඇත්තේ හැටන් බගවන්තලාව ප්‍රධාන මාර්ගයේ වෙන්චර් තේ කර්මාන්ත ශාලාව අසලදියි. රාත්‍රි මුර සංචාරය සඳහා යොදවා තිබු ජිප් රථය නොර්වුඩ් සෙන් ජොන් ටිලරි වත්ත ප්‍රදේශයේ සිට නොර්වුඩ් නිව්වැලි වත්ත ප්‍රදේශයේ අනවසර මැණික් ගැරිමක් වැටලිම සඳහා ධාවනය කරමින් තිබූ අවස්තාවේ ජිප් රථය මාර්ගයෙන් ඉවතට පැන මෙම අනතුර සිදු වි තිබෙනවා. අනතුරෙන් ජිප් රථයට දැඩි අලාභ හානි සිදු වි ඇති අතර හැටන් පොලිසිය අනතුර සම්බන්ධයෙන් පරික්ෂණයක් ආරම්භ කර තිබෙනවා. ", "URL": "https://www.itnnews.lk/2023/10/05/489861/", "Category": "දේශීය පුවත්", "Parent URL": null}