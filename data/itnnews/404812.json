{"Source": "ITN news", "Timestamp": "මාර්තු 31, 2022 09:35", "Headline": "ඊශ්‍රායලයේ සිදු වූ වෙඩි තැබීමකින් පුද්ගලයින් 05 දෙනෙකු ජීවිතක්ෂයට", "News Content": "ඊශ්‍රායලයේ සිදු වූ වෙඩි තැබීම සම්බන්ධයෙන් අංශ කිහිපයක් පිළිබද එරට ආරක්ෂ අංශ සැක පල කරනවා. ටෙල් අවීව් නගරයට ආසන්නයේ සිදු කළ මෙම වෙඩි තැබීමෙන් පුද්ගලයින් 05 දෙනෙකු ජීවිතක්ෂයට පත්වුණා. මෙය සතියක් තුළදී එරට සිදු වූ තුන්වන මාරාන්තික ප්‍රහාරයයි. ජනාකීර්ණ ප්‍රදේශයක මෙම වෙඩි තැබීම සිදු වුණා. වෙඩි තැබීම සිදු කළ පුද්ගලයා ද පොලිස් වෙඩි පහරින් මිය ගොස් තිබෙනවා. ඊශ්‍රායල ආරක්ෂක අංශ ද මේ වන විට සීරුවෙන් තබා ඇතැයි විදෙස් මාධ්‍ය වාර්තා කරනවා.         ", "URL": "https://www.itnnews.lk/2023/10/05/404812/", "Category": "ජාත්‍යන්තර පුවත්", "Parent URL": null}