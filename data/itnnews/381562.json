{"Source": "ITN news", "Timestamp": "දෙසැම්බර් 8, 2021 15:00", "Headline": "නව ප්‍රභේදය මැඩලීමට එන්නත්වලට හැකියාව ඇති බව ලෝක සෞඛ්‍ය සංවිධානය විශ්වාසය පළ කරයි", "News Content": "කොරෝනා වයිරසයට එරෙහිව දැනට නිෂ්පාදනය කර ඇති සියලුම එන්නත් ඔමික්‍රෝන් ප්‍රභේදයට එරෙහිව සාර්ථක ප්‍රතිචාර දක්වනු ඇති බවට ලෝක සෞඛ්‍ය සංවිධානය විශ්වාසය පල කරනවා. වයිරසයට එරෙහි ෆයිසර් එන්නත ඔමික්‍රෝන් ප්‍රභේදය  අකර්මණ්‍ය කිරීමට සමත් බව දකුණු අප්‍රිකාවේ සිදු කළ පරීක්ෂණයකින් පසුගියදා හෙළි වුණා. ෆයිසර් එන්නත මගින් නිපදවෙන ප්‍රතිදේහ ඔමික්‍රෝන් ප්‍රභේදය අක්‍රීය කිරීමට සමත් බවයි පර්යේෂකයින් තවදුරටත් සදහන් කරන්නේ. ඔමික්‍රෝන් ප්‍රභේදය වයිරසයට එරෙහිව නිෂ්පාදනය කර ඇති එන්නත් අභිබවා කටයුතු කිරීමට සමත් බවට තහවුරු වී නොමැති බවද ලෝක සෞඛ්‍ය සංවිධානය නිවේදනය කරනවා. මේ වන තෙක් හදුනා ගෙන ඇති අනෙකුත් සියලු ප්‍රභේදයන්ට එරෙහිව සාර්ථක ප්‍රතිඵල අත් කර ගැනීමට එම එන්නත් සමත් වීම හේතුවෙන් නව ප්‍රභේදය ද මැඩලීමට එන්නත්වලට හැකියාව ඇති බවයි එම සංවිධානය විශ්වාසය පළ කරන්නේ.   ", "URL": "https://www.itnnews.lk/2023/10/05/381562/", "Category": "ජාත්‍යන්තර පුවත්", "Parent URL": null}