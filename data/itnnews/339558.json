{"Source": "ITN news", "Timestamp": "මැයි 28, 2021 16:58", "Headline": "අත්‍යවශ්‍ය සේවා බලපත්‍ර ජුනි 7 තෙක් වලංගුයි – ආයතන ප්‍රධානිගේ ලිපිය අනිවාර්යයි", "News Content": "සංචරණ සීමා පනවා ඇති දිනවල අත්‍යාවශ්‍ය සේවා සඳහා පමණක් නිවසින් බැහැරයාමට අවසරදී ඇති අතර මාර්ගවල ගමන් කිරීමේදී සේවා ස්ථානයෙන් කැඳවීම්කර ඇති ලිපිය සහ සේවා හැඳුනුම්පත ළග තබාගැනීම අනිවාර්ය වන බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ මහතා පවසනවා. පෙර නිකුත් කරන ලද වලංගු කාලය මැයි 31 දක්වා ලෙස සටහන් වූ අත්‍යවශ්‍ය සේවා බලපත්‍ර ජුනි 7 වනදා තෙක් වලංගු වන බවයි පොලිස් මාධ්‍ය ප්‍රකාශකවරයා වැඩි දුරටත් සදහන් කළේ. අත්‍යාවශ්‍ය සේවාවල නිරත අයට ආයතන හැදුනුම්පතට අමතරව අදාල ආයතනයේ ප්‍රධානියාගේ ලිපියක් ළග තබාගැනීම අනිවාර්ය වන අතර එය ලිඛිත ලියවිල්ලක් හෝ විද්‍යුත් ලියවිල්ලක් ලෙස වුවද පිළිගැනෙනු ඇති. ", "URL": "https://www.itnnews.lk/2023/10/05/339558/", "Category": "Breaking News,නවතම පුවත්", "Parent URL": null}