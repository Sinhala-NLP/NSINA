{"Source": "ITN news", "Timestamp": "අගෝස්තු 22, 2022 13:34", "Headline": "ජෙහාන් අප්පුහාමි අධිකරණයට භාරවෙයි", "News Content": "අධිකරණ නියෝග කඩ කිරීම හේතුවෙන් වරෙන්තු ලබා සිටි රංගන ශිල්පී ජෙහාන් අප්පුහාමි අධිකරණයට භාර වීමෙන් අනතුරුව ඇප මත මුදාහැරුණා. ජනාධිපති මන්දිරයට බලහත්කාරයෙන් ඇතුළු වීමේ සිද්ධිය සම්බන්ධයෙන් ජෙහාන් අප්පුහාමි වරෙන්තු ලබා සිටියා. ඔහු කොටුව මහෙස්ත්‍රාත් අධිකරණයට අද භාර වුණා. ඒ අනුව රුපියල් ලක්ෂ 5ක ශරීර ඇප මත ඔහු මුදා හරින ලෙසයි මහෙස්ත්‍රාත්වරයා නියෝග කළේ. කෙසේ වෙතත් සැකකාර ජෙහාන් අප්පුහාමිට හෙට දිනයේ දී කොම්පඤ්ඤ වීදීය පොලිසියට ප්‍රකාශයක් ලබා දෙන ලෙස නියෝග කෙරුණා. ජෙහාන් අප්පුහාමි පොලිස් භාරයෙන් පලා ගිය බව කියන සිද්ධිය සම්බන්ධයෙන් විමර්ශනය කර අධිකරණයට කරුණු වාර්තා කරන ලෙස මහෙස්ත්‍රාත්වරයා පොලිස් විශේෂ විමර්ශන කොට්ඨාශයේ අධ්‍යක්ෂවරයාට නියෝග කලා. ඒ සැකකරු පසුගිය 19 වන දා මාලිගාවත්ත පොලිස් භාරයේ සිටිය දී පලා ගිය බවට අධිකරණයට කරුණු වාර්තා වීම හේතුවෙනුයි.   ", "URL": "https://www.itnnews.lk/2023/10/05/430452/", "Category": "දේශීය පුවත්", "Parent URL": null}