{"Source": "ITN news", "Timestamp": "අගෝස්තු 3, 2021 15:12", "Headline": "විදෙස් හමුදාවන් ඇෆ්ගනිස්ථානයෙන් ඉවත් වීමත් සමඟ තලෙයිබාන් ත්‍රස්ත ක්‍රියා ඉහළට", "News Content": "ඇමරිකාව ප්‍රමුඛ විදෙස් හමුදාවන් ඇෆ්ගනිස්ථානයෙන් ඉවත් වීමත් සමඟ තලෙයිබාන් ත්‍රස්ත ක්‍රියා ඉහළ ගොස් ඇති බව විදෙස් මාධ්‍ය සඳහන් කරනවා. ඇෆ්ගනිස්ථානයේ ප්‍රධාන නගර රැසක් ඉලක්ක කර ගනිමින් තලෙයිබාන් සංවිධානය  ප්‍රහාර එල්ල කරන බවයි වාර්තා වන්නේ. ඊයේ දිනයේ දී හෙල්මන් ප්‍රාන්තයට තලෙයිබාන් ත්‍රස්ත ප්‍රහාර රැසක් එල්ල වී තිබෙනවා. එයට ප්‍රතිචාර ලෙස ඇෆ්ගන් හමුදාව ගුවනින් ප්‍රහාර එල්ල කර ඇති බවයි වාර්තා වන්නේ. කෙසේ වුවද එම ප්‍රාන්තයේ රූපවාහිනි ආයතනයක බලය අත්පත් කර ගැනීමට ත්‍රස්තයින් සමත්ව තිබෙනවා. වසර විස්සක යුද මෙහෙයුම් නවතා ඇමරිකාව ප්‍රමුඛ විදෙස් හමුදා ඇෆ්ගනිස්ථානයෙන් ඉවත් වීම ආරම්භ කිරීමත් සමඟයි තලෙයිබාන් ත්‍රස්ත ක්‍රියා  ඉහළ ගොස් ඇත්තේ.     ", "URL": "https://www.itnnews.lk/2023/10/05/353971/", "Category": "ජාත්‍යන්තර පුවත්", "Parent URL": null}