{"Source": "ITN news", "Timestamp": "අගෝස්තු 6, 2022 15:35", "Headline": "උසස්පෙළ ප්‍රායෝගික පරීක්ෂණ නැවත පැවැත්වීමට තීරණය කෙරේ", "News Content": "2021, 2022 අපොස උසස්පෙළ විභාගයේ ප්‍රායෝගික පරික්ෂණවලට සහභාගී වීමට නොහැකිවූ අපේක්ෂකයන් සදහා නැවත ප්‍රායෝගික පරික්ෂණ පැවැත්වීමට තීරණය කර තිබෙනවා. ප්‍රායෝගික පරික්ෂණ සදහා සහභාගී වීමට නොහැකි වූ විභාග අපේක්ෂකයින් ඒ සදහා ලබන 10 වනදාට පෙර ඉල්ලුම්පත් ඉදිරිපත් කළ යුතු වනවා. මේ මාසය තුලදීම ප්‍රා යෝගික පරික්ෂණ පැවැත්වීමටයි සූදානම් කර ඇත්තේ. අපොස උසස්පෙළ විභාගයට පසුගියදා පෙනී සිටි අපේක්ෂකයන් ප්‍රායෝගික පරික්ෂණයේ එක් කොටසකට හෝ සම්පූර්ණ පරික්ෂණයට පෙනී සිටිමට නොහැකි වූ අපේක්ෂකයන්ට පමණක් මේ සදහා ඉල්ලුම් කළ හැකියි. විභාග අංකය,නම,විෂය හා දුරකතන අංකය ඇතුලත් වට්ස්ඇප් පණිවුඩයක් 0718156717 යන වට්ස්ඇප් අංකයට යොමුකළ යුතු වනවා. එමෙන්ම විද්‍යුත් තැපැල් ලිපිනයට විද්‍යුත් තැපැල් පණිවුඩයක් යොමු කිරීම ද ප්‍රමාණවත්. ලබන 10 වනදායින් පසුව ඉදිරිපත් කරන ඉල්ලීම් සදහා අවස්ථාව හිමි වන්නේ නැති බවයි විභාග දෙපාර්තමේන්තුව සදහන් කරන්නේ.       ", "URL": "https://www.itnnews.lk/2023/10/05/427286/", "Category": "දේශීය පුවත්", "Parent URL": null}