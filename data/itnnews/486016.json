{"Source": "ITN news", "Timestamp": "මැයි 25, 2023 06:10", "Headline": "පදමට සූර්වී හඳුන් දිවියෙකු බේරා ගැනීමට ගිය තරුණයාට අත්වූ ඉරණම", "News Content": "හැටන් කොටගල ඩ්‍රෙටන් වතුයායේ කපා තිබු ගැඹුරු වලකට වැටි සිටි හඳුන් දිවියෙකු බේරා ගැනිමට ඊයේ දින එම වලට බැස උත්සාහ කල තරුණයෙකුට හඳුන් දිවියා පහර දි තුවාල සිදු කර ඇති බව දිඹුල පතන පොලීසිය පවසනවා. ගොදුරු සොයා පැමිණි හඳුන් දිවියෙකු ගැඹුරු වලකට වැටි සිටින අයුරු දුටු ප්‍රදේශවාසින් ඒ බැව් දිඹුල පතන පොලීසියට දැනුම් දි තිබියදී අධික ලෙස බිමත්ව සිටි තරුණයෙකු එම හඳුන් දිවියා බේරා ගැනීමට උත්සහ කිරිමේදි හඳුන් දිවියා එම පුද්ගලයාට පහර දි බරපතල ලෙස තුවාල සිදු කර ඇත. හඳුන් දිවියා පහරදීමෙන් තුවාල ලැබු තරුණයා කොටගල ප්‍රාදේශීය රෝහලට ඇතුලත් කර තිබෙනවා. වලට වැටි සිටින හඳුන් දිවියා ගොඩට ඒමට උත්සහ කර ඇතත් , වල ගැඹුරු නිසා ගොඩට ඒමට නොහැකි වී ඇති බවයි දිඹුල පතන පොලීසිය කියා සිටියේ. වලෙහි වැටි සිටින හඳුන් දිවියා බේරා ගැනිමට නුවරඑලිය වනජිවි කාර්යාලයේ නිලධාරීන් පියවර ගෙන තිබුණා.     ", "URL": "https://www.itnnews.lk/2023/10/05/486016/", "Category": "දේශීය පුවත්", "Parent URL": null}