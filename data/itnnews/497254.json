{"Source": "ITN news", "Timestamp": "ජූලි 4, 2023 14:46", "Headline": "ෆුකුෂිමා න්‍යෂ්ටික බලාගාරයේ අපජලය පැසිපික් සාගරයට", "News Content": "ෆුකුෂිමා න්‍යෂ්ටික බලාගාරයේ අපජලය පැසිපික් සාගරයට මුදාහැරීමට ජපානය සූදානම් වනවා. 2011 වසරේ සිදුවූ භූකම්පනය සමග හටගත් සුනාමි තත්ත්වයෙන් ෆුකුෂිමා න්‍යෂ්ටික බලාගාරයට හානි සිදුවුණා. ඝනමීටර් මිලියන ගණනක අ ජලය ඒත් සමගම බලාගාරය තුළ සිරව පවතිනවා. එම අපජලය බලාගාරයෙන් ඉවත් කර පැසිපික් සාගරයට මුදාහැරීම සම්බන්ධයෙන් දීර්ඝ කාලයක් තිස්සේ ජපාන බලධාරීන් අධ්‍යයන කටයුතු සිදුකළා. ඉන් අනතුරුව චීනයේ සහයෝගය ද සහිතව 2024 වසර වනවිට එම අප ජලය ආරක්ෂිතව පැසිපික් සාගරයට මුදාහැරීමටයි තීරණය කර ඇත්තේ. ඒ සම්බන්ධයෙන් වන අවසන් අධ්‍යයන වාර්තාව ද අද දිනයේ දී ජාත්‍යන්තර පරමාණු බලශක්ති ඒජන්සිය වෙත භාරදී තිබෙනවා. ", "URL": "https://www.itnnews.lk/2023/10/05/497254/", "Category": "ජාත්‍යන්තර පුවත්", "Parent URL": null}