{"Source": "ITN news", "Timestamp": "මාර්තු 27, 2021 19:49", "Headline": "ගෙවල් පෙන්නා ආණ්ඩුවේ මුදලින් සජිත් පිම්බුණු හැටි හෙළිවෙයි", "News Content": "දුප්පත් පවුල්වලට නිවාස ඉදිකර දෙන මුවාවෙන් රජයේ මුදල් රුපියල් ලක්ෂ නවසිය තිස් හතරක් යොදවා  ඒයින් වැඩි මුදලක් විපක්ෂ නායකවරයා තමාගේ ප්‍රතිරූපය ගොඩනගා ගැනීමට වැය කර අැති බව නිවාස සංවර්ධන අධිකාරියේ සභාපති රේණුක පෙරේරා මහතා වගකීමෙන් හෙළීකර සිටිනවා. අවිස්සාවේල්ල පුවක්පිටිය සොබා සිරිපුර ගම්මානයේ ඉදිකිරීම්වලට මේ මුදල් යොදවා අැති බවට  ලිපි ලේඛණවල තිබූ සටහන් නිසා සභාපතිවරයාගේ මැදිහත්වීමෙන් මේ ගැන සොයා බැලීමට විශේෂ මෙහෙයුමක් කර තිබෙනවා. සොබාසිරි පුර ගම්මානයේ නිවාස 27 ක් ඉදි කිරීමට යහපාලන රජය සමයේ එවකට නිවාස අමාත්‍යවරයා ලෙස කටයුතු කළ වත්මන් විපක්ෂ නායක සජිත් ප්‍රේමදාස මහතා කටයුතු කරල තිබුණා. ඒ නායයෑමේ අවදානමට ලක්ව තිබූ අවිස්සාවේල්ල කොටහැර කන්ද ප්‍රදේශයේ පදිංචි පවුල් වෙනුවෙන්. මෙම ව්‍යාපෘතිය සදහා ලබා ගත්මුදල් නිසි පරිදී යොදවා නොමැති බවට කරුණු හෙළිවීමත් සමග නිවාස සංවර්ධන අධිකාරියේ සභාපති රේණුක පෙරේරා මහතා අද එම ප්‍රදේශයේ නිරීක්ෂණ චාරිකාවකට එක්වුණා.         ", "URL": "https://www.itnnews.lk/2023/10/05/328280/", "Category": "Breaking News,දේශීය පුවත්", "Parent URL": null}