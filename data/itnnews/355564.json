{"Source": "ITN news", "Timestamp": "අගෝස්තු 9, 2021 14:03", "Headline": "ලොව බරින් අඩුව ඉපදුන බිළිඳා මාස 13 කට පසු යථා තත්වයට", "News Content": "උපදින විට ලොව මෙතෙක් වාර්තා වී ඇති බරින් අඩුම බිළිදා මාස 13 කට පසුව යථා තත්ත්වයට පත්ව තිබෙනවා. වෙක්යූ ෂූවාන් ලෙස නම් තබා ඇති මෙම බිළිදා උපදින විට බර ග්‍රෑම් 212 ක් පමණ වනවා. එය සාමාන්‍ය යෙන් ඇපල් ගෙඩියක බරට සමාන වී ඇති අතර මාස 13 ක් පමණ සිංගප්පූරු රෝහලක දැඩි සත්කාර ඒකකයේ ප්‍රතිකාර ලැබීමෙන් අනතුරුව යථා තත්ත්වයට පත්ව ඇති බව විදෙස් මාධ්‍ය වාර්තා කළා. වෙක්යූ ෂූවාන් උපදින විට දිගින් සෙන්ටිමීටර් 24 ක් වූ බවයි රෝහල් කාර්ය මණ්ඩලය සදහන් කරන්නේ. මේ වනවිට ඇගේ බර කිලෝ ග්‍රෑම් 6 යි දශම තුනක් වනවා. ඇය ඉපදී ඇත්තේ සති විසි පහක් පිරීමටත් පෙර වන අතර සාමාන්‍ය යෙන් දරුවෙකු බිහි කිරීමක් සිදු වන්නේ පිලිසිදගෙන සති හතලිහකට පසුවයි. මීට පෙර මෙම වාර්තාව හිමි කර ගෙන සිටියේ 2018 වසරේ දී ඇමරිකාවේ උපත ලැබූ බිලිදියක්. ඇය උපදින විට ග්‍රෑම් 245 ක් වූ බව සදහන් වනවා.     ", "URL": "https://www.itnnews.lk/2023/10/05/355564/", "Category": "අතන මෙතන", "Parent URL": null}