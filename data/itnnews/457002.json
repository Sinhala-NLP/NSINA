{"Source": "ITN news", "Timestamp": "ජනවාරි 22, 2023 12:52", "Headline": "නිදහස් දිනයට සමගාමීව ග්‍රාමීය මාර්ග සදහා බස් රථ දහසක් පොදු ප්‍රවාහනයට", "News Content": "ඉන්දීය ණය ආධාර යටතේ ග්‍රාමීය මාර්ග සදහා බස් රථ දහසක් යොදවන බව අමාත්‍ය ආචාර්ය බන්දුල ගුණවර්ධන මහතා පවසනවා. නිදහස් දිනයට සමගාමීව ග්‍රාමීය මාර්ග සදහා බස් රථ දහසක් පොදු ප්‍රවාහනය සදහා යෙදවීමටයි සැළසුම්කර තිබෙන්නේ. එහි එක් පියවරක් ලෙස බස් රථ 225 ක් ලබන මාසයේ දී ධාවනයට එක්කෙරෙනවා. රියදුරු සහ කොන්දොස්තරවරුන්ගේ හිඟතාව මත දිනකට බස් රථ 800 ක් වත් ධාවනය නොකෙරෙන බවටයි හෙළිවී තිබෙන්නේ. පාදුක්ක ගල්කඩුව 124-1 ගමන් මාර්ගයේ පිටකොටුව දක්වා නව බස් රථයක් ධාවනයට එක්කිරීමේ අවස්ථාවට එක්වෙමින් අමාත්‍ය බන්දුල ගුණවර්ධන මහතා මෙම කරුණු හෙලිකළා.       ", "URL": "https://www.itnnews.lk/2023/10/05/457002/", "Category": "දේශීය පුවත්", "Parent URL": null}