{"Source": "ITN news", "Timestamp": "ජූනි 27, 2023 15:05", "Headline": "ජගත් සංවිධානයෙන් අනතුරු ඇඟවීමක්", "News Content": "වන විනාශයට තිත තැබීමට ලෝකය අපොහොසත් වනු ඇති බවට ජගත් සංවිධානය අනතුරු අඟවනවා. ලොව රටවල් සියයකට අධික සංඛ්‍යාවක් වන විනාශය නවතාලීමට ලබාදුන් පොරොන්දුව ඉටු කිරීමට මෙතෙක් ක්‍රියාකර නොමැති බවයි ජගත් සංවිධානය පවසන්නේ. 2021 වසරට සාපේක්ෂව 2022 වසරේ දී ලොව වයස්ගතම වනාන්තර රැසක් එළිපෙහෙළි කිරීම් හා ගිනි තැබීම්වලට ද ලක්ව තිබෙනවා. 2022 වසරේ දී සෑම මිනිත්තුවකට වරක් පාපන්දු ක්‍රීඩාංගන 11ක තරම් භූමි ප්‍රමාණයක වන වගාව විනාශ වී ඇති බවයි ජගත් සංවිධානය පෙන්වා දෙන්නේ. වැඩිම වන විනාශයක් බ්‍රසීලයෙන් වාර්තා වූ අතර වන වගාව නැවත ඇති කිරීමට හැකියාව පවතින බව ඉන්දුනීසියාව පෙන්වා දී තිබෙනවා.       ", "URL": "https://www.itnnews.lk/2023/10/05/495384/", "Category": "ජාත්‍යන්තර පුවත්", "Parent URL": null}