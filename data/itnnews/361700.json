{"Source": "ITN news", "Timestamp": "සැප්තැම්බර් 11, 2021 10:24", "Headline": "සැප්තැම්බර් 11 ප්‍රහාරයට වසර 20යි", "News Content": "09 – 11 අමෙරිකාවේ සිදුවූ ත්‍රස්ත ප්‍රහාරයට අදට වසර 20 ක් සපිරෙනවා. අමෙරිකාවේ ලෝක වෙළෙද මධ්‍යස්ථානය හා පෙන්ටගනය ඇතුලු ස්ථාන 4 ක් ඉලක්ක කර ගනිමින් පැහැරගත් මගී ගුවන් යානයක් යොදා ගනිමින් සිදුකළ ම්ලේච්ඡතම ත්‍රස්ත ප්‍රහාරය ලෙස සැළකෙන 09/11 ප්‍රහාරයට අදට වසර 20 ක් සපිරෙනවා. ජීවිත 3000 ක් පමණ අහිමි වූ මෙම ප්‍රහාරය සිදුවී වසර 20 ක් ගෙවී ගියත් ප්‍රහාරය සැළසුම් කොට ක්‍රියාත්මක කළ බවට චෝදනා එල්ල වූ පුද්ගලයින් 5 දෙනෙකුට එරෙහිව වසර 9 ක් පුරා පැවති නඩු විභාගය තවදුරටත් පැවැත්වෙනවා. මෙම ප්‍රහාරයෙන් පසුව ත්‍රස්තවාදයට එරෙහිව ලොව පුරා හඬක් ඇතිවුවද ඒ හරහා මැදපෙරදිග ඇතිවූ අස්ථාවරත්වය හේතුවෙන් රාජ්‍යයන් රැසක ලක්ෂ ගණනකට ජීවිත අහිමි වුණා. ත්‍රස්ත ප්‍රහාරයට 20 වසරක් සපිරෙන අද දිනයේදී එක්සත්කම පිළිබිඹු කරන ලෙස අමෙරිකා ජනාධිපති ජෝ බයිඩන් විශේෂ පණිවුඩයක් නිකුත් කරමින් සියලු අමෙරිකානුවන්ගෙන් ඉල්ලා සිටියා.     ", "URL": "https://www.itnnews.lk/2023/10/05/361700/", "Category": "Breaking News,ජාත්‍යන්තර පුවත්,දේශීය පුවත්", "Parent URL": null}