{"Source": "ITN news", "Timestamp": "அக்டோபர் 18, 2021 13:33", "Headline": "மன்னாரிலிருந்து ராமேஷ்வரம் வரையிலான கடல் வலயத்தை முக்கிய சுற்றாடல் வலயமாக பிரகடணப்படுத்த நடவடிக்கை", "News Content": "மன்னாரிலிருந்து இந்தியாவின் ராமேஷ்வரம் வரையிலான கடல் வலயத்தை முக்கிய சுற்றாடல் வலயமாக பிரகடணப்படுத்தி அதானை பாதுகாப்பதற்கு தேவையான நடவடிக்கைகள் உள்ளடங்கிய அறிக்கையை அமைச்சரவையில் சமர்ப்பிக்க சுற்றாடல் அமைச்சு தீர்மானித்துள்ளது. எமது நாட்டின் முக்கிய சுற்றாடல் வலயங்களை பாதுகாப்பதற்கென சகல ஆய்வு ரீதியிலான விடயங்களையும் கொண்டதாக அறிக்கை தயாரிக்கப்பட்டுள்ளது. மிக முக்கியம்வாய்ந்த சுற்றாடல் வலயத்தை பாதுகாப்பதற்கென, பேராசிரியர் செவ்வந்தி ஜயக்கொடி தயாரித்த முன்னேற்ற அறிக்கை அண்மையில் அமைச்சர் மகிந்த அமரவீரவிடம் கையளிக்கப்பட்டது. இலங்கை சதுப்பு நில கட்டமைப்பு தொடர்பிலும் பேராசிரியர் செவ்வந்தி ஜயக்கொடி பல்வேறு ஆய்வுகளை மேற்கொண்டுள்ளார். தற்போது இந்திய மீனவர்கள் தடை செய்யப்பட்ட வலைகளை பயன்படுத்துவதனால் இலங்கை கடல் வலயம் பாரிய பாதிப்புக்களை எதிர்கொண்டுள்ளது. இது தொடர்பில் கூடுதல் கவனம் செலுத்தப்படவுள்ளதாகவும் சுற்றாடல் அமைச்சு சுட்டிக்காட்டியுள்ளது. ", "URL": "https://www.itnnews.lk/2023/10/05/370067/", "Category": "Breaking News,அண்மைய செய்திகள்,தேசிய செய்திகள்", "Parent URL": null}