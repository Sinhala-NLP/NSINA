{"Source": "ITN news", "Timestamp": "ஜூன் 10, 2022 13:19", "Headline": "இலங்கை விமான சேவை நாட்டுக்கு சுமை… தீர்மானம் எடுக்குமாறு கோப் குழு பரிந்துரை..", "News Content": "இலங்கை விமான சேவை நாட்டுக்கு சுமையாக மாறியுள்ளதாக கோப் குழுவின் தலைவர், பேராசிரியர் ச்சரித்த ஹேரத் பாராளுமன்றத்தில் தெரிவித்தார். இதனால் இலங்கை விமான நிறுவனம் தொடர்பில் பாராளுமன்றம் தீர்மானமொன்றை எட்ட வேண்டுமென அவர் குறிப்பிட்டார்.. இலங்கை விமான சேவை நிறுவனம் தொடர்பில் கோப் குழு ஆராய்ந்தது. விமான சேவை நிறுவனம் நாட்டிற்கு நிதி ரீதியான சுமையாக அமைந்துள்ளமை கண்டறியப்பட்டுள்ளது. இலங்கை விமான நிறுவனத்தின் தற்போதைய நிலை மற்றும் கடந்தகால செயற்பாடுகள் தொடர்பில் ஆராய கோப் குழு 3 உபகுழுக்களை அமைத்தது. அதேபோன்று இலங்கை விமான நிறுவனத்தின் எதிர்கால நிதி இலக்கு மற்றும் செயற்பாடுகள் குறித்தும் கலந்துரையாடல்கள் இடம்பெற்றன. இலங்கை விமான சேவை நிறுவனம் தொடர்பில் அரசாங்கம் ஆழமாக சிந்திக்க வேண்டும். இலங்கை விமான சேவை நிறுவனம் தேசிய பொருளாதாரத்திற்கு சுமையாக காணப்படுகின்றது. இதுவே கோப் குழுவின் நிலைப்பாடாகும். இதனால் குறித்த விடயம் தொடர்பில் பாராளுமன்றம் தலையிட வேண்டுமென கோரிக்கை விடுப்பதாக கோப் குழுவின் தலைவர், பேராசிரியர் ச்சரித்த ஹேரத் குறிப்பிட்டார். ", "URL": "https://www.itnnews.lk/2023/10/05/416309/", "Category": "Breaking News,தேசிய செய்திகள்", "Parent URL": null}