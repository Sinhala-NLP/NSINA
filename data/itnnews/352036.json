{"Source": "ITN news", "Timestamp": "ஜூலை 27, 2021 12:40", "Headline": "நஞ்சற்ற நாட்டை உருவாக்கும் சேதன பசளை பயிர்ச்செய்கை..", "News Content": "ஜனாதிபதியின் சுபிட்சத்தின் நோக்கு திட்டத்தின் மூலம் நஞ்சற்ற நாட்டை உருவாக்கும் சேதன பசளையை பயன்படுத்தி நாடளாவிய ரீதியில் மேற்கொள்ளப்பட்டு வரும் பயிர்ச் செய்கையானது வெற்றியளித்துள்ளது. சேதனபசளை மூலம் விவசாயத்தை மேற்கொள்ளும் திட்டத்தை மட்டக்களப்பு மாவட்டத்தில் நடைமுறைப்படுத்துவதில் பெரும்பாலான விவசாயிகள் கூடிய கவனம் செலுத்தி வருகின்றனர். இதற்கமைய இம்மாவட்டத்தில் 14 பிரதேச செயலக பிரிவுகளிலும் சேதன பசளைகள் பயன்படுத்தப்பட்டு மேட்டு நில பயிர்ச் செய்கை மேற்கொள்ளப்படுகின்றது. மண்முனைப்பற்று பிரதேச செயலக பிரிவின் தாழங்குடா பிரதேச விவசாயிகள் சேதன பசளைகளை தயாரித்து மேட்டு நில பயிர்ச் செய்கையில் ஈடுபட்டுள்ளனர். இவை வெற்றியளித்துள்ளதாகவும் விவசாயிகள் தெரிவிக்கின்றனர். அத்துடன் நிக்கவரெட்டிய பகுதியில் சேதன பசளை மூலம் செய்கைப்பண்ணப்பட்ட கிலோ கொய்யா செய்கை பாரிய அறுவடையை பெற்று தந்துள்ளதாக செய்கையாளர்கள் தெரிவிக்கின்றனர். நஞ்சற்ற உணவை தயாரிப்பதில் கூடிய கவனம் செலுத்தி வரும் அரசாங்கத்தின் திட்டமானது தேகாரோக்கியமான சமூகத்தை உருவாக்குவதற்கு வழி வகுத்துள்ளதாகவும் அவர்கள் தெரிவலிக்கின்றனர். வவுனியா பண்டாரிக்குளம் கிராம சேவையாளர் பிரிவிலுள்ள யோகராசா எனும் விவசாயி நஞ்சற்ற முறையில் மேற்கொண்ட வீட்டு தோட்டம் பயனுள்ள முறையில் வெற்றியளித்துள்ளது. தனது வீட்டு தோட்டத்தில் கச்சான் மரவள்ளி, வாழை உள்ளிட்ட மரக்கறி வகைகளையும் பழ வகைகளையும் கூட்டு பசளை தயாரித்து செய்கை பண்ணி அதன் மூலம் சிறந்த அறுவடையை பெற்றுள்ளார். ", "URL": "https://www.itnnews.lk/2023/10/05/352036/", "Category": "Breaking News,தேசிய செய்திகள்", "Parent URL": null}