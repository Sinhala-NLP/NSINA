{"Source": "ITN news", "Timestamp": "නොවැම්බර් 19, 2021 12:04", "Headline": "‘ආමි අමිල’ අත්අඩංගුවට", "News Content": "මිනීමැරුම් ඇතුළු අපරාධ ගණනාවකට සම්බන්ධ පාතාල කල්ලි නායකයෙකු වන ආමි අමිල නමැති පුද්ගලයා අත්අඩංගුවට ගැනීමට විශේෂ කාර්ය බලකාය සමත් වුණා. තංගල්ල ප්‍රදේශයේ සිදුකළ විශේෂ වැටලීමකදී මෙම සැකකරු අත්අඩංගුවට ගෙන තිබෙනවා. අත්අඩංගුවට ගන්නා අවස්ථාවේදී සැකකරු සතුව තිබී හෙරොයින් සහ කඩුවක් පොලිස් භාරයට ගැනීමට හැකිවුණා. ආමි අමිල නමැති මෙම පුද්ගලයා 2004 වසරේදී වීරකැටියෙ සුනිල් නමැති පුද්ගලයෙකු ටී 56 ගිනි අවියකින් වෙඩි තබා ඝාතනය කිරීමේ සිද්ධියේ සැකකරුවෙකු බවයි පොලීසිය සදහන් කළේ. එම වසරේදීම වීරකැටියෙ ධර්මෙ නමැති පුද්ගලයෙකු ඝාතනය කිරීමට මෙම පුද්ගලයා සම්බන්ධවී තිබෙනවා. 2005 වසරේදී රදම්පොල ගජනායක නමැත්තා ටී56 ගිනි අවියකින් වෙඩි තබා ඝාතනය කිරීම,  2015 වසරේ දී පල්ලිකුඩා උක්කුං නමැත්තා වෙඩි තබා ඝාතනය කිරීම මෙන්ම විවිධ කොල්ලකෑම් සහ පහරදීම්වලට මොහු සම්බන්ධ බවයි වාර්තා වන්නේ. දැනට විදේශගතව සිටින ප්‍රධාන පෙළේ සංවිධානාත්මක අපරාධකරුවෙකු වන කලු සාගර නමැත්තාගේ අපරාධ ක්‍රියාවන් සදහා මොහු සෘජු සම්බන්ධතා පවත්වා ඇති බවද හෙළිවුණා.       ", "URL": "https://www.itnnews.lk/2023/10/05/377069/", "Category": "දේශීය පුවත්", "Parent URL": null}