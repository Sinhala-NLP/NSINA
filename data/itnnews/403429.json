{"Source": "ITN news", "Timestamp": "මාර්තු 23, 2022 12:11", "Headline": "මාර්තු අවසන් වීමට පෙර බූස්ටර් මාත්‍රාව ලබාගන්න", "News Content": "බූස්ටර් මාත්‍රාව ලබා නොගත් සියලු දෙනා මෙම මස අවසන් වීමට පෙර එම මාත්‍රාව ලබා ගන්නා ලෙස නියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය හේමන්ත හේරත් මහතා ඉල්ලා සිටිනවා. ඊයේ දිනයේ දී කොරෝනා ආසාදිතයින් 281 දෙනෙකු හඳුනාගැනීමත් සමඟ මෙරට සමස්ත කොරෝනා ආසාදිතයින් සංඛ්‍යාව 659,659 දෙනෙක් දක්වා ඉහළ ගියා. රෝහල්ගත හා නිවාසවල පුද්ගලයින් 18,615 දෙනෙකු ප්‍රතිකාර ලබමින් සිටිනවා. සුවය ලබා ඇති සංඛ්‍යාව 624,804ක්. ඊයේ දිනයේ දී කොරෝනා ආසාදිත මරණ 4ක් වාර්තා වීමත් සමඟ මෙරට සිදු ව ඇති සමස්ත කොරෝනා මරණ සංඛ්‍යාව 16,440ක් දක්වා ඉහළ ගියා. ", "URL": "https://www.itnnews.lk/2023/10/05/403429/", "Category": "දේශීය පුවත්", "Parent URL": null}