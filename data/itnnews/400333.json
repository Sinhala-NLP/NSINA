{"Source": "ITN news", "Timestamp": "මාර්තු 9, 2022 16:48", "Headline": "රාජ්‍ය අමාත්‍ය ධූරයෙන් ඉල්ලා අස්වීම ජනපති පිළිගෙන ඇති බව ජයන්ත සමරවීර මහතා පවසයි", "News Content": "රාජ්‍ය අමාත්‍ය ධූරයෙන් ඉල්ලා අස්වීම ජනාධිපතිතුමා පිළිගෙන ඇති බව ජයන්ත සමරවීර  පවසනවා. අමාත්‍යාංශයට මාධ්‍යවේදීන් කැදවා මාධ්‍ය හමුවක් පවත්වමිනුයි ඔහු මේ බව ප්‍රකාශ කළේ. ගුදම් පහසුකම් බහාලුම් අංගන වරාය සැපයුම් පහසුකම් හා බෝට්ටු නැව් කර්මාන්ත සංවර්ධන රාජ්‍ය අමාත්‍ය ධූරයෙනුයි ජයන්ත සමරවීර ඉල්ලා අස් වුණේ. සිය ලිපි ලේඛන අමාත්‍යාංශයට භාර දී සමුගැනීමේ අවස්ථාව වාර්තා කිරීමට ඔහු අද පෙරවරුවේ මාධ්‍යවේදීන් කැදවා තිබුණා. කෙසේ වෙතත් මෙම මාධ්‍ය හමුවට ගිය එක් මාධ්‍යවේදියෙකුට අමාත්‍යාංශ භූමියට ඇතුළු වීමට ආරක්ෂක අංශ ඉඩ දුන්නේ නෑ. ඒ ජයන්ත සමරවීර රාජ්‍ය අමාත්‍ය ධූරයෙන් ඉල්ලා අස් වී ඇති බැවින් මාධ්‍ය හමුවට අවසර ලබාගෙන නොමැති බව පවසමින්. කෙසේ වෙතත් ජයන්ත සමරවීරද එම ස්ථානයට පැමිණි අතර මාධ්‍ය හමුවට අවසර ලැබී ඇති බව ආරක්ෂක අංශ ප්‍රකාශ කළා. ඒ අනුව ජයන්ත සමරවීර සිය වාහන, යතුරු සහ ලිපි ලේඛන අමාත්‍යාංශ ලේකම් වෙත භාර දුන්නා. ඉන් අනතුරුව අදාළ මාධ්‍ය හමුව ද පැවැත්වූවා. ", "URL": "https://www.itnnews.lk/2023/10/05/400333/", "Category": "දේශීය පුවත්", "Parent URL": null}