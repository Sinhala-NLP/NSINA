{"Source": "ITN news", "Timestamp": "දෙසැම්බර් 26, 2021 09:48", "Headline": "ග්‍රීසිය අසල මුහුදේ දී සරණාගතයින් රැගත් බෝට්ටුවක් අනතුරට ලක්වීමෙන් 16 දෙනෙකු ජීවිතක්ෂයට", "News Content": "ග්‍රීසිය අසල මුහුදේ දී සරණාගතයින් රැගත් බෝට්ටුවක් අනතුරට ලක්වීමෙන් එහි ගමන් කළ පුද්ගලයින් 16 දෙනෙකු ජීවිතක්ෂයට පත්ව තිබෙනවා. අනතුරෙන් ජීවිතක්ෂයට පත්වූ පිරිස අතරට පිරිමි පුද්ගලයින් 12 දෙනෙකු,  කාන්තාවන් 3 දෙනෙකු හා බිළිදෙකු ද ඇතුළත්. ග්‍රීසියට සරණාගතයින් රැගෙන එමින් සිටි බෝට්ටුවකුයි මෙලෙස අනතුරට ලක්ව තිබෙන්නේ. බෝට්ටුව පෙරලී දියේ ගිලී ඇති බව ග්‍රීසියේ වෙරළාරක්ෂක කණ්ඩායම් සදහන් කරනවා. අනතුරට ලක්වූ බෝට්ටුවේ සිටි පුද්ගලයින් 63 දෙනෙකු බේරා ගැනීමට සමත් වූ බවයි ඔවුන් පවසන්නේ. පසුගිය දින කීපය තුළදී අනතුරට ලක්වූ සරණාගතයින් රැගෙන යමින් සිටි තුන්වන බෝට්ටුව මෙයයි. අනතුරට ලක්වූ බෝට්ටුව මුහුදු පතුලේ ගිලීතිබෙන ආකාරය විදෙස් මාධ්‍ය වාර්තාකර සිටියා.       ", "URL": "https://www.itnnews.lk/2023/10/05/384954/", "Category": "ජාත්‍යන්තර පුවත්", "Parent URL": null}