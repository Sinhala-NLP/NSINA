{"Source": "ITN news", "Timestamp": "ஜூலை 18, 2021 15:16", "Headline": "குண்டசாலை ஹாரகம நீர் விநியோகத்திட்டம் எதிர்வரும் 3 வருடங்களுக்குள்..", "News Content": "உத்தேச குண்டசாலை ஹாரகம நீர் விநியோகத்திட்டம் எதிர்வரும் 3 வருடங்களுக்குள் நிர்மாணிக்கப்படும் என அமைச்சர் கெஹலிய ரம்புக்வெல்ல தெரிவித்தார். குண்டசாலை பிரதேச சபையில் இடம்பெற்ற கலந்துரையாடலின்போதே அவர் இதனை தெரிவித்தார். “கண்டி குண்டசாலை நீர் விநியோகத்திட்டத்தின் மொத்த செலவு 25.5 பில்லியன் ரூபாவாகும். இப்போது ஆரம்ப பணிகள் இடம்பெற்று வருகின்றன. ஆரம்ப கட்ட நிர்மாண பணிகள் இவ்வருட இறுதிக்குள் ஆரம்பிக்கப்படும். 2024ஆம் ஆண்டாகும் போது இப்பிரச்சினைக்கு தீர்வை பெற்றுக்கொடுப்போம்.” இரண்டு கட்டங்களின் கீழ் முன்னெடுக்கப்படவுள்ள இவ்வேலைத்திட்டத்தின் ஊடாக 3 இலட்சத்து 30 ஆயிரத்திற்கும் அதிகமான குடும்பங்களின் குடிநீர்த் தேவை பூர்த்தியடையவுள்ளது. சகலருக்கும் சுத்தமான குடிநீரை வழங்குவது ஜனாதிபதி உள்ளிட்ட தமது அரசாங்கத்தின் இலக்கு எனவும் அமைச்சர் சுட்டிக்காட்டினார். நீர்வழங்கல் மற்றும் வடிகாலமைப்புச்சபையின் அதிகாரிகள் குண்டசாலை பிரதேச சபை தலைவர் உள்ளிட்ட பலர் இதில் கலந்துகொண்டனர். ", "URL": "https://www.itnnews.lk/2023/10/05/350174/", "Category": "Breaking News,அண்மைய செய்திகள்,தேசிய செய்திகள்", "Parent URL": null}