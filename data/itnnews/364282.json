{"Source": "ITN news", "Timestamp": "செப்டம்பர் 22, 2021 12:52", "Headline": "ஐ.நா பொதுச்சபை அமர்வில் உரை நிகழ்த்த சந்தர்ப்பம் வழங்குமாறு தலிபான் கோரிக்கை", "News Content": "அமெரிக்காவில் நியூவ்யோர்க் நகரில் ஆரம்பமாகியுள்ள 76வது ஐ.நா பொதுச்சபை அமர்வில் உரை நிகழ்த்த தமக்கு சந்தர்ப்பம் வழங்குமாறு தலிபான் அமைப்பு கோரிக்கை விடுத்துள்ளது. தற்போது ஆப்கானிஸ்தானை பிரதிநிதித்துவப்படுத்தி அமர்வில் கலந்துகொண்டுள்ள ஆப்கானிஸ்தான் பிரதிநிதியை தம்மால் ஏற்றுக்கொள்ள முடியாதென தலிபான் அமைப்பு குறிப்பிட்டுள்ளது. மாநட்டில் உரையாற்ற தமது அமைப்பின் பிரதிநிதி ஒருவருக்கு சந்தரப்ப்ம் வழங்குமாறு ஐக்கிய நாடுகள் ஆணைக்குழுவிற்கு கடிதமொன்றை அனுப்பி தலிபான் அமைப்பு கோரிக்கை விடுத்துள்ளது. தலிபான் அமைப்பின் ஊடகப்பேச்சாளராக செயற்படும் சுஹய்ல் ஷஹீன் ஐக்கிய நாடுகளுக்கான ஆப்கானிஸ்தான் பிரதிநிதியாக நியமிக்கப்பட்டுள்ளதாக தலிபான் அமைப்பு தெரிவித்துள்ளது. இந்நிலையில் அமெரிக்கா, சீனா, ரஷ்யா உள்ளிட்ட 9 உலக வல்லரசு நாடுகளின் பங்கேற்புடன் இதுகுறித்து கலந்துரையாடி எதிர்காலத்தின் தீர்மானமொன்றை மேற்கொள்ளவுள்ளதாக ஐக்கிய நாடுகள் அமைப்பு குறிப்பிட்டுள்ளது. எனினும் தற்போது ஆப்கானிஸ்தான் பிரதிநிதியை தாம் ஏற்றுக்கொள்வதாக ஐ.நா அமைப்பு குறிப்பிட்டுள்ளது. ", "URL": "https://www.itnnews.lk/2023/10/05/364282/", "Category": "Breaking News,சர்வதேச செய்திகள்", "Parent URL": null}