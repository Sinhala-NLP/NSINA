{"Source": "ITN news", "Timestamp": "நவம்பர் 8, 2021 12:31", "Headline": "சுகாதார வழிகாட்டல்களை மீறுவோருக்கு எதிராக கடும் சட்டநடவடிக்கை : பொலிஸார் எச்சரிக்கை", "News Content": "சுகாதார வழிகாட்டல்களை பின்பற்ற தவறுவோருக்கு எதிராக கடும் நடவடிக்கை எடுக்கப்படுமென பொலிஸார் எச்சரிக்கை விடுத்துள்ளனர். மேல்மாகாணத்தில் சுகாதார வழிகாட்டல்களை பின்பற்றாதவர்கள் தொடர்பில் கண்டறிவதற்கென விசேட கண்காணிப்பு பணிகளும் முன்னெடுக்கப்பட்டுள்ளதாக பொலிஸ் ஊடக பிரிவு தெரிவித்துள்ளது. இதற்கமைய சுகாதார வழிகாட்டல்களை மீறி செயற்பட்ட 495 வர்த்தக நிலையங்களுக்கும் எச்சரிக்கை விடுக்கப்பட்டுள்ளதாக பொலிஸார் குறிப்பிட்டுள்ளனர். அத்துடன் சுகாதார பாதுகாப்பை மீறி பொது போக்குவரத்தில் ஈடுப்பட்ட 421 பஸ்கள் மற்றும் 60 அதிசொகுசு பஸ்களின் சாரதிகளுக்கு பொலிஸாரால் எச்சரிக்கை விடுக்கப்பட்டுள்ளது. நாட்டில் கொவிட் தொற்றுப்பரவல் குறிப்பிடத்தக்களவு கட்டுப்பாட்டுக்குள் கொண்டுவரப்பட்டுள்ளது. தனிமைப்படுத்தல் ஊரடங்கு நீக்கப்பட்டுள்ள நிலையில் மக்கள் இயல்பு வாழ்க்கைகக்கு திரும்பியுள்ளனர். எனினும் கொவிட் அவதானம் முழுமையாக நீங்கவில்லை. இதனை கருத்திற்கொண்டு மக்கள் தமது நாளாந்த கடமைகளை முன்னெடுக்க வேண்டுமென பொலிஸார் வலியுறுத்தியுள்ளரன். உரிய சுகாதார நடைமுறைகளை மீறுவோருக்கு எதிராக சட்ட நடவடிக்கையும் எடுக்கப்படுமென பொலிஸ் ஊடக பிரிவு தெரிவித்துள்ளது. ", "URL": "https://www.itnnews.lk/2023/10/05/374633/", "Category": "Breaking News,அண்மைய செய்திகள்", "Parent URL": null}