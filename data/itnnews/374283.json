{"Source": "ITN news", "Timestamp": "නොවැම්බර් 6, 2021 11:29", "Headline": "ඊයේ දිනය තුළ කොවිඩ් ආසාදිතයින් 628ක්", "News Content": "ඊයේ දිනයේදී කොරෝනා ආසාදිතයන් 628 දෙනෙකු අලුතින් හදුනාගත් බව කොවිඩි නයින්ටීන් පැතිරීම වැළැක්වීමේ ජාතික ක්‍රියාන්විත මධ්‍යස්ථානය නිවේදනය කළා. මෙරටින් වාර්තා වූ සමස්ත කෙරෝනා ආසාදිතයන්ගේ සංඛ්‍යාව 544013 දක්වා ඉහළ ගොස් තිබෙනවා. දැනට ප්‍රතිකාර ලබන සංඛ්‍යාව 15619ක්. ඊයේ දිනයේදී 339 දෙනෙකු සුවය ලැබුවා. ඒ අනුව කොරෝනා ආසාදනය වී සුවය ලැබූ සමස්ථ සංඛ්‍යාව 514573ක්. ඊයේ දිනයේදී කොරෝනා මරණ 15 ක්ද වාර්තා වුණා. මෙරට වාර්තා වූ සමස්ථ කොරෝනා මරණ සංඛ්‍යාව 13821 ක් වනවා. සෞඛ්‍ය කාර්ය මණ්ඩල වෙත කොරෝනා මර්දන එන්නත් තුන්වන මාත්‍රාව ලබා දීම මේ වන විට සාර්ථකව සිදු කෙරෙනවා. එහි එක් පියවරක් බත්තරමුල් සෞඛ්‍ය වෛද්‍ය නිලධාරී කාර්යාලයේදී අදත් සිදු කෙරෙනවා. මෙහිදී පාසල් ශිෂ්‍ය ශිෂ්‍යාවන් සදහා එන්නත් ලබාදීමට සිදු කරන බවයි සෞඛ්‍ය වෛද්‍ය නිලධාරී ජයම්පති අමරසේන මහතා පැවසුවේ. වයස අවුරුදු 12 සිට 20 දක්වා පිරිස් සදහා එන්නත් ලබාදීම රිජ්වේ ආර්යා ළමා රෝහලේදී සිදු කෙරුණා. ෆයිසර් එන්නතයි ඔවුන් වෙනුවෙන් ලබාදීම සිදුවන්නේ. කොරෝනා මර්දන එක් මාත්‍රාවක් හෝ ලබා ගත් පුද්ගලයන්ගේ සංඛ්‍යාව 15757276ක්.  දෙවන මාත්‍රාව 13540350 දෙනෙකුට ලබා දී තිබෙනවා. බූස්ටර් එන්නත ද 44111 දෙනෙකුට ලබා දී තිබෙනවා.   ", "URL": "https://www.itnnews.lk/2023/10/05/374283/", "Category": "දේශීය පුවත්", "Parent URL": null}