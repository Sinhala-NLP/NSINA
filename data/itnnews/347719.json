{"Source": "ITN news", "Timestamp": "ஜூலை 7, 2021 18:36", "Headline": "பூபாலப்பிள்ளை பிரசாந்தனுக்கு பிணை..", "News Content": "தமிழ் மக்கள் விடுதலை புலிகள் கட்சியின் பொதுச் செயலாளர் பூபாலப்பிள்ளை பிரசாந்தனுக்கு கொழும்பு மேன்முறையீட்டு நீதிமன்றம் வழங்கிய பிணைக்கு அமைவாக மட்டக்களப்பு நீதவான் நீதிமன்றத்தினால் பிணையில் விடுவிக்கப்பட்டார். 2008 ம் ஆண்டு ஆரயம்பதியில் இடம்பெற்ற இரட்டை கொலை வழக்கின் சாட்சியாளரை அச்சுறுத்திய குற்றச்சாட்டில் குற்றப்புலனாய்வு துறையினரால் கைதுசெய்யப்பட்டு பிரசாந்தன் விளக்கமறியலில் வைக்கப்பட்டிருந்தார். இந்நிலையில் பிணைகோரிய வழக்கு நேற்று கொழும்பு மேன்முறையீட்டு நீதிமன்றத்தில் விசாரணைக்கு எடுத்துக்கொள்ளப்பட்டபோது, வழக்கில் சாட்சியங்களை அச்சுறுத்தியதாக 6 மாதங்களுக்கு பின்னர் செய்யப்பட்ட முறைப்பாட்டின் அடிப்படையில் பிரசாந்தன் கைதுசெய்யப்பட்டுள்ளதாகவும் அவருக்கு பிணை வழங்கவேண்டுமென பிரசாந்தன் சார்பில் ஆஜரான சட்டத்தரணி தமது கோரிக்கையினை முன்வைத்தார். இக்கூற்றினை ஆராய்ந்த இருவர் அடங்கிய கொழும்பு மேல் முறையீட்டு நீதிமன்றம்; பிரசாந்தனுக்கு பிணை வழங்க அனுமதி வழங்கியது. மட்டக்களப்பு சிறைச்சாலையில் தடுத்து வைக்கப்பட்டிருந்த பிரசாந்தன் கொவிட் தொற்று காரணமாக நீதிமன்றம் அழைத்துவரப்பட முடியாத நிலையில் சூம் தொழிநுட்பம் ஊடாக விடுவிக்கப்பட்டார். இலங்கையின் நீதித்துறை சிறந்த முறையில் செயற்பட்டதன் காரணமாகவே தான் பிணையில் விடுவிக்கப்;பட்டதாக அவர் ஊடகங்களுக்கு கருத்து தெரிவித்தார். ", "URL": "https://www.itnnews.lk/2023/10/05/347719/", "Category": "Breaking News,தேசிய செய்திகள்", "Parent URL": null}