{"Source": "ITN news", "Timestamp": "ජනවාරි 26, 2023 17:53", "Headline": "ආනයන අත්හිටුවීම හේතුවෙන් විදේශ විනිමය රට තුළ ඉතිරිකර ගැනීමට හැකි වුණා", "News Content": "ආනයන අත්හිටුවීම හේතුවෙන් ඇමෙරිකා ඩොලර් මිලියන දෙදහස් පන්සියයක විදේශ විනිමයක් රට තුළ ඉතිරිකර ගැනීමට හැකිවූ බව මුදල් රාජ්‍ය අමාත්‍ය රංජිත් සියඹලාපිටිය මහතා පවසනවා. රේගු මූලස්ථානයේ පැවති උත්සවයකට අද එක්වෙමිනුයි ඒ මහතා මේ බව කියාසිටියේ. රේගු දිනය වෙනුවෙන් පැවති මෙම උත්සවයට රේගු අධ්‍යක්ෂ ජෙනරාල් සරත් නෝනිස් මහතා ඇතුළු නිලධාරීන් පිරිසක් ද එක්ව සිටිවා. මෙහිදී තවදුරටත් අදහස් දැක්වූ මුදල් රාජ්‍ය අමාත්‍යවරයා කියා සිටියේ ඉන්ධන, ඖෂධ, පොහොර ඇතුළු අත්‍යවශ්‍ය ද්‍රව්‍ය හිගයකින් තොරව ආනයනය කිරීමට හැකිවී ඇත්තේ ඇතැම් ආනයන අත්හිටුවීම නිසා බවයි. 2022 වසර තරම් ආර්ථික වශයෙන් අසීරු වසරක් මෙරට යළි ඇති නොවනු ඇතැයිද රංජිත් සියඹලාපිටිය මහතා සදහන් කළා.   ", "URL": "https://www.itnnews.lk/2023/10/05/457784/", "Category": "දේශීය පුවත්", "Parent URL": null}