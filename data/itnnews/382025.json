{"Source": "ITN news", "Timestamp": "දෙසැම්බර් 10, 2021 18:50", "Headline": "ස්ථානීය පරීක්ෂා කිරීම් අවසන්; හැකි ඉක්මනින් අදාළ නිර්දේශ -ගෑස් සම්බන්ධ සිද්ධීන් ගැන සෙවීමේ කමිටුව", "News Content": "ගෑස් ගැටලුව සම්බන්ධයෙන් විමසා බැලීමට ජනාධිපතිතුමා පත් කළ කමිටුව මේ වන විට ස්ථානීය පරීක්ෂා කිරීම් අවසන් කර තිබෙනවා. ආයතන පරීක්ෂා කිරීම් මෙන්ම නිලධාරීන් කැඳවීමේ කටයුතු ද අවසන් කර තිබෙන බව කමිටු සභාපති මහාචාර්ය ශාන්ත වල්පොලගේ මහතා සඳහන් කරනවා. ගෑස් ගැටලුව සම්බන්ධ සියලු පාර්ශව කැඳවා අදාළ තොරතුරු විමසීම් සහ එක්රැස් කිරීම් මේ වන විට සිදුකෙරෙන බවද මහාචාර්ය ශාන්ත වල්පොලගේ මහතා පැවසුවා. හැකි ඉක්මනින් අදාළ නිර්දේශ ලබාදීමට කටයුතු කරන බව අප කළ විමසුමකදී ඒ මහතා තවදුරටත් කියා සිටියා. මේ අතර ගෑස් සම්බන්ධ පිපිරීම් තවදුරටත් වාර්තා වනවා. අමාත්‍ය බන්දුල ගුණවර්ධන, රාජ්‍ය අමාත්‍ය ලසන්ත අලගියවන්න යන මහත්වරුන් ඇතුලු පිරිසකට එරෙහිව අපරාධ නීතිය යටතේ විමර්ශනයක් ආරම්භ කරන ලෙස පොලිස්පතිවරයාට නියෝගයක් නිකුත් කරන්නැයි ඉල්ලා ගොනුකර ඇති පෙත්සම අද විභාගයට ගැනීමට විභාගයට ගැ. අභියාචනාධිකරණය හමුවේ මෙම රිට් පෙත්සම ගොනුකළේ, සිවිල් සංවිධාන ක්‍රියාකාරිකයෙකු වන නාගානන්ද කොඩිතුවක්කු මහතායි.     ", "URL": "https://www.itnnews.lk/2023/10/05/382025/", "Category": "Breaking News,දේශීය පුවත්", "Parent URL": null}