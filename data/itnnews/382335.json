{"Source": "ITN news", "Timestamp": "දෙසැම්බර් 12, 2021 14:49", "Headline": "දින තුනකට පෙර පැහැර ගත් මෝටර් රථයක් නිට්ටඹුවෙන් සොයා ගැනේ", "News Content": "මීට දින තුනකට පමණ පෙර පැහැර ගැනීමට ලක්වූ මෝටර් රථයක් සොයා ගැනීමට නිට්ටඹුව පොලිසියට හැකි වුණා. වාහන කුලී පදනම මත ලබාදෙන ආයතනයකින් මෝටර් රථය මීට දින තුනකට පෙර ලබාගෙන ඇත්තේ රියදුරෙකු ද සමඟයි. එම පුද්ගලයා මෝටර් රථයේ අයිතිකරු බවයි අදාළ ආයතනය සඳහන් කළේ. හපුතලේ ප්‍ර දේශයේ දී රියදුරු මග දමා මෝටර් රථය පැහැර ගැනීමට ලක්වූ බවටයි පොලිසියට පැමිණිල්ලක් ලැබී තිබුණේ. එම මෝටර් රථය නිට්ටඹුව නගරයට ආසන්නව මහනුවර කොළඹ මාර්ගයේ දමා ගොස් තිබියදී නිට්ටඹුව පොලිසිය සොයා ගත්තා. මෙම මෝටර් රථය කිසියම් අපරාධයකට යොදා ගෙන තිබේ ද යන්න පිළිබඳ විශේෂ පරීක්ෂණයක් ආරම්භ කර තිබෙනවා.   ", "URL": "https://www.itnnews.lk/2023/10/05/382335/", "Category": "දේශීය පුවත්", "Parent URL": null}