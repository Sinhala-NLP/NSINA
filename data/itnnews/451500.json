{"Source": "ITN news", "Timestamp": "டிசம்பர் 21, 2022 12:19", "Headline": "இந்தியாவில் கைதுசெய்யப்பட்ட குற்றவாளிகளில் ஆமி ஹஷித்தவும் உள்ளடங்குவதாக தகவல்.", "News Content": "இந்தியாவில் கைதுசெய்யப்பட்ட ஒன்றிணைந்த குற்றச்செயல்களில் ஈடுபடும் இலங்கையின் முன்னணி குற்றவாளிகள் 9 பேருடன் மற்றுமொரு குற்றவாளியும் கைதுசெய்யப்பட்டுள்ளதாக இந்திய பாதுகாப்பு பிரிவினர் தெரிவித்துள்ளனர். ஆமி ஹஷித்த எனும் நபரே கைதுசெய்யப்பட்டுள்ளதாக தெரியவந்துள்ளது. பொலிஸ் போதைப்பொருள் ஒழிப்பு பிரிவின் முன்னாள் பிரதானி நியோமல் ரங்கஜீவ மீது துப்பாக்கி பிரயோகத்தை மேற்கொள்ள முயற்சித்த ஆமி ஹஷித்த எனும் நபரே கைதுசெய்யப்பட்டுள்ளார். கைதுசெய்யப்பட்ட சந்தேக நபர்கள் நீண்டகாலமாக இலங்கை மற்றும் இந்தியா ஆகிய நாடுகளில் சட்டவிரோத போதைப்பொருள் வர்த்தகம், ஆயுத விற்பனையில் ஈடுபட்டுள்ளதாக தெரியவந்துள்ளது. தமிழ்நாட்லுள்ள திருச்சிராப்பள்ளி, தமிழ் அகதிகள் முகாமில் தங்கியிருந்த நிலையிலேயே அவர்கள் கைதுசெய்யப்பட்டுள்ளனர். கிம்புலாஎல குணா, லெடியா, வெல்லே சுரங்க, புஷ்பராஜா எனும் பூகுடுகண்ணா, மொஹமட் அஸ்மின், சுனில் காமினி, ஸ்டேன்லி கெனட், தனுக்க ரொசான், திலீபன் உள்ளிட்ட சந்தேக நபர்களும் கைதுசெய்யப்பட்டுள்ளனர். இலங்கையில் பல்வேறு குற்றச்சாட்டுக்களில் தொடர்புப்பட்டுள்ள நிலையில் நாட்டிலிருந்து தப்பிச்சென்று சட்டவிரோத செயற்பாடுகளில் அவர்கள் ஈடுப்பட்டுள்ளனர். பாகிஸ்தானிலிருந்து போதைப்பொருள் மற்றும் ஆயுத கடத்தல்களில் ஈடுபடும் ஆபீ ஷலீம் எனும் நபருடனும் சந்தேக நபர்கள் தொடர்புகளை பேணியுள்ளதாக த ஹிந்து செய்திதாள் தகவல்கள் வெளியிட்டுள்ளது ", "URL": "https://www.itnnews.lk/2023/10/05/451500/", "Category": "Breaking News,அண்மைய செய்திகள்", "Parent URL": null}