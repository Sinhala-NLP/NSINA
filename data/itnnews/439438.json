{"Source": "ITN news", "Timestamp": "அக்டோபர் 8, 2022 10:36", "Headline": "புதிய சொகுசு ரயில் சேவை", "News Content": "கொழும்பிற்கும் அனுராதபுரத்திற்கும் இடையில் புதிய சொகுசு ரயில் சேவை “ரஜரட்ட ஒடிஸி” இன்று (8) முதல் ஆரம்பமாகிறது . கொழும்பு கோட்டையிலிருந்து இந்த சொகுசு ரயில் காலை 9.20 மணிக்கு புறப்படும். இந்த சொகுசு ரயில் கம்பஹா, வெயாங்கொடை மற்றும் பொல்கஹவெல நிலையங்களில் மாத்திரம் நிறுத்தப்படும். பிற்பகல் 1.00 மணியளவில் அனுராதபுரத்தை சென்றடையும். நாளை ஞாயிற்றுக்கிழமை (9) மாலை 5.00 மணிக்கு அநுராதபுரம் புகையிரத நிலையத்தில் இருந்து கொழும்பு நோக்கி பயணத்தை ஆரம்பிக்கும் இந்த சொகுசு ரயில் இரவு 10.00 மணிக்கு முன்னதாக கொழும்பு, கோட்டை புகையிரத நிலையத்தை சென்றடையும். இந்த ரயில் சேவையானது அனைத்து வார இறுதி நாட்களிலும் இடம்பெறும். ", "URL": "https://www.itnnews.lk/2023/10/05/439438/", "Category": "தேசிய செய்திகள்,முதன்மை செய்தி", "Parent URL": null}