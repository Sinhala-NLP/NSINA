{"Source": "ITN news", "Timestamp": "ජනවාරි 24, 2022 09:31", "Headline": "විභාග සහතික නිකුත් කිරීමේ එක්දින සේවය අද සිට තාවකාලිකව අත්හිටුවයි", "News Content": "විභාග සහතික නිකුත් කිරීමේ එක්දින සේවය අද සිට තාවකාලිකව අත්හිටුවා ඇති බව විභාග දෙපාර්තමේන්තුව නිවේදනය කරනවා. පහවසර ශිෂ්‍යත්ව , උසස් පෙළ විභාග කටයුතු සහ කොවිඩ් වසංගතය හේතුවෙන් මෙම සේවය තාවකාලිකව අත්හිටුවා තිබෙනවා. නැවත දැනුම් දෙන තුරු එය බලාත්මක බවයි විභාග දෙපාර්තමේන්තුව සඳහන් කළේ. කෙසේ වෙතත් මාර්ගගත ක්‍රමයට සහ විද්‍යුත් තැපැල් ක්‍රමයට සහතිකපත් අයැදුම් කිරීමේ හැකියාව පවතිනවා. සහතික පත්‍ර අවශ්‍යතාව අනුව විදේශ කටයුතු අමාත්‍යාංශය වෙත හෝ අධිවේගී තැපෑල මගින් අයැදුම්කරුවන්ගේ ලිපිනයට යොමු කෙරෙනවා. මේ සම්බන්ධයෙන් වැඩිදුර තොරතුරු www.doenets.lk නිල වෙබ් අඩවියෙන් ලබාගත හැකියි.       ", "URL": "https://www.itnnews.lk/2023/10/05/390812/", "Category": "දේශීය පුවත්", "Parent URL": null}