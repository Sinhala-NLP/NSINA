{"Source": "ITN news", "Timestamp": "පෙබරවාරි 26, 2022 16:46", "Headline": "සිවිල් ආරක්ෂක බලකායෙන් ලක්පොහොර සමාගමට කාබනික පොහොර කිලෝ 50000ක්", "News Content": "ඉදිරි යල කන්නය සදහා පොළොන්නරුව දිස්ත්‍රික්කයේ ගොවි ජනතාවට  ලබා දීම සදහා කාබනික පොහොර කිලොග්‍රෑම් පනස් දහසක් ලක්පොහොර සමාගම වෙත භාර දීමට සිවිල් ආරක්ෂක බලකාය කටයුතු කළා. සෞභාග්‍ය යේ දැක්ම වැඩපිලිවෙල යටතේ වස විසෙන් තොර වගාවක් සදහා ක්‍රියාත්මක වූ මෙම කාබනික පොහොර ව්‍යාපෘතිය ඉතා සාර්ථක වූ බවයි මැදරිගිරිය සිවිල් ආරක්ෂක බලකා ප්‍රධානී ලුතිනන් කර්නල් එන් බී ඒ කේ නිෂ්ශංක මහතා පැවසුවේ. මැදිරිගිරිය සිවිල් ආරක්ෂක බලකා කදවුරේ පිහිටි කොම්පෝස්ට් පොහොර අංගනයේදී මෙම කාබනික පොහොර කිලෝග්‍රෑම් පනස් දහස නිෂ්පාදනය කර තිබෙනවා. එම පොහොර තොගය හිගුරක්ගොඩ පිහිටි ලක්පොහොර සමාගමේ ගබඩාව වෙත ලබාදීම ලුතිනන් කර්නල් එන් බී ඒ කේ නිෂ්ශංක මහතාගේ ප්‍රධානත්වයෙන් සිදුකෙරුණා.         ", "URL": "https://www.itnnews.lk/2023/10/05/398008/", "Category": "දේශීය පුවත්", "Parent URL": null}