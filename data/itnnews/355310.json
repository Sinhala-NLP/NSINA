{"Source": "ITN news", "Timestamp": "අගෝස්තු 8, 2021 11:00", "Headline": "මෙරට රැඳී සිටින විදේශිකයින් ලබාගෙන ඇති සියලු වර්ගයේ වීසා වලංගු කාලය දීර්ඝ කෙරේ", "News Content": "දැනට ශ්‍රී ලංකාව තුළ රැඳී සිටින විදේශිකයන් ලබාගෙන ඇති සියලු වර්ගයේ වීසා වලංගු කාලය අද සිට සැප්තැම්බර් 07 වනදා දක්වා දින 30කින් දීර්ඝ කර තිබෙනවා. මෙම කාල සීමාව තුළ කල් ඉකුත් වන වීසා සඳහා එම කාල සීමාවට අදාල වීසා ගාස්තු පමණක් අය කරනු ලබන අතර දඩ මුදලක් අය කරගෙන නැහැ. ඒ අනුව සංචාරක වීසා දීර්ඝ කිරීමට අදාලව වීසා ගාස්තු ගෙවීම හා වීසා පිටපත් කර ගැනීමට විශේෂ ක්‍රමවේද භාවිත කළ හැකියි. ආගමන විගමන දෙපාර්තමේන්තුවේ වෙබ් අඩවියට පිවිසීමෙන් වැඩිදුර තොරතුරු ලබාගත හැකියි.         ", "URL": "https://www.itnnews.lk/2023/10/05/355310/", "Category": "Breaking News,දේශීය පුවත්", "Parent URL": null}