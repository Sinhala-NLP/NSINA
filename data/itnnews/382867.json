{"Source": "ITN news", "Timestamp": "டிசம்பர் 15, 2021 12:45", "Headline": "நேற்றைய தினம் வைரஸ் தொற்றாளர்களாக 762 பேர் பதிவு..", "News Content": "நாட்டில் நேற்றைய தினம் கொவிட் – 19 வைரஸ் தொற்றாளர்களாக 762 பேர் இனங்காணப்பட்டுள்ளதாக சுகாதார அமைச்சின் தொற்று நோயியல் பிரிவு தெரிவித்துள்ளது. அது தொடர்பில் சுகாதார சேவைகள் பணிப்பாளர் நாயகமும் உறுதிப்படுத்தியுள்ளார். இந்நிலையில் நாட்டின் மொத்த கொவிட் தொற்றாளர்களின் எண்ணிக்கை 5 இலட்சத்து 76 ஆயிரத்து 194 வரை அதிகரித்துள்ளது. அவர்களில் 5 இலட்சத்து 45 ஆயிரத்து 768 பேர் நேற்றைய தினம் வரை குணமடைந்துள்ளதாக சுகாதார மேம்பாட்டு பணியகத்தின் புள்ளிவிபர தரவுகளில் குறிப்பிடப்பட்டுள்ளது. இந்நிலையில் நேற்று முன்தினம் கொவிட் – 19 வைரஸ் தாக்கத்தினால் ஏற்பட்ட பாதிப்புக்களில் 20 மரணங்கள் பதிவாகியுள்ளதாக சுகாதார சேவைகள் பணிப்பாளர் நாயகத்தினால் உறுதிப்படுத்தப்பட்டுள்ளதாக அரசாங்க தகவல் திணைக்களம் அறிவித்துள்ளது. குறித்த 20 மரணங்களுடன் நாட்டில் இதுவரை பதிவாகியுள்ள கொவிட் மரணங்களின் எண்ணிக்கை 14 ஆயிரத்து 661 ஆக அதிகரித்துள்ளது. ", "URL": "https://www.itnnews.lk/2023/10/05/382867/", "Category": "Breaking News,தேசிய செய்திகள்", "Parent URL": null}