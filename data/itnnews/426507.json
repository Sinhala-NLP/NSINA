{"Source": "ITN news", "Timestamp": "අගෝස්තු 2, 2022 19:43", "Headline": "පොදුරඳමඩුලු තරගාවලියට ගිය ශ්‍රී ලංකාවේ ක්‍රීඩිකාවක් හා කළමනාකරුවෙක් අතුරුදන්", "News Content": "එංගලන්තයේ බර්මින්හැම් හි පැවැත්වෙන 22 වැනි පොදුරාජ්‍ය මණ්ඩලීය ක්‍රීඩා උළෙලේ පස්වැනි දින ඉසව්වෙන් පසු ශ්‍රී ලංකා ක්‍රීඩිකාවක් සහ ජ්‍යෙෂ්ඨ නිලධාරියකු අතුරුදන් වීම සම්බන්ධයෙන් බර්මින්හැම් මෙට්‍රොපොලිටන් පොලිසිය විශේෂ පරීක්ෂණයක් ආරම්භ කර තිබෙනවා. ඊයේ දිනයේදී ශ්‍රී ලංකා ජූඩෝ ක්‍රීඩිකාව සිය පළමු වටයේ තරඟ ඉසව්ව පරාජය වීමත් සමග ඇය සහ තවත් ජ්‍යෙෂ්ඨ නිලධාරියකු අතුරුදන්ව ඇති බව වාර්තා වනවා. ඔවුන්ගේ අතුරුදන්වීම පිළිබඳව ශ්‍රී ලංකා කණ්ඩායම් කළමනාකාරීත්වය වහාම අදාළ බලධාරීන් දැනුවත් කර තිබේ. එහි ප්‍රතිඵලයක් ලෙස, ශ්‍රී ලංකා කණ්ඩායමේ ප්‍රධානි මේජර් ජෙනරාල් (විශ්‍රාමික) දම්පත් ප්‍රනාන්දු මහතා විසින් තවදුරටත් ගැටළු මඟහරවා ගැනීම සඳහා ශ්‍රී ලංකා කණ්ඩායමේ සියලුම ගමන් බලපත්‍ර තමන් සන්තකයට ලබාගෙන ඇත. පොදුරාජ්‍ය මණ්ඩලීය ක්‍රීඩා උළෙල සඳහා ශ්‍රී ලංකාව සාමාජිකයින් 110 දෙනෙකුගෙන් යුත් කණ්ඩායමක් සහ නිලධාරීන් 51 දෙනෙකුගෙන් සමන්විත කණ්ඩායමක් ශ්‍රී ලංකාවෙන් එක්ව තිබේ. පොදු රාජ්‍ය මණ්ඩලීය ක්‍රීඩා උළෙල සඳහා එක්වන සියලුම ශ්‍රී ලංකාවේ ක්‍රීඩක ක්‍රීඩිකාවන්ට සහ නිලධාරීන්ට දින 180ක් සඳහා වලංගු වීසා බලපත්‍රයක් ලබා දී ඇත.   ", "URL": "https://www.itnnews.lk/2023/10/05/426507/", "Category": "Breaking News,ක්‍රීඩා,දේශීය පුවත්", "Parent URL": null}