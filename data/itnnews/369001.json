{"Source": "ITN news", "Timestamp": "ඔක්තෝබර් 13, 2021 14:23", "Headline": "ඇමෙරිකාවේ රැකියා කරන පිරිස් සේවයෙන් ඉවත්වීම වාර්තාගත ලෙස ඉහළ යයි", "News Content": "ඇමෙරිකාවේ රැකියා කරන පිරිස් සේවයෙන් ඉවත්වීම වාර්තාගත ලෙස ඉහළ ගොස් තිබෙනවා. පසුගිය අගෝස්තු මාසයේදී මිලියන හතරයි දශම තුනක පමණ පිරිසක් සිය රැකියාවලින් ඉවත්ව තිබෙනවා. රැකියාවලින් ඉවත් වූ පිරිස,රැකියාවල නියුතු පිරිසෙන්  සියයට දෙකයි දශම නවයක් තරම් ඉහළ අගයක් වනවා.  එය ඉතිහාසයේ වාර්තා වූ වැඩිම අගය බවයි එරට කම්කරු දෙපාර්තමේන්තුව සදහන් කරන්නේ. කෙසේ වුවද අගෝස්තු මාසයේදී රැකියා සදහා අලුතින් එක් වූ පිරිස මිලියන දහයයි දශම හතරක් බව කම්කරු දෙපාර්තමේන්තුව තවදුරටත් පවසනවා. මෙලෙස රැකියාවලින් ඉවත්වීම තම රැකියාව පිළිබද සේවකයා තුළ ඇති අප්‍රසාදය පිළිඹිඹු කරන බවයි විශ්ලේෂකයින් සදහන් කරන්නේ. එමෙන්ම කොරෝනා වයිරසයේ ඩෙල්ටා ප්‍රභේදය ව්‍යාප්තිය හේතුවෙන්ද බොහෝ පිරිසක් රැකියාවලින් ඉවත්ව තිබෙනවා.       ", "URL": "https://www.itnnews.lk/2023/10/05/369001/", "Category": "ජාත්‍යන්තර පුවත්", "Parent URL": null}