{"Source": "ITN news", "Timestamp": "ජූනි 22, 2021 11:21", "Headline": "ඇමති ගම්මන්පිලට එරෙහි විශ්වාසභංග යෝජනාව කථානායකට භාරදෙයි", "News Content": "අමාත්‍ය උදය ගම්මන්පිල මහතාට එරෙහි විශ්වාසභංගය කතා නායකවරයාට භාරදීම සදහා සමගි ජන බලවේගයේ මන්ත්‍රීවරුන් ලොරි වලින් පාර්ලිමේන්තුවට පැමිණියා. ඉන්ධන මිල වැඩි කිරීමට විරෝධය පල කරමිනුයි සමගි ජන බලවේගය අමාත්‍ය උදය ගම්මන්පිල මහතාට එරෙහිව  විශ්වාසභංගයක් ගෙන ඒමට කටයුතු කළේ. පිට කෝට්ටේ පිහිටි සමගි ජන බලවේගය කාර්යාලයට රැස්වූ එම පක්ෂයේ මන්ත්‍රීවරුන් එහිදී විරෝධතාවක්ද පැවැත්වුවා. අනතුරුව මන්ත්‍රීවරුන් පිරිස ලොරි රථ වලට,  අත් ට්‍රැක්ටර්වලට සහ ජේ සී බී යන්ත්‍රවලට නැගී පාර්ලිමේන්තුව අසලට පැමිණියා. අනතුරුව පාගමනින් විරෝධතා පුවරුද ඔසවාගෙනයි පාර්ලිමේන්තු පිවිසුමට පැමිණියේ. ", "URL": "https://www.itnnews.lk/2023/10/05/344277/", "Category": "Breaking News,දේශීය පුවත්", "Parent URL": null}