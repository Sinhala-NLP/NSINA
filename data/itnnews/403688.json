{"Source": "ITN news", "Timestamp": "මාර්තු 24, 2022 08:52", "Headline": "නාවල ඉන්ධන පිරවුම්හල කොල්ලකෑමේ සිද්ධියට සොත්ති උපාලිගේ පුතා අත්අඩංගුවට", "News Content": "නාවල ඉන්ධන පිරවුම්හලේ සේවකයන්ට පහරදී මුදල් මංකොල්ල කෑමේ සිද්ධියක් සම්බන්ධයෙන් ප්‍රබල අපරාධකරුවෙකු වූ සොත්ති උපාලිගේ  පුත්‍රයා ඇතුළු සැකකරුවන් දෙදෙනෙකු  අත්අඩංගුවට ගත්තා. පොලිස් විශේෂ කාර්ය බලකායේ බුද්ධි අංශ නිලධාරීන්ට ලද තොරතුරුකට අනුවයි මෙම අත්අඩංගුවට ගැනීම සිදු කර ඇත්තේ. සැකකරුවන් 05 දෙනෙකු පැමිණ පිරවුම්හලේ සේවකයින් බිය වද්දා ඔවුන්ට පහරදී මුදල් මංකොල්ල කෑම පසුගිය 18 වනදා සිදු වුණා. මේ පිලිබද විමර්ශන කළ පොලිස් විශේෂ කාර්ය බලකාය සීසීටීවී දර්ශන හා බුද්ධි තොරතුරු පදනම් කරගනිමින් සැකකරුවන් අත්අඩංගුවට ගෙන තිබෙනවා. ඒ බොරැල්ල හා කොළඹ 08 යන ප්‍රදේශවලදීයී .ඔවුන්ගෙන් වැඩිදුර ප්‍රශ්නකිරීම්වලදී එක් සැකකරුවකු ප්‍රකාශ කර ඇත්තේ තමන් මිය ගොස් සිටින සොත්ති උපාලිගේ  පුත්‍රයකු බවයි. සැකකරුවන් හදුනාගැනීමේ පෙරට්ටුවක් සදහා ලබන 01 වනදා ඉදිරිපත් කිරීමට නියමිතයි.             ", "URL": "https://www.itnnews.lk/2023/10/05/403688/", "Category": "Breaking News,දේශීය පුවත්", "Parent URL": null}