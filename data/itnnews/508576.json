{"Source": "ITN news", "Timestamp": "අගෝස්තු 16, 2023 09:00", "Headline": "සොරකම්වලට සම්බන්ධ 04 දෙනෙකු අත්අඩංගුවට", "News Content": "වැලිකඩ කලපලුවාව ප්‍රදේශයේ නිවසක් කොල්ල කා රුපියල් ලක්ෂ 268 ක් වටිනා මුතු, මැණික්, රන් භාණ්ඩ ඇතුළු දේපළ සොරකම් කළ සැකකරුවන් දෙදෙනෙකු අත්අඩංගුවට ගැනුණා. බස්නාහිර පළාත දකුණ අපරාධ කොට්ඨාසයේ නිලධාරීන් කළ වැටලීමේදී සැකකරුවන් මණ්ඩාවිල් ප්‍රදේශයේදී අත්අඩංගුවට ගැනුණා. ඔවුන්ගෙන් කළ ප්‍රශ්න කිරීම්වලින් පසු සොරකම් කළ මැණික් ගල් 924 ක්පිත්තල භාණ්ඩ, විදුලි පංකා, අත් ඔරලෝසු, රන් මාල, අත්පළදනා කරාබු, රත්‍රං වළලු, ලැප්ටොප් පරිගණක, විදෙස් මත්පැන් ඇතුළු තවත් භාණ්ඩ රැසක් සොයා ගැනුණා. අත්අඩංගුවට ගත් සැකකරුවන් අවුරුදු 25 සහ 30 යන වයස් කාණ්ඩවල පසුවන තලංගම උතුර හා මාලඹේ ප්‍රදේශවල පදිංචිකරුවන්. මේ අතර කොම්පඤ්ඤවීදිය සුපිරි වෙළෙඳසැලක් කොල්ලකා රුපියල් ලක්ෂ 13 කට වැඩි වටිනාකමින් යුත් දේපළ සොරකම් කිරීමට අදාළව සැකකරුවන් දෙදෙනෙකුද අත්අඩංගුවට ගැනුණා. ඔවුන්ගෙන් කළ ප්‍රශ්න කිරීම්වලදී සැකකරුවන් කුළී පදනම මත රැඳී සිටි කාමරයක තිබී වියළි ආහාර ද්‍රව්‍ය රැසක් සොයා ගෙන තිබෙනවා. එක් සැකකරුවෙකු එම වෙළෙඳසැලේ සේවකයෙකු බවටයි හෙළිව තිබෙන්නේ.   ", "URL": "https://www.itnnews.lk/2023/10/05/508576/", "Category": "Breaking News,දේශීය පුවත්", "Parent URL": null}