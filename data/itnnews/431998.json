{"Source": "ITN news", "Timestamp": "අගෝස්තු 30, 2022 12:12", "Headline": "ගෝල්ෆේස් අරගලය කොපිකළ ඉරාක විරෝධතාකරුවන්", "News Content": "ශ්‍රී ලංකාවේ අරගලකරුවන් කොළඹ ජනාධිපති මන්දිරයට කඩා වැදී මාස දෙකකට පසු, ඉරාකයේ බැග්ඩෑඩ් නගරයේ ද එවැනිම දර්ශන දැකගත හැකියි. ඉරාකයේ ෂියා මුස්ලිම් පූජක මොක්තාඩා අල්-සදර් විසින් දේශපාලනයෙන් ඉවත් වන ලෙස නිවේදනය කිරීමෙන් පසුව, ඔහුගේ ආධාරකරුවන් විරෝධතා වීදි බැස ප්‍රතිවාදී පිටුබලය ලත් කණ්ඩායම් අතර ගැටුම් ඇති විය. බැග්ඩෑඩ් හි ඇති වූ ගැටුම්වලින් විරෝධතාකරුවන් 5දෙනෙකුට වැඩි සංඛ්‍යාවක් මිය ගොස් ඇති අතර කෝපයට පත් පිරිසක් විසුරුවා හැරීමට ආරක්ෂක හමුදා කඳුළු ගෑස් ප්‍රහාර එල්ල කර තිබෙනවා. පුළුල් ලෙස සමාජ මාධ්‍ය හරහා හුවමාරු වන වීඩියෝවල, විරෝධතාකරුවන් ජනාධිපති මන්දිරයට කඩා වැදී සිටිනු දැකිය හැකියි, එය හිටපු ජනාධිපති ගෝඨාභය රාජපක්ෂ මහතා ධුරයෙන් ඉවත්ව සහ දිවයිනෙන් පිටවීමත් සමඟ ශ්‍රී ලංකාවේ දර්ශනවලට සමාන බව විදෙස් මාධ්‍ය වාර්තා කරයි. ඉරාකය දේශපාලන අර්බුදයක් අත්විඳින මොහොතක, සදර්ගේ ආධාරකරුවන් හෝ ඔහුගේ ප්‍රතිවාදීන්ගේ ආධාරකරුවන් ජනාධිපතිවරයාගේ නිවසේ සුඛෝපභෝගී භාණ්ඩ ලබා ගන්නා ආකාරය දැකගත හැකියි. සදර්ගේ ආධාරකරුවන් සහ ටෙහෙරානයේ පිටුබලය ලත් ඒකක එකිනෙකාට ගල් ප්‍රහාර එල්ල කරද්දී වෙඩි තැබූ බව වාර්තා පෙන්වා දෙයි. මෙම සිදුවීම සිදුව ඇත්තේ අමාත්‍යාංශ සහ තානාපති කාර්යාල පිහිටි ප්‍රදේශයක් වන බැග්ඩෑඩ් හි Green Zone කලාපයේ යි. ඉරාක හමුදාව සවස 3:30 ට ඇඳිරි නීතිය පැනවූ අතර කලාපයෙන් ඉවත් වන ලෙස විරෝධතාකරුවන්ගෙන් ඉල්ලා සිටියා. ඔක්තෝබර් පාර්ලිමේන්තු මැතිවරණයෙන් සදර්ගේ පක්ෂය විශාලතම බහුතරය ලබා ගත් නමුත් රජයක් පිහිටුවීමට ප්‍රමාණවත් ආසන සංඛ්‍යාවක් ලබා ගැනීමට නොහැකි වූ හෙයින් රට දේශපාලන අර්බුදයකට ලක්ව ඇත. ඡන්ද ප්‍රතිඵලවලින් පසුව ඉරානයට පිටුපා සිටින ෂියාවරුන් ඇතුළු ඔහුගේ ප්‍රතිවාදීන් සමඟ සභාග ආන්ඩුවක් පිහිටුවීම ඔහු ප්‍රතික්ෂේප කර තිබෙනවා. දැන්, ඔහු දේශපාලනයෙන් සමුගැනීමට ගත් තීරණය කෝටි හතරකට වැඩි ජනගහනයක් සිටින රටක අවිනිශ්චිතතාවයක් ඇති කර තිබේ. ", "URL": "https://www.itnnews.lk/2023/10/05/431998/", "Category": "Breaking News,ජාත්‍යන්තර පුවත්", "Parent URL": null}