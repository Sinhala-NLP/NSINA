{"Source": "ITN news", "Timestamp": "ஜனவரி 14, 2022 12:30", "Headline": "ஜனாதிபதியின் தைத்திருநாள் வாழ்த்து..", "News Content": "விவசாயம் செழிப்படைய காரணமான சூரிய பகவானுக்கு நன்றி நவிழும் தைப்பொங்கல் தினம் இந்துக்களின் சிறப்புமிக்க கலாசார மற்றும் மத ரீதியான பண்டிகையென ஜனாதிபதி கோட்டாபய ராஜபக்ஷ தெரிவித்துள்ளார். தைப்பொங்கல் தினத்தை முன்னிட்டு வெளியிட்டுள்ள வாழ்த்துச்செய்திலேயே அவர் இவ்வாறு குறிப்பிட்டுள்ளார். தைப்பொங்கல் தின பாரம்பரிய கொண்டாட்டங்கள் கலாசார ரீதியாக சிறப்பாக கொண்டாடப்படும். இதனூடாக எதிர்காலத்தில் வளமான பயிர் அறுவடைக்கு சூரிய பகவானின் ஆசீர்வாதமும் பாதுகாப்பும் கிடைக்கும் என்பதே இந்துக்களின் நம்பிக்கையாகும். சுபீட்சத்திற்காக பிரார்த்தனைகளில் ஈடுபடும் வகையில் இந்துக்களால் முன்னெடுக்கப்படும் சடங்குகள் காலம்காலமாக இலங்கை சமூகத்துடன் பின்னி பிணைந்திருக்கின்றன. இயற்கையோடு இசைந்த வாழ்க்கை முறையுடன் வளமான எதிர்காலத்தை நோக்கிய எமது பயணம் பசுமை விவசாயத்தை அடிப்படையாகக்கொண்டதாகவே அமைய வேண்டும். பசுமை விவசாயத்திற்கான தேசிய கொள்கைக்கு இது பலன் தரும் என்பதில் பெரும்பாண்மையானோரின் நம்பிக்கையாகும். அதற்கான நோக்கத்திற்கு தைப்பொங்கல் கொண்டாட்டம் மிகுந்த உற்சாகத்தை தருமென தான் நம்புவதாக ஜனாதிபதி குறிப்பிட்டுள்ளார். இந்த வருடமும் சுகாதார துறையினரின் ஆலோசனைக்கமைய சகலரதும் பாதுகாப்பை உறுதி செய்யும் வகையில் தைப்பொங்கல் தினத்தை அனைவரும் கொண்டாட வேண்டுமென ஜனாதிபதி கோட்டாபய ராஜபக்ஷ வெளியிட்டுள்ள தைத்திருநாள் வாழ்த்துச்செய்தியில் மேலும் குறிப்பிட்டுள்ளார். ", "URL": "https://www.itnnews.lk/2023/10/05/388777/", "Category": "Breaking News,அண்மைய செய்திகள்,தேசிய செய்திகள்", "Parent URL": null}