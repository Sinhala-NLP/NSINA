{"Source": "ITN news", "Timestamp": "ජූනි 30, 2021 10:05", "Headline": "ඊයේ දිනය තුළ කොවිඩ් ආසාදිතයින් 1717ක් – වැඩිම පිරිස කොළඹ දිස්ත්‍රික්කයෙන්", "News Content": "ඊයේ දිනයේදී කොරෝනා ආසාදිතයින් 1717 දෙනෙකු මෙරටින් හදුනා ගැණුනා. ඊයේ හදුනාගත් කොරෝනා ආසාදිතයින් 1717 දෙනා අතුරින් අට‌ දෙනෙකු විදේශයන්හි සිට මෙරටට පැමිණි අයයි. ඊයේ දිනයේ වැඩිම ආසාදිතයින් පිරිසක් හමුවී ඇත්‌තේ කොළඹ දිස්ත්‍රික්කයෙන්. එම පිරිස 348 දෙනෙකු වනවා. ගම්පහින් 280 දෙනෙකු හා කළුතරින් 198 දෙනෙකු ඊයේ දිනයේ හදුනාගෙන තිබෙනවා. මේ අනුව දිවයිනෙන් හමුවූ සමස්ත කොරෝනා ආසාදිතයින් සංඛ්‍යාව දෙලක්ෂ පනස් හත් දහස් දෙසීය විසි පස් දෙනෙකු දක්වා ඉහළ ගියා. මේ අතුරින් දෙලක්ෂ විසි තුන් දහස් හාරසිය හැත්තැ එක් දෙනෙකු සුවය ලැබුවා. තිස් දහස් හත්සිය හැට නව දෙනෙකු තවදුරටත් රෝහල් හා අතරමැදි මධ්‍යස්ථානවල ප්‍රතිකාර ලබනවා.      ", "URL": "https://www.itnnews.lk/2023/10/05/346139/", "Category": "දේශීය පුවත්", "Parent URL": null}