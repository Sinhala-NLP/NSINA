{"Source": "ITN news", "Timestamp": "මැයි 30, 2022 15:10", "Headline": "සුඩානයේ පනවා තිබූ හදිසි නීතිය ඉවත් කෙරේ", "News Content": "හමුදා කුමන්ත්‍රණයකින් පසු සුඩානයේ පාලන බලය අත්කර ගැනීමෙන් පසු පැනවූ හදිසි නීතිය ඉවත් කිරීමට පියවර ගෙන තිබෙනවා. පසුගිය වසරේ ඔක්තෝබර් මස 25 වන දින සුඩානයේ පාලන බලය එරට හමුදාව අත්කර ගැනීමෙන් පසු හදිසි නීතිය පැනවූවා. මේ වනවිට එරට පාලනය ස්වෛරී කවුන්සිලයක් හරහා සිදුකෙරෙන අතර හදිසි නීතිය ඉවත් කිරීම සම්බන්ධයෙන් වන නිවේදනය එම කවුන්සිලය නිකුත් කර තිබෙනවා. සාමකාමී හා අර්ථවත් දේශපාලන පරිටසරයක් ගොඩනැගීම සඳහා හදිසි නීතිය ඉවත් කළ බවයි එම කවුන්සිලය සඳහන් කරන්නේ. පසුගිය වසරේ පැනවූ හදිසි නීතිය ඉවත් කිරීම සම්බන්ධයෙන් ජගත් සංවිධානය තම ප්‍රසාධය පළකර තිබෙනවා. සුඩානයේ බලය හමුදා පාලනයකට නතුවීමත් සමඟ ඊට විරෝධය පළකරමින් රට පුරා උද්ඝෝෂණ ආරම්භ වූ අතර එහිදී පුද්ගලයින් සිය දෙනෙකු පමණ ජීවිතක්ෂයට පත්වුණා.       ", "URL": "https://www.itnnews.lk/2023/10/05/414129/", "Category": "ජාත්‍යන්තර පුවත්", "Parent URL": null}