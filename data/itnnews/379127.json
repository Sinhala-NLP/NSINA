{"Source": "ITN news", "Timestamp": "නොවැම්බර් 28, 2021 16:38", "Headline": "සංවර්ධනය කළ දොම්පේ මණ්ඩාවල බදුවත්ත මාර්ගය ජනතා අයිතියට", "News Content": "වසර 30 කට වැඩි කාලයක් සංවර්ධනය නොකළ දොම්පේ මණ්ඩාවල බදුවත්ත මාර්ගය දින 10 කින් සංවර්ධනය කර ජනතා අයිතියට පත්කෙරුණා. දැඩි අබලන් තත්ත්වයේ තිබූ මාර්ගය වර්ෂා සහිත දින වලදී දිස්වූයේ මඩ වගුරක් ලෙසයි. මේ හේතුවෙන් ප්‍රදේශවාසීන් දැඩි අපහසුතාවට පත්වූ අතර මාර්ගය සංවර්ධනය කර දෙන ලෙස ඔවුන් ඉල්ලා සිටියා. රජයේ ග්‍රාමීය මාර්ග සංවර්ධන කඩිනම් වැඩපිළිවෙළ යටතේ දින 10 ක් තුළ මාර්ගය ප්‍රතිසංස්කරණය කිරීමට හැකිවුණා. දොම්පේ ප්‍රාදේශීය සභා මන්ත්‍රී කුමාර සෝමසිංහ මහතාගේ ඉල්ලීමකට අනුව එම කටයුතු සිදුකෙරුණේ රාජ්‍ය අමාත්‍ය නිමල් ලන්සා මහතාගේ මැදිහත්වීමෙන්. ව්‍යාපෘතිය සඳහා වැයකළ මුදල රුපියල් ලක්ෂ 10ක්.         ", "URL": "https://www.itnnews.lk/2023/10/05/379127/", "Category": "දේශීය පුවත්", "Parent URL": null}