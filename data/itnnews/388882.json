{"Source": "ITN news", "Timestamp": "ஜனவரி 15, 2022 14:56", "Headline": "இலங்கையில் மேலும் 160 ஓமிக்ரோன் தொற்றாளர்கள் பதிவு", "News Content": "இலங்கையில் மேலும் 160 ஓமிக்ரோன் தொற்றாளர்கள் பதிவாகியுள்ளதாக ஸ்ரீ ஜயவர்தனபுர பல்கலைக்கழகத்தின் ஒவ்வாமை, எதிர்ப்பு சக்தி ஆய்வு மற்றும் மரபணு விஞ்ஞான நிறுவனத்தின் பணிப்பாளர் கலாநிதி சந்திம ஜீவந்தர இதனை உறுதிப்படுத்தியுள்ளார். கொவிட் வைரஸிலிருந்து எடுக்கப்பட்ட 182 உயிரியல் மாதிரிகளில் சோதனைகள் மேற்கொள்ளப்பட்டது மற்றும் பெரும்பாலான மாதிரிகள் கட்டுநாயக்க சர்வதேச விமான நிலையத்தில் விமான பயணிகளிடமிருந்து எடுக்கப்பட்டன. குறித்த மாதிரிகள் தொடர்பான அறிக்கை இன்று சுகாதார சேவைகள் பணிப்பாளர் நாயகத்திடம் கையளிக்கப்படவுள்ளது. இதற்கு முன்னர் 45 ஓமிக்ரோன் தொற்றாளர்கள் இலங்கையில் பதிவாகியிருந்தனர். ", "URL": "https://www.itnnews.lk/2023/10/05/388882/", "Category": "Breaking News,அண்மைய செய்திகள்,தேசிய செய்திகள்", "Parent URL": null}