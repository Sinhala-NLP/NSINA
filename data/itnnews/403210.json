{"Source": "ITN news", "Timestamp": "මාර්තු 22, 2022 10:39", "Headline": "පුපුරණ ද්‍රව්‍ය තොගයක් ළඟ තබාගෙන සිටි පුද්ගලයෙකු අත්අඩංගුවට", "News Content": "පුපුරණ ද්‍රව්‍ය තොගයක් නීතිවිරෝධි ලෙස ළග තබාගෙන සිටි පුද්ගලයෙකු කුච්චවේලි ප්‍රදේශයේදී අත්අඩංගුවට ගැනීමට විශේෂ කාර්ය බලකාය සමත්වුණා. විශේෂ කාර්ය බලකායේ ත්‍රිකුණාමලය කදවුරේ නිලධාරීන් ලැබුණු තොරතුරකට අනුව සිදුකළ වැටලීමකදීයි මෙම පුද්ගලයා අත්අඩංගුවට ගෙන ඇත්තේ. වෝටර් ජෙල් කරල් 20 ක් හා ඩෙටනේටර් 25 ක් ඔහු සතුව තිබූ පොලිස් භාරයට ගෙන තිබෙනවා. 39 හැවිරිදි සැකකරු වැඩිදුර විමර්ශන සදහා කුච්චවේලි පොලිස් ස්නථානයට භාරදී තිබෙනවා. මේ අතර ෂොට්ගන් ගිනි අවියක් සහ යකඩ කඩුවක් සන්තකයේ තබාගෙන සිටි පුද්ගලයෙකු අත්අඩංගුවට ගැනීමට විශේෂ කාර්ය බලකායේ රත්ගම කදුවුරේ නිලධාරීන් සමත් වුණා. එය විදේශ රටක නිෂ්පාදිත ගිනි අවියක් බවයි පොලීසිය සදහන් කළේ. සැකකරු වැඩිදුර විමර්ශන සදහා බද්දේගම පොලීසියට භාරදී තිබෙනවා. හෙරොයින් ග්‍රෑම් 2 යි මිලිග්‍රෑම් 520 ක් හා රුපියල් පහළොස් දහසක මුදල් සමග පුද්ගලයෙකු කුරුණෑගල මල්කඩුවාව ප්‍රදේශයේ දී අත්අඩංගුවට ගැනීමට විශේෂ කාර්ය බලකාය සමත්වුණා. 44 හැවිරිදි මෙම සැකකරු යතුරුපැදියකින් මත්කුඩු ප්‍රවාහනය කරමින් සිටියදීයි අත්අඩංගුවට ගෙන ඇත්තේ. ", "URL": "https://www.itnnews.lk/2023/10/05/403210/", "Category": "දේශීය පුවත්", "Parent URL": null}