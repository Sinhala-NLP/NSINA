{"Source": "ITN news", "Timestamp": "நவம்பர் 15, 2021 19:42", "Headline": "கொரோனா ஒழிப்பிற்கான வில்லைகளை நாட்டிற்கு கொண்டுவர அனுமதி..", "News Content": "கொரோனா தொற்றாளர்களுக்கு இலங்கையில் மொல்னுபிரவீர் மருந்தை பயன்படுத்த கொவிட் 19 தொழிநுட்ப குழு அனுமதிவழங்கியுள்ளது. மக்கள் சுகாதார வழிமுறைகளை பின்பற்றாவிட்டால் எதிர்வரும் 10 தினங்களில் கொரோனா மிக வேகமாக பரவும் அபாயம் காணப்படுவதாக சுகாதார பிரிவு சுட்டிக்காட்டியுள்ளது. கொரோனா தொற்றாளர்களுக்கு மொல்னுபிரவீர் மருந்தை இலங்கையில் பயன்படுத்த முடியுமா என்பது தொடர்பில் தொழிநுட்ப குழுவிடம் வினவுவதற்கு சுகாதார சேவைகள் பணிப்பாளர் நாயகம் அசேல குணவர்த்தன நடவடிக்கை எடுத்திருந்தார். இந்நிலையில் குறித்த மருந்தை இலங்கையில் பயன்படுத்த தொழிநுட்ப குழுவின் அனுமதி கிடைக்கப்பெற்றுள்ளது. அதற்கமைய குறித்தை மருந்தை இலங்கைக்குள் பதிவு செய்வதற்கும் நோயாளர்களுக்கு வழங்குவதற்கும் எதிர்காலத்தில் நடவடிக்கை எடுக்கப்படவுள்ளது. இது தொடர்பில் ராஜாங்க அமைச்சர் பேராசிரியர் ச்சன்ன ஜயசுமணவும் தெளிவுபடுத்தினார். மொல்னுபிரவீர மருந்து இலங்கையில் பயன்படுத்த உகந்ததென தொழிநுட்ப குழு பரிந்துரைத்துள்ளது. தேசிய மருந்து கட்டுப்பட்டு அதிகார சபையின் ஊடாக இந்த மருந்தை இலங்கையில் பதிவு செய்து இலங்கைக்கு கொண்டு வர நடவடிக்கை எடுக்கவுள்ளோம். சிறிய மற்றும் மத்திய தர நோய் அறிகுறிகள் தென்படுகின்ற நோயாளர்களுக்கே இந்த மருந்தை வழங்க பரிந்துரைக்கப்பட்டுள்ளது. மொல்னுபிரவீர் பயன்படுத்துவதன் ஊடாக நோய்த் தாக்கம் அதிகரிப்பது வைத்தியசாலையில் அனுமதிக்கப்படுவது மற்றும் மரணிப்பது ஆகியவற்றை 50 வீதத்திற்கும் அதிகமாக குறைத்துக் கொள்ளமுடியுமென ஆய்வறிக்கையில் சுட்டிக்காட்டப்படுகிறது. எதிர்வரும் 10 தினங்களில் கொவிட் தொற்றாளர்களின் எண்ணிக்கை அதிகரிக்கும் அபாயம் காணப்படுவதாக பிரதி சுகாதார சேவைகள் பணிப்பாளர் நாயகம் வைத்திய நிபுணர் ஹேமந்த ஹேரத் தெரிவித்தார். ", "URL": "https://www.itnnews.lk/2023/10/05/376306/", "Category": "Breaking News,அண்மைய செய்திகள்,தேசிய செய்திகள்", "Parent URL": null}