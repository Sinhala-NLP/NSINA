{"Source": "ITN news", "Timestamp": "අගෝස්තු 29, 2023 13:06", "Headline": "ශ්‍රී ලංකා – තායිලන්ත ද්වීපාර්ශ්වික දේශපාලන උපදේශනයේ පස්වන වටය සාර්ථකව අවසන්", "News Content": "ශ්‍රී ලංකා – තායිලන්ත ද්වීපාර්ශ්වික දේශපාලන උපදේශනයේ පස්වන වටය සාර්ථකව පැවැත්වුණා. ක්ෂේත්‍ර රැසක් සම්බන්ධයෙන් මෙම උපදේශනයේ දී විශේෂ අවදානය යොමුවුණා. විදේශ කටයුතු අමාත්‍යංශ ලේකම් අරුණි විජේවර්ධන මහත්මිය ශ්‍රී ලාකා දූත පිරිසට නායකත්වය ලබාදුන් අතර තායිලන්ත දූත පිරිසට නායකත්වය ලබාදුන්නේ එරට විදේශ කටයුතු පිළිබද නිත්‍ය ලේකම් සරුන් චරුඑන්සුවන් මහතායි. වෙළද,  ආයෝජන,  ආරක්ෂක,  සංස්කෘතික,  ධීවර,  සංචාරක ඇතුළු ක්ෂේත්‍ර රැසක් සම්බන්ධයෙන් මෙහිදී සමාලෝචනය කෙරුණා. තායිලන්තය සමඟ මෙන්ම ආසියා කලාපය සමඟ සබඳතා වැඩිදියුණු කිරීම සදහා ශ්‍රී ලංකාව ඉහළ ප්‍රමුඛතාවක් ලබාදෙන බවයි අරුණි විජේවර්ධන මහත්මිය ප්‍රකාශ කළේ.       ", "URL": "https://www.itnnews.lk/2023/10/05/511806/", "Category": "දේශීය පුවත්", "Parent URL": null}