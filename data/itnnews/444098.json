{"Source": "ITN news", "Timestamp": "නොවැම්බර් 4, 2022 11:48", "Headline": "පාලන මිල ඉක්මවා බිත්තර අලෙවි කරන වෙළඳසැල් වැටලීමේ මෙහෙයුම් අඛණ්ඩව", "News Content": "පාලන මිල ඉක්මවා බිත්තර අලෙවි කරන වෙළදසැල් වැටලීමේ මෙහෙයුම් අඛණ්ඩව ක්‍රියාත්මක වනවා. පාලන මිල ඉක්මවා බිත්තර අලෙවි කරන බවට ලැබුණු පැමිණිලි අනුව මේ වන විට දිවයින පුරා වැටලීම් සිදු වනවා. ඒ අනුව දෙමටගොඩ මරදාන ආදී ප්‍රදේශවල වැටලීම් ක්‍රියාත්මක කෙරුණා. අදාළ නඩු භාණ්ඩ අධිකරණයට ඉදිරිපත් කිරීමට නියමිත අතර විත්තිකරුවන් බැදුම්කරයක් මත එම ස්ථානයේදීම නිදහස් කෙරුණා. උත්සව සමය ඉලක්ක කරගනිමින් වෙළදසැල් හිමියන් වැඩි මිලට බිත්තර අලෙවි කරන බවට පැමිණිලි ලැබී තිබෙනවා. එම පැමිණිලිවලට අනුවයි වැටලීම් ක්‍රියාත්මක වන්නේ.         ", "URL": "https://www.itnnews.lk/2023/10/05/444098/", "Category": "දේශීය පුවත්", "Parent URL": null}