{"Source": "ITN news", "Timestamp": "ජූලි 19, 2021 11:41", "Headline": "ඊයේ වැඩිම ආසාදිතයින් පිරිස කොළඹ දිස්ත්‍රික්කයෙන් හඳුනා ගැනේ", "News Content": "ඊයේ දිනයේ දී ආසාදිතයන් වැඩිම පිරිසක් වාර්තා වී ඇත්තේ කොළඹ දිස්ත්‍රික්කයෙනි. වාර්තා වූ ආසාදිතයන් 1402 දෙනාගෙන් 256 දෙනෙකුම කොළඹ දිස්ත්‍රික්කයෙන්. ගම්පහ දිස්ත්‍රික්කයේ 169 දෙනෙකුද , කළුතරින් 151 දෙනෙකුද , අම්පාරෙන් 130 දෙනෙකුද වාර්තා වුණා. ඒ අනුව මෙරටින් වාර්තා වන සමස්ත ආසාදිතයින් සංඛ්‍යාව 284,932ක්. රෝහල්ගතව සහ අතරමැදි ප්‍රතිකාර මධ්‍යස්ථානවල පුද්ගලයින් 24,523 දෙනෙකු ප්‍රතිකාර ලබමින් සිටිනවා. සුවය ලබා ඇති සමස්ත සංඛ්‍යාව 256,676ක්. මෙරට සිදුවූ සමස්ත කොරෝනා මරණ සංඛ්‍යාව 3779 ක්. මේ අතර ඊයේ සිදුකර ඇති PCR පරීක්ෂණ සංඛ්‍යාව 12477 යි. හාරදහස් විසි දෙනෙකුට රැපිඩ් ඇන්ටිජන් පරීක්ෂණ සිදුකර තිබෙනවා.     ", "URL": "https://www.itnnews.lk/2023/10/05/350324/", "Category": "දේශීය පුවත්", "Parent URL": null}