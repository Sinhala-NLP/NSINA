{"Source": "ITN news", "Timestamp": "දෙසැම්බර් 22, 2022 12:42", "Headline": "අන්තර්ජාතික වෙළඳාම සඳහා ජාත්‍යන්තර වෙළඳ කාර්යාලයක්", "News Content": "අන්තර් ජාතික වෙළදාම සදහා ජාත්‍යන්තර වෙළද කාර්යාලයක් පිහිටුවීමට ජනාධිපති රනිල් වික්‍රමසිංහ මහතා තීරණය කර තිබෙනවා. ශ්‍රී ලංකාව ගෝලීය අගය දාමයන් සමග සම්බන්ධ කෙරෙන ජාත්‍යන්තර වෙළඳ කාර්යාලයක් ලෙසයි මෙය ස්ථාපිත කෙරෙනේ. ජාත්‍යන්තර වෙළදාමට අදාළ ආයතන වෙන් වෙන්ව පවත්වාගෙන යාමේදී ඇති වන අඩු පාඩු මග හැර කාර්යක්ෂමතාව වැඩිකරගැනීම මෙම කාර්යාලයේ අරමුණයි. පළමුව දකුනු ආසියාව සමග ජාත්‍යන්තර වෙලද සබදතා තහවුරු කර ගැනීම මේ යටතේ සිදුවනවා. පසුව නැගෙනහිර ආසියාව සමග සම්බන්ධවීමට නියමිතයි. ලෝක ආර්ථිකයෙන්,වෙළදාමෙන් සියයට 30 ක කලාපයක් ආවරණය වන පරිදි සබදතා ඇති කර ගැනීම නව කාර්යාලය යටතේ සිදු වනවා. පාර්ලිමේන්තු පනතක් යටතේ එය ස්ථාපිත කෙරෙනවා. ජාත්‍යන්තර වෙළදාම පිලිබද විශේෂඥ දැනුමක් ඇති කීර්තිමත් උපදේශ කණ්ඩායමක් ඒ සදහා පත් කිරීමටද නියමිතයි.2018 වසරේ බලාත්මක කිරීමට නොහැකි වූ ශ්‍රී ලංකා සිංගප්පූරු නිදහස් වෙළද ගිවිසුම කඩිනම් කිරීම ජාත්‍යන්තර වෙළද කාර්යාලයෙහි ප්‍රථම කාර්ය වනවා. ඉදිරි මාසයේදී ඉන්දියාව, චීනය සහ තායිලන්තය සමග නිදහස් වෙළද ගිවිසුම් ඇති කර ගැනීම පිළිබද සාකච්ඡා ආරම්භ කිරීමට නියමිතයි.     ", "URL": "https://www.itnnews.lk/2023/10/05/451602/", "Category": "දේශීය පුවත්", "Parent URL": null}