{"Source": "ITN news", "Timestamp": "සැප්තැම්බර් 3, 2023 12:12", "Headline": "ඉන්දු පාකිස්තාන තරඟය වර්ෂාව හේතුවෙන් අත්හැර දැමේ", "News Content": "ආසියානු කුසලාන එක්දින ක්‍රිකට් තරඟාවලියේ ඉන්දු පාකිස්තාන තරඟය වර්ෂාව හේතුවෙන් අත්හැර දැමීමට විනිසුරුවන් තීරණය කළා. පල්ලේකැලේ ජාත්‍යන්තර ක්‍රිකට් ක්‍රීඩාංගනයේ පැවති මෙම තරඟයේ කාසියේ වාසිය දිනු ඉන්දීය නායකයා පැකිලිමකින් තොරව පළමුව පන්දුවට පහරදීමට තීරණය කළා. ඉන්දීය මුල්පෙල පිතිකරුවන්ට දැඩි පීඩනයක් එල්ල කිරීමට පාකිස්තාන වේගපන්දු යවන්නන් සමත්වුණා. රොහිත් ශර්මා, ෂුක්මන් ගිල් හා විරාට් කෝලී මෙන්ම ශ්‍රේයාස් අයියර් අඩු ලකුණු සංඛ්‍යාවකට දැවී ගිය ද ඉෂාන් ක්‍රිෂාන් හා හර්දික් පාණ්ඩියා පස්වන කඩුල්ල වෙනුවෙන් ලකුණු 138කට සබඳතාවක් ගොඩ නැගුවා. ඉෂාන් ක්‍රිෂාන් ලකුණු 82ක් හා හර්දික් පාණ්ඩියා ලකුණු 87ක් රැස්කළ අතර ඔවුන් දෙදෙනා දැවීයාමෙන් පසු ඉන්දීය පිතිකරුවන් යළි අසාර්ථක වුණා. ඒ අනුව ඉන්දිය කණ්ඩායමට පන්දුවාර 48 යි පන්දු 5 කදී සියලු දෙනා දැවී රැස්කර ගත හැකි වුයේ ලකුණු 266ක් පමණයි. විශිෂ්ට පන්දු යැවීමක නිරත වු ශහින් ෂා අෆ්රීඩි ලකුණු 35කට කඩුලු 4ක් දවා ගත්තා. පල්ලේකැලේ ක්‍රීඩාංගනයට ඇද හැලුණ ධාරානිපාත වර්ෂාවත් සමඟ පාකිස්තාන කණ්ඩායමට පන්දුවට පහරදීමට අවස්ථාව හිමිවුයේ නැහැ. ඒ අනුව තරඟය අතහැර දැමීමටයි විනිසුරුවන් තීරණය කළේ.           ", "URL": "https://www.itnnews.lk/2023/10/05/513185/", "Category": "ක්‍රිකට්,ක්‍රීඩා", "Parent URL": null}