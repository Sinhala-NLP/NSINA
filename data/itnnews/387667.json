{"Source": "ITN news", "Timestamp": "ජනවාරි 9, 2022 13:43", "Headline": "විරෝධතාවක් හේතුවෙන් කොළඹ – හොරණ ප්‍රධාන මාර්ගය පැය දෙකකට වැසේ", "News Content": "විරෝධතාවක් හේතුවෙන් කොළඹ හොරණ ප්‍රධාන මාර්ගය පැය දෙකකට අධික කාලයක් වසාදැමීමට සිදුවුණා. කුඹුක බටුවිට ප්‍රධාන මාර්ගය වසර ගණනාවක් පුරා අබලන්ව තිබීම හේතුවෙන් තමන් දැඩි දුෂ්කරතාවන්ට මුහුණපා සිටින බව පවසමිනුයි ප්‍රදේශවාසීන් උද්ඝෝෂණයක් පැවැත්වූයේ. මේ හේතුවෙන් ගමනාගමනය සම්පූර්ණයෙන් අඩාලව පැවතුනා. එම මාර්ගයේ ගමන් කිරීමට පැමිණි බොහෝ පිරිසක් දැඩි අසීරුතාවට ලක්වන ආකාරය දැකගත හැකිවුණා. මෙම මාර්ගය ඉදිකරන බවට පුවරුවක් ද සවිකළ ද තවමත් කිසිදු ප්‍රතිසංස්කරණයක් සිදුකර නැති බවටයි ජනතාව චෝදනා කරන්නේ. හොරණ ප්‍රාදේශීය සභා සභාපතිවරයා එම ස්ථානයට පැමිණ මාර්ගය කඩිනමින් ප්‍රතිසංස්කරණය කර දෙන බවට පොරොන්දු වීමත් සමග උද්ඝෝෂණය නතරකර ප්‍රදේශවාසීන් විසිර ගියා.         ", "URL": "https://www.itnnews.lk/2023/10/05/387667/", "Category": "දේශීය පුවත්", "Parent URL": null}