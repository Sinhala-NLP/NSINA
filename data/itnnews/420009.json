{"Source": "ITN news", "Timestamp": "ජූනි 29, 2022 12:51", "Headline": "ශ්‍රී ලංකාවෙන් පලා ගිය අඹුසැමු යුවලක් ඉන්දීය වෙරළ තීරයේ සිහිසුන්ව වැටී සිටියදී හමුවෙයි", "News Content": "නීති විරෝධී ලෙස මුහුදු මාර්ගයෙන් ඉන්දියාවට පලා ගිය අඹුසැමු යුවලක් සිහිසුන්ව රාමේෂ්වරන් ධනුෂ්කොඩි වෙරළේ වැටී සිටියදී බේරාගෙන තිබෙනවා. ඒ ඉන්දීය වෙරළාරක්ෂක නිලධාරීන් විසින්. මන්නාරම මරුන්ගන් ප්‍ර දේශයේ පදිංචි මෙම වයෝවෘද්ධ යුවල ඉන්දියාව බලා පිටත්ව ගොස් ඇත්තේ පසුගිය 27 වනදායි. ඒ මන්නාරම මුහුදු තීරයෙන්.74 සහ 64 හැවිරිදි වියේ පසුවන මොවුන්  ධීවර යාත්‍රාවකිනුයි ඉන්දියාවට ගොස් ඇත්තේ. අධික විඩාව සහ දැඩි උණුසුම හේතුවෙන් රෝගාතුර වූ මෙම යුවල දනුෂ්කොඩි වෙරළේ සිහිසුන්ව වැටී සිටිනු ධීවරයකු දැක තිබෙනවා. ඔවුන් ඉන්දීය වෙරළආරක්ෂක නිලධාරීන් දැනුවත් කිරීමෙන් පසු මෙම යුවල බේරා ගැනීමට හැකි වූ බවයි ඉන්දීය මාධ්‍ය වාර්තා කළේ.   ", "URL": "https://www.itnnews.lk/2023/10/05/420009/", "Category": "Breaking News,දේශීය පුවත්", "Parent URL": null}