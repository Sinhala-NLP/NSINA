{"Source": "ITN news", "Timestamp": "ඔක්තෝබර් 2, 2023 18:50", "Headline": "නාමල්ගේ විවාහ මංගල්‍යයට වැය වූ ලක්ෂ 26 ක විදුලි බිල ගෙවූ සනත් නිශාන්ත", "News Content": "රාජ්‍ය අමාත්‍ය සනත් නිශාන්ත මහතා ලංකා විදුලිබල මණ්ඩලයේ ප්‍රධාන ශාඛාවට පැමිණ රුපියල් ලක්ෂ 26 ක විදුලිබලක් ගෙවා තිබෙනවා. රාජ්‍ය අමාත්‍යවරයා ප්‍රකාශ කළේ හිටපු අමාත්‍ය නාමල් රාජපක්ෂ මහතාගේ විවාහ මංගල්‍ය උත්සවයට වැය වූ විදුලි බිල මෙලෙස ගෙවූ බවයි. හිටපු අමාත්‍ය නාමල් රාජපක්ෂ මහතාගේ විවාහ මංගල්‍ය උත්සවයට වැය වූ විදුලි බිලක් සම්බන්ධයෙන් දැඩි කතා බහක් ඇති වූණා. ඊට අදාළව විදුලිබල මණ්ඩලය නිකුත් කළ ලිපි කිහිපයක් ද සමාජ මාධ්‍යයේ සංසරණය වුණා. කෙසේ වෙතත් රාජ්‍ය අමාත්‍ය සනත් නිශාන්ත මහතා විදුලිබල මණ්ඩලයේ ප්‍රධාන ශාඛාවට රුපියල් ලක්ෂ 26 ක විදුලිබිලක් ගෙවීමෙන් අනතුරුව ඒ සම්බන්ධයෙන් අදහස් දැක් වුවා. ", "URL": "https://www.itnnews.lk/2023/10/05/520136/", "Category": "දේශීය පුවත්", "Parent URL": null}