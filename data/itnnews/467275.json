{"Source": "ITN news", "Timestamp": "මාර්තු 12, 2023 08:37", "Headline": "අපේ දරුවන්ගේ පෙළපොත් මුද්‍රණයට ඉන්දියාවෙන් මුදල්", "News Content": "මේ වසර සඳහා අවශ්‍ය පාසල් පෙළපොත් මුද්‍රණය කිරීමේ කටයුතුවලට ඉන්දියානු ආධාර යටතේ ශ්‍රී ලංකාවට ලැබුණු මුදල් වලින් අමෙරිකානු ඩොලර් මිලියන 10ක මුදලක් වැයකර ඇති බව ඉන්දියානු මහකොමසාරිස් කාර්යාලය පවසනවා. ඔවුන් පෙන්වා දෙන්නේ එමගින් මේ වසර සඳහා අවශ්‍ය සමස්ත පෙළපොත් ප්‍රමාණයෙන් අඩකට ආසන්න ප්‍රමාණයක් මුද්‍රණය කිරීමට හැකියාව ලැබී ඇති බවයි. ශ්‍රී ලංකාවේ මූල්‍ය අර්බුදයට මුහුණ දීම සඳහා ඉන්දියාව විසින් පසුගිය වසරේ අමෙරිකානු ඩොලර් බිලියනයක ආධාර මුදලක් ලබා දී තිබෙනවා. එම අධාර මුදලෙන් අමෙරිකානු ඩොලර් මිලියන 10ක් වැය කර ඇත්තේ පෙළපොත් මුද්‍රණය කිරීමට අවශ්‍ය මුද්‍රණ කඩදාසි සහ අමුද්‍රව්‍ය ලබා ගැනිමට බවයි ඉන්දියානු මහකොමසාරිස් කාර්යාලය සඳහන් කළේ.   ", "URL": "https://www.itnnews.lk/2023/10/05/467275/", "Category": "දේශීය පුවත්", "Parent URL": null}