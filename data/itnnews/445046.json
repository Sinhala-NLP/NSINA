{"Source": "ITN news", "Timestamp": "නොවැම්බර් 10, 2022 15:21", "Headline": "ඔස්ට්‍රේලියාවේ වෛද්‍ය වාර්තා සොරා ගත් කණ්ඩායම ඩොලර් මිලියන 10ක කප්පමක් ඉල්ලයි", "News Content": "අන්තර්ජාලය ඔස්සේ සොරා ගැනීමට ලක් වූ ඔස්ට්‍රේලියාවේ වෛද්‍ය වාර්තා තොගයක් හෙළි නොකිරීමට නම් ඇමරිකා ඩොලර් මිලියන 10ක කප්පමක් ගෙවන ලෙස සොරා ගැනීමට සම්බන්ධ කණ්ඩායම ඉල්ලීමක් කර තිබෙනවා. මෙඩි බෑන්ක් නම්  ඔස්ට්‍රේලියාවේ  විශාලතම රක්ෂණ සමාගමෙන් මෙම තොරතුරු සොරකම් කර තිබෙනවා.  ගබ්සා කිරීම්, HIV ඒඩ්ස් සදහා ප්‍රතිකාර කිරීම් ඇතුළු විවිධ ආකාරයේ වෛද්‍ය සේවා ලබා ගත් ලක්ෂ සංඛ්‍යාත ජනතාවගේ තොරතුරු මෙලෙස සොරා ගැනීමට ලක් වුණා. පුද්ගලයන්ගේ නම්, ලිපින දුරකථන අංක ආදිය දත්ත සොරුන්ගේ අතට පත් වී තිබෙනවා. ඔස්ට්‍රේලියා අගමතිවරයාගේ තොරතුරු ද මෙම තොරතුරු පද්ධතියේ තිබී ඇති බවයි වාර්තා වන්නේ .     ", "URL": "https://www.itnnews.lk/2023/10/05/445046/", "Category": "ජාත්‍යන්තර පුවත්", "Parent URL": null}