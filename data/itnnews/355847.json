{"Source": "ITN news", "Timestamp": "අගෝස්තු 11, 2021 17:11", "Headline": "දුම්රිය ගමන් අවසරලත් පුද්ගලයින්ට පමණක් සීමා කෙරේ", "News Content": "රාජකාරි හැඳුනුම්පත හෝ අවසර පතක් හිමි පිරිසට පමණක් දුම්රිය සේවා භාවිත කල හැකි බව දුම්රිය සාමාන්‍යාධිකාරී ධම්මික ජයසුන්දර මහතා පවසනවා. ඒ අනුව, දුම්රියෙන් ගමන් කිරීමට අපේක්ෂා කරන පිට පළාත්වල මගීන් තම සේවා හැඳුනුම්පත හෝ අවසර පත  දුම්රිය බලධාරීන්ට ඉදිරිපත් කිරීම අත්‍යවශ්‍ය බව ද ඔහු සඳහන් කළේ ය. එහිදී දුම්රිය ස්ථාන කාර්ය මණ්ඩලයට සහ ආරක්ෂක අංශයට එයට අදාළ ලියකියවිලි ඕනෑම වේලාවක පරීක්ෂා කර නිසි පියවර ගන්නා ලෙස උපදෙස් දී ඇතැයි ද දුම්රිය සාමාන්‍යාධිකාරිවරයා සඳහන් කළේය. ", "URL": "https://www.itnnews.lk/2023/10/05/355847/", "Category": "දේශීය පුවත්", "Parent URL": null}