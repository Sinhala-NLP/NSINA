{"Source": "ITN news", "Timestamp": "අගෝස්තු 14, 2023 14:16", "Headline": "අවි ආයුධ නිෂ්පාදනය වැඩි කරන්න – කිම් ජොන් උන්", "News Content": "අවි ආයුධ නිෂ්පාදනය තවදුරටත් වැඩි කරන්නැයි උතුරු කොරියා නායකයා අයුධ නිෂ්පාදන කම්හල් වලින් ඉල්ලා තිබෙනවා. යුදමය අවස්ථා සදහා භාවිත කරන මිසයිල හා රොකට් විදිනයන් නිෂ්පාදනය කරන කර්මාන්ත ශාලා නිරීක්ෂණයට උතුරු කොරියා නායක කිම් ජොන් උන් අද කටයුතු කළා. එමෙන්ම කාලයට ගැලපෙන ලෙස ඒවා නිපදවන ලෙස ද ඔහු උපදෙස් දුන්නා. එළඹෙන දින කිහිපය තුළ ඇමෙරිකාව හා දකුණු කොරියාව වාර්ෂික යුද අභ්‍යාසය සදහා සුදානමින් සිටිනවා. ඊට ප්‍රතිචාර දැක්වීමක් ලෙස උතුරු කොරියා නායක කිම් ජොන් උන් මෙම කර්මාන්ත ශාලා නිරීක්ෂණය කිරීමට එක්ව ඇති බවයි වාර්තා වන්නේ. යුද උපකරණවලට අමතරව යුදමය අවස්ථාවල දී භාවිත කරන රථ වාහන ආදිය ද ඔහුගේ නිරීක්ෂණයට ලක්ව තිබෙනවා.           ", "URL": "https://www.itnnews.lk/2023/10/05/508119/", "Category": "ජාත්‍යන්තර පුවත්", "Parent URL": null}