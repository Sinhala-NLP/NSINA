{"Source": "ITN news", "Timestamp": "දෙසැම්බර් 13, 2022 17:58", "Headline": "කොල්ලුපිටිය අනතුර සිදුකළ රියදුරු රිමාන්ඩ්", "News Content": "කොල්ලුපිටිය ප්‍රදේශයේදී ත්‍රීරෝද රථයක ගැටී අනතුරක් සිදු වීමෙන් පසු රටින් පලා ගොස් සිටි මෝටර් රථයේ රියදුරා කටුනායක ගුවන් තොටුපලේදී අත්අඩංගුවට ගනු ලැබුවා. ඒ යළි මෙරටට පැමිණි අවස්ථාවේදීයී. සැකකරු අධිකරණයට ඉදිරිපත් කිරීමෙන් පසු ලබන 16 වනදා දක්වා රක්ෂිත බන්ධනාගාර ගත කළා. පසුගිය 10 වනදා අලුයම කොල්ලුපිටියේදී මෝටර් රථයක් ඉදිරියෙන් ධාවනය වූ ත්‍රී රෝද රථයක ගැටීමෙන් ත්‍රීරෝද රථ රියදුරා අනතුරට පත් වුණා.අනතුරත් සමග මෝර් රථයේ රියදුරා පලා ගිය අතර ඔහු එදිනම විදෙස් ගතවූ බවයි පොලීසිය සදහන් කළේ.සැකකරු යළි දිවයිනට පැමිණි අවස්ථාවේ කටුනායක ගුවන්තොටුපලේ අත්අඩංගුවට ගත් බව පොලිස් මාධ්‍ය කොට්ඨාසය නිවේදනය කළා.අනතුර සිදු වන අවස්ථාවේ මෝටර් රථයේ පිටුපස ගමන් කළ කාන්තාවකට කාන්තාවන් තුන් දෙනෙකු අමානුෂික ලෙස පහර දීමක් සිදු කර තිබුණා. ඊට සම්බන්ධ කාන්තාවන් දෙදෙනෙකු පොලිස් අත්අඩංගුවට ගෙන ඇති අතර අනෙක් කාන්තාව සොයා තවදුරටත් විමර්ශන ක්‍රියාත්මකයි. අත්අඩංගුවට ගත් සැකකරු කොල්ලුපිටිය පොලිස් ස්ථානය වෙත රැගෙන ඒමෙන් අනතුරුව අධිකරණ වෛද්‍ය නිලධාරීවරයා වෙත ඉදිරිපත් කෙරුණා. ඉන් අනතුරුවයි සැකකරු අධිකරණ වෙත ඉදිරිපත් කිරීමට පියවර ගැණුනේ.       ", "URL": "https://www.itnnews.lk/2023/10/05/450188/", "Category": "Breaking News,දේශීය පුවත්", "Parent URL": null}