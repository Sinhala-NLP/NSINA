{"Source": "ITN news", "Timestamp": "දෙසැම්බර් 26, 2021 17:21", "Headline": "තිරුක්කෝවිල් වෙඩි තැබීමෙන් මියගිය පොලිස් නිලධාරීන් 4 දෙනාට උසස්වීම්", "News Content": "තිරුක්කෝවිල් පොලිස් ස්ථානයේ සිදුවූ වෙඩි තැබීමෙන් මියගිය පොලිස් නිලධාරීන් හතර දෙනාට උසස්වීම් ලබාදී තිබෙනවා. නිවාඩු ලබාගැනීමේ සිද්ධියක් මුල්කර ගනිමින් තිරුක්කෝවිල් පොලිස් ස්ථානයට  අනුයුක්ත සැරයන්වරයෙකු සිදුකළ වෙඩි තැබීමෙන් පොලිස් නිලධාරීන් 4 දෙනෙකු ජීවිතක්ෂයට පත්වුණා. ඔවුන් හතර දෙනා දැනට දැරූ තනතුරුවල සිට ඊළග තනතුර දක්වා උසස් කරන ලෙස පොලිස්පතිවරයා උපදෙස් ලබාදී තිබෙනවා. ඒ අනුව පොලිස් සැරයන්  අබ්දුල් කාදර් උප පොලිස් පරීක්ෂක තනතුරට, පොලිස් කොස්තාපල් තනතුරේ සිටි ඒ. නවිනාත් සහ ටී බී කේ පි ගුණසේකර පොලිස් සැරයන් තනතුරට මෙන්ම පොලිස් කොස්තාපල් රියදුරු ඩී එම් ටි එච් පුෂ්ප කුමාර පොලිස් සැරයන් රියදුරු තනතුරට උසස් කර තිබෙනවා.   ", "URL": "https://www.itnnews.lk/2023/10/05/385029/", "Category": "දේශීය පුවත්", "Parent URL": null}