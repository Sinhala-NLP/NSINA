{"Source": "ITN news", "Timestamp": "ජූනි 30, 2022 18:48", "Headline": "ධීවර හා නාවික ප්‍රජාවට විශේෂ අනතුරු ඇඟවීමක්", "News Content": "කාලගුණ විද්‍යා දෙපාර්තමේන්තුව ධීවර හා නාවික ප්‍රජාවට විශේෂ අනතුරු ඇගවීමක් කර තිබෙනවා. පුත්තලම සිට ගාල්ල හම්බන්තොට හරහා පොතුවිල් දක්වා වෙරළ තීරවලට ඔබ්බෙන් වන මුහුදු තීරයේ සුළං තත්ත්වයේ වැඩිවීමක් ඇතිවන බවයි කාලගුණ විද්‍යා දෙපාර්තමේන්තුව පවසන්නේ. එම තත්ත්වය පැයට කිලෝමීටර් 60 ත් 70 ත් දක්වා ඉහළ යාමේ හැකියාවද පවතිනවා. මුහුද ඉතා රළු විය හැකි බැවින් ඉදිරි පැය 24 තුළ අදාළ මුහුදු ප්‍රදේශයන්හි ධීවර හා නාවික කටයුතුවල යෙදීමෙන් වැළකෙන ලෙසයි කාලගුණ විද්‍යා දෙපාර්තමේන්තුව දැනුම් දෙන්නේ. මේ අතර ගාල්ල ප්‍රදේශයට බලපෑ අයහපත් කාලගුණය හේතුවෙන් මුහුද රළු ස්වභාවයක් ගෙන තිබුණා. තද සුළංද ඇති වූ අතර ගාල්ල ජාත්‍යන්තර ක්‍රිකට් ක්‍රීඩාංගණයේ ඉදිකර තිබූ තාවකාලික කූඩාරම් දෙකකටද හානි සිදු වූ බවයි ක්‍රීඩාංගණ බලධාරීන් සදහන් කළේ.     ", "URL": "https://www.itnnews.lk/2023/10/05/420312/", "Category": "කාලගුණ අනාවැකිය,දේශීය පුවත්", "Parent URL": null}