{"Source": "ITN news", "Timestamp": "සැප්තැම්බර් 9, 2021 17:39", "Headline": "සන්ෂයින් සුද්දාගේ ඝාතනය සම්බන්ධයෙන් පුද්ගලයෙකු අත්අඩංගුවට", "News Content": "ප්‍රධාන පෙළේ මත්ද්‍රව්‍ය ජාවාරම්කරුවෙකු වූ හෙට්ටිහේවගේ අමිල ප්‍රසංග හෙවත් සන්ෂයින් සුද්දා නමැත්තාගේ ඝාතනය සම්බන්ධයෙන් පුද්ගලයෙකු අත්අඩංගුවට  ගැනීමට කොටවිල පොලීසිය සමත්වුණා. ඒ වැලිගම, උඩුකාව ප්‍රදේශයේදීයි. අදාළ සැකකරු ඩුබායිහි සැගව සිටිමින් මෙරට මත්ද්‍රව්‍ය ජාවාරම් හා අපරාධ මෙහෙයවන නදුන් චින්තක හෙවත් හරක් කටා නමැත්තාගේ මත්ද්‍රව්‍ය ජාවාරමට සම්බන්ධ පුද්ගලයෙකු බවටයි තොරතුරු අනාවරණ වී තිබෙන්නේ. 43 හැවිරිදි සැකකරු වැලිගම, වලාන ප්‍රදේශයේ පදිංචිකරුවෙක්. පසුගිය 3 වනදා කොටවිල, වරකපිටිය පාසල අසලදී සන්ෂයින් සුද්දා නමැත්තා ඝාතනය කෙරුණේ මෝටර් රථයකින් ගමන් කරමින් සිටියදීයි. 29 හැවිරිදි ඔහු මිරිස්ස, උඩුපිල ප්‍රදේශයේ පදිංචිව සිටි එක්දරු පියෙක්. ", "URL": "https://www.itnnews.lk/2023/10/05/361448/", "Category": "දේශීය පුවත්", "Parent URL": null}