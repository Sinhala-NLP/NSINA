{"Source": "ITN news", "Timestamp": "මැයි 9, 2023 08:12", "Headline": "පාර්ලිමේන්තුව අද රැස්වෙයි", "News Content": "මැයි මස පළමු පාර්ලිමේන්තු සැසිය අද (09) ආරම්භ වීමට නියමිතව තිබෙනවා. පාර්ලිමේන්තුව අද රැස්වන අතර පෙ.ව 9.30 – පෙ.ව 10.30 කාලය වාචික පිළිතුරු අපේක්ෂා කරන ප්‍රශ්න සඳහා වෙන් කර ඇත.පෙ.ව 10.30 සිට ප.ව 5.00 දක්වා, අපනයන සංවර්ධන පනත යටතේ සෙස් බද්දට අදාළ නියෝග, වරාය සහ ගුවන් තොටුපළ සංවර්ධන බදු පනත යටතේ නියෝගයක්, විශේෂ වෙළද භාණ්ඩ බදු පනතේ නියමයන් 8ක්, ආනයන හා අපනයන (පාලන) පනතේ රෙගුලාසි තුනක් සහ සේවා නියුක්තයන්ගේ භාර අරමුදල් පනත යටතේ නියෝග විවාද කිරීමෙන් අනතුරුව අනුමතිය ලබා ගැනීමට නියමිතව තිබේ. අනතුරුව ප.ව 5.00 සිට ප.ව 5.30 දක්වා ආණ්ඩු පක්ෂය විසින් ගෙනෙන සභාව කල්තබන අවස්ථාවේ යෝජනාව අනුව විවාදය පැවැත්වේ. ", "URL": "https://www.itnnews.lk/2023/10/05/481586/", "Category": "දේශීය පුවත්", "Parent URL": null}