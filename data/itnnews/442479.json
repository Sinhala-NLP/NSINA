{"Source": "ITN news", "Timestamp": "ඔක්තෝබර් 26, 2022 11:56", "Headline": "යාල සිද්ධියේ ඉදිරි විමර්ශන සඳහා ත්‍රිපුද්ගල කමිටුවක්", "News Content": "යාල සිද්ධිය සම්බන්ධයෙන් සේවය අත්හිටවූ නිලධාරීන් පිළිබඳ ඉදිරි විමර්ශන සඳහා ත්‍රිපුද්ගල කමිටුවක් පත් කිරීමට වනජීවී හා වන සම්පත් සංරක්ෂණ අමාත්‍යාංශය  තීරණය කර තිබෙනවා. යාල වනෝද්‍යානයට ඇතුළු වී අනිසි ලෙස හැසිරුණු පිරිස සම්බන්ධයෙන් අධිකරණමය පියවර ගැනීමට ඊයේ පියවර ගැනුණා. මෙම සිද්ධියේදී රාජකාරිය පැහැර හැරි සහ සිද්ධියට සෘජුවම හෝ වක්‍රව දායකත්වය ලබා දුන් නිලධාරීන් 7 දෙනෙකුගේ සේවය තාවකාලිකව අත්හිටුවීමටයි වනජීවී අධ්‍යක්ෂ ජෙනරාල් චන්දන සූරිය බණ්ඩාර මහතා කටයුතු කළේ. මෙම විමර්ශනවලදී අදාළ නිලධාරීන් 7 දෙනාට අමතරව තවත් නිලධාරීන්ගේ නම් හෙළි වුවහොත් ඔවුන්ට එරෙහිවද විනයානුකූල පියවර ගන්නා බවයි වනජීවී අධ්‍යක්ෂ ජෙනරාල්වරයා ප්‍රකාශ කළේ. අදාළ විමර්ශන සදහා ත්‍රිපුද්ගල කමිටුවක් පත් කිරීමට ද අමාත්‍යාංශ ලේකම් චන්ද්‍රා හේරත් මහත්මිය තීරණය කර තිබෙනවා.   ", "URL": "https://www.itnnews.lk/2023/10/05/442479/", "Category": "Breaking News,දේශීය පුවත්", "Parent URL": null}