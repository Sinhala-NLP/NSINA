{"Source": "ITN news", "Timestamp": "දෙසැම්බර් 2, 2021 10:24", "Headline": "නීතිවිරෝධීව මෙරටට රැගෙන ආ සිගරට් තොගයක් අත්අඩංගුවට", "News Content": "නීතිවිරෝධීව මෙරටට රැගෙන ආ සිගරට් තොගයක් අත්අඩංගුවට ගෙන තිබෙනවා. පංචිකාවත්ත ප්‍රදේශයේ සිදු කළ වැටලීමකදීයි මෙම දුම්වැටි තොගය අත්අඩංගුවට ගැනුණේ. ඒ මරදාන පොලීසියේ දූෂණ මර්දන ඒකකයට ලැබුණු තොරතුරකට අනුවයි. නිති විරෝධීව බදු මුදල් නොගෙවා මෙරටට රැගෙන ආ දුම්වැටි නවදහසක් මෙලෙස අත්අඩංගුවට ගෙන තිබෙනවා. දුම්වැටි තොගය සමග අත්අඩංගුවට ගත් සැකකරු කොළොන්නාව ප්‍රදේශයේ පදිංචිකරුවෙක්. සැකකරු අද දින මාලිගාවත්ත මහේස්ත්‍රාත් අධිකරණයට ඉදිරිපත් කිරීමට නියමිතයි.     ", "URL": "https://www.itnnews.lk/2023/10/05/380096/", "Category": "Breaking News,දේශීය පුවත්", "Parent URL": null}