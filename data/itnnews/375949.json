{"Source": "ITN news", "Timestamp": "නොවැම්බර් 14, 2021 13:32", "Headline": "ජාතික ආරක්ෂාව තහවුරු කිරීමට කටයුතු කර ඇති බව ආරක්ෂක ලේකම් පවසයි", "News Content": "ජාතික ආරක්ෂාව සම්පූර්ණයෙන්ම තහවුරු කිරීමට මේ වනවිට කටයුතු කර ඇති බව ආරක්ෂක ලේකම් විශ්‍රාමික ජනරාල් කමල් ගුණරත්න මහතා පවසනවා. එමෙන්ම ඉපැරණි සිද්ධස්ථාන රැක ගැනීමේ වැඩපිළිවෙළට ආරක්ෂක අංශ ලබා දෙන දායකත්වය පිළිබදවද ඒ මහතා අදහස් පළ කළා. මානුෂීය මෙහෙයුමට දායකත්වය ලබාදුන් අභීත රණවිරුවන් සිහිපත් කරමින් ඉදි කෙරුණු සදහිරු සෑය සැදැහැවතුන් වෙනුවෙන් විවර කෙරෙන අවස්ථාවට රාමඤ්ඤ නිකායේ මහ නායක මකුලෑවේ විමල නාහිමිපාණන් වහන්සේට ආරාධනා කිරීම සදහා පැමිණි අවස්ථාවේ යි ආරක්ෂක ලේකම්වරයා මෙම අදහස් පළකළේ. මකුලෑවේ විමල නාහිමිපාණන් මුණ ගැසුණු ආරක්ෂක ලේකම් විශ්‍රාමික ජෙනරාල් කමල් ගුණරත්න මහතා උන් වහන්සේගේ සුව දුක් ද විමසා බැලුවා. සදහිරු සෑය විවෘත කෙරෙන අවස්ථාවට සහභාගි වන ලෙස රාමඤ්ඤ නිකායේ මහ නායක මකුලෑවේ විමල නාහිමියන්ගෙන් ගෞරවයෙන් ඉල්ලා සිටින බවද ඒ මහතා මෙහිදී ප්‍රකාශ කළා. ඉන් අනතුරුව ආරක්ෂක ලේකම්වරයා මාධ්‍යය වෙත මෙලෙස අදහස් පළ කළා. ", "URL": "https://www.itnnews.lk/2023/10/05/375949/", "Category": "දේශීය පුවත්", "Parent URL": null}