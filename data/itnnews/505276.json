{"Source": "ITN news", "Timestamp": "අගෝස්තු 4, 2023 07:03", "Headline": "ගන්නොරුව කෘෂි තාක්ෂණ උද්‍යානය හෙට දක්වා විවෘතයි", "News Content": "කෘෂිකර්ම දෙපාර්තමේන්තුව විසින් ගන්නොරුව කෘෂි තාක්ෂණ උද්‍යානය මේ දිනවල මහජන ප්‍රදර්ශනය සඳහා විවෘතව තබා තිබෙනවා. විශේෂයෙන් ගොවිජනතාවට සහ පාසල් දරුවන්ට නව කෘෂි තාක්ෂණය සම්බන්ධව පුළුල් අවබෝධයක් ලබා ගැනීමට හැකිවන පරිදි මෙම ප්‍රදර්ශන භූමියේ කටයුතු සංවිධානය කර තිබෙන අතර, කෘෂිකර්මාන්තය පිළිබඳව ඉහළ දැනුමක් ලබා ගැනීමට හැකිවන පරිදි සකස් කර තිබෙනවා. ඊයේ (03) දින පෙරවරුවේ කෘෂිකර්ම අමාත්‍ය මහින්ද අමරවීර මහතා අතින් මෙම ප්‍රදර්ශන භූමිය විවෘත වූ අතර, විශාල පිරිසක් එම ප්‍රදර්ශනය නැරඹීම සඳහා පැමිණ සිටියා. එම නිසා මෙම කෘෂි තාක්ෂණ උද්‍යානය හෙට දක්වා විවෘතව තැබීමට අමාත්‍යවරයා උපදෙස් දුන්නා.         ", "URL": "https://www.itnnews.lk/2023/10/05/505276/", "Category": "Breaking News,දේශීය පුවත්", "Parent URL": null}