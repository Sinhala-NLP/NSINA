{"Source": "ITN news", "Timestamp": "பிப்ரவரி 23, 2022 11:23", "Headline": "மின்வெட்டு தொடர்பிலான சமீபத்திய நேர அட்டவணை", "News Content": "இன்றையதினம் நாட்டில் 5 மணித்தியாலங்கள் வரை மின்வெட்டு அமுல்ப்படுத்தப்படுமென பொதுமக்கள் பயன்பாட்டு ஆணைக்குழு தெரிவித்துள்ளது. A, B, C ஆகிய வலயங்களில் 4 மணித்தியாலங்களும் 40 நிமிடங்களும் மின்வெட்டு அமுல்ப்படுத்தப்படவுள்ளதோடு, ஏனைய வலயங்களில் 4 மணித்தியாலங்களும் 30 நிமிடங்களும் மின்வெட்டு அமுல்ப்படுத்தப்படவுள்ளது. இந்நிலையில் இன்றையதினம் 7 மணித்தியாலங்கள் மின்வெட்டு அமுல்ப்படுத்தப்படுமென இலங்கை மின்சார சபை அறிவித்திருந்த நிலையில் எரிபொருள் கையிருப்பு கிடைக்கப்பெற்றுள்ள நிலையில் அதனை நான்கரை மணித்தியாலங்கள் வரை குறைப்பதற்கு நடவடிக்கை எடுக்கப்பட்டுள்ளதாக சுட்டிக்காட்டப்பட்டுள்ளது. 700 மெகா வோட் மின்சாரத்தை உற்பத்தி செய்யும் மின்பிறப்பாக்கியொன்றும் செயலிழந்துள்ளது. இன்றையதினம் பகல் வேளையில் 2 ஆயிரத்து 250 மெகா வோட் மின்சார பயன்பாடும், இரவு வேளையில் 2 ஆயிரத்து 700 மெகா வோட் மின்சார பயன்பாடும் காணப்படுமென இலங்கை மின்சார சபையினர் எதிர்வு கூறியுள்ளனர்.\n.                    ", "URL": "https://www.itnnews.lk/2023/10/05/397086/", "Category": "Breaking News,முதன்மை செய்தி", "Parent URL": null}