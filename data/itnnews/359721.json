{"Source": "ITN news", "Timestamp": "සැප්තැම්බර් 1, 2021 19:11", "Headline": "ටෝකියෝ පැරාලිම්පික් පදක්කම් සටහනේ දැන් ශ්‍රී ලංකාවට හිමි තැන", "News Content": "මෙවර ජපානයේ ටෝකියෝ නුවර පැවැත්වෙන පැරාලිම්පික් තරගාවලියේ 8 වන දිනය අදයි. අද පස්වරුව වන විට සමස්ත පදක්කම් සටහනේ පෙරමුණ ගැනීමට චීනය සමත්ව සිටියා. ඒ රන් පදක්කම් 68 ක් ඇතුළු සමස්ත පදක්කම් 147 ක් හිමිකරගනිමින්. එහි දෙවන තැන හිමිව තිබෙන්නේ රුසියාව නියෝජනය කරන පැරාලිම්පික් කණ්ඩායමයි. තුන්වන ස්ථානය මහාබ්‍රිතාන්‍යයට හිමිව තිබෙනවා. පදක්කම් සටහනේ රන් හා ලෝකඩ පදක්කම් දිනාගනිමින් ශ්‍රී ලංකාව පසුවන්නේ 49 වන ස්ථානයේයි. ඊයේ දිනයේ තරගවැදුනු ශ්‍රී ලංකාවේ එකම කාන්තා නියෝජනය වන කුමුදු ප්‍රියංකා මූලික වටයේ තරගයට සහභාගී වූ අතර එහි අවසන් වටයට  සුදුසුකම් ලැබුවේ නැහැ. කෙසේ වෙතත් ඇය දුරපැනීම ඉසව්ව සදහා ඉදිරියේදී සහභාගී වනු ඇති. ", "URL": "https://www.itnnews.lk/2023/10/05/359721/", "Category": "Breaking News,ක්‍රීඩා,මලල ක්‍රීඩා", "Parent URL": null}