{"Source": "ITN news", "Timestamp": "සැප්තැම්බර් 2, 2022 22:05", "Headline": "රුසියාවේ තෙල්වලට පාලන මිලක් නියම කිරීමට ජී 7 කණ්ඩායම තීරණය කරයි", "News Content": "රුසියාවෙන් ලබාගන්නා තෙල් වලට පාලන මිලක් නියම කිරීමට ජී 7 කණ්ඩායම තීරණය කර තිබෙනවා. රුසියාවට තෙල් මගින් ලැබෙන ආදායම අවම කිරීම මෙම වැඩපිළිවෙළේ ඉලක්කය බවයි ජී 7 කණ්ඩායම සඳහන් කළේ. තෙල් මගින් ලැබෙන මුදල් භාවිත කරමින් යුක්රේනයට එරෙහි යුද්ධය පවත්වාගෙන යන බව ජී 7 කණ්ඩායම රුසියාවට එරෙහිව චෝදනා කරනවා. රුසියා ඛණිජ තෙල් වලට නියම කරන පාලන මිල මෙතෙක් ප්‍රකාශයට පත්කර නැහැ. කෙසේ වෙතත් ඉතා ඉක්මනින් එය හදුන්වාදෙන බවයි ජී 7 කණ්ඩායම නිවේදනය කළේ. රුසියාව සඳහන් කළේ පාලන මිලක් ඉදිරිපත් කරන රටවලට තමන් ඉදිරියේ දී ඛනිජ තෙල් අපනයනය නොකරන බවයි. චීනයට සහ ඉන්දියාවට ඉදිරියේදී වැඩි වශයෙන් තෙල් අපනයනය කිරීමට රුසියාව සැළසුම් කරනවා.   ", "URL": "https://www.itnnews.lk/2023/10/05/432664/", "Category": "ජාත්‍යන්තර පුවත්", "Parent URL": null}