{"Source": "ITN news", "Timestamp": "සැප්තැම්බර් 7, 2021 11:27", "Headline": "එන්නත්කරණ වැඩසටහන රටපුරා සාර්ථකව ක්‍රියාත්මකයි", "News Content": "එන්නත්කරණ වැඩසටහන රටපුරා සාර්ථකව ක්‍රියාත්මක කෙරෙනවා. ඇස්ට්‍රා සෙනෙකා කොවිෂීල්ඩ්, සයිනොෆාම් , ස්පුට්නික්, ෆයිසර් සහ මොඩර්නා යන කුමන හෝ එන්නක පළමු මාත්‍රාව ලබාගෙන ඇති සංඛ්‍යාව 12823147ක්.  දෙවන මාත්‍රාව 9414851 දෙනෙකු ලබා ගෙන තිබෙනවා. අවුරුදු 20 ත් 30 ත් අතර පිරිස් සදහා එන්නත්කරණය කොළඹ , ගම්පහ, කළුතර සහ ගාල්ල දිස්ත්‍රික්වල ඊයේ ආරම්භ කෙරුණා. අද දිනයේ මාතර දිස්ත්‍රික්කයේ අවුරුදු 20 ත් 30 ත් අතර පිරිස් අතර එන්නත් ලබාදීම ආරම්භ කෙරුණ බව යුද හමුදාපති ජෙනරාල් ශවේන්ද්‍ර සිල්වා  මහතා ප්‍රකාශ කළා. සමස්ත එන්නත්කරණ වැඩසටහන සඳහා දිවයින පුරා මධ්‍යස්ථාන 383 ක් සෞඛ්‍ය අංශයේ සහ යුද හමුදාවේ මැදිහත්වීමෙන් ක්‍රියාත්මක කෙරෙනවා. කොළඹ දිස්ත්‍රික්කයේ එන්නත්කරණ වැඩසටහන මධ්‍යස්ථාන 23 කදී ක්‍රියාත්මකයි. බොහෝ පිරිස් දැඩි උනන්දුවෙන් එන්නත් ලබාගැනීස සඳහා පැමිණෙමින් සිටින බවයි අප වාර්තාකරුවන් ප්‍රකාශ කළේ. ගම්පහ දිස්ත්‍රික්කයේ මධ්‍යස්ථාන 28 කදී එන්නත්කරණය සිදු කෙරෙනවා. වයස අවුරුදු 20 ත් 30 අතර මෙන්ම වයස අවුරුදු 60ට වැඩි පිරිස් සඳහා ජංගම එන්නත්කරණය ද ක්‍රියාත්මකයි. කළුතර දිස්ත්‍රික්කයේද එන්නත්කරණය සෞඛ්‍ය හා යුද හමුදාවේ මැදිහත්වීමෙන් ස්ථාන 28 කදී සිදු කෙරෙනවා.   ", "URL": "https://www.itnnews.lk/2023/10/05/360693/", "Category": "දේශීය පුවත්", "Parent URL": null}