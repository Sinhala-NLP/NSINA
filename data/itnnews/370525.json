{"Source": "ITN news", "Timestamp": "அக்டோபர் 20, 2021 12:36", "Headline": "200 க்கும் குறைந்த மாணவர்களைக் கொண்ட பாடசாலைகள் நாளை திறக்க பெற்றோரும் ஆசிரியர்களும் தயார் நிலையில்..", "News Content": "200 மாணவர்களை விட குறைந்த மாணவர்கள் உள்ள பாடசாலைகளை நாளை ஆரம்பிக்க சகல நடவடிக்கைகளும் தற்போது ஒழுங்கு செய்யப்பட்டுள்ளன. பாடசாலைகள் சுத்தப்படுத்தப்பட்டு மாணவர்களுக்கு சுதந்திரமாக கல்வியை கற்கக்கூடிய சூழல் ஒன்றை உருவாக்குவதில் பெற்றோர் அக்கறை கொண்டுள்ளனர். கொரோனா தொற்று காரணமாக நீண்டகாலமாக பாடசாலைகள் மூடப்பட்டன. அத்துடன் ஒரு சில தொழிற்சங்கங்களின் செயற்பாடுகள் காரணமாகவும் மாணவர்களின் கல்வி நடவடிக்கைகள் பாதிக்கப்பட்டன. நீண்டகாலமாக பாடசாலைகள் மூடப்பட்டதனால் அவற்றை சுத்தப்படுத்த வேண்டிய தேவை காணப்பட்டது. பெற்றோரும், பாடசாலை அபிவிருத்தி சங்கங்களும் , பிராந்திய அரசியல் வாதிகளினதும் பங்களிப்புடன் இத்தினங்களில் குறித்த பாடசாலைகள் சுத்தப்படுத்தப்படுகின்றன. அத்தனகல்ல, கொஸ்கந்தவெல ஆரம்பபாடசாலை , அத்தனகல்ல பிரதேச சபைத் தவிசாளர் பிரியந்த புஷ்பகுமார மற்றும் பிரதேச சபை உறுப்பினர் ருவன் குமார ஆகியோரின் பங்கேற்றலுடன் சுத்தப்படுத்தப்பட்டது. வடமாகாணத்தில் குறித்த பாடசாலைகளை திறப்பதற்கான நடவடிக்கைகள் தற்போது மேற்கொள்ளப்பட்டு வருகின்றன. மாணவர்களுக்கு தேவையான சுகாதார வசதிகளை ஏற்படுத்திக் கொடுப்பதற்காக பெற்றோர் கூடிய அக்கறையுடன் செயற்படுகின்றனர். கிழக்கு மாகாண கல்வி பணிப்பாளரின் சுற்று நிரூபத்திற்கு அமைய நாளை திறக்கப்படவுள்ள பாடசாலைகளை சிரமதானம் மூலம் தூய்மைப்படுத்தும் பணிகளில் பெற்றோரும் பொது அமைப்புகளும் மும்முரம் காட்டிவருகின்றன. கோட்டை கல்லாறு கண்ணகி வித்தியாலய வளாகம் துப்பரவு செய்யப்பட்டது. ", "URL": "https://www.itnnews.lk/2023/10/05/370525/", "Category": "Breaking News,அண்மைய செய்திகள்,தேசிய செய்திகள்", "Parent URL": null}