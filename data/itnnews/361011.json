{"Source": "ITN news", "Timestamp": "செப்டம்பர் 8, 2021 12:31", "Headline": "கொரோனா தொற்றினால் ஒரே குடும்பத்தை சேர்ந்த மூவர் பலி", "News Content": "கொரோனா தொற்றினால் ஒரே குடும்பத்தை சேர்ந்த தாய், தந்தை மற்றும் மகள் ஆகியோர் உயிரிழந்த சம்பவம் ஒன்று புத்தளம் வேம்பமடு பிரதேசத்தில் இடம்பெற்றுள்ளது. 56 வயதுடைய தந்தையான மொஹம்மட் நிஸ்தார் 51 வயதுடைய தயாரான அஜீபா மற்றும் 37 வயதுடைய மகளான பாத்திமா சஹீனா ஆகியோரே இவ்வாறு உயிரிழந்துள்ளனர். இரண்டு தினங்களுக்கு முன்னர் தந்தை உயிரிழந்துள்ளதுடன் அதனை சுகாதார தரப்பினருக்கு அறிவிக்காமல் இரகசியமாக அடக்கம் செய்துள்ளனர். இது தொடர்பில் புத்தளம் சுகாதார வைத்திய காரியாலயம் மேற்கொண்ட முறைப்பாடுக்கு அமைய விசாரணைகள் முன்னெடுக்கப்படுகின்றனர். தந்தை உயிரிழந்திற்கு பின்னர் அவரது மகள் புத்தளம ஆரம்ப வைத்தியசாலையில் அனுமதிக்கப்படும் போது கொவிட் தொற்றாளராக அடையாளம் காணப்பட்டுள்ள அதேவேளை அனுமதிக்கப்பட்டு பல மணித்தியாலங்களுக்கு பின்னர் அவரும் உயிரிழந்துள்ளார். பல மணித்தியாலங்களின் பின்னர் 51 வயதான தாய் திடீரென கட்டிலிருந்து விழுந்துள்ள அதேவேளை அவரை வைத்தியசாலையில் அனுமதிக்கும் போது அவரும் உயிரிழந்துள்ளார். குறித்த தாயும் கொரோனா தொற்றாளராக அடையாளம் காணப்பட்டுள்ளார். ", "URL": "https://www.itnnews.lk/2023/10/05/361011/", "Category": "Breaking News,தேசிய செய்திகள்", "Parent URL": null}