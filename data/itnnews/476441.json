{"Source": "ITN news", "Timestamp": "අප්‍රේල් 19, 2023 09:52", "Headline": "නිරෝධායන නීති ඉවත් කිරීමෙන් පසු චීනයේ ආර්ථික වර්ධන වේගය ඉහළට", "News Content": "කොරෝනා නිරෝධායන නීති ඉවත් කිරීමෙන් පසු චීනයේ ආර්ථිකය වර්ධන වේගයක් අත්කරගෙන තිබෙනවා. මෙම වසරේ පළමු කාර්තුවේදී චීනයේ ආර්ථිකය අපේක්ෂා කළ අගයට වඩා වැඩි වේගයකින් වර්ධනයට ලක්ව ඇති බව ආර්ථික විශ්ලේෂකයින් පෙන්වා දෙනවා. වසර දෙකක් පුරා පනවා තිබූ නිරෝධායන නීති ඉවත් කිරීම ඊට හේතුව බවයි ඔවුන් පවසන්නේ. පසුගිය වසරට සාපේක්ෂව මෙම වසරේ දළ දේශීය නිෂ්පාදිතය 4.5%කින් ඉහළ ගොස් තිබෙනවා. කාර්මික නිෂ්පාදන යළි ආරම්භ කිරීම හා ජනතාව තම දෛනික අවශ්‍යතා සඳහා වියදම් කිරීම ඉහළ දැමීම ද මීට හේතුවී ඇති බවයි විශ්ලේෂකයින් සඳහන් කරන්නේ. පසුගිය වසරට සාපේක්ෂව මෙම වසරේ දී ජනතාව තම දෛනික අවශ්‍යතාවලට වියදම් කිරීම 10.6%කින් හා කාර්මික නිෂ්පාදන 3.9%කින් ඉහළ ගොස් ඇති බවද සඳහන්.     ", "URL": "https://www.itnnews.lk/2023/10/05/476441/", "Category": "Breaking News,ජාත්‍යන්තර පුවත්", "Parent URL": null}