{"Source": "ITN news", "Timestamp": "මාර්තු 24, 2023 09:01", "Headline": "ප්‍රංශයේ බෝඩෝ නගරයේ නගර ශාලාවට උද්ඝෝෂණකරුවන් ගිනි තබයි", "News Content": "විශ්‍රාම වැටුප් සංශෝධනවලට එරෙහිව ප්‍රංශයේ පැවැත්වෙන උද්ඝෝෂණ මේ වන විට වර්ධනය වී ඇති බව වාර්තා වනවා. දින කිහිපයක් පුරා උද්ඝෝෂණ පැවැත්වෙන අතර ප්‍රංශයේ බෝඩෝ නගරයේ නගර ශාලාවට උද්ඝෝෂණකරුවන් විසින් ඊයේ ගිනිතබා තිබෙනවා. ප්‍රංශ අභ්‍යන්තර කටයුතු අමාත්‍යාංශය පවසන්නේ පැරිස් නගරයේ පමණක් උද්ඝෝෂකයන් එක්ලක්ෂ දහනව දහසක් සිටින බවයි. විශ්‍රාම යන වයස 64 දක්වා ඉහළ දැමීමට එරෙහිවයි මෙම උද්ඝෝෂණ පැවැත්වෙන්නේ. ඒ අනුව තරුණ ප්‍රජාව උද්ඝෝෂණවල මූලිකත්වය ගෙන කටයුතු කරනවා. ප්‍රංශය පුරා මිලියනයකට අධික ජනතාවක් වීදි බැස උද්ඝෝෂණ කරන බවයි වාර්තා වන්නේ.     ", "URL": "https://www.itnnews.lk/2023/10/05/470565/", "Category": "Breaking News,ජාත්‍යන්තර පුවත්", "Parent URL": null}