{"Source": "ITN news", "Timestamp": "ඔක්තෝබර් 29, 2022 09:28", "Headline": "පිලිපීනය තුළ නායයෑම් රැසක් සිදුවිය හැකි බව එරට කාලගුණ අංශ අනතුරු අඟවයි", "News Content": "ඇද හැලෙමින් පවතින වැසි සමඟින් මෙම සති අන්තයේ දී පිලිපීනය තුළ නාය යෑම් රැසක් සිදු විය හැකි බව එරට කාලගුණ අංශ පවසනවා. නල්ගී සුළි කුණාටුව සමඟි පසුගිය දින කිහිපයේ දී උතුරු පිලිපීනයට දැඩි වර්ෂාපතනයක් ලැබෙමින් පවතිනවා. අයහපත් කාලගුණය නිසා  මේ වන විට 42 දෙනෙකුට වැඩි පිරිසක් මිය ගොස් ඇති බවයි විදෙස් මාධ්‍ය සඳහන් කළේ. තවත් විශාල පිරිසක් අතුරුදන් වී තිබෙනවා. ඇතැම් පිරිස් පස්කදුවලට යට වී ඇති බව සහන සේවා කණ්ඩායම් පැවසුවා.  දේශගුණික විපර්යාස නිසා මෙවර පිලිපීනයට ලැබුණු වර්ෂාපතනය අසාමාන්‍ය බවයි කාලගුණ අංශ ස‍ඳහන් කළේ.       ", "URL": "https://www.itnnews.lk/2023/10/05/443023/", "Category": "ජාත්‍යන්තර පුවත්", "Parent URL": null}