{"Source": "ITN news", "Timestamp": "මාර්තු 6, 2023 12:33", "Headline": "සාගරය රකින්න එක් වූ රටවල්", "News Content": "සාගරය ආරක්ෂා කිරීමේ ඓතිහාසික ගිවිසුමට එක්සත් ජාතීන්ගේ සංවිධානයේ සාමාජික රටවල් එකඟත්වය පළකර තිබෙනවා. මේ වනවිට ලෝකයේ සමස්ත සාගර ප්‍රමාණයෙන් ආරක්ෂාවී ඇත්තේ සියයට එකක ප්‍රතිශතයක් පමණයි. වසර ගණනක උත්සාහයක ප්‍රතිඵලයක් ලෙසයි එක්සත් ජාතීන්ගේ මූලස්ථානයේ පැවති විශේෂ රැස්වීමේ දී ඊට එකඟතාව පළවී ඇත්තේ. නව ගිවිසුම සදහා එකගතාව ලබා ගැනීමට වසර 15 ක්පුරා සාකච්ඡා කෙරුණා. එමගින් සාගර ජෛව විවිධත්වය සංරක්ෂණය කිරීම හා තිරසර ලෙස භාවිත කිරීම සහතික කිරීම අරමුණයි. ", "URL": "https://www.itnnews.lk/2023/10/05/465686/", "Category": "ජාත්‍යන්තර පුවත්", "Parent URL": null}