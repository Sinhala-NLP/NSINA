{"Source": "ITN news", "Timestamp": "සැප්තැම්බර් 22, 2021 15:41", "Headline": "රාජ්‍ය ඖෂධ නීතිගත සංස්ථාවේ 48 වන ශාඛාව විවෘත කෙරේ", "News Content": "රාජ්‍ය ඖෂධ නීතිගත සංස්ථාවේ හතළිස් අට වන ශාඛාව පිටකෝට්ටේ ප්‍රදේශයේදී විවෘත කෙරුණා. අමාත්‍ය වාසුදේව නානායක්කාර හා රාජ්‍ය අමාත්‍ය මහාචාර්ය චන්න ජයසුමන යන මහත්වරුන්ගේ ප්‍රධානත්වයෙන් නව ශාඛාව විවෘත කිරීම සිදු වුණා. එම අවස්ථාවට මධුර විතානගේ හා මේජර් ප්‍රදීප් උදුගොඩ යන පාර්ලිමේන්තු මන්ත්‍රීවරුන්ද සහභාගී වුණා. රාජ්‍ය ඖෂධ නීතිගත සංස්ථාව නිර්මාණය කිරීමෙහිලා පුරෝගාමීව සිටි එහි සභාපතිත්වය ඉසිලූ මහාචාර්ය සේනක බිබිලේ මහතාගේ හතළිස් හතරවන ගුණ සමරුව අදට යෙදී තිබෙනවා. එමෙන්ම ඖෂධ නීතිගත සංස්ථාවට අදට වසර 50 ක් සපිරෙනවා.     ", "URL": "https://www.itnnews.lk/2023/10/05/364337/", "Category": "දේශීය පුවත්", "Parent URL": null}