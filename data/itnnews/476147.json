{"Source": "ITN news", "Timestamp": "අප්‍රේල් 17, 2023 14:10", "Headline": "පොදු රාජ්‍ය මණ්ඩල කෙටි කතා තරගාවලියේ අවසන් 28 දෙනා අතරට ගිය ශ්‍රී ලාංකික ලේඛිකාවන් දෙදෙනා", "News Content": "2023 පොදු රාජ්‍ය මණ්ඩලීය කෙටි කතා තරගාවලියේ අවසන් නිර්දේශිත ලේඛකයින් 28 දෙනා අතරට ශ්‍රී ලාංකික ලේඛිකාවන් දෙදෙනෙකු ඇතුළත් වී තිබෙනවා. ඒ, කොළඹ පදිංචි වී සිටින රුක්ෂානි විජේසූරිය විජේමාන්න සහ නවසීලන්තයේ වෙසෙන හිමාලි මැකින්ස් යන දෙදෙනායි පොදු රාජ්‍ය මණ්ඩලීය කෙටි කතා තරගාවලිය යනු පොදු රාජ්‍ය මණ්ඩලයට අයත් රටවල ලේඛක ලේඛිකාවන්ගේ පළ නොකළ කෙටි කතා අතරින් විශිෂ්ටතම කෙටි කතාව සඳහා පිරිනැමෙන ජාත්‍යන්තර සාහිත්‍ය ත්‍යාගයක් එහිදී කලාපීය වශයෙන් ජයග්‍රහණය කරන ලේඛකයාට හෝ ලේඛිකාවට ස්ටර්ලිං පවුම් 2500ක මුදල් ත්‍යාගයක් සහ සමස්ත ජයග්‍රාහකයාට ස්ටර්ලිං පවුම් 5000ක මුදල් ත්‍යාගයක් පිරිනැමෙනවා මෙවර තරගාවලිය සඳහා රටවල් 58ක් නියෝජනය කරමින් කෙටි කතාකරුවන් 6600 දෙනෙකු ඉදිරිපත් වී සිටි බව පොදුරාජ්‍ය මණ්ඩලීය පදනම පවසනවා..‍‍ ඒ අතරින් හොඳ ම නිර්මාණකරුවන් 28 දෙනා අතරට ඉහත සඳහන් කළ ශ්‍රී ලාංකික ලේඛිකාවන් දෙදෙනා තෝරාගෙන ඇතැයි පොදුරාජ්‍ය මණ්ඩලීය පදනම නිවේදනය කර තිබෙනවා. 2012 වසරේදී ආරම්භ කරන ලද මෙම තරගාවලියේදී මෙතෙක් කිසිදු ශ්‍රී ලාංකිකයෙකුට පොදුරාජ්‍ය මණ්ඩල කෙටි කතා ත්‍යාගය හිමි වී නැහැ රුක්ෂානි විජේසූරිය විජේමාන්න මෙම තරගාවලිය සඳහා ඉදිරිපත් කර ඇත්තේ ,‘Principles of Accounting’ නමැති කෙටිකතාව යි එමෙන්ම හිමාලි මැකින්ස් ‘Kilinocchi’ නමැති කෙටි කතාව ඉදිරිපත් කර තිබෙනවා. උපුටා ගැනීම >>> බීබීසී සිංහල සේවය ", "URL": "https://www.itnnews.lk/2023/10/05/476147/", "Category": "දේශීය පුවත්", "Parent URL": null}