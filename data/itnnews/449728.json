{"Source": "ITN news", "Timestamp": "දෙසැම්බර් 11, 2022 17:32", "Headline": "කාළගුණේ බලපෑමෙන් උතුරේ ගවයින් සහ එළුවන් 1400ක් මරුට", "News Content": "දැඩි සීතල හේතුවෙන් උතුරේ මිය යන ගවයින් සහ එළුවන් සංඛ්‍යාව ශීඝ්‍රයෙන් ඉහල තිබෙනවා. උතුරු පළාතේ ගවයින් දහසකට අධික ප්‍රමාණයක් සහ එළුවන් 400 කට ආසන්න ප්‍රමාණයක් මිය ගොස් ඇති බවයි උතුරු පලාත් පශුසම්පත් නිශ්පාදන සෞඛ්‍ය අධ්‍යක්ෂක සී.වසීකරන් මහතා පවසන්නේ. මේ හේතුවෙන් හිමිකරුවන්ට රුපියල් කෝටි 50 කටත් අධික ආර්ථිකව පාඩුවක් සිදුව ඇති බවද වාර්තා වනවා. ගවයින් සහ එළුවන්ට අමතරව කුකුලන් , සුනඛයින් ආදි කුඩා සතුන්ද විශාල ප්‍රමාණයක් අධික සීතල හේතුවෙන් මිය ගොස් ඇති අතරම එලෙස මිය ගිය ප්‍රමාණයක් නිශ්චිතව මේ දක්වා වාර්ථා වී නොමැති බවටද උතුරු පලාත් ආපදා කලමනාකරන කාර්යාල සදහන් කරනවා. මේ අනුව අධික සීතල හේතුවෙන් වැඩිම ගවයින් ප්‍රමාණයක් මියගොස් ඇත්තේ මුලතිව් දිස්ත්‍රීක්කයේ වන අතර එහි ගවයින් 700 ක්ද එළුවන් 210 ක්,  කිලනොච්චි දිස්ත්‍රික්කයේ ගවයින් 210ක් , එළුවන් 30ක්, යාපනය දිස්ත්‍රික්කයේ ගවයින් 110 ක්, එළුවන් 150 ක් මියගොස් ඇති බව තහවුරු වී තිබෙනවා. පවතින සීත කාලගුණය ඉදිරියටද පැවතියහොත් සතුන්ගේ මිය යාම තවත් වැඩිවිය හැකි බවටත් හැකි අයුරින් සතුන් උණුසුම් ස්ථානයන්හි රඳවා තබන ලෙසටද උතුරු පලාත් ආපදාකලමනාකරන ඒකකයන් ජනතාවට දැනුම් දෙනවා. මේ අතර ගව මස් සහ එළු මස් පළාත් අතර ප්‍රවාහනය තහනම් කරන ලෙසට ජනාධිපතිවරයා ඊයේ උපදෙස් ලබාදුන්නා.   ", "URL": "https://www.itnnews.lk/2023/10/05/449728/", "Category": "දේශීය පුවත්", "Parent URL": null}