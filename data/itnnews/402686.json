{"Source": "ITN news", "Timestamp": "மார்ச் 19, 2022 15:31", "Headline": "இந்தியா நிதியுதவி செய்தமைக்கு அமைச்சர் டக்ளஸ் நன்றி தெரிவிப்பு..", "News Content": "இந்தியா இலங்கைக்கு நிதியுதவி செய்தமைக்கு அமைச்சர் டக்ளஸ் தேவானந்தா நன்றி தெரிவித்துள்ளார். நிதியமைச்சர் பெஷில் ராஜபக்ஷவின் இந்திய விஜயத்தின்போது இலங்கைக்கு ஒரு பில்லியன் அமெரிக்க டொலர் கடன் வழங்கப்பட்டுள்ளது. இலங்கையின் பொருளாதார நெருக்கடிகளை தீர்க்க இந்தியாவின் கடனுதவி பக்கபலமாக அமையுமென அமைச்சர் டக்ளஸ் தேவானந்தா குறிப்பிட்டுள்ளார். இந்தியா இலங்கைக்கு பல்வேறு உதவிகளை வழங்குகிறது. வடக்கு, கிழக்கில் மீன்பிடித் துறைமுகங்களை நிர்மாணிக்கவும், முல்லைத்தீவில் இறங்குதுறையை கட்டவும், இந்தியா உதவ முன்வந்துள்ளது. இவ்வாறு தொடர்ச்சியாக இந்திய அரசாங்கம் இலங்கைக்கு வழங்கும் உதவிகளுக்கு நன்றி தெரிவிப்பதாக அமைச்சர் டக்ளஸ் தேவானந்தா தெரிவித்துள்ளார். ", "URL": "https://www.itnnews.lk/2023/10/05/402686/", "Category": "Breaking News,அண்மைய செய்திகள்", "Parent URL": null}