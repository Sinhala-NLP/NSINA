{"Source": "ITN news", "Timestamp": "මැයි 25, 2022 12:39", "Headline": "අනවසරයෙන් ඉන්ධන තොග රැස්කරගෙන සිටි 137ක් අත්අඩංගුවට", "News Content": "විවිධ පුද්ගලයින් ඉන්ධන එක්රැස් කරමින් සිදු කරන ජාවාරම් මැඩලීමට පොලීසිය රට පුරා වැටලීම් ආරම්භ කර තිබෙනවා. එසේ නීති විරෝධී ලෙස ඉන්ධන එක්රැස් කරනන්නන් පිළිබද ලැබුණු පැමිණිලි මත කළ වැටලීම්වලදී සැකකරුවන් 137 දෙනෙකු අත්අඩංගුවට ගත් බවයි පොලිසිය පවසන්නේ. එහිදී එක්රැස් කර තිබූ පෙට්‍රල් ලීටර් විසිහත් දහසක්, ඩීසල් ලීටර් විසිදෙදහසක් සහ භූමිතෙල් ලීටර් දස දහසක් සොයා ගත් බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව මහතා සදහන් කළා. වැටලීම් තවදුරටත් ක්‍රියාත්මකයි.       ", "URL": "https://www.itnnews.lk/2023/10/05/413087/", "Category": "දේශීය පුවත්", "Parent URL": null}