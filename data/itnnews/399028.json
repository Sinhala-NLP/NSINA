{"Source": "ITN news", "Timestamp": "மார்ச் 2, 2022 12:44", "Headline": "ரஷ்ய ஆக்கிரமிப்பை தடுப்பதற்கு அமெரிக்க ஜனாதிபதியிடம் யுக்ரேன் ஜனாதிபதி கோரிக்கை..", "News Content": "ரஷ்யாவின் யுத்த நடவடிக்கைகளுக்கு அமெரிக்க ஜனாதிபதி ஜோ பைடன் கண்டனம் தெரிவித்துள்ளார். இந்நிலையில் ரஷ்ய ஆக்கிரமிப்பை தடுப்பதற்கு அமெரிக்கா முன்வர வேண்டுமென யுக்ரேன் ஜனாதிபதி கோரிக்கை விடுத்துள்ளதாக சர்வதேச ஊடகங்கள் செய்தி வெளியிட்டுள்ளன. யுக்ரேன் தலைநகர் க்யூவில் உள்ளவர்கள் அங்கிருந்து தமது உயிரை பாதுகாத்துக்கொண்டு, தப்பிச்செல்லுமாறு ரஷ்யா எச்சரிக்கை விடுத்துள்ளது. கார்க்யூவ் ஷயிட்டோமயர் ஆகிய நகரங்கள் மீதும் ரஷ்யாவின் தாக்குதல்கள் தொடரும் நிலையில் நேற்றையதினத்தில் யுக்ரேனின் இராணுவ தளமொன்றை இலக்காக கொண்டு ஒட்;டியர்கா நகரம் மீது மேற்கொள்ளப்பட்ட தாக்குதலில் ஆகக்குறைந்த 70 யுக்ரேன் படையினர் கொல்லப்பட்டுள்ளதாகவும் சர்வதேச ஊடகங்கள் செய்தி வெளியிட்டுள்ளன. ", "URL": "https://www.itnnews.lk/2023/10/05/399028/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}