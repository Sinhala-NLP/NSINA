{"Source": "ITN news", "Timestamp": "පෙබරවාරි 10, 2023 16:27", "Headline": "වසන්තට එරෙහි නඩුව ජුනි 16 කැඳවන ලෙස කොටුව මහේස්ත්‍රාත් නියෝග කරයි", "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලයේ කැදවුම්කරු වසන්ත මුදලිගේ සහ ඇන්තනී වේරංග පුෂ්පික ද සිල්වා යන අයට එරෙහි නඩුව වැඩිදුර වාර්තා සදහා ජුනි 16 වනදා කැදවන ලෙස කොටුව මහේස්ත්‍රාත් අධිකරණය නියෝග කළා. ඒ අධිකරණ නියෝගය කඩකරමින් අයුතු ජන රාශියක සාමාජිකයන් වූ බවට වන චෝදනාවට අදාළවයි. සැකකරුවන්ට එරෙහිව චෝදනා ගොනුකර තිබුණේ කොටුව පොලිසියයි. ඒ අනුව සැකකාර වසන්ත මුදලිගේ සහ පුෂ්පික ද සිල්වා යන අය අධිකරණය හමුවේ පෙනී සිටියා. අධිකරණ නියෝග කඩකරමින් උද්ඝෝෂණ පැවැත්වීම,පොලිස් නිලධාරීන්ට සාපරාධී බලහත්කාරය පෑම සැකකරුවන්ට එරෙහිව එල්ලවී තිබෙන චෝදනායි.       ", "URL": "https://www.itnnews.lk/2023/10/05/460172/", "Category": "දේශීය පුවත්", "Parent URL": null}