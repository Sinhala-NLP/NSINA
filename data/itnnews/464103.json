{"Source": "ITN news", "Timestamp": "පෙබරවාරි 28, 2023 18:32", "Headline": "මාර්ග සංවර්ධනය සහ මාර්ගවල ජලනල එළීම සඳහා අවබෝධතා ගිවිසුමක්", "News Content": "බස්නාහිර පළාත තුළ මාර්ග සංවර්ධනය, මාර්ගවල ජලනල එළීම සහ ජල පහසුකම් ලබාදීම කළමනාකරණය සඳහා අවබෝධතා ගිවිසුමකට අද අත්සන් තැබුවා. බස්නාහිර පළාත් මාර්ග සංවර්ධන අධිකාරිය සහ ජාතික ජලසම්පාදන හා ජලාපවහන මණ්ඩලය අතර මෙම අවබෝධතා ගිවිසුමට අත්සන් තැබීම සිදු කෙරුණේ මුදල් කොමිෂන් සභා පරිශ්‍රයේදීයි. ජලසම්පාදන කටයුතු සඳහා කැනීම් සිදුකිරීම පිණිස මාර්ග අවහිර වුවහොත් එය ඉතා ඉක්මනින් යථා තත්ත්වයට පත් කිරීම මේ යටතේ සිදු කෙරෙනු ඇති. මුදල් කොමිෂන් සභාවේ සහ ජලසම්පාදන අමාත්‍යාංශයේ නිලධාරීන් පිරිසක් මෙම අවස්ථාවට එක්ව සිටියා.   ", "URL": "https://www.itnnews.lk/2023/10/05/464103/", "Category": "Breaking News,දේශීය පුවත්", "Parent URL": null}