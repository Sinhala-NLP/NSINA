{"Source": "ITN news", "Timestamp": "செப்டம்பர் 18, 2021 13:14", "Headline": "நாட்டுக்கு சட்டவிரோதமாக கொண்டுவரப்பட்ட ஒரு தொகை உலர்ந்த மஞ்சள் மீட்பு", "News Content": "நீர்கொழும் மாஓயா நீரேந்து பகுதியில் மேற்கொள்ளப்பட்ட சுற்றிவளைப்பில் நாட்டுக்கு சட்டவிரோதமாக கொண்டுவரப்பட்ட சுமார் ஆயிரத்து 162 கிலோகிராம் உலர்ந்த மஞ்சள் கைப்பற்றப்பட்டது. கடத்தல் நடவடிக்கைகளுக்கென பயன்படுத்தப்பட்ட இரண்டு படகுகளுடன் சந்தேக நபர்கள் இருவர் கைதுசெய்யப்பட்டனர். அவர்கள் நீர்கொழும்பு பகுதியை சேர்ந்தவர்களென தெரியவந்துள்ளது. சந்தேக நபர்கள் மேலதிக விசாரணைகளுக்கென கட்டுநாயக்க சுங்க திணைக்கள அதிகாரிகளிடம் ஒப்படைக்கப்பட்டுள்ளதாக கடற்படை தெரிவித்துள்ளது. ", "URL": "https://www.itnnews.lk/2023/10/05/363470/", "Category": "Breaking News,தேசிய செய்திகள்", "Parent URL": null}