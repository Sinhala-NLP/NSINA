{"Source": "ITN news", "Timestamp": "අප්‍රේල් 16, 2022 17:15", "Headline": "දුම්රියේ ගැටී පියා සහ පුතා ජීවිතක්ෂයට (VIDEO)", "News Content": "මුහුදුබඩ දුම්රිය මාර්ගයේ බලපිටිය වැලිවත්ත දුම්රිය හරස් මාර්ගයේදී යතුරුපැදියක් දුම්රියේ ගැටී යතුරුපැදියේ ගමන්ගත් පියා සහ පුතා ජීවිතක්ෂයට පත්ව තිබෙනවා. බලපිටිය වැල්ලවත්ත මොහොට්ටිවත්ත ප්‍රදේශයේ පදිංචි වයස අවුරුදු 42ක පියෙකු සහ වයස අවුරුදු 15ක ඔහුගේ පුත්‍රයායි. අවුරුදු සැමරීම සදහා සිය ඥාතියෙකුගේ නිවසට ගොස් ආපසු එමින් සිටියදී අනතුර සිදුව තිබෙනවා. දුම්රිය හරස් මාර්ගයේ සංඥා පද්ධතිය නිසිආකාරයෙන් ක්‍රියාත්මක නොවීම නිසා මෙම තත්ත්වය ඇතිවූ බවයි ප්‍රදේශවාසීන් පවසන්නේ. අහුංගල්ල පොලිසිය සිද්ධිය සම්බන්ධයෙන් පරික්ෂණ සිදු කරනවා.       ", "URL": "https://www.itnnews.lk/2023/10/05/406972/", "Category": "Breaking News,දේශීය පුවත්", "Parent URL": null}