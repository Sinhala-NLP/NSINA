{"Source": "ITN news", "Timestamp": "ஜனவரி 3, 2022 12:59", "Headline": "பூஸ்டர் டோஸை பெறாதவர்கள் வெளிநாடு செல்ல தடை என்கிறது ஐக்கிய அரபு அமீரகம்", "News Content": "கொரோனா தடுப்பூசியின் பூஸ்டர் டோஸை செலுத்தாதவர்களுக்கு வெளிநாடு செல்ல தடை விதிக்கப்படுவதாக ஐக்கிய அரபு அமீரகம் அறிவித்துள்ளது. உலகம் முழுவதும் மீண்டும் கொவிட் பரவல் தீவிரமடைந்துள்ளது. புதிய பிரழ்வான ஒமிக்ரோன் உலகின் பல நாகளில் பரவி வருகிறது. இந்த தொற்று பரவலை கட்டுப்படுத்தும் வகையில் பல நாடுகள் கடுமையான கட்டுப்பாடுகளை விதித்துள்ளன. இந்நிலையில் கொவிட் தடுப்பூசியின் பூஸ்டர் டோஸை பெற்றுக்கொள்ளாதவர்கள் வெளிநாடுகளுக்கு பயணிக்க தடை விதிக்கப்படுவதாக ஐக்கிய அரபு அமீரகம் அறிவித்துள்ளது. குறித்த தடை எதிர்வரும் 10ம் திகதி முதல் அமுல்ப்படுத்தப்படவுள்ளது. எனினும் தடுப்பூசி பெறுவதில் மருத்துவ ரீதியாக விலக்களிக்கப்பட்டுள்ளவர்களுக்கு குறித்த தடை பொருந்தாதெனவும் சுட்டிக்காட்டப்பட்டுள்ளது. தமது நாட்டில் பணிபுரியும் வெளிநாட்டவர்களுக்கு தடையுத்தரவு பொருந்தாதெனவும், தமது நாட்டு பிரஜைகளுக்கு மாத்திரமே உத்தரவு உரித்தானதெனவும் ஐக்கிய அரபு அமீரகம் அறிவித்துள்ளது. ", "URL": "https://www.itnnews.lk/2023/10/05/386380/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}