{"Source": "ITN news", "Timestamp": "පෙබරවාරි 7, 2023 17:02", "Headline": "සිඟිති දියණිය වඩාගෙන කෝච්චියට පනින්න ගිය දෙදරු පියා සිරුරට ගිනි ඇවිලී මියයයි", "News Content": "සැක කටයුතු අන්දමින් සිරුරට ගිනි ඇවිලී දෙදරු පියෙකු අද අළුයම මියගොස් ඇතැයි කළුතර දකුණ පොලිසිය පවසනවා. අද අළුයම 2 ට පමණ ගිනිගැනීම සිදුව ඇති බවත් සුව සැරිය ගිලන් රථවකින් කළුතර ශීක්ෂණ රෝහලට රැගෙන යාමෙන් පසු මියගොස් ඇති බවයි පොලිසිය වැඩිදුරටත් සඳහන් කරන්නේ. මෙලෙස මියගොස් ඇත්තේ කළුතර කටුකුරුන්ද කුරේ මාවතේ පදිංචිව සිටී මොහොමඩ් තව්ෆික් මොහොමඩ් සෆ්රාස් නැමැති 43 හැවිරිදි දෙදරු පියෙකි. අඹුසැමි යුවල අතර කලක පටන් පවුල් ආරවුලක් පැවත ඇති බවත් පෙර දින සිය බිරිඳ සමඟ ගැටුමක් සිදුව ඇති බවට මෙතෙක් කළ පරීක්ෂණ වලදී  හෙළිව තිබෙනවා. මියගොස් ඇති තැනැත්තා මාසයක පමණ කාලයක් වෙන්ව සිට ඇති බවත් පෙරදින නිවසට පැමිණ තමා සමග ආරවුලක් ඇතිකර ගෙන අවුරුදු දෙකක් වයසැති දියණිය වඩාගෙන දුම්රියට පැනීමට උත්සාහ කර ඇති බවයි ඔහුගේ බිරිඳ පොලිසියට ප්‍රකාශ කර ඇත්තේ. සිද්ධිය සම්බන්ධයෙන්  කළුතර අපරාධ ස්ථාන පරීක්ෂණාගාර නිලධාරීන් සහ කළුතර කොට්ඨාශ අපරාධ විමර්ශන නිලධාරීන් වැඩිදුර විමර්ශන සිදුකරයි.     ", "URL": "https://www.itnnews.lk/2023/10/05/459772/", "Category": "Breaking News,දේශීය පුවත්", "Parent URL": null}