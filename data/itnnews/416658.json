{"Source": "ITN news", "Timestamp": "ජූනි 12, 2022 15:20", "Headline": "ප්‍රචණ්ඩකාරී හා කලහකාරී සිද්ධීන්වලට අදාළව සැකකරුවන් 21 දෙනෙකු අත්අඩංගුවට", "News Content": "ගෙවුණු පැය 24 තුළ පොලිසිය කළ වැටලීම් වලදී විවිධ වැරදිවලට සම්බන්ධ සැකකරුවන් 21 දෙනෙකු අත්අඩංගුවට ගෙන තිබෙනවා. ප්‍රචණ්ඩකාරී හා කලහකාරී සිද්ධීන්වලට අදාලව සැකකරුවන් අත්අඩංගුවට ගැනීමේ මෙහෙයුම් පොලිසිය දෛනිකව ක්‍රියාත්මක කරනවා. ඒ අනුව අද උදෑසනින් අවසන් වූ පැය 24කකාල සීමාව තුළ සැකකරුවන් 21 දෙනෙකු අත්අඩංගුවට ගැනුණා. මීට පෙර අත්අඩංගුවට ගත් සැකකරුවන් 22 නෙකුට ඊයේ දිනයේ ඇප ලබාදුන් අතර සැකකරුවන් 8 දෙනෙකු රක්ෂිත බන්ධනාගාර ගත කිරීමට අධිකරණය නියෝග කළා. ඒ අනුව මේ වන විට වාර්තා වී ඇති සිදුවීම් 857කට අදාළව සැකකරුවන් 2725 දෙනෙකු අත්අඩංගුවට ගෙන තිබෙනවා. ඉන් 1083 දෙනෙකු රක්ෂිත බන්ධනාගාර ගත කර ඇති බවයි පොලිස් මාධ්‍ය කොට්ඨාසය නිවේදනය කරන්නේ.       ", "URL": "https://www.itnnews.lk/2023/10/05/416658/", "Category": "දේශීය පුවත්", "Parent URL": null}