{"Source": "ITN news", "Timestamp": "මාර්තු 16, 2023 15:29", "Headline": "අතිශය ජනප්‍රිය අභිමාන් චිත්‍රපටයට වසර 50ක්", "News Content": "70 දශකයේ ප්‍රේක්ෂකයින් අතර අතිශය ජනාදරයටත් පත් වු අභිමාන් චිත්‍රපටය නිෂ්පාදන කර වසර 50ක් ගත වී තිබෙනවා. 1973 වසරේ දී නිෂ්පාදන කළ අභිමාන් චිත්‍රපටය අමිතාබ් බච්චන්ගේ හා ජයා බච්චන්ගේ රංගනයෙන් විචිත්‍රවත් වුණා. එවකට බොලිවුඩ් සිනමාවේ ජනප්‍රියතම නළුවා වු අමිතාබ් බච්චන්ගේ රංගනයෙන් විචිත්‍රවත් වූ මෙම චිත්‍රපටය ඉන්දියාව පමණක් නොව ලොව සෑම රටකම පාහේ චිත්‍රපට ප්‍රේක්ෂකයින් අතර අතිමහත් ජනාදරයට පත්වුණා. චිත්‍රපටය තිරගත කිරීමට මාස  කිහිපයකට පෙර අමිතාබ් ජයා යුග දිවියට එළඹීම ද විශේෂත්වයක්. වසර 50ක් ගත වුව ද අදටත් අභිමාන් චිත්‍රපටයේ ගීත ලොව පුරා ප්‍රේක්ෂක හදවත් අමන්දානන්දයට පත් කිරීමට සමත්ව තිබෙනවා.   ", "URL": "https://www.itnnews.lk/2023/10/05/468674/", "Category": "Breaking News,ජාත්‍යන්තර පුවත්", "Parent URL": null}