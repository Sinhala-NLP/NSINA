{"Source": "ITN news", "Timestamp": "ඔක්තෝබර් 14, 2021 12:18", "Headline": "ගුරු ගැටලුවට ගත් තීරණය වෙනස් නොකරන්න – ආනන්ද හිමි ආණ්ඩුවෙන් ඉල්ලයි", "News Content": "ගුරු විදුහල්පති ගැටලුවට රජය සාධනීය විසදුමක් ලබා දි ඇති බැවින් නොසැලී එම තීරණයේම සිටිය යුතු බවයි මෙම ගැටලුව විසදීමට මැදිහත් වූ පූජ්‍ය මුරුත්තෙට්ටුවේ ආනන්ද ස්වාමීන් වහන්සේ පවසන්නේ. ලබන 21 වනදා පාසල් යනවාද නැද්ද යන්න තවම තීරණය කර නැති බවයි ලංකා ගුරු සංගමයේ ලේකම් ජෝසප් ස්ටාලින් පවසන්නේ. ගුරු විදුහල්පති වැටුප් විෂමතා ඉවත් කරන ලෙස ඉල්ලා දින 95 ක් පුරා ගුරුවරුන් වෘත්තිය ක්‍රියාමාර්ගයකට එළඹ සිටිනවා. පසුගියදා අග්‍රාමාත්‍යවරයාද මෙම වෘත්තීය සමිති නියෝජිතයන් කැදවා පිළිගත හැකි සාධනීය විසදුම් ලබා දුන්නා. එහෙත් වෘත්තීය සමිති නියෝජිතයන් දිගින් දිගටම වෘත්තීය ක්‍රියාමාර්ගයෙහිම නියැලී සිටිනවා. විසදුම් ලබා දී තිබියදී වර්ජනය අත් නොහරින්නේ දේශපාලන අරමුණු නිසා බවයි බොහෝ දෙනා පෙන්වා දෙන්නේ. දේශපාලන අරමුණුවලින් මිදී වැඩ වර්ජනය අතහරින ලෙස පූජ්‍ය මුරුත්තෙට්ටුවේ ආනන්ද හිමියන්ද ඉල්ලා සිටිනවා.   ", "URL": "https://www.itnnews.lk/2023/10/05/369167/", "Category": "Breaking News,නවතම පුවත්", "Parent URL": null}