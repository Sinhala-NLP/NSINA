{"Source": "ITN news", "Timestamp": "ජනවාරි 2, 2023 13:11", "Headline": "එළවලු ප්‍රවාහනය සඳහා දුම්රිය මැදිරි කිහිපයක් වායුසමනය කිරීමට පියවර", "News Content": "එළවලු ප්‍රවාහනය කරන දුම්රිය මැදිරි කිහිපයක් වායුසමනය කර දීමට ජනාධිපති රනිල් වික්‍රමසිංහ මහතා පොරොන්දු වු බව සමස්ත ලංකා ආර්ථික මධ්‍යස්ථාන එකමුතුවේ සභාපති අරුණ ශාන්ත හෙට්ටිආරච්චි මහතා පවසනවා. දුම්රිය දෙපාර්තමේන්තුව පෞද්ගලික අංශය හා එක්ව නියමු ව්‍යාපෘතියක් ලෙස නානුඔය සිට කොළඹ දක්වා එළවලු ප්‍රවාහනය සිදු කරනු ලබනවා. ඒ සදහා යොදා ගන්නා මැදිරිකිහිපයක් වායුසමනය කර ව්‍යාපෘතිය සාර්ථක කර ගැනීමට කටයුතු කරන බව ජනාධිපති රනිල් වික්‍රමසිංහ මහතා එළවලු ගොවීන්ගේ ගැටලු සම්බන්ධයෙන් තමා සමග කළ සාකච්ඡාවේදි ප්‍රකාශ කළ බවයි අරුණ ශාන්ත හෙට්ටිආරච්චි මහතා වැඩිදුරටත් කියා සිටියේ.     ", "URL": "https://www.itnnews.lk/2023/10/05/453297/", "Category": "දේශීය පුවත්", "Parent URL": null}