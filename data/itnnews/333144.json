{"Source": "ITN news", "Timestamp": "අප්‍රේල් 23, 2021 11:17", "Headline": "බැග්ඩෑඩ් ජාත්‍යන්තර ගුවන් තොටුපොළ ප්‍රදේශයට රොකට් ප්‍රහාර 3 ක් එල්ල වෙයි", "News Content": "ඉරාකයේ බැග්ඩෑඩ් ජාත්‍යන්තර ගුවන් තොටුපොළ ප්‍රදේශයට රොකට් ප්‍රහාර 3 ක් එල්ල වී තිබෙනවා. මෙම රොකට් ප්‍රහාර 3 නිරිත දිග බැග්ඩෑඩ්හි ගුවන් තොටුපළ මායිම ආසන්නයේ ස්ථාන 3 ක් වෙත මධ්‍යම රාත්‍රියේදී පතිත වී ඇති බවයි වාර්තා වන්නේ. ඉරාක ඒකාබද්ධ මෙහෙයුම් අණ දෙන කාර්යාලය නිවේදනය කරන්නේ ප්‍රහාරයෙන් කිසිවෙකුටත් හානි සිදුවී නොමැති බවයි. රොකට් ප්‍රහාර 3 න් 1 ක් අබුග්‍රයිබ් බන්ධනාගාරය අසලත් අනෙක් ප්‍රහාරය ත්‍රස්ත මර්දන ඇකඩමිය වෙතත් තෙවැනි ප්‍රහාරය ඉරාක හමුදා කදවුරක් අසලටත් පතිත වී ඇති බවයි සදහන් වන්නේ. ", "URL": "https://www.itnnews.lk/2023/10/05/333144/", "Category": "Breaking News,ජාත්‍යන්තර පුවත්", "Parent URL": null}