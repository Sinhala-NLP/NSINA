{"Source": "ITN news", "Timestamp": "පෙබරවාරි 22, 2023 09:45", "Headline": "එක්ස්කැවේටරයක් ප්‍රවාහනය කරමින් තිබූ ලොරියක් කළ හදියක් – 06 දෙනෙකු රෝහලේ", "News Content": "හෙට්ටිපොල කුලියාපිටිය ප්‍රධාන මාර්ගයේ කරන්තිප්පල ප්‍රදේශයේ බෑවුම් සහිත මාර්ගයේ පැමිණි එක්ස්කැවේටරයක් ප්‍රවාහනය කරමින් තිබූ තට්ටු ලොරියක් වේගය පාලනය කර ගත නොහැකිව ප්‍රධාන මාර්ගයේ ගමන් කරමින් තිබූ වාහන කිහිපයක ගැටී තිබෙනවා. ඒ හේතුවෙන් කුඩා ලොරි රථයක්, ත්‍රීවීලර් 02කට දැඩි අලාහානි සිදුවුණා. අනතුරට පත් වාහනවල ගමන් කරමින් සිටි පුද්ගලයින් 06 දෙනෙකු තුවාල ලබා කුලියාපිටිය ශික්ෂණ රෝහල වෙත ඇතුලත් කර කෙරුණා. එම තුවාල කරුවන් එතරම් බරපතල තත්වයක නොමැති ⁣බවයි රෝහල් ආරංචි මාර්ග පවසන්නේ. තට්ටු ලොරිය පදවාගෙන පැමිණි රියදුරු මෙිි වන විට අත්අඩංගුවට ගෙන තිබෙනවා. ඔහු අද දිනයේ කුලියාපිටිය  මහේස්ත්‍රාත් අධිකරණය වෙත ඉදිරිපත් කිරීමට නියමිතයි. අනතුර සමිිබන්ධ වැඩිදුර විමර්ශන කටයුතු කුලියාපිටිය මූලස්ථාන පොලිසියේ රථවාහන අංශය මඟින් සිදු කරයි. ", "URL": "https://www.itnnews.lk/2023/10/05/462326/", "Category": "Breaking News,දේශීය පුවත්", "Parent URL": null}