{"Source": "ITN news", "Timestamp": "அக்டோபர் 6, 2021 13:12", "Headline": "நேற்றைய தினம் கொவிட் தொற்றாளர்களாக 784 பேர் பதிவு", "News Content": "நாட்டில் நேற்றைய தினம் கொவிட் – 19 வைரஸ் தொற்றாளர்களாக 784 பேர் இனங்காணப்பட்டுள்ளதாக சுகாதார அமைச்சின் தொற்றுநோயியல் பிரிவு குறிப்பிட்டுள்ளது. இதுவரை நாட்டில் 5 இலட்சத்து 22 ஆயிரத்து 2 தொற்றாளர்கள் மொத்தமாக இனங்காணப்பட்டுள்ளதாக புள்ளிவிபர தரவுகள் தெரிவிக்கின்றன. அவர்களில் நான்கு இலட்சத்து 77 ஆயிரத்து 851 பேர் தொற்றிலிருந்து குணமடைந்துள்ளனர். 31 ஆயிரத்து 9 பேர் தொடர்ந்தும் தொற்றாளர்களாக சிகிச்சைப்பெற்று வருவதாக சுகாதார மேம்பாட்டு பணியகம் குறிப்பிட்டுள்ளது. நேற்றைய தினம் சுகாதார சேவைகள் பணிப்பாளர் நாயகத்தினால் உறுதிப்படுத்தப்பட்ட மேலும் 40 மரணங்கள் தொடர்பான அறிவிப்புவெளியானது. குறித்த மரணங்களுடன், நாட்டில் இதுவரை பதிவாகியுள்ள கொரோனா மரணங்களின் எண்ணிக்கை 13 ஆயிரத்து 142 ஆக அதிகரித்துள்ளதாக சுகாதார மேம்பாட்டு பணியகத்தின் இணையத்தளத்தின் புள்ளிவிபர தரவுகளில் குறிப்பிடப்பட்டுள்ளது ", "URL": "https://www.itnnews.lk/2023/10/05/367370/", "Category": "Breaking News,தேசிய செய்திகள்", "Parent URL": null}