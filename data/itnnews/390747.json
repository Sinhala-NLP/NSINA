{"Source": "ITN news", "Timestamp": "ජනවාරි 23, 2022 16:37", "Headline": "අධික හිම පතනය නොතකමින් ජම්මු කාශ්මීර් ජනතාවට Covid එන්නත ලබා දෙයි", "News Content": "අධික හිම පතනය ද නොතකමින් ජම්මු කාශ්මීර් ප්‍රදේශයේ ජනතාවට කොරෝනා වයිරසයට එරෙහි එන්නත් ලබාදීම සිදුකෙරෙන බව ඉන්දීය සෞඛ්‍ය අංශ නිවේදනය කරනවා. ඒ අනුව ජම්මු කාශ්මීර කදුකර ප්‍රදේශයන්හි දුෂ්කර ගම්මානවල ජනතාවට එන්නත් ලබාදීම සිදුකරන ආකාරය මාධ්‍ය වාර්තාකර සිටියා. ඉන්දීය ආරක්ෂක අංශවල සහයෝගය ද ඒ සදහා ලැබී ඇති බවයි වාර්තා වන්නේ. එම ප්‍රදේශවල ජනතාවට ලබාදෙන්නේ වයිරසයට එරෙහි එන්නතේ පළමු මාත්‍රාවයි. මේ අතර ඉන්දියාවෙන් දෛනිකව වාර්තාවන ආසාදිතයින් සංඛ්‍යාව යළිත් වරක් ශීඝ්‍රයෙන් ඉහළ ගොස් තිබෙනවා. පසුගිය පැය 24 තුළදී  පමණක් එරටින් ආසාදිතයින් තුන්ලක්ෂ තිස්හත් දහසකට අධික සංඛ්‍යාවක් හමුව ඇති අතර සිදුව ඇති මරණ සංඛ්‍යාව 488 ක්.       ", "URL": "https://www.itnnews.lk/2023/10/05/390747/", "Category": "ජාත්‍යන්තර පුවත්", "Parent URL": null}