{"Source": "ITN news", "Timestamp": "ජූනි 17, 2021 18:07", "Headline": "වැඩි මිලට අලෙවි කිරීමට සඟවා තිබූ පොහොර කිලෝ 50,000ක් සොයා ගැනේ", "News Content": "ගොවි ජනතාවට සහන මිලට අලෙවි කරන්නට ලබා දී තිබූ පොහොර කිලෝග්‍රෑම් 50,000 ක් වැඩි මිලට අලෙවි කිරීමට සඟවා තිබියදී සොයා ගැණුනා. පාරිභෝගික අධිකාරියේ ගම්පහ කාර්යාල නිලධාරීන් ගොවීන් ලෙස පොහොර මිලදී ගැනීමට ගොස් තිබෙනවා. එහිදි වෙලෙද සැල් හිමියා පොහොර නොමැති බව පවසා ඇති අතර පොහොර ගබඩාව ලෙස කුඩා ඉඩකඩක් සහිත ස්ථානයක් ද පෙන්වා තිබෙනවා. එය පරීක්ෂා කිරීමේදී කිලෝග්‍රෑම් 50 පොහොර ඇසුරුම් 22 ක් සොයා ගැණුනා. ඒ ආසන්නයේ තිබූ තවත් ගබඩාවක් පරීක්ෂා කිරීමේදී ඒ තුළ තවත් පොහොර තොගයක් තිබී හමුවුණා. කිලෝග්‍රෑම් 50,000 ක් වූ මෙම පොහොර තොගය සහිත ගබඩා දෙකට මුද්‍රා තැබූ අතර ඉදිරියේදී මෙම පොහොර ගොවීන්ට සහන මිලට ලබා දීමට කටයුතු කරන බවයි පාරිභෝගික අධිකාරියේ ගම්පහ දිස්ත්‍රික් ප්‍රධානී ප්‍රදීප් කළුආරච්චි මහතා සදහන් කළේ.     ", "URL": "https://www.itnnews.lk/2023/10/05/343324/", "Category": "දේශීය පුවත්", "Parent URL": null}