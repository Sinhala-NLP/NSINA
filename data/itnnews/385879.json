{"Source": "ITN news", "Timestamp": "දෙසැම්බර් 30, 2021 11:32", "Headline": "ඩෙල්ටා සහ ඔමික්‍රෝන් ලෝක සුනාමියක් වෙලා – ලෝක සෞඛ්‍යයෙන් අනතුරු ඇඟවීමක්", "News Content": "ඩෙල්ටා සහ ඔමික්‍රෝන් ප්‍රභේද එක්වී සුනාමියක් ලෙස පැතිර යමින් පවතින බව ලෝක සෞඛ්‍ය සංවිධානය අනතුරු අඟවනවා. මෙම තත්ත්වය ඉතාමත් භයානක පසුබිමක් බවයි ලෝක සෞඛ්‍ය සංවිධානයේ ප්‍රධානී ටෙඩ්රෝස් ඇඩනොම් ගේබ්‍රියේසස් පවසන්නේ. ඇමෙරිකාව සහ යුරෝපා රටවල කොවිඩ් ව්‍යාප්තිය සැලකිල්ලට ගනිමින් ලෝක සෞඛ්‍ය සංවිධානයේ ප්‍රධානී මේ බව සදහන් කළා. ඇමෙරිකාව සහ ප්‍රංශය මේ වනවිට දරුණු කොරෝනා අවධානමකට මුහුණදී සිටිනවා. ඒ වාර්තාගත කොරෝනා ආසාදිතයින් පිරිසක් දෛනිකව හදුනාගැනීමත් සමගින්. ගතවූ පැය 24 තුළදී ඇමෙරිකාවෙන් නව කොරෝනා ආසාදිතයින් හාරලක්ෂ හැට දෙදහස් හත්සිය අසූහතර දෙනෙකු හදුනාගෙන ඇති අතර ප්‍රංශයෙන් ද ගතවූ පැය 24 තුළදී නව ආසාදිතයින් 208,099 දෙනෙකු හදුනාගැණුනා. ඒ දෙවන දිනටත් යුරෝපා රටකින් දිනකදී හදුනා ගැණුනා වැඩිම කොරෝනා ආසාදිතයින් ලෙසයි වාර්තා වන්නේ.         ", "URL": "https://www.itnnews.lk/2023/10/05/385879/", "Category": "ජාත්‍යන්තර පුවත්", "Parent URL": null}