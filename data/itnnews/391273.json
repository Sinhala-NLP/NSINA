{"Source": "ITN news", "Timestamp": "ජනවාරි 25, 2022 15:45", "Headline": "අධිකරණ අමාත්‍යාංශයේ මෙහෙයවීමෙන් යුක්තියට ප්‍රවේශයක් නමින් ජංගම සේවාවක් හෙට සිට", "News Content": "එක් එක් දිස්ත්‍රික්කවල ජනතාවගේ නීතිමය ගැටලු සොයා බලා විසදුම් ලබාදීමේ ජංගම සේවාවක් අධිකරණ අමාත්‍යාංශය හෙට (26) ආරම්භ කරනවා. යුක්තියට  ප්‍රවේශයක් නම් වූ මෙම ජංගම සේවාව මුලින්ම ආරම්භ වන්නේ උතුරේ සියලු දිස්ත්‍රික්ක ආවරණය වන ආකාරයෙනුයි. යුක්තිය පසිඳලීමේ ක්‍රියාවලිය පිලිබඳ ජනතාව තුළ විශ්වාසය තහවුරු කරන මෙම ජංගම සේවාව හෙට පෙරවරු 9.30ට වවුනියාව දිස්ත්‍රික්කයෙන් ආරම්භ කෙරෙනවා. මේ සම්බන්ධයෙන් පැවති මාධ්‍ය හමුවකදී අධිකරණ අමාත්‍ය අලි සබ්රි මහතා කියා සිටියේ සංහිදියාව හා අතුරුදන්වීම් ඇතුළු උතුරේ ජනතාවට බලපාන ප්‍රශ්නවලට මෙමගින්  විසදුම් ලැබෙන බවයි.         ", "URL": "https://www.itnnews.lk/2023/10/05/391273/", "Category": "දේශීය පුවත්", "Parent URL": null}