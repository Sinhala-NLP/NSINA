{"Source": "ITN news", "Timestamp": "මාර්තු 14, 2023 11:03", "Headline": "කේරල ගංජා අලෙවි කළ පුද්ගලයින් දෙදෙනෙකු අත්අඩංගුවට", "News Content": "මහා පරිමාණයෙන් කේරල ගංජා අලෙවි කළ පුද්ගලයින් දෙදෙනෙකු ද කේරල ගංජා කිලෝග්‍රෑම් 6 යි ග්‍රෑම් 95 ක් සමඟ යාපනය අයියකච්චි ප්‍රදේශයේ දී අත්අඩංගුවට ගෙන තිබෙනවා. සැකකරුවන් එම කේරල ගංජා යතුරුපැදියකින් ප්‍රවාහනය කරමින් තිබියදී මෙසේ අත්අඩංගුවට ගැණුනේ පොලිස් විශේෂ කාර්ය බලකායේ කිලිනොච්චි කඳවුරේ නිලධාරීන්ට ලැබුණ තොරතුරකට අනුවයි. සැකකරුවන් දෙදෙනා යාපනය ප්‍රදේශයේ පදිංචිකරුවන්. රාගම ප්‍රදේශයේදී ද කේරල ගංජා කිලෝග්‍රෑම් 2යි ග්‍රෑම් 34ක් සමග තවත් සැකකරුවෙකු අත්අඩංගුවට ගෙන තිබෙනවා. සැකකරු වැඩිදුර විමර්ශන සදහා රාගම පොලිස් ස්ථානය වෙත භාරදුන් බව පොලිස් විශේෂ කාර්ය බලකාය සදහන් කළා. ", "URL": "https://www.itnnews.lk/2023/10/05/467907/", "Category": "දේශීය පුවත්", "Parent URL": null}