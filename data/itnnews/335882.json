{"Source": "ITN news", "Timestamp": "මැයි 8, 2021 14:45", "Headline": "බීමත් ඉංජිනේරුවෙක් පොලිස් යතුරුපැදිය යට කරයි – ට්‍රැෆික් OIC ට බරපතලයි", "News Content": "අම්පාර නගරයේ දී බීමත්ව රිය පදවා අම්පාර පොලිස් ස්ථානයේ රථවාහන අංශයේ ස්ථානාධිපතිවරයා සහ තවත් පොලිස් කොස්තාපල්වරයෙක්ව අනතුරට ලක් කිරීමේ චෝදනාවට ඉංජිනේරුවරයෙකු පොලිස් අත්අඩංගුවට ගෙන තිබෙනවා. රථ වාහන අංශයේ ස්ථානාධිපතිවරයා රාජකාරි කටයුතුවල යෙදී සිටියදී අදාළ කැබ් රථය ඔහු ගමන් ගත් යතුරු පැදියේ ගැටීමෙන් අනතුර සිදුව තිබෙනවා. සිද්ධියෙන් පොලිස් ස්ථානාධිපතිවරයා බරපතල තුවාල ලබූ අතර කොස්තාපල්වරයාද රෝහල් ගත කර තිබෙනවා. අනතුර සිදුවන අවස්ථාවේදී අදාළ කැබ් රථයේ රියදුරු බීමත්ව සිට ඇති බවයි පොලිස්මාධ්‍ය ප්‍රකාශක නියෝජ්‍ය පොලිස්පති අජිත් රෝහණ මහතා කියා සිටියේ. අත්අඩංගුවේ පසු වන රියදුරු රාජ්‍ය ආයතනයක සහකාර ඉංජිනේරු වරයෙකු බවද ඔහු වැඩිදුරටත් සඳහන් කළා. ඊයේ සිදුවූ මෙම රිය අනතුර සම්බන්ධයෙන් වැඩිදර විමර්ශන ක්‍රියාත්මකයි. ", "URL": "https://www.itnnews.lk/2023/10/05/335882/", "Category": "දේශීය පුවත්", "Parent URL": null}