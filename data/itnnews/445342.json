{"Source": "ITN news", "Timestamp": "நவம்பர் 12, 2022 14:16", "Headline": "பல்வேறு குற்றச்செயல்களில் ஈடுபட்டவர்கள் கைது", "News Content": "பல்வேறு கொள்ளை சம்பவங்களில் ஈடுபட்ட சந்தேக நபர்கள் சிலர் கைதுசெய்யப்பட்டுள்ளனர். ஹொரணை மற்றும் அதனை அண்மித்த பகுதிகளில் வீடு மற்றும் வர்த்தக நிலையங்களில் கொள்ளையிட்ட ஏழு பேர் கைதுசெய்யப்பட்டுள்ளனர். அவர்களிடமிருந்து 61 கையடக்க தொலைபேசிகள் உள்ளிட்ட பல்வேறு உபகரணங்கள் கைப்பற்றப்பட்டுள்ளன. சந்தேக நபர்கள் தெபுவன மற்றும் தெமட்டகொட ஆகிய பகுதிகளை சேர்ந்தவர்ளெனெ பொலிஸார் தெரிவித்துள்ளனர். இதேவேளை கொழும்பு முகத்துவாரம் பகுதியில் ஐஸ் போதைப்பொருளுடன் சந்தேக நபர் ஒருவர் கைதுசெய்யப்பட்டுள்ளார். அவரிடமிருந்து ஒரு இலட்சத்து 20 ஆயிரம் ரூபா பெறுமதியான ஐஸ் போதைப்பொருள் கைப்பற்றப்பட்டுள்ளது. பொலிஸ் விசேட அதிரடிப்படையின் புலனாய்வு பிரிவு அதிகாரிகளுக்கு கிடைத்த தகவலையடுத்து முகத்துவாரம் பகுதியில் சுற்றிவளைப்பு மேற்கொள்ளப்பட்டது. இதன்போதே சந்தேக நபர் கைதுசெய்யப்பட்டார். அவரிடமிருந்து 10 கிராம் ஐஸ் போதைப்பொருள் கைப்பற்றப்பட்டது. சந்தேக நபர் மேலதிக விசாரணைகளுக்காக முகத்துவாரம் பொலிஸாரிடம் ஒப்படைக்கப்பட்டுள்ளார். ", "URL": "https://www.itnnews.lk/2023/10/05/445342/", "Category": "தேசிய செய்திகள்", "Parent URL": null}