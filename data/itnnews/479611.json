{"Source": "ITN news", "Timestamp": "මැයි 1, 2023 09:19", "Headline": "ප්‍රධාන දේශපාලන පක්ෂවල මැයි රැළි කොළඹ සහ මහනුවර නගර කෙන්ද්‍ර කර ගනිමින්", "News Content": "ලොව පුරා වැඩකරන ජනතාව අද මැයි දිනය සමරනවා. ලෝක කම්කරු දිනය සමරමින් මෙරටදී ද මැයි රැළි සහ පෙළපාලි පැවැත්වෙනවා. වසර තුනකට පසු කොළඹදී මෙවර මැයි රැළි පැවැත්වීම ද විශේෂත්වයක්. ප්‍රධාන දේශපාලන පක්ෂවල රැළි කොළඹ සහ මහනුවර කේන්ද්‍රකර ගනිමිනුයි පැවැත්වෙන්නේ. එක්සත් ජාතික පක්ෂයේ මැයි රැළිය සුගතදාස ක්‍රීඩාංගනයේ දී ජනාධිපති රනිල් වික්‍රමසිංහ මහතා ද සූම් තාක්ෂණය ඔස්සේ රැළිය ඇමතීමට නියමිතව තිබෙනවා. ශ්‍රී ලංකා පොදුජන පෙරමුණේ මැයි රැළිය බොරැල්ල කැම්බල් පිටියේදී පස්වරු 2ට පැවැත්වෙනවා. සමගි ජන බලවේගය සිය මැයිදින රැළිය පැවැත්වීමට තීරණය කර ඇත්තේ කොළඹ ඒඊ ගුණසිංහ ක්‍රීඩාංගනයේදීයි. ශ්‍රී ලංකා නිදහස් පක්ෂයේ මැයි රැළිය මහනුවර මහජන වෙළදපොල ඉදිරිපිටදී පස්වරු 2ට පැවැත්වෙනවා. ජාතික ජන බලවේගයේ මැයිදින රැළිය පැවැත්වෙන්නේ පස්වරු 4ට විහාරමහා දේවි උද්‍යානය අසලදීයි.               ", "URL": "https://www.itnnews.lk/2023/10/05/479611/", "Category": "Breaking News,දේශීය පුවත්", "Parent URL": null}