{"Source": "ITN news", "Timestamp": "ஜூன் 22, 2023 12:13", "Headline": "தாயொருவர் தன் குழந்தையை குப்பைத்தொட்டியில் வீசிச் சென்ற சம்பவம் தொடர்பில் பொலிஸார் விசாரணை", "News Content": "தாயொருவர் தன் குழந்தையை குப்பைத்தொட்டியில் வீசிச் சென்ற சம்பவம் தொடர்பில் பொலிஸார் விசாரணைகளை ஆரம்பித்துள்ளனர். தம்புத்தேகம பகுதியை சேர்ந்த 33 வயதுடைய பெண் ஒருவர் கடந்த 16 ஆம் திகதி பிற்பகல் 2 மணியளவில் வீட்டில் குழந்தையொன்றை பிரசவித்துள்ளார். கடந்த 20 ஆம் திகதி குறித்த குழந்தை குப்பைத்தொட்டியில் வீசப்பட்ட நிலையில், பொது மக்களின் தகவலுக்கமைய பொலிஸாரால் மீட்கப்பட்டுள்ளது. மீட்கப்பட்டுள்ள குழந்தை மற்றும் குழந்தையின் தாய் ஆகியோர் தம்புத்தேகம வைத்தியசாலையில் அனுமதிக்கப்பட்டுள்ளனர். ", "URL": "https://www.itnnews.lk/2023/10/05/493930/", "Category": "Breaking News,தேசிய செய்திகள்", "Parent URL": null}