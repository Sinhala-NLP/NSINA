{"Source": "ITN news", "Timestamp": "අප්‍රේල් 1, 2022 08:57", "Headline": "කළහකාරී හැසිරීම පිටිපස අන්තවාදීන් පිරිසක් – ජනාධිපති මාධ්‍ය අංශය", "News Content": "මිරිහාන ප්‍රදේශයේ පිහිටි ජනාධිපති ගෝඨාභය රාජපක්ෂ මැතිතුමාගේ නිවස අවට ප්‍රදේශයේ ඊයේ රාත්‍රියේ පිරිසක් කලහකාරී ලෙස හැසිරීම පිටුපස අන්තවාදී කණ්ඩායමක් සිටින බව මේ වන විට අනාවරණය කර ගෙන තිබෙනවා. නිවේදනයක් නිකුත් කරමින් ජනාධිපති මාධ්‍ය අංශය සදහන් කරන්නේ යකඩ මුගුරු,  කැති,  පොලු රැගත් මෙම කණ්ඩායම උද්ඝෝෂණයේ නිරත පිරිස උසිගන්වා මිරිහාන, පැගිරිවත්ත, ප්‍රදේශයේ පිහිටි ජනාධිපතිතුමාගේ නිවස දෙසට ගමන් කර කලහකාරී තත්ත්වයක් නිර්මාණය කර ඇති බවයි. නුගේගොඩ,  ජුබිලිකණුව අසළ, උද්ඝෝෂණයක නිරත පරිස අතර සිටි සංවිධානාත්මක අන්තවාදී කණ්ඩායමක් මෙලෙස කලහකාරී ලෙස හැසිරෙමින් ප්‍රචණ්ඩකාරී තත්ත්වයක් නිර්මාණය කර තිබෙන බව මේ අනුව අනාවරණය වනවා. මෙලෙස ප්‍රචණ්ඩකාරී ලෙස හැසිරුනු පිරිස අතරින් බොහෝ දෙනෙකු අත්අඩංගුවට ගැනුණා. ඉන් බහුතරයක් සංවිධානාත්මක අන්තවාදීන් බවද  තහවුරුවුණා.  ඔවුන් අරාබි වසන්තයක් මෙරට ඇතිකරමු යන හඩ නගමින් උද්ඝෝෂණය මෙහෙයවා තිබෙනවා. ඉතා සැලසුම්කාරී ලෙස නිර්නාමිකව සමාජ මාධ්‍ය භාවිත කරමින් ජනතාව කෝප ගන්වා රට අරාජික කිරීමේ අරමුණෙන් මෙම කලහකාරී තත්ත්වය නිර්මාණය කර ඇති බව අත්අඩංගුවේ පසුවන පිරිසගෙන් අනාවරණය වූ බවයි ජනාධිපති මාධ්‍ය අංශය සදහන් කරන්නේ.       ", "URL": "https://www.itnnews.lk/2023/10/05/405038/", "Category": "දේශීය පුවත්", "Parent URL": null}