{"Source": "ITN news", "Timestamp": "அக்டோபர் 14, 2022 12:59", "Headline": "தேசிய அடையாள அட்டையை பெற்றுக்கொள்வதற்கான கட்டணத்தில் மாற்றம்..", "News Content": "தேசிய அடையாள அட்டையை பெற்றுக்கொள்வதற்கான கட்டணத்தில் மாற்றம் செய்யப்பட்டுள்ளது. முதற்தடவையாக தேசிய அடையாள அட்டையை பெற்றுக்கொள்ளும்போது 200 ரூபா கட்டணம் அறவிடப்படும். அதன் அசல் பிரதியொன்றை பெற்றுக்கொள்வதற்காக ஆயிரம் ரூபா அறவிடப்படுமென பொதுமக்கள் பாதுகாப்பு அமைச்சு வெளியிட்டுள்ள வர்த்தமானி அறிவித்தலில் குறிப்பிடப்பட்டுள்ளது. இதற்கு முன்னர் அசல் பிரதியை பெற்றுக்கொள்வதற்காக 500 ரூபா அறவிடப்பட்டது. குறித்த தொகையே ஆயிரம் ரூபாவாக அதிகரிக்கப்பட்டுள்ளது. நவம்பர் மாதம் முதலாம் திகதியிலிருந்து புதிய கட்டண முறை அமுல்செய்யப்படுமென பொதுமக்கள் பாதுகாப்பு அமைச்சு வெளியிட்டுள்ள வர்த்தமானி அறிவித்தலில் குறிப்பிடப்பட்டுள்ளது. ", "URL": "https://www.itnnews.lk/2023/10/05/440480/", "Category": "Breaking News,அண்மைய செய்திகள்", "Parent URL": null}