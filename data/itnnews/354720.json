{"Source": "ITN news", "Timestamp": "ஆகஸ்ட் 5, 2021 13:31", "Headline": "நேற்றைய தினத்தில் 2, 561 தொற்றாளர்கள் பதிவு", "News Content": "நேற்றைய தினத்தில் நாளாந்த கொவிட் தொற்றாளர் எண்ணிக்கை 2 ஆயிரத்து 561ஆக பதிவாகியுள்ளது. அதற்கமைய மொத்த கொவிட் தொற்றாளர் எண்ணிக்கை 3 இலட்சத்து 18 ஆயிரத்து 775ஆக அதிகரித்துள்ளது. கொரோனா மூன்றாவது அலையில் அடையாளம் காணப்படும் நோய் தொற்றாளரின் எண்ணிக்கை தொடர்ந்தும் அதிகரித்து வரும் நிலையில், வைத்தியசாலைகளின் தேவையும் அதிகரித்துள்ளதாக சுகாதார பிரிவு அறிவித்துள்ளது. இந்நிலையில் தீவிரமற்ற கொவிட் நோய் தொற்றாளர்களை வீடுகளிலேயே தங்கவைத்து சிகிச்சை வழங்குவது தொடர்பில் சுகாதார பிரிவு கவனம் செலுத்தியுள்ளது. பிலியந்தலை பகுதியில் முதியோர் இல்லமொன்றில் தங்கியிருந்த 20 பேர் மற்றும் அதன் பணியாளர்கள் 6 பேர் கொவிட் தொற்றுக்குள்ளாகியுள்ளனர். அவர்களை அங்கேயே தங்க வைத்து சிகிச்சைகள் ஆரம்பிக்கப்பட்டுள்ளதாக பிலியந்தலை சுகாதார வைத்திய அதிகாரி இந்திக்க எல்லாவல தெரிவித்துள்ளார். ", "URL": "https://www.itnnews.lk/2023/10/05/354720/", "Category": "Breaking News,தேசிய செய்திகள்", "Parent URL": null}