{"Source": "ITN news", "Timestamp": "ஜனவரி 5, 2022 15:46", "Headline": "மத்திய வங்கி அறிவுறுத்தியுள்ளதாக வெளிவரும் குறித்த தகவல் உண்மைக்கு புறம்பானது..", "News Content": "இலங்கையிலுள்ள வணிக வங்கிகளில் காணப்படும் டொலர் கணக்குகளை ரூபாவுக்கு மாற்றுமாறு இலங்கை மத்திய வங்கி குறித்த வங்கிகளுக்கு அறிவுறுத்தியுள்ளதாக வெளிவரும் செய்திகளை இலங்கை மத்திய வங்கி நிராகரித்துள்ளது. இதுதொடர்பில், டுவிட்டர் பதிவொன்றை இட்டு மத்திய வங்கி ஆளுனர் அஜித் நிவாட் கப்ரால் இதனைத் தெரிவித்துள்ளார். அரசாங்கத்தை அசௌகரியத்திற்கு உள்ளாக்கும்நோக்கில் சிலர் திட்டமிட்டு இவ்வாறான பிரச்சாரங்களை முன்னெடுப்பதாக மத்திய வங்கி ஆளுநர் மேலும் சுட்டிகாட்டியுள்ளார். வணிக வங்கிகளுக்கு மத்திய வங்கி இவ்வாறு எவ்விதமான ஆலோசனைகளையும் வழங்கவில்லை என அஜித் நிவாட் கப்ரால் மேலும் தெரிவித்தார். ", "URL": "https://www.itnnews.lk/2023/10/05/386856/", "Category": "Breaking News,தேசிய செய்திகள்", "Parent URL": null}