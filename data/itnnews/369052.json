{"Source": "ITN news", "Timestamp": "ඔක්තෝබර් 13, 2021 18:49", "Headline": "අගමැති විසඳුම් දෙද්දිත් ස්ටාලින්ලා අහක බලයි", "News Content": "ගුරු විදුහල්පති ගැටලුවට අගමැති මහින්ද රාජපක්ෂ මහතා විසදුමක් ලබා දුන්නත් වර්ජනයේ නිරත ගුරු විදුහල්පති වෘත්තිය සමිති ඒ විසදුම අද ප්‍රතික්ශේප කළා. රජයේ විසදුම් පිළිගෙන වර්ජනය අද අවසන් කරන තෙක් සියළු දෙනාම බලාගෙන සිටියත් ජෝසප් ස්ටාලින් ඇතුලු වෘත්තිය සමිති නියෝජිතයන්ගේ තීරණය නිසා ප්‍රශ්නය තවදුරටත් ඒසේමයි. ගුරු විදුහල්පති වැටුප් විෂමතා ඉවත් කරන ලෙස ඉල්ලා දින 94 ක් පුරා ගුරුවරුන් වෘත්තිය ක්‍රියාමාර්ගයකට එළඹ සිටිනවා. අදාළ ගැටළුවලට විසදුම් ලබාදීමට මැදිහත් වූ අග්‍රාමාත්‍ය මහින්ද රාජපක්ෂ මහතා ගුරු විදුහල්පති වෘත්තිය සමිති නියෝජිතයන් ඊයේ දිනයේ අරලියගහ මන්දිරයට කැදවා මෙම විසදුම් යෝජනාව ඉදිරිපත් කළා. ගුරු විදුහල්පති වැටුප් විෂමතා ඉවත් කිරීම සදහා පත් කළ අමාත්‍ය අනු කමිටුවේ යෝජනාවට අනුව කොටස් තුනකින් වැඩි කිරීමට යෝජිත වැටුප පළමු අදියර 2022 වර්ෂයේ අය වැය තුලින් ද ඉතිරි කොටස් දෙක 2023 වර්ෂයේ අය වැය මගින් එම වසරේ දී ද ලබා දීමට අග්‍රාමාත්‍යවරයා යෝජනා කළා. මෙම යෝජනා සම්බන්ධයෙන් තම තීරණය අද ලබා දෙමින් වෘත්තිය සමිති නියෝජිතයන් ප්‍රකාශ කළේ මෙම යෝජනාවට එකග නොවන අතර වර්ජනය අඛණ්ඩවම ක්‍රියාත්මක කරන බවයි. ගැටලුවට රජය සාධාරණ විසදුමක් ලබා දී ඇති බැවින්   වර්ජන ක්‍රියාමාර්ගය අත්හැරිය යුතු බවයි විවිධ පාර්ශව අවධාරණය කරන්නේ. ", "URL": "https://www.itnnews.lk/2023/10/05/369052/", "Category": "දේශීය පුවත්", "Parent URL": null}