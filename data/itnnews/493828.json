{"Source": "ITN news", "Timestamp": "ජූනි 21, 2023 18:16", "Headline": "විදුලිබල මණ්ඩලයේ ද්‍රව ස්වභාවික වායු අවශ්‍යතාව සපුරාලිය හැකි කඩිනම් කෙටිකාලීන ව්‍යාපෘතියක්", "News Content": "විදුලිබල මණ්ඩලයේ ද්‍රව ස්වභාවික වායු අවශ්‍යතාව සපුරාලිය හැකි කඩිනම් කෙටිකාලීන ව්‍යාපෘතියක් ඉන්දීය පෙට්රොනෙට් එල් එන් ජී සමාගම ඉදිරිපත් කර තිබෙනවා. එම සැළසුම පිළිබද සාකච්ඡාවක් විදුලිබල හා බලශක්ති අමාත්‍ය කංචන විජේසේකර මහතාගේ ප්‍රධානත්වයෙන් පැවැත්වුණා. දැනට ඇති විදුලි ඉල්ලුම සපුරා ගැනීම සදහා ඉදිරි මාස 24 දී මෙගාවොට් 600ක් එල්එන්ජී බලාගාරවලින් මිලදී ගැනීමට සිදුව ඇති බව මෙහිදී අවධාරණය කෙරුණා. මෙවැනි සැළසුම් ක්‍රියාත්මක කිරීම තුළින් එම පිරිවැය අවම කරගත හැකි බවටයි මෙහිදී හෙළිකෙරුණේ. ඉන්දීය මහ කොමසාරිස් ගෝපාල් බග්ලේ මහතා ද මෙම සාකච්ඡාවට සහභාගි වුණා. මෙරට බලශක්ති ව්‍යාපෘති ක්‍රියාත්මක කිරීම සදහා ලබාදෙන සහාය වෙනුවෙන් අමාත්‍යවරයා ඉන්දීය මහ කොමසාරිස්වරයාට ස්තූතිය පළකළා.     ", "URL": "https://www.itnnews.lk/2023/10/05/493828/", "Category": "දේශීය පුවත්", "Parent URL": null}