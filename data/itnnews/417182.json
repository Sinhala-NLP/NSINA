{"Source": "ITN news", "Timestamp": "ජූනි 16, 2022 09:04", "Headline": "පස් හැවිරිදි දැරුවා කැලණි ගගට දැමූ මව අත්අඩංගුවට – දරුවා සොයා දැවැන්ත මෙහෙයුම්", "News Content": "වත්තල කදිරාන පාලම අසලදී මවක් සිය දරුවා කැළණිගගට විසිකර ඇතැයි පොලිසිය පවසනවා. මේ වන විට  ප්‍රදේශවාසීන් මව පොලීසියට භාරදී ඇති බවයි වාර්තා වන්නේ. ඊයේ රාත්‍රියේ අත්වාරුවකින් පැමිණි කාන්තාව සිය දරුවා කැලණිගගට විසිකොට ඇයත් ගගට පැනීමට උත්සාහ දරා තිබෙනවා.එම අවස්ථාවේදී ප්‍රදේශවාසින් කාන්තාව වළක්වා ඇති බවයි වාර්තා වන්නේ. වයස අවුරුදු 5 ක දරුවකු මෙසේ ඇය විසින් ගගට විසිකර තිබෙනවා.  ප්‍රදේශවාසීන් මෙම කාන්තාවට පහරදීමටද උත්සාහ දරා ඇති බවයි පැවසෙන්නේ. කෙසේ වෙතත් ඇය ප්‍රදේශවාසීන්ගේ උත්සාහයෙන් පොලීසීයට භාරදීමට හැකි වී තිබෙනවා. මේ වන විට ධීවර යාත්‍රා යොදා ගනිමින් දරුවා සෙවීමේ කටයුතු ආරම්භ කර ඇති බවයි පොලීසිය පවසන්නේ. කාන්තාව අද වැලිසර මහේස්ත්‍රාත් අධිකරණයට ඉදිරිපත් කිරීමට නියමිතයි.     ", "URL": "https://www.itnnews.lk/2023/10/05/417182/", "Category": "දේශීය පුවත්", "Parent URL": null}