{"Source": "ITN news", "Timestamp": "மே 20, 2021 11:52", "Headline": "கொழும்பு துறைமுக நகர பொருளாதார ஆணைக்குழு சட்டமூலம் தொடர்பான வாக்கெடுப்பு இன்று..", "News Content": "கொழும்பு துறைமுக நகர பொருளாதார ஆணைக்குழு சட்டமூலம் தொடர்பான வாக்கெடுப்பு இன்று பிற்பகல் இடம்பெறும். சட்டமூலம் தொடர்பான விவாதம் இரண்டாவது நாளாகவும் பாராளுமன்றத்தில் இடம்பெறுகின்றது. சட்டமூலத்தின் சில சரத்துக்கள் பாராளுமன்றத்தின் விசேட பெரும்பான்மையினால் நிறைவேற்றமுடியுமென உச்சநீதிமன்றம் அறிவித்துள்ளது. மேலும் பல சரத்துக்களை நிறைவேற்றுவதற்கும் சர்வஜென வாக்கெடுப்பு அவசியமென உச்சநீதிமன்றம் தெரிவித்துள்ளது. எனினும் அரசாங்கம் அந்த சரத்துக்களை சீர் திருத்தி இலகு பெரும்பான்மையினால் பாராளுமன்றத்தினால் நிறைவேற்ற நடவடிக்கை எடுத்துள்ளது. துறைமுக நகர சட்டமூலத்திற்கு எதிர்ப்பு தெரிவித்து ஐக்கிய மக்கள் சக்தி, பாராளுமன்றத்திற்கு முன்னால் அமைதி ஆர்ப்பாட்டத்தில் ஈடுபட்டது. எதிர்க்கட்சி தலைவர் சஜித் பிரேமதாச தலைமையில் இவ் ஆர்ப்பாட்டம் இடம்பெற்றது. கொவிட் 19 சுகாதார வழிகாட்டல்கள் தொடர்பாக பொலிஸார் அறிவுறுத்த சென்றபோது பொலிசாருக்கும் ஐக்கிய மக்கள் சக்தி பிரதிநிதிகளுக்கும் இடையே வாக்கு வாதம் இடம்பெற்றதாக எமது செய்தியாளர் தெரிவிக்கின்றார். ", "URL": "https://www.itnnews.lk/2023/10/05/338136/", "Category": "Breaking News,முதன்மை செய்தி", "Parent URL": null}