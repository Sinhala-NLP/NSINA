{"Source": "ITN news", "Timestamp": "ජූනි 15, 2022 10:48", "Headline": "නව පාසල් බස් රථ සේවාව අද සිට", "News Content": "නව පාසැල් බස් රථ සේවාව සිටි බස් නමින් අද ආරම්භ කෙරුණා. ඒ අමාත්‍ය ආචාර්ය බන්දුල ගුණවර්ධන මහතාගේ ප්‍රධානත්වයෙන්. මාකුඹුර බහුවිධ ප්‍රවාහන මධ්‍යස්ථානයේදීයී නව බස් සේවාව ආරම්භ කෙරුණේ. පෞද්ගලික ප්‍රවාහන පිරිවැය අවම කිරීම අරමුණු කරගනිමින් ප්‍රවාහන අමාත්‍යාංශයේ මෙහෙයවීම යටතේ බස්නාහිර පළාත තුළ මෙම බස් සේවාව ක්‍රියාත්මකයි. අමාත්‍ය ආචාර්ය බන්දුල ගුණවර්ධන මහතා නව බස්සේවාව ආරම්භ කරමින් සඳහන් කළේ මීට සමගාමීව දුම්රිය කිහිපයක් ද ධාවනයට එක් කිරීමට කටයුතු කරන බවයි.         ", "URL": "https://www.itnnews.lk/2023/10/05/417027/", "Category": "දේශීය පුවත්", "Parent URL": null}