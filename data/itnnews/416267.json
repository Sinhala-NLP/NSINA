{"Source": "ITN news", "Timestamp": "ஜூன் 10, 2022 12:18", "Headline": "புதிதாக இரண்டு அமைச்சுக்கள் ஸ்தாபிக்கப்பட்டு விசேட வர்த்தமானி வெளியீடு..", "News Content": "புதிதாக இரு அமைச்சுக்கள் உருவாக்கப்பட்டு அதிவிசேட வர்த்தமானியில் வெளியிடப்பட்டுள்ளன. தொழில்நுட்பம் மற்றும் முதலீட்டு ஊக்குவிப்பு அமைச்சு, மகளிர் சிறுவர் விவகார மற்றும் சமூக வலுவாட்டல் அமைச்சு ஆகியவை ஜனாதிபதியினால் வர்த்தமானி மூலம் பிரகடனப்படுத்தப்பட்டுள்ளன. பாதுகாப்பு அமைச்சின் கீழ் இருந்த சில அதிகாரங்கள் மற்றும் பணிகளும் வர்த்தமானி மூலம் நீக்கப்பட்டுள்ளன. குடிவரவு, குடியகல்வு அலுவல்கள், தொலைத்தொடர்பு ஒழுங்குப்படுத்தல், தகவல் தொழில்நுட்ப வசதிகளை வழங்கல், சைபர் பாதுகாப்பு, ஆட்பதிவு, முதலீட்டு ஊக்குவிப்பு, பொருளாதார அபிவிருத்தி வலய ஊக்குவிப்பு போன்றவை பாதுகாப்பு அமைச்சின் விடயதானங்களில் இருந்து நீக்கப்பட்டுள்ளன. அவை தொழில்நுட்ப மற்றும் முதலீட்டு ஊக்குவிப்பு அமைச்சின் கீழ் உள்ளடக்கப்பட்டுள்ளன. ", "URL": "https://www.itnnews.lk/2023/10/05/416267/", "Category": "Breaking News,முதன்மை செய்தி", "Parent URL": null}