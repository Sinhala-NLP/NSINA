{"Source": "ITN news", "Timestamp": "ஆகஸ்ட் 23, 2022 10:48", "Headline": "பல்வேறு குற்றச் செயல்கள் மற்றும் மோசடிகளுடன் தொடர்புடைய ஹால் சமீர கைது..", "News Content": "பல்வேறு குற்றச்செயல்கள் மற்றும் மோசடிகளுடன் தொடர்புடைய ஹால் சமீர என்றழைக்கப்படும் சமீர சம்பத் பெர்னாண்டோ என்பவர் கைதுசெய்யப்பட்டுள்ளார். துப்பாக்கி மற்றும் ரவைகள் என்பனவும் அவரிடமிருந்து கைப்பற்றப்பட்டதாக பொலிஸார் தெரிவித்துள்ளனர். நாடளாவிய ரீதியிலுள்ள அரிசி உற்பத்தியாளர்களிடமிருந்து பெருமளவான அரிசியை பெற்று காசோலைகளை செலுத்தி அதன் ஊடாக அவர் மோசடியில் ஈடுபட்டுள்ளார். பொலிஸ் விசேட அதிரடிப்படையினர் முன்னெடுத்த சுற்றிவளைப்பின் போது மினுவாங்கொட கெசெல்கொட்டுவ பகுதியில் வைத்து சந்தேக நபர் கைதுசெய்யப்பட்டுள்ளார். அவருக்கு எதிராக நிதி மோசடி தொடர்பான 13 வழக்குகள் காணப்படுகின்றன. மேலதிக விசாரணைகளுக்காக அவர் மினுவாங்கொட பொலிஸ் நிலையத்தில் ஒப்படைக்கப்பட்டுள்ளார். ", "URL": "https://www.itnnews.lk/2023/10/05/430617/", "Category": "Breaking News,அண்மைய செய்திகள்,முதன்மை செய்தி", "Parent URL": null}