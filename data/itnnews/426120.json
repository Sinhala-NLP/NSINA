{"Source": "ITN news", "Timestamp": "අගෝස්තු 1, 2022 09:20", "Headline": "ගතවූ පැය 24 තුළ වැඩිම කොරෝනා ආසාදිතයින් සංඛ්‍යාව ජපානයෙන්", "News Content": "ගතවූ පැය 24 ට පමණක් ජපානයෙන් වාර්තා වී ඇති කොරෝනා වයිරස ආසාදිතයින් සංඛ්‍යාව ලක්ෂ දෙක ඉක්මවා තිබෙනවා. ඊයේ දිනයේ දී එරටින් හමුව ඇති වයිරස ආසාදිතයින් සංඛ්‍යාව 213,000 ආසන්නනයි. ඒ සමගම එරට සමස්ත වයිරස ආසාදිතයින් සංඛ්‍යාව එක්කෝටි විසිපන්ලක්ෂ පනස්දහස ඉක්මවා ගියා. එමෙන්ම දකුණු කොරියාවෙන් 73,000 ක් ඉතාලියෙන් 36,000 ක් හා ප්‍රංශයෙන් 31,000 ක් ලෙස ඊයේ දිනයේදී වයිරස ආසාදිතයින් හමුව තිබෙනවා. ගතවූ පැය 24 ට සිදුව ඇති වැඩිම කොරෝනා මරණ සංඛ්‍යාව වන 109 වාර්තා වන්නේ මෙක්සිකෝවෙන්. ඒ සමගම ලොව සමස්ත කොරෝනා මරණ සංඛ්‍යාව හැටහතර ලක්ෂ විසිදහසකට ආසන්න වනවා. හමුව ඇති සමස්ත වයිරස ආසාදිතයින් සංඛ්‍යාව පනස් අටකෝටි විසිඑක් ලක්ෂ හැත්තෑතුන් දහස් හාරසිය අසූපහක්.           ", "URL": "https://www.itnnews.lk/2023/10/05/426120/", "Category": "ජාත්‍යන්තර පුවත්", "Parent URL": null}