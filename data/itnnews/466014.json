{"Source": "ITN news", "Timestamp": "මාර්තු 7, 2023 15:21", "Headline": "ලොව වඩාත් නොමේරු නිවුන් දරු උපතක් ගිනස් වාර්තා පොතට", "News Content": "සති 22ක කාලයකින් උපත ලැබු කැනඩාවේ දරුවන් දෙදෙනෙකු ලොව වඩාත් නොමේරු නිවුන් දරුවන් ලෙස ගිනස් වාර්තා පොතට එක්ව තිබෙනවා. ආඩියා හා ඒඩ්‍රියල් නඩරාජා ලෙස නම් කර ඇති මෙම පිරිමි සහ ගැහැනු නිවුන් දරුවන් දෙදෙනා උපත ලබා ඇත්තේ  ගැබ් ගෙන දින 126කින්. සති 40ක ගැබ් කාලයකින් පසු දරුවෙකු උපත ලැබීම සාමාන්‍යයෙන් සිදු වනවා. කෙසේ වුවද සති 21යි දින 5ක් ගතව යද්දි මෙම නිවුන් දරුවන්ගේ මව දරු ප්‍රසූතිය සඳහා රෝහල් ගත කර ඇති අතර දරුවන් ජීවත් වීමේ හැකියාව 0% ක් බවයි වෛද්‍යවරු ඇයට පවසා ඇත්තේ. මෙවැනි නොමේරු උපත් සම්බන්ධයෙන් දෙමාපියන්ට සහයක් ලබා දිය නොහැකි බව ද රෝහල් බලධාරීන් පවසා තිබෙනවා. එමෙන්ම සති 22ක් සම්පූර්ණ වීමට පැයකට ප්‍රථමයෙන් හෝ දරුවන් උපත ලැබුවහොත් ඔවුන්ගේ ජිවිතය රැක ගැනීමට රෝහල උත්සහ නොකරන බවට ද දැනුම්දී ඇති බව සඳහන්. ඒ හේතුවෙන් දැඩි අපසුතා මධ්‍යයේ දරුවන් දෙදෙනාගේ මව දරු ප්‍රසූතිය පැය කිහිපයකින් හෝ ප්‍රමාද කිරීමට කටයුතු කළ බව ඇය මාධ්‍යට පවසා තිබෙනවා. මේ වන විට නිවුන් දරුවන් යහපත් සෞඛ්‍ය තත්ත්වයෙන් පසුවන බවයි වාර්තා වන්නේ.           ", "URL": "https://www.itnnews.lk/2023/10/05/466014/", "Category": "Breaking News,අතන මෙතන,ජාත්‍යන්තර පුවත්", "Parent URL": null}