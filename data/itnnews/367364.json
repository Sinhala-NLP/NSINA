{"Source": "ITN news", "Timestamp": "அக்டோபர் 6, 2021 13:13", "Headline": "பேஸ்புக் நிறுவனத்தின் முன்னாள் ஊழியரின் குற்றச்சாட்டுக்கு, மார்க் ஷக்கபேர்க் பதில்..", "News Content": "பேஸ்புக் சமூக வலைத்தளத்தில் சிறுவர்களுக்கு பாதிப்பை ஏற்படுத்தும் பிரிவுகளை கட்டுப்படுத்துவதற்கு நடவடிக்கை எடுக்கவேண்டுமென பேஸ்புக் நிறுவனத்தின் முன்னாள் ஊழியர் பிரான்சிஸ் ஹேர்கன் தெரிவித்துள்ளார். அது தொடர்பில் அமெரிக்க சட்டத்துறைசார் அதிகாரிகளை அவர் வலியுறுத்தியுள்ளார். பேஸ்புக்கின் ஒருசில பிரிவுகள் இளம் பயனாளர்களின் மனநலன்களில் பாதிப்புக்களை ஏற்படுத்துவதாகவும், பங்கு தொடர்பான விடயங்கள் மற்றும் ஜனநாயகத்தை பலப்படுத்தும் செயற்பாடுகளுக்கான பாதிப்புக்களை ஏற்படுத்துவதாகவும் அவர் சுட்டிக்காட்டியுள்ளார். இந்நிலையில் அது தொடர்பில் பேஸ்புக் நிறுவனத்தின் நிறுவுனர் மார்க் ஷக்கபேர்க் பதிலளித்துள்ளார். எவ்வித நியாயமான விளக்கங்களுமின்றி நிறுவனம் தொடர்பில் தவறான பிரதிபளிப்பு ஏற்படுத்தப்பட்டுள்ளதாகவும் அவர் குறிப்பிட்டுள்ளார். பேஸ்புக் நிறுவனம் தொடர்ச்சியாக வெளிப்படைத்தன்மையுடன் செயற்படுவதாகவும், தவறுகளை சுட்டிக்காட்டுவதோடு, பாதிப்பை ஏற்படுத்தும் பதிவுகளுக்கு எதிராக செயற்படுவதாகவும் ஷக்கபேர்க் குறிப்பிட்டுள்ளார். பேஸ்புக் நிறுவனத்தில் உலகம் முழுவதும் 2.7 பில்லியன் பயனாளர்கள் மாதாந்தம் தொடர்புபடும் நிலையில், சுமார் 100 மில்லியன் வரையானோர் நிறுவனங்கள், பொருட்கள் என்பவற்றை பிரபல்யப்படுத்துவதற்காக வர்த்தக நோக்கில் அதனை பயன்படுத்துவதாகவும் சுட்டிக்காட்டப்பட்டுள்ளது. பயனாளர்களின் பாதுகாப்பு, மன ஆரோக்கியம் உள்ளிட்ட விடயங்கள் தொடர்பில் பேஸ்புக் நிறுவனம் கவனம் செலுத்தியுள்ளதாகவும், நிறுவனத்தின் செயற்பாடுகளையும், நோக்கங்களையும் தவறாக சித்தரிப்பது குறித்து வேதனை அடைவதாகவும் மார்க் ஷக்கபேர்க் தனது பேஸ்புக் பக்கத்தில் பதிவிட்டுள்ளார். ", "URL": "https://www.itnnews.lk/2023/10/05/367364/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}