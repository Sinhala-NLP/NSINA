{"Source": "ITN news", "Timestamp": "දෙසැම්බර් 13, 2021 09:33", "Headline": "වත්තල සහ මන්නාරම ප්‍රදේශ වලදී දියේ ගිලී හතර දෙනෙකු අතුරුදන්", "News Content": "මුහුදේ දී අනතුරට ලක්වීමේ සිද්ධීන් දෙකක් අපට වාර්තා වනවා. එහිදී හතර දෙනෙකු අතුරුදන්ව සිටින බවයි පොලිසිය පවසන්නේ. අවදානම් ප්‍රදේශයක් ලෙස නම් කර ඇති වත්තල දික්ඕවිට ප්‍රිතිපුර මුහුදේ දිය නෑමට ගිය 15 හැවිරිදි පිරිමි ළමයින් දෙදෙනෙකු අතුරුදන්ව සිටිනවා. ඔවුන් තවත් තරුණයින් පිරිසක් සමඟ දිය නෑමට ගොස් සිටියදී මෙම අනතුරට මුහුණ පා ඇති බවයි වාර්තා වන්නේ. වත්තල එඩේරමුල්ල ප්‍රදේශයේ පදිංචිකරුවන් වන මොවුන් සොයා පොලිසිය , නාවික හමුදාවේ සහ ප්‍රදේශවාසීන්ගේ සහය ඇතුව මෙහෙයුම් සිදු කරනවා. මේ අතර මෝටර් බෝට්ටුවකින් මන්නාරම කලපුවේ සංචාරයක නිරතව සිටි පිරිසක් අතරින් දෙදෙනෙකු මුහුදට වැටී අතුරුදන්ව සිටින බව මන්නාරම පොලිසිය පවසනවා. මෙසේ අතුරුදන්ව ඇත්තේ පේදුරුතුඩුව ප්‍රදේශයේ පදිංචිකරුවන් වන 21 හැවිරිදි සහ 27 හැවිරිදි තරුණයන් දෙදෙනෙකුයි. පොලිසිය නාවික හමුදාවේ සහ ප්‍රදේශවාසීන්ගේ සහය ඇතිව අතුරුදන්වූවන් සෙවීමේ කටයුතුවල නිරතව සිටිනවා.   ", "URL": "https://www.itnnews.lk/2023/10/05/382401/", "Category": "Breaking News,දේශීය පුවත්", "Parent URL": null}