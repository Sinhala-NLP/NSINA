{"Source": "ITN news", "Timestamp": "ජූලි 21, 2022 16:57", "Headline": "වගා ළිඳකට වැටුනු ඇතින්න මිය යයි – පැටවා දිවි ගලවා ගනී", "News Content": "මහකුඹුක්කඩවල ප්‍රදේශයේ වගා ළිදකට වැටීමෙන් ඇතින්නක් ජීවිතක්ෂයට පත්ව ඇති අතර පැටවා බේරා ගැනීමට වනජීවී නිලධාරීන් කටයුතු කරමින් සිටිනවා. දින 3 කට ඉහතදී ඇතින්න සහ පැටවා ආහාර සොයා පැමිණීමේදී වගා ළිදකට වැටී ඇති බවයි වනජීවී නිලධාරීන් පවසන්නේ. එහිදී වයස අවුරුදු 25 ක් පමණ වන ඇතින්න ජීවිතක්ෂයට පත්ව තිබෙනවා. මාස හතරක් පමණ වන පැටවා නිරුපද්‍රිතව සිටින අතර එම සත්වයා බේරා ගැනීමට වනජීවී නිලධාරීන් අවශ්‍ය පියවර ගෙන තිබෙනවා. පැටවා මූලික ප්‍රතිකාර ලබාදීමෙන් අනතුරුව අනුරාධපුර ඇත් අතුරු සෙවණට මුදා හැරිමට පියවර ගන්නා බවයි පුත්තලම වනජීවී පාලන ඒකකයේ නිලධාරීන් සදහන් කළේ.       ", "URL": "https://www.itnnews.lk/2023/10/05/424284/", "Category": "දේශීය පුවත්", "Parent URL": null}