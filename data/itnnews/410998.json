{"Source": "ITN news", "Timestamp": "මැයි 12, 2022 15:32", "Headline": "චීනයේ ගුවන් යානයක් ගිනිගනී", "News Content": "චීනයේ ගුවන් තොටුපළක දී ගුවන් යානයක් ගිනි ගැනීමට ලක් වුණා. චීනයේ චොංකිං ජාත්‍යන්තර ගුවන්තොටුපලේ දී මෙම අනතුර සිදුව තිබෙනවා. ටිබෙට් ගුවන් සේවයට අයත් මෙම ගුවන් යානය ගුවන් ගත වීමට සූදානම් වන විට ගිනි ගෙන ඇති බව සඳහන්. මගීන් 40 දෙනෙකුට පමණ සුළු තුවාල ඇති වී තිබෙන බවයි චීන ගුවන් තොටුපළ බලධාරීන් සඳහන් කරන්නේ. කෙසේවෙතත් යානයේ සිටි මගීන් 113 දෙනෙකු සහ කාර්ය මණ්ඩලයේ 9 දෙනෙකු ආරක්ෂිතව ඉවත් කර ගැනීමට කටයුතු කර තිබෙනවා. මෙම ගුවන් යානය ගිනි ගැනීමට හේතුව කුමක් ද යන්න විමර්ශනයක් අරඹා ඇති බවයි වාර්තා වන්නේ.       ", "URL": "https://www.itnnews.lk/2023/10/05/410998/", "Category": "ජාත්‍යන්තර පුවත්", "Parent URL": null}