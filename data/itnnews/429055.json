{"Source": "ITN news", "Timestamp": "අගෝස්තු 15, 2022 12:26", "Headline": "වැඩසටහන් නිෂ්පාදක කපිල ලියනගේ මහතා අභාවප්‍රාප්ත වෙයි", "News Content": "ස්වාධීන රූපවාහිනී මාධ්‍ය ජාලයේ වැඩසටහන් නිෂ්පාදකවරයෙකු වූ කපිල ලියනගේ මහතා අභාවප්‍රාප්ත වුණා. මිය යනවිට ඒ මහතා පසුවුනේ 48 වන වියේයි. කොළඹ ආනන්ද විද්‍යාලයේ ආදි ශිෂ්‍යයෙකු වූ කපිල ලියනගේ මහතා වසර විසිපහක කාලයක් ස්වාධීන රූපවාහිනී මාධ්‍ය ජාලයේ සේවය කළා. ක්‍රීඩා අංශය නියෝජනය කරමින් වැඩසටහන් රැසක් නිෂ්පාදනය කිරීමට ඒ මහතාගේ දායකත්වය හිමිවුණා. 2021 වසරේ සබුද්ධි ක්‍රීඩා සාහිත්‍ය සම්මාන උළෙලේ දී වසරේ ක්‍රීඩා වැඩසටහන ලෙසින් සම්මාන හිමිකරගත් අයිටීඑන් ස්පෝට්ස් වර්ල්ඩ් වැඩසටහන ද නිෂ්පාදනය කෙරුණේ කපිල ලියනගේ මහතාගේ දායකත්වයෙන්. ස්වාධීන රූපවාහිනී ප්‍රවෘත්ති අංශයේ ද ඒ මහතා කලක් කටයුතු කළා. ක්‍රීඩා වැඩසටහන් සජීවකරණයේ දී දැවැන්ත කාර්යභාරයක් ඉටුකළ මාධ්‍යවේදියෙකු ලෙසත් කපිලට හිමිවන්නේ ප්‍රමුඛ ස්ථානයක්.   අයිටීඑන් අවුරුදු කුමරා සහ කුමරිය වැඩසටහන සෑම වසරකම නිෂ්පාදනය කරමින් ඔහු ලබාදුන් දායකත්වය කිසිදා අමත කළ නොහැකියි. සහෘද සේවක පිරිස සමග ද සුහදශීලීව කටයුතු කළ කපිල ලියනගේ මහතාගේ නික්මයාම ස්වාධීන රූපවාහිනී මාධ්‍ය ජාලයට පිරිමැසිය නොහැකි අඩුවක් වනු ඇති.       ", "URL": "https://www.itnnews.lk/2023/10/05/429055/", "Category": "දේශීය පුවත්", "Parent URL": null}