{"Source": "ITN news", "Timestamp": "ஜூன் 2, 2021 12:16", "Headline": "எக்ஸ்பிரஸ்பேர்ல் கப்பலை ஆழ்கடலுக்கு இழுத்துச்செல்லும் பணிகள் ஆரம்பம்", "News Content": "தீ விபத்துக்குள்ளான எக்ஸ்பிரஸ் பேர்ல் கப்பலை ஆழ்கடலுக்கு இழுத்துச்செல்லும் நடவடிக்கைகள் தற்போது முன்னெடுக்கப்பட்டுள்ளன. கப்பலின் பின்புற பகுதி கடலில் மூழ்கிக்கொண்டிருப்பதாக கடல் சுற்றுச்சூழல் பாதுகாப்பு அதிகார சபை மற்றும் கடற்படை உறுதிப்படுத்தி;யுள்ளது. அதற்கமைய கப்பலை உடனடியாக ஆழ்கடல் பகுதிக்கு எடுத்துச்செல்லுமாறு ஜனாதிபதி கோட்டாபய ராஜபக்ஷ உத்தரவு பிறப்பித்துள்ளார். குறித்த விடயம் தொடர்பில் ஜனாதிபதி காரியாலயத்தில் நேற்றைய தினம் விசேட பேச்சுவார்த்தை நடத்தப்பட்டது. அனர்த்ததுக்குள்ளான கப்பல் கடலில் மூழ்கும் அபாயம் காணப்படுவதாக கடற்படை மற்றும் சுற்றுச்சூழல் உள்ளிட்ட பல்வேறு துறைகளையும் பிரதிநிதித்துவப்படுத்தும் அதிகாரிகள் அதன்போது சுட்டிக்காட்டினர். அவ்வாறு இடம்பெறும் பட்சத்தில் சூழலுக்கு சுற்றுச்சூழலுக்கு ஏற்படும் பாதிப்புக்களை கட்டுப்படுத்துவதற்கு உரிய நடவடிக்கைகளை முன்னெடுக்க வேண்டும். அதற்கமைய கப்பலை ஆழ்கடல் பகுதிக்கு இழுத்துச்செல்வதற்கான யோசனை முன்வைக்கப்பட்து. இன்று காலை 9.00 மணி முதல் கப்பலை ஆழ்கடல் பகுதிக்கு எடுத்துச்செல்வதற்கான நடவடிக்கைகள் இடம்பெற்று வருகிறது. இதற்கு இலங்கை கடற்படையின் ஒத்துழைப்பு கிடைக்கபெற்றுள்ளது. இதனிடையே கப்பலின் பின்புறத்தில் தண்ணீர் கசிய ஆரம்பித்ததையடுத்து கடல் நீர் கப்பலில் நிரம்பியுள்ளமை நேற்று பிற்பகல் கண்டறியப்பட்டது. கப்பலின் பின்பகுதி வேகமாக கடலில் மூழ்கி வருவதாக கடற்பனை ஊடக பேச்சாளர் கபிதா இந்திக்க டி சில்வா உறுதிப்படுத்தியுள்ளார். இதன் ஊடாக எண்ணெய்ககசிவு ஏற்படுவதற்கான சந்தரப்பம் காணப்படுவதாக கடல் சுற்றுச்சூழல் பாதுகாப்பு அதிகார சபை அறிவித்துள்ளது. இதனால் நீர் கொழும்பு கடற்பிரதேசத்திற்கு பாதிப்பு ஏற்படலாமென தகவல்கள் வெளியாகியுள்ளன. கப்பல் கடலில் மூழ்கும் பட்சத்தில் ஏற்படும் சூழல் பாதுகாப்பை கட்டுப்படுத்துவதற்கென இந்தியாவின் ஒத்துழைப்பும் கோரப்பட்டுள்ளதாக இராஜங்க அமைச்சர் நாலக்க கொடஹேவா தெரிவித்துள்ளார். தீவபத்துக்குள்ளான எக்ஸ்பிரஸ் பேரல் கப்பலின் நிலையை ஆகாயத்லிருந்து கண்காணிக்கும் பணிகள் தொடர்ந்தும் முன்னெடுக்கப்பட்டு வருவதாக இலங்கை விமானப்படை தெரிவித்துள்ளது. இதனிடையே கப்பலை சூழ கடற்பகுதியில் ஏற்பட்டுள்ள பாதிப்புக்கள் தொடர்பில் கண்டறிய நாரா நிறுவனத்தின் ஆய்வாளர்கள் குழு நீர் மாதிரிகளை பெற்றுக்கொள்வதற்கான நடவடிக்கைகளை மேற்கொண்டுள்ளனர். நிறுவனத்தின் சமூத்ரிக்கா கப்பல் இதற்கென பயன்படுத்தப்பட்டுள்ளது. கடல் மீன்கள் மற்றும்’ சூழல் கட்டமைப்புக்கு ஏற்பட்டுள்ள பாதிப்புக்கள் தொடர்பில் அடுத்த வாரத்திற்குள் அறிக்கை ஒன்றை தயாரிக்க நாரா நிறுவனம் நடவடிக்கை எடுத்துள்ளது. கடற்கரைகளில் குவிந்துள்ள எரிந்த உதரிப்பாகங்கள், மற்றும் குப்பைகளை அகற்ற விமான படையின் ஒத்துழைப்பு பெற்றுக்கொடுக்கப்பட்டுள்ளது. கட்டுநாயக்க முகாமின் சுமார் 250 வீரர்கள் நீர்கொழும்பு துன்கல்பிட்டிய பகுதியில் கரையோரத்தை சுத்தப்படுத்தும் பணிகளை மேற்கொண்டனர். ", "URL": "https://www.itnnews.lk/2023/10/05/340252/", "Category": "Breaking News,தேசிய செய்திகள்,முதன்மை செய்தி", "Parent URL": null}