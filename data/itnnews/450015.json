{"Source": "ITN news", "Timestamp": "දෙසැම්බර් 12, 2022 18:26", "Headline": "වසර 34ක් පුරා නීතිවිරෝධී මත්පැන් නිෂ්පාදනයට යොමුවූ අයෙකු එය අතහරියි", "News Content": "සමහරු නොදැන වගේම දැන දැනත් වැරදි කරනවා. කරන වැරැද්ද යම් දවසක තේරුම් අරගෙන ඉන් මිදෙන්න කෙනෙක් කටයුතු  කරනවානම් එය අගය කළ යුතු කරුණක්. මාතලේ ප්‍ර දේශයෙන් ඒ වගේ පුවතක් අපට වාර්තා වුණා. අවුරුදු 13 දී නීතිවිරෝධී මත්පැන් නිෂ්පාදනයට යොමුවූ අයෙකු වසර 34ක් පුරා සිදුකරගෙන ගිය එම කටයුත්ත අතහැර දැමීමට තීරණය කළා. එම වැරැද්ද යළි නොකරන බවට අදිටන් කරගත් මාතලේ ඉඹුලන්දන්ඩ ප්‍රදේශයේ පදිංචි මෙම පුද්ගලයා මාතලේ පොලිස් ස්ථානය වෙත පැමිණියා. ඒ නීතිවිරෝධී මත්පැන් නිෂ්පාදනයට යොදාගත් උපකරණ තොගය ද පොලිසිය වෙත භාරදෙමින්. තමා මින් ඉදිරියට එවැනි ක්‍රියාවන්ගෙන් මිදී යහපත් ජීවිතයක්ගත කිරීමට තීරණය කළ  බවයි මෙම පුද්ගලයා පොලිසිය හමුවේ ප්‍රකාශ කළේ. වසර 34ක් ගෙවී ගියපසු හෝ තමා කළ වරද තේරුම්ගෙන ඉන් මිදීමට ඔහුගත් තීරණය බොහෝ දෙනාගේ ඇගයුමට ලක්වුණා. ", "URL": "https://www.itnnews.lk/2023/10/05/450015/", "Category": "Breaking News,දේශීය පුවත්", "Parent URL": null}