{"Source": "ITN news", "Timestamp": "ඔක්තෝබර් 28, 2022 21:54", "Headline": "අන්තරේ කැඳවුම්කරු ගැන තොරතුරු සොයා බලන්න නීතීඥවරුන් තංගල්ල මහේස්ත්‍රාත් අධිකරණයට", "News Content": "අන්තර් විශ්වවිද්‍යාල ශිෂ්‍ය බල මණ්ඩලයේ කැදවුම්කරු වසන්ත මුදලිගේ සහ පූජ්‍ය ගල්වැව සිරිධම්ම ස්වාමීන් වහන්සේ ත්‍රස්ත විමර්ශන ඒකකය මගින් රදවා තබා ගැනීම සම්බන්ධයෙන් කරුණු විමසීම සදහා නීතීඥවරුන් පිරිසක් අද තංගල්ල මහේස්ත්‍රාත් අධිකරණයට පැමිණ සිටියා. ජනාධිපති නීතීඥ උපාලි මොහොට්ටි සහ නීතීඥ නුවන් බෝපගේ යන මහත්වරුන් ඇතුළු පිරිසකුයි මෙසේ අධිකරණයට පැමිණ සිටියේ. සිරිධම්ම හිමියන් සහ වසන්ත මුදලිගේ රදවාගෙන සිටින අධිකරණ බල ප්‍රදේශයේ මහේස්ත්‍රාත්වරයාට හෝ තංගල්ල අධිකරණයේ මහේස්ත්‍රාත්වරයාට ඔවුන් හමුවීමට ගොස් තත්ත්වය පරික්ෂා කරන ලෙස ද නීතීඥවරුන් අධිකරණයෙන් ඉල්ලා සිටියා. එම ඉල්ලීමට තංගල්ල මහේස්ත්‍රාත් අධිකරණය අවසර ලබා දුන්නා. ඒ සම්බන්ධයෙන් කරුණු වාර්තාකරන ලෙසට මහේස්ත්‍රාත්වරයා ත්‍රස්ත විමර්ශන ඒකකයට නියෝග කළා.       ", "URL": "https://www.itnnews.lk/2023/10/05/442975/", "Category": "දේශීය පුවත්", "Parent URL": null}