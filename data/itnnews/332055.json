{"Source": "ITN news", "Timestamp": "අප්‍රේල් 17, 2021 17:21", "Headline": "ඉකුත් පැය 24 තුළ ඉන්දියාවේ කොරෝනා ආසාදිතයින් වාර්තාගත ලෙස ඉහළට", "News Content": "පසුගිය පැය 24 තුළ ඉන්දියාවේ කොරෝනා ආසාදිතයින් සංඛ්‍යාව වාර්තාගත ලෙස ඉහළ ගොස් තිබෙනවා. අද උදෑසනින් අවසන් වූ පැය 24 ක කාලය තුළ එරටින් වාර්තා වූ ආසාදිතයින් සංඛ්‍යාව දෙලක්ෂ තිස්හතර දහස ඉක්මවනවා. මරණ 1,341 ක් වාර්තාවී ඇති බවයි ඉන්දීය බලධාරීන් සදහන් කළේ. දින තුනක පමණ කාලයක සිට ඉන්දියාවේ දෙලක්ෂය ඉක්මවූ ආසාදිතයින් පිරිසක් හමුවනවා. වැඩි වශයෙන් බලපෑමට ලක්ව ඇත්තේ මහරාශ්ට්‍ර ප්‍රාන්තය හා දිල්ලි නගරයයි. මේ අතර දිනෙන් දින ඉහළ යන කොරෝනා අවදානම හමුවේ ඉන්දියාවේ කුම්බමේලා උත්සවය ද පවත්වනවා. ", "URL": "https://www.itnnews.lk/2023/10/05/332055/", "Category": "Breaking News,ජාත්‍යන්තර පුවත්", "Parent URL": null}