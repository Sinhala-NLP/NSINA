{"Source": "ITN news", "Timestamp": "දෙසැම්බර් 21, 2021 11:51", "Headline": "ව්‍යාජ නෝට්ටු පිළිබඳ අවධානයෙන් ඉන්න – පොලීසිය ජනතාවට දැනුම් දෙයි", "News Content": "ව්‍යාජ මුදල් නෝට්ටු මුද්‍රණය පිළිබද තොරතුරු රැසක් ලැබී ඇති බැවින් ඒ පිළිබද අවධානයෙන් කටයුතු කරන ලෙස පොලිසිය ජනතාවට දැනුම් දෙනවා. එවැනි මුදල් නෝට්ටු පිළිබද තොරතුරු 119 හෝ ලගම ඇති පොලිස් ස්ථානයට දැනුම් දෙන ලෙස පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නීතිඥ නිහාල් තල්දුව මහතා ඉල්ලීමක් කරනවා. මේ අතර අයිස් මත්ද්‍රව්‍ය යතුරුපැදියකින්  ප්‍රවාහනය කරමින් සිටි පුද්ගලයෙකු විශේෂ කාර්ය බලකාය අත්අඩංගුවට ගත්තා. කලවංචිකුඩි කදවුරේ නිලධාරීන්ට ලැබුණු තොරතුරකට අනුව කළ වැටලීමේ දී මෙම පුද්ගලයා අත්අඩංගුවට ගැණුනේ කරේඩෙලා අතුරුමාර්ග ප්‍ර දේශයේ දී යි. වයස අවුරුදු 50 ක් පමණ වන මෙම පුද්ගලයා වැඩිදුර පරීක්ෂණ සදහා කාත්තන්කුඩි පොලිසියට භාර දී තිබෙනවා. ", "URL": "https://www.itnnews.lk/2023/10/05/384048/", "Category": "දේශීය පුවත්", "Parent URL": null}