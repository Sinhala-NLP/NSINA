{"Source": "ITN news", "Timestamp": "ජූලි 30, 2023 11:14", "Headline": "බස් රථයක් පෙරළෙයි – 14 දෙනෙකුට තුවාල", "News Content": "මොණරාගල කොළඹ ප්‍රධාන මාර්ගයේ දී බස් රථයක් පෙරළීමෙන් 14 දෙනෙකු තුවාල ලැබුවා. කොළඹ සිට මොණරාගල දක්වා ධාවනය වු පෞද්ගලික බස් රථයක් අද අළුයම ගොඩකවෙල ගලහිටිය ප්‍රදේශයේ දී පාරේන් ඉවතට පැන පෙරළී ගොස් තිබෙනවා. එහි ගමන් ගත් 14 දෙනෙකු තුවාල ලබා කහවත්ත මූලික රෝහලට ඇතුලත් කෙරුණා. අනතුර සිදුවන අවස්ථාවේ බස් රථයේ මගීන් 54 දෙනෙකු පමණ ගමන් කළා. බස් රථයේ රියදුරු සහ සහායකයා පොලිස් භාරයට ගෙන විමර්ෂණ සිදුකරන බව රක්වාන පොලිසිය ප්‍රකාශ කළා.       ", "URL": "https://www.itnnews.lk/2023/10/05/503882/", "Category": "Breaking News,දේශීය පුවත්", "Parent URL": null}