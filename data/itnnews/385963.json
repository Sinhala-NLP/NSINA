{"Source": "ITN news", "Timestamp": "දෙසැම්බර් 31, 2021 13:29", "Headline": "ඇමෙරිකාවේ කොලරාඩෝ ප්‍රාන්තයේ ලැව්ගිනි පැතිරීම වේගවත් වෙයි", "News Content": "ඇමෙරිකාවේ කොලරාඩෝ ප්‍රාන්තයේ ලැව්ගිනි පැතිරීම වේගවත් වී තිබෙනවා. පවතින දැඩි උෂ්ණ සහිත කාලගුණික තත්ත්වය සහ දැඩි සුළං හේතුවෙන් ලැව් ගිනි නගර ගණනාවක් පුරා පැතිර යමින් පවතින බවයි වාර්තා වන්නේ. නිවාස රැසක් මුළුමනින්ම විනාශ වී ඇති අතර දහස් ගණනක පිරිස් ආරක්ෂක ස්ථාන කරා යොමු කිරීමටයි පියවර ගෙන තිබෙන්නේ. 50කට අධික පිරිසක් පිළිස්සුම් තුවාල ලබා රෝහල් ගත කර තිබෙනවා. ගින්න නිවීම සදහා ගිනි නිවන හමුදා භට පිරිස් යොදා ඇති අතර හෙලිකොප්ටර් යානා සහ ට්‍රක් රථ ද යොදවා තිබෙනවා.                 ", "URL": "https://www.itnnews.lk/2023/10/05/385963/", "Category": "ජාත්‍යන්තර පුවත්", "Parent URL": null}