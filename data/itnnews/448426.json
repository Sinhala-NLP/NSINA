{"Source": "ITN news", "Timestamp": "දෙසැම්බර් 1, 2022 10:00", "Headline": "යූ ටියුබ් නරඹා ගිනි අවියක් නිෂ්පාදනය කළ අයෙකු අත්අඩංගුවට", "News Content": "යූ ටියුබ් නරඹා නිවසේදී ගිනි අවියක් නිෂ්පාදනය කළ අයෙකු වාද්දුව පොලීසිය මගින් අත්අඩංගුවට ගෙන තිබෙනවා. ඔහු  මත්ද්‍රව්‍ය භාවිතයට ඇබ්බැහිව සිට පුනරුත්තාපනය වී  පැමිණි අයෙකු බවයි පොලීසිය පවසන්නේ. ගිනි අවි නිපදවීම සම්බන්ධයෙන් අන්තර්ජාලයේ දර්ශන නරඹා ආරක්ෂක හමුදා ස්නයිපර් තුවක්කුකරුවන් භාවිත කරන ගිනි අවියකට සමාන අඩි 4 කට ආසන්න දිගකින් යුතුව මෙම ගිනි අවිය නිපදවා තිබෙනවා. ප්ලාස්ටික් සුදු යකඩ ආදිය යොදාගනිමින් නිපදවූ මෙම අවියට දුරදක්නයක් ද සවිකර තිබූ බව පොලීසිය පවසනවා. ගිනි අවියට කුඩා යකඩ බෝල යොදාගනමින් සතුන්ට වෙඩි තබා ඝාතනය කර ඇති බවයි ප්‍රශ්න කිරීමේදී හෙළිව ඇත්තේ. යකඩ බෝලවලට වඩා වැඩි බලයක් ලබාගැනීම සදහා වෙනත් අත්හදා බැලීමකට අවිය කොටස්වලට ගලවා තිබියදීයී සැකකරු අත්අඩංගුවට ගැනීමට හැකි වී ඇත්තේ. වාදුද්ව තල්පිටිය ප්‍ර දේශයේ පදිංචිකරුවකු වන මොහු පානදුර මහේස්ත්‍රාත් අධිකරණයට ඉදිරිපත් කිරීමට නියමිතයි.       ", "URL": "https://www.itnnews.lk/2023/10/05/448426/", "Category": "දේශීය පුවත්", "Parent URL": null}