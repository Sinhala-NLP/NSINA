{"Source": "ITN news", "Timestamp": "மே 17, 2023 12:12", "Headline": "இந்திய உணவு குறித்து டுவிட் செய்த Elon Musk", "News Content": "இந்தியர்களின் உணவுகளுக்கு உலகம் முழுவதும் வரவேற்பு காணப்படும் நிலையில்,  உணவு வகைகளில் ஒன்றான பட்டர் சிக்கன் நாண் குறித்து எலான் மஸ்க் செய்துள்ள   ‘டுவிட்’ சமூக வலைதளங்களில் வைரலாகி வருகிறது. உலகின் மிகப்பெரிய கோடீஸ்வரர்களில் ஒருவரான எலான் மஸ்க்-ஐ டுவிட்டரில் சுமார் 14 கோடி பேர் பின்பற்றுபவர்கள் உள்ளனர். ஆனால் எலான் மஸ்க் follow செய்யும் ஒருவரான அமெரிக்காவை சேர்ந்த டேனியல் என்பவர் தனது டுவிட்டர் பக்கத்தில் மீம்ஸ்களை பகிர்வது, பிரபலங்களை கிண்டல் செய்வது ஆகியவற்றை தொடர்ந்து செய்து வருகிறார். இதை அவரது followers விரும்பி ரீ-டுவிட் செய்வார்கள். சமீபத்தில் டேனியல், பட்டர் சிக்கன் நான் உணவை சாப்பிட்டுள்ளார். அது அவருக்கு மிகவும் பிடித்து போகவே தனது டுவிட்டர் பக்கத்தில் பட்டர் சிக்கன் நாண் படத்தை பகிர்ந்து, நாண் இந்திய உணவை மிகவும் விரும்புகிறேன். அவை உண்மையிலேயே நன்றாக இருக்கிறது என பதிவிட்டுள்ளார். அவரது இந்த பதிவை எலான் மஸ்க் பார்த்துள்ளார். மேலும் டேனியலின் பதிவு உண்மை என்று பதில் அளித்துள்ளார். இதைப் பார்த்த நெட்டிசன்கள் எலான் மஸ்குக்கு பட்டர் சிக்கன் நாண் பிடிக்குமா? என்று டுவிட்டரில் விவாதத்தை தொடங்கி விட்டனர். ஒரு சில பயனர்கள் எலான் மஸ்க் பட்டர் சிக்கன் சாப்பிடுவது போன்றும், சமைப்பது போன்று புகைப்படங்களை எடிட் செய்து பரப்பி வருகின்றனர். ", "URL": "https://www.itnnews.lk/2023/10/05/483998/", "Category": "Breaking News,சர்வதேச செய்திகள்", "Parent URL": null}