{"Source": "ITN news", "Timestamp": "සැප්තැම්බර් 4, 2023 15:27", "Headline": "දකුණු අප්‍රිකාව රුසියාවට ආයුධ ලබාදුන් බවට කිසිදු සාක්ෂියක් නැහැ – දකුණු අප්‍රිකා ජනපති", "News Content": "දකුණු අප්‍රිකාව රුසියාවට ආයුධ ලබාදුන් බවට කිසිදු සාක්ෂියක් හමුව නොමැති බව දකුණු අප්‍රිකා ජනපති පවසනවා. මේ පිළිබඳව සිදුකළ ස්වාධීන පරික්ෂණයෙන් ඒ බව තහවුරු වී ඇති බව දකුණු අප්‍රිකා ජනාධිපති සිරිල් රමෆෝසා පවසනවා. දකුණු අප්‍රිකාවේ ඇමෙරිකා තානාපතිවරයා කළ ප්‍රකාශයක් ඇසුරෙනුයි මේ පිළිබද චෝදනා එල්ලවී තිබුණේ. ඒ අනුව පසුගිය දෙසැම්බර් මාසයේදී දකුණු අප්‍රිකාවේ කේප්ටවුන් වරායෙන් රුසියා නෞකාවක් / ආයුධ හා පතරොම් පටවාගෙන පිටව ගිය බවට චෝදනා එල්ලවී තිබුණා. යුක්‍රේන / රුසියා යුද්ධය සම්න්ධයෙන් දකුණු අප්‍රිකාව මධ්‍යස්ථ පිළිවෙතක් අනුගමනය කරන බවයි සිරිල් රමෆෝසා ජනාධිපතිවරයා පෙන්වා දෙන්නේ. ඒ බව ස්වාධීන විනිසුරු මණ්ඩලය සිදුකළ පරික්ෂණයෙන් ද සනාථ වූ බව ඔවු වැඩිදුරටත් කියා සිටිනවා. ", "URL": "https://www.itnnews.lk/2023/10/05/513487/", "Category": "ජාත්‍යන්තර පුවත්", "Parent URL": null}