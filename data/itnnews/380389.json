{"Source": "ITN news", "Timestamp": "දෙසැම්බර් 3, 2021 15:51", "Headline": "රටවල් 30කින් ඔමික්‍රෝන් ආසාදිතයින් හඳුනා ගැනේ -WHO", "News Content": "මේ වනවිට ලොව රටවල් තිහකින් ඔමික්‍රෝන් කොවිඩ් වයිරසය හඳුනාගෙන ඇති බව ලෝක සෞඛ්‍ය සංවිධානය පවසනවා. ඕස්ට්‍රේලියාව,  මැලේසියාව සහ ප්‍රංශය යන රටවලින් ද ප්‍රථමවරට ඔමික්‍රෝන් වයිරසය ආසාදනය වූ පුද්ගලයින් අද දිනයේ දී හදුනා ගැණුනා. අප්‍රිකානු රටවල සංචාරයේ නිරත වූ පුද්ගලයින් නැවත තම මව් රටට පැමිණීමේ දී මෙම පුද්ගලයින් හදුනාගත් බවයි පැවසෙන්නේ. ශීඝ්‍ර ව්‍යාප්තියක් ඇති ඔමික්‍රෝන් කොරෝනා වයිරසයේ පැතිරීම පන්සිය ගුණයක් බවයි වෛද්‍ය විශේෂඥයින් පෙන්වා දෙන්නේ. එමෙන්ම ඇතැම් අවස්ථාවල රෝග ලක්ෂණ නොපෙන්වීම ද මෙම ප්‍රභේදයේ විශේෂත්වයක්. ලෝක සෞඛ්‍ය සංවිධානය හදුන්වා දී ඇති සෞඛ්‍ය පුරුදු කෙරෙහි දැඩි අවධානය යොමුකරන ලෙස ලොව පුරා ජනතාවගෙන් ඉල්ලා සිටිනවා.       ", "URL": "https://www.itnnews.lk/2023/10/05/380389/", "Category": "ජාත්‍යන්තර පුවත්", "Parent URL": null}