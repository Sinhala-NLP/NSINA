{"Source": "ITN news", "Timestamp": "செப்டம்பர் 23, 2022 11:55", "Headline": "அமெரிக்க ஜனாதிபதியை சந்தித்தார் வெளிவிவகார அமைச்சர் அலி சப்ரி..", "News Content": "வெளிவிவகார அமைச்சர் அலி சப்ரி அமெரிக்க ஜனாதிபதி ஜோ பைடன் மற்றும் முதற்பெண்மணி கலாநிதி ஜில் பைடனை சந்தித்துள்ளார். ஐநா பொதுச்சபையின் 77வது அமர்வை முன்னிட்டு ஒழுங்கு செய்யப்பட்டிருந்த வரவேற்பு நிகழ்வின் போதே சந்திப்பு இடம்பெற்றுள்ளது. இதனிடையே ஐநா பொதுச்சபை அமர்வின் இலங்கை தொடர்பான அறிக்கையை வெளிவிவகார அமைச்சர் அலி சப்ரி முன்வைக்கவுள்ளார். இதேவேளை ஆசியாவின் உள்ளக செயற்பாடு மற்றும் நம்பிக்கையை கட்டியெழுப்புதல் தொடர்பான வெளிவிவகார அமைச்சர்களுக்கு இடையிலான கூட்டம், உறுப்பு நாடுகளின் 77வது குழுவின் வெளிவிவகார அமைச்சர்கள் கூட்டம், உலக அபிவிருத்தி முயற்ச்சி நண்பர்கள் குழு கூட்டம் மற்றும் அணிசேரா அமைப்பின் அமைச்சர்கள் கூட்டம் உள்ளிட்ட பல்வேறு மட்ட கூட்டங்களிலும் வெளிவிவகார அமைச்சர் அலி சப்ரி உரையாற்றவுள்ளார். ", "URL": "https://www.itnnews.lk/2023/10/05/436702/", "Category": "Breaking News,அண்மைய செய்திகள்,முதன்மை செய்தி", "Parent URL": null}