{"Source": "ITN news", "Timestamp": "සැප්තැම්බර් 29, 2021 09:08", "Headline": "දුම්රියෙන් තෙල් ප්‍රවාහනය 60% දක්වා වැඩිකිරීමට පියවර", "News Content": "දුම්රිය මගින් ඛණිජ තෙල් ප්‍රවාහනය සියයට 60ක් දක්වා වැඩි කිරීමට තීරණය කර තිබෙනවා. මේ වන විට දුම්රියෙන් තෙල් ප්‍රවාහනය කරන්නේ සියයට 38 ක ප්‍රතිශතයක් පමණයි. දිවයින පුරා ඛණිජතෙල් බෙදා හැරීම දැනට බවුසර් යොදා මහා මාර්ග ඔස්සේ සිදු කෙරෙනවා. ඒ හේතුවෙන් ඇතිවන මාර්ග තදබදය පරිසර දූෂණය,  අනතුරු අඩු කිරීම සදහායි මෙම පියවර ගෙන තිබෙන්නේ. මේ පිළිබද සාකච්ඡාවක් අමාත්‍ය පවිත්‍රා වන්නිආරච්චි මහත්මියගේ සහ අමාත්‍ය උදය ගම්මන්පිල මහතාගේ ප්‍රධානත්වයෙන් බලශක්ති අමාත්‍යාංශයේ දී පැවැත්වුණා. දැනට දුම්රිය වැඩි වශයෙන් භාවිත කෙරෙන්නේ මගී ප්‍රවාහනය සදහායි. දුම්රිය තුළින් භාණ්ඩ ප්‍රවාහනය වැඩිදියුණු කිරීම තුළින් ආදායම් ඉහළ නැංවීමද දුම්රිය දෙපාර්තමේන්තුවේ ඉලක්කය වී තිබෙනවා. ඉන්දන ප්‍රවාහනය එහි එක් පියවරක් ලෙස ක්‍රියාත්මක කිරීම සැලසුමයි.         ", "URL": "https://www.itnnews.lk/2023/10/05/365676/", "Category": "දේශීය පුවත්", "Parent URL": null}