{"Source": "ITN news", "Timestamp": "සැප්තැම්බර් 17, 2023 10:35", "Headline": "පෙම්වතියගේ නිරුවත් ඡායාරූප අන්තර්ජාලයට මුදා හැරි පෙම්වතාට නීතිඥවරයා ගීතයක් කියා දෙයි", "News Content": "හන්තානට පායන සඳ ගීතය නීතිඥවරයෙකු විවෘත අධිකරණයේ සිහිපත් කළ සිද්ධියක් ඊයේ  කුරුණෑගල මහාධිකරණයෙන් වාර්තා වුණා. ඒ පෙම්වතෙකු විසින් සිය පෙම්වතියගේ නිරුවත් ඡායාරූප අන්තර්ජාලයට මුදා හැරීමේ සිදුවීමකට අදාළ නඩුවක් විභාගයට ගත් අවස්ථාවේදීයි. මෙහිදී අදාළ තරුණිය විශ්වවිද්‍යාලයට ඇතුලත් වීමෙන් පසු වෙනත් තරුණයෙකු සමඟ ප්‍රේම සම්බන්ධතාවයක් ඇති කරගෙන ඇති බවයි, සැකකාර පෙම්වතාගේ නීතිඥවරයා ප්‍රකාශ කළේ. එය හන්තානට පායන සඳ ගීතය සිහිපත් කරන බවයි ඔහු එහි පද උපුටා දක්වමින් සඳහන් කළේ. නීතිඥවරයා අධිකරණයෙන් ඉල්ලා සිටියේ, අදාළ තරුණයා වරද පිළිගන්නා බැවින් ඔහුට ඇප ලබා දෙන ලෙසයි. පසුව අධිකරණයෙන් සැකකාර තරුණයා ලක්ෂ 5 ක ශරීර ඇප මත මුදා හැරීමටයි මහේස්ත්‍රාත්වරයා කටයුතු කර තිබුණේ. ", "URL": "https://www.itnnews.lk/2023/10/05/516490/", "Category": "දේශීය පුවත්", "Parent URL": null}