{"Source": "ITN news", "Timestamp": "මැයි 13, 2023 15:17", "Headline": "නව මැගසින් බන්ධනාගාර නිළධාරියෙකුට මරණීය තර්ජන", "News Content": "කොළඹ නව මැගසින් බන්ධනාගාර නිළධාරියෙකුට නාදුනන පුද්ගලයින් තිදෙනෙකු විසින් මරණීය තර්ජන සිදුකර  පහර දී  තිබෙනවා. කොළඹ නව මැගසින් බන්ධනාගාරයේ සේවයේ නියුතු එම්.පී.එස්.එම්.මාරසිංහ යන නියාමක නිළධාරියා හට ඊයේ (12) වන දින අළුයම 03.00 ත් අළුයම 04.00 ත් අතර කාළය තුළදී ජැකට් සහ හිස් ආවරණ සහිතව පැමිණි නාදුනන පුද්ගලයින් තිදෙනෙකු විසින් ඔහුගේ මිනුවන්ගොඩ ප්‍රදේශයේ ඇති පුද්ගලික නිවසට බලහත්කාරයෙන් ඇතුළු වී ගිණි අවි එල්ල කර මරණීය තර්ජන සිදුකර ඔහුට පහර දී ඇත. එම පුද්ගලයින් මොහුට පහර දෙන අවස්තාවේදී “රටේ කුඩු නවත්තන්න බැරි එකේ බන්ධනාගාරය තුළ හෙරොයින් නැවැත්වීමට උඹ මොන මින්හෙක්ද උඹගෙ පාඩුවේ වෙන දෙයක් බලාගෙන රස්සාව කරගනින්” යනු වෙන් ප්‍රකාශකර ඔහුට තර්ජනය කර ඇත. නිවසට ඇතුළු වූ මෙම නාදුනන පුද්ගලයින් එම නිළධාරියාගේ මවටද පහරදී තම සහෝදරියගේ ඡංගම දුරකථනයද පොලොවේගසා ඒ අයටද තර්ජනය කර එම නිළධාරියාව දන ගස්සවා මාංචුදමා චායාරූප හා වීඩියෝ දර්ශණද ලබාගෙන පලාගොස් ඇත. මෙම සිද්ධියට මුහුණ දුන් බන්ධනාගාර නියාමකවරයා විසින් මිනුවන්ගොඩ පොලිස් ස්ථානය වෙත ගොස් පැම්ණිලි කර දැනට මිනුවන්ගොඩ රජයේ රෝහලේ නේවාසිකව ප්‍රතිකාර ගනිමින් සිටි. මෙම සිදුවීම සම්බන්ධයෙන් මේ වන විට මූලික විමර්ශණයක් නව මැගසින් බන්ධනාගාරය විසින් ආරම්භ කර ඇති බව වැඩිදුරටත් දක්වා සිටී. ", "URL": "https://www.itnnews.lk/2023/10/05/482872/", "Category": "දේශීය පුවත්", "Parent URL": null}