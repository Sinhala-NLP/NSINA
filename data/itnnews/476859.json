{"Source": "ITN news", "Timestamp": "ஏப்ரல் 20, 2023 13:57", "Headline": "நாளொன்றுக்கான அதிகூடிய மின்சார தேவை நேற்று பதிவு- கஞ்சன விஜேசேகர", "News Content": "அண்மைக் காலங்களில் இலங்கையின் நாளொன்றுக்கான அதிகூடிய மின்சார தேவை நேற்று (19) பதிவானதாக மின்சக்தி மற்றும் எரிசக்தி அமைச்சர் கஞ்சன விஜேசேகர தெரிவித்துள்ளார். நேற்றைய தினம், தேவைக்கு ஏற்ப நிகர மின் உற்பத்தி 49.53  GWh பதிவானதாக இன்று(20) டுவிட்டர் பதிவில் அமைச்சர் குறிப்பிட்டார். இதற்கிடையில், இன்று காலை பதிவு செய்யப்பட்ட தேவையின்படி, இன்று மின் உற்பத்தி 50 GWh  தாண்டும் என மதிப்பிடப்பட்டுள்ளதாக அவர் குறிப்பிட்டார். இதன்படி, அண்மையில் நிறுவப்பட்ட ஹம்பாந்தோட்டை, டீசலில் இயங்கும் மின்பிறப்பாக்கிகள் உட்பட இலங்கை மின்சார சபையின் அனைத்து அனல்நிலையங்களும் மின் உற்பத்திக்காக பயன்படுத்தப்படும் என அமைச்சர் உறுதியளித்தார். ", "URL": "https://www.itnnews.lk/2023/10/05/476859/", "Category": "Breaking News,தேசிய செய்திகள்", "Parent URL": null}