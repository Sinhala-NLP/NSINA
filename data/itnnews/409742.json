{"Source": "ITN news", "Timestamp": "මැයි 4, 2022 15:27", "Headline": "රුසියාව එල්ල කළ රොකට් ප්‍රහාර කිහිපයකින් යුක්රේනයේ සාමාන්‍ය වැසියන් 21 දෙනෙකු ජීවිතක්ෂයට", "News Content": "රුසියාව එල්ල කළ රොකට් ප්‍රහාර කිහිපයකින් යුක්රේනය ඩොනෙට්ස්ක් ප්‍රදේශයේ සාමාන්‍ය වැසියන් 21 දෙනෙකු ජීවිතක්ෂයට පත්ව ඇති බව ආණ්ඩුකාරවරයා සදහන් කරනවා. ප්‍රහාරයෙන් තවත් පුද්ගලයින් 27 දෙනෙකු තුවාල ලබා ඇති බවද සදහන්. පසුගිය මාසයේ දී යුක්රේනයේ දුම්රිය ස්ථානයකට රොකට් ප්‍රහාරයක් එල්ලවීමෙන් පුද්ගලයින් 57 දෙනෙකු ජීවිතක්ෂයට පත්වීමෙන් පසු එකවර වැඩිම පිරිසක් මියගිය අවස්ථාව මෙයයි. මේ අතර මරියුපෝල් නගරයේ වානේ කර්මාන්ත ශාලාව තුළ සිරව සිටින සිවිල් වැසියන් පිරිසක් ඉන් පලායාමට සමත්වුණා. යුද ගැටුම්වලට මැදිව සිටින සාමාන්‍ය වැසියන් ඉවත්කර ගැනීමට තවත් මානුෂීය ආධාර අවශ්‍ය බවයි ජගත් සංවිධානයේ මහ ලේකම් ඇන්ටෝනියෝ ගුටරේස් සදහන් කරන්නේ.         ", "URL": "https://www.itnnews.lk/2023/10/05/409742/", "Category": "ජාත්‍යන්තර පුවත්", "Parent URL": null}