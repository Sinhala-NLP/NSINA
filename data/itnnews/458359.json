{"Source": "ITN news", "Timestamp": "ජනවාරි 30, 2023 16:43", "Headline": "අධිකරණ තීන්දුව ලැබෙන තෙක් ධනුෂ්කට ක්‍රිකට් තහනම්", "News Content": "අධිකරණ තීන්දුව ලැබෙන තෙක් ධනිෂ්ක ගුණතිලකට සියලුම ආකාරයේ ක්‍රිකට් තහනම් කර තිබෙනවා මෙසේ ක්‍රිකට් තහනම් කිරීමට අදාළ නිර්දේශ නීතිපතිවරයා විසින් ලබාදී ඇති  බවයි වාර්තා වන්නේ. ක්‍රීඩා සහ යෞවන කටයුතු අමාත්‍ය රොෂාන් රණසිංහ මහතා කියා සිටියේ ඊට අදාළ ගැසට් නිවේදනය නිකුත් කරන බවයි. ඕස්ට්‍රේලියාවේ තරග සංචාරයක් අතරතුර තරුණියකට අතවර කිරීමට අදාළ චෝදනා 4 කට පසුගිය වසරේ නොවැම්බර් 06 වනදා සිඩ්නි නුවරදී ඔහු අත්අඩංගුවට ගත්තා. සිඩ්නි අධිකරණයට ඉදිරිපත් කළ ධනිෂ්කට ඇප ලබා දුන්නේ දැඩි කොන්දේසි මතයි. නඩුව ලබන 23 වනදා යළි කැදවීමට නියමිතව තිබෙනවා. එතෙක් ධනිෂ්ක ගුණතිලකට ඕස්ට්‍රේලියාවෙන් හා සිය නවාතැනෙන් පිටවීම තහනම් කර තිබෙනවා.       ", "URL": "https://www.itnnews.lk/2023/10/05/458359/", "Category": "ක්‍රීඩා,දේශීය පුවත්", "Parent URL": null}