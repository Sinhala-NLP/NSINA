{"Source": "ITN news", "Timestamp": "සැප්තැම්බර් 14, 2022 13:56", "Headline": "ශ්‍රී ලංකා-නවසීලන්ත වෙළද හා ආර්ථික සබඳතා තවදුරටත් ශක්තිමත් කිරීමට සාකච්ඡා", "News Content": "ශ්‍රී ලංකා නවසීලන්ත වෙළද හා ආර්ථික සබඳතා තවදුරටත් ශක්තිමත් කිරීමේ අරමුණින් අමාත්‍ය නලින් ප්‍රනාන්දු හා ශ්‍රී ලංකාවේ නවසීලන්ත මහකොමසාරිස් මයිකල් ඇප්ලෙටන්  යන මහත්වරුන් අතර හමුවක් පැවැත්වුණා. ශ්‍රී ලංකාවේ ආර්ථික අර්බුදය සම්බන්ධයෙන් මෙහිදී කරුණු සාකච්ඡාවට ගැනුණු අතර අමාත්‍ය නලින් ප්‍රනාන්දු මහතා සඳහන් කළේ මෙරට ආහාර අර්බුදය විසදීමට දේශීය නිෂ්පාදන ධාරිතාව ඉහළ නැංවිය යුතු බවයි. යෝජිත ශ්‍රී ලංකා නවසීලන්ත වෙළද හා ආර්ථික සහයෝගීතාව සම්බන්ධයෙන් ද සාකච්ඡාවේදී අවධානය යොමු වුණා. ශ්‍රී ලංකාව මේ වන විටත් එම ගිවිසුමේ ඉදිරි කටයුතුවලට සූදානමින් සිටින බවද මෙහිදී අවධාරණය කෙරුණා. මෙරට ජාතික වෙළද ප්‍රතිපත්තිය සම්බන්ධයෙන් හා ශ්‍රී ලංකාව චීනය හා ඉන්දියාව සමග ඇති නිදහස් වෙළද ගිවිසුම් හා ඊටඅදාළ වෙළද ප්‍රතිපත්ති සම්බන්ධයෙන්ද නවසීලන්ත මහකොමසාරිස් මයිකල් ඇප්ලෙටන්  මහතාගේ අවධානය යොමු වුණා.තවත් කරුණු ගණනාවක් කෙරෙහි මෙම සාකච්ඡාවේදී ද්වීපාර්ශ්වීය වශයෙන් අදහස් හුවමාරු කරගත්තා. ", "URL": "https://www.itnnews.lk/2023/10/05/434940/", "Category": "Breaking News,දේශීය පුවත්", "Parent URL": null}