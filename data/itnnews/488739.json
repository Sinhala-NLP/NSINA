{"Source": "ITN news", "Timestamp": "ජූනි 3, 2023 15:44", "Headline": "අගමැති ඇතුළු පිරිස දිවයිනට", "News Content": "තායිලන්තයේ පැවති එක්සත් ජාතීන්ගේ වෙසක් දින උළෙලට සහභාගී වූ අග්‍රාමාත්‍ය දිනේෂ් ගුණවර්ධන මහතා ඇතුළු දූත පිරිස අද දිවයිනට පැමිණියා. එක්සත් ජාතීන්ගේ වෙසක් දින උළෙලට එක් වූ අග්‍රාමාත්‍ය දිනේෂ් ගුණවර්ධන මහතා ඇතුළු පිරිසක් තායිලන්තයේදී වැඩසටහන් ගණනාවකට එක් වුණා. වෙසක් දින උළෙලේ ප්‍රධාන දේශනය සිදු කළේද අග්‍රාමාත්‍යවරයායි. මේ අතර අග්‍රාමාත්‍ය දිනේෂ් ගුණවර්ධන මහතා හා තායිලන්ත රජු වන මහා වජිරලෝකෝන් රජු හා බිසව අතර හමුව බැංකොක් රජමාළිගයේදී සිදු වුණා. සමරු තිළිණ හුවමාරුවක්ද සිදු වූ අතර, ඔටුන්න හිමි කුමාරයාව සිටි අවධියේ මීට වසර 30 කට පමණ පෙර දළදා මාළිගාව වැද පුදා ගත් මතකයන් පිළිබදවද අදහස් හුවමාරු කර ගත්තා.     ", "URL": "https://www.itnnews.lk/2023/10/05/488739/", "Category": "දේශීය පුවත්", "Parent URL": null}