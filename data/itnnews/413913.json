{"Source": "ITN news", "Timestamp": "මැයි 29, 2022 12:26", "Headline": "ඉන්දියාවෙන් ලැබුණු වියළි ආහාර බෙදා දීම ඇරඹෙයි", "News Content": "ඉන්දියානු රජයෙන් ලැබුණු වියළි ආහාර ජනතාවට බෙදාදීම ආරම්භ කෙරේ. බදුල්ල දිස්ත්‍රික්කයේ පවුල් එක් ලක්ෂ දස දහසක් සදහා මෙම ආධාර බෙදාදීමේ කටයුතු ආරම්භ කර ඇති බව බදුල්ල දිස්ත්‍රික් ලේකම් දමයන්ති පරණගම මහත්මිය පවසනවා. වැලිමඩ, හපුතලේ සහ හල්දුම්මුල්ල ප්‍රාදේශීය ලේකම් කොට්ඨාසවල වතු ආශ්‍රිතව ජීවත් වන ජනතාව සදහා ප්‍රථම අදියර යටතේ බෙදාදීම් සිදුකරනු ලැබේ. අනතුරුව බදුල්ල දිස්ත්‍රික්කයේ ප්‍රාදේශීය ලේකම් කොට්ඨාස 15 ක ජනතාව සදහා මෙම වියළි සලාක බෙදාදීමට සැලසුම් කර ඇති බවයි දිස්ත්‍රික් ලේකම්තුමිය පවසන්නේ. මේ අතර කොළඹ දිස්ත්‍රික්කයේ වතු ජනතාව සදහා වියළි සලාක බෙදාදීම අවිස්සාවේල්ල එල්ස්ටන් වතුයායේදී පැවැත්වුණා. කොළඹ දිස්ත්‍රික් ලේකම් ප්‍රදීප් ජයරත්න මහතාගේ ප්‍රධානත්වයෙන් මෙය සිදුකෙරුණු අතර සීතාවක ප්‍රාදේශීය ලේකම් කේ එස් දිල්හානි මහත්මිය ඇතුලු පිරිසක් මෙම අවස්ථාවට එක්ව සිටියා. වියළි සලාක ලබාදීම සම්බන්ධයෙන් ජනතාව සිය ප්‍රසාදය පළකළා.     ", "URL": "https://www.itnnews.lk/2023/10/05/413913/", "Category": "දේශීය පුවත්", "Parent URL": null}