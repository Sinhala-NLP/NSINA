{"Source": "ITN news", "Timestamp": "අප්‍රේල් 24, 2023 10:59", "Headline": "උෂ්ණත්වයෙන් ආරක්ෂා වෙන්න පාසල් සිසුන්ට මාර්ගෝපදේශ මාලාවක්", "News Content": "පවතින අධික උෂ්ණත්වය හමුවේ පාසල් දරුවන් සදහා ලබාදිය යුතු මාර්ගෝපදේශ පිළිබද සෞඛ්‍ය අමාත්‍යාංශය විශේෂ චක්‍රලේඛයක් ද නිකුත් කර තිබෙනවා. අධික උෂ්ණත්වය හේතුවෙන් දහඩිය දැමීම නිසා ඇති වන විජලනය හා ලවණ ඉවත් වීම නිසා ඇති වන මස්පිඩු පෙරළීම,  අධික මහන්සිය,  ශරීරයේ උෂ්ණත්ව නියාමන ක්‍රියාවලිය අඩපණවීම නිසා ඇති වන ආඝාත තත්ත්වය ඇති විය හැකියි. ඒ හේතුවෙන් සෑම විනාඩි 15කට වරක් වතුර වීදුරු භාගය බැගින් පානය කිරීම,  සිසිල් ස්ථානයක විවේක ගැනීම,  අනවශ්‍ය තද ඇදුම් ඉවත් කිරීම,  සිසිල් ජලයෙන් ශරිරය තෙත මාත්තු කිරීම  සිදු කරන ලෙසයි එහි උපදෙස් ලබා දී තිබෙන්නේ. මෙම උෂ්ණාධික කාලගුණය දැඩි අවධානම් තත්ත්වයක් බැවින් වෛද්‍ය උපදෙස් ලබා ගැනීමට යොමු විය යුතු බව ද සෞඛ්‍ය අමාත්‍යාංශය සදහන් කරනවා. එමෙන්ම සිසුන් එළිමහනේ ක්‍රියාකාරකම් වල යෙදීමෙන් වැළකීම සිසුන් විවේක කලායේ දී දැඩි හිරු එළිය සහිත එළිමහනේ ගත කිරීම හා ක්‍රීඩා කිරීමෙන් වළක්වා ගැනීම වෙහෙස නිවා ගැනීම සදහා කෙටි විවේක කාල දෙකක් ලබාදීම අධික උෂ්ණත්වය සහිත දිනවල නිවාසාන්තර ක්‍රීඩා තරග හා පුහුණුවීම් පැවැත්වීමෙන් වැළකී සිටිම තුළින් දරුවන්ට ඇති විය හැකි අහිතකර බලපෑම් අවම කරගත හැකි බව සෞඛ්‍ය අමාත්‍යාංශය පෙන්වා දෙනවා.       *** මනෝජිකා / සුපුනි / සංදීපනි / 10.28       ", "URL": "https://www.itnnews.lk/2023/10/05/477676/", "Category": "දේශීය පුවත්", "Parent URL": null}