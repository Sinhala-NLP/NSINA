{"Source": "ITN news", "Timestamp": "டிசம்பர் 7, 2021 12:33", "Headline": "டயகம ஆக்ரோயா ஆற்றுப்பகுதியில் இருந்து சடலமொன்று மீட்பு..", "News Content": "டயகம ஆக்ரோயா ஆற்றுப்பகுதியில் இருந்து சடலமொன்று கண்டுபிடிக்கப்பட்டுள்ளது. பொலிஸாருக்கு கிடைக்கப்பெற்ற தகவலையடுத்து, நேற்று மாலை குறித்த சடலம் மீட்கப்பட்டுள்ளது. உயிரிழந்தவர் டயகம ஐந்தாம் பிரிவை சேர்ந்த 53 வயதான பெண் என தெரியவந்துள்ளது. சடலம் நுவரெலியா மாவட்ட வைத்தியசாலைக்கு பிரேத பரிசோதனைக்காக கொண்டு செல்லப்பட்டுள்ளது. சம்பவம் தொடர்பான மேலதிக விசாரணைகளை டயகம பொலிஸார் முன்னெடுத்துள்ளனர். ", "URL": "https://www.itnnews.lk/2023/10/05/381287/", "Category": "Breaking News,தேசிய செய்திகள்", "Parent URL": null}