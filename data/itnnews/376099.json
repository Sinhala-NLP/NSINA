{"Source": "ITN news", "Timestamp": "නොවැම්බර් 15, 2021 09:18", "Headline": "චීනයේ අවුරුදු 3ත් 11ත් අතර දරුවන් මිලියන 84කට කොරෝනා එන්නත් ලබා දී අවසන්", "News Content": "චීනයේ වයස අවුරුදු 3ත් 11ත් අතර දරුවන් මිලියන 84කට කොරෝනා එන්නත් ලබා දී ඇතැයි චීන රාජ්‍ය මණ්ඩලයේ වසංගත  පාලන යාන්ත්‍රනය පවසනවා. ඒ අතරින් පූර්ණ එන්නත්කරණයට ලක්ව ඇති පිරිස මිලියන 49.44ක් පමණ වෙයි. මෙම වසරේ දෙසැම්බර් මස අග භාගයට පෙර වයස අවුරුදු 3ත් 11ත් අතර, එන්නත් කිරීමට සුදුසු දරුවන්ගේ පූර්ණ එන්නත්කරණය සම්පූර්ණ කිරීමට අපේක්ෂා කෙරේ. මේ වන විට චීනය එන්නත් මාරා බිලියන 2.37ක් ලබා දී තිබෙනවා.පූර්ණ එන්නත්කරණයට ලක්වූ  ජනගහනය  මිලියන 1,070යි.   ", "URL": "https://www.itnnews.lk/2023/10/05/376099/", "Category": "ජාත්‍යන්තර පුවත්", "Parent URL": null}