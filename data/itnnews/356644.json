{"Source": "ITN news", "Timestamp": "අගෝස්තු 17, 2021 15:05", "Headline": "ඇමෙරිකා ජනතාවට එන්නතේ අමතර වර්ධක මාත්‍රාවක් ලබා දීමට බයිඩ්න් සූදානම්", "News Content": "ඇමෙරිකා ජනතාවට කොරෝනා වයිරසය මර්ධනය කිරීම සඳහා ලබාදෙන කොරෝනා එන්නතේ තවත් අමතර වර්ධක එන්නත් මාත්‍රාවක් ලබා දීමට ජනාධිපති බයිඩ්න්ගේ පරිපාලනය සැලසුම් කර තිබෙනවා. අමතර වර්ධක එන්නත් මාත්‍රාවක් ලබා දීම සම්බන්ධයෙන් ඇමෙරිකාවේ ආහාර හා ඖෂධ පරිපාලනයෙන් අවසර ලබා ගැනී‌මේ කටයුතු මේ වන විට සිදු කෙරෙමින් පවතින බවයි විදෙස් මාධ්‍ය වාර්තා කරන්නේ. ඒ අනුව සැප්තැම්බර් මස මැද භාගයේ හෝ අග භාගයේ සිට ඇමරිකානුවන්ට කොරෝනා වයිරසය සඳහා අමතර වර්ධක එන්නත් මාත්‍රාවක් ලබා දීම ආරම්භ කිරීමටයි බයිඩ්න්ගේ පරිපාලනය සැලසුම් කර ඇත්තේ. එරට සෞඛ්‍ය නිලධාරීන් සඳහන් කරන්නේ සිය මූලික එන්නත් මාත්‍රා දෙක ලබා ගැනීමෙන් අනතුරුව මාස 8 කට පසු අමතර වර්ධක එන්නත් මාත්‍රාවක් ලබා ගත යුතු බවයි. ඒ අනුව පළමු අමතර වර්ධක එන්නත් මාත්‍රාවක් සෞඛ්‍ය සේවයේ පිරිසට හා සාත්තු සේවිකාවන්ට ලබා දීමට කටයුතු සැලසුම් කර ඇත්තේ. ඉන් පසුව වැඩිහිටි ජනතාවට එන්නත ලබා දිමේ කටයුතු ආරම්භ කිරීමට සැලසුම් සකස් කර ඇති බවයි වාර්තා වන්නේ.     ", "URL": "https://www.itnnews.lk/2023/10/05/356644/", "Category": "ජාත්‍යන්තර පුවත්", "Parent URL": null}