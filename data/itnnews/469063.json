{"Source": "ITN news", "Timestamp": "මාර්තු 17, 2023 19:23", "Headline": "වෘත්තිකයන්ගේ වෘත්තීය සමිති ජනපති ලේකම් සමඟ සුබවාදී සාකච්ඡාවක", "News Content": "වෘත්තිකයින්ගේ වෘත්තීය සමිති එකමුතුව ජනාධිපති ලේකම්වරයාගේ කැඳවීමක් අනුව ජනාධිපති ලේකම් කාර්යාලයේ සාකච්ඡාවක් සදහා අද සහභාගී වුණා. සාකච්ඡාව සුබවාදී මුහුණුවරක් ගත් බවයි ඊට සහභාගී වූ වෘත්තීය සමිති නායකයින් ප්‍රකාශ කළේ. ජනාධිපති ලේකම් සමන් ඒකනායක මහතාගේ කැඳවීමක් අනුවයි වෘත්තීය සමිති නායකයින් මෙලෙස සාකච්ඡාවට එක්වුණේ. වෛද්‍යවරුන් ඇතුළු වෘත්තිකයන් ආරම්භ කළ වෘත්තීය ක්‍රියාමාර්ගය ඊයේ අවසන් කෙරුණා. එහෙත් සරසවි ඇදුරන්ගේ වෘත්තීය ක්‍රියාමාර්ගය තවමත් ක්‍රියාත්මකයි. මේ හේතුවෙන් උසස් පෙළ උත්තර පත්‍ර ඇගයීමේ කටයුතු ප්‍රමාද වී තිබෙනවා. එම ප්‍රමාදයත් සමග සාමාන්‍ය පෙළ විභාගය තවදුරටත් කල් යාමේ අවදානමකුයි පවතින්නේ. අධ්‍යාපන ක්ෂේත්‍රයේ වර්ජන තුළින් සිදුවන්නේ දරුවන්ගෙන් පළිගැනීම පමණක් බවයි දෙමව්පියන් චෝදනා කරන්නේ.     ", "URL": "https://www.itnnews.lk/2023/10/05/469063/", "Category": "Breaking News,දේශීය පුවත්", "Parent URL": null}