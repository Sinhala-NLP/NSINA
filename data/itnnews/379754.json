{"Source": "ITN news", "Timestamp": "දෙසැම්බර් 1, 2021 09:04", "Headline": "ඇමරිකාවේ දෛනික කොරෝනා ආසාදිතයින් හා මරණ සංඛ්‍යාව යළිත් ඉහළට", "News Content": "ඇමරිකාවෙන් දෛනිකව වාර්තා වන කොරෝනා ආසාදිතයින් හා මරණ යළිත් වරක් ඉහළ ගොස් තිබෙනවා. ගතවූ පැය 24 ට ඇමරිකාවෙන් හමුවී ඇති කොරෝනා වයිරස ආසාදිතයින් සංඛ්‍යාව එක් ලක්ෂ හය දහසකට අධිකයි. එමෙන්ම ඊයේ ඇමරිකාවේ සිදුව ඇති කොරෝනා මරණ සංඛ්‍යාව 1438 ක්. මේ වනවිට එරට සමස්ත ආසාදිතයින් සංඛ්‍යාව හාර කෝටි අනූ හතර ලක්ෂය ඉක්මවා ඇති අතර සිදුව ඇති මරණ සංඛ්‍යාව 803,045ක්. එමෙන්ම ලොව සමස්ත කොරෝනා මරණ සංඛ්‍යාව 5,233,046 දක්වා ඉහළ ගොස් තිබෙනවා. හමුවී ඇති ආසාදිතයින් සංඛ්‍යාව විසි හය කෝටි තිස් ලක්ෂයකට අධිකයි.         ", "URL": "https://www.itnnews.lk/2023/10/05/379754/", "Category": "ජාත්‍යන්තර පුවත්", "Parent URL": null}