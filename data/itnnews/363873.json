{"Source": "ITN news", "Timestamp": "සැප්තැම්බර් 20, 2021 16:32", "Headline": "කොටුව දුම්රියපොළ ඉදිරිපිට උද්ඝෝෂණයේ නිරතව සිටියදී අත්අඩංගුවට ගත් දෙදෙනෙකු ඇප මත මුදා හැරේ", "News Content": "නිරෝධායන නීති උල්ලංඝනය කරමින් කොටුව දුම්රියපොළ ඉදිරිපිට උද්ඝෝෂණයේ නිරතව සිටියදී අත්අඩංගුවට ගත් පිටකොටුවේ වෙළෙදුන් දෙදෙනෙකු ඇප මත මුදා හැරුණා. මත්පැන්හල් විවෘත කර තිබියදී තමන්ටද වෙළෙද කටයුතු සිදු කිරීමට අවසර දෙන්නැයි බලකරමිනුයි ඔවුන් ඊයේ මෙම උද්ඝෝෂණය සිදු කළේ. කොටුව පොලිසිය මගින් අත්අඩංගුවට ගැනුණු මෙම සැකකරුවන් දෙදෙනා කොළඹ මහේස්ත්‍රාත් අධිකරණයට අද ඉදිරිපත් කෙරුණා. සෞඛ්‍ය නීති උල්ලංඝනය කරමින් මෙම උද්ඝෝෂණයේ නියැලි තවත් සැකකරුවන් පිරිසක් අත්අඩංගුවට ගැනීමට නියමිත බවයි පොලීසිය පැවසුවේ. කෙසේ වෙතත් තම සේවාදායකයින් සෞඛ්‍යාරක්ෂිත ක්‍රමවේද අනුගමනය කරමින් උද්ඝෝෂණයේ නිරත වූ බව සැකකරුවන්ගේ නීතිඥවරුන් සදහන් කළා. කරුණු සළකා බැලූ මහේස්ත්‍රාත්වරිය රුපියල් පනස්දහස බැගින් වූ ශරීර ඇප දෙකක් මත සැකකරුවන් මුදා හැරීමට නියෝග කළා.     ", "URL": "https://www.itnnews.lk/2023/10/05/363873/", "Category": "දේශීය පුවත්", "Parent URL": null}