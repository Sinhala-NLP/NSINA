{"Source": "ITN news", "Timestamp": "මැයි 23, 2023 15:37", "Headline": "සයිබර් ආරක්ෂණ පනත මේ වසර තුළ පාර්ලිමේන්තුවට", "News Content": "සයිබර් ආරක්ෂණ පනත මේ වසර තුළ පාර්ලිමේන්තුවට ගෙන එන බව රාජ්‍ය අමාත්‍ය කනක හේරත් මහතා පවසනවා. ඒ තුළින් කිසිදු මාධ්‍යයක් වාරණයට ලක් නොවන බවයි රාජ්‍ය අමාත්‍යවරයා අවධාරණය කරන්නේ. 15 වන ජාතික සයිබර් ආරක්ෂණ සමුළුවේ ප්‍රධාන ආරාධිතයා ලෙස එක්වෙමින් රාජ්‍ය අමාත්‍ය කනක හේරත් මහතා මේ බව ප්‍රකාශ කළා. ඒ බත්තරමුල්ල වෝටර්ස්එජ් හිදීයි. ශ්‍රී ලංකා පරිගණක හදිසි ප්‍රතිචාර සංසදය හේවත් ශ්‍රී ලංකා සර්ට් එය සංවිධාන කළා. තොරතුරු හා සයිබර් ආරක්ෂණ ප්‍රතිපත්ති ප්‍රකාශනය එළිදැක්වීම ද මෙහිදී සිදුකෙරුණා. සංසදයේ සභාපති රොහාන් මුත්තයියා මහතා රාජ්‍ය අමාත්‍යවරයා වෙත එය පිළිගැන්වූවා. සයිබර් ආරක්ෂන සතිය වෙනුවෙන් සංවිධාන කළ හැකිං චැලේන්ජ් තරගාවලියේ ජයග්‍රාහකයින්ට ත්‍යාග පිරිනැමීම ද මෙහිදී සිදුකෙරුණා. ", "URL": "https://www.itnnews.lk/2023/10/05/485562/", "Category": "දේශීය පුවත්", "Parent URL": null}