{"Source": "ITN news", "Timestamp": "සැප්තැම්බර් 25, 2021 10:50", "Headline": "නීතිවිරෝධි ලෙස මෙරට ගෙන්වූ කහ තොගයක් අත්අඩංගුවට", "News Content": "නීතිවිරෝධි ලෙස මෙරට ගෙන ආ තවත් කහ තොගයක් සොයා ගැනීමට පොලීසිය සමත් වුණා. ඉන්දියාවේ සිට ධීවර බෝට්ටු මගින් නීතිවිරෝධී ලෙස ශ්‍රී ලංකාවට ගෙන්වා තිබූ කහ කිලෝග්‍රෑම් 251ක් සොයා ගැනීමට පොලිස් විශේෂ කාර්ය බලකායේ මන්නාරම කදවුරේ නිලධාරීන් සමත්වුණා. ඉලප්පුකඩවාය  ප්‍රදේශයේ කැලෑබද ස්ථානයක සගවා තිබියදී මෙම කහ තොගය සොයා ගැනුනා. මේ අතර මත්ද්‍රව්‍ය වැටලීම සදහා පොලිස් සුනඛයන් යොදා ගනිමින් පොළොන්නරුව ප්‍රදේශයේ මෙහෙයුමක් ක්‍රියාත්මක කිරීමට පොලිසිය කටයුතු කළා.  පොළොන්නරුව දීප උයන ප්‍රදේශයේ විශේෂ පරික්ෂා කිරීමක් සිදුවූ අතර නිරෝධායන ඇදිරිනීතිය අවස්ථාවේදී මහාමාර්ගයේ ගමන් කරමින් සිටි වාහන  ද පරික්ෂා කිරීම සිදුවුණා.       ", "URL": "https://www.itnnews.lk/2023/10/05/364855/", "Category": "දේශීය පුවත්", "Parent URL": null}