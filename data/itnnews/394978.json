{"Source": "ITN news", "Timestamp": "පෙබරවාරි 14, 2022 16:59", "Headline": "පසුගිය වසරේ ඉන්දියාවට අකුණු සැර මිලියන18 කට අධික සංඛ්‍යාවක් එල්ලවී ඇති බව වාර්තා වෙයි", "News Content": "පසුගිය වසරක කාලය තුළදී පමණක් ඉන්දියාවට අකුණු සැර මිලියන 18 කට අධික සංඛ්‍යාවක් එල්ලවී ඇති බව නවතම වාර්තාවක දැක්වෙනවා. 2020 වසරේ අප්‍රේල් මාසයේ සිට 2021 වසරේ මාර්තු මාසය දක්වා කාලය තුළදී සිදුවූ අකුණු අනතුරු වලින් සිය ගණනක් ජීවිතක්ෂයට පත්ව ඇති බවද වාර්තා වනවා. අකුණු අනතුරුවලින් වසරකට ඉන්දියාවේ පුද්ගලයින් දෙදහස් පන්සියයක් පමණ මිය යනවා. 1967 වසරේ සිට 2019 වසර දක්වා අකුණු අනතුරුවලින් ඉන්දියාවේ මියගිය පුද්ගලයින් සංඛ්‍යාව ලක්ෂයකට අධික බවයි රජයේ සංගනන වාර්තා පෙන්වා දෙන්නේ. එය එම කාලය තුළදී සිදුවූ ස්වභාවික අනතුරුවලින් මියගිය සංඛ්‍යාවෙන් තුනෙන් එකක්. අකුණු අනතුරුවලින් දිවි බේරාගත් පුද්ගලයින් දීර්ඝකාලීනව ශාරීරික දුර්වලතා, ක්ලාන්තය හා මතකය අහිමිවීම් වලින් පෙළන බව සෞඛ්‍ය අංශ පෙන්වා දෙනවා.       ", "URL": "https://www.itnnews.lk/2023/10/05/394978/", "Category": "ජාත්‍යන්තර පුවත්", "Parent URL": null}