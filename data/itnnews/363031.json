{"Source": "ITN news", "Timestamp": "සැප්තැම්බර් 16, 2021 19:18", "Headline": "බන්ධනාගාර ඇමතිගේ සිද්ධිය ගැන අපක්ෂපාතීව පරීක්ෂණය කරනවා – ඇමති නාමල්ගෙන් පොරොන්දුවක්", "News Content": "වැලිකඩ සහ අනුරාධපුර බන්ධනාගාර තුළට බීමතින් පැමිණ රැදවියන් පිරිසකට තර්ජනය කළ බවට ලොහාන් රත්වත්තේ මහතාට චෝදනා එල්ල වී තිබෙනවා. මේ සම්බන්ධයෙන් විවිධ මාධ්‍යයන්වල ප්‍රවෘත්ති පලවීමත් සමග ඒ සම්බන්ධයෙන් විධිමත් පරීක්ෂණයක් සිදුවනතුරු බන්ධනාගාර කළමනාකරණ හා සිරකරුවන් පුනරුත්ථාපන කටයුතු රාජ්‍ය අමාත්‍ය ධුරයෙන් තමා ඉල්ලා අස්වීමට තීරණය කළ බව ලොහාන් රත්වත්තේ මහතා ජනාධිපතිවරයා වෙත ලිපියක් මගින් දැනුම් දුන්නා. කෙසේ වෙතත් සිද්ධිය සම්බන්ධයෙන් බීබීසී සිංහල සේවය සමග සම්මුඛ සාකච්ඡාවකට එක්වෙමින් ඒ මහතා ප්‍රකාශකර ඇත්තේ රාජ්‍ය ඇමතිවරයා වශයෙන් ඕනෑම බන්ධනාගාරයකට යෑමේ අයිතිය තමන්ට ඇති බවත් එම බන්ධනාගාරවලට යෑමට කටයුතු කළේ සිරකරුවන්ගේ සුබසාධනය සම්බන්ධයෙන් සොයා බැලීමට බවත්ය. එමෙන්ම අනුරාධපුර බන්ධනාගාරයේ දී ද්‍රවිඩ සිරකරුවන්ට තර්ජනය කළ බවට නැගෙන චෝදනාවලට පිළිතුරු දුන් ඔහු සදහන්කර ඇත්තේ මම මොකටද තර්ජනය කරන්නේ ඒවට වෙන අය ඉන්නවානෙ යනුවෙනුයි. මේ අතර මෙම සිද්ධිය සම්බන්ධයෙන් අදහස් රැසක් මෙලෙස පලවුණා. අනුරාධපුර බන්ධනාගාරය වෙත අද පැමිණි අමාත්‍ය නාමල් රාජපක්ෂ මහතා එහි රැදවියන් සමග කතාබහක නිරතවීමෙන් පසුව මාධ්‍ය වෙත මෙලෙස අදහස් පලකළා. වීඩියෝව පහතින්…. ", "URL": "https://www.itnnews.lk/2023/10/05/363031/", "Category": "Breaking News,දේශීය පුවත්", "Parent URL": null}