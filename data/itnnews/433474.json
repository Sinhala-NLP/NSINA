{"Source": "ITN news", "Timestamp": "සැප්තැම්බර් 7, 2022 09:28", "Headline": "ගතවු පැය 24 ට ලොව පුරා කොරෝනා මරණ 1413ක්", "News Content": "ගතවු පැය 24 ට ලොව පුරා රටවල් 228 කින් හමුවී ඇති කොරෝනා වයිරස ආසාදිතයින් සංඛ්‍යාව හාරලක්ෂ අසූදහසකට අධිකයි. සිදුව ඇති මරණ සංඛ්‍යාව එක්දහස් හාරසිය දහතුනක්. ඊයේ දිනයේ දී වැඩිම කොරෝනා ආසාදිතයින් සංඛ්‍යාවක් හමුව ඇත්තේ දකුණු කොරියාවෙන්. එම සංඛ්‍යාව ලක්ෂයකට ආසන්නයි. එමෙන්ම ජපානයෙන් අසූහතර දහසක් ජර්මනියෙන් 46,000 ක් හා රුසියාවෙන් 38,000 ක් ලෙස වයිරස ආසාදිතයින් හමුව තිබෙනවා. ඊයේ දිනයේ දී වැඩිම කොරෝනා මරණ සංඛ්‍යාවක් සිදුව ඇත්තේ ජපානයෙන්. එම සංඛ්‍යාව 240 ට ආසන්නයි. ඒ සමගම ලොව සමස්ත කොරෝනා මරණ සංඛ්‍යාව හැටපන්ලක්ෂ හත්දහස ඉක්මවා ගියා. හමුව ඇති සමස්ත ආසාදිතයින් සංඛ්‍යාව හැටඑක්කෝටි දහතුන් ලක්ෂයකට අධික බවයි ලෝක සෞඛ්‍ය සංවිධානය නිවේදනය කරන්නේ.       ", "URL": "https://www.itnnews.lk/2023/10/05/433474/", "Category": "Breaking News,ජාත්‍යන්තර පුවත්", "Parent URL": null}