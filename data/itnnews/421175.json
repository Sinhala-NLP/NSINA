{"Source": "ITN news", "Timestamp": "ජූලි 4, 2022 15:33", "Headline": "යුක්‍රේනයට අවශ්‍ය යුධ ආධාර ලබා දෙන බව ඕස්ට්‍රේලියා අගමැති පවසයි", "News Content": "රුසියා ප්‍රහාර සදහා  මුහුණ දීමට යුක්‍රේනයට අවශ්‍ය යුධ ආධාර ලබා දෙන බව ඕස්ට්‍රේලියා අග්‍රාමාත්‍යවරයා පවසනවා. යුක්‍රේනයේ කියෙව්  නගරයේ සංචාරයකට එක් වෙමිනුයි ඕස්ට්‍රේලියා අග්‍රාමාත්‍ය ඇන්තනී ඇල්බනීස් මේ බව සඳහන් කළේ. සංචාරය අතරතුර දී යුක්‍රේන ජනාධිපති වොල්දොමියර් සෙලෙන්ස්කි සමඟ විශේෂ සාකච්ඡාවකට ද අග්‍රාමාත්‍යවරයා එක් වූවා. යුක්‍රේනයට යුධ ආධාර ලෙස ඕස්ට්‍රේලියා  ඩොලර් මිලියන සීයක පමණ වටිනාකමින් යුතු ඩ්‍රෝන යානා හා සන්නාහ සන්නද්ධ රථ ලබා දීමට මෙහි දී එකඟ වී තිබෙනවා. එමෙන්ම රුසියා අමාත්‍යවරුන් දහසය දෙනෙකුට ගමන් තහනම් හා සම්බාධක පණවන බව අග්‍රාමාත්‍යවරයා  මෙහි දී සදහන් කළා. රුසියාවෙන් සිදු කෙරෙන රත්රන් ආනයනය ද අත් හිටවනු බවයි ඕස්ට්‍රේලියා අග්‍රාමාත්‍යවරයා නිවේදනය කලේ.     ", "URL": "https://www.itnnews.lk/2023/10/05/421175/", "Category": "ජාත්‍යන්තර පුවත්", "Parent URL": null}