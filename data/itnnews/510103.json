{"Source": "ITN news", "Timestamp": "අගෝස්තු 22, 2023 16:51", "Headline": "භාණ්ඩ ආනයනය කර හෝ ජනතාවගේ කුසගින්න නිවීම වගකීමයි – වෙළඳ ඇමති", "News Content": "රට තුළ ඇති නිෂ්පාදන ප්‍රමාණවත් නොවන්නේ නම් ආනයනය කර හෝ ජනතාවගේ කුසගින්න නිවීම වෙළඳ අමාත්‍යවරයා ලෙස තමාගේ වගකීම බව අමාත්‍ය නලින් ප්‍රනාන්දු මහතා පවසනවා. නිරෝගිමත් ජීවන රටාවක් ජනතාවට ලබාදීමේ අරමුණෙන් උමංදාව නවෝත්පාදන මධ්‍යස්ථානයක් වෙළද වාණිජ හා ආහාර සුරක්ෂිතතා අමාත්‍යංශ පරිශ්‍රයේදී විවෘත කිරීම අමාත්‍යවරයාගේ ප්‍රධානත්වයෙන් අද සිදුකෙරුණා. උමංදාව විශ්ව බෞද්ධ ගම්මානයේ නිර්මාතෘ පූජ්‍ය සිරි සමන්තභද්‍ර ස්වාමීන් වහන්සේගේ උපදෙස් මත මෙම කටයුතු සිදුකෙරුණා. මෙහිදී අදහස් දැක්වූ අමාත්‍යවරයා කියාසිටියේ මීට වසර ගණනාවකට පෙර මෙරට ලූනු අවශ්‍යතාවයෙන් සියයට 30ක් පමණ මෙරට නිෂ්පාදනය කළද මේ වනවිට සියයට 95ක්ම ආනයනය කෙරෙන බවයි. ", "URL": "https://www.itnnews.lk/2023/10/05/510103/", "Category": "දේශීය පුවත්,නවතම පුවත්", "Parent URL": null}