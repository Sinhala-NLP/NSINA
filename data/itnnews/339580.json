{"Source": "ITN news", "Timestamp": "මැයි 28, 2021 19:05", "Headline": "සොරකම් කළ ත්‍රී රෝද 13ක් සමඟ සැකකරුවන් 05දෙනෙක් අත්අඩංගුවට", "News Content": "සොරකම් කළ  ත්‍රී රෝද රථ දහතුනක් සමඟ සැකකරුවන් පස් දෙනෙක් අත්අඩංගුවට ගැනීමට පොලිසිය සමත් වුණා. රත්නපුර පොලිස් වසමේ දී අත්අඩංගුවට ගත් මෙම සැකකරුවන් පස් දෙනා අතර අවුරුදු විස්ස විසි හතර හා විසි හත යන වයස් කාණ්ඩවල තරුණයින් තිදෙනෙකු ද වනවා. ඔවුන් දැඩි සේ මත්කුඩු භාවිතයට යොමු වී ඇති තරුණයින් වන අතර සොරකම් කරන ලද ත්‍රි රෝද රථ අඩු මුදලට අලෙවි කර ඇති බව පොලිස් පරීක්ෂණවලදී හෙළි වුණා. එසේ අලෙවි කර තිබූ ත්‍රි රෝද රථ 13 ක් ගෝනකුඹුර, තිරුවානාකැටිය, ඇත්ඔය යන ප්‍ර දේශවලදී සොයා ගත් බව පොලිසිය සදහන් කළා. කාලයක් තිස්සේ මෙම ත්‍රි රෝද රථ සොරකම් සිදුවී ඇති අතර රත්නපුර මූලස්ථාන පොලිස් පරීක්ෂක රොහාන් ඕලුගල මහතාගේ මෙහෙයවීම මත වැඩිදුර පරීක්ෂණ ක්‍රියාත්මකයි. ", "URL": "https://www.itnnews.lk/2023/10/05/339580/", "Category": "Breaking News,දේශීය පුවත්", "Parent URL": null}