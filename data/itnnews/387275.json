{"Source": "ITN news", "Timestamp": "ජනවාරි 7, 2022 12:52", "Headline": "2022 වැඩියෙන් කර්මාන්ත අරඹන වසරක් කරමු", "News Content": "2022 වැඩි වශයෙන් කර්මාන්ත ආරම්භ කරන වර්ෂයක් බවට පත් කිරීමට සියලු දෙනා එක්ව ක්‍රියා කළ යුතු බව අමාත්‍ය විමල් වීරවංශ මහතා පවසනවා. දිනන රට පුබුදන කර්මාන්ත යන වැඩසටහන යටතේ නව ආයෝජකයන්ට කර්මාන්තපුරවල ඉඩම් ප්‍රදානය කිරීමේ අවස්ථාවට එක්වෙමින් අමාත්‍යවරයා මේ බව කියා සිටියා. අමාත්‍යාංශයේ ලේකම් විශ්‍රාමික ජෙනරාල් දයා රත්නායක මහතා ඇතුළු පිරිසක් මෙම අවස්ථාවට සහභාගී වුණා. අක්කර 39ක ඉඩම් ප්‍රමාණයක් මෙසේ ආයෝජකයන් සදහා ලබා දුන්නා. රුපියල් මිලියන 5330ක ආයෝජන සිදුකර ඔවුන් කර්මාන්තපුරවල ව්‍යාපාර ආරම්භ කිරීමටයි සැලසුම් කර ඇත්තේ. ඒ තුළින් නව රැකියා අවස්ථා තුන්දහස් දෙසීයකට වැඩි ප්‍රමාණයක් බිහිවන බව අමාත්‍යවරයා මෙහිදී ප්‍රකාශ කළා.     ", "URL": "https://www.itnnews.lk/2023/10/05/387275/", "Category": "දේශීය පුවත්", "Parent URL": null}