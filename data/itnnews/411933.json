{"Source": "ITN news", "Timestamp": "මැයි 18, 2022 10:24", "Headline": "පාර්ලිමේන්තු මාධ්‍යවේදීන් දෙදෙනෙක් සම්බන්ධව ඊයේ ඇති වූ සිදුවීම පිළිබඳ පරීක්ෂණ", "News Content": "පාර්ලිමේන්තු මාධ්‍යවේදීන් දෙදෙනෙක් සම්බන්ධව ඊයේ (17) ඇති වූ සිදුවීම පිළිබඳව තවදුරටත් පරීක්ෂණ සිදු කෙරෙන බවත් හෙට (19) දින ප්‍රකාශයක් සිදු කරන බව කතානායක මහින්ද යාපා අබේවර්ධන මහතා අද (18) පාර්ලිමේන්තුවේ දී පැවසීය. ඊයේ (17) පාර්ලිමේන්තු පරිශ්‍රය තුළ දී පාර්ලිමේන්තු මාධ්‍යවේදීන් දෙදෙනෙකු සතු ජංගම දුරකතන මන්ත්‍රීවරු කීපදෙනෙකු විසින් උදුරාගත් බව කියන සිදුවීමක් වාර්තා විය. මෙම සිදුවීම සම්බන්ධව විපක්ෂ නායකවරයා ද ඊයේ පාර්ලිමේන්තුවේ කරුණු දැක්වීය. ", "URL": "https://www.itnnews.lk/2023/10/05/411933/", "Category": "දේශීය පුවත්", "Parent URL": null}