{"Source": "ITN news", "Timestamp": "செப்டம்பர் 21, 2023 11:18", "Headline": "சட்டவிரோதமான முறையில் நாட்டுக்கு கொண்டு வரப்பட்ட வெளிநாட்டு சிகரெட்டுக்களுடன் ஒருவர் கைது", "News Content": "மன்னார் – உயிலங்குளம் பகுதியில் சட்டவிரோதமான முறையில் நாட்டுக்கு கொண்டு வரப்பட்ட வெளிநாட்டு சிகரெட்டுக்களுடன் ஒருவர் கைது செய்யப்பட்டுள்ளார். குறித்த சிகரெட்டுக்கள் 5 இலட்சம் ரூபா பெறுமதியுடையவை என குறிப்பிடப்பட்டுள்ளது. குறித்த சிகரெட்டுக்களை கொழும்பிலிருந்து மன்னார் நோக்கி பயணித்த பேருந்தொன்றில் கடத்தியவர் கைதானார். இந்தநிலையில் கைதானவரிடமிருந்து இரண்டாயிரத்து 900 சிகரெட்டுக்கள் கைப்பற்றப்பட்டுள்ளன. குறித்த சம்பவம் தொடர்பில் 25 வயதுடைய ஒருவர் மன்னார் மாவட்ட குற்றப்புலனாய்வு தடுப்பு பிரிவினரால் கைது செய்யப்பட்டுள்ளார். ", "URL": "https://www.itnnews.lk/2023/10/05/517398/", "Category": "Breaking News,தேசிய செய்திகள்", "Parent URL": null}