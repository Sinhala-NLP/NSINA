{"Source": "ITN news", "Timestamp": "දෙසැම්බර් 15, 2021 12:37", "Headline": "ජාත්‍යන්තර මුහුදේ දී අත්අඩංගුවට ගත් මත්ද්‍රව්‍ය තොගය ගොඩබිමට", "News Content": "මුහුදේ දී නාවික හමුදාව පසුගිය සෙනසුරාදා අත්අඩංගුවට ගත් මත්ද්‍රව්‍ය කිලෝග්‍රෑම් 250ක තොගය හා සැකකරුවන් අද ගොඩබිමට රැගෙන ඒම සිදු වුණා. දිවයිනට දකුණු දෙසින් ජාත්‍යන්තර මුහුදේ දින ගණනාවක් සිදුකළ මෙහෙයුමකින් අනතුරුවයි මෙම අත්අඩංගුවට ගැනීම සිදුවුණේ. එහිදී ඉරාන ජාතිකයන් පස්දෙනෙකු සහ පාකිස්තාන ජාතිකයෙකුද අත්අඩංගුවට ගෙන තිබෙනවා. අත්අඩංගුවට ගත් සැකකරුවන් හා මත්ද්‍රව්‍ය තොගය ගොඩබිමට රැගෙන ඒම අද සිදු වුණා. එම අවස්ථාවට  ආරක්ෂක ලේකම් විශ්‍රාමික ජෙනරාල් කමල් ගුණරත්න මහතා ඇතුළු ආරක්ෂක ප්‍රධානීන් කිහිප දෙනෙකුද සහබාගී වුණා. ශ්‍රී ලංකා නාවික හමුදාවට ලැබුණු බුද්ධි තොරතුරකට අනුව පොලිස් මත්ද්‍රව්‍ය නාශක කාර්යාංශය හා එක්ව නාවික සැතපුම් 900ක් පමණ දකුණු දෙසින් වූ ජාත්‍යන්තර මුහුදේදී මෙම මෙහෙයුම සිදු කෙරුණා. දින ගණනාවක් අඛණ්ඩව ආවේෂණ සිදුකළ බවයි නාවික හමුදාව පැවසුවේ. මත්ද්‍රව්‍ය තොග උර 9 ක පැකට් 225 ක් ලෙස අසුරා තිබුණා. මෙම වර්ෂය තුලදී සිදුකළ මෙහෙයුම්වලදී රුබියල් බිලියන 13කට අධික වීදි වටිනාකමකින් යුත් මත්ද්‍රව්‍ය තොග නීතියේ රැහැනට හසු කර ගැනීමට හැකිවූ බවයි නාවික හමුදාව සදහන් කළේ.   ", "URL": "https://www.itnnews.lk/2023/10/05/382787/", "Category": "දේශීය පුවත්", "Parent URL": null}