{"Source": "ITN news", "Timestamp": "ජනවාරි 23, 2023 12:33", "Headline": "දිළිදු ජනතාව වෙනුවෙන් කඩිනමින් සහන ලබාදීමට රජයේ අවධානය", "News Content": "දිළිදු ජනතාව වෙනුවෙන් කඩිනමින් සහන ලබාදීමට රජයේ අවධානය යොමු වී ඇති බව මුදල් රාජ්‍ය අමාත්‍ය ශේහාන් සේමසිංහ මහතා පවසනවා. දිළිදු ජනතාව වෙනුවෙන් සහන සැලසීමට ජාත්‍යන්තර මුල්‍ය අරමුදල ද යෝජනා කර තිබෙනවා. විධිමත් සහ විනිවිද භාවකින් යුතුව මෙම වැඩපිළිවෙල ක්‍රියාත්මක කිරිම අවශ්‍ය වන බවයි රාජ්‍ය අමාත්‍ය ශේහාන් සේමසිංහ මහතා සදහන් කලේ. අනුරාධපුරයේදි මාධ්‍යවේදින් පිරිසක් අමතමින් ඒ මහතා මේ බව සදහන් කළා. සහන ලැබීමට සුදුසු සහ නොසුදුසු පුද්ගලයන් නිසි පරිදි හදුනාගැනීම අවශ්‍ය බව සාමාජ සමීක්ෂණ වලින් ද හෙළිවි තිබෙනවා. නව වැඩ පිළිවෙල ක්‍රියාත්මක කිරිමේ දී දිස්ත්‍රික් ලේකම් ඇතුලු රාජ්‍ය නිලධාරින් වෙත විශාල වගකිමක් පැවරෙන බව ද රාජ්‍ය අමාත්‍යවරයා පෙන්වා දුන්නා.     ", "URL": "https://www.itnnews.lk/2023/10/05/457141/", "Category": "Breaking News,දේශීය පුවත්", "Parent URL": null}