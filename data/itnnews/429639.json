{"Source": "ITN news", "Timestamp": "ஆகஸ்ட் 18, 2022 12:22", "Headline": "சபுகஸ்கந்த எரிபொருள் சுத்திகரிப்பு நிலையத்தின் செயற்பாடுகள் மீண்டும் ஆரம்பம்", "News Content": "சபுகஸ்கந்த எரிபொருள் சுத்திகரிப்பு நிலையத்தின் செயற்பாடுகள் மீண்டும் ஆரம்பிக்கப்படவுள்ளதாக எரிசக்தி அமைச்சர் கஞ்சன விஜேசேகர தெரிவித்தார். இலங்கைக்கு தொடர்ச்சியாக மசகு எண்ணெய் கிடைக்கவுள்ளதால் சபுகஸ்கந்த எண்ணெய் சுத்திகரிப்பு நிலையம் தொடர்ந்தும் செயற்படுமெனவும் அவர் குறிப்பிட்டுள்ளார். செப்டெம்பர் முதல் டிசம்பர் வரை தேவையான கச்சா எண்ணெயை இறக்குமதி செய்ய திட்டங்கள் வகுக்கப்படுகின்றன. கடந்த இரு நாட்களுக்கு முன்னர் ஒரு இலட்சம் மெட்ரிக் தொன் மசகு எண்ணெயை எடுத்து வந்த கப்பல் நாட்டை வந்தடைந்தது. இந்நிலையில் எதிர்வரும் சில தினங்களிலிருந்து மண்ணெண்ணெய் விநியோகத்தையும் ஆரம்பிக்க முடியுமென அமைச்சர் கஞ்சன விஜேசேகர நம்பிக்கை வெளியிட்டுள்ளார். ", "URL": "https://www.itnnews.lk/2023/10/05/429639/", "Category": "Breaking News,தேசிய செய்திகள்", "Parent URL": null}