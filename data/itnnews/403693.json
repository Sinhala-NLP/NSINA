{"Source": "ITN news", "Timestamp": "மார்ச் 24, 2022 12:28", "Headline": "நாட்டில் டெங்கு நோயாளர்களின் எண்ணிக்கை வேகமாக அதிகரிப்பு..", "News Content": "நாட்டில் டெங்கு நோயாளர்களின் எண்ணிக்கை வேகமாக அதிகரித்து வருவதாக தேசிய டெங்கு ஒழிப்பு பிரிவு தெரிவித்துள்ளது. கடந்த ஒரு வாரத்தில் மாத்திரம் 733 டெங்கு நோயாளர்கள் இனங்காணப்பட்டுள்ளதாகவும் இவ்வருடத்தில் இதுவரையான காலப்பகுதியில் 12 ஆயிரத்து 34 டெங்கு நோயாளர்கள் பதிவாகியுள்ளதாக டெங்கு ஒழிப்பு பிரிவினர் குறிப்பிட்டுள்ளனர். கொழும்பு, கம்பஹா, களுத்துறை ஆகிய மாவட்டங்களில் அதிகளவான டெங்கு நோயாளர்கள் பதிவாகியுள்ள நிலையில், யாழ்.மாவட்டத்திலும் அதிகளவான தொற்றாளர்கள் இனங்காணப்பட்டுள்ளனர். இந்நிலையில் நாடளாவிய ரீதியில் 47 சுகாதார வலயங்கள் டெங்கு நுளம்பு அதிகளவில் பரவும் அபாய வலயங்களாக அடையாளப்படுத்தப்பட்டுள்ளது. இந்நிலையில் பொதுமக்கள் தமது சூழலை தூய்மையாக பேணி பாதுகாக்க வேண்டியது கட்டாயம் எனவும், நீர் தேங்கக்கூடிய வகையில் காணப்படும் சிரட்டைகள், யோகட் கோப்பைகள், பாத்திரங்கள், வாகன டயர்கள் என்பவற்றிலிருந்து நீரை அகற்றி நீர் தேங்காத வகையில் அவற்றை அப்புரப்படுத்துமாறும் தேசிய டெங்கு ஒழிப்பு பிரிவினர் பொதுமக்களிடம் கோரிக்கை விடுத்துள்ளனர். ", "URL": "https://www.itnnews.lk/2023/10/05/403693/", "Category": "Breaking News,தேசிய செய்திகள்", "Parent URL": null}