{"Source": "ITN news", "Timestamp": "මාර්තු 11, 2023 17:54", "Headline": "බන්ධනාගාර රැඳවියන්ට ස්වයං රැකියා පුහුණු වැඩසටහනක්", "News Content": "බන්ධනාගාර ගතව සිට නිදහස් වී යන රැදවූවන්ට ව්‍යාපාරිකයෙකු වීමට අවශ්‍ය පුහුණුව මෙන්ම උපකරණ කට්ටල ලබාදීමේ වැඩසටහනක් ක්‍රියාත්මක වනවා. ජපන් ජාත්‍යන්තර සහයෝගීතා ආයතනය සහ ජයිකා ආදි විද්‍යාර්ථයින්ගේ සංවිධානය එක්ව ක්‍රියාත්මක කරන මෙම වැඩපිලිවෙල  ඉදිරියේදී තවත් පුළුල් කිරීම අපේක්ෂාවයි. වසර 5 ත් 10 ත් අතර කාලයක් බන්ධනාගාර ගතව සිට යහපත් කල්ක්‍රියාව මත නිදහස්ව යන 18 දෙනෙකු තෝරාගනිමින් ව්‍යවසායකත්ව  පුහුණු වැඩසටහනක් සංවිධාන කෙරුණා. ඒ කොල්ලුපිටිය සසකාවා ශාලාවේදීයී. ඔවුනට ව්‍යවසායන් සිදු කිරීමට අවශ්‍ය උපකරණ ලබාදීම ද මෙහිදී සිදු වුනා. මෙම අවස්ථාවට ජපන් ජාත්‍යන්තර සහයෝගීතා ආයතනයේ ශ්‍රි ලංකා ප්‍රධානී ටෙට්සුයා යමදා පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව යන මහත්වරුන් ඇතුළු පිරිසක් එක් වුණා.           ", "URL": "https://www.itnnews.lk/2023/10/05/467213/", "Category": "දේශීය පුවත්", "Parent URL": null}