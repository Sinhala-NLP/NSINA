{"Source": "ITN news", "Timestamp": "ජූලි 24, 2023 14:08", "Headline": "මෛත්‍රීපාල සිරිසේන නේපාලයේ හිටපු අගමැති හමුවෙයි", "News Content": "කාම්බෝජයේ පැවැත්වෙන ලෝක නායකත්ව සමුළුවට සහභාගී වී සිටින හිටපු ජනාධිපති මෛත්‍රීපාල සිරිසේන මහතා ඊයේ (23) නේපාලයේ හිටපු අගමැති කේපී ෂර්මා ඔලී මහතා හමු වී තිබෙනවා. ශ්‍රී ලංකා – නේපාල මිත්‍රත්වය පිළිබඳවත් දෙරට අතර පවතින සහයෝගීතාවය ඉහල නංවා ගැනීමට එහිදී සාකච්ඡා වූ බවයි වාර්තා වුණේ.. දෙරට අතර ආර්ථික, සාමාජයීය සහ සංස්කෘතික බැඳීම් ශක්තිමත් කර ගනිමින් සමීප සබඳතාවයක් පවත්වා ගැනීමත් වර්තමානයේ මුහුණ දී තිබෙන ආර්ථික කරුණු පිළිබඳවත් එහිදී නේපාලයේ හිටපු අගමැති කේපී ෂර්මා ඔලී මහතා සහ හිටපු ජනාධිපති මෛත්‍රීපාල සිරිසේන මැතිතුමා අතර සුහද සාකච්ඡාවක් පැවැත් වී තිබෙනවා. ලෝක සාම සමුළුවේ ආරාධනය පරිදි හිටපු ජනාධිපති ගරු මෛත්‍රීපාල සිරිසේන මැතිතුමා ලෝක නායකත්ව සමුළුවට සහභාගී වුණා.   ", "URL": "https://www.itnnews.lk/2023/10/05/502311/", "Category": "දේශීය පුවත්", "Parent URL": null}