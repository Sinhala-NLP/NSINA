{"Source": "ITN news", "Timestamp": "නොවැම්බර් 21, 2022 09:23", "Headline": "රහසිගතව අයුධ ගබඩාවක් පවත්වාගෙන ගිය පුද්ගලයෙකු අත්අඩංගුවට", "News Content": "රහසිගතව අයුධ ගබඩාවක් පවත්වාගෙන ගිය පුද්ගලයෙකු විශේෂ කාර්ය බලකාය මගින් අත්අඩංගුවට ගෙන තිබෙනවා. කොළඹ මාලිගාවත්ත පොලිස් වසමේ ලක්සෙත සෙවන නිවාස සංකීර්ණය හා බෝධිරාජා මාවතේ නිවාස කිහිපයක් වැටලූ අවස්ථාවේදී නීති විරෝධි ලෙස විශාල ආයුධ ප්‍රමාණයක් සඟවාගෙන තිබූ ස්ථානයක් සොයා ගැනීමටත් ඊට සම්බන්ධ පුද්ගලයෙකු අත්අඩංගුවට ගැනීමටත් විශේෂ කාර්ය බලකාය සමත්වුණා. කිසියම් අපරාධයක් සිදුකිරීමේ චේතනාවෙන් මෙම ආයුධ ගබඩා කර තබන්නට ඇතැයි පොලීසිය සැකකරනවා. කඩු,  අත් පොරව,  තියුණු උල් ආයුධ රැසක් අදාළ සැකකරු සන්තකයේ තිබී සොයාගෙන තිබෙනවා. වැඩිදුර පරීක්ෂණ මාලිගාවත්ත පොලීසිය මගින් සිදුකෙරෙන බවයි පොලිස් විශේෂ කාර්ය බලකාය පවසන්නේ.       ", "URL": "https://www.itnnews.lk/2023/10/05/446771/", "Category": "Breaking News,දේශීය පුවත්", "Parent URL": null}