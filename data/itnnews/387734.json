{"Source": "ITN news", "Timestamp": "ජනවාරි 9, 2022 18:24", "Headline": "ප්‍රවීණ රංගන ශිල්පී ගාමිණී අම්බලන්ගොඩ මහතා අභාවප්‍රාප්ත වෙයි", "News Content": "ප්‍රවීණ  රංගන ශිල්පියෙකු වන ගාමිණී අම්බලන්ගොඩ මහතා අභාවප්‍රාප්ත වී තිබෙනවා. 1955 වසරේ උපත ලද ගාමිණී අම්බලන්ගොඩ නම් වූ ඒ රංගන ශිල්පියා මෙරට වේදිකාව ,ටෙලිනාට්‍ය ,සිනමාව මෙන්ම සංගීත ක්ෂේත්‍රයට දායකත්වය දැක්වූ සුවිශේෂී පුද්ගලයෙක්. ගල්පිලිම හා බොල්පිළිම ටෙලිනාට්‍ය තුළින් මෙරට ටෙලිනාට්‍ය ක්ෂේත්‍රය තරණය කරන ඔහු නිර්මාණ රැසකට දායකත්වය ලබාදුන්නා. 2017 වසරේ ගාල්ලේදී සිදුවූ අනතුරකින් පසුව ගාමිණී අම්බලන්ගොඩයන්ට එක් පාදයක ද අහිමිවුණා. ", "URL": "https://www.itnnews.lk/2023/10/05/387734/", "Category": "දේශීය පුවත්", "Parent URL": null}