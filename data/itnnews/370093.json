{"Source": "ITN news", "Timestamp": "ඔක්තෝබර් 18, 2021 15:03", "Headline": "මක්කම වන්දනාවේදී සමාජ දුරස්ථභාවය තවදුරටත් අවශ්‍ය නොවන බව සවුදිය කියයි", "News Content": "මුස්ලිම් ජාතිකයන්ගේ පූජනීය ස්ථානය වන මක්කම වන්දනාවේදී සමාජ දුරස්ථභාවය තබා ගැනීම තවදුරටත් අවශ්‍ය නොවන බව සවුදි බලධාරීන් නිවේදනය කරනවා. කොරෝනා වයිරස ව්‍යාප්තිය හේතුවෙන් වන්දනාකරුවන් අතර සමාජ දුරස්ථභාවය ඇතිවන පරිදි භූමියේ සටහන් කර ඇති සළකුණු ඉවත් කරන ආකාරය මාධ්‍ය වාර්තා කර සිටියා. වයිරස ව්‍යාප්තියේ ආරම්භයේ සිට මේ දක්වා මක්කම වන්දනාවට ඉඩ ලැබුණේ ඉතාමත් සුළු පිරිසකට පමණයි. එහෙත් මෙවර පූජා භූමියේ සම්පූර්ණ ධාරිතාවට සරිලන පරිදි වන්දනාකරුවන්ට ඉඩ ලබා දෙන බව බලධාරීන් නිවේදනය කරනවා. මක්කම වන්දනාවට පැමිණෙන සියලුම බැතිමතුන් එන්නත් මාත්‍රා දෙකම ලබා තිබිය යුතු අතර මුඛ ආවරණ පැළදීම අනිවාර්ය වනවා.  එමෙන්ම සවුදි අරාබිය තුළ මහජන ඒකරාශීවීම් පොදු ප්‍රවාහන සේවා, ආපන ශාලා හා සිනමා ශාලා වෙත පනවා තිබු නීතිද ලිහිල් කර ඇති බවයි වාර්තා වන්නේ.       ", "URL": "https://www.itnnews.lk/2023/10/05/370093/", "Category": "Breaking News,ජාත්‍යන්තර පුවත්", "Parent URL": null}