{"Source": "ITN news", "Timestamp": "මාර්තු 3, 2022 12:23", "Headline": "අදත් පැය 7 1/2ක විදුලි කප්පාදුවක්", "News Content": "ඊයේ දිනයේ විදුලි කප්පාදුව සිදු වූ ආකාරයටම අද දිනයේත් පැය හතහමාරක විදුලි කප්පාදුවක් සිදු කෙරන බව මහජන උපයෝගීතා කොමිසම පවසනවා. ඉන්ධන හිගය දුම්රිය ධාවනය බලපා නොමැති බවත් තම ආයතනයට අවශ්‍ය තරම් ඉන්ධන තොග පවතින බවත් දුම්රිය දෙපාර්තමේන්තුව පවසනවා. ඉන්ධන නොමැතිවීමෙන් දුම්රිය අවලංගු කෙරෙන බවට ඇතැම් සමාජ මාධ්‍ය මගින් සිදු කෙරෙන ප්‍රචාර අසත්‍ය බවයි දුම්රිය දෙපාර්තමේන්තුවේ මාධ්‍ය ප්‍රකාශක ඒ.ඩී.ජී සෙනෙවිරත්න පවසන්නේ. අවශ්‍ය තෙල් තොග දෛනිකව කොලොන්නාව තෙල් ගබඩාවෙන් ලැබෙන බවද ඔහු සදහන් කළා. ඉන්ධන පිරවුම්හල් අසල අද දිනයේත් දිගු පෝලිම් දක්නට ලැබෙනවා.ඇතැම් ප්‍රදේශවල ඉන්ධන පිරවුම්හල්වලට ඉන්ධන තොග ලැබෙන තෙක් ඊයේ රාත්‍රියේ සිටම රථවාහන රියදුරන් පෝලිම්වල සිටින බවයි අපවාර්තාකරුවන් පවසන්නේ. මේ අතර පසුගිය දෙසැම්බර් 03 වනදා දිවයින පුරා විදුලිය බිදවැටීම පිලිබද කරුණු විමසීම මහජන උපයෝගීතා කොමිසම මගින් සිදු කෙරෙනවා. විදුලිබල අමාත්‍යාංශය, විදුලිබල මණ්ඩලය යන ආයතනවල විශේෂඥයන් නියෝජනය කරමින් සාක්ෂිකරුවන් 22 දෙනෙකු මීට කැදවා තිබෙනවා.     ", "URL": "https://www.itnnews.lk/2023/10/05/399217/", "Category": "Breaking News,දේශීය පුවත්", "Parent URL": null}