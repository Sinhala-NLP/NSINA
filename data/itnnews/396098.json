{"Source": "ITN news", "Timestamp": "පෙබරවාරි 19, 2022 16:25", "Headline": "ශ්‍රී ලංකාව සමඟ T20 තරගාවලියට විරාට් කෝලි නැහැ ???", "News Content": "ශ්‍රී ලංකාව සහ ඉන්දියාව අතර ලබන 24 වනදා ආරම්භ විමට නියමිත 20යි 20 ක්‍රිකට් තරගාවලිය සදහා ඉන්දීය ප්‍රබල  පිතිකරු විරාත් කෝලි සහභාගී නොවන බව වාර්තා වනවා. මේ දිනවල බටහිර ඉන්දීය කොදෙව් කණ්ඩායම සමග පැවැත්වෙන 20යි 20 ක්‍රිකට් තරගාවලියේ තුන්වන විස්සයි විස්ස තරගයට සහ ශ්‍රී ලංකාව සමග පැවැත්වෙන 20යි 20 ක්‍රිකට් තරගාවලියට විරාත් කෝලි ක්‍රිඩා නොකර බවයි ඉන්දීය ක්‍රිකට් ආරංචි මාර්ග සදහන් කරන්නේ. එම තරගාවලියේදී විරාත් කෝලිට විවේකයක් ලබාදීමට එරට ක්‍රිකට් ආයතනය පියවර ගැනීම මීට හේතුවයි. කෙසේ වෙතත් ශ්‍රී ලංකාවට එරෙහිව පැවැත්වෙන ටෙස්ට් තරගාවලිය සදහා විරාත්කෝලි ක්‍රිඩා කරන අතර එහිදී කෝලි තමන්ගේ සියවන ටෙස්ට් තරගයට ද ක්‍රීඩා කිරීමට නියමිතයි. ලබන 24 වනදා ඉන්දියාවේදී ආරම්භ වන  ශ්‍රී ලංකා ඉන්දියා විස්සයි විස්ස සහ ටෙස්ට් ක්‍රිකට් තරගාවලියේ සියලු තරග ස්වාධීන රූපවාහිනිය ඔස්සේ සජීවීව නැරඹීමේ අවස්ථාව ප්‍රේක්ෂක ඔබට හිමිවී තිබෙනවා.         ", "URL": "https://www.itnnews.lk/2023/10/05/396098/", "Category": "ක්‍රීඩා,දේශීය පුවත්", "Parent URL": null}