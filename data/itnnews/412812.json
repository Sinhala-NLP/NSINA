{"Source": "ITN news", "Timestamp": "මැයි 23, 2022 16:26", "Headline": "දිල්ලි නගරයට බලපා ඇති අයහපත් කාලගුණය හේතුවෙන් ගුවන් ගමන් තාවකාලිකව අත්හිටුවයි", "News Content": "ඉන්දියාවේ දිල්ලි නගරයට බලපා ඇති අයහපත් කාලගුණය හේතුවෙන් ගුවන් ගමන් තාවකාලිකව අත්හිටුවීමට බලධාරීන් පියවර ගෙන තිබෙනවා. අධික වර්ෂාව හා සුළං හේතුවෙන් දිල්ලි නගරයට හා ආසන්න ප්‍රදේශවලට විදුලිය බිදවැටීම් ද සිදුව ඇති බවයි වාර්තා වන්නේ. එමෙන්ම ඉන්දිරා ගාන්ධි ජාත්‍යන්තර ගුවන් තොටුපොලෙන් සිදුකරන ගුවන් ගමන් වාර රැසක් තාවකාලිකව අත්හිටුවීමට ද තීරණය කර තිබෙනවා. අධික සුළං හේතුවෙන් නිවාස කිහිපයකට ද අලාභ හානි සිදුව ඇති අතර ගස් කඩාවැටීම් හේතුවෙන් මාර්ග අවහිර වී ඇති බව ද සදහන්. අද දිනය පුරා අධික වැසි බලාපොරොත්තු විය හැකි බවයි ඉන්දීය කාලගුණ අංශ සදහන් කරන්නේ. එමෙන්ම පැයට කිලෝමීටර් 60 ත් 90 ත් අතර වේගයෙන් සුළං හමායාහැකි බවට ද එරට කාලගුණ අංශ අනතුරු අගවනවා.     ", "URL": "https://www.itnnews.lk/2023/10/05/412812/", "Category": "ජාත්‍යන්තර පුවත්", "Parent URL": null}