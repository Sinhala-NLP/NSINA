{"Source": "ITN news", "Timestamp": "அக்டோபர் 31, 2022 13:04", "Headline": "பிரேசில் ஜனாதிபதி தேர்தலில் இடதுசாரி வேட்பாளரும், முன்னாள் ஜனாதிபதியுமான லூலா வெற்றி", "News Content": "பிரேசிலில் இடம்பெற்ற ஜனாதிபதி தேர்தலில் இடதுசாரி வேட்பாளரும், முன்னாள் ஜனாதிபதியுமான லூலா டா சில்வா வெற்றியீட்டியுள்ளார். ஜனாதிபதியும், வலதுசாரி வேட்பாளருமான ஜெயார் பொல்ஷனாரோ தோல்வியை சந்தித்துள்ளார். 50.9 சதவீத வாக்குகள் வெற்றியீட்டிய லூலா டா சில்வாவுக்கு கிடைக்கப்பெற்றுள்ள நிலையில் தோல்வியை சந்தித்த ஜெயார் பொல்ஷனாரோவுக்கு 49.1 சதவீத வாக்குகள் கிடைக்கப்பெற்றுள்ளதாக அந்நாட்டு தகவல்கள் தெரிவிக்கின்றன. ஏற்கனவே இடம்பெற்ற முதல் சுற்று வாக்கெடுப்பில் இருவரும் வெற்றிப்பெறுவதற்கான 50 சதவீதத்திற்கும் அதிகமான வாக்குகளை பெற்றுக்கொள்ளாத நிலையில் 2ம் கட்ட வாக்கெடுப்பு இடம்பெற்றது. 2003ம் ஆண்டு முதல் 2010ம் ஆண்டு வரை பிரேசில் ஜனாதிபதியாக லூலா டா சில்வா ஜனாதிபதியாக பதவி வகித்துள்ள நிலையில் 2018ம் ஆண்டு ஊழல் வழக்கில் சிறைதண்டனை விதிக்கப்பட்டது. இந்நிலையில் பிரேசிலில் ஏற்பட்ட பொருளாதார நெருக்க, கொவிட் அச்சுறுத்தல் உள்ளிட்ட பிரச்சினைகளால் லூலா டா சில்வாவின் தேர்தல் பிரச்சார நடவடிக்கைகள் மக்கள் மத்தியில் அதிக வரவேற்பை பெற்றன. அதன் ஊடாக அவர் மீண்டும் ஜனாதிபதியாக தெரிவாகியுள்ளார். ", "URL": "https://www.itnnews.lk/2023/10/05/443412/", "Category": "Breaking News,சர்வதேச செய்திகள்", "Parent URL": null}