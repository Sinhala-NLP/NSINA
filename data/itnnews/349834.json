{"Source": "ITN news", "Timestamp": "ජූලි 17, 2021 10:19", "Headline": "එන්නත් ආරක්ෂාව නොමැති චීන දරුවන්ට පාසල් තහනම් කිරීමට චීන බලධාරීන් තීරණය කරයි", "News Content": "එන්නත් ආරක්ෂාව නොමැති චීන දරුවන්ට පාසල් තහනම් කිරීමට චීන බලධාරීන් තීරණය කර තිබෙනවා. සැප්තැම්බර් මාසයේ දී දරුවන් යළි පාසල් පැමිණෙන විට අදාළ දරුවා සහ  ඔවුන්ගේ පවුල්වල සාමාජිකයන් එන්නත්කරණ ක්‍රියාවලිය සම්පූර්ණ කර තිබිය යුතු බවත්, එසේ නොමැතිනම් දරුවන් පාසලට ඇතුළත් කර නොගන්නා බවත් චීනයේ ඇතැම් ප්‍රාන්තවල බලධාරීන් මේ වන විට දැනුම් දී තිබෙනවා. චීනයේ තවත් නගර කිහිපයක අවුරුදු 12 ත් 17 ත් අතර දරුවන් පාසල්වලට ඇතුළත් කර ගැනීමට සූදානම් වන්නේද කොරෝන මර්දන එන්නත් කටයුතු පිළිබද සොයා බැලීමෙන් අනතුරුවයි. ඒ අනුව අදාළ නගරවල බලධාරීන් දැනුම් දී ඇත්තේ වයස අවුරුදු 12 ත් 17 ත් අතර දරුවන් මෙතෙක් එන්නත්කරණය සම්පූර්ණ කර නොමැතිනම් පාසල් ආරම්භ කිරීමට පෙර අදාළ එන්නත් ලබා ගන්නා ලෙසයි.       ", "URL": "https://www.itnnews.lk/2023/10/05/349834/", "Category": "ජාත්‍යන්තර පුවත්", "Parent URL": null}