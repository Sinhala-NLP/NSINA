{"Source": "ITN news", "Timestamp": "அக்டோபர் 13, 2021 14:00", "Headline": "கொவிட் தொற்றுக்கு முகம் கொடுக்கும் அதேவேளை நாட்டில் அபிவிருத்தியும் முன்னெடுப்பு : அமைச்சர் ரோகித", "News Content": "கொவிட் தொற்றுக்கு முகம் கொடுக்கும் அதேவேளை நாட்டில் அபிவிருத்தியும் முன்னெடுக்கப்படுவதாக அமைச்சர் ரோகித அபேகுணவர்தன தெரிவித்துள்ளார். களுத்துறை பன்வில டெரன்ஸ் வீதியை காபட் இட்டு அபிவிருத்தி செய்யும் பணிகளை ஆரம்பித்து வைத்து உரையாற்றும் போதே அமைச்சர் இதனை தெரிவித்தார். இதற்கென 81 மில்லியன் ரூபா செலவிடப்படுகின்றது. ஒரு இலட்சம் கிலோ மீட்டர் வீதிகளை அபிவிருத்தி செய்யும் வேலைத்திட்டத்தின் கீழ் இவ்வீதியும் அபிவிருத்தி செய்யப்படுகின்றது. “2015 ஆம் ஆண்டுக்கு முன்னர் மகிந்த ராஜபக்ஷ உள்ளிட்ட அரசாங்கம் நாட்டில் பல்வேறு அபிவிருத்தி திட்டங்களை முன்னெடுத்தது. அதிவேக நெடுஞ்சாலைகளும் காபட் வீதிகளும் கொங்றீட் வீதிகளும் அக்காலக்கட்டத்திலேயே எமக்கு கிடைத்தன. 2015 மற்றும் 2020 காலப்பகுதியில் இந்நாட்டில் எவ்வித அபிவிருத்தியும் இடம்பெறவில்லையென்பதை நாம் அறிவோம். இன்று நாங்கள் கொவிட் தொற்றுக்கு முகம் கொடுக்கும் அதேவேளை ஒரு இலட்சம் கிலோ மீட்டர் வீதிகள் காபட் இடப்படுகின்றன. 14 ஆயிரம் கிராம சேவகர் பிரிவுகளில் பாரிய அபிவிருத்தி திட்டங்கள் இடம்பெறுகின்றன.” ", "URL": "https://www.itnnews.lk/2023/10/05/368954/", "Category": "Breaking News,அண்மைய செய்திகள்,தேசிய செய்திகள்", "Parent URL": null}