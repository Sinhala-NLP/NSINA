{"Source": "ITN news", "Timestamp": "සැප්තැම්බර් 17, 2022 16:52", "Headline": "රැජිණට අවසන් ගෞරව දැක්වන්න තවදුරටත් පෝලිම්වලට ඉන්න එපා", "News Content": "දෙවන එලිසබෙත් මහ රැජිණට අවසන් ගෞරව දැක්වීම සදහා තවදුරටත් පෝලිම්වලට රැස් නොවන ලෙස මහා බ්‍රිතාන්‍ය රජය ජනතාවට දැනුම් දී තිබෙනවා. ධාරිතාව ඉක්මවා යාම හේතුවෙන් මෙම දැනුම්දීම සිදුකර ඇත්තේ. ඊයේ දිනයේදී වේල්සයේ සංචාරය කළ තුන්වන චාල්ස් රජතුමා මේ වනවිට බකින්හැම් මාළිගාවට ආපසු පැමිණ ඇති බවයි බ්‍රිතාන්‍ය මාධ්‍ය පැවසුවේ. තුන්වන චාල්ස් රජතුමා සහ ඔහුගේ සහෝදර සහෝදරියන් රැජිණගේ දේහයට අද විශේෂ ගෞරව දැක්වීමක්ද සිදු කළා. බ්‍රිතාන්‍ය රජය සදහන් කළේ රැජිණගේ අවමංගල්‍ය මෙතෙක් මහා බ්‍රිතාන්‍යයේ පැවති විශාලතම උත්සවය වනු ඇති බවයි.       ", "URL": "https://www.itnnews.lk/2023/10/05/435574/", "Category": "ජාත්‍යන්තර පුවත්", "Parent URL": null}