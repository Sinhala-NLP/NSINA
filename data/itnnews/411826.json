{"Source": "ITN news", "Timestamp": "මැයි 17, 2022 15:10", "Headline": "ලෙබනනයේ පාර්ලිමේන්තු මැතිවරණයෙන් හිස්බුල්ලා සංවිධානයට බහුතර බලය අහිමි වෙයි", "News Content": "ලෙබනනයේ පාර්ලිමේන්තු මැතිවරණයෙන් දැනට නිකුත්වී ඇති ප්‍රථිඵලවලට අනුව හිස්බුල්ලා සංවිධානයට බහුතර බලය අහිමි වී ඇති බව විදෙස් මාධ්‍ය සඳහන් කරනවා. දරුණු ආර්ථික අර්බුදයකට මුහුණ දී සිටින ලෙබනනයේ පාර්ලිමේන්තු මැතිවරණය ඊයේ පැවැත්වුණා. එරට පාර්ලිමේන්තුවේ බහුතර බලයක් හිමිව තිබුණේ හිස්බුල්ලා සංවිධානයටයි. කෙසේ වුවද දැනට නිකුත්වී ඇති ප්‍රතිඵල අනුව එම සංවිධානයට පාර්ලිමේන්තුවේ බහුතර බලය අහිමිවී ඇති බව සඳහන්. ආසන 128 කින් සමන්විත ලෙබනන පාර්ලිමේන්තුවේ බහුතර බලය කාට හිමිවේදැයි තවමත් ප්‍රකාශ කළ නොහැකි බවයි විශ්ලේෂකයින් පවසන්නේ. ඡන්දය ප්‍රකාශ කිරීමේ ප්‍රතිශතය 41 %ක තරම් පහත අගයක පැවතුණා.       ", "URL": "https://www.itnnews.lk/2023/10/05/411826/", "Category": "ජාත්‍යන්තර පුවත්", "Parent URL": null}