{"Source": "ITN news", "Timestamp": "ඔක්තෝබර් 27, 2022 20:17", "Headline": "බියගම රෝහල ආශ්‍රිතව වෙල්නස් විලේජ් සංකල්පයට අනුව නව රෝහලක් ඉදිකිරීම පිලිබඳ සාකච්ඡාවක්", "News Content": "බියගම රෝහල ආශ්‍රිතව වෙල්නස් විලේජ් සංකල්පයට අනුව නව රෝහලක් ඉදිකිරීමට අදාළ ඉඩම් අත්පත් කර ගැනීම පිලිබද සාකච්ඡාවක්  ජනාධිපති කාර්යාලයේදී පැවැත් වුණා. දේශගුණික විපර්යාස පිළිබද ජනාධිපති උපදේශක රුවන් විජයවර්ධන මහතාගේ ප්‍රධානත්වයෙනුයි සාකච්ඡාව පැවැත්වුණේ. ජනාධිපති රනිල් වික්‍රමසිංහ මහතාගේ සංකල්පයකට අනුව මෙරට තුළ ප්‍රථමවරට වෙල්නස් විලේජ් සංකල්පය ක්‍රියාවට නැංවෙනවා. මෙඩිකල් ටුවරිසම් ප්‍රවර්ධනය එහි ඉලක්කයයි. විදේශීය සංචාරකයන් ඉලක්ක කරගනිමින් ජාත්‍යන්තර ප්‍රමිතියෙන් යුතු සියලු පහසුකම් සහිත රෝහලක් ලෙස  මෙය ඉදිකිරීමටයි සැලසුම් කර ඇත්තේ. එහි සැලැස්ම පිලිබද සොයා බැලූ රුවන් විජයවර්ධන මහාතා ඉඩම් අත්පත් කර ගැනීම කඩිනම් කර රෝහලේ ඉදිකිරීම් ආරම්භ කරන ලෙස නිලධාරීන්ට උපදෙස් ලබා දුන්නා.           ", "URL": "https://www.itnnews.lk/2023/10/05/442795/", "Category": "දේශීය පුවත්", "Parent URL": null}