{"Source": "ITN news", "Timestamp": "අප්‍රේල් 7, 2022 08:59", "Headline": "ආරක්ෂක අංශවලට එරෙහිව සමාජ මාධ්‍ය වෙත වීඩියෝවක් නිකුත් කළ පුද්ගලයෙකු අත්අඩංගුවට", "News Content": "පොලීස් නිලධාරීන් හා හමුදා නිලධාරීන් ඝාතනය කළ යුතු බවට සමාජ මාධ්‍ය ජාලාවලට වීඩියෝ පටයක් මුදා හල පුද්ගලයෙකු අත්අඩංගුවට ගෙන තිබෙනවා. පොලිස් නිලධාරින්ට හා හමුදා නිලධාරීන්ට පහර දිය යුතු බවටත් ඔවුන් ඝාතනය කළ යුතු බවටත් මෙම පුද්ගලයා සමාජ මාධ්‍ය හරහා ප්‍රකාශයක් කර තිබුණා. ඒ සම්බන්ධයෙන් නාගොඩ පොලිසිය කළ විමර්ශනයේදීයි සැකකරු අත්අඩංගුවට ගැනීමට හැකි වුණේ. සැකකරු තලාව නාගොඩ ප්‍රදේශයේ පදිංචි 36 හැවිරිදි අයෙක්. වසර හයක් තිස්සේ මත්ද්‍රව්‍ය භාවිතයට ඇබ්බැහිව සිට මානසික රෝගයකටද මොහු ගොදුරු වී ඇති බවට තොරතුරු හෙළිව තිබෙනවා. ඒ සදහා ඔහුගේ දෙමව්පියන් අවස්ථා කිහිපයකදීම කරාපිටිය සහ මුල්ලේරියාව මානසික රෝහලෙන් ප්‍රතිකාර ලබා දී තිබෙනවා. ඒ සෑම අවස්ථාවකදීම මොහු ප්‍රතිකාර සම්පූර්ණ නොකර රෝහලෙන් පලා ගොස් ඇති බවයි හෙළි වුනේ. මීට පෙර මෙම පුද්ගලයා චීවරයක් පැළද රැවුල සහ කොණ්ඩය වවා තැනින් තැන සංචාරය කරමින් කාලය ගත කර ඇති බවද පොලිසිය හෙළි කර ගත්තා. සැකකරු බද්දේගම මහේස්ත්‍රාත් අධිකරණයට ඉදිරිපත් කිරීමෙන් පසු ලබන 18 වනදා තෙක් රක්ෂිත බන්ධනාගාරගත කෙරුණා.   ", "URL": "https://www.itnnews.lk/2023/10/05/405905/", "Category": "Breaking News,දේශීය පුවත්", "Parent URL": null}