{"Source": "ITN news", "Timestamp": "ජූනි 18, 2023 06:09", "Headline": "ඖෂධ නිෂ්පාදන ආයතනයකින් කප්පම් ඉල්ලූ තිදෙනෙකු අත්අඩංගුවට", "News Content": "ඖෂධ නිෂ්පාදනය කරනු ලබන ආයතනයක් පවත්වාගෙන යන පුද්ගලයෙකුගෙන් ලක්ෂ 10ක කප්පම් මුදලක් ඉල්ලූ සැකකරුවන් තිදෙනෙකු  අත්අඩංගුවට ගෙන තිබෙනවා. සිය නිෂ්පාදන හා වෙළඳ කටයුතු පිළිබඳ අවතක්සේරු කර දැන්වීමක් සකසා සමාජ මාධ්‍ය වෙත මුදා හරින බවට තර්ජනය කරමිනුයි සැකකරුවන් එලෙස කප්පම් මුදල ඉල්ලා තිබෙන්නේ. අදාළ මුදල රැගෙන බණ්ඩාරගම නගරයට පැමිණෙන ලෙසට කප්පම්කරුවන් විසින් අදාළ පුද්ගලයාට දැනුම් දී තිබුණා. ඒ අනුව, බණ්ඩාරගම නගරයේදී එම කප්පම් මුදල ලබා ගැනීමට පැමිණි සැකකරුවන් තිදෙනා පිහියක්ද සමඟ අත්අඩංගුවට ගත් බවයි පොලිසිය පැවසුවේ. සිද්ධියට සම්බන්ධ ප්‍රධාන සැකකරු අලුබෝමුල්ල ප්‍රදේශයේ පදිංචිකරුවෙකු වන අතර අනෙක් සැකකරුවන් දෙදෙනා පානදුර ප්‍රදේශයේ පදිංචිකරුවන් වනවා. ", "URL": "https://www.itnnews.lk/2023/10/05/492632/", "Category": "දේශීය පුවත්", "Parent URL": null}