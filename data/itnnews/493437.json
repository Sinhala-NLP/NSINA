{"Source": "ITN news", "Timestamp": "ජූනි 20, 2023 15:06", "Headline": "දිනේෂ් ෂාෆ්ටර්ගේ මරණය – රජයේ රස පරික්ෂක වෙත යොමුකළ භාණ්ඩ පිළිබඳ වාර්තා කඩිනමින් ඉල්ලයි", "News Content": "ව්‍යාපාරික දිනේෂ් ෂාෆ්ටර් මහතාගේ මරණයට අදාළව රජයේ රස පරික්ෂක වෙත යොමුකළ භාණ්ඩ පිළිබඳ පරීක්ෂණ වාර්තා කඩිනමින් කැඳවන ලෙස අධිකරණය නියම කළා. කොළඹ මහේස්ත්‍රාත් අධිකරණය අපරාධ පරික්ෂණ දෙපාර්තමේන්තුවටයි මෙම නියෝගය සිදුකළේ. මෙම පැමිණිල්ල අද කැදවූ අවස්ථාවේ මහේස්ත්‍රාත්වරිය පැවසුවේ ලේ සාම්පල ඇතුළු ද්‍රව්‍යවලට අදාළ රස පරික්ෂක වාර්තා මෙතෙක් ලැබී නොමැති බවයි. එම වාර්තා ලැබීමේ ප්‍රමාදයක් ඇති බව කී මහේස්ත්‍රාත්වරිය ඒ පිළිබද සිහි කැදවීම් යොමු කළ හැකි බවයි අපරාධ පරික්ෂණ දෙපාර්තමේන්තුවට දැනුම් දුන්නේ. පැමිණිල්ල ලබන 28 වනදා කැදවීමට නියෝග කෙරුණා. හිටපු අමාත්‍ය ජොන්ස්ටන් ප්‍රනාන්දු මහතා ඇතුළු තුන්දෙනෙකුට එරෙහි නඩුවක් ඔක්තෝම්බර් මස 12 වනදා කැදවීමට කොළඹ මහාධිකරණය නියම කළා. සතොස සේවකයන් දේශපාලන කටයුතුවලට යොදවා රජයට පාඩුවක් සිදුකළ බව ඔවුන්ට එරෙහි චෝදනාවයි. පැමිණිල්ලේ සාක්ෂිකරුවෙකු වන සතොස හිටපු පරිපාලන නිලධාරී කිත්සිරි සිල්වා යන අයට අධිකරණය හමුවේ පෙනී සිටින ලෙස මීට පෙර සිතාසි නිකුත් කර තිබුණා. එහෙත් ඔහු විදේශ ගතවී ඇති බවයි අධිකරණය හමුවේ ප්‍රකාශ වුණේ. ඒ අනුවයි නඩුව ඔක්තෝම්බර් 12 වනදාට කල් තැබුවේ. ", "URL": "https://www.itnnews.lk/2023/10/05/493437/", "Category": "දේශීය පුවත්", "Parent URL": null}