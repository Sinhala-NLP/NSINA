{"Source": "ITN news", "Timestamp": "මාර්තු 17, 2023 16:58", "Headline": "නොර්වුඩ් සිට බගවන්තලාව දක්වා මාර්ග කොටසේ සංවර්ධන කටයුතු ඇරඹෙයි", "News Content": "හැටන් බගවන්තලාව ප්‍රධාන මාර්ගයේ නොර්වුඩ් සිට බගවන්තලාව දක්වා කිලෝමිටර් 10 ක් වු  මාර්ගය කාපට් අතුරා ප්‍රතිසංස්කරණය කිරීමේ කටයුතු සඳහා ජනාධිපති රනිල් වික්‍රමසිංහ මහතාගේ උපදෙස් පරිදි මාර්ග සංවර්ධන අධිකාරීයට රු මිලියන 20 ක ප්‍රතිපාදන ලබා දී ඇත. මිට වසර තුනකට ප්‍රථම එම මාර්ගය කාපට් අතුරා ප්‍රතිසංස්කරණය කිරීමේ කටයුතු ආරම්භ කර එම මාර්ගයේ සංවර්ධන කටයුතු තාවකාලිකව නතර කිරීමත් සමඟ එම මාර්ගයේ විශාල වලවල් හැරී ස්ථාන කිහිපයකින් මාර්ගය කඩතුළු වි තිබු නිසා එම මාර්ගයේ ගමන් ගන්නා පොදු ප්‍රවාහන සේවා බස් රථ සහ අනෙකුත් වාහන හිමියන් දැඩි පීඩාවට පත්වි සිටිහ. ජනාධිපති රනිල් වික්‍රමසිංහ මහතාගේ ප්‍රධානත්වයෙන් පසුගිය දා නුවරඑලිය දිස්ත්‍රික් ලේකම් කාර්යාලයේ අශ්චර්ය ශාලාවේ පැවති දිස්ත්‍රික් කමිටු රැස්විමේදි එම මාර්ගයේ නතර කර ඇති සංවර්ධන කටයුතු යලිත් ආරම්භ කරන ලෙස නොර්වුඩ් ප්‍රාදේශීය සභාවේ සභාපති රවි කුලන්දවේල් මහතා ජනාධිපතිවරයාගෙන් විසින් කල ඉල්ලීමක් මත එම මාර්ගය අදිර කිහිපයක් යටතේ කාපට් අතුරා සංවර්ධනය කිරීමේ කටයුතු සඳහා රු මිලියන 20 ක ප්‍රතිපාදන ලබා දී ඇත. එම මාර්ගයේ දැනට කොන්ක්‍රිට් අතුරා සංවර්ධනය කර ඇති කොටස කාපට් අතුරා සංවර්ධනය කිරීමටත් , විශාල වලවල් හැරි කඩතුළු වි ඇති ස්ථාන අවම වියදමක් යටතේ මාර්ග සංවර්ධන අධිකාරිය මගින් සංවර්ධනය කිරීමටත් පියවර ගන්නා බව මධ්‍යම පළාත් මාර්ග සංවර්ධන අධිකාරීයේ ප්‍රධාන විධායක ඉංජිනේරු මහෙන්ද්‍ර විජේපාල මහතා පැවසිය. ජනාධිපතිවරයාගේ උපදෙස් පරිදි එම මාර්ගය සංවර්ධන කිරීමේ කටයුතු වලට ප්‍රතිපාදන වෙන් කිරීමත් සමඟ එම මාර්ගයේ සංවර්ධන කටයුතු නුවරඑලිය දිස්ත්‍රික් පා.ම මරුදපාණ්ඩි රමේෂ්වරන් සහ නොර්වුඩ් ප්‍රාදේශීය සභාවේ සභාපති රවිකුලන්දවේල් ඇතුළු ලංකා කම්කරු කොන්ග්‍රසයේ නිලධාරීන් රැසකගේ සහභාගීත්වයෙන් අද දින නොර්වුඩ් ප්‍රදේශයේ ආරම්භ කෙරිණ.   ", "URL": "https://www.itnnews.lk/2023/10/05/469048/", "Category": "දේශීය පුවත්", "Parent URL": null}