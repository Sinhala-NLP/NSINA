{"Source": "ITN news", "Timestamp": "மார்ச் 16, 2022 12:22", "Headline": "இன்றைய தினமும் நாட்டின் பல்வேறு பகுதிகளிலும் மின்வெட்டு அமுல்..", "News Content": "இன்றையதினமும் நாட்டின் பல்வேறு பகுதிகளிலும் மின்வெட்டு அமுல்ப்படுத்துவதற்கு பொதுப்பயன்பாட்டு ஆணைக்குழு அனுமதி வழங்கியுள்ளது. காலை 8 மணி முதல் மாலை 6 மணி வரையான காலப்பகுதியில் இரண்டரை மணி நேர மின்வெட்டு அமுல்ப்படுத்தப்படவுள்ளது. A,B,C,,D,E,F,G,H,I,J,K,L, ஆகிய வலயங்களிலேயே அதுதொடர்பான நடைமுறை காணப்படும். மாலை 6 மணியிலிருந்து இரவு 11 மணி வரையான காலப்பகுதியில் குறித்த வலயங்களில் 2 மணி நேர மின்வெட்டு அமுல்ப்படுத்தப்படவுள்ளதாக பொதுப்பயன்பாட்டு ஆணைக்குழு குறிப்பிட்டுள்ளது. இந்நிலையில் P,Q,R,S,T,U,V,W ஆகிய வலயங்களில் காலை 8.30 மணியிலிருந்து மாலை 5.30 மணி வரையான காலப்பகுதியில் 3 மணி நேர மின்வெட்டும், மாலை 5.30 மணியிலிருந்து இரவு 11 மணி வரையான காலப்பகுதியில் 2 அரை மணி நேர மின்வெட்டும் அமுல்ப்படுத்தப்படவுள்ளதாக பொதுப்பயன்பாட்டு ஆணைக்குழு அறிவித்துள்ளது. ", "URL": "https://www.itnnews.lk/2023/10/05/401511/", "Category": "Breaking News,அண்மைய செய்திகள்", "Parent URL": null}