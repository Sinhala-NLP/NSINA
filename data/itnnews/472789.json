{"Source": "ITN news", "Timestamp": "අප්‍රේල් 3, 2023 10:32", "Headline": "ඇමෙරිකාවට බලපෑ දරුණු ටොනේඩෝ තත්ත්වයෙන් 29 දෙනෙකු ජීවිතක්ෂයට", "News Content": "ඇමෙරිකාවට බලපෑ දරුණු ටොනේඩෝ තත්ත්වයෙන් 29 දෙනෙකු මියගොස් තිබෙනවා. ඇමෙරිකානු ජනාධිපති ජෝ බයිඩ්න් විපතට පත් ජනතාව වෙනුවෙන් හදිසි ආධාර පැකේජයක් ප්‍රකාශයට පත් කර තිබෙනවා. ටොනේඩෝ තත්ත්වයෙන් නිවාස දෙදහසකට ඇතුළු දේපල රැසකට හානි සිදුව තිබෙනවා. ආකන්සාස් ප්‍රාන්තය,  ඉලිනොයිස්,  ඇලබාමා,  මිසිසිපි යන ප්‍රාන්තවලට මෙන්ම වර්ජිනියා,  ඔහියෝ,  පෙන්සිල්වෙනියා යන ප්‍රාන්තවලට ද ටොනේඩෝ තත්ත්වයෙන් දැඩි හානි සිදුව තිබෙනවා. ඇමෙරිකා කාලගුණ ඒජන්සිය පවසන්නේ ටොනේඩෝ 60කටත් වඩා මෙම ප්‍රාන්තවල විවිධ ස්ථානවල ඇති වු බවයි. නිවාස දහස් ගණනක් විනාශ වී ඇති අතර තවමත් බොහෝ ප්‍රදේශවලට විදුලිය නොමැති බවයි වාර්තා වන්නේ.   ", "URL": "https://www.itnnews.lk/2023/10/05/472789/", "Category": "ජාත්‍යන්තර පුවත්", "Parent URL": null}