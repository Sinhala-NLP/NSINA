{"Source": "ITN news", "Timestamp": "ஏப்ரல் 16, 2022 10:52", "Headline": "இன்றையதினமும் மழையுடன் கூடிய வானிலை..", "News Content": "நாட்டின் பல பகுதிகளில் இன்றையதினமும் மழையுடன் கூடிய வானிலை நிலவுமென வளிமண்டலவியல் திணைக்களம் அறிவித்துள்ளது. வடக்கு, கிழக்கு, வடமத்திய, மத்திய மற்றும் ஊவா மாகாணங்களில் மாலை அல்லது இரவு வேளையில் இடியுடன் கூடிய மழை பெய்யக்கூடும். மேல், சப்ரகமுவ மாகாணங்களிலும், காலி மற்றும் மாத்தறை மாவட்டங்களிலும் சிறிதளவான மழைவீழ்ச்சி பதிவாகக்கூடும். இடியுடன் கூடிய மழையின் போது காற்றின் வேகம் அதிகரித்து காணப்படும். மின்னல் தாக்கங்களும் ஏற்படும் சாத்தியங்களும் காணப்படுகின்றன. இதனால் முன்னெச்சரிக்கையுடன் செயற்படுமாறு வளிமண்டலவியல் திணைக்களம் பொதுமக்களுக்கு அறிவித்துள்ளது. ", "URL": "https://www.itnnews.lk/2023/10/05/407032/", "Category": "Breaking News,தேசிய செய்திகள்", "Parent URL": null}