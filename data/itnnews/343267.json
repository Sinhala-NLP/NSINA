{"Source": "ITN news", "Timestamp": "ஜூன் 17, 2021 12:30", "Headline": "விக்டோரியா நீர்த்தேக்கத்திற்கு அருகில் பதிவான நிலஅதிர்வு குறித்து ஆய்வு", "News Content": "விக்டோரியா நீர்த்தேக்கத்திற்கு அருகில் பதிவான நிலஅதிர்வு குறித்து விசாரணைகள் ஆரம்பிக்கப்பட்டுள்ளன. நீர்த்தேக்கத்தின் தாழ்நில வனப்பகுதியில் நேற்று மாலை 1.8 முதல் 2 ரிக்டர் அளவுகளுக்கிடையில் நிலஅதிர்வு உணரப்பட்டதாக புவிசரிதவியல் அளவை மற்றும் சுரங்க பணியகம் தெரிவித்துள்ளது. பசறை மற்றும் லுணுகல ஆகிய பகுதிகளிலும் நிலஅதிர்வு உணரப்பட்டதாக எமது செய்தியாளர்கள் தெரிவித்தனர். எவ்வாறாயினும் இதுகுறித்து எவ்வித அச்சமும் கொள்ளத்தேவையில்லை எனவும் ஆய்வுகள் முன்னெடுக்கப்பட்டுள்ளதாகவும் புவிசரிதவியல் அளவை மற்றும் சுரங்க பணியகம் தெரிவித்துள்ளது. ", "URL": "https://www.itnnews.lk/2023/10/05/343267/", "Category": "Breaking News,அண்மைய செய்திகள்,தேசிய செய்திகள்", "Parent URL": null}