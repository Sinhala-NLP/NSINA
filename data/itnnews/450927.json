{"Source": "ITN news", "Timestamp": "දෙසැම්බර් 18, 2022 12:40", "Headline": "අඩු කළත් අඩු කළ මිලට නොලැබෙන පාන්", "News Content": "පාන් ගෙඩියක මිල ඊයේ මධ්‍යම රාත්‍රියේ සිට රුපියල් 10කින් අඩුක කළ බව බේකරි හිමියන්ගේ සංගමය සදහන් කලා. ඒ අනුව අඩුකළ මිළට පාන් ලබාදීමට තමන් සුදානම් බවයි බේකරි හිමියන් පවසන්නේ. කෙසේ වෙතත් පාන් මිලේහි මේ වන විටත් වෙනසක් සිදුව නැති බවයි මේ පිළිබද අප කළ සොයා බැලිමේ දි පාරිභෝගීක ජනතාව කියා සිටියේ. පාන්පිටි මිල අවස්ථා කිහිපයකදී ඉහළ නැංවීමත් සමග බේකරි නිෂ්පාදන මෙන්ම පාන් මිලද ඉහළ නැංවීමට පියවර ගැනුණා. තිරිගු පිටි ආනයනය කරන ප්‍රධාන සමාගම් දෙකෙන් එක් සමාගමක් පාන්පිටි මිල රුපියල් විස්සකින් අඩුකර තිබෙනවා. එම පසුබිම හමුවේ පාන්ගෙඩියක මිල ඊයේ මධ්‍යම රාත්‍රියේ සිට රුපියල් 10කින් අඩු කිරීමට බේකරි හිමියන්ගේ සංගමය තීරණය කළ ද එය නිසි අයුරින් ක්‍රියාත්මක වන ආකාරයක් දැක ගත නොහැකියි. මේ අතර කෙටි ආහාර වල මිළ ගණන් අඩු කිරීමේ හැකියාවක් නොමැති බව වෙළඳුන් පවසනවා .   ", "URL": "https://www.itnnews.lk/2023/10/05/450927/", "Category": "Breaking News,දේශීය පුවත්", "Parent URL": null}