{"Source": "ITN news", "Timestamp": "සැප්තැම්බර් 3, 2023 13:34", "Headline": "තායිවානයට සුළි කුණාටුවක අවදානමක්", "News Content": "නැගෙනහිර තායිවානයේ 3000කට වැඩි පිරිසක් ආරක්ෂිත ස්ථාන වෙත යොමුකර තිබෙනවා. ඒ සුළි කුණාටුවක අවදානමක් හේතුවෙන්. හයිකුයි ලෙස නම්කර ඇති සුළි කුණාටුව පැයට කිලෝමීටර 140ක වේගයෙන් හමා යන බවයි විදෙස් මාධ්‍ය වාර්තා කළේ. තායිවානයේ අභ්‍යන්තර ගුවන් ගමන් 200ක් පමණ අවලංගු කිරීමට ද පියවර ගත් බව බලධාරීන් පවසනවා. ඉදිරි දින දෙකේ දී පාසල් සහ කාර්යාල ද වසා තැබීමටයි තීරණය කර ඇත්තේ. වසර 4කට පසු තායිවානයට බලපාන දරුණුම සුළි කුණාටුව මෙය විය හැකි බවයි විදෙස් මාධ්‍ය පෙන්වා දෙන්නේ.           ", "URL": "https://www.itnnews.lk/2023/10/05/513216/", "Category": "Breaking News,ජාත්‍යන්තර පුවත්", "Parent URL": null}