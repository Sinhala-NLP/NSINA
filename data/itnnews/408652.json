{"Source": "ITN news", "Timestamp": "ஏப்ரல் 27, 2022 16:22", "Headline": "தமிழகத்தில் கோவில் உற்சவத்தின் போது ஏற்பட்ட விபத்தில் 11 பேர் பலி..", "News Content": "தென்னிந்தியாவின் தஞ்சாவூர் பகுதியில் இந்து கோவில் உற்சவத்தின் போது ஏற்பட்ட விபத்தில் 11 பேர் உயிரிழந்துள்ளனர். அலங்கரிக்கப்பட்ட தேர், ட்ரெக் வண்டியில் எடுத்து செல்லப்பட்ட போது உயர் அழுத்த மின்கம்பியில் அதன் மேற்பகுதி மோதுண்டுள்ள நிலையில், 2 சிறுவர்கள் உட்பட 11 பேர் உயிரிழந்துள்ளதாக பொலிஸார் தெரிவித்துள்ளனர். அதிகாலை வேளையில் சம்பவம் இடம்பெற்றுள்ளதாக சென்னை பொலிஸார் தெரிவித்துள்ளனர். மின்தாக்கத்தினால் மேலும் 3 பேர் தீக்காயமடைந்த நிலையில், வைத்தியசாலையில் அனுமதிக்கப்பட்டுள்ளதாகவும், 15 பேர் வரை காயமடைந்துள்ளதாக இந்திய ஊடகங்கள் செய்தி வெளியிட்டுள்ளன. இந்நிலையில் குறித்த சம்பவத்தில் உயிரிழந்தவர்களுக்காக தமிழக சட்ட சபையில் 2 நிமிட மௌன அஞ்சலி செலுத்தப்பட்டுள்ளது. அத்தோடு காயமடைந்தவர்களை பார்வையிடவுள்ளதோடு, உயிரிழந்தவர்களின் குடும்ப உறுப்பினர்களையும் சந்திக்கவுள்ளதாக தமிழக முதல்வர் அறிவித்துள்ளார். உயிரிழந்தவர்களின் குடும்பங்களுக்கு தலா 5 இலட்சம் ரூபா நட்டஈடு வழங்கவுள்ளதாகவும் தமிழக முதல்வர் அறிவித்துள்ளார். இந்நிலையில் இந்திய பிரதமர் நரேந்திர மோதியும் சம்பவம் தொடர்பில் தமது அனுதாபங்களை தெரிவித்துள்ளார். ", "URL": "https://www.itnnews.lk/2023/10/05/408652/", "Category": "Breaking News,சர்வதேச செய்திகள்", "Parent URL": null}