{"Source": "ITN news", "Timestamp": "ජූලි 23, 2023 16:13", "Headline": "හලාවත, ඉරණවිල වෙරළතීරය සංරක්ෂණය කිරීමේ හා ඛාදනය වැළැක්වීමේ විශේෂ වැඩපිළිවෙලක්", "News Content": "දැඩි සේ ඛාදනයට ලක්වෙමින් පවතින හලාවත ඉරණවිල වෙරළතීරය සංරක්ෂණය කිරීමේ හා ඛාදනය වැළැක්වීමේ විශේෂ වැඩපිළිවෙලක් වෙරළ සංරක්ෂණ දෙපාර්තමේන්තුව ආරම්භ කර තිබෙනවා. නිරිත දිග මෝසම් සුළං සක්‍රය වීමත් සමගම ඉරණවිල වෙරළ තිරයේ සැලකිය යුතු ප්‍රදේශයක් දැඩි ඛාදනයකට ලක්ව තිබෙනවා. දිනෙන් දින සිදුවන මෙම ඛාදනය හේතුවෙන් ධීවර ප්‍රජාවට දුෂ්කරතා රැසකට මුහුණ දීමට සිදුව ඇති අතර වෙරළබඩ මාර්ගයේ ගමනාගමනයට ද බලපෑම් එල්ලවුණා. මේ පිළිබද අවධානය යොමුකළ වෙරළ සංරක්ෂණ දෙපාර්තමේන්තුව ගල්වැටි යොදා වෙරළ ඛාදනය වැළැක්වීමේ වැඩපිළිවෙලක් ආරම්භ කළා. අදියර දෙකක් යටතේ එය ක්‍රියාත්මක කෙරෙන අතර ව්‍යාපෘතියේ ප්‍රථම අදියර සදහා වැය කෙරෙන මුදල රුපියල් මිලියන 25ක්.       ", "URL": "https://www.itnnews.lk/2023/10/05/502061/", "Category": "දේශීය පුවත්", "Parent URL": null}