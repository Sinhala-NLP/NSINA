{"Source": "ITN news", "Timestamp": "මැයි 25, 2023 14:35", "Headline": "ජින්නා ශිෂ්‍යත්ව ප්‍රදානය කොළඹදී", "News Content": "පාකිස්තානු රජය මගින් ජින්නා ශිෂ්‍යත්ව ප්‍රදානය කොළඹදී සිදු කෙරුණා. පාකිස්තානයේ ගෞරවනිය ආරම්භක පියා වන මුහම්මද් අලි ජින්නා සිහිපත් කරමින් එරට රජය වාර්ෂිකව මෙම ශිෂ්‍යත්ව ප්‍රදානය සිදු කෙරෙනවා. ඒ 2006 වසරේ සිටයි. උසස් පෙළ හදාරණ සිසුන් 131 දෙනෙකුට මේ වසර සඳහා ශිෂ්‍යත්ව පිරිනැමුණා. සාමාන්‍ය පෙළ ඉහළින් සමත් සිසුන් සෑම පළාතක්ම නියෝජනය වන පරිදි මේ සදහා තෝරාගෙන තිබෙනවා. මේ වන විට ජින්නා ශිෂ්‍යත්ව 2400 කට වැඩි සංඛ්‍යාවක් පිරිනමා ඇති බවයි මෙහිදී ප්‍රකාශ වුණේ. ශ්‍රී ලංකාවේ පාකිස්තාන මහ කොමසාරිස් කාර්යාලය සංවිධාන කළ මෙම උත්සවය පැවැත්වුණේ අමාත්‍ය විදුර වික්‍රමනායක, ශ්‍රී ලංකාවේ පාකිස්තාන මහ කොමසාරිස් විශ්‍රාමික මේජර් ජෙනරාල් උමාර් ෆාරුක් බුර්කි, මහ බැංකු අධිපති ආචාර්ය නන්දලාල් විරසිංහ යන මහත්වරුන්ගේ ප්‍රධානත්වයෙනුයි.       ", "URL": "https://www.itnnews.lk/2023/10/05/486200/", "Category": "දේශීය පුවත්", "Parent URL": null}