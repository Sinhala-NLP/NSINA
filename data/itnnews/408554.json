{"Source": "ITN news", "Timestamp": "අප්‍රේල් 27, 2022 11:52", "Headline": "සයින්දමරුදු ප්‍රහාරයෙන් මියගිය පුද්ගලයින්ගේ සිරුරු කොටස් ගොඩ ගැනීම ඇරඹෙයි", "News Content": "සයින්දමරුදු  බෝම්බ ප්‍රහාරයෙන් මිය ගිය පිරිසගේ ශරීර කොටස් යළි ගොඩ ගැනීමේ කටයුතු මේ වන විට සිදු කෙරෙමින් පවතිනවා. පාස්කු ඉරුදින බෝම්බ ප්‍රහාරයට පසුව සහරාන් හසීම්ගේ සහෝදරයෙකු වන මොහොමඩ් රිල්වාන් අම්පාර සයින්ද මරුදු ප්‍රදේශයේ දී බෝම්බයක් පුපුරුවා හැරියා. ඉන් 17 දෙනෙකු මිය බව විමර්ශනවලදී තහවුරු වුණා. එහි සිටි බව පැවසෙන කටුවාපිටිය දේවස්ථානයට බෝම්බ ප්‍රහාරය එල්ලකළ මොහොමදු හස්තුන්ගේ බිරිද වන පුලස්තිනී මහේන්ද්‍රන් හෙවත් සාරා ජෙස්මින්ගේ ශරීර කොටස් තිබු බව අනාවරණය  වූයේ නැහැ. අවස්ථා දෙකක දී සිදුකළ ඩී එන් ඒ පරික්ෂණවලදී මෙය අනාවරණය නොවූ අතර මෘත ශරීර කොටස් නැවත ගොඩගෙන ඩී එන් ඒ පරික්ෂණ සිදු කිරීමටයි විමර්ශන නිලධාරින් තීරණය කළේ. ඒ සදහා කළ ඉල්ලීමට කල්මුණේ මහේස්ත්‍රාත් අධිකරණය අවසර ලබා දුන්නා. ඒ අනුවයි මෙම ශරීර කොටස් නැවත ගොඩ ගැනීමේ කටයුතු අද පෙරවරුවේ ආරම්භ කෙරුණේ.       ", "URL": "https://www.itnnews.lk/2023/10/05/408554/", "Category": "දේශීය පුවත්", "Parent URL": null}