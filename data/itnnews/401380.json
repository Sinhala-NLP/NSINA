{"Source": "ITN news", "Timestamp": "மார்ச் 15, 2022 10:22", "Headline": "எவ்வித முன்னறிவித்தல்களுமின்றி புகையிரத தொழிற்சங்கங்கள் : பயணிகள் பெரும் அசௌகரியங்களுக்கு..", "News Content": "எவ்வித முன்னறிவித்தல்களுமின்றி புகையிரத தொழிற்சங்கங்கள் இன்று காலை ஆரம்பித்த பணிப்பகிஸ்கரிப்பினால் பயணிகள் பெரும் அசௌகரியங்களுக்கு உட்பட்டனர். புகையிரத பொது முகாமையாளருடன் நடாத்திய பேச்சுவார்த்தையை அடுத்து அப்பணிப்பகிஷ்கரிப்பை கைவிடவும் புகையிரத ஊழியர்கள் இணக்கம் தெரிவித்திருந்தனர். \nசுமார் 3 மணித்தியாலங்கள் இடம்பெற்ற இப்பணிப்பகிஸ்கரிப்பு காரணமாக புகையிரத சேவைக்கு பாதிப்பு ஏற்பட்டது. மேலதிக நேர கொடுப்பனவை வழங்குவதற்காக வெளியிடப்பட்ட சுற்றுநிருபம் குறித்து ஏற்பட்ட பிரச்சினையை அடிப்படையாக வைத்தே இப்பணிப்பகிஸ்கரிப்பு அமுல்படுத்தப்பட்டது. எவ்வாறாயினும் புகையிரத பொது முகாமையாளருடன் இடம்பெற் பேச்சுவார்த்தையை அடுத்து பகிஸ்கரிப்பை கைவிட புகையிரத ஊழியர்கள் இணங்கினர். ", "URL": "https://www.itnnews.lk/2023/10/05/401380/", "Category": "Breaking News,தேசிய செய்திகள்", "Parent URL": null}