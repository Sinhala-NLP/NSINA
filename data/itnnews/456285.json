{"Source": "ITN news", "Timestamp": "ஜனவரி 18, 2023 12:41", "Headline": "இம்மாதத்தில் முதல் இரண்டு வாரங்களில் 452 டெங்கு நோயாளர்கள் பதிவு", "News Content": "கொழும்பில் டெங்கு நோயாளர்களின் எண்ணிக்கை அதிகரித்துள்ளது. இம்மாதத்தில் முதல் இரண்டு வாரங்களில் 452 டெங்கு நோயாளர்கள் பதிவாகியுள்ளனர். தற்போது நிலவும் மழையுடன் கூடிய வானிலையை அடுத்து டெங்கு நுளம்பு பெருக்கம் அதிகரிக்கும் வாய்ப்பு காணப்படுகிறது. இதனால் பொதுமக்கள் தமது சூழலை டெங்கு நுளம்பு பரவாத வகையில் பேணுமாறு அறிவுறுத்தப்பட்டுள்ளனர்.\nஇதேவேளை இம்மாதத்தின் முதல் இரண்டு வாரங்களில் கம்பஹா மாவட்டத்தில் 417 பேரும், புத்தளத்தில் 257 பேரும், களுத்துறையில் 123 பேரும், அம்பாறையில் 107 பேரும், யாழ்ப்பாணத்தில் 103 பேரும் டெங்கு நோயாளர்களாக அடையாளம் காணப்பட்டுள்ளதாக சுகாதார பிரிவினர் தெரிவித்துள்ளனர். ", "URL": "https://www.itnnews.lk/2023/10/05/456285/", "Category": "அண்மைய செய்திகள்,தேசிய செய்திகள்", "Parent URL": null}