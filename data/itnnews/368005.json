{"Source": "ITN news", "Timestamp": "ඔක්තෝබර් 9, 2021 11:35", "Headline": "අමෙරිකාව අත්හැරී ආයුධ ඇෆ්ගනිස්ථානයේදී අලෙවි වේ", "News Content": "ඇමෙරිකා හමුදා ඇෆ්ගනිස්ථානයේ දී අතහැරදමාගොස් තිබූ අවිආයුද මේ වනවිට විශාල වශයෙන් අලෙවිකරන බව වාර්තා වනවා. තලේබාන් සාමාජිකයින්ගෙන් මිලට ගන්නා එම ආයුධ විකිණීමට වෙළෙන්දන් වෙළෙදසැල් ස්ථාපිතකර ඇති බව වාර්තා වනවා. පිස්තෝල, රයිෆල්,  දුරදක්න,  රාත්‍රී කාලයේ නිරීක්ෂණ කටයුතු සදහා යොදාගන්නා උපකරණ සහ යුධ උපකරණ මෙහිදී වැඩි වශයෙන් අලෙවි වන බවයි නිව්යෝර්ක් ටයිම්ස් පුවත්පත වාර්තාකර තිබෙන්නේ. කන්දහාර් ඇතුළු ඇෆ්ගනිස්ථානයේ දකුණුදිග පළාත් ගණනාවක මෙම ව්‍යාපාරය පුළුල් ලෙස පවත්වාගෙන යනු ලබනවා. ඇමෙරිකා හමුදා ඇෆ්ගනිස්ථානයෙන් ඉවත්ව යනවිට විශාල ඇවිආයුද තොගයක් අදහැර දමාගොස් තිබෙනවා. ඒ අතුර වූ අධි තාක්ෂණික අවිආයුද යළි භාවිතයට ගත නොහැකි ලෙස අක්‍රීය කළ බවයි ඇමෙරිකා හමුදා ප්‍රකාශ කළේ.         ", "URL": "https://www.itnnews.lk/2023/10/05/368005/", "Category": "ජාත්‍යන්තර පුවත්", "Parent URL": null}