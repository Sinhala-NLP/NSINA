{"Source": "ITN news", "Timestamp": "ඔක්තෝබර් 25, 2021 15:18", "Headline": "ගිහාන් පිලපිටියට එරෙහි නඩුව අහෝසියි – අභියාචනාධිකරණයෙන් රිට් ආඥාවක්", "News Content": "මහාධීකරණ විනිසුරු ගිහාන් පිලපිටිය මහතාට එරෙහිව නුගේගොඩ මහේස්ත්‍රාත් අධිකරණය හමුවේ ආරම්භ කෙරුණු නඩුව අහෝසි කරමින් අභියාචනාධිකරණය රිට් ආඥාවක් නිකුත් කළා. හිටපු අමාත්‍ය රංජන් රාමනායක මහතාගේ ආන්දෝලනාත්මක හඩ පට සිද්ධියෙන් හෙළි වූ කරුණු මත නීතිපති උපදෙස් අනුවයි මෙම නඩුව පවරා තිබුණේ. එය අහෝසි කළ අභියාචනාධිකරණය ගිහාන් පිලපිටිය මහතා අදාළ නඩුවේ සැකකරුවෙකු ලෙස නම් කිරීමට නීතිපතිවරයා ගෙන තිබූ තීරණයද අහෝසි කරමින් තවත් රිට් ආඥාවක් නිකුත් කළා. ගිහාන් පිලපිටිය මහතා ගොනු කළ රිට් පෙත්සමක තීන්දුව දෙමිනුයි මෙම නියෝග නිකුත් කෙරුණේ.         ", "URL": "https://www.itnnews.lk/2023/10/05/371676/", "Category": "දේශීය පුවත්", "Parent URL": null}