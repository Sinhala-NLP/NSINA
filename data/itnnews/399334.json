{"Source": "ITN news", "Timestamp": "මාර්තු 3, 2022 18:19", "Headline": "විදේශ ඇමති එක්සත් ජාතීන්ගේ මානව හිමිකම් කොමසාරිස්වරිය හමු වෙයි", "News Content": "විදේශ කටයුතු අමාත්‍ය මහාචාර්ය ජීඑල් පීරිස් මහතා එක්සත් ජාතීන්ගේ මානව හිමිකම් මහකොමසාරිස්වරිය හමු වුණා. ජිනීවාහි පැවැත්වෙන මානව හිමිකම් කොමිසමට සහභාගී වීමට ගිය මහාචාර්ය ජීඑල් පීරිස් ජිනීවා හි පැලේඩේ නෂියෝන්හි පිහිටි කාර්යාලයේදී එක්සත් ජාතීන්ගේ මහකොමසාරිස්වරිය හමු වී තිබෙනවා. පුළුල් ලෙස සාකච්ඡා පැවති  බවයි විදේශ කටයුතු අමාත්‍යාංශය පවසන්නේ. අලි සබ්රි, මහාචාර්ය චන්න ජයසුමන යන අමාත්‍යවරු ද,  විදේශ කටයුතු අමාත්‍යාංශ ලේකම් ජයනාත් කොළඹගේ ද මෙම සාකච්ඡාවට එක්ව සිටියා. මේ අතර එක්සත් ජාතීන්ගේ මානව හිමිකම් මහකොමසාරිස් මිචෙල් බැචලේ ශ්‍රී ලංකාව සම්බන්ධයෙන් මානව හිමිකම් කවුන්සිලයට ඉදිරිපත් කළ වාර්තාව අද සාකච්ඡාවට ගැනීමට  නියමිතව තිබෙනවා.           ", "URL": "https://www.itnnews.lk/2023/10/05/399334/", "Category": "දේශීය පුවත්", "Parent URL": null}