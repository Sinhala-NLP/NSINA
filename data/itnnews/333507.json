{"Source": "ITN news", "Timestamp": "අප්‍රේල් 25, 2021 10:01", "Headline": "රිෂාඩ් සහ රියාජ්ගෙන් ප්‍රශ්න කිරීමට දින 90ක රැදවුම් නියෝගයක් ගන්න පොලිසිය සූදානමින්", "News Content": "අපරාධ පරික්ෂණ දෙපාර්තමේන්තුවේ අත්අඩංගුවට පත්  පාර්ලිමේන්තු මන්ත්‍රී රිෂාඩ් බදියුදන්ගෙන් සහ ඔහුගේ සොහොයුරා වන රියාජ් බදියුදීන්ගෙන් තවදුරටත් ප්‍රශ්න කිරීමට  දින 90 ක කාලයක් සදහා රැදවුම් නියෝගයක් ලබාගැනීමට කටයුතු කරන බව පොලිස් මාධ්‍ය ප්‍රකාශක නියෝජ්‍ය පොලිස්පති නීතිඥ අජිත් රෝහණ මහතා පවසනවා. පාස්කු ප්‍රහාරයේ මරාගෙන මැරෙන් බෝම්බ කරුවන්ට ආධාර අනුබලදීම සහ ඔවුන් සමග සමීප සබදතා පැවැත්වීමේ චෝදනාව මත පාර්ලිමේන්තු මන්ත්‍රී රිෂාඩ් බදියුදන් මහතා අපරාධ පරික්ෂණ දෙපාර්තමේන්තුව මගින් ඊයේ (24) අලුයම කොළඹ බෞද්ධාලෝක මාවතේ පිහිටි ඔහුගේ නිවසේදී අත්අඩංගුවට ගැනුණා. එමෙන්ම රිෂාඩ් බදියුදීන්ගේ සොහොයුරා වන රියාජ් බදියුදීන් අත්අඩංගුවට ගනු ලැබුවේ වැල්ලවත්ත ප්‍රදේශයේදීයී. අත්අඩංගුවට පත් රිෂාඩ් බදියුදන්ගෙන් සහ රියාජ් බදියුදීන්ගෙන් මේ වන විට ප්‍රශ්න කරමින් සිටින බව පොලිස් මාධ්‍ය ප්‍රකාශක නියෝජ්‍ය පොලිස්පති නීතිඥ අජිත් රෝහණ මහතා මාධ්‍යයට ප්‍රකාශ කළා. ත්‍රස්වාදිය වැළැක්වීමේ පනතේ  හය එක වගන්ති ප්‍රකාරව පැය 72 ක කාලයක් මොවුන්ගෙන් ප්‍රශ්න කිරීම සදහා  රැදවුම් නියෝගයක් ලබාගෙන තිබුණා. කෙසේ නමුත් සිද්ධිමය කරුණු සළකා බැලීම මෙන්ම සාක්ෂි විශ්ලේෂණය කිරීම ඇතුළු අනෙකුත් සියලු කාරණා පරික්ෂා කිරීමේදී එම කාලය ප්‍රමාණවත් නොවන බවයි අපරාධ පරික්ෂණ දෙපාර්තමේන්තුව සදහන් කරන්නේ. ඒ අනුව ත්‍රස්තවාදය පැනවීමේ පනතේ නවය එක වගන්ති ප්‍රකාරව ඔවුන් සම්බන්ධයෙන් තවදුරටත් දින 90 ක කාලයක් සදහා රැදවුම් නියෝගයක් ලබා ගැනීමට නියමිතව තිබෙනවා. ඒ සහා අවශ්‍ය කටයුතු අපරාධ පරික්ෂන දෙපාර්තමේන්තු මගින් මේ වන විට සිදු කරමින් පවතින බවයි පොලිස් මාධ්‍ය ප්‍රකාශකවරයා වැඩිදුරටත් සදහන් කළේ.       ", "URL": "https://www.itnnews.lk/2023/10/05/333507/", "Category": "දේශීය පුවත්", "Parent URL": null}