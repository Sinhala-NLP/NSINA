{"Source": "ITN news", "Timestamp": "අගෝස්තු 27, 2023 12:06", "Headline": "යටියන්තොටට සංවර්ධන ව්‍යාපෘති රැසක්", "News Content": "යටියන්තොට ආසනය කේන්ද්‍ර කරගනිමින් සංවර්ධන ව්‍යාපෘති රැසක් ක්‍රියාත්මක කිරීමට රජය මැදිහත්ව ඇති බව සබරගමු පළාත් ආණ්ඩුකාර අධිනීතිඥ නවින් දිසානායක මහතා පවසනවා. ඒ මහතා මේ බව සඳහන් කළේ පසුගියදා (25) යටියන්තොට ආසනයේ නිරීක්ෂණ චාරිකාවකට එක් වෙමින්. මෙහිදී අදහස් දැක්වූ සබරගමු පළාත් ආණ්ඩුකාරවරයා , “මේ වන විට අබලන්ව ඇති වසර 101 ක් පමණ පැරණි යටියන්තොට ගරාගොඩ පාලම මුළුමනින්ම අළුත්වැඩියා කිරීම සඳහා ජනාධිපති රනිල් වික්‍රමසිංහ මහතා විසින් රුපියල් මිලියන500 ක මූල්‍ය ප්‍රදානයක් ලබා දී තිබෙනවා. එහි අළුත්වැඩියා කටයුතු ලබන මස ( සැප්තැම්බර් ) ආරම්භ කිරීමට සැලසුම් කළා. යටියන්තොට සිට කිතුල්ගල බලා යන අතරමග දි මග දෙපස රැස්ව සිටි ජනතාවගේ ඉල්ලිම පරිදි ඔවුන්ගේ ගම්මානයට ගමන් කරන්නා වූ අබලන් වු මාර්ගය සංවර්ධනය රුපියල් ලක්ෂ 15 වෙන් කළා . නුදුරු දිනයකදිම නව මාර්ගය හි  වැඩ කටයුතු ආරම්භ කරනවා” සබරගමු පළාත් ආණ්ඩුකාර අධිනීතිඥ නවින් දිසානායක මහතා යටියන්තොට ප්‍රාදේශීය සභාව,යටියන්තොට අමනාවල ප්‍රාදේශීය රෝහල,යටියන්තොට හල්ගොල්ල  ප්‍රාදේශීය රෝහල,කිතුල්ගල තැලිගම රෝහල,යටියන්තොට ඉංගිරියාවත්ත මහා විද්‍යාලය, නිරික්ෂණය කිරීමට එක් වුණා. කිතුල්ගල සංචාරක ක්ෂේත්‍රයේ නියතු පිරිස් සහ ප්‍රාදේශවාසින් අතර හමුවක්ද පැවැත්වුණා. මුදල් රාජ්‍ය අමාත්‍ය රංජිත් සියඹලාපිටිය, පාර්ලිමේන්තු මන්ත්‍රී රාජිකා වික්‍රමසිංහ , යන මහත්ම මහත්මීන් මෙම අවස්ථාවට එක්ව සිටියා.   ", "URL": "https://www.itnnews.lk/2023/10/05/511272/", "Category": "Breaking News,දේශීය පුවත්", "Parent URL": null}