{"Source": "ITN news", "Timestamp": "ජූලි 8, 2021 11:38", "Headline": "කොරෝනා නිසා පීඩාවට පත්ව සිටින ජනතාවට වියළි ආහාර", "News Content": "කොරෝනා මර්දන වැඩපිළිවෙළට මනේම කොරෝනාවේ බලපෑමට ලක්වී සිටින පිරිසට විවිධ ආකාරයෙන් උදව් උපකාර කිිිිරීමටම මෙන්ම විවිධ පරිත්‍යාග ලබා දීමට බොහෝ පිරිසක් ඉදිරිපත් වී සිටිනවා. කොරෝනා ප්‍රතිකාර මධ්‍යස්ථාන සදහා අවශ්‍ය උපකරණ තොගයක් ලබාදීමට ගල්ගමුව සහ යාපහුව සිංහ සමාජය කටයුතු කළා. අඹන්පොල රෝහලේ කොවිඩ් ප්‍රතිකාර ඒකකයට එම පරිත්‍යාග ලබාදීම සිදුවුණේ 306 බී 2 සිංහාධිපති කෞෂල්‍ය රාජපක්ෂ මහතා ඇතුළු සිංහ සමාජ නිලධාරීන්ගේ සහභාගීත්වයෙන්. මව්බිම වෙනුවෙන් ශ්‍රී ලාංකිකයෝ සංවිධානයේ මෙහෙයවීමෙන් කොරෝනා ව්‍යවසනයෙන් පීඩාවට පත්ව සිටින ජනතාවට වියළි ආහාර ද්‍රව්‍ය බෙදාදීමක් ආනමඩුව වඩිත්තගම ශ්‍රී සරණංකර පිරිවෙනේදී සිදුවුණා. පූජ්‍ය වඩත්තේ සෝමානන්ද ස්වාමීන් වහන්සේගේ අනුශාසනා පරිදියි එමකටයුතු සංවිධාන කර තිබුණේ. කොරෝනා ව්‍යසනය හේතුවෙන් පීඩාවට පත්ව සිටින මීගමුව බටහිර පළගතුරේ ප්‍රදේශයේ ධීවර ප්‍රජාවට වියළි ආහාර ද්‍රව්‍ය පරිත්‍යාග කිරීම සිදුවුණේ දේශමාන්‍ය අසීල ජයපත්ම මහතාගේ මූලිකත්වයෙන්. පසුගිය වකවානුව තුළ ප්‍රදේශයේ ධීවර ජනතාවට ජීවනෝපාය අහිමිවීමෙන් ඔවුන් දුෂ්කරතා රැසකට මුහුණදී සිටියා. මේ අතර ජාතික තරුණසේවා සභාව, ශ්‍රී ලංකා තරුණ පාර්ලිමේන්තුව හා යෞවන සමාජ සම්මේලනය ජාතික රුධිර පාරවිලයන ආයතනය සමග එක්ව පවත්වාගෙන යාමේ ලේ දන්දීමේ වැඩසටහනේ තවත් අදියරක් නාගොඩ ප්‍රාදේශීය ලේකම් කොට්ඨාසයේ දී ක්‍රියාවට නැංවුණා. ලේ පරිත්‍යාග කිරීම සදහා තරුණ තරුණියන් ඇතුළු විශාල පිරිසක් එක්ව සිටියා. වයස අවුරුදු 18 ට වැඩි පිරිසට ලේ දන්දීම සදහා ඔන්ලයින් ක්‍රමය ඔස්සේ ලියාපදිංචි විය හැකියි.   ", "URL": "https://www.itnnews.lk/2023/10/05/347823/", "Category": "දේශීය පුවත්", "Parent URL": null}