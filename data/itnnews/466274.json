{"Source": "ITN news", "Timestamp": "මාර්තු 8, 2023 11:36", "Headline": "කැළණි ඟගේ ජලය 100% අපිරිසිදු වෙලා", "News Content": "කැළණි ගඟට ජනතාව බැහැර කරන අපද්‍රව්‍ය හේතුවෙන් එහි ජලය 100%ක්ම අපිරිසිදු වී ඇති බව ජාතික ජල සම්පාදන හා ජලාපවහන මණ්ඩලයේ නියෝජ්‍ය සාමාන්‍යාධාකාරී එල් බී ඒ පී පෙරේරා මහතා පවසනවා. කොළඹ දිස්ත්‍රික් කමිටු රැස්විමේ දී ඒ මහතා මේ බව සඳහන් කළේ. කොළඹ දිස්ත්‍රික් සම්බන්ධීකරණ කමිටු රැස්වීම පැවැත්වුණේ කමිටු සභාපති පාර්ලිමේන්තු මන්ත්‍රී ප්‍රදීප් උදුගොඩ මහතාගේ ප්‍රධානත්වයෙන්. කොළඹ දිසා ලේකම් ප්‍රදීප් යසරත්න මහතා ද ඊට එක්ව සිටියා. ඔරුගොඩවත්ත කඩුවෙල ලෝලෙවල් මාර්ගයේ පානීය ජල නළ පද්ධතියේ වැඩ අවසන් කිරීමට කොළඹ දිස්ත්‍රික් සම්බන්ධීකරණ කමිටු රැස්විමේ දී අවධානය යොමු වුණා. මෙම සංවර්ධන ව්‍යාපෘතියට බාධාවක්ව ඇති මෙතෙක් ඉවත් නොවී සිටින පිරිස එම නිවාස වලින් ඉවත් කිරීම සම්බන්ධයෙන් නීතිමය පියවර ගැනීමට ද මෙහිදි තීරණය කෙරුණා. දිස්ත්‍රික්කයේ සංවර්ධන කටයුතු රැසක් සම්බන්ධයෙන් මෙහිදි අවධානය යොමු වුණා.       ", "URL": "https://www.itnnews.lk/2023/10/05/466274/", "Category": "Breaking News,දේශීය පුවත්", "Parent URL": null}