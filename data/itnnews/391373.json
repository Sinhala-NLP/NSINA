{"Source": "ITN news", "Timestamp": "ජනවාරි 26, 2022 09:52", "Headline": "ඇමෙරිකාව රුසියාවට අනතුරු අඟවයි", "News Content": "රුසියාව යුක්රේනය ආක්‍රමණය කළහොත් රුසියා ජනාධිපති ව්ලැඩිමීර් පුටින්ට එරෙහිව පෞද්ගලික සම්බාධක පැනවීමක් සිදුකරන බව ඇමෙරිකා ජනාධිපති ජෝ බයිඩන් සඳහන් කරනවා. රුසියාව යුක්රේනයට තවදුරටත් බලපෑම් සිදුකළහොත් රුසියාවට දැවැන්ත ප්‍රතිවිපාකවලට මුහුණදීමට සිදුවනු ඇති බවද ඇමෙරිකා ජනාධිපතිවරයා අනතුරු අඟවනවා. යුරෝපා රටවල් රැසක් ද මේ වනවිට යුක්රේනයට යුද සහාය ලබාදීමට සූදානමින් පසුවනවා. රුසියා දේශසීමා අසල හමුදා භටයින් ලක්ෂයක් පමණ සේවයට යොදවා තිබුණ ද යුක්රේනය ආක්‍රමණය කිරීමට කිසිඳු අදහසක් නොමැති බවයි රුසියාව නිවේදනය කරන්නේ.       ", "URL": "https://www.itnnews.lk/2023/10/05/391373/", "Category": "ජාත්‍යන්තර පුවත්", "Parent URL": null}