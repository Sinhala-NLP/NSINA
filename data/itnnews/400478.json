{"Source": "ITN news", "Timestamp": "මාර්තු 10, 2022 12:40", "Headline": "මත්තලට ජුනි 01 වනදා සිට ස්ථිර ගුවන්ගමන් කාලසටහනක්", "News Content": "මත්තල ගුවන්තොටුපොළට පළමුවරට ස්ථීර කාලසටහනකට අනුව ගුවන්ගමන් සිදු කිරීමට ගුවන්සේවයක් එකඟ වී තිබෙනවා. ඒ එක්සත් අරාබි එම්ර් රාජ්‍යයේ විස් එයාර් ගුවන් සේවයයි. එක්සත් අරාබි එමීර් රාජ්‍යයේ  අබුඩාබි සිට මත්තල ගුවන්තොටුපොළ දක්වා ජුනි 01 වනදා සිට මෙම ගුවන් යානා පැමිණීමට නියමිතයි. ඒ අනුව ස්ථිර කාලසටහනක් යටතේ මෙම ගුවන්සේවයට අයත් යානා මත්තල ගුවන්තොටුපොළට පැමිණෙන බවයි රාජ්‍ය අමාත්‍ය ඩී.වී.චානක පවසන්නේ. කටුනායක ගුවන්තොටුපොළ පැමිණීමේ පර්යන්තයේ පැවති මාධ්‍ය හමුවකදී රාජ්‍ය අමාත්‍යවරයා තවදුරටත් කියා සිටියේ මත්තල ගුවන්තොටුපොළ ඉතිහාසයේ ප්‍රථම වතාවට අබුඩාබි නුවර සිට මෙම ගුවන්සේවයේ යානා පැමිණෙන බවයි. මත්තල ගුවන්තොටුපොළ ආරම්භ කළ සිට මෙතෙක් එම ගුවන්තොටුපොළ වෙත පැමිණීයේ තාවකාලික පදනම මත වූ ගුවන් යානා බවද  ඔහු සඳහන් කළා. ", "URL": "https://www.itnnews.lk/2023/10/05/400478/", "Category": "දේශීය පුවත්", "Parent URL": null}