{"Source": "ITN news", "Timestamp": "අප්‍රේල් 17, 2021 17:38", "Headline": "දැරණියගල ප්‍රාදේශීය සභාවේ සභාපතිවරයා ලබන 19 වනදා තෙක් රිමාන්ඩ්", "News Content": "ජල මීටර තොගයක් සොරා ගැනීමේ චෝදනාව මත පොලිස් අත්අඩංගුවට ගත් දැරණියගල ප්‍රාදේශීය සභාවේ සභාපතිවරයා ලබන 19 වනදා දක්වා රක්ෂිත බන්ධනාගාරගත කර තිබෙනවා. සමගි ජන බලවේගයට බලය හිමිව ඇති දැරණියගල ප්‍රාදේශිය සභාවේ සභාපතිවරයා මෙසේ අත්අඩංගුවට ගනු ලැබුවේ ජාතික ජල සම්පාදන මණ්ඩලයට අයත් ජල මීටර් 98 ක් පැහැර ගැනීමේ චෝදනාව මතයි. ඔහු අවිස්සාවේල්ල මහේස්ත්‍රාත් අධිකරණයට ඉදිරිපත් කිරීමටයි පොලීසිය කටයුතු කළේ.එහිදි සැකකරු ලබන 19 වනදා දක්වා රක්ෂිත බන්ධනාගාරගත කිරීමට අධිකරණය නියෝග කළා.     ", "URL": "https://www.itnnews.lk/2023/10/05/332065/", "Category": "දේශීය පුවත්", "Parent URL": null}