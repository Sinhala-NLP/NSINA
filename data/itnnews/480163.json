{"Source": "ITN news", "Timestamp": "මැයි 3, 2023 10:24", "Headline": "යළ කන්නයේ වී වගා කිරීමට අපේක්ෂිත ඉලක්කය හෙක්ටාර ලක්ෂ 6කට අධිකයි", "News Content": "මෙවර යළ කන්නයේ වී වගා කිරීමට අපේක්ෂිත ඉලක්කය කුඹුරු හෙක්ටාර ලක්ෂ හයකට අධික බව අමාත්‍ය මහින්ද අමරවීර මහතා පවසනවා. වී වගා කිරීමට අවශ්‍ය කෘෂි යෙදවුම් සම්බන්ධයෙන් එම අමාත්‍යාංශයේ පැවති සාකච්ඡාවකට එක්වෙමින් අමාත්‍යවරයා මේ බව කියා සිටියා. වසර 10කට පසු වැඩිම කුඹුරු ප්‍රමාණයක් යළ කන්නයේ දී වගා කෙරෙන්නේ මෙවර බවයි මෙහිදී හෙලි වුණේ. කුඹුරු හෙක්ටාර හයලක්ෂ දෙදහස් දෙසියහතලිස් හතක් මෙවර වගා කිරීමට නියමිතයි. වගාවට අවශ්‍ය සියලු පොහොර වර්ග ගොවීන්ට ලබාදීමට කෘෂිකර්ම අමාත්‍යාංශය කටයුතු යොදා තිබෙනවා. මඩ පොහොර හෙවත් ටී එස් පි මේ වන විටත් සියලු ගොවීන්ට නොමිලේම බෙදා දී අවසන් බවයි අමාත්‍යවරයා ප්‍රකාශ කලේ. පෞද්ගලික අංශය ද අවම මිල ගණන් යටතේ පොහොර අලෙවි කරනවා. මේ අනුව යළ කන්නයේ ඉහළ වී අස්වැන්නක් අපේක්ෂා කරනවා.         ", "URL": "https://www.itnnews.lk/2023/10/05/480163/", "Category": "දේශීය පුවත්", "Parent URL": null}