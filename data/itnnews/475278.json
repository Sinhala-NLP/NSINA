{"Source": "ITN news", "Timestamp": "අප්‍රේල් 13, 2023 08:16", "Headline": "කාටත් එපාවූ වැඩිහිටියන්ට අවුරුදු සතුට දුන්න හැටි (Photo)", "News Content": "දඹුල්ල වැඩිහිටි නිවාසයේ නේවාසිකව සිටින වැඩිහිටි දෙමාපියන් වෙනුවෙන් සිංහල අලුත් අවුරුද්ද නිමිතිකොට ගෙන අවුරුදු උත්සවයක් 12\nදින වැඩිහිටි නිවසේ දී පැවැත්විණි. දඹුල්ල ප්‍රාදේශීය ලේකම් පියල් ජයසූරිය මහතාගේ උපදෙස් පරිදි සමාජ සේවා අංශයේ නිලධාරීන් මෙන්ම වැඩිහිටි නිවාසයේ පාලිකාව මෙය සංවිධානය කොට තිබිණි. වසර ගණනාවක සිට දඹුල්ල වැඩිහිටි නිවාසයේ ජීවත්වන මෙම වැඩිහිටියන් සතුටු කරවීම සඳහා සිංහල අලුත් අවුරුදු චාරිත් චාරිත්‍ර වාරිත්‍ර මෙන්ම වැඩිහිටි නිවාසයේ වැඩිහිටියන් සමඟ සුහද කතාබහක නිරතව දරුවන් මෙන් ප්‍රාදේශීය ලේකම් කාර්යාලයේ සේවක සේවිකාවන් පැමිණ මෙම පිරිස සතුටු කර වීම විශේෂත්වයකි. ඒ අනුව වුරුදු ක්‍රීඩා ලෙස රබන් ගැසීම, අලියාට ඇස් තැබීම, කණා මුට්ටිය බිඳීම, සූප්පුවෙන් කිරි බීම, තොප්පි ඇහිදීම, අවුරුදු කුමාරයා අවුරුදු කුමාරි\nතේරීම මෙන්ම ජන ගී ගායනා ආදී අංශ රැසකින් අවුරුදු උත්සවය සඳහාවැඩිහිටි පිරිසට සතුට ගෙන දෙන අවස්ථාවන් රැසක් සංවිධානය කොට\nතිබිණි. අවසානයේ දී සංගීත් තොප්පි දැමීම සහ නර්තන යෙදීම් සඳහා ද අවස්ථාව උදා කර දී තිබීම වී විශේෂත්වයකි.        ", "URL": "https://www.itnnews.lk/2023/10/05/475278/", "Category": "දේශීය පුවත්", "Parent URL": null}