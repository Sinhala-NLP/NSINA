{"Source": "ITN news", "Timestamp": "ජූලි 23, 2022 16:00", "Headline": "ව්‍යාජ ලෙස ඉන්ධන ලබාගැනීම පිළිබඳ සිදුවීම් රැසක් වාර්තා වෙයි", "News Content": "ව්‍යාජ ලෙස ඉන්ධන ලබාගැනීම පිළිබද සිදුවීම් රැසක් වාර්තා වනවා. ඒවා නතර කිරීමට ක්‍රමවේදයක් සකස් කළ යුතු බවයි ජනතාව පවසන්නේ. අංක තහඩු වෙනස් කර ඉන්ධන ලබා ගැනීමට වේයන්ගොඩ මැදගම්පිටිය සිපෙට්කෝ ඉන්ධන පිරවුම් හලට පැමිණි යතුරු පැදි කරුවකු සහ බස් රථ රියදුරකු  වේයන්ගොඩ පොලිසීය අත්අංගුවට ගත්තා. මෙසේ අත්අඩංගුවට ගෙන ඇත්තේ දිවුලපිටිය සහ හීන්දෙනිය පට්ටිගොඩ ප්‍රදේශයේ පදිංචි කරුවන් දෙදෙනෙකුයි. අදාල සැකකරුවන් දෙදෙනාට එරෙහිව නීතිමය පියවර ගැනීමට පොලිසිය ක්‍රියාකළා. ඇල්පිටිය උරගස්මංහන්දිය ඉන්ධන පිරවුම්හලේ ඉන්ධන ලබා ගැනීමට දින පහක් පමණ පෝලිමේ සිටි පුද්ගලයෙකු හදිසියේ අසනීප වීම නිසා උරගස්මංහන්දිය ප්‍රාදේශීය රෝහලට රැගෙන යමින් සිටියදී මියගොස් තිබෙනවා. මෙසේ මිය ගොස් ඇත්තේ අහුන්ගල්ල පොල්අතු පළාත ප්‍රදේශයේ පදිංචි අසූ එක් හැවිරිදි තිදරු පියෙක්       ", "URL": "https://www.itnnews.lk/2023/10/05/424580/", "Category": "දේශීය පුවත්", "Parent URL": null}