{"Source": "ITN news", "Timestamp": "ඔක්තෝබර් 8, 2021 13:15", "Headline": "අමෙරිකාවේ ඇලබාමා ප්‍රාන්තයට බලපෑ ගංවතුර හේතුවෙන් හතර දෙනෙකු ජීවිතක්ෂයට", "News Content": "අමෙරිකාවේ ඇලබාමා ප්‍රාන්තයට බලපෑ ගංවතුර හේතුවෙන් හානි රැසක් සිදුව තිබෙනවා. ගංවතුර‌ට හසුවීමෙන් හතර දෙනෙකු ජීවිතක්ෂයට පත්වූ බවයි පැවසෙන්නේ. මිය ගිය පිරිස් අතර වයස අවුරුදු 4 ක කුඩා දරුවෙකුද වනවා. මහාමාර්ග ගංවතුරෙන් යටවීමත් සමග ගමනාගමනයද ඇණ හිට තිබෙනවා. විපතට පත්වූවන් මුදාගැනීමේ සහන මෙහෙයුම් ක්‍රියාත්මක කිරීමද අඩාල වී ඇති බවයි පැවසෙන්නේ. ඇලබාමා ප්‍රාන්තයේ ප්‍රදේශ ගණනාවක විදුලි සැපයුම ද අඩාල වී තිබෙනවා. ඉදිරි පැය කිහිපය තුළදී කාලගුණික තත්ත්වය තවදුරටත් අයහපත් වනු ඇති බවටයි ප්‍රාන්ත කාලගුණික අංශ දැනුම් දී තිබෙන්නේ.         ", "URL": "https://www.itnnews.lk/2023/10/05/367845/", "Category": "ජාත්‍යන්තර පුවත්", "Parent URL": null}