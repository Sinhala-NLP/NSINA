{"Source": "ITN news", "Timestamp": "ජූනි 29, 2022 10:04", "Headline": "රුපියල් ලක්ෂ 50 කට අලෙවි කිරීමට තිබූ වාලම්පූරි 2ක් සමඟ තිදෙනෙකු අත්අඩංගුවට", "News Content": "රුපියල් ලක්ෂ 50 කට අලෙවි කිරීමට සූදානම් කර තිබූ වාලම්පූරි දෙකක් අත්අඩංගුවට ගැනුණා. අම්පාර කොට්ඨාස දූෂණ මර්දන ඒකකය මගින් මෙම වැටලීම සිදු කෙරුණා. ඒ නාවික හමුදා බුද්ධි අංශය ලබා දුන් තොරතුරක් මතයි. උපාය දූතයෙකු යොදවා වාලම්පූරි මිලදී ගැනීමට යන මුවාවෙන් අම්පාර ප්‍රදේශයේ හෝටලයකදී සැකකරුවන් සහ වාලම්පුරි අත්අඩංගුවට ගෙන තිබෙනවා. සැකකරුවන් 3 දෙනෙකු මෙලෙස අත්අඩංගුවට ගත් අතර ඔවුන් මහනුවර ප්‍රදේශයේ පදිංචිකරුවන්. වාලම්පුරි හිමිකරු පවසා ඇත්තේ එක්සත් අරාබි එමීර් රාජ්‍යයේ සිට තමන් මෙම වාලම්පුරි රැගෙන ආ බවත් මුදල් අවශ්‍යතාවක් හේතුවෙන් ඒවා අලෙවි කිරීමට සුදානම් වූ බවත්ය. අම්පාර පොලිසිය මේ පිළිබඳ පරීක්ෂණ සිදු කරනවා. ", "URL": "https://www.itnnews.lk/2023/10/05/419935/", "Category": "Breaking News,දේශීය පුවත්", "Parent URL": null}