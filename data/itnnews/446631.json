{"Source": "ITN news", "Timestamp": "නොවැම්බර් 20, 2022 08:56", "Headline": "ධීවර සහ නාවික ප්‍රජාවට අනතුරු ඇඟවීමක්", "News Content": "ඉදිරි පැය 24 තුළදීත් කංකසන්තුරේ සිට ත්‍රිකුණාමලය හරහා මඩකලපුව දක්වා වන මුහුදු තීරයේ ධීවර කටයුතුවල නිරතවීම අවදානම් බව කාලගුණ අංශ පවසනවා. ගිනිකොණදිග බෙංගාලබොක්ක සහ ඊට යාබදව පැවති අඩු පීඩන කලාපය බස්නාහිරට බරව වයඹ දෙසට ගමන් කර දකුණු,  මධ්‍යම බෙංගාලබොක්ක මුහුදු ප්‍රදේශයේ මේ වනවිට පවතිනවා. මෙම පද්ධතිය බටහිර බරව වයඹ දෙසට ගමන් කරමින් ඉදිරි පැය 12 තුළ දී පීඩන අවපාතයක් දක්වා වර්ධනය වන අතර එය තමිල්නාඩු පුදුවෙරි වෙරළ වෙත ළගාවන බව කාලගුණ අංශ පවසනවා. ඒ හේතුවෙන් ත්‍රිකුණාමලය හරහා මඩකලපුව දක්වා වෙරළ තීරය රළුවන බැවින් ධිවර සහ නාවික කටයුතු වලින් වළකින ලෙස දැනුවත් කෙරෙනවා. උතුරු, උතුරු-මැද සහ නැගෙනහිර පළාත්වලවිටින් විට හමන පැ.කි.මී. (40-50) ක පමණ තද සුළං ඇතිවිය හැක. උතුරු, උතුරු-මැද සහ නැගෙනහිර පළාත්වල වැසි ස්වල්පයක් ඇති විය හැක. දිවයිනේ සෙසු ප්‍රදේශවල ප්‍රධාන වශයෙන් වැසි රහිත කාලගුණ තත්ත්වයක් පවතී.           ", "URL": "https://www.itnnews.lk/2023/10/05/446631/", "Category": "කාලගුණ අනාවැකිය,දේශීය පුවත්", "Parent URL": null}