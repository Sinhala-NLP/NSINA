{"Source": "ITN news", "Timestamp": "ජූනි 16, 2022 11:30", "Headline": "ආර්ථික අර්බුදයෙන් ගොඩ එන්න අගමැතිගෙන් මාර්ග සිතියමක්", "News Content": "පවතින ආර්ථික අර්බුදය ජයගැනීම සදහා මාර්ග සිතියමක් ඉදිරියේදී  පාර්ලිමේන්තුවට ඉදිරිපත් කරන බව අග්‍රාමාත්‍ය රනිල් වික්‍රමසිංහ මහතා පවසනවා. වත්මන් ආර්ථික තත්ත්වය පිළිබද පාර්ලිමේන්තු මන්ත්‍රී කණ්ඩායමක් සමඟ පැවති සාකකච්ඡාවකදී අග්‍රාමාත්‍යවරයා මේ බව කියා සිටියා. මන්ත්‍රීවරුන්ගෙන් අදහස් ලබාගැනීමේ පසු මාර්ග සිතියම අවසන් කර ක්‍රියාත්මක කිරීම අපේක්ෂාවයි. මුදල් අමාත්‍යංශ ලේකම් මහින්ද සිරිවර්ධන මහතා වත්මන් ආර්ථික අර්බුදය සහ එය ජය ගැනීම සදහා ආණ්ඩුව අපේක්ෂා කරන කෙටි කාලීන හා මධ්‍ය කාලීන ඉලක්ක පිළිබද මෙහිදී කරුණු ඉදිරිපත් කෙරුණා. අනතුරුව රටේ ආර්ථික ව්‍යසනය අවම කර ගැනීම සදහා මන්ත්‍රීවරුන්ගේ අදහස් හා යෝජනා සාකච්ඡා කෙරුණා. මෙම මාධ්‍ය හමුවට මැතිඇමතිවරු කිහිප දෙනෙකුම එක් වුණා.       ", "URL": "https://www.itnnews.lk/2023/10/05/417242/", "Category": "දේශීය පුවත්", "Parent URL": null}