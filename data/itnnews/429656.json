{"Source": "ITN news", "Timestamp": "ஆகஸ்ட் 18, 2022 12:33", "Headline": "ஸ்ரீ லங்கன் எயார்லைன்ஸ், டெலிகொம் மற்றும் சிபெட்கோ நிறுவனங்களை தனியார்மயப்படுத்த அரசாங்கம் நடவடிக்கை", "News Content": "ஸ்ரீ லங்கன் எயார்லைன்ஸ், இலங்கை பெற்றோலிய கூட்டுத்தாபனம் மற்றும் ஸ்ரீ லங்கா டெலிகொம் போன்ற நிறுவனங்களை தனியார்மயப்படுத்த அரசாங்கம் கவனம் செலுத்தியுள்ளதாக ஜனாதிபதி ரணில் விக்ரமசிங்க தெரிவித்துள்ளார். தி எகொனொமிஸ்ட் பத்திரிக்கைக்கு வழங்கிய நேர்காணலின்போதே ஜனாதிபதி இவ்வாறு குறிப்பிட்டுள்ளார். இலங்கையின் பொருளாதாரத்தை கட்டியெழுப்பும் நோக்குடன் ஜனாதிபதி ரணில் விக்ரமசிங்க குறித்த முயற்சியில் ஈடுபட்டுள்ளதாக தி எகொனொமிஸ்ட் பத்திரிக்கை சுட்டிக்காட்டியுள்ளது. கோட்டாப்ய ராஜபக்ஷவின் ஆட்சிக்காலத்தில் துண்டிக்கப்பட்ட வருமான வரியை மீண்டும் பழைய மட்டத்தில் பேண நடவடிக்கை எடுக்கப்பட்டுள்ளதாக ஜனாதிபதி குறிப்பிட்டுள்ளார். நாட்டின் பொருளாதாரத்தை ஸ்திரப்படுத்த தேவையான மாற்றங்கள் செய்யப்படுமென ஜனாதிபதி குறிப்பிட்டுள்ளார். குறித்த முறையினூடாக பொருளாதாரத்தை சீர்ப்படுத்துவது மாத்திரமன்றி, போட்டித்தன்மை மிகுந்த ஏற்றுமதிக்கும் சந்தர்ப்பம் கிடைக்குமென ஜனாதிபதி ரணில் விக்ரமசிங்க மேலும் தெரிவித்துள்ளார். ", "URL": "https://www.itnnews.lk/2023/10/05/429656/", "Category": "Breaking News,அண்மைய செய்திகள்,தேசிய செய்திகள்", "Parent URL": null}