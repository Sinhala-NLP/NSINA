{"Source": "ITN news", "Timestamp": "ජූනි 1, 2022 11:25", "Headline": "අද දිනයේත් ගෑස් සිලින්ඩර් 50,000 ක් වෙළෙඳපොළට", "News Content": "අද දිනයේ ද ගෘහස්ථ ගෑස් සිලින්ඩර් පනස්දහසක් වෙළෙපොලට නිකුත් කිරීම සිදුවන බව ලිට්‍රෝ ගෑස් සමාගම පවසනවා. දින ගණනාවක් ගෑස් සැපයුම අත්හිටුවා තිබීම හේතුවෙන් දිවයිනේ සෑම ප්‍රදේශයකම පාහේ ජනතාව දැඩි පීඩාවකට මුහුණ දී සිටියා. කෙසේ වුවද වෙළෙදපොලට ගෑස් සැපයුම යළි ආරම්භ කිරීමට ලිට්‍රෝ සමාගම පියවර ගැනීමත් සමඟ ජනතාව ගෑස් මිලදී ගැනීම සඳහා දිගු පෝලිම්වලට එක්ව සිටින අයුරු දක්නට ලැබුණා. කෙස් වුවද අද දිනයේ ගෘහස්ථ ගෑස් සිලින්ඩර් පනස් දහසක් වෙළෙදපොලට නිකුත් කෙරෙන අතර එම වැඩපිළිවෙළ අඛණ්ඩව ක්‍රියාත්මක කරන බවයි ලිට්‍රෝ සමාගම නිවේදනය කළේ.   ", "URL": "https://www.itnnews.lk/2023/10/05/414498/", "Category": "Breaking News,දේශීය පුවත්", "Parent URL": null}