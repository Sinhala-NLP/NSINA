{"Source": "ITN news", "Timestamp": "ජූනි 19, 2021 17:27", "Headline": "අමෙරිකාව සමග සාකච්ඡාවක් සදහා සූදානම් වීමට අවශ්‍ය බව උතුරු කොරියානු නායකයා පවසයි", "News Content": "අමෙරිකාව සමග සාකච්ඡාවක් සදහා සූදානම් වීමට අවශ්‍ය බව උතුරු කොරියානු නායක කිම් ජෝන් අන් පවසනවා. උතුරු කොරියාව මෙලෙස සාකච්ඡා වටයක් සදහා අමෙරිකාවට ආරාධනා කරන්නේ ඔවුන් දරුණු සාගත තත්ත්වයක අවදානමකට මුහුණ පා ඇති පසුබිමක බවයි පැවසෙන්නේ. සිය රට මේ වන විට ආහාර අර්බුදයක සිටින බව උතුරු කොරියා නායකයා ඊයේ ප්‍රකාශ කර තිබුණා. ජෝ බයිඩන් අමෙරිකාවේ ජනාධිපතිධුරයට පත්වීමෙන් පසුව උතුරු කොරියාව සාකච්ඡාවක් සදහා යෝජනාවක් ඉදිරිපත් කළ පළමු අවස්ථාව ද මෙය වනවා. කෙසේ වෙතත් උතුරු කොරියා නායකයාගේ යෝජනාව සම්බන්ධයෙන් අමෙරිකා ජනාධිපති ජෝ බයිඩන් මේ දක්වා කිසිදු ප්‍රතිචාරයක් දක්වා නොමැති බවයි පැවසෙන්නේ. ජෝ බයිඩන් මීට පෙර අවස්ථා කිහිපයකදී ම උතුරු කොරියා නායක කිම් ජෝන් අන්ගේ ක්‍රියාකලාපය ප්‍රසිද්ධියේ විවේචනය කර තිබුණා.     ", "URL": "https://www.itnnews.lk/2023/10/05/343740/", "Category": "ජාත්‍යන්තර පුවත්", "Parent URL": null}