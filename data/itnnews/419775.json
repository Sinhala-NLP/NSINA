{"Source": "ITN news", "Timestamp": "ජූනි 28, 2022 13:13", "Headline": "අධිකරණයට අපහාස කිරීම සම්බන්ධයෙන් නව නීතියක්", "News Content": "අධිකරණයට අපහාස කිරීමේ වරද සම්බන්ධයෙන් නව නීතියක් හදුන්වාදීමට කැබිනට් අනුමැතිය හිමි වුණා. අධිකරණයට අපහාස කිරීමේ වරද නිර්වචනය කර නොතිබීම හේතුවෙන් එවැනි නඩු විභාග කිරීමට හා තීරණය කිරීමට පැහැදිලි සහ ඒකාකාරී ක්‍රියා පටිපාටියක් දැනට අනුගමනය කරන්නේ නැහැ.මේ හේතුවෙන් යුක්තිය පසිදලීමේ ක්‍රියාවලියට මැදිහත්වීමේ සීමා සහ අදහස් ප්‍රකාශ කිරීමේ නිදහස යටතේ වන සීමාවන් කවරේද යන්න තේරුම් ගැනීම අපහසුවී තිබෙනවා.අධිකරණයට අපහාස කිරීම සම්බන්ධයෙන් මෑත කාලීනව දැඩි විවේචනයට ලක් වුණු නඩු පිළිබද සළකා බැලීමේදී ඒ පිළිබද නීතිය නැවත සළකා බැලීම යෝග්‍ය බවයි පෙනී ගොස් ඇත්තේ. ඒ අනුව අදාළ කරුණු අධ්‍යයනය කර ශ්‍රී ලංකා නීති කොමිෂන් සභාව කෙටුම්පතක් සකසා තිබෙනවා. එම කෙටුම්පතට අනුව නව නීතියක් පැනවීම සදහා නීතිකෙටුම්පත් සම්පාදකට උපදෙස් ලබාදීම සදහා කැබිනට් අනුමැතිය හිමි වුණා.    ", "URL": "https://www.itnnews.lk/2023/10/05/419775/", "Category": "Breaking News,දේශීය පුවත්", "Parent URL": null}