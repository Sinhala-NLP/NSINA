{"Source": "ITN news", "Timestamp": "ஆகஸ்ட் 16, 2022 13:12", "Headline": "தலைவர்கள், பணிப்பாளர் சபையை நியமிப்பதற்கு ஜனாதிபதியினால் குழு..", "News Content": "அரச நிறுவனங்களுக்கு முக்கிய பதவிகளுக்கென புதிய நியமனங்களை வழங்கும் போது முழுமையான அனுமதியை பெற்றுக்கொவதற்கென ஜனாதிபதியின் ஊடாக குழு ஒன்று நியமிக்கப்பட்டுள்ளது. முழுமையான இணக்கப்பாடு இன்றி உயர் பதவிகளில் மாற்றங்களை மேற்கொள்ளவது தொடர்பில் ஜனாதிபதியிடம் எழுத்துமூலம் விடுக்கப்பட்ட கோரிக்கைகள் மற்றும் சில முறைசாரா நியமனங்கள் தொடர்பில் கவனம் செலுத்தப்பட்டு குறித்த குழு நியமிக்கப்பட்டுள்ளது. அரச கூட்டுதாபனங்கள், சட்ட சபைகள் மற்றும் அரசாங்கத்துக்கு சொந்தமான நிறுவனங்களின் தலைவர்கள் மற்றும் பணிப்பாளர் பதவிக்கென புதிய நியமனங்களை வழங்கும் போது அல்லது பதவிகளில் மாற்றங்களை மேற்கொள்ளும் போது முமையான அனுமதியை பெற்றுக்கொள்வதற்கென ஜனாதிபதி ரணில் விக்ரமசிங்கவினால் குழு நியமிக்கப்பட்டுள்ளது. அதன் தலைவராக ஜனாதிபதியின் செயலாளர் சமன் ஏக்கநாயக்க நியமிக்கப்பட்டுள்ளார். பிரதமரின் செயலாளர் அநுர திஸாநாயக்க, அமைச்சரவையின் செயலாளர் பெர்னாண்டோ ஆகியோர் குழுவின் ஏனைய உறுப்பினர்களாக நியமிக்கப்பட்டுள்ளனர். குழுவின் செயலாளராக ஜனாதிபதியின் மேலதிக செயலாளர் ச்சமிந்த குலரத்ன செயற்படவுள்ளார். அரச நிறுவனங்களின் தலைவர்கள் மற்றும் பணிப்பாளர் சபை பதவிகளில் மாற்றங்களை மேற்கொள்ள தேவை ஏற்படும் பட்சத்தில் நியாயப்படுத்தககூடிய காரணங்களுடன் வேட்புமனுவை குறித்த குழுவுக்கு முன்வைத்து, குறித்த குழுவின் முழுமையான அனுமதியை பெற்றுக்கொள்ள வேண்டியது கட்டாயமாகும். இது தொடர்பில் சகல அமைச்சுக்களின் செயலாளர்களுக்கும் ஜனாதிபதியின் செயலாளரின் கையொப்பத்துடன் கூடிய நேரடி கடிதம் அனுப்பிவைக்கப்பட்டுள்ளது. இதற்கு தேவையான நடவடிக்கைகளை முன்னெடுப்பதற்கென பிரதமரின் செயலாளர் மற்றும் நிதி, பொருளாதார, ஸ்திரப்படுத்தல் மற்றும் தேசிய கொள்கை அமைச்சுக்கு அதன் பிரதி ஒன்று அனுப்பிவைக்கப்பட்டுள்ளதாக ஜனாதிபதி ஊடக பிரிவு தெரிவித்துள்ளது. ", "URL": "https://www.itnnews.lk/2023/10/05/429270/", "Category": "Breaking News,தேசிய செய்திகள்", "Parent URL": null}