{"Source": "ITN news", "Timestamp": "ஜனவரி 24, 2022 12:19", "Headline": "பெரும்போகத்தில் நெல் அறுவடை தற்போது ஆரம்பம்", "News Content": "பெரும்போகத்தில் நெல் அறுவடை தற்போது ஆரம்பமாகியுள்ளது. சௌபாக்கியத்தின் நோக்கு வேலைத்திட்டத்தின் கீழ் நஞ்சற்ற பயிர்ச்செய்கையை மேற்கொள்ளும் தேசிய வேலைத்திட்டத்தின் சேதனப்பசளை பயன்படுத்தி பயிர்ச்செய்கை மேற்கொள்ளப்பட்டது. அதற்கமைய நெல் மற்றும் குரக்கன் அறுவடை பொலன்னறுவை மற்றும் வவுனியாவில் இடம்பெற்று வருகிறது. இரசாயன உரமின்றி வடமாகாணத்தில் பயிரிடப்பட்ட பெரும்போகத்தில் நெல் அறுவடை அண்மையில் ஆரம்பிக்கப்பட்டது. சேதன பசளை மூலமாக வெற்றிகரமான அறுவடை கிடைக்கப்பெற்றது. வவுனியா, மன்னார், முல்லைத்தீவு ஆகிய பகுதிகளிலும் இவ்வாறு அறுவடை செய்யப்பட்ட நெல்லுக்கு சிறந்த விலை கிடைக்கப்பெற்றுள்ளதாக விவசாயிகள் தெரிவித்துள்ளனர். இது தமது பொருளாதாரத்திற்கு சிறந்ததெனவும் அவர்கள் குறிப்பிட்டுள்ளனர். இதேவேளை எலஹெர, அத்தரகல்லேவ கிராமத்தில் சேதனப்பசளை மற்றும் மழை நீரை பயன்படுத்தி 200 ஏக்கர் நிலப்பரப்பில் பயிரிடப்பட்ட குரக்கன் செய்கை அறுவடையும் இடம்பெற்றுள்ளது. ", "URL": "https://www.itnnews.lk/2023/10/05/390848/", "Category": "Breaking News,தேசிய செய்திகள்", "Parent URL": null}