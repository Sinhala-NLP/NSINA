{"Source": "ITN news", "Timestamp": "செப்டம்பர் 27, 2022 13:31", "Headline": "குற்றக்குழு உறுப்பினர்களுடன் தொடர்புடைய மற்றுமொரு சந்தேகநபர் கைது..", "News Content": "கிம்புலாஎல குணா மற்றும் பூக்குடு கண்ணா ஆகிய திட்டமிட்ட குற்றச்செயல்களில் ஈடுபடும் நபர்களுடன் தொடர்புகளை பேணிய மற்றுமொரு நபர் பொலிஸ் விசேட அதிரடிப்படையினரால் கைதுசெய்யப்பட்டுள்ளார். அவரிடமிருந்து 50 கிராம் ஐஸ் போதைப்பொருளும் கைப்பற்றப்பட்டுள்ளது. கிடைக்கப்பெற்ற தகவலுக்கமைய வெள்ளவத்தை க்ரவுன் விலா குடியிருப்பு தொகுதிக்கு முன்னாள் சுற்றிவளைப்பு முன்னெடுக்கப்பட்டது. இதன்போதே சந்தேக நபர் கைதுசெய்யப்பட்டதாக விசேட அதிரடிப்படை தெரிவித்துள்ளது. கைதுசெய்யப்பட்டவர் வத்தளை பகுதியை சேர்ந்த 33 வயதுடையவராவார். அவர் மேலதிக விசாரணைகளுக்காக வெள்ளவத்தை பொலிஸ் நிலையத்தில் ஒப்படைக்கப்பட்டுள்ளார். ", "URL": "https://www.itnnews.lk/2023/10/05/437385/", "Category": "Breaking News,தேசிய செய்திகள்", "Parent URL": null}