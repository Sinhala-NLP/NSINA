{"Source": "ITN news", "Timestamp": "අගෝස්තු 8, 2021 18:05", "Headline": "අයිස් මත්ද්‍රව්‍ය සමඟ සැකකරුවෙකු ග්‍රෑන්ඩ්පාස් ප්‍රදේශයේ දී අත්අඩංගුවට", "News Content": "රුපියල් ලක්ෂ 35ක් වටිනා අයිස් මත්ද්‍රව්‍ය සමඟ සැකකරුවෙකු ග්‍රෑන්ඩ්පාස් ප්‍රදේශයේ දී අද අත්අඩංගුවට ගෙන තිබෙනවා. අයිස් මත්ද්‍රව්‍ය කිලෝග්‍රෑම් 1ක ප්‍රමාණයක් මෙලෙස අත්අඩංගුවට ගැනුණේ ග්‍රෑන්පාස් ප්‍රදේශයේ නිවසක සඟවා තිබියදීයි. සැකකරු මෙම මත්ද්‍රව්‍ය මීගමුව ප්‍රදේශයේ පුද්ගලයෙකුගෙන් ලබාගෙන ඉන් පසුව විවිධ ප්‍රමාණවලින් අලෙවි කර ඇති බව හෙළිව තිබෙනවා. කොළඹ අපරාධ කොට්ඨාසයේ බස්නාහිර පළාත් දූෂණ මර්දන ඒකකයේ ප්‍රධානීන් මෙම මෙහෙයුම් ක්‍රියාත්මක කළා. 43 හැවිදිරි සැකකරු හෙට දිනයේදී මාලිගා කන්ද මහේස්ත්‍රාත් අධිකරණය හමුවට ඉදිරිපත් කිරීමට නියමිතයි. ", "URL": "https://www.itnnews.lk/2023/10/05/355384/", "Category": "දේශීය පුවත්", "Parent URL": null}