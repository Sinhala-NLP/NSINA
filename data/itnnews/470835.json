{"Source": "ITN news", "Timestamp": "මාර්තු 25, 2023 12:46", "Headline": "සෑම රටකින්ම සංචාරක කණ්ඩායම් දිවයිනට පැමිණීම ඉතා යහපත් තත්වයක්", "News Content": "ලෝකයේ සෑම රටකින්ම සංචාරක කණ්ඩායම් දිවයිනට පැමිණීම ඉතා යහපත් තත්ත්වයක් බව සංචාරක අමාත්‍ය හරීන් ප්‍රනාන්දු මහතා පවසනවා. ශ්‍රී ලංකාව මුහුණපා සිටින ආර්ථික අර්බුදය කෙටි කළකින් අවසන් කර ගැනීමට සංචාරකයින්ගේ පැමිණීම ඉවහල් බවයි අමාත්‍යවරයා පෙන්වා දෙන්නේ. සංචාරක ආකර්ෂණය දිනා ගැනීමට හැකිවන පරිදී කටයුතු කිරීමේ වැදගත්කම ද හරීන් ප්‍රනාන්දු මහතා පෙන්වාදුන්නා. මහනුවර නගරය කේන්ද්‍ර කර ගනිමින් ක්‍රියාත්මක ත්‍රාස්‍යජනක හා ක්‍රීඩා අත්දැකීම් සංචාරක වැඩසටහනකට එක්වෙමින් අමාත්‍යවරයා මේ බව කියා සිටියා. ප්‍රංශ ජාතික කාන්තාවන් 290 දෙනෙකු මෙම වැඩසටහනට එක්ව සිටියා. ඔවුන් දින 9ක කාලයක් මහනුවර ප්‍ර දේශය තුළ විවිධ ක්‍රියාකාරකම්වල නිතරවීමට නියමිතයි. මේ අතර සංචාරකයන් 900ක් සහ කාර්ය මණ්ඩලය 463 න් දෙනෙකු රැගත් වයිකිං නෙප්චූන් මගී ප්‍රවාහන නෞකාව කොළඹ වරායට අද සේන්දු වුණා. තායිලන්තයේ සිට පැමිණි මෙම නෞකාව නෝර්වේ රාජ්‍යයට අයත් වනවා. නෞකාවෙන් පැමිණි සංචාරකයන් අනිද්දා දක්වා දිවයින තුළ රැදී සිටීමට කොළඹ, මහනුවර ගාල්ල, බෙන්තොට, සහ පින්නවල ප්‍ර දේශවල සංචාරය කිරීමට නියමිතයි.   ", "URL": "https://www.itnnews.lk/2023/10/05/470835/", "Category": "දේශීය පුවත්", "Parent URL": null}