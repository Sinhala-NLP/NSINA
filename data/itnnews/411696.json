{"Source": "ITN news", "Timestamp": "මැයි 16, 2022 16:37", "Headline": "ITN මාධ්‍යවේදියෙකු නැදුන්ගමුවේ රාජා පිළිබඳව රචිත නවතම ගීතය එළිදක්වයි", "News Content": "වසර 11 ක් ශ්‍රී දළදා කරඬුව පෙරහරේ වැඩමවා පසු ගිය දා මිය ගිය නැදුන්ගමුවේ හස්ති රාජයා පිළිබඳව නවතම ගීතයක්  ස්වාධීන රූපවාහිනියේ සම්මානිත මාධ්‍යවේදියෙකු වන සහන් උඩුවවිදාන මහතා රචනා කොට තිබෙනවා . නැදුන්ගමුවේ රාජා මහනුවර දළදා පෙරහරේ අවසන් වරට දන්ත ධාතූන් වහන්සේ වැඩමවූ අවස්ථාවේ මෙන්ම එම හස්තියා මිය ගිය අවස්ථාවේ ද ස්වාධීන රූපවාහිනිය වෙනුවෙන් මාධ්‍ය කටයුතු කලේ ද සහන් උඩුවවිදාන මහතාය . ඔහු රචනා කල එම ගීතය වෙසක් පොහොය යෙදුනු ඊයේ දින කැළණිය , පට්ටිවිල ශෛලාරාම පුරාණ විහාරයේ දී එලි දැක්වුණු අතර එය අන්තර් ජාලයට මුදා හැරීම ද එහිදී සිදු වුනා .\nමෙම ගීතය සංගීතවත් කර තිබුනේ ප්‍රවීණ සංගීත ශිල්පී දර්ශණ වික්‍රමතුංග මහතා වන අතර ගායනා කලේ ප්‍රවීණ ගායක දයාන් විතාරණ මහතාය . ගීතය එළිදැක්වීමේ අවස්තාව සඳහා චිහාරස්තානයේ විහාරාධිපති පූජ්‍ය බැරගම අරියදේව ස්වාමීන්වහන්සේ ඇතුළු එහි නිර්මාණ ශිල්පීන් සහ ප්‍රදේශවාසීන් විශාල පිරිසක් ද එක්ව සිටියා . ", "URL": "https://www.itnnews.lk/2023/10/05/411696/", "Category": "දේශීය පුවත්", "Parent URL": null}