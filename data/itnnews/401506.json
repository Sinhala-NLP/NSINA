{"Source": "ITN news", "Timestamp": "මාර්තු 16, 2022 12:10", "Headline": "ප්‍රවාහන ගාස්තු ඉහළ නංවන ලෙස ඉල්ලමින් තෙල් බවුසර් හිමියන් වර්ජනයක", "News Content": "වැඩිවුණ ඉන්ධන මිලට සාපේක්ෂව තෙල් ප්‍රවාහන ගාස්තු ද ඉහළ නංවන ලෙස ඉල්ලමින් පෞද්ගලික තෙල් බවුසර හිමියන් වර්ජනයක නිරත වී සිටිනවා. ප්‍රවාහන ගාස්තු සියයට හැටකින් ඉහළ නංවන ලෙස පෞද්ගලික තෙල් බවුසර හිමියන් ඉල්ලා සිටිනවා. කොළොන්නාව තෙල් ගබඩා නිමාව පර්යන්තයේ බවුසර් අංගනය අසලට අද උදෑසන එක්රොක් වෙමින් පෞද්ගලික තෙල් බවුසර හිමියන් ප්‍රකාශ කළේ තම ඉල්ලිම් නොලැබෙන්නේ නම් අඛන්ඩ වර්ජනයක නිරත වන බවයි. මේ අතර විසදුම් දෙකක්ම ලබා දී තිබියදීත් මොවුන් වර්ජනයක නිරතවීම බලවත් අසාධාරණයක් බව ඛණිජ තෙල් අමාත්‍යාංශ ලේකම්වරයා පවසනවා. පෞද්ගලික තෙල් බවුසර හිමියන්ගේ ඉල්ලීම් ලබාදීමට පියවර ගෙන ඇති බව බලශක්ති අමාත්‍ය ගාමිණි ලොකුගේ අමාත්‍යවරයා අද පැවති මාධ්‍ය හමුවකදි ප්‍රකාශ කළා.       ", "URL": "https://www.itnnews.lk/2023/10/05/401506/", "Category": "දේශීය පුවත්", "Parent URL": null}