{"Source": "ITN news", "Timestamp": "ජූනි 12, 2022 15:17", "Headline": "විදේශ ඇමති ඕස්ට්‍රේලියා ආරක්ෂක ඇමති හමුවෙයි", "News Content": "විදේශ අමාත්‍ය මහාචාර්ය ජී එල් පීරිස් මහතා ඕස්ට්‍රේලියාවේ නියෝජ්‍ය අග්‍රාමාත්‍ය සහ ආරක්ෂක අමාත්‍ය ආචාර්ය රිචඩ් මාල්ස් මහතා සිංගප්පූරුවේදී හමුවී සාකච්ඡා පැවැත්වුවා. සිංගප්පූරුවේ පැවති ෂ්‍රැන්ගිලා සංවාදය අතරතුරයි මෙම හමුව පැවැත්වුණේ. ඕස්ට්‍රේලියා නව රජයට සුබපැතුම් පිරිනැමූ ජී එල් පීරිස් මහතා ශ්‍රී ලංකාව සහ ඕස්ට්‍රේලියාව අතර පවතින ද්වී පාර්ශ්වික සබදතා වර්ධනය වනු ඇති බවට විශ්වාසය පළකලා. ලෝක ආහාර වැඩසටහන සහ ආහාර හා කෘෂිකර්ම සංවිධානය හරහා ශ්‍රී ලංකාවේ ආහාර සුරක්ෂිතතාව ඉහළ නැංවීම සදහා ලබා දෙන ඕස්ට්‍රේලියා ඩොලර් මිලිය 2.5ක ඉලක්කගත සංවර්ධන සහාය ප්‍රකාශයට පත්කිරීම වෙනුවෙන් ද ඕස්ට්‍රේලියා රජය වෙත ස්තූතිය පළ කෙරුණා. ශ්‍රී ලංකාවේ වත්මන් තත්ත්වය සහ ඒ සදහා ඕස්ට්‍රේලියාවේ සහාය ලබාදිය හැකි ආකාරය පිළිබදව ද අමාත්‍යවරුන් දෙපල සාකච්ඡාවේදී විශේෂ අවධානය යොමු කළා.       ", "URL": "https://www.itnnews.lk/2023/10/05/416673/", "Category": "දේශීය පුවත්", "Parent URL": null}