{"Source": "ITN news", "Timestamp": "ජූනි 8, 2021 12:14", "Headline": "සංචරණ සීමා හේතුවෙන් අලෙවිකරගත නොහැකි අතිරික්ත එළවලු, පළතුරු මිලදී ගැනීමට ආණ්ඩුව සූදානම්", "News Content": "සංචරණ සීමා පවතින කාල සීමාව තුළ ගොවි ජනතාවට අලෙවිකරගත නොහැකි අතිරික්ත එළවළු හා පළතුරු තොග රජය මගින් මිලදී ගෙන නොමිලේ බෙදා හැරීමට කැබිනට් අනුමැතිය හිමි වූ බව අමාත්‍ය කෙහෙළිය රඹුක්වැල්ල මහතා පවසනවා. අද පැවති කැබිනට් තීරණ දැනුම් දෙන මාධ්‍ය හමුවේදී ඒ මහතා මේ බව කියාසිටියා. මේ අතර සියක් නගර වැඩසටහන යටතේ හදුනාගත් නගර 100 ක් විධිමත් ලෙස සංවර්ධනය කිරීමට ද කැබිනට් අනුමැතිය හිමිව තිබෙනවා. කෘෂිකර්මාන්තය සඳහා රසායනික පොහොර භාවිතය තහනම් කිරීමට මේ වන විට රජය තීරණය කර තිබෙනවා. ඒ අනුව කාබනික පොහොර නිෂ්පාදනය දිරි ගැන්වීම සඳහා උතුරු මැද පළාතේ ප්‍රාදේශීය ලේකම් කොට්ඨාස මට්ටමින් කාබනික පොහොර නිෂ්පාදන නියමු ව්‍යාපෘතියක් ක්‍රියාත්මක කිරීමට ද කැබිනට් අනුමැතිය හිමිවුණා.     ", "URL": "https://www.itnnews.lk/2023/10/05/341351/", "Category": "දේශීය පුවත්", "Parent URL": null}