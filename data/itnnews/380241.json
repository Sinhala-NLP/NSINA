{"Source": "ITN news", "Timestamp": "டிசம்பர் 3, 2021 11:46", "Headline": "மட்டக்களப்பில் பாரிய மண் கடத்தல் முறியடிக்கப்பட்டதுடன் ஐவர் கைது", "News Content": "மட்டக்களப்பில் மேற்கொள்ளப்பட்டு வந்த பாரிய மண் கடத்தல் முறியடிக்கப்பட்டதுடன் ஐவர் கைதுசெய்யப்பட்டனர். மட்டக்களப்பு கரடியனாறு பொலிஸ் பிரிவில் மேற்கொள்ளபட்டு வந்த பாரிய மண் கடத்தல் முறியடிக்கப்பட்டதுடன் 5 பேர் கைதுசெய்யப்பட்டதாகவும் இரண்டு உழவு இயந்திரங்களும் 3 டிப்பர் வண்டிகளும் கைப்பற்றப்பட்டதாக மாவட்ட குற்ற விசாரணைப் பிரிவு பொறுப்பதிகாரி பி.எஸ்.பி.பண்டார தெரிவித்தார். நேற்று மாலை கரடியானறு கொஸ்கொல்ல பகுதியில் அனுமதிபத்திரமின்றி 3 டிப்பர் வண்டிகள் மற்றும் இரண்டு உழவு இயந்திரங்களில் மண் கடத்தப்படுவதாக கிடைத்த தகவலின் பேரிலேயே இவர்கள் கைதுசெய்யப்பட்டனர். கைதுசெய்யப்பட்டவர்கள் ஏறாவூர் சுற்றுலா நீதிமன்றத்தில் ஆஜர்படுத்தப்படவுள்ளதாக பொலிசார் தெரிவித்தனர். ", "URL": "https://www.itnnews.lk/2023/10/05/380241/", "Category": "Breaking News,தேசிய செய்திகள்", "Parent URL": null}