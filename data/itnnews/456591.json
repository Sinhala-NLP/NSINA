{"Source": "ITN news", "Timestamp": "ජනවාරි 20, 2023 09:25", "Headline": "සෝල් අගනුවර පැල්පත් නගරයක ඇති වූ ගින්නක් නිසා 500 දෙනෙකු ඉවත් කර ගැනේ", "News Content": "දකුණු කොරියාවේ සෝල් අගනුවර පැල්පත් නගරයක ඇති වූ ගින්නක් නිසා පන්සිය දෙනෙකු ඉවත් කර තිබෙනවා. දකුණු කොරියාවේ සෝල් අගනුවර ඉතිරිව ඇති අවසන් පැල්පත් නගරයේයි මෙම ගින්න ඇතිව තිබෙන්නේ. මෙසේ ගින්නක් හටගෙන තිබෙන්නේ දකුණු සෝල්හි හිගොරියන් ගම්මානයේයි. වර්ග කිලෝමීටර් දෙකක පමණ නිවාස 40 ක් මෙම ගින්නෙන් විනාශ වී තිබෙනවා. මෙම ප්‍රදේශය මීට පෙර ද ලැව් ගිනි සහ ගංවතුර විපත්වලට ගොදුරු වී ඇති බවයි වාර්තා වන්නේ. බොහෝ නිවාස දැව හා කාඩ්බෝඩ් වැනි ද්‍රව්‍යවලින් ඉදිකර තිබීම මෙහි වෙසෙන ජනතාවගේ අනාරක්ෂිත බවට හේතු වී තිබෙනවා.     ", "URL": "https://www.itnnews.lk/2023/10/05/456591/", "Category": "ජාත්‍යන්තර පුවත්", "Parent URL": null}