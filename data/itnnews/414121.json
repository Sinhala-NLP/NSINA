{"Source": "ITN news", "Timestamp": "மே 30, 2022 13:19", "Headline": "கொழும்பு பெஸ்டியன் மாவத்தையில் துப்பாக்கிச்சூடு.. ஒருவர் மரணம்..", "News Content": "புறக்கோட்டை பெஸ்டியன் மாவத்தையிலுள்ள பஸ் நிலையத்திற்கு அருகில் இடம்பெற்ற துப்பாக்கிச்சூட்டு சம்பவத்தில் ஒருவர் உயிரிழந்துள்ளார். மற்றுமொருவர் பலத்த காயங்களுக்கு உள்ளாகியுள்ளார். மோட்டார் சைக்கிளில் வருகை தந்த இருவர் துப்பாக்கி பிரயோயகத்தை மேற்கொண்டு தப்பிச்சென்றுள்ளனர். சம்பவத்தில் காயமடைந்த இருவர் கொழும்பு தேசிய வைத்தியசாலைக்கு கொண்டுச்செல்லப்பட்டன. எனினும் குறித்த சந்தர்ப்பத்திலேயே ஒருவர் உயிரிழந்துள்ளார். மற்றைய நபர் கொழும்பு தேசிய வைத்தியசாலையில் சிகிச்சை பெற்றுவருகிறார். 30 வயதான இளைஞர் ஒருவரே சம்பவத்தில் உயிரிழந்துள்ளதாக பொலிஸார்; தெரிவித்துள்ளனர். ", "URL": "https://www.itnnews.lk/2023/10/05/414121/", "Category": "Breaking News,தேசிய செய்திகள்,முதன்மை செய்தி", "Parent URL": null}