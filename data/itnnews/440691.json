{"Source": "ITN news", "Timestamp": "ඔක්තෝබර් 15, 2022 16:01", "Headline": "යාපනය මුහමාල ප්‍රදේශයේ රිය අනතුරකින් පුද්ගලයින් 44 දෙනෙකුට තුවාල", "News Content": "ඒ 9 මාර්ගයේ යාපනය මුහමාල ප්‍රදේශයේ සිදුවූ රිය අනතුරකින් පුද්ගලයන් 44 දෙනෙකු තුවාල ලැබුවා. කිළිනොච්චිය දෙස සිට යාපනය දෙසට ධාවනය වූ පෞද්ගලික බස් රථයක් දකුණට හැරවීමට යාමේදී ඊට පිටුපසින් පැමිණි ටිපර් රථයක ගැටී තිබෙනවා. ටිපර් රථයේ ගැටුණු බස් රථය පෙරළී යාමෙන් මෙම අනතුර සිදුවුණා. අනතුරෙන් බස් රථයේ රියදුරු ඇතුළු 44 දෙනෙකුයි තුවාල ලබා තිබෙන්නේ. තුවාලකරුවන් යාපනය  පලෙයි හා කිලිනොච්චිය යන රෝහල්වලට ඇතුළත් කෙරුණා. අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන තිබෙනවා.       ", "URL": "https://www.itnnews.lk/2023/10/05/440691/", "Category": "දේශීය පුවත්", "Parent URL": null}