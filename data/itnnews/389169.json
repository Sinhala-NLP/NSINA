{"Source": "ITN news", "Timestamp": "ஜனவரி 17, 2022 12:26", "Headline": "பல்வேறு பகுதிகளில் இடம்பெற்ற வாகன விபத்துக்களில் மூவர் உயிரிழப்பு..", "News Content": "நாட்டின் பல்வேறு பகுதிகளில் இடம்பெற்ற வாகன விபத்துக்களில் மூவர் உயிரிழந்துள்ளனர். வெலிகந்த பொலிஸ் பிரிவிற்குட்பட்ட பொரளுவௌ ரயில் கடவைக்கு அருகில் இடம்பெற்ற விபத்தில் 74 வயதுடைய நபர் ஒருவர் உயிரிழந்துள்ளார். செவனப்பிட்டியவிலிருந்து பொரளுவௌ நோக்கி பயணித்த மோட்டார் சைக்கிள் ஒன்று வீதியை கடக்க முற்பட்ட பாதசாரி ஒருவர் மீது மோதுண்டுள்ளது. உயிரிழந்தவர் பொலன்னறுவை பிரதேசத்தை சேர்ந்தவரென தெரியவந்துள்ளது. இந்நிலையில் நவகமுவ பொலிஸ் பிரிவிற்குட்பட்ட அவிசாவளை கொழும்பு பழைய வீதியின் சுதவில பிரதேசத்தில் இடம்பெற்ற விபத்தில் நபர் ஒருவர் உயிரிழந்துள்ளார். கடுவலையிலிருந்து ஹங்வெல்ல நோக்கி பயணித்த லொறி ஒன்று எதிர்திசையில் வருகை தந்த லொறியுடன் மோதி விபத்துக்குள்ளாகியுள்ளது. இதில் பலத்த காயமடைந்த ஹங்வெல்ல நோக்கி பயணித்த லொறியின் சாரதி நவகமுவ வைத்தியசாலையில் அனுமதிக்கப்பட்டதன் பின்னர் உயிரிழந்துள்ளார். லொறி சாரதிகளின் கவனயீனமே விபத்துக்கு காணரமென பொலிஸார் தெரிவிக்கின்றன. இதேவேளை பன்னல நீர்கொழும்பு வீதியின் மாகந்துர பகுதியில் இடம்பெற்ற விபத்தில் 40 வயதுடைய  ஒருவர் உயரிழந்துள்ளார். முச்சக்கரவண்டி ஒன்று மோட்டார் சைக்களுடன் மோதி விபத்துக்குள்ளாகியுள்ளது. ", "URL": "https://www.itnnews.lk/2023/10/05/389169/", "Category": "Breaking News,தேசிய செய்திகள்", "Parent URL": null}