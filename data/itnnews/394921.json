{"Source": "ITN news", "Timestamp": "பிப்ரவரி 14, 2022 12:58", "Headline": "அதிகரிக்கப்பட்ட சமூர்த்தி கொடுப்பனவு இன்று முதல்..", "News Content": "அதிகரிக்கப்பட்ட சமூர்த்தி கொடுப்பனவு இன்று முதல் பயனாளர்களுக்கு வழங்கப்படவுள்ளது. சமூர்த்தி கொடுப்பனவை நூற்றுக்கு 28 வீதத்தால் அதிகரிக்க அரசாங்கம் தீர்மானித்துள்ளது. இதற்கென 15 மில்லியன் ரூபா நிதியை ஒதுக்க அரசாங்கம் நடவடிக்கை எடுத்ததாக இராஜாங்க அமைச்சர் ஷெஹான் சேமசிங்க தெரிவித்தார். நாட்டில் 17 இலட்சத்து 67 ஆயிரம் சமூர்த்தி பெறும் குடும்ப அலகுகள் காணப்படும் நிலையில், அவர்களுக்கு இதுவரை 3 ஆயிரத்து 500 ரூபாய் சமூர்த்தி கொடுப்பனவாக வழங்கப்பட்டு வந்தது. குறித்த தொகை 4 ஆயிரத்து 500 ரூபாவாக அதிகரிக்கப்பட்டுள்ளது. இதேவேளை இதுவரை காலமும் 2 ஆயிரத்து 500 ரூபா கொடுப்பனவு பெற்றவர்களுக்கு குறித்த தொகை 3 ஆயிரத்து 200 ரூபாவாக அதிகரிக்கப்படுவதாக இராஜாங்க அமைச்சர் சுட்டிக்காட்டியுள்ளார். அத்தோடு ஆயிரத்து 500 ரூபாவாக கொடுப்பனவாக பெற்ற சமூர்த்தி பயனாளர்கள் இன்று முதல் ஆயிரத்து 900 ரூபாவை பெற்றுக்கொள்ள முடியுமென இராஜாங்க அமைச்சர் ஷெஹான் சேமசிங்க மேலும் தெரிவித்துள்ளார். ", "URL": "https://www.itnnews.lk/2023/10/05/394921/", "Category": "Breaking News,தேசிய செய்திகள்", "Parent URL": null}