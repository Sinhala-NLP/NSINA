{"Source": "ITN news", "Timestamp": "සැප්තැම්බර් 1, 2022 09:35", "Headline": "ෂිංජියෑන් ප්‍රාන්තයේ මානව හිමිකම් උල්ලංඝනයවීම් දරුණු වී ඇති බව එක්සත් ජාතීන්ගේ සංවිධානය කියයි", "News Content": "චීනයේ විග මුස්ලිම් ජනතාවට එරෙහිව හිංසාකාරී ක්‍රියා සිදුවන බව එක්සත් ජාතීන්ගේ සංවිධානය වාර්තාවක් නිකුත් කරමින් සදහන් කර තිබෙනවා. විග ජනතාව ජීවත් වන ෂිංජියෑන් ප්‍රාන්තයේ මානව හිමිකම් උල්ලංඝනයවීම් දරුණු ආකාරයෙන් සිදුවන බවයි එක්සත් ජාතීන්ගේ සංවිධානය සදහන් කර ඇත්තේ. කෙසේ වෙතත් චීනය සදහන් කළේ මෙම වාර්තාව අසත්‍ය බවයි. එක්සත් ජාතීන්ගේ විමර්ශකයන් කණ්ඩායමක් මෙම වාර්තාව සකස් කර තිබෙනවා. ඔවුන් සදහන් කරන්නේ විශ්වාසවන්ත සාක්ෂි මත පාදකව වාර්තාව සකස් කළ බවයි. ජාතික ආරක්ෂාව පිළිබද නීති අයථා ආකාරයෙන් චීනය භාවිත කරන බවද එම වාර්තාවේ දැක්වුණා.   ", "URL": "https://www.itnnews.lk/2023/10/05/432281/", "Category": "ජාත්‍යන්තර පුවත්", "Parent URL": null}