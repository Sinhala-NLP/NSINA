{"Source": "ITN news", "Timestamp": "අගෝස්තු 6, 2022 15:09", "Headline": "ගාසා තීරයට ඊශ්‍රායලය එල්ලකළ ප්‍රහාරය අරාබි ලීගයේ දැඩි විවේචනයට", "News Content": "ගාසා තීරයට ඊශ්‍රායලය එල්ලකර ඇති ප්‍රහාරය අරාබි ලීගයේ දැඩි විවේචනයට ලක්ව තිබෙනවා. ඊශ්‍රායලය එල්ලකළ ගුවන් ප්‍රහාරයෙන් වයස අවුරුදු 5ක කුඩා ගැහැණු දරුවෙකු මිය යාම ලොවපුර දැඩි ආන්දෝලනයකට ලක්වුණා. අරාබි ලීගය නිවේදනයක් නිකුත්කරමින් සඳහන් කළේ ඊශ්‍රායලය මනුෂ්‍යත්වයට එරෙහි අපරාධ සිදුකරමින් සිටින බවයි. ඊශ්‍රායලයට එරෙහිව එක්සත් ජාතීන්ගේ ආරක්ෂක මණ්ඩලය සහ මානව හිමිකම් සංවිධාන වහා පියවර ගත යුතු බවද අරාබි ලීගය නිකුත්කළ නිවේදනයේ දැක්වුණා. ගාසා තීරයේ ඇතිවී තිබෙන නොසන්සුන්කාරී තත්ත්වයට වගකිව යුත්තේ ඊශ්‍රායල බලධාරීන් බවයි එම නිවේදනයේ සඳහන් වන්නේ.         ", "URL": "https://www.itnnews.lk/2023/10/05/427271/", "Category": "ජාත්‍යන්තර පුවත්", "Parent URL": null}