{"Source": "ITN news", "Timestamp": "සැප්තැම්බර් 12, 2021 16:04", "Headline": "ලොස් ඇන්ජලීස් නුවර ලැව්ගිනි සීග්‍රයෙන් පැතිරයයි", "News Content": "ඇමරිකාවේ ලොස් ඇන්ජලීස් නුවර හටගෙන ඇති ලැව්ගිනි පාලනය කිරීමට දැඩි පරිශ්‍රමයක් දැරීමට සිදුව ඇති බව ගිනි නිවීමේ අංශ සඳහන් කරනවා. දකුණු දිග කැලිෆෝනියා ප්‍රාන්තයේ ලෝස් ඇන්ජලීස් නගරය ආසන්නයේයි ලැව්ගිනි හටගෙන ඇත්තේ. මහා මාර්ගයක දෙපසම ලැව්ගිනි හටගෙන ඇති ආකාරය විදෙස් මාධ්‍ය වාර්තා කර සිටියා. ලැව්ගිනි පාලනය කිරීම සඳහා ගිනි නිවීමට යොදා ගන්නා ගුවන් යානා හා ගිනි නිවීමේ භටයන් රැසක් දායක වී සිටිනවා. ගිනි නිවන භටයන් දෙදෙනෙකු ද පිලිස්සුම් තුවාල ලබා රෝහල්ගත කළා. මේ වනවිට අක්කර හාරසියයක පමණ ප්‍රදේශයක් සම්පූර්ණයෙන්ම විනාශ වී ඇති බවයි වාර්තා වන්නේ. ඇමරිකාවේ ලැව්ගිනි සියයක් පමණ මේ වනවිට පවතින අතර ඉන් විනාශයට පත්වී ඇති භූමි ප්‍රමාණය නිව් ජර්සි ප්‍රාන්තයටත් වඩා විශාල බව සඳහන්.     ", "URL": "https://www.itnnews.lk/2023/10/05/361943/", "Category": "ජාත්‍යන්තර පුවත්", "Parent URL": null}