{"Source": "ITN news", "Timestamp": "මැයි 2, 2022 11:31", "Headline": "ස්වාධීන වූ මන්ත්‍රීවරුන් සහ ජනපති අතර සාකච්ඡාවක් අද", "News Content": "පාර්ලිමේන්තුවේ ස්වාධීන වූ මන්ත්‍රීවරුන් සහ ජනාධිපති ගෝඨාභය රාජපක්ෂ මැතිතුමා අතර සාකච්ඡාවක් අද පැවැත්වෙනවා. සර්වපාක්ෂික ආණ්ඩුවක් පිහිටුවීම සම්බන්ධයෙන් එහිදී අවධානය යොමුවන බවයි වාර්තා වන්නේ. එම සාකච්ඡාව සම්බුද්ධ ජයන්ති මන්දිරයේදී පැවැත්වීමට නියමිතයි. නිමල් සිරිපාල ද සිල්වා , විමල් වීරවංශ , උදයගම්මන්පිල, අනුර ප්‍රියදර්ශන යාපා යන පාර්ලිමේන්තු මන්ත්‍රීවරුන් ඇතුළු පිරිසක් ඊට සහභාගි වන බවයි වාර්තා වන්නේ. සර්ව පාක්ෂික ආණ්ඩුව පත් කිරීම සඳහා යොජනා සහ අදහස් ලබාගැනීම වෙනුවෙන් දේශපාලන පක්ෂ සමඟ සාකච්ඡා කිරීම සිදුකෙරෙනවා. ඒ අනුව ශ්‍රී ලංකා නිදහස් පක්ෂ සාමාජිකයින් සහ ජනාධිපතිතුමා අතර සාකච්ඡාවක් ද ජනාධිපති මන්දිරයේ දී අද පැවැත්වෙන බවට වාර්තා වනවා.           ", "URL": "https://www.itnnews.lk/2023/10/05/409286/", "Category": "Breaking News,දේශීය පුවත්", "Parent URL": null}