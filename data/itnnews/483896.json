{"Source": "ITN news", "Timestamp": "මැයි 17, 2023 09:59", "Headline": "උෂ්ණාධික කාලගුණයෙන් දිල්ලි නගරයට දැඩි බලපෑම්", "News Content": "උෂ්ණාධික කාලගුණයෙන් ඉන්දියාවේ දිල්ලි නගරයට දැඩි බලපෑම් එල්ල වී තිබෙනවා. පසුගිය දින කිහිපය තුළම දිල්ලි නගරයට බලපෑ උෂ්ණාධික කාලගුණයත් සමඟ නගරයේ උෂ්ණත්වය සෙල්සියස් අංශක 40 ඉක්මවා ඇති බවයි ඉන්දීය කාලගුණ දෙපාර්තමේන්තුව නිවේදනය කරන්නේ. සුළං තත්ත්වයේ වැඩිවීමත් සමඟ දිල්ලි වායුගෝලයේ දූවිලි අංශු ප්‍රමාණය ඉහළගොස් ඇති බව ද එම දෙපාර්තමේන්තුව සඳහන් කරනවා. ඒ සමඟම වායුගෝලයේ අපහැදිලිතාවය ඉහළ ගොස් තිබෙනවා. කෙසේ වුව ද ඉදිරි දින කිහිපය තුළ දී ද වර්ෂාපතනය ලැබීමක් සම්බන්ධයෙන් බලාපොරොත්තු විය නොහැකි බවයි ඉන්දීය කාලගුණ දෙපාර්තමේන්තුව පෙන්වා දෙන්නේ.         ", "URL": "https://www.itnnews.lk/2023/10/05/483896/", "Category": "ජාත්‍යන්තර පුවත්", "Parent URL": null}