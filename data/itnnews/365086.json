{"Source": "ITN news", "Timestamp": "සැප්තැම්බර් 26, 2021 15:12", "Headline": "සෝමාලියාවේ ජනාධිපති මන්දිරය අසළ බෝම්බයක් පුපුරා යාමෙන් 8 දෙනෙකු ජීවිතක්ෂයට", "News Content": "සෝමාලියාවේ ජනාධිපති මන්දිරය අසළ බෝම්බයක් පුපුරා යාමෙන් පුද්ගලයින් 8 දෙනෙකු ජීවිතක්ෂයට පත්වුණා. පිපිරීමෙන් තවත් පුද්ගලයින් විශාල පිරිසක් තුවාල ලබා ඇති බවයි ආරක්ෂක අංශ සඳහන් කරන්නේ. මියගිය හා තුවාල ලැබූ සංඛ්‍යාව තවදුරටත් ඉහළ යා හැකි බව වාර්තා වනවා. මෝටර් රථයක අටවා තිබූ බෝම්බයකුයි මෙලෙස පුපුරවාහැර ඇත්තේ. අල්කයිඩා සංවිධානයට සම්බන්ධ අල් සබාබ් ත්‍රස්ත කණ්ඩායම ප්‍රහාරයේ වගකීම භාරගෙන තිබෙනවා. ප්‍රහාරයෙන් අසල නවතා තිබූ තවත් මෝටර් රථ රැසක් සම්පූර්ණයෙන් විනාශයට පත්ව ඇති බවයි ආරක්ෂක අංශ සඳහන් කරන්නේ.     ", "URL": "https://www.itnnews.lk/2023/10/05/365086/", "Category": "ජාත්‍යන්තර පුවත්", "Parent URL": null}