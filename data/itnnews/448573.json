{"Source": "ITN news", "Timestamp": "දෙසැම්බර් 2, 2022 10:56", "Headline": "රුසියා – යුක්‍රේන අර්බුදයට ඉක්මන් පිළියම් සෙවිය යුතුයි – ප්‍රංශ සහ ඇමෙරිකා ජනාධිපතිවරු අවධාරණය කරයි", "News Content": "රුසියා – යුක්‍රේන අර්බුදයට ඉක්මන් පිළියම් සෙවිය යුතු බව ප්‍රංශ සහ ඇමෙරිකා ජනාධිපතිවරුන් අවධාරණය කර සිටිනවා. ප්‍රංශ ජනාධිපති එමානුවෙල් මැක්‍රෝන් එක්සත් ජනපදයේ දින තුනක සංචාරයකට පැමිණ තිබෙනවා. ප්‍රංශ ජනාධිපතිවරයා 2018 න් පසුව ඇමෙරිකාවේ සංචාරයේ නිතර වන දෙවන අවස්ථාව මෙය වනවා. ඊයේ දිනයේදී ධවල මන්දිරයේදී ඇමෙරිකා ජනාධිපති ජෝ බයිඩන් විසින් ප්‍රංශ ජනාධිපතිවරයා පිළිගනු ලැබුවා. අනතුරුව රාජ්‍ය නායකයන් දෙදෙනා ඒකාබද්ධ මාධ්‍ය හමුවක් පැවැත්වුවා. එහිදී විශේෂයෙන්ම යුක්රේන රුසියා අර්බුදය ගැන සාකච්ඡා කළා. මාධ්‍ය හමුවේදී යුක්රේනය සහ රුසියාව අතර සාමගිවිසුමක් ඇති කර ගැනීමේ අවශ්‍යතාව රාජ්‍ය නායකයන් දෙදෙනා පැහැදිලි කළා.යුක්රේනය සාමගිවිසුමක් සඳහා කොන්දේසි නියම කළ පසු තමන් රුසියානු ජනාධිපති පූටින් සමඟ සාකච්ඡා කිරීමට සූදාලම් බවයි ප්‍රංශ ජනාධිපතිවරයා වැඩිදුරටත් මෙහිදී සඳහන් කළේ.     ", "URL": "https://www.itnnews.lk/2023/10/05/448573/", "Category": "ජාත්‍යන්තර පුවත්", "Parent URL": null}