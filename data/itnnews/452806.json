{"Source": "ITN news", "Timestamp": "දෙසැම්බර් 30, 2022 12:12", "Headline": "ආඩිඅම්බලම භිතීයට පත්කළ බලුමූණා අත්අඩංගුවට", "News Content": "ආඩිඅම්බලම ප්‍රදේශයම බියවද්දමින් කොල්ලකෑම් , වාහන පැහැරගැනීම් වැනි අපරාධ සිදුකළ කාලිංග නලීන් මදුෂංක නොහොත් බලුමූණා යන අය අත්අඩංගුවට ගෙන තිබෙනවා. ඒ සම්බන්ධයෙන් ආඩිඅම්බලම ප්‍රදේශවාසීන් කටුනායක පොලිසියට ප්‍රසාදය පළ කරන බවයි අප වාර්තාකරු පවසන්නේ. 26 හැවිරිදි මෙම සැකකරු අත්අඩංගුවට ගෙන ඇත්තේ මහත් පරිශ්‍රමයක් දරමිනුයි. අපරාධ කල්ලියක් නිර්මාණය කර ගනිමින් ගෙවල් බිදීම් , කොල්ලකෑම් , වාහන පැහැරගැනීම් ආදිය සිදු කරමින් ඔහු ප්‍රදේශයම භිතීයට පත් කරමින් සිටි බවට පොලිසිය තොරතුරු ලැබී තිබුණා. මත්කුඩු සම්බන්ධයෙන් 06වරක්ම මොහු අධිකරණයෙන් චෝදනා ලැබු අයෙක්. සැකකරු මිනුවන්ගොඩ මහේස්ත්‍රාත් අධිකරණයට ඉදිරිපත් කිරීමට නියමිත බවයි කටුනායක පොලිසිය පවසන්නේ.   ", "URL": "https://www.itnnews.lk/2023/10/05/452806/", "Category": "Breaking News,දේශීය පුවත්", "Parent URL": null}