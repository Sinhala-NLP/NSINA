{"Source": "ITN news", "Timestamp": "ජූනි 4, 2022 15:09", "Headline": "කෝටි 5කට අධික කේරල ගංජා තොගයක් සමඟ දෙදෙනෙකු අත්අඩංගුවට", "News Content": "බහුදින ධීවර යාත්‍රා මගින් දකුණු ඉන්දියාවේ සිට නීතිවිරෝධීව මෙරටට රැගෙන ආ රුපියල් කෝටි 5කට අධික වටිනාකමකින් යුත් කේරල ගංජා තොගයක් අත්අඩංගුවට ගෙන තිබෙනවා. පොලිස් විශේෂ කාර්ය බලකායේ නිලධාරීන්ට ලැබුනු තොරතුරකට අනුව නාවික හමුදා නිලධාරීන්ගේ සහාය ඇතිවයි මෙම වැටලීම සිදුකර ඇත්තේ. යාපනයේ අල්ලපිඩ්ඩි ප්‍රදේශයේදී කේරලගංජා කිලෝග්‍රෑම් 141ක් සහ කිළිනොච්චිය විවේකානන්ද නගර් ප්‍රදේශයේදී කිලෝග්‍රෑම් 208 ක් අත්අඩංගුවට ගෙන තිබෙනවා.  කේරල ගංජා අලෙවි කිරීමට සූදානම් කර තිබූ නවීන මෝටර් රථයක්,  ජංගම දුරකතන 3ක් සමග සැකකරුවන් දෙදෙනෙකු අත්අඩංගුවට ගැනුනා. කයිට්ස් සහ කිලිනොච්චි පොලිස් ස්ථාන මගින් මේ පිළිබද  වැඩිදුර පරික්ෂණ සිදුකරනවා.       ", "URL": "https://www.itnnews.lk/2023/10/05/415108/", "Category": "දේශීය පුවත්", "Parent URL": null}