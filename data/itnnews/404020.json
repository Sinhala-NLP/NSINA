{"Source": "ITN news", "Timestamp": "මාර්තු 26, 2022 12:47", "Headline": "යුක්‍රේනයට එරෙහි යුද්ධයේ පළමු අදියර සාර්ථකයි – රුසියා ආරක්ෂක අමාත්‍යාංශය නිවේදනය කරයි", "News Content": "රුසියාව යුක්රේනයේ පළමු අදියරේ යුද මෙහෙයුම් සම්පූර්ණ කළ බව රුසියා ආරක්ෂක අමාත්‍යාංශය නිවේදනය කරන්නේ. මේ වන විට යුක්රේනයේ ගුවන් හමුදා සහ ගුවන් ආරක්ෂක පද්ධති සම්පූර්ණයෙන්ම විනාශ කිරීමට හැකිවු බවත් යුක්රේන නාවික හමුදා කටයුතු සම්පුර්ණයෙන් අඩපණ කිරීමට හැකිවූ බවත් රුසියානු ආරක්ෂක අමාත්‍යාංශය සඳහන් කරනවා. යුක්රේනියානු නගර වන කියෙව් චර්නිහිව් නිකොලෙව් කර්කවු සුමි යන නගර සියල්ල අවහිර කිරීමටත් කර්සන් සහ සැපොරෂියේ නගරවල පූර්ණ පාලනය ලබා ගැනීමට හැකිවූ බවත් ඔවුන් වැඩිදුරටත් සඳහන් කරනවා. මෙහෙයුම් ආරම්භයේ සිට මේ දක්වා යුක්රේන හමුදා භටයන් දාහතරදහසක් මිය ගොස් ඇති අතර රුසියා සෙබලුන් මිය ගොස් ඇත්තේ එක්දහස් තුන්සිය පනස් එකක් පමණක් බවත් රුසියා ආරක්ෂක අමාත්‍යාංශය සඳහන් කරනවා.         ", "URL": "https://www.itnnews.lk/2023/10/05/404020/", "Category": "ජාත්‍යන්තර පුවත්", "Parent URL": null}