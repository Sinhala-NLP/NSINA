{"Source": "ITN news", "Timestamp": "செப்டம்பர் 7, 2021 12:47", "Headline": "அனைத்து பொருளாதார மத்திய நிலையங்களும் எதிர்வரும் 9ம் மற்றும் 10ம் திகதிகளில் திறப்பு", "News Content": "நாட்டிலுள்ள அனைத்து பொருளாதார மத்திய நிலையங்களும் எதிர்வரும் 9ம் மற்றும் 10ம் திகதிகளில் திறக்கப்பட்டிருக்குமென இராஜாங்க அமைச்சர் ஷசீந்த்ர ராஜபக்ஷ தெரிவித்துள்ளார். அத்துடன் கொழும்பு மெனிங் சந்தையும் குறித்த தினங்களில் திறந்திருக்குமென அவர் குறிப்பிட்டுள்ளார். மொத்த வர்த்தக நடவடிக்கைகளுக்காக சந்தைகள் மற்றும் விசேட பொருளாதார மத்திய நிலையங்கள் திறக்கப்படும் உரிய சுகாதார வழிமுறைகளை பின்பற்றி வர்த்தக நடவடிக்கைகளை முன்னெடுக்குமாறு ஏற்கனவே வர்த்தகர்களுக்கு அறிவுறுத்தப்பட்டுள்ளது. நாட்டில் தனிமைப்படுத்தல் ஊரடங்கு சட்டம் அமுல்படுத்தப்பட்ட நிலையிலும் பொதுமக்களுக்கு அசௌகரியம் ஏற்படாத வகையில் பொருளாதார மத்திய நிலையங்களை திறந்து தேவையான மரக்கறிகள் மற்றும் பழங்களை விநியோகம் செய்ய நடவடிக்கை எடுக்கப்பட்டுள்ளதாகவும் இராஜாங்க அமைச்சர் ஷசீந்த்ர ராஜபக்ஷ சுட்டிக்காட்டியுள்ளார். இந்நிலையில் பேலியகொடை மீன் சந்தையின் வர்த்தக நடவடிக்கைகள் நேற்றைய தினம் எவ்வித தடையுமின்றி வர்த்தக நடவடிக்கைகளுக்காக திறக்கப்பட்டிருந்தமை குறிப்பிடத்தக்கது. ", "URL": "https://www.itnnews.lk/2023/10/05/360788/", "Category": "Breaking News,தேசிய செய்திகள்", "Parent URL": null}