{"Source": "ITN news", "Timestamp": "මැයි 10, 2023 16:23", "Headline": "අන්‍යන්‍යතාව තහවුරු කර නොමැති සමාජ මාධ්‍ය ගිණුම් තහනම් කිරීමට යයි", "News Content": "අන්‍යන්‍යතාව නිසිලෙස තහවුරු කර නොමැති සමාජ මාධ්‍ය ගිණුම් තහනම් කිරීමට වියට්නාම රජය සූදානම් වනවා. ඒ අනුව වියට්නාමයේ සමාජ මාධ්‍ය පරිශීලකයින් තම අනයන්‍යතාව නිසි ලෙස තහවුරුකර ගිණුම් පවත්වාගත යුතු වනවා. එසේ නොවුවහොත් එම ගිණුම් තහනම් කිරීමට කටයුතු කරන බවයි වියට්නාම රජය පවසන්නේ. අන්තර්ජාලය හරහා සිදු වන අපරාධ මැඩ පැවැත්වීම  මෙහි මූලික අරමුණ බව ද රජය සදහන් කරනවා. මෑතක සිට අන්‍යන්‍යතාව තහවුරු නොකළ ගිණුම් භාවිතා කරමින් වියට්නාමයේ නීති කඩකිරීම් ඉහළ ගොස් ඇති බවයි වාර්තා වන්නේ. කෙසේ වුවද මෙය හරහා ජනතාවගේ පෞද්ගලිකත්වයට හා අදහස් ප්‍රකාශ කිරීමේ අයිතියට හානි සිදු වන බව එරට මානව හිමිකම් සංවිධාන පෙන්වා දෙනවා.       ", "URL": "https://www.itnnews.lk/2023/10/05/482048/", "Category": "ජාත්‍යන්තර පුවත්", "Parent URL": null}