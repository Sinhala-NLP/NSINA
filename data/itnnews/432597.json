{"Source": "ITN news", "Timestamp": "සැප්තැම්බර් 2, 2022 15:55", "Headline": "අධිකරණ නියෝග කඩකළ බවට චෝදනා එල්ලවූ දෙදෙනෙකු රක්ෂිත බන්ධනාගාරයට", "News Content": "අධිකරණ නියෝග කඩ කිරීමේ සිද්ධියක් සම්බන්ධයෙන් අධිකරණයට භාර වූ අන්තර් උසස් ජාතික ඩිප්ලෝමා ශිෂ්‍ය බල මණ්ඩලයේ කැදවුම්කරු හරිත දර්ශන ඇතුළු දෙදෙනෙනකු රක්ෂිත බන්ධනාගාර ගත කෙරුණා. පසුගිය මැයි 21 වනදා පැවැත්වූ උද්ඝෝෂණයකදී අධිකරණ නියෝග කඩකළ බවටයි මොවුන්ට චෝදනා එල්ලවූයේ. ඔවුන් ලබන 16 වනදා රක්ෂිත බන්ධනාගාර ගත කරන ලෙස කොටුව මහේස්ත්‍රාත් තිළිණ ගමගේ මහතා නියෝග කළා. මෙම සිද්ධිය සම්බන්ධයෙන් රක්ෂිත බන්ධනාගාර ගත කර සිටින තවත් සැකකරුවෙකුද එදින දක්වා රක්ෂිත  බන්ධනාගාර ගත කිරීමටයි නියෝග කෙරුනේ. අධිකරණ නියෝග වාර්තා, හරිත දර්ශන යන අයට භාර දුන් නමුත් එම නියෝග මෙන්ම පොලිස් නිලධාරීන්ගේ රාජකාරියට බාධා කරමින් උද්ඝෝෂණ පැවැත්වූ බවට කොටුව පොලිසිය අධිකරණයට දැනුම් දුන්නා. ඒ අනුවයි ඔවුන් රක්ෂිත බන්ධනාගාර ගත කෙරුණේ.     ", "URL": "https://www.itnnews.lk/2023/10/05/432597/", "Category": "දේශීය පුවත්", "Parent URL": null}