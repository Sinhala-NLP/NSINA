{"Source": "ITN news", "Timestamp": "மார்ச் 23, 2023 12:37", "Headline": "இவ்வருடம் 864 வீட்டுத் தொகுதிகள் நிர்மாணிக்க நடவடிக்கை", "News Content": "‘அனைவருக்கும் வீடு’ திட்டத்தின் கீழ் 648 மில்லியன் ரூபா செலவில் இவ்வருடம் 864 வீட்டுத் தொகுதிகள் நிர்மாணிக்கப்படவுள்ளதாக நகர அபிவிருத்தி மற்றும் வீடமைப்பு அமைச்சர் பிரசன்ன ரணதுங்க தெரிவித்துள்ளார். இந்திய உதவி வீட்டுத்திட்டத்தின் கீழ் சுமார் 760 வீடுகள் ரூ.578 மில்லியன் செலவில் நிர்மாணிக்க திட்டமிடப்பட்டுள்ளதுடன், இந்திய உயர்ஸ்தானிகராலயத்திடம் இருந்து உரிய நிதி கிடைக்கப் பெற்றதன் பின்னர் இந்தாண்டு வேலைத்திட்டம் நிறைவடையும் என எதிர்பார்க்கப்படுகிறது. மேலும், வீடுகளில் வசிப்பவர்களின் உட்கட்டமைப்பை மேம்படுத்துவதற்காக திறைசேரியின் ஊடாக ரூ.76 மில்லியன் ஒதுக்கீடு செய்யப்பட்டுள்ளது. 560 அரை சொகுசு வீடுகள் கட்டப்பட உள்ளதாக தேசிய வீடமைப்பு அபிவிருத்தி அதிகாரசபை வட்டாரங்கள் தெரிவிக்கின்றன. தேசிய வீடமைப்பு அபிவிருத்தி அதிகார சபைக்கு கடந்த வருடங்களில் ஆரம்பிக்கப்பட்ட முடிக்கப்படாத வேலைத்திட்டங்களின் பணிகளை நிறைவு செய்வதற்கு திறைசேரி ரூ.3,750 மில்லியனை வழங்கியுள்ளது. இந்த நிதியைப் பயன்படுத்தி ‘உனக்கொரு வீடு – நாட்டுக்கு எதிர்காலம்’ மற்றும் ‘மிஹிந்து நிவாஹன’ உள்ளிட்ட இரண்டு திட்டங்களை நிர்மாணிக்குமாறு தேசிய வீடமைப்பு அபிவிருத்தி அதிகார சபைக்கு அமைச்சர் ரணதுங்க ஆலோசனை வழங்கியுள்ளார். ", "URL": "https://www.itnnews.lk/2023/10/05/470464/", "Category": "Breaking News,தேசிய செய்திகள்", "Parent URL": null}