{"Source": "ITN news", "Timestamp": "ජූලි 31, 2022 21:57", "Headline": "හැමදෙනාම එකතු කරගන්න බැරි නම් බහු පාර්ශ්වික ආණ්ඩුවක් හෝ හදන්න – සංඝරත්නයෙන් ඉල්ලීමක්", "News Content": "සර්ව පාක්ෂික ආණ්ඩුවක් නිර්මාණය කිරීම සදහා වන ආරාධනය ලබන 3 වනදා ජනාධිපති රනිල් වික්‍රමසිංහ මහතා පාර්ලිමේන්තුවට ඉදිරිපත් කරන බව අග්‍රාමාත්‍ය දිනේෂ් ගුණවර්ධන මහතා පවසනවා. අස්ගිරි මල්වතු මහ නාහිමිවරුන් බැහැදිකීමෙන් අනතුරුව මාධ්‍ය වෙත අදහස් දක්වමින් අග්‍රාමාත්‍යවරයා මේ බව ප්‍රකාශ කළා. මල්වතු මහා විහාරය වෙත ගිය අග්‍රාමාත්‍යවරයා මල්වතු පාර්ශ්වයේ මහා නායක අතිපූජ්‍ය තිබ්බටුවාවේ ශ්‍රී සුමංගල ස්වාමීන් වහන්සේ බැහැදැක ආශිර්වාද ලබාගත්තා. අග්‍රාමාත්‍යවරයා අස්ගිරි පාර්ශ්වයේ මහ නායක අතිපූජ්‍ය වරකාගොඩ ශ්‍රී ඥානරතන ස්වාමීන් වහන්සේ බැහැදුටුවා.     ", "URL": "https://www.itnnews.lk/2023/10/05/426072/", "Category": "Breaking News,දේශීය පුවත්", "Parent URL": null}