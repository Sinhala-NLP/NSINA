{"Source": "ITN news", "Timestamp": "ජූලි 29, 2023 12:19", "Headline": "පඬු කරඳ පැල දහසක් දිවයින පුරා රෝපණය කිරීමේ ව්‍යාපෘතියක්", "News Content": "වද වී යාමේ තර්ජනයට ලක්ව ඇති පඬු කරඳ පැල දහසක් දිවයින පුරා රෝපණය කිරීමේ ව්‍යාපෘතියක් පරිසර හිතකාමියෙකු ආරම්භ කර තිබෙනවා. රතු දත්ත පොතට ඇතුළත් වූ පඬු කරඳ ශාකය පිළිබඳ පසුගිය දිනවල වැඩි කතා බහක් ඇති වුණා. එහෙත් මෙම ශාකය වදවී යන බවට කතාබහ ඇතිවීමට පෙර සිටම එය රෝපණය කිරීමේ වැපිලිවෙලක් මීගමුව කිඹුලාපිටිය කදිරාන ප්‍රදේශයේ පදිංචිකරුවකු වන ගාමිණී ස්ටේන්වොල් ආරම්භ කළා. මේ වන විට ඔහු වනජීවී අධ්‍යක්ෂ ජෙනරාල්වරයා  ද සම්බන්ධ කරගනිමින් පඬු කරඳ පැල දහසක් රෝපණය කිරීමේ වැඩපිලිවෙලක් ආරම්භ කර තිබෙනවා. ඒ තම ගෙවත්තේ ඇති පඬු කරඳ ශාකයෙන් ලබා ගන්නා බීජ යොදාගනිමින්.         ", "URL": "https://www.itnnews.lk/2023/10/05/503642/", "Category": "Breaking News,දේශීය පුවත්", "Parent URL": null}