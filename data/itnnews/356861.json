{"Source": "ITN news", "Timestamp": "අගෝස්තු 18, 2021 12:35", "Headline": "කාදිනල් හිමි පාප් වහන්සේ වෙත යොමු කළ ලිපියට ප්‍රතිචාර", "News Content": "පාස්කු ඉරිදා එල්ල වූ ත්‍රස්තවාදී ප්‍රහාරය සම්බන්ධයෙන් යුක්තිය කඩිනමින් ඉටු කරන ලෙස ඉල්ලා අගරදගුරු අති උතුම් මැල්කම් කාදිනල් රංජිත් හිමිපාණන් පාප් වහන්සේ වෙත යොමු කළ ලිපිය පිළිබද වතිකානුවේ වෙබ් අඩවියක ප්‍රතිචාර දක්වා තිබෙනවා. පාස්කු ඉරිදා එල්ල වූ මරාගෙන මැරෙන ප්‍රහාරය සම්බන්ධයෙන් පත් කළ ජනාධිපති විමර්ශන කොමිසමෙන් ඉදිරිපත් වූ නිර්දේශ වහා ක්‍රියාත්මක කළ යුතු බවයි මෙරට කතෝලික සභාව දැනුම් දෙන්නේ. මේ පිළිබද කරුණු සදහන් කරමින් අගරදගුරු හිමි පාණන් පාප් වහන්සේ වෙත ලිපියක් යොමු කළා. එම ලිපිය පිළිබද වතිකන් නිව්ස් වෙබ් අඩවියේ වාර්තාවක් පල කර තිබුණා. ඒ සම්බන්ධයෙන් මාධ්‍ය හමුවක් පවත්වමින් කොළඹ අගරදගුරු පදවියේ පාස්කු ප්‍රහාරය සම්බන්ධයෙන් වන කමිටුවේ මාධ්‍ය ප්‍රකාශක සිරිල් ගාමිනි ප්‍රනාන්දු පියතුමා කරුණු පැහැදිලි කළා.   ", "URL": "https://www.itnnews.lk/2023/10/05/356861/", "Category": "දේශීය පුවත්", "Parent URL": null}