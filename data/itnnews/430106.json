{"Source": "ITN news", "Timestamp": "අගෝස්තු 20, 2022 19:38", "Headline": "හිරුණිකා අපරාධ පරීක්ෂණ දෙපාර්තමේන්තුවට", "News Content": "හිටපු පාර්ලිමේන්තු මන්ත්‍රිනී හිරුණිකා ප්‍රේමචන්ද්‍ර මහත්මිය අපරාධ පරීක්ෂණ දෙපාර්තමේන්තුවට අද කැදවා තිබුණා. ඇයගෙන් දීර්ඝ වශයෙන් ප්‍රකාශ ලබා ගැනීමටයි එම දෙපාර්තමේන්තු නිලධාරීන් කටයුතු කළේ. මේ අතර අන්තර් විශ්වවිද්‍යාල ශිෂ්‍ය බල මණ්ඩලයේ මෙහෙයවීමෙන් කොළඹ යුනියන් පෙදෙසේ දී පෙරේදා විරෝධතා පෙළපාලියක් පැවැත්වුණා. අයුතු ජන රාශියක සාමාජිකයන් වීම හේතුවෙන් භික්ෂූන් වහන්සේ සිව් නමක හා තවත් 15 දෙනෙකු කුරුදුවත්ත කොම්පඤ්ඤවීදිය බොරැල්ල යන පොලිස් ස්ථාන මගින් හා කැළණිය කොට්ඨාස අපරාධ විමර්ශන අංශය මගින් අත්අඩංගුවට ගෙන තිබෙනවා. එම පිරිසෙන් 16 දෙනෙකු ඊයේ අධිකරණයට ඉදිරිපත් කෙරුණු අතර ඉන් 15 දෙනෙකු ඇප මත මුදා හැරීමටයි නියෝග කෙරුණේ. එක් අයෙකු ලබන 26 දක්වා රක්ෂිත බන්ධනාගාර ගත කිරීමට අධිකරණය නියෝග කළා. අනෙක් සැකකරුවන් තිදෙනා ත්‍රස්තවාදය වැළැක්වීමේ පනත යටතේ පැය 72ක් රැදවුම් නියෝග මත රදවාගෙන විමර්ශන සිදුකරන බවයි පොලිසිය පවසන්නේ. ", "URL": "https://www.itnnews.lk/2023/10/05/430106/", "Category": "දේශීය පුවත්", "Parent URL": null}