{"Source": "ITN news", "Timestamp": "அக்டோபர் 9, 2021 12:48", "Headline": "வவுனியாவில் 4 கஜமுத்துக்களுடன் சந்தேக நபர்கள் மூவர் கைது", "News Content": "வவுனியாவில் 4 கஜமுத்துக்களுடன் சந்தேக நபர்கள் மூவர் கைதுசெய்யப்பட்டுள்ளனர். பொலிஸ் விசேட அதிரடிப்படையினர் வவுனியாவில் சந்தேகத்திற்கு இடமானவர்களை சோதனை செய்துள்ளனர். அதன்போது கஜமுத்துக்களை வைத்திருந்த நபர் ஒருவரும், அதனை விற்பனை செய்ய ஒத்துழைப்பு வழங்கிய இருவரும் கைதுசெய்யப்பட்டனர். அவர்கள் குருநாகல், மஹவ, மற்றும் நிக்கவரெட்டிய பகுதியை சேர்ந்தவர்களென சுற்றிவளைப்பை மேற்கொண்ட பொலிஸ் விசேட அதிரடிப்படையின் முல்லைத்தீவு முகாம் அதிகாரிகள் தெரிவித்துள்ளனர். சந்தேக நபர்களும், கஜமுத்துக்களும் வவுனியா பொலிஸ் தலைமையத்தில் ஒப்படைக்கப்பட்டுள்ள நிலையில், மேலதிக விசாரணைகளின் பின்னர் அவர்களை நீதிமன்றில் முன்னிலைப்படுத்த பொலிஸார் நடவடிக்கை எடுத்துள்ளனர். ", "URL": "https://www.itnnews.lk/2023/10/05/368069/", "Category": "Breaking News,தேசிய செய்திகள்", "Parent URL": null}