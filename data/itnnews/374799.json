{"Source": "ITN news", "Timestamp": "නොවැම්බර් 8, 2021 19:20", "Headline": "විද්‍යාපීඨ ආචාර්ය සංගමය සහ දෙමව්පියන්ගේ සහභාගිත්වයෙන් අධ්‍යාපන අමාත්‍යංශය ඉදිරිපිට උද්ඝෝෂණයක්", "News Content": "අධ්‍යාපන විද්‍යාපීඨ විශ්වවිද්‍යාල බවට පත් කිරීම සම්බන්ධයෙන් මතුව ඇති ගැටලුවට විසදුම් ලැබී නැති බව පවසමින් විද්‍යාපීඨ ආචාර්ය සංගමය ඇතුලු පිරිසක් ඉසුරුපාය අධ්‍යාපන අමාත්‍යංශය ඉදිරිපිට අද උද්ඝෝෂණයක් පැවැත්වුණා.  මේ සම්බන්ධයෙන් අද පැවති සාකච්ඡාවේ දී තම ගැටලුවලට විසදුම් ලැබුණු බවයි ඔවුන් ප්‍රකාශ කළේ. මහජන යුතුකම් කේන්ද්‍රය, ගුරු අධ්‍යාපන විද්‍යාපීඨ ආචාර්ය සංගමය සහ දෙමව්පියන්ගේ සහභාගිත්වයෙන් පාර්ලිමේන්තු වට රවුම ඉදිරිපිටින් ආරම්භ කළ උද්ඝෝෂණය ඉසුරුපාය අධ්‍යාපන අමාත්‍යංශය දක්වා පැමිණියා. එහිදී උද්ඝෝෂකයන් සහ පොලිසිය අතර උණුසුම්කාරී තත්ත්වයක් ඇති වුණා. ඒ සමග අවට මාර්ග රැසක  රථ වාහන තදබදයක් ද ඇති වුණා. උද්ඝෝෂණය නතර කරන ලෙස මාර්ගයේ ගමන් ගත් පිරිස  ඉල්ලා සිටීමත් සමග යළි උද්ඝෝෂකයන් කලහකාරී ලෙස හැසිරුණා. අනතුරුවයි මේ සම්බන්ධයෙන් උද්ඝෝෂකයින් සහ  අධ්‍යාපන අමාත්‍යංශ බලධාරීන් සමග සාකච්ඡාවක් පැවැත්වුණේ. ", "URL": "https://www.itnnews.lk/2023/10/05/374799/", "Category": "දේශීය පුවත්", "Parent URL": null}