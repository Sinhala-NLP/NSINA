{"Source": "ITN news", "Timestamp": "ඔක්තෝබර් 2, 2021 10:11", "Headline": "අදත් ප්‍රදේශ කිහිපයකට තද වැසි", "News Content": "දිවයින් ආශ්‍රිත පහළ වායුගෝලයේ පවතින කැලඹිලිසහගත තත්ත්වය හේතුවෙන් පළාත් කීපයකට තවදුරටත් තද වැසි ඇතිවන බව කාලගුණ විද්‍යා දෙපාර්තමේන්තුව නිවේදනය කරනවා. බස්නාහිර,  සබරගමුව , වයඹ,  මධ්‍යම සහ උතුරු පළාත්වලටත් ගාල්ල,  මාතර සහ ත්‍රිකුණාමලය දිස්ත්‍රික්කවලටත් විටින් විට වැසි හෝ ගිගුරුම් සහිත වැසි ඇතිවන බවයි කාලගුණ විද්‍යා දෙපාර්තමේන්තුව පවසන්නේ. ඇතැම් ස්ථානවලට මිලිමීටර් 75 ඉක්මවූ තද වැසි ද ඇතිවනවා. ගිගුරුම් සහිත වැසි සමග ඇතිවිය හැකි තාවකාලික තද සුළං වලින් සහ අකුණු මඟින් සිදු වන අනතුරු අවම කර ගැනීමට අවශ්‍ය පියවර ගන්නා ලෙස ජනතාවගෙන් කාරුණිකව ඉල්ලා සිටිනු ලැබේ.   ", "URL": "https://www.itnnews.lk/2023/10/05/366331/", "Category": "කාලගුණ අනාවැකිය,දේශීය පුවත්", "Parent URL": null}