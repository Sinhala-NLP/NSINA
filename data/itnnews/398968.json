{"Source": "ITN news", "Timestamp": "මාර්තු 2, 2022 09:32", "Headline": "ඉලක්ක සාක්ශාත් කර ගන්නා තුරු යුක්රේන මෙහෙයුම අත්හරින්නේ නැහැ – රුසියා ආරක්ෂක අමාත්‍යවරයා", "News Content": "ඉලක්ක සාක්ශාත් කර ගන්නා තුරු යුක්රේන මෙහෙයුම අත්නොහරින බව රුසියා ආරක්ෂක අමාත්‍යවරයා නිවේදනය කරනවා. බටහිර රටවලින් රුසියාව ආරක්ෂාකර ගැනීම තම ඉලක්කය බවයි රුසියා ආරක්ෂක අමාත්‍ය සර්ගේ ශොයිගු සඳහන් කරන්නේ. යුක්රේනය ආක්‍රමණය කළද රුසියා පාලනයට නතුකර ගැනීමක් කිසිසේත්ම සිදු නොවන බව අමාත්‍යවරයා පෙන්වා දෙනවා. යුක්රේනය තුළ තම හමුදාව නිරත වන්නේ විශේෂ මානුෂීය මෙහෙයුමක බවයි ආරක්ෂක අමාත්‍යවරයා පවසන්නේ. සිවිල් වැසියන් ඉලක්ක කර ගනිමින් ප්‍රහාර එල්ල කරන බවට යුක්රේනය ඇතුළු බටහිර රටවල් එල්ල කරන චෝදනාව ඔහු ප්‍රතික්ෂේප කරනවා.         ", "URL": "https://www.itnnews.lk/2023/10/05/398968/", "Category": "ජාත්‍යන්තර පුවත්", "Parent URL": null}