{"Source": "ITN news", "Timestamp": "සැප්තැම්බර් 1, 2022 13:15", "Headline": "ශ්‍රී ලංකාව හා බංග්ලාදේශය අතර තීරණාත්මක තරඟය පස්වරුවේ", "News Content": "ආසියානු කුසලාන ක්‍රිකට් තරගාවලියේ ශ්‍රී ලංකාව හා බංග්ලාදේශය අතර තීරණාත්මක තරගය අද පස්වරුවේ ඩුබායිහිදී පැවැත්වීමට නියමිතයි. ශ්‍රී ලංකාව හා බංග්ලාදේශය ඇෆ්ගනිස්ථානය ඉදිරියේ පරාජයට පත්වීම හේතුවෙන් තරගාවලියේ ඉදිරි වටයට සුදුසුකම් ලබාගැනීම සදහා මෙම තරගය ජයග්‍රහණය කිරීම කණ්ඩායම් දෙකටම අනිවාර්ය වී තිබෙනවා. අද තරගයේදී ශ්‍රී ලංකා කණ්ඩායමේ වේග පන්දු බලඇණියේ වෙනස්කම් සිදුවීමට ඉඩ ඇති බවයි වාර්තා වන්නේ. බොහෝ විට අසිත ප්‍රනාන්දු අද තරගයට ක්‍රීඩා කරනු ඇති. එමෙන්ම බංග්ලාදේශ කණ්ඩායමේ ද වෙනස්කම් කිහිපයක් සිදු වනු ඇති බවට වාර්තා වනවා. අද තරගය රාත්‍රී 7.30ට ආරම්භ වන අතර පස්වරු 6 සිට වසන්තම් ටී.වී. ඔස්සේ තරගයට අදාළ විකාශන කටයුතු ආරම්භ වීමට නියමිතයි.** මේ අතර තරගාවලියේ ඊයේ පැවති හොං කොං හා ඉන්දියාව අතර තරගයෙන් ලකුණු 40 ක ජයක් හිමිකර ගැනීමට ප්‍රබල ඉන්දියා කණ්ඩායම සමත්වීමත් සමග ඔවුන් තරගාවලියේ ඉදිරි වටය සදහා සුදුසුකම් ලබාගත්තා. ප්‍රථමයෙන් පන්දුවට පහරදුන් ඉන්දීය කණ්ඩායම නියමිත පන්දුවාර 20 අවසානයේදී කඩුළු 02 ක් දැවී ලකුණු 192 ක් රැස් කළේ සූර්ය කුමාර් යාදෙව් පන්දු 26 කද ලබාගත් වේගවත් ලකුණු 68 ත් සමගයි. විරාට් කෝලිද ලකුණු 59 ක් රැස් කළා.  පිළිතුරු ඉන්ම ක්‍රීඩා කළ හොංකොං ක්‍රීඩකයන්ට කඩුළු 05 ක් දැවී ලබාගත හැකි වූයේ ලකුණු 152 ක් පමණයි.     ", "URL": "https://www.itnnews.lk/2023/10/05/432332/", "Category": "ක්‍රිකට්,ක්‍රීඩා", "Parent URL": null}