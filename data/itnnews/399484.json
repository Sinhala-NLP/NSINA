{"Source": "ITN news", "Timestamp": "மார்ச் 4, 2022 17:08", "Headline": "நெற் கொள்வனவுக்கென கடன் வசதியை பெற்றுக்கொடுக்குமாறு ஜனாதிபதி ஆலோசனை", "News Content": "நெற் கொள்வனவுக்கென கடன் வசதியை பெற்றுக்கொடுக்குமாறு இரு பிரதான அரச வங்கிகளுக்கு ஜனாதிபதி கோட்டாபய ராஜபக்ஷ ஆலோசனை வழங்கியுள்ளார். மக்கள் வங்கி மற்றும் இலங்கை வங்கி என்பவற்றுக்கு ஆலோசனை வழங்கப்பட்டுள்ளது. நெற் சந்தைப்படுத்தல் சபையை இலாபமீட்டும் நிறுவனமாக கட்டியெழுப்புவதுடன் எந்தவொரு முறைகேடும் இடம்பெறுவதற்கு இடமளிக்க வேண்டாமென்றும் ஜனாதிபதி சுட்டிக்காட்டினார். நெற்சந்தைப்படுத்தல் சபைப்பு திடீர் கண்காணிப்பு விஜயமொன்றை மேற்கொண்டபோதே ஜனாதிபதி இதனை குறிப்பிட்டுள்ளார். பெரும்போகத்தில் நெல்லை கொள்வனவு செய்தல் , களஞ்சியப்படுத்தல் விற்பனை மற்றும் தட்டுப்பாடின்றி சந்தையில் அரிசி தேவையை பூர்த்தி செய்தல் போன்றவற்றுக்கு எடுக்கவேண்டிய நடவடிக்கைகளை ஆராய்வதே இந்த திடீர் விஜயத்தின் நோக்கமாகும். நெல் மற்றும் அரிசியை கொள்வனவு செய்தல், களஞ்சியப்படுத்தல், சந்தைப்படுத்தலின் போது அரச தலையீட்டுடன் அதனை மேற்கொள்தல் போன்ற நடவடிக்கைகளை நெற் சந்தைப்படுத்தல் சபை முன்னெடுக்கின்றது. எனினும் 2017 மற்றும் 2019 ம் ஆண்டுகளில் ஒரு நெல்லைக் கூட கொள்வனவு செய்யவில்லையென அதன் ஊழியர்கள் சுட்டிக்காட்டினர். பாவனைக்கு எடுக்கக்கூடிய நெற் தொகையை விலங்குகளுக்கான உணவுகள் என அடையாளப்படுத்தப்பட்டு தனியார் வர்த்தகர்கள் பலருக்கு மிகவும் குறைந்த விலைக்கு அதனை கொள்வனவு செய்ததல் நிறுவனம் பாரிய நட்டத்தை எதிர்கொண்டதாக நெற் சந்தைப்படுத்தல் சபையின் ஊழியர்கள் தெரிவித்தனர். 35 ரூபாவுக்கும் குறைவாக காணப்பட்ட கட்டுப்பாட்டு விலையை 55 ரூபாவாக தற்போதய அரசாங்கம் உயர்த்தியது. ஒரு கிலோ நெல்லின் விலையை 95 ரூபா எனவும் அரசாங்கம் அறிவித்தது. நெற் சந்தைப்படுத்தல் சபையினால் 3 இலட்சத்து 50 ஆயிரம் மெற்றிக் டொன் நெல்லை வைத்திருக்க கூடிய கொள்ளளவு காணப்படுகிறது. அதனை 4 இலட்சம் மெற்றிக் டொன்னாக அதிகரிக்குமாறு ஜனாதிபதி ஆலோசனை வழங்கியுள்ளார். கடந்த இரு வருடங்களில் 315 நெற் களஞ்சிய சாலைகள் புனரமைக்கப்பட்டுள்ளன. எஞ்சியுள்ள 35 களஞ்சியசாலைகளையும் புனரமைக்கும் பணிகளை துரிதப்படுத்துமாறும் ஜனாதிபதி ஆலோசனை வழங்கியுள்ளார். இந்நிலையில் நெற் களஞ்சியசாலைகளை பாதுகாப்பதற்கென யானை வேலிகளை அமைப்பதன் அவசியம் குறித்தும் ஜனாதிபதி சுட்டிக்காட்டினார். நெற்கொள்வனவு பணிகளை துரிதப்படுத்தும் வகையில் உதவி பிரதேச முகாமையாளர்களாக 40 பட்டதாரிகளையும் களஞ்சிய சாலைகளின் பணிகளுக்கென 200 பல்நோக்கு அதிகாரிகளையும் உடனடியாக சேவைக்கு அமர்த்த தீர்மானிக்கப்பட்டுள்ளது. ", "URL": "https://www.itnnews.lk/2023/10/05/399484/", "Category": "Breaking News,தேசிய செய்திகள்,முதன்மை செய்தி", "Parent URL": null}