{"Source": "ITN news", "Timestamp": "அக்டோபர் 11, 2022 09:46", "Headline": "பொருளாதாரத்துக்கான நோபல் பரிசு", "News Content": "மருத்துவம், பௌதீகம் , இரசாயனவியல் , இலக்கியம், பொருளாதாரம் மற்றும் அமைதிக்கான துறைகளில் சர்வதேச சமூகத்திற்கு சிறப்பான பங்களிப்பு செய்த சாதனையாளர்களுக்கான நோபல் பரிசுகள் ஆண்டுதோறும் வழங்கப்பட்டு வருகின்றன. அந்த அடிப்படையில் 2022ம் ஆண்டிற்கு மருத்துவம், பௌதீகம் உள்ளிட்ட துறைகளுக்கான நோபல் பரிசுகள் கடந்த வாரம் அறிவிக்கப்பட்டிருந்தன. இந்நிலையில், பொருளாதாரத்துக்கான நோபல் பரிசு மூன்று பொருளாதார வல்லுநர்களுக்கு பகிர்ந்தளிக்கப்பட்டுள்ளது. அமெரிக்காவைச் சேர்ந்த பென் பெர்னாக்(Ben Bernanke ), டக்லஸ் டைமண்ட்(Douglas Diamond), ஃபிலிப் ஹெச்.டிப்விக்(Philip Dybvig) ஆகிய மூன்று பொருளாதார வல்லுநர்களுக்கே நோபல் பரிசு கூட்டாக வழங்கப்பட்டுள்ளது. வங்கிகள் மற்றும் நிதி நெருக்கடிகள் குறித்து ஆய்வுக்காக மூன்று பேருக்கும் நோபல் பரிசு பகிர்ந்தளிக்கப்பட்டுள்ளது . ", "URL": "https://www.itnnews.lk/2023/10/05/439878/", "Category": "சர்வதேச செய்திகள்", "Parent URL": null}