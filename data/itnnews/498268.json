{"Source": "ITN news", "Timestamp": "ජූලි 8, 2023 09:40", "Headline": "උතුරු පළාතේ දියර කිරි නිෂ්පාදනයේ නිරතවූවන්ට ඉන්දියාවේ තාක්ෂණික පුහුණුව", "News Content": "උතුරු පළාතේ දියර කිරි නිෂ්පාදනයේ නිරතවූවන්ට ඉන්දියාවේ තාක්ෂණික පුහුණුව ලබාදීමට පියවර ගෙන තිබෙනවා. උතුරු පළාතෙන් දිනකට දියර කිරි ලීටර් දාහතර දහසක් වෙනත් පළාත්වලට ප්‍රවාහනය කෙරෙනවා. කිරි ආශ්‍රිත නිෂ්පාදන සදහා ඒවා යොදාගන්නා බවයි වාර්තා වන්නේ. එම දියර කිරි යොදාගනිමින් උතුරු පළාත තුළම නිෂ්පාදන සිදු කරන ලෙසට එම පළාත් ආණ්ඩුකාර පී එස් එම් චාල්ස් මහත්මිය නිලධාරීන්ට උපදෙස් දුන්නා. මෙරට කිරි නිෂ්පාදකයින්ට,ඉන්දියාවේ නවීන තාක්ෂණය මෙන්ම පුහුණුව ලබා දීමට ද නියමිතයි. මේ පිළිබද සාකච්ඡාවක් උතුරු පළාත් ආණ්ඩුකාරවරියගේ හා ශ්‍රී ලංකාවේ ඉන්දීය නියෝජ්‍ය මහකොමසාරිස් රාකේෂ් නටරාජ් මහතාගේ ප්‍රධානත්වයෙන් පැවැත්වුණා.       ", "URL": "https://www.itnnews.lk/2023/10/05/498268/", "Category": "නවතම පුවත්", "Parent URL": null}