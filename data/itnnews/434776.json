{"Source": "ITN news", "Timestamp": "செப்டம்பர் 14, 2022 09:41", "Headline": "வாள்களோடு இளைஞன் கைது", "News Content": "யாழ்ப்பாணம் வட்டுக்கோட்டை பொலிஸ் பிரிவிற்குட்பட்ட துணவி பகுதியில் 11 வாள்களுடன் 22 வயதுடைய நபரை விசேட அதிரடிப்படையினர் கைது செய்துள்ளனர். பொலிஸ் விசேட அதிரடிப்படையின் யாழ்.முகாம் அதிகாரிகளுக்கு கிடைத்த தகவலின் பிரகாரம் வட்டுக்கோட்டை முருகன் கோவிலடி துணவி பகுதியில் மேற்கொள்ளப்பட்ட சுற்றிவளைப்பின் போது 11 சட்டவிரோத கூரிய வாள்கள் கண்டுபிடிக்கப்பட்டுள்ளன. என்ன காரணத்திற்காக அந்நபர் இந்த வாள்களை வைத்திருந்தார் என்பது தொடர்பில் மேலதிக விசாரணைகள் இடம்பெற்று வருகின்றன. ", "URL": "https://www.itnnews.lk/2023/10/05/434776/", "Category": "தேசிய செய்திகள்,முதன்மை செய்தி", "Parent URL": null}