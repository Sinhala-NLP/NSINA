{"Source": "ITN news", "Timestamp": "செப்டம்பர் 30, 2021 10:58", "Headline": "மேலும் ஒரு தொகை பைசர் தடுப்பூசி இலங்கைக்கு..", "News Content": "மேலும் 4 மில்லியன் பைசர் தடுப்பூசிகள் இன்று காலை நாட்டுக்கு கொண்டுவரப்பட்டன. மேலும் 4 மில்லியன் தடுப்பூசிகள் நாளைய தினம் இலங்கை வந்தடையவுள்ளதாக இராஜாங்க அமைச்சர் ச்சன்ன ஜயசுமன தெரிவித்தார். நாட்டில் 12 வயதுக்கு மேற்பட்ட சிறுவர்களுக்கு பைசர் தடுப்பூசி வழங்கப்படுகிறது. முதற்கட்டமாக விசேட தேவையுடைய சிறுவர்களுக்கு தடுப்பூசி ஏற்றப்படுகிறது. அடுத்த அடுத்தக்கட்டங்களில் ஏனைய சிறுவர்களுக்கும் தடுப்பூசி வழங்கப்படும். பாடசாலைகள் திறக்கப்படவுள்ள நிலையில் மாணவர்களுக்கு தடுப்பூசி வழங்குவது கட்டாயமாகும். தற்போது மேல்மாகாணத்திலும் அநுராதபுரம் மற்றும் குருநால் மாவட்டங்களிலும் சிறுவர்களுக்கு வெற்றிகரமாக தடுப்பூசி ஏற்றும் பணிகள் இடம்பெறுகின்றன. நாளை முதல் நாட்டிலுள்ள சகல மாவட்டங்களிலும் 12 முதல் 19 வயதுக்குட்பட்ட விசேட தேவையுடைய சிறுவர்களுக்கு தடுப்பூசி வழங்க தீர்மானிக்கப்பட்டுள்ளது. இந்நிலையில் நாட்டில் இதுவரை ஒரு கோடியே 45 இலட்சத்து 2 ஆயிரத்து 913 பேருக்கு கொவிட் தடுப்பூசியின் முதல் டோஸ் வழங்கப்பட்டுள்ளது. ஒரு கோடியே 17 இலட்சத்து 30 ஆயிரத்து 305 பேருக்கு 2வது டோஸ் வழங்கப்பட்டுள்ளது. ", "URL": "https://www.itnnews.lk/2023/10/05/365979/", "Category": "Breaking News,தேசிய செய்திகள்", "Parent URL": null}