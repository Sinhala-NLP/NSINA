{"Source": "ITN news", "Timestamp": "மே 6, 2022 14:53", "Headline": "இஸ்ரேலின் டெல் எவியுவ் பகுதியில் தாக்குதல் 3 பேர் பலி..", "News Content": "இஸ்ரேலின் மத்திய டெல் எவியூவ் நகரத்தின் எலட் பகுதியில் இடம்பெற்ற தாக்குதலில் 3 பேர் உயிரிழந்துள்ளதாக அந்நாட்டு மருத்துவர்கள் தெரிவித்துள்ளனர். தாக்குதலில் மேலும் 4 பேர் காயமடைந்துள்ள நிலையில் வைத்தியசாலையில் அனுமதிக்கப்பட்டுள்ளதாகவும், அவர்களில் இருவரின் நிலைமை ஆபத்தான கட்டத்தில் உள்ளதாகவும் அந்நாட்டு தகவல்கள் தெரிவிக்கின்றன.\nடெல் எவியூவ் நகரில் தாக்குதல் இடம்பெற்ற எலட் பகுதியை, பாதுகாப்பு படையினர் வீதி தடுப்புக்களை அமைத்து, சுற்று வளைத்துள்ளதாகவும் தாக்குதலை மேற்கொண்ட நபர்கள் வாகனமொன்றில் தப்பிச்சென்றுள்ளதாகவும் இஸ்ரேல் பொலிஸார் தெரிவித்துள்ளனர். தாக்குதலை மேற்கொண்டவர்கள், ஆயதங்கள், கத்தி, கோடரி என்பவற்றை கொண்டு தாக்குதல் மேற்கொண்டதாக சம்பவத்தை நேரில் கண்டவர்கள் தெரிவித்துள்ளனர். இஸ்ரேலின் சுதந்திர தினம் கடந்த 4ம் திகதி கொண்டாட்டப்பட்ட நிலையில், இவ்வாறான தாக்குதல் சம்பவம் இடம்பெற்றுள்ளது. தொடர்ந்தும் தேடுதல் நடவடிக்கைள் இடம்பெற்று வருகின்றமையினால் எலட் நகர பகுதியிலுள்ள குடியிருப்பாளர்கள் தமது வீடுகளிலேயே இருக்குமாறு அறிவுறுத்தப்பட்டுள்ளனர். ", "URL": "https://www.itnnews.lk/2023/10/05/410045/", "Category": "Breaking News,சர்வதேச செய்திகள்", "Parent URL": null}