{"Source": "ITN news", "Timestamp": "ஆகஸ்ட் 23, 2022 12:48", "Headline": "நெல் அறுவடை இடம்பெறும் பகுதிகளுக்கு தேவையான எரிபொருளை வழங்குமாறு ஜனாதிபதி ஆலோசனை..", "News Content": "இம்முறை சிறுபோகத்தில் நெல் அறுவடை இடம்பெறும் பகுதிகளுக்கு தேவையான எரிபொருளை வழங்க நடவடிக்கை எடுக்குமாறு ஜனாதிபதி ரணில் விக்ரமசிங்க அதிகாரிகளுக்கு ஆலோசனை வழங்கியுள்ளார். அது தொடர்பில் உடனடியாக ஆராயுமாறு நேற்று இடம்பெற்ற அமைச்சரவை கூட்டத்தின் போது ஜனாதிபதி பணிப்புரை விடுத்துள்ளார். தற்போது குறித்த பிரதேசங்களுக்கு எரிபொருள் வழங்கப்படும் விதம் தொடர்பில் விவசாய அமைச்சர் மஹிந்த அமரவீர அமைச்சரவையில் தெளிவுப்படுத்தினார். இதேவேளை நேற்றைய தினத்தில் மாத்திரம் நெற் சந்தைப்படுத்தல் சபை விவசாயிகளிமிருந்து 282 மெட்ரிக் தொன் நெல்லை கொள்வனவு செய்துள்ளதாக விவசாய அமைச்சு குறிப்பிட்டுள்ளது. ", "URL": "https://www.itnnews.lk/2023/10/05/430722/", "Category": "Breaking News,தேசிய செய்திகள்", "Parent URL": null}