{"Source": "ITN news", "Timestamp": "අගෝස්තු 10, 2022 16:20", "Headline": "කාන්තාවන් හිංසාවට ලක්කිරීම සම්බන්ධයෙන් පාකිස්තානය ජාත්‍යන්තරයේ අවධානයට", "News Content": "කාන්තාවන් හිංසාවට ලක්කිරීම සම්බන්ධයෙන් ජාත්‍යන්තරයේ අවධානයට නැවත වරක් පාකිස්තානය ලක්වී තිබෙනවා. ගැබිණි කාන්තාවකට පුද්ලයෙකු පහරදෙන ආකාරය දැක්වෙන සීසීටීවී දර්ශන සමාජ මාධ්‍ය හරහා සංසරණයවීමත් සමගයි ජාත්‍යන්තර අවධානය පාකිස්තානයට යොමුව ඇත්තේ. මහල් නිවාස සංකීර්ණයක් ආසන්නයේ මෙම ගැටුම සිදුවී ඇති අතර එහි ආරක්ෂක නිලධාරියා එම ගැබිණි කාන්තාවට පහරදෙන අයුරු සීසීටීවී දර්ශනවල දැක්වෙනවා. දෙදෙනා අතර මතගැටුමක් හටගැනීමෙන් අනතුරුවයි පහරදීම සිදුව ඇත්තේ. පළමුව ඇයට කම්මුල් පහරක් එල්ල කරන ආරක්ෂක නිලධාරියා පසුව පාපහරක්ද එල්ල කරනවා. අදාළ ආරක්ෂක නිලධාරියා අත්අඩංගුවට ගෙන ඇති අතර සිද්ධිය සම්බන්ධයෙන් පුළුල් විමර්ශනයක් ක්‍රියාත්මක බවයි පොලීසිය සදහන් කරන්නේ.           ", "URL": "https://www.itnnews.lk/2023/10/05/428194/", "Category": "Breaking News,ජාත්‍යන්තර පුවත්", "Parent URL": null}