{"Source": "ITN news", "Timestamp": "அக்டோபர் 24, 2022 18:00", "Headline": "முச்சக்கர வண்டிகளுக்கான எரிபொருள் ஒதுக்கீடு இரட்டிப்பு", "News Content": "தொழில்முறை பயணிகள் போக்குவரத்து முச்சக்கர வண்டிகளுக்கு வழங்கப்படும் வாராந்த 05 லீற்றர் எரிபொருள் ஒதுக்கீட்டை 10 லீற்றராக அதிகரிக்குமாறு ஜனாதிபதி ரணில் விக்கிரமசிங்க பணிப்புரை விடுத்துள்ளார். முதற்கட்டமாக மேல் மாகாணத்தில் தொழில்முறை முச்சக்கரவண்டிகளை பதிவு செய்யும் நடவடிக்கை நவம்பர் 1 ஆம் திகதி ஆரம்பிக்கப்படவுள்ளது. ஜனாதிபதியின் தேசிய பாதுகாப்பு தொடர்பான சிரேஷ்ட ஆலோசகரும் ஜனாதிபதியின் தலைமை அதிகாரியுமான திரு.சாகல ரத்நாயக்கவிற்கும் தொழில்முறை சார்ந்த முச்சக்கர வண்டி சங்கங்களுக்கும் இடையில் இடம்பெற்ற கலந்துரையாடலில் இந்த விடயங்கள் தெரிவிக்கப்பட்டுள்ளன . இதன்படி, எதிர்வரும் நவம்பர் மாதம் 6ஆம் திகதி முதல் மேல் மாகாணத்தில் உள்ள அனைத்து முச்சக்கர வண்டிகளுக்கும் வாரத்திற்கு 10 லீற்றர் எரிபொருள் வழங்கப்படும். பயணிகள் போக்குவரத்து முச்சக்கர வண்டிகளின் பதிவு நவம்பர் 6 ஆம் திகதி முதல் 13 ஆம் திகதி வரை ஆரம்பிக்கப்படும், அதன் பின்னர் நாட்டின் ஏனைய மாகாணங்களில் உள்ள முச்சக்கர வண்டிகளுக்கு எரிபொருள் ஒதுக்கீட்டை வழங்க திட்டமிடப்பட்டுள்ளது. தற்போது, ​​இலங்கையில் 1.08 மில்லியன் முச்சக்கர வண்டிகள் உள்ளன, அவற்றில் 400,000 பயணிகள் போக்குவரத்து முச்சக்கர வண்டிகள் என முச்சக்கரவண்டி சங்கங்கள் தெரிவிக்கின்றன. ", "URL": "https://www.itnnews.lk/2023/10/05/442232/", "Category": "தேசிய செய்திகள்", "Parent URL": null}