{"Source": "ITN news", "Timestamp": "ඔක්තෝබර් 11, 2022 11:44", "Headline": "නීතිවිරෝධී ලෙස ආනයනය කළ තවත් හමර් රථ දෙකක් සොයා ගැනේ", "News Content": "මුදල් රාජ්‍ය අමාත්‍ය රංජිත් සියඹලාපිටිය මහතාගේ හදිසි පරීක්ෂාවකදී නීතිවිරෝධී ලෙස මෙරටට ගෙන්වන ලද තවත් හමර් රථ දෙකක් ඊයේ ශ්‍රී ලංකා රේගුවේදී සොයා ගැනුණා. නීති විරෝධී ලෙස ආනයනය කළ සහ අපනයනයට සූදානම් කර තිබූ භාණ්ඩ රැසක් ශ්‍රී  ලංකා රේගුවේ කළ නිරීක්ෂණයේදී සොයාගෙන තිබෙනවා. රාජ්‍ය අමාත්‍ය රංජිත් සියඹලාපිටිය මහතා  සහ රේගු අධ්‍යක්ෂ ජෙනරාල් සරත් නෝනිස් මහතා ඇතුළු ජ්‍යෙෂ්ඨ නිලධාරීන් පිරිසකුයි එම නිරීක්ෂණය සිදු කළේ. මෙම හදිසි නිරීක්ෂණය අතරතුර සොයා ගැනීමට හැකි වී ඇත්තේ නීති විරෝධී ලෙස ගෙන්වා තිබූ හමර් රථ දෙකක් ද කට්ටේනරයක තිබූ බවයි. ඩොලර් හිඟය හමුවේ රථවාහන ආනයනය තහනම් කර  ඇති අවස්ථාවක නීති විරෝධී ලෙස මෙලෙස වාහන අපනයනය කිරීම අපරාධයක් බව රාජ්‍ය අමාත්‍යවරයා සඳහන් කළා. නීති විරෝධී ලෙස  අපනයනයට සූදානම් කර තිබූ පිත්තල තඹ සහ සුදු යකඩ කන්ටේනර්ට් 4ක් ද නිරීක්ෂ්‍යට ලක් වුණා. කඩදාසි ලෙස අපනයනයට සූදානම් කර තිබූ මෙම කන්ටේනර් විවෘත කිරීමේදී කඩදාසි ඇත්තේ එක කන්ටේනරයක් තුළ පමණක් බවයි දැකගත හැකි වූයේ. ", "URL": "https://www.itnnews.lk/2023/10/05/439967/", "Category": "Breaking News,නවතම පුවත්", "Parent URL": null}