{"Source": "ITN news", "Timestamp": "ஜனவரி 12, 2022 13:56", "Headline": "டெங்கு நோயின் தாக்கத்தை கட்டுப்படுத்தும் நோக்கில் நாடளாவிய ரீதியில் விசேட வேலைத்திட்டங்கள்", "News Content": "தேசிய நுளம்பு ஒழிப்பு வாரத்தினை முன்னிட்டு டெங்கு நோயின் தாக்கத்தை கட்டுப்படுத்தும் நோக்கில் நாடளாவிய ரீதியில் விசேட வேலைத்திட்டங்கள் இடம்பெற்று வருகின்றன. வாழைச்சேனை சுகாதார வைத்திய அதிகாரி பிரிவில் கடந்த வருடத்தில் அதிக டெங்கு நோயாளர்கள் இனற்காணப்பட்ட கல்குடா கண்ணகிபுரம் மற்றும் மீராவோடை ஆகிய கிராமங்களிலுள்ள வீடுகளுக்கு சென்ற கள பரிசோதனை மேற்கொள்ளப்படுகின்றது. இதன்போது விழிப்புணர்வு நடவடிக்கை மேற்கொள்ளப்படுவதோடு, சுற்றாடலை சுத்தமாக பேணாதவர்களுக்கு எதிராக சட்ட நடவடிக்கைகளும் மேற்கொள்ளப்பட்டு வருகின்றன. மட்டக்களப்பு சுகாதார வைத்திய அதிகாரி பிரிவில் 20 வீதத்துக்கும் மேற்பட்ட வீடுகளில் டெங்கு நுளம்பு குடம்பிகள் கண்டுபிடிக்கப்பட்டுள்ளதாக மட்டக்களப்பு சுகாதார வைத்திய அதிகாரி வைத்தியர் கே. கிரிசுதன் தெரிவித்தார். இதேவேளை, டெங்கு நோயாளர்கள் இனங்காணப்பட்ட பகுதி மற்றும் டெங்கு நுளம்புகள் இனங்காணப்பட்ட பகுதிகளில் புகை விசுறும் பணிகளும் முன்னெடுக்கப்பட்டுள்ளன. இதேவேளை, தற்போது பெய்துவரும் மழை காரணமாக கிண்ணியா பகுதியில் டெங்கு அபாயம் உருவாகியுள்ளது. பைசல் நகர் பகுதியில் 8 பேருக்கு டெங்கு நோய் உறுதிப்படுத்தப்பட்டுள்ளது. இதனையடுத்து இப்பகுதியில் கிண்ணியா மாவட்ட வைத்திய சுகாதார அதிகாரி அலுவலகம் புகைவிசுரும் நடவடிக்கையினை மேற்கொண்டு வருகின்றது. ", "URL": "https://www.itnnews.lk/2023/10/05/388396/", "Category": "Breaking News,தேசிய செய்திகள்", "Parent URL": null}