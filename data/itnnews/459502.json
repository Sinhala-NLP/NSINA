{"Source": "ITN news", "Timestamp": "පෙබරවාරි 6, 2023 13:11", "Headline": "බිලියනපති ව්‍යාපාරිකයා ඉන්දුනීසියාවේදී ජීවිතක්ෂයට", "News Content": "ශ්‍රී ලාංකික කෝටිපති ව්‍යාපාරිකයෙකු ඉන්දුනීසියාවේ දී අභිරහස් ලෙස මිය යාමේ සිද්ධියක් සම්බන්ධයෙන් පරීක්ෂණ පැවැත්වෙනවා. මෙය ඝාතනයක් විය හැකි බවයි වාර්තා වන්නේ. ඉන්දුනීසියාවේ ජකාර්තාහි සුඛෝපභෝගි මහල් නිවාසයකින් මෙම ව්‍යාපාරිකයාගේ සිරුර සොය‌ාගෙන තිබෙනවා. මෙසේ මිය  ගොස්  ඇත්තේ ඔපෙක්ස් හෝල්ඩින් පෞද්ගලික සමාගමේ කළමණාකරණ අධ්‍යක්ෂ ඔනේෂ් සුබසිංහහ නැමැති 45 හැවැරිදි ව්‍යාපාරිකයෙක්. ඔහුගේ බ්‍රසීල ජාතික බිරිඳ,  සිව් හැවිරිදි දියණිය සහ පවුලේ මිතුරියක සමඟ ඉන්දුනීසීය‌ාවට  ඇත්තේ නිවාඩුවක් ගත කිරීමටයි. ව්‍යාපාරිකයා හැර අනික් තිදෙනා මහල් නිවාසයෙන් පිටව යන ආකාරය සීසීටීවී දර්ශන වල සටහන්ව ඇති බවයි පැවසෙන්නේ. ඔවුන් බ්‍රසීලය බලා පිටත්ව ගොස් ඇති බව ද වාර්තා වෙනවා. දේහය පිළිබඳ පාශ්චාත් මරණ පරීක්ෂණය අද පැවැත්වීමෙන් අනතුරුව මරණයට හේතුව සොයා ගැනීමට හැකිවනු ඇති බවයි එම වාර්තා තවදුරටත් සදහන් කරන්නේ.     ", "URL": "https://www.itnnews.lk/2023/10/05/459502/", "Category": "දේශීය පුවත්", "Parent URL": null}