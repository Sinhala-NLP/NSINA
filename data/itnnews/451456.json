{"Source": "ITN news", "Timestamp": "දෙසැම්බර් 21, 2022 10:02", "Headline": "මීරිගම පාසල් සිසුන්ට මත්ද්‍රව්‍ය අලෙවි කළ ස්ථානයක් වටලයි", "News Content": "පාසල් සිසුන්ට මත්ද්‍රව්‍ය අලෙවි කිරීමේ මධ්‍යස්ථානයක් පොලීසිය මඟින් වටලා තිබෙනවා. පාසල් සිසුන්ට ඇඳුම් මසන ස්ථානයකයි එය පවත්වාගෙන ගොස් ඇත්තේ. මීරිගම පල්ලෙවෙල ප්‍රදේශයේ  ඇදුම් මසන ස්ථානයක් වැටලූ පොලීසිය සිසුන්ට අලෙවි කිරීම සඳහා තිබූ ගංජා මිශ්‍ර මත් ගුලි 150 ක් පමණ අත්අඩංගුවට ගෙන තිබෙනවා. මෙම ස්ථානයට ඇදුම් මැසීමට එන දරුවන් ඉලක්ක කර ගනිමින් මත්ගුලි අලෙවි කර ඇති බවයි හෙළිවුණේ. පොලිස් විශේෂ කාර්ය බලකායට ලැබුණ තොරතුරකට අනුව පල්ලෙවෙල පොලීසිය වැටලීම සිදුකළා. මෙහිදී එක් සැකකරුවෙකු අත්අඩංගුවට ගැනුණා. මේ අතර තදින් මත්කඩුවලට ඇබ්බැහි වූවෙකු සිදුකළ කොල්ලකෑම් ගණනාවක් හෙළිකර ගැනීමට ගම්පහ කොට්ඨාස අපරාධ විමර්ශන කාර්යාංශයට හැකිවී තිබෙනවා. පෞද්ගලික බස් රථ සේවකයෙකු කටයුතු කරන මොහු කිරිබත්ගොඩ, කඩවත ආදී ප්‍රදේශවල මෙම කොල්ලකෑම් සිදුකර ඇති බවයි පොලීසිය පවසන්නේ. ", "URL": "https://www.itnnews.lk/2023/10/05/451456/", "Category": "Uncategorized @si,දේශීය පුවත්", "Parent URL": null}