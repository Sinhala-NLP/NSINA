{"Source": "ITN news", "Timestamp": "නොවැම්බර් 29, 2021 09:34", "Headline": "මෝටර් රථයක් ප්‍රපාතයකට පෙරළෙයි – කාන්තාවකට තුවාල", "News Content": "කැප්පෙටිපොළ බොරලන්ද මාර්ගයේ එබද්ද ප්‍රදේශයේදී මෝටර් රථයක් අඩි 300 ක පමණ ප්‍රපාතයකට පෙරළිමෙන් සිදු වූ අනතුරෙන් කාන්තාවක තුවාල ලැබුවා. මෙම අනතුරෙන් තුවාල ලැබුවේ මෝටර් රථය පදවාගෙන ගිය කාන්තාවයි. අනතුරට පත් මෝටර් රථයේ සිර වී සිටි කාන්තාව බේරා ගැනීමට ප්‍රදේශවාසීන් වහාම ක්‍රියාත්මක වුණා. අය බේරා ගැනීමෙන් පසු ප්‍රතිකාර සඳහා වැලිමඩ මූලික රෝහලට ඇතුළත් කෙරුණා. අනතුරට හේතුවෙ මෙතෙක් හෙළිව නැති බවයි පොලිසිය ප්‍රකාශ කළේ.   ", "URL": "https://www.itnnews.lk/2023/10/05/379259/", "Category": "දේශීය පුවත්", "Parent URL": null}