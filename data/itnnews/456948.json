{"Source": "ITN news", "Timestamp": "ජනවාරි 22, 2023 10:46", "Headline": "හෙරෝයින් සමඟ පියා සහ දියණිය අත්අඩංගුවට", "News Content": "හෙරෝයින් ජාවාරමේ නිරත වු පියෙකු සහ දියණියක වාද්දුව පොලිසි මගින් අත්අඩංගුවට ගෙන තිබෙනවා. වාද්දුව අවට ප්‍රදේශ රැසක හෙරෝයින් අලෙවි කිරීම සිදුකර ගෙන ගිය මෙම පියා සහ දියණිය අත්අඩංගුවට ගැනුනේ වාද්දුව පොලිස් ස්ථානාධිපතිවරයාට ලැබුණ තොරතුරකට අනුව කළ වැටලීමකදීයි. වාද්දුව වේරගම පදිංචි  සුසි නමැති අනුවර්ත නාමයිකින් හැදින්වෙන මෙම තැනැත්තිය හා ඇගේ පියා දීර්ඝ කාලයක් හෙරෝයින් ජාවාරමේ යෙදී ඇති බව පොලිසිය පවසනවා. විශේෂයෙන් වාද්දුව හා පානදුර ධීවර ප්‍රජාව ඉලක්ක කර ගනිමින් ඔවුන් මෙම ජාවාරම සිදුකර ගෙන ගොස් තිබුණා.  ඔවුන් දෙදෙනා සන්තකයේ තිබි හෙරෝයින් ග්‍රෑම් 11ක් සොයා ගත් බවයි පොලිසිය සඳහන් කලේ.         ", "URL": "https://www.itnnews.lk/2023/10/05/456948/", "Category": "දේශීය පුවත්", "Parent URL": null}