{"Source": "ITN news", "Timestamp": "මාර්තු 22, 2023 08:21", "Headline": "රිය අනතුරුවලින් තවත් මරණ හතක්", "News Content": "ඊයේ දිනයේදී සිදු වූ රිය අනතුරුවලින් මරණ හතක් වාර්තා වූ බව පොලිස් මාධ්‍ය කොට්ඨාශය නිවේදනය කරනවා. ඊයේ රාත්‍රියේ ශ්‍රී පුර ජයන්තිය හතේ කනුව මාර්ගයේ ධාවනය වූ යතුරු පැදියක් යතුරු පැදිකරුට පාලනය කර ගත නොහැකිව මාර්ගයෙන් ඉවතට පැන මාර ගසක ගැටීමෙන් අනතුරක් සිදුව තිබෙනවා. අනතුරින් බරපතළ තුවාල ලැබූ යතුරුපැදිකරු ශීපුර රෝහලට ඇතුළත් කිරීමෙන් පසු මියගොස් තිබෙනවා. මියගිය පුද්ගලයා වයස අවුරුදු තිස් තුනක් වන ශාන්තිපුර ප්‍රදේශයේ පදිංචිකරුවෙක්. ඊයේ සවස් කාලයේ දී ආණමඩුව ගල්ගමුව මාර්ගයේ සියඹලෑව මහනාන්නේරිය ප්‍රදේශයේ දී ධාවනය වූ යතුරු පැදියක් යතුරු පැදිකරුට පාලනය කරගත නොහැකිව මාර්ගයේ පෙරලී ගොස් ප්‍රතිවිරුද්ධ දෙසින් පැමිණි වෑන් රථයක ගැටීමෙන් අනතුරක් සිදුව තිබෙනවා. අනතුරින් යතුරු පැදිකරු සහ යතුරු පැදි ඊයේ පැමිණි අනෙක් පුද්ගලයා තුවාල ලබා ගල්ගමුව රෝහලට ඇතුළත් කිරීමෙන් පසු යතුරුපැදිකරු මියගොස් තිබෙනවා. මියගිය පුද්ගලයා වයස අවුරුදු දහ අටක් වන පුලියන්කුලම ප්‍රදේශයේ පදිංචිකරුවෙක්. පේදුරුතුඩුව මරදන්කේනි මාර්ගයේ ධාවනය වූ ලොරි රථයක් රියදුරුට පාලනය කර ගත නොහැකිව මාර්ගයෙන් ප්‍රතිවිරුද්ධ දෙසින් පැමිණි යතුරු පැදියක් ගැටීමෙන් අනතුරක් සිදුවුණා. අනතුරින් යතුරුපැදිකරු එම ස්ථානයේදීම මියගොස් ඇති අතර යතුරු පැදියේ ගමන් ගත් යතුරුපැදි කාරියගේ දියණිය බරපතළ තුවාල ලබා රෝහල් ගත කර තිබෙනවා. අනතුරෙන් මිය ගියේ වයස අවුරුදු 44 ක් වන තලෙයිඅඩි ප්‍රදේශයේ පදිංචිකාරියක්. පස්සර මොනරාගල මාර්ගයේ තෙලබෝවත්ත ප්‍රදේශයේ දී පස්සර දෙස සිට මොණරාගල දෙසට ධාවනය වූ මෝටර් රථයක් මාර්ගයේ අපරීක්ෂාකාරීව නතර කර තිබූ මෝටර් රථයක ට ඉස්සර කිරීමට යාමේදී ප්‍රතිවිරුද්ධ දෙසින් පැමිණි යතුරු පැදියක් ගැටීමෙන් අනතුරක් සිදුවුණා. අනතුරින් තුවාල ලැබූ වයස අවුරුදු 19ක් වන යතුරුපැදිකරු පස්සර රෝහලට ඇතුළත් කර ප්‍රතිකාර ලබමින් සිටියදී මියගොස් තිබෙනවා. නාත්තන්ඩිය උඩුබද්දාව මාර්ගයේ රත් මල්වත්ත ප්‍රදේශයේ දී ධාවනයවූ යතුරු පැදි දෙකක් ගැටිමෙන් තවත් අනතුරක් සිදුවුණා. අනතුරින් මිය ගොස් තිබෙන්නේ වයස අවුරුදු තිහක් වන දුන්කන්නාව ප්‍රදේශයේ පදිංචිකාරියක්. කුරුණෑගල අඹේපුස්ස මාර්ගයේ කිලෝමීටර් හතේ කණුව ආසන්නයේදී දඹුල්ල දෙස සිට කුරුණෑගල දෙසට ධාවනය වූ යතුරු පැදියක් පාලනය කරගත නොහැකිව මාර්ගයේ පෙරලී ගොස් තවත් අනතුරක් සිදුවුණා. අනතුරින් යතුරුපැදිකරුගේ හිස මාර්ගයේ වැදීමෙන් බරපතල තුවාල ලබා පොල්ගොල්ල රෝහලට ඇතුළත් කිරීමෙන් පසු යතුරුපැදිකරු මියගොස් තිබෙනවා. මෙලෙස මියගොස් ඇත්තේ වයස අවුරුදු 42 ක් වන මැල්සිරිපුර ප්‍රදේශයේ පදිංචිකරුවෙක්. පිඹුරත්තෑව D2 ඇල මාර්ගයේ කුඹුරු යාය දෙසට ධාවනය වූ ේලරය සහිත ට්‍රැක්ටර් රථයක් රියදුරුට පාලනය කරගත නොහැකිව ඇලට පෙරලීමෙන් අනතුරක් සිදුව තිබෙනවා. අනතුරින් පැටලුණු රථයට යට වීමෙන් බරපතළ තුවාල ලැබූ රියදුරු අරලගංවිල රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා පොළොන්නරුව රෝහලට ඇතුළත් කරමින් සිටියදී මියගොස් තිබෙනවා. මෙලෙස මිය ගියේ වයස අවුරුදු තිහක් වන නිපුණත්වය ප්‍රදේශයේ පදිංචිකරුවෙක්. ", "URL": "https://www.itnnews.lk/2023/10/05/470100/", "Category": "Breaking News,දේශීය පුවත්", "Parent URL": null}