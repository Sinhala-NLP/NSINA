{"Source": "ITN news", "Timestamp": "මැයි 31, 2023 06:42", "Headline": "අගමැති සංචාරයක් සඳහා තායිලන්තයට", "News Content": "අග්‍රාමාත්‍ය දිනේෂ් ගුණවර්ධන මහතා තායිලන්තයේ නිල සංචාරයක් සඳහා අද (05/31) අලුයම කටුනායක ගුවන් තොටුපළෙන් පිටත්ව ගිය බව එහි කාර්යය භාර නිලධාරීවරයා පවසයි. අග්‍රාමාත්‍යවරයා සමඟ 11 දෙනෙකුගෙන් යුත් කණ්ඩායමක් තායිලන්තය බලා පිටත්ව ගොස් තිබෙනවා. ඔවුන් අලුයම 01.10 ට ශ්‍රී ලන්කන් ගුවන් සේවයේ යූ.එල්.- 402 දරන ගුවන් යානයෙන් තායිලන්තයේ බැංකොක් නුවර බලා කටුනායක ගුවන් තොටුපළෙන් පිටත්ව ගොස් තිබෙනවා. මේ අතර තවත් දින කීපයකින් තායිලන්තය විසින් ශ්‍රී ලංකාවට ලබා දී තිබූ ” සක් සුරින් “නැමැති ඇතා  විශේෂ භාණ්ඩ ප්‍රවාහන ගුවන් යානයක් මගින් ආපසු රැගෙන යාමට නියමිතයි. ", "URL": "https://www.itnnews.lk/2023/10/05/487604/", "Category": "Breaking News,දේශීය පුවත්", "Parent URL": null}