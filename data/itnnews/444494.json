{"Source": "ITN news", "Timestamp": "නොවැම්බර් 6, 2022 18:41", "Headline": "පවතින අර්බුදය අවබෝධ කරගෙන සියලුම වෘත්තීය සමිති යථාර්ථයට මුහුණ දිය යුතුයි", "News Content": "වැඩ කරන ජනතාව මෙතෙක් දිනා ගත් දේ රැක ගනිමින් අයවැයෙන් සහන ලබා ගත යුතු බව අග්‍රාමාත්‍ය දිනේෂ් ගුණවර්ධන මහතා පවසනවා. අයවැය වෙනුවෙන් යෝජනා ඉදිරිපත් කිරීමට එක් වු වෘත්තීය සමිති නියෝජිතයන් අමතමින් අග්‍රාමාත්‍යවරයා මේ බව පැවසුවා. පවතින අර්බුදය අවබෝධ කරගෙන සියලුම වෘත්තීය සමිති යථාර්ථයට මුහුණ දිය යුතු බව අග්‍රාමාත්‍යවරයා මෙහිදි පෙන්වා දුන්නා. මෙම අවස්ථාවේ දිය හැකි සහන ලබාදීමට රජය කිසිසෙත් පසුබට නොවන බවත් පවතින අර්බුදයෙන් මිදීමට මෙවර අයවැය පිටිවහලක් වනු ඇති බවත් ඒ මහතා සදහන් කලා. එම අවස්ථාට එක් වු වෘත්තීය සමිති නියෝජිතයන් ඉදිරි අයවැය සදහා වු යෝජනා ලිඛිතව අග්‍රාමාත්‍යවරයාට භාර දුන්නා. පාර්ලිමේන්තු මන්ත්‍රී ගාමිණි ලොකුගේ මහතා සහ වෘත්තීය සමිති නියෝජිතයින් රැසක් මෙම අවස්ථාවට එක්ව සිටියා.       ", "URL": "https://www.itnnews.lk/2023/10/05/444494/", "Category": "දේශීය පුවත්", "Parent URL": null}