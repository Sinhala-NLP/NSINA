{"Source": "ITN news", "Timestamp": "நவம்பர் 1, 2021 12:15", "Headline": "இங்கிலாந்து அணியின் வெற்றியை தடுக்கும் கட்டாயத்தில் இலங்கை..", "News Content": "டுவண்டி டுவண்டி உலக கிண்ண தொடரின் இலங்கை அணி பங்கேற்கும் மற்றுமொரு போட்டி இன்று சார்ஜாவில் இடம்பெறவுள்ளது. இங்கிலாந்து அணிக்கு எதிராக போட்டி இடம்பெறவுள்ளது. சுப்பர் 12 சுற்றில் இலங்கை அணி பங்கேற்ற 3 போட்டிகளில் இரு போட்டிகளில் தோல்வியடைந்தது. இந்நிலையில் மேலும் இரு போட்டிகள் இலங்கை அணிக்கு காணப்படும் நிலையில் தொடரில் நீடிப்பதற்கு அந்த இரண்டுப்போட்டிகளிலும் வெற்றிபெறும் கட்டாயம் இலங்கை அணிக்கு காணப்படுகிறது. அத்துடன் குறித்த இரண்டு போட்டிகளிலும் இலங்கை அணி வெற்றிப்பெற்றாலும் ஏனைய அணிகளின் வெற்றி தோல்வியிலேயே இலங்கை அணியின் இருப்பு தங்கியுள்ளமை குறிப்பிடத்தக்கது. ", "URL": "https://www.itnnews.lk/2023/10/05/373125/", "Category": "Breaking News,கிரிக்கெட்,விளையாட்டு", "Parent URL": null}