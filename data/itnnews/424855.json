{"Source": "ITN news", "Timestamp": "ජූලි 24, 2022 17:56", "Headline": "දුම්රිය ස්ථානාධිපතිවරුන්ගේ පැය 48 වෘත්තීය ක්‍රියාමාර්ගය අවසන්   ", "News Content": "දුම්රිය ස්ථානාධිපතිවරුන්ගේ වෘත්තිය ක්‍රියාමාර්ගය අවසන් කර තිබෙනවා. දුම්රිය ගාස්තු ඉහළ නැංවීම අද සිට ක්‍රියාත්මක වන බව දුම්රිය සාමාන්‍යාධිකාරී ධම්මික ජයසුන්දර මහතා පවසනවා. දුම්රිය ස්ථානාධිපතිවරුන් සහ දුම්රිය දෙපාර්තමේන්තු බලධාරීන් අතර පැවති සාකච්ඡාවක දී මෙම තීරණවලට පැමිණ තිබෙනවා. දුම්රිය ගාස්තු සංශෝධනයට විරෝධය පළ කරමින් දුම්රිය ස්ථානාධිපතිවරුන් වෘත්තීය ක්‍රියාමාර්ගයකට එළඹ හිටියා.  ඒ අනුව සාමාන්‍ය ප්‍රවේශ පත්‍ර නිකුත් කිරීමෙන් ඔවුන් වැළකී සිටියා. ඒ සම්බන්ධයෙන් සාකච්ඡාවක් දුම්රිය ස්ථානාධිපතිවරුන් සහ දුම්රිය බලධාරීන් අතර අද පෙරවරුවේ පැවැත්වුණා. දුම්රිය ස්ථානාධිපතිවරුන් ඔවුන්ට තිබෙන ගැටලු එහි දී ඉදිරිපත් කර ඇති අතර පැය 48ක් සිදු කිරීමට සැලසුම් කර තිබූ වෘත්තීය ක්‍රියාමාර්ගයෙන් ඉවත් වීමට ඔවුන් එහි දී තීරණය කර තිබෙනවා. ඒ අනුව ඉහළ නැංවූ දුම්රිය ගාස්තු අද සිට ක්‍රියාත්මක වන බව ද දුම්රිය සාමාන්‍යාධිකාරී ධම්මික ජයසුන්දර මහතා පවසනවා.   ", "URL": "https://www.itnnews.lk/2023/10/05/424855/", "Category": "Breaking News,දේශීය පුවත්", "Parent URL": null}