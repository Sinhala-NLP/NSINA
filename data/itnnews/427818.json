{"Source": "ITN news", "Timestamp": "අගෝස්තු 8, 2022 21:48", "Headline": "චීන නැව නිසා දෙරටේ මිතුදමට බාධාවක් නැහැ – විදේශ අමාත්‍යාංශය තහවුරු කරයි", "News Content": "ඉන්දියාව හා චීනය අතර මතභේදාත්මක ගැටුමක් නිර්මාණය කර ඇති යුවාන්ග් වැන්ග් 5 නෞකාවේ ශ්‍රී ලංකා ගමන සම්බන්ධයෙන් විදේශ කටයුතු අමාත්‍යාංශය නිල නිවේදනයක් නිකුත් කර තිබෙනවා. යුවාන්ග් වැන්ග් 5 නෞකාව අගෝස්තු මස 11 වන දින හම්බන්තොට වරායට පැමිණීමට නියමිත අතර 17 වන දින දක්වා එය මෙරට රැදී සිටිමට නියමිතයි. කෙසේ වුවද නෞකාව මෙරටට පැමිණෙන බවට තහවුරු වීමත් සමග ඉන්දියාව ඒ සම්බන්ධයෙන් සිය විරෝධය පළකලා. සිද්ධිය සම්බන්ධයෙන් නිල නිවේදනයක් නිකුත් කරන විදේශ කටයුතු අමාත්‍යාංශය සදහන් කරන්නේ චීන නෞකාවේ සංචාරය කල් දැමීම සම්බන්ධයෙන් සලකා බලන ලෙස චීන තානාපති කාර්යාලයෙන් ඉල්ලීමක් සිදුකළ බවයි. ශ්‍රී ලංකාව හා චීනය අතර පවත්නා චිරස්ථායී මිතුදම හා විශිෂ්ඨ සබදතා අඛණ්ඩව ශක්තිමත් පදනමක් යටතේ පවත්වාගෙන යාම සම්බන්ධයෙන් විදේශ කටයුතු අමාත්‍ය අලි සබ්රි හා චීන විදේශ අමාත්‍ය යැන්ග් යී යන මහත්වරුන් අතර අදහස් හුවමාරු කර ගැනීමක් ද පසුගිය සතියේදී කාම්බෝජයේදී සිදු කෙරුණා. එක් චීනයක් යන ප්‍රතිපත්තියට ශ්‍රී ලංකාව දැඩි කැපවිමෙන් යුතුව සහයෝගය ලබාදෙන බවටයි අලිසබ්රි අමාත්‍යවරයා එහිදී සදහන් කර ඇත්තේ.         ", "URL": "https://www.itnnews.lk/2023/10/05/427818/", "Category": "Breaking News,දේශීය පුවත්", "Parent URL": null}