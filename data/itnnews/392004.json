{"Source": "ITN news", "Timestamp": "ජනවාරි 29, 2022 12:33", "Headline": "වාද්දුව තල්පිටිය බෝධිරාජ මහා විහාරයේ බෝධිඝරය විවෘත කෙරේ", "News Content": "වාද්දුව තල්පිටිය බෝධිරාජ මහා විහාරයේ අභිනවයෙන් ඉදි කෙරුණු බෝධිඝරය ජනාධිපති ගෝඨාභය රාජපක්ෂ මැතිතුමාගේ අතින් විවෘත කෙරුණා. තල්පිටිය බෝධිරාජ විහාරයට ඊයේ පස්වරුවේ පැමිණි ජනාධිපති ගෝඨාභය රාජපක්ෂ මැතිතුමා කෝට්ටේ කළ්‍යාණි සාමාග්‍රී ධර්ම මහා සංඝ සභාවේ මහානායක අති පූජ්‍ය ඉත්තෑපාන ධම්මාලංකාර සහ අනුනායක අතිපූජ්‍ය කොටපිටිය් රාහුල යන ස්වාමීන් වහන්සේ බැහැදැක ආශිර්වාද ලබා ගත්තා. අනතුරුව විහාරස්ථානයේ නව නාමපුවරුව සහ අභිනවයෙන් ඉදි කෙරුණු බෝධිඝරය ජනාධිපතිතුමාගේ අතින් විවෘත කෙරුණා. අමාත්‍ය රෝහිත අබේගුණවර්ධන, පාර්ලිමේන්තු මන්ත්‍රිවරුන් වන ලලිත් එල්ලාවල, සංජීව එදිරිමාන්න, අනූප පැස්කුවෙල් , ආරක්ෂක ලේකම් ජෙනරාල් කමල් ගුණරත්න යන මහත්වරුන් පිරිසක් මෙම අවස්ථාවට එක්ව සිටියා.     ", "URL": "https://www.itnnews.lk/2023/10/05/392004/", "Category": "දේශීය පුවත්", "Parent URL": null}