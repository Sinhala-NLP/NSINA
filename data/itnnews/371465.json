{"Source": "ITN news", "Timestamp": "ඔක්තෝබර් 24, 2021 15:07", "Headline": "කොරෝනා එන්නත් හැකි ඉක්මනින් ලබා ගන්නා ලෙස බ්‍රිතාන්‍යය රජය ජනතාවගෙන් ඉල්ලයි", "News Content": "බ්‍රිතාන්‍යයෙන් වාර්තා වන කොරෝනා වයිරස ආසාදිතයින් සංඛ්‍යාව ඉහළ යාමත් සමඟ වයිරසයට එරෙහි එන්නත් හැකි ඉක්මනින් ලබා ගන්නා ලෙස එරට රජය ජනතාවගෙන් ඉල්ලා සිටිනවා. ගතවූ පැය 24 ට බ්‍රිතාන්‍ය යෙන් කොරෝනා වයිරස ආසාදිතයින් 45000 කට ආසන්න සංඛ්‍යාවක් හමුව තිබෙනවා. සිදුව ඇති මරණ සංඛ්‍යාව 135 ක්. වයිරසය වැළදුනු බහුතරයක් දෙනා වයිරසයට එරෙහි එන්නත් ලබා ගෙන නොමැති බවයි බ්‍රිතාන්‍ය සෞඛ්‍ය අංශ සඳහන් කරන්නේ. එමෙන්ම ඔවුන් තරුණ වයස්වල පසුවන අය බවද සඳහන්. පසුගිය සතිය ඇතුළතදී ආසාදිතයින් වාර්තා වීම 15 % කින් ඉහළ ගොස් තිබෙනවා. එමෙන්ම කොරෝනා මරණ සිදුවීම ද 12% කින් ඉහළ ගොස් ඇති බවයි සෞඛ්‍ය අංශ නිවේදනය කරන්නේ. කෙසේ වුවද රට වසා දැමීමක් සිදු නොකරන බව අග්‍රාමාත්‍ය බොරිස් ජොන්සන් සඳහන් කරනවා.     ", "URL": "https://www.itnnews.lk/2023/10/05/371465/", "Category": "ජාත්‍යන්තර පුවත්", "Parent URL": null}