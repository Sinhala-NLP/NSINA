{"Source": "ITN news", "Timestamp": "සැප්තැම්බර් 23, 2021 16:51", "Headline": "කබ්රාල් මහතාගේ මහ බැංකු අධිපති ධුරයට එරෙහිව පෙත්සම් 2ක්", "News Content": "අජිත් නිවාඩ් කබ්රාල් මහත්මා මහ බැංකු අධිපතිවරයා ලෙස පත්කිරීමට ගත් තීරණය බල රහිත කරන නියෝගයක් නිකුත් කරන්නැයි  ශ්‍රේෂ්ඨාධිකරණයට මූලික අයිතිවාසිකම් පෙත්සම් දෙකක් ඉදිරිපත් කර තිබෙනවා. සමගි ජන බලවේගයේ මහ ලේකම් පාර්ලිමේන්තු මන්ත්‍රී රංජිත් මද්දුම බණ්ඩාර හා පාර්ලිමේන්තු මන්ත්‍රී මනුෂ නානායක්කාර යන මහත්වරුන් මෙම මූලික අයිතිවාසිකම් පෙත්සම් දෙක ශ්‍රේෂ්ඨාධිකරණය හමුවේ ගොනුකළා. පෙත්සම් කරුවන් කියාසිටින්නේ මහ බැංකු අධිපතිවරයා ලෙස පත්කළ අජිත් නිවාඩ් කබ්රාල් මහතාට රාජ්‍ය මුදල් අවභාවිතය සම්බන්ධයෙන් චෝදනා එල්ලවී තිබෙන බවයි. එමෙන්ම කබ්රාල් මහතා දැඩි ලෙස දේශපාලනීකරණය වූ පුද්ගලයෙකු බවද එම පෙත්සම් මගින් පෙන්වා දී තිබෙනවා. කබ්රාල් මහතා මහ බැංකු අධිපතිධුරයට පත්කිරීමෙන් ජනතා අපේක්ෂාවන් බිදවැටෙන බවත් ඒ තුළින් ආණ්ඩුක්‍රම ව්‍යවස්ථාව මගින් සහතික කර තිබෙන මූලික මිනිස් අයිතිවාසිකම් උල්ලංඝනය වන බවත් පෙත්සම්කරුවන් ශ්‍රේෂ්ඨාධිකරණය හමුවේ තවදුරටත් ප්‍රකාශකර සිටියා.     ", "URL": "https://www.itnnews.lk/2023/10/05/364585/", "Category": "දේශීය පුවත්", "Parent URL": null}