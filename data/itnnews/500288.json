{"Source": "ITN news", "Timestamp": "ජූලි 16, 2023 15:00", "Headline": "ජාතික ශිෂ්‍යභට බලකා පොලිස් වාර්ෂික ඇගයීම් කඳවුරේ පළමු අදියර ඇරඹෙයි", "News Content": "ජාතික ශිෂ්‍ය භට බලකා පොලිස් වාර්ෂික ඇගයීම් කඳවුරේ පළමු අදියර බොරලන්ද පොලිස් පුහුණු පාසලේදී ආරම්භ වුණා. අදියර 3ක් යටතේ පැවැත්වෙන ජාතික ශිෂ්‍ය භට බලකා පොලිස් වාර්ෂික ඇගයීම් කදවුරේ පළමු අදියර ලබන 19 වනදා දක්වා පැවැත්වෙනවා. මේ සදහා උතුර,  නැගෙනහිර,  වයඹ,  උතුරු මැද හා ඌව යන පළාත්වල පොලිස් ශිෂ්‍ය භට බාලක ඛණ්ඩ 25ක් නියෝජනය කරමින් බාලක ශිෂ්‍ය භටයින් එක්ව සිටිනවා. පොලිස්පති කුසලානය සදහා සමස්ත ලංකා මට්ටමින් පැවැත්වෙන මෙම ඇගයීම් කදවුර ජාතික ශිෂ්‍ය භට බලකායේ අධ්‍යක්ෂ බ්‍රිගේඩියර් සුදන්ත ෆොන්සේකා මහතාගේ මගපෙන්වීම යටතේයි සංවිධාන කර ඇත්තේ. එම බලකායේ පුහුණු පරික්ෂක කර්නල් හේමන්ත දෙව්පුර හා ජාතික ශිෂ්‍යභට බලකා පුහුණු මධ්‍යස්ථානයේ සේනාවිධායක කර්නල් ප්‍රේමතිලක රාජපක්ෂ යන මහත්වරුන්ගේ අධීක්ෂණයෙන් මෙය පැවැත්වීමටයි කටයුතු කර ඇත්තේ. පොලිස් ශිෂ්‍ය භට ප්‍රදානි ජ්‍යෙෂ්ඨ පොලිස් අධිකාරී චින්තක ගුණරත්න මහතා ඇතුළු පුහුණු කාර්ය මණ්ඩලය මිට පුර්ණ සහාය ලබා දෙනවා.       ", "URL": "https://www.itnnews.lk/2023/10/05/500288/", "Category": "දේශීය පුවත්", "Parent URL": null}