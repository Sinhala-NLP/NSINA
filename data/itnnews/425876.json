{"Source": "ITN news", "Timestamp": "ජූලි 30, 2022 16:08", "Headline": "ජාත්‍යන්තර සහය අවශ්‍ය බව හිටපු ජනපති මැනිලා නුවරදී අවධාරණය කරයි", "News Content": "ශ්‍රී ලංකාව පත්ව ඇති ආර්ථික අර්බුදයෙන් ගොඩඒම සදහා ජාත්‍යන්තර සහාය අත්‍යවශ්‍ය බව හිටපු ජනාධිපති මෛත්‍රිපාල සිරිසේන මහතා මැනිලා නුවර පැවැත්වෙන ජාත්‍යන්තර නායකත්ව සම්මේලනයේදී අවධාරණය කළා. සාමය සදහා වන ජාත්‍යන්තර පාර්ලිමේන්තු මන්ත්‍රිවරුන්ගේ සංගමය හා විශ්ව සාම සම්මේලනයේ ආසියා පැසිෆික් කලාපය එක්වයි මෙම නායකත්ව සම්මේලනය සංවිධාන කරන්නේ. එම සම්මේලනය ඇමතූ මෛත්‍රිපාල සිරිසේන මහතා කියා සිටියේ දශක තුනකට ආසන්න කාලයක් ශ්‍රී ලංකාවේ පැවති යුද්ධය අවසන් වීමත් සමග ආර්ථිකය යථා තත්ත්වයට පත්වනු ඇති බව බොහෝ දෙනාගේ විශ්වාසය වූ බවයි. එහෙත් මේ වන විට ශ්‍රී ලංකාව ආහර, ඖෂධ, ඉන්ධන හා පොහොර ආදිය සපයා ගැනීමට ද නොහැකි තත්ත්වයකට පත්ව තිබෙනවා. මෙම තත්ත්වයෙන් රට වෙනස් කර ගැනීම සදහා ජාත්‍යන්තර ප්‍රජාවේ සහාය මේ මොහොතේ අත්‍යවශ්‍ය බව මෛත්‍රිපාල සිරිසේන මහතා සම්මේලනය අමතමින් වැඩිදුරටත් ප්‍රකාශ කළා.       ", "URL": "https://www.itnnews.lk/2023/10/05/425876/", "Category": "දේශීය පුවත්", "Parent URL": null}