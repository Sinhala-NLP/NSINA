{"Source": "ITN news", "Timestamp": "මැයි 27, 2022 13:25", "Headline": "මැයි 9 සිද්ධියට අත්අඩංගුවට ගත් පිරිස 1966 දක්වා ඉහළට", "News Content": "පසුගිය නව වන දා රට පුරා සිදු වූ ප්‍රචණ්ඩ ක්‍රියා සිද්ධීන් අටසිය පනස් හතරක් පිළිබද පොලීසියට වාර්තා වී තිබෙනවා. සැකකරුවන් එක්දහස් නවසිය හැට හය දෙනෙකු අත්අඩංගුවට ගෙන තිබෙනවා. ඒ අතුරින් අටසිහ හැට හය දෙනෙකු රක්ෂිත බන්ධනාගාර ගත කෙරුණා. පසුගිය නව වන දා දිවයින පුරා සිදුවූ කලහකාරී ක්‍රියා සදහා මහජනතාව කැදවීම සිදුකර ඇත්තේ සමාජ මාධ්‍ය ජාලා හරහා බවට තොරතුරු අනාවරණය වුණා. මේ සම්බන්ධයෙන් විමර්ශන සිදු කරන පොලිසිය එවැනි සමාජ මාධ්‍ය ජාලා කණ්ඩායම් කිහිපයක් හදුනාගෙන තිබෙනවා. ඒවායෙහි  පරිපාලකවරුන් කිහිපදෙනෙකු පරිගණක අපරාධ විමර්ශන කොට්ඨාශය මගින් අත්අඩංගුවට ගත්තා. ඊයේ දිනයේ දී ද එක් සැකකරුවෙකු අත්අඩංගුවට ගෙන තිබෙනවා. ඔහු ගම්පහ හරකන්දෙනිය ප්‍රදේශයේ පදිංචි වයස අවුරුදු විස්සක පුද්ගලයෙක්. විවිධ ප්‍රචණ්ඩ ක්‍රියා සදහා මහජනතාව පොළොබවන ආකාරයේ තොරතුරු මොහු ප්‍රචාරය කර තිබෙන බවට අනාවරණය වී තිබෙනවා.   ", "URL": "https://www.itnnews.lk/2023/10/05/413598/", "Category": "දේශීය පුවත්", "Parent URL": null}