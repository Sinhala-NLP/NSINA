{"Source": "ITN news", "Timestamp": "දෙසැම්බර් 7, 2022 11:00", "Headline": "කසල තේ කිලෝග්‍රෑම් 15,000ක් සමඟ පුද්ගලයෙකු ගම්පොලින් අල්ලයි", "News Content": "රුපියල් ලක්ෂ 60කට වැඩි වටිනාකමකින් යුත් කසල තේ කිලෝග්‍රෑම් පහළොස් දහසකට වැඩි තොගයක් සමඟ පුද්ගලයෙකු විශේෂ කාර්ය බලකාය මගින් අත්අඩංගුවට ගත්තා. කසල තේ ගබඩාවක් පවත්වාගෙන ගිය වෙලම්බඩ ප්‍ර දේශයේ පදිංචි වයස අවුරුදු 29 ක පුද්ගලයෙකුයි මෙලෙස අත්අඩංගුවට ගැණුනේ. ගබඩාකර තිබූ කසල තේ කිලෝග්‍රෑම් 15,842 ක තොගයක් ද සොයා ගැණුනා. කසල තේ තොගය ගම්පොල තේ මණ්ඩලය වෙත භාරදී තිබෙනවා. මේ අතර විශේෂ කාර්ය බලකාය සිදුකළ වැටලීමක දී හෙරොයින් ග්‍රෑම් 13 යි මිලිග්‍රෑම් 7 ක් සමග පුද්ගලයින් දෙදෙනෙකු අත්අඩංගුවට ගැණුනා. හෙරොයින් යතුරුපැදියකින් ප්‍රවාහනය කරමින් සිටියදී අත්අඩංගුවට ගත් අතර සැකකරුවන් හෝමාගම ප්‍රදේශයේ පදිංචි වයස අවුරුදු 35 සහ 31 යන වයස්වල පසුවන්නන් බවයි විශේෂ කාර්ය බලකාය ප්‍රකාශ කළේ. ***එස්ටීඑෆ්***   ", "URL": "https://www.itnnews.lk/2023/10/05/449481/", "Category": "Breaking News,දේශීය පුවත්", "Parent URL": null}