{"Source": "ITN news", "Timestamp": "අගෝස්තු 29, 2022 20:10", "Headline": "සනත් නිශාන්තට එරෙහිව අධිකරණයට අපහාස කිරීමේ පෙත්සමක්", "News Content": "ශ්‍රී ලංකා පොදුජන පෙරමුණේ (SLPP) පාර්ලිමේන්තු මන්ත්‍රී සනත් නිශාන්තට අධිකරණයට අපහාස කිරීමේ වරද සම්බන්ධයෙන් චෝදනා කෙටුම්පත් කරන ලෙස නීතිපතිවරයාට නියෝග කරන ලෙස ඉල්ලා නීතීඥයෙකු අද අභියාචනාධිකරණයට අධිකරණයට අපහාස කිරීමේ පෙත්සමක් ගොනු කර තිබෙනවා. පුත්තලම දිස්ත්‍රික් පාර්ලිමේන්තු මන්ත්‍රී සනත් නිශාන්ත, ශ්‍රී ලංකා නීතීඥ සංගමය සහ නීතිපති වගඋත්තරකරුවන් කරමින් මෙම පෙත්සම ගොනු කළේ වෘත්තියෙන් නීතිඥ ප්‍රියලාල් සිරිසේන මහතා විසිනි. ආණ්ඩුක්‍රම ව්‍යවස්ථාවේ 105(3) වගන්තිය යටතේ දඬුවම් ලැබිය හැකි අධිකරණයට අපහාස කිරීමේ වරද සම්බන්ධයෙන් සනත් නිශාන්තට දඬුවම් නියම කරන ලෙස නියෝගයක් නිකුත් කරන ලෙස පෙත්සම්කරු ඉල්ලා සිටියි. ", "URL": "https://www.itnnews.lk/2023/10/05/431827/", "Category": "Breaking News,දේශීය පුවත්", "Parent URL": null}