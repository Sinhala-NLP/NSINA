{"Source": "ITN news", "Timestamp": "அக்டோபர் 27, 2021 10:34", "Headline": "நேற்றைய தினம் கொவிட் தொற்றாளர்களாக 556 பேர் பதிவு", "News Content": "நாட்டில் நேற்றைய தினம் கொவிட் – 19 வைரஸ் தொற்றாளர்களாக 556 பேர் இனங்காணப்பட்டுள்ளதாக சுகாதார அமைச்சின் தொற்று நோயியல் பிரிவு தெரிவித்துள்ளது. குறித்த எண்ணிக்கையுடன் நாட்டில் இதுவரை பதிவாகியுள்ள மொத்த கொவிட் தொற்றாளர்களின் எண்ணிக்கை 5 இலட்சத்து 37 ஆயிரத்து 201 ஆக அதிகரித்துள்ளது. மொத்த தொற்றாளர்களிலிருந்து இதுவரை 5 இலட்சத்து 4 ஆயிரத்து 3 பேர் தொற்றின் பின்னர் குணமடைந்துள்ளதாக சுகாதார மேம்பாட்டு பணியகம் தெரிவித்துள்ளது. தொடர்ந்தும் 19 ஆயிரத்து 544 பேர் தொற்றுக்காக சிகிச்சைப்பெற்று வருகின்றனர். இந்நிலையில் நேற்றைய தினம் 14 கொவிட் மரணங்கள் தொடர்பாக சுகாதார சேவைகள் பணிப்பாளர் நாயகத்தினால் உறுதிப்படுத்தப்பட்டது. அதனடிப்படையில் நாட்டில் இதுவரை 13 ஆயிரத்து 654 கொவிட் மரணங்கள் பதிவாகியுள்ளதென சுகாதார மேம்பாட்டு பணியகத்தின் புள்ளிவிபர தரவுகள் மேலும் தெரிவிக்கின்றன. ", "URL": "https://www.itnnews.lk/2023/10/05/372041/", "Category": "Breaking News,தேசிய செய்திகள்", "Parent URL": null}