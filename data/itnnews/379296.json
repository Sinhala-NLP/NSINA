{"Source": "ITN news", "Timestamp": "නොවැම්බර් 29, 2021 12:21", "Headline": "නායයාම් අනතුරු නිවේදන තවදුරටත් ක්‍රියාත්මකයි", "News Content": "දිවයිනේ ප්‍රදේශ රැසකට බලපා ඇති අධික වර්ෂාවත් සමඟ පහත් බිම් රැසක් තවමත් ජලයෙන් යටව පවතිනවා. මධ්‍යම කදුකරයට ඇද හැලෙන වර්ෂාව හේතුවෙන් මහවැලි ගඟ පිටාර ගැලීම හේතුවෙන් සෝමාවතිය පුදබිමට පිවිසෙන මාර්ගය ජලයෙන් යටවීම හේතුවෙන් ගමනාගමනයට බාධා එල්ල වුණා. වව්නියාව දිස්ත්‍රික්කයේ වැව් රැසක් පිටාර ගැලීම හේතුවෙන් වව්නියාව , මැදවච්චිය , කැබිතිගොල්ලෑව හා පදවිය යන ප්‍රදේශවල කුඹුරු අක්කර 2000 ක් පමණ ජලයෙන් යටව පවතිනවා. යටියන්තොට ගරාගොඩ ප්‍රදේශයේ පිහිටි නිවසකට අකුණු සැර වැදීම හේතුවෙන් නිවසට දැඩි හානි සිදු වුණා. අකුණු සැර ඇතිවන අවස්ථාවේ නිවස තුළ පුද්ගලයින් 4 දෙනෙකු සිට ඇති අතර ඔවුන් කිසිවෙකුට හානි සිදුව නැති බවයි වාර්තා වුණේ. මේ අතර කළුතර , නුවර, කෑගල්ල, කුරුණෑගල ,මාතලේ , නුවරඑළිය, රත්නපුර සහ කොළඹ දිස්ත්‍රික්වල ප්‍රදේශ රැසකට නිකුත් කර තිබූ නාය යාම් අනතුරු නිවේදන තවදුරටත් ක්‍රියාත්මකයි.     ", "URL": "https://www.itnnews.lk/2023/10/05/379296/", "Category": "Breaking News,දේශීය පුවත්", "Parent URL": null}