{"Source": "ITN news", "Timestamp": "පෙබරවාරි 18, 2022 18:10", "Headline": "ඉදිරියේදී ශ්‍රී ලංකාවේ සියලුම පාසැල්වලට අන්තර්ජාල පහසුකම්", "News Content": "ජනපතිගේ පාසල් දහසක් ජාතික පාසල් බවට පත් කිරීමේ වැඩසටහන යටතේ උතුරු පළාතේ ජාතික පාසල් සංඛ්‍යාව 76 දක්වා ඉහළ යන බව අමාත්‍ය ඩලස් අලහප්පෙරුම පවසනවා. උතුරු පළාතේ දැනට පවතින්නේ ජාතික පාසල් 22 ක් පමණි. අමාත්‍ය ඩලස් අලහප්පෙරුම මේ බව කියා සිටියේ ඊයේ පස්වරුවේ යාපනය සයිවප්‍රගාස විද්‍යාලයේ පැවති උත්සවයක් අමතමින්. සයිවප්‍රගාස විද්‍යාලයට අත්‍යවශ්‍යව තිබූ අනත්ජාල පහසුකම් සහිත ලැප්ටොප් පරිගණක පරිත්‍යාග කිරීම අමාත්‍ය ඩලස් අලහප්පෙරුම මහතාගේ ප්‍රධානත්වයෙන් සිදු කෙරුණා. ගුරුවරුන් 16 දෙනෙකුගෙන් හා ළමයින් 68 දෙනෙකුගෙන් සමන්විත මෙම විදුහලේ අධ්‍යාපන කටයුතු වෙනුවෙන් මෙම පරිගණකය ලබා දී ඇත්තේ ෆොන්ටේරා ආයතනයයි. මෙහිදී අදහස් දැක්වූ අමාත්‍යවරය‌ා කියා සිටියේ  ශ්‍රී ලංකාවේ සියලුම පාසැල්වලට අන්තර්ජාල පහසුකම් ලබාදීමට රජය කටයුතු කරමින් සිටින බවයි.ඒ සදහා ප්‍රතිපාදන ද මෙවර අයවැයෙන් වෙන් කර ඇති බවද අමාත්‍යවරයා කියා සිටියා.         ", "URL": "https://www.itnnews.lk/2023/10/05/395935/", "Category": "දේශීය පුවත්", "Parent URL": null}