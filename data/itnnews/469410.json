{"Source": "ITN news", "Timestamp": "මාර්තු 19, 2023 14:29", "Headline": "උතුරු කොරියාව සතියක් ඇතුළත දෙවන බැලැස්ටික් මිසයිලයත් අත්හදා බලයි", "News Content": "උතුරු කොරියාව සතියක් ඇතුළත දෙවන බැලැස්ටික් මිසයිලයත් අත්හදා බලා තිබෙනවා. ඊයේ දිනයේ උතුරු කොරියාව සිදුකළ මෙම මිසයිල අත්හදා බැලීම ජපාන ආරක්ෂක අංශ ද මේ වනවිට තහවුරු කර තිබෙනවා. උතුරු කොරියාව පසුගිය බ්‍රහස්පතින්දා මෙම වසර තුළ අත්හදා බැලූ ප්‍රබලම අන්තර් මහද්වීපික බැලැස්ටික් මිසයිලය අත්හදා බැලුවා. මෙම අත්හදා බැලූ මිසයිල හෝසොන්ග් 17 මාදිලියේ ප්‍රබල බැලැස්ටික් මිසයිල වනවා. දකුණු කොරියාව සහ එක්සත් ජනපදය දිගින් දිගටම සිදුකරන හමුදා අභ්‍යාසවලට අනතුරු ඇගවීමක් ලෙසින් උතුරු කොරියාව මෙම මිසයිල අත්හදා බැලීම් දිගින් දිගටම සිදුකරන බවයි විදෙස් විශ්ලේෂකයින් පවසන්නේ.       ", "URL": "https://www.itnnews.lk/2023/10/05/469410/", "Category": "ජාත්‍යන්තර පුවත්", "Parent URL": null}