{"Source": "ITN news", "Timestamp": "ජූලි 20, 2021 14:36", "Headline": "ලැව් ගිනි හේතුවෙන් ඇමරිකාවේ අක්කර ලක්ෂ 3ක් විනාශ වෙයි", "News Content": "ඇමරිකාවේ හටගෙන ඇති ලැව් ගිනි හේතුවෙන් මේ වනවිට අක්කර ලක්ෂ තුනක් පමණ සම්පූර්ණයෙන් විනාශ වී ඇති බව වාර්තා වනවා. ඔරිගන්, කැලිෆෝනියා ඇතුලු ප්‍රාන්ත 13 ක ලැව්ගිනි අසූවක් පමණ හටගෙන ඇති බවයි විදෙස් මාධ්‍ය සදහන් කරන්නේ. මෑත කාලයකදී ඇමරිකාව මුහුණ දුන් දරුණුතම ලැව්ගිනි තත්ත්වය මෙය ලෙසද හැදින්වෙනවා. පසුගිය හය වන දින ආරම්භ වූ ලැව්ගිනි හේතුවෙන් ඔරිගන් ප්‍රාන්තයේ විනාශ වී ඇති භූමි ප්‍රමාණය ලොස් ඇන්ජලීස් නගරයටත් වඩා විශාල බව සදහන්. උෂ්ණාධික කාලගුණය හා අධික සුළං හේතුවෙන් ලැව්ගිනි ව්‍යාප්ත වීම වේගවත් වී තිබෙනවා.     ", "URL": "https://www.itnnews.lk/2023/10/05/350640/", "Category": "ජාත්‍යන්තර පුවත්", "Parent URL": null}