{"Source": "ITN news", "Timestamp": "පෙබරවාරි 21, 2022 10:23", "Headline": "ශීත සෘතු ඔලිම්පික් තරගාවලිය නිමාවට පත්වෙයි", "News Content": "දින 16 ක කාලයක් පුරා චීනයේ බීජිං නුවර පැවති ශීත සෘතු ඔලිම්පික් තරගාවලිය ඊයේ නිමාවට පත්වුණා. මෙවර ශීත සෘතු ඔලිම්පික් උළෙලේ පදක්කම් සටහනේ පෙරමුණ ගත්තේ නෝර්වේ රාජ්‍යයි. රන් පදක්කම් 16 ක්, රිදී පදක්කම් 8 ක් ලෝකඩ පදක්කම් 13 ක් සමඟ පදක්කම් 37 ක් ඔවුන්ගේ පදක්කම් ගොන්නට ඇතුළත්. දෙවන ස්ථානය හිමිකරගත් ජර්මනිය රන් පදක්කම් 12 ක්, රිදී පදක්කම් 10 ක් හා ලෝකඩ පදක්කම් 5 ක් ලබාගත්තා. සත්කාරක චීනයට හිමිවූයේ තුන්වන ස්ථානයයි.  රන් පදක්කම් 9 ක් ,රිදී පදක්කම් 4 ක් හා ලෝකඩ පදක්කම් 2 ක් ඔවුන් හිමිකර ගත්තා. අලංකාරවත් මල්වෙඩි සංදර්ශනයක් ඇතුළු සංස්කෘතිකාංග රැසකින් සමාප්ති උළෙල වර්ණවත් වී තිබූ අයුරු විදෙස් මාධ්‍ය වාර්තා කළා.         ", "URL": "https://www.itnnews.lk/2023/10/05/396397/", "Category": "ක්‍රීඩා", "Parent URL": null}