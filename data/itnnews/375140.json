{"Source": "ITN news", "Timestamp": "නොවැම්බර් 10, 2021 12:32", "Headline": "මහගම සේකර උද්‍යානය ප්‍රති නිර්මාණය කර යළි විවෘත කෙරේ", "News Content": "මහගමසේකර සූරින්ට උපහාර පිණිස ඒ මහතාගේ උපන්ගම වූ රදාවාන තුන්මං හන්දියේ ඉදි කෙරුණු මහගම සේකර උද්‍යානය ප්‍රති නිර්මාණය කර යළි විවෘත කෙරුණා. මෙරට බිහිවූ අති විශිෂ්ට කලාකරුවෙකු වූ මහගම සේකරයන් සමරමිනුයි ඒ මහතාට උපහාර පිණිස මහගමසේකර උද්‍යානය ඉදි කෙරුණේ. එවකට සංස්කෘතික අමාත්‍යවරයා ලෙස කටයුතු කළ ඊ එල් බී හුරුල්ලේ මහතා අතිනුයි මෙම උද්‍යානය මීට පෙර විවෘත කර තිබුණේ. එය ප්‍රතිනිර්මාණය කර යළි විවෘත කිරීම සිදු කෙරුණේ රාජ්‍ය අමාත්‍ය නාලක ගොඩහේවා මහතාගේ ප්‍රධානත්වයෙන්.  ඒ සදහා රුපියල් ලක්ෂ 55 ක් පමණ වැය කර තිබෙනවා. පාර්ලිමේන්තු මන්ත්‍රී මිලාන් ජයතිලක මහතා ද මෙම අවස්ථාවට එක් වුණා.         ", "URL": "https://www.itnnews.lk/2023/10/05/375140/", "Category": "දේශීය පුවත්", "Parent URL": null}