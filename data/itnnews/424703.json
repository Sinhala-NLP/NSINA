{"Source": "ITN news", "Timestamp": "ජූලි 24, 2022 10:02", "Headline": "නීති විරෝධී ගංජා වගාවක් වටලයි – සැකකරුවෙකු අත්අඩංගුවට", "News Content": "ඇඹිලිපිටිය මුල්ලගස්යාය ප්‍රදේශයේ නීති විරෝධී ලෙස වගා කර තිබූ ගංජා වගාවක් වැටලීමට ඇඹිලිපිටිය පොලිසිය කටයුතු කළා. එහි දී සැකකරුවෙකු ද අත්අඩංගුවට ගෙන තිබෙනවා. අක්කර එක හමාරක පමණ භූමියක ගංජා වගාව සිදු කර තිබුණා. කෙසෙල් සහ විශාල මානා කැලැවකට මැදිව සූක්ෂම ලෙස ගංජා වගාව සිදුකර තිබු බවයි පොලිසිය පවසන්නේ. මාස එකහමාරක් පමණ වන ගංජා වගාව අඩි පහ මාරක් පමණ උසට වැවී තිබූ අතර එහි තිබූ කංසා ගස් හැත්තෑපන් දහසක් පමණ එම ස්ථානයේම විනාශ කිරීමට පොලිසිය කටයුතු කළා. අධිකරණයට ඉදිරිපත් කිරීම සඳහා පොලිසිය ඉන් කොටසක් පොලිස් භාරයට ගැනුණා.   ", "URL": "https://www.itnnews.lk/2023/10/05/424703/", "Category": "Breaking News,දේශීය පුවත්", "Parent URL": null}