{"Source": "ITN news", "Timestamp": "මැයි 29, 2021 17:04", "Headline": "කොළොම්බියාවේ රාජ්‍ය විරෝධී උද්ඝෝෂණ උත්සන්න වෙයි", "News Content": "කොළොම්බියාවේ රාජ්‍ය විරෝධී උද්ඝෝෂණ උත්සන්න වී තිබෙනවා. විරෝධතාකරුවන් පොලිස් නිලධාරීන්ට සහ පොලිස් නිල රථවලට ප්‍රහාර එල්ල කිරීමත් සමග තත්ත්වය දරුණු අතට හැරී තිබෙනවා. ඔවුන්ගේ නොසන්සුන්තාවය පාලනය කිරීම සදහා කදුළු ගෑස් සහ ජල ප්‍රහාර භාවිත කිරීමට සිදුවූ බවයි කොළොම්බියා පොලිසිය පවසන්නේ. විරෝධතා මධ්‍යයයේ තවත් පිරිසක් සංගීත භාණ්ඩ වාදනය කිරීම ද විශේෂත්වයක් වුණා. දිනෙන් දින ඉහළ යන විරැකියාව, අවම වැටුප ඉහළ දැමීම සහ පොලිස් ප්‍රචණ්ඩත්වයට එරෙහිව කොළොම්බියා වැසියන් මීට සති කිහිපයට පෙර සිටම උද්ඝෝෂණ පවත්වන බවයි වාර්තා වන්නේ. ", "URL": "https://www.itnnews.lk/2023/10/05/339656/", "Category": "Breaking News,ජාත්‍යන්තර පුවත්", "Parent URL": null}