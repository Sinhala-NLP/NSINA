{"Source": "ITN news", "Timestamp": "ජූනි 25, 2023 09:37", "Headline": "ශ්‍රී ලංකා ඖෂධ කර්මාන්ත මණ්ඩලයේ 62 වන වාර්ෂික මහ සභා රැස්වීම ඇමති ප්‍රධානත්වයෙන්", "News Content": "ශ්‍රී ලංකා ඖෂධ කර්මාන්ත මණ්ඩලයේ 62 වන වාර්ෂික මහ සභා රැස්වීම සෞඛ්‍ය අමාත්‍ය ආචාර්ය කෙහෙලිය රඹුක්වැල්ල මහතාගේ ප්‍රධානත්වයෙන් ශ්‍රී ලංකාවේ ඉන්දියානු මහ කොමසාරිස් ගෝපාල් බග්ලේ මහතාගේ සහභාගීත්වයෙන් පසුගියදා  ( 23 ) කොළඹ ටාජ් සමුද්‍රා හෝටලයේදී පැවැත්වුණා. ශක්තිමත් හවුල්කාරිත්වයෙන් දේශීය විදේශීය සියලු පාර්ශ්වකරුවන් සමඟ බැදීම් වර්ධනය කරගනිමින්, විධිමත් ඖෂධ සැපයුමක් පවත්වාගෙන යාම ,ඖෂධ සැපයුමට , නිෂ්පාදනයට ගත යුතු පියවරයන් ,සියලු දෙනා සමඟ මනා සම්භන්ධයක් ඇති කර ගනිමින් මෙරට රෝගී ජනතාවට දැරිය හැකි සාධාරණ මිලකට ගුණාත්මක , තත්ත්වයෙන් උසස් ඖෂධ ලබාදීම මෙහි අරමුණයි. 1961 වර්ෂයේදී ” ශ්‍රී ලංකා ඖෂධ වෙළෙඳ සංගමය” ලෙස ආරම්භය ගන්නා මෙම සංගමය ඉන් වසර කිහිපයකට පසු “ශ්‍රී ලංකා ඖෂධ කර්මාන්ත මණ්ඩලය” ලෙස පරිවර්තනය වුණා. මෙම අවස්ථාවට ශ්‍රී ලංකා ඖෂධ කර්මාන්ත මණ්ඩලයේ සභාපති ප්‍රතාපන් මයිල්වාගනම් , ලේකම් සිරිමල් ප්‍රනාන්දු , හිටපු සභාපති සංජීව විජේසේකර , ජේෂ්ඨ උප සභාපති අසාම් ජවාර්ඩ් , උප සභාපති ශාන්ත බණ්ඩාර , භාණ්ඩාගාරික රසික හිරිමුතුගොඩ , ජාතික ඖෂධ නියාමන අධිකාරියේ ප්‍රධාන විධායක නිළධාරි වෛද්‍ය විජිත් ගුණසේකර යන මහත්වරුන් හා එහි නියෝජිතයින් විශාල පිරිසක් සහභාගී වුණා. ", "URL": "https://www.itnnews.lk/2023/10/05/494673/", "Category": "Breaking News,දේශීය පුවත්", "Parent URL": null}