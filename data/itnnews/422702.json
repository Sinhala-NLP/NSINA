{"Source": "ITN news", "Timestamp": "ஜூலை 12, 2022 12:28", "Headline": "பிரித்தானியாவில் வழமைக்கு மாறான உஷ்ண நிலை.. அனர்த்த எச்சரிக்கை நீடிப்பு", "News Content": "பிரித்தானியாவில் வழமைக்கு மாறாக உஷ்ண நிலை அதிகரித்துள்ளது. இதனால் மக்கள் பெரும் பாதிப்புக்களை எதிர்க்கொண்டுள்ளனர். பிரித்தானியாவில் ஈத்ரோ பிரதேசத்தின் சாதாரண வெப்ப நிலை 31.2 பாகை செல்சியஸாக காணப்படுவதோடு, இன்றைய தினம் அது 34 பாகை செய்லியஸாக அதிகரிக்க கூடுமென எச்சரிக்கை விடுக்கப்பட்டுள்ளது. அதிக வெப்பநிலை காரணமாக வெளியிடப்பட்டுள்ள அனர்த்த எச்சரிக்கை அறிவிப்பு அடுத்த வாரம் வரை அமுலிலிருக்குமென அறிவிக்கப்பட்டுள்ளது. பிரித்தானியாவின் தெற்கு, மத்திய மற்றும் கிழக்கு பகுதிகளில் நிலைமை மேலும் மோசமடையலாமென எச்சரிக்கை விடுக்கப்பட்டுள்ளது. இதேவேளை கேம்ரிஜ்ஷெயார் பிரதேசத்தின் வெப்பநிலையானது 34 பாகை செல்சியஸாக அதிகரித்துள்ளதாக உத்தியோகபூர்வமற்ற தகவல்கள் தெரிவிக்கின்றன. அதிக வெப்பநிலையையடுத்து ரயில் வீதிகள் பல தீப்பற்றியுள்ளதாகவும் அந்நாட்டு ஊடகங்கள் செய்தி வெளியிட்டுள்ளன. ", "URL": "https://www.itnnews.lk/2023/10/05/422702/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}