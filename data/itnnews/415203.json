{"Source": "ITN news", "Timestamp": "ජූනි 5, 2022 12:17", "Headline": "ඉන්ධන ලබාදීමට ඉදිරිපත් වී ඇති යෝජනා 90ක ඇගයීම් පිළිබඳ සාකච්ඡාවක්", "News Content": "දැනට ඉන්ධන ලබාදීමට ඉදිරිපත් වී ඇති යෝජනා 90ක ඇගයීම් පිළිබඳ සාකච්ඡාවක් ඛනිජ තෙල් සංස්ථා නිලධාරීන් සමඟ විදුලිබල හා බලශක්ති අමාත්‍යවරයාගේ ප්‍රධානත්වයෙන් පැවැත්වුණා. තාක්ෂණික හා මූල්‍ය කොන්දේසි ඉටුකරන යෝජනා සමඟ ගිවිසුම්ගතවීම ඉදිරි සතියේ දී සිදුකෙරෙන බවයි අමාත්‍යාංශය සඳහන් කරන්නේ. අද දිනයේ දිවයිනේ කිසිඳු ප්‍රදේශයක විදුලි කප්පාදුවක් සිදු නොකරන බව ලංකා විදුලිබල මණ්ඩලය ප්‍රකාශ කළා. බලාගාරවලට ප්‍රමාණවත් ඉන්ධන නොමැතිවීම හේතුවෙන් හෙට සිට ඉදිරි දින 5 තුළ දෛනිකව පැය 2 යි මිනිත්තු 15 ක විදුලි කප්පාදුවක් සිදු කිරීමට මහජන උපයෝගීතා කොමිසම අවසර ලබාදී තිබෙනවා. ", "URL": "https://www.itnnews.lk/2023/10/05/415203/", "Category": "දේශීය පුවත්", "Parent URL": null}