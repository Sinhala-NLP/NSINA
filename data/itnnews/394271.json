{"Source": "ITN news", "Timestamp": "පෙබරවාරි 10, 2022 14:58", "Headline": "හිජාබය තහනම් කිරීම මුල් කරගනිමින් ඉන්දියාවේ ප්‍රාන්ත ගණනාවක විරෝධතා", "News Content": "ඉන්දියාවේ කර්නාටක ප්‍රාන්තයේ සිසුවියන්ට හිජාබය පැළඳීම තහනම් කිරීම මුල් කරගනිමින් ආරම්භ වූ විරෝධතා මේ වන වට තවත් ප්‍රාන්ත ගණනාවක ව්‍යාප්ත වී තිබෙනවා. ඉන්දියාවේ කර්නාටක ප්‍රාන්ත සිසුවියන්ට ඉකුත් සතියේ දී හිජාබය පැළඳීම තහනම් කර තිබුණේ එය අධ්‍යාපන අමාත්‍යාංශයේ නියෝගයක් බව පවසමින්. ඒ අනුව පාසල් කිහිපයක් ම හිජාබය පැළඳ සිටි සිසුවියන් ඇතුලු කර ගැනීම ප්‍රතික්ෂේප කර තිබුණා. ඒ හේතුවෙන් අදාළ නියෝගයට එරෙහිව කර්නාටක ප්‍රාන්තය පුරා විරෝධතා ආරම්භ වුණා. මේ වන විට එම විරෝධතා නවදිල්ලි අගනුවරටත් ,තෙලග්නා ඇතුලු ප්‍රාන්ත කිහිපයකටත් ව්‍යාප්ත වී ඇති බව සඳහන්. විරෝධතා උත්සන්න වීමත් සමඟ පාසල් වසා දැමීමට ද පියවර ගැණූනා. හිජාබ් තහනමට එරෙහිව කර්නාටක මහාධිකරණයට පෙත්සමක් ද ඉදිරිපත් කර තිබෙනවා. එය ඉදිරියේදී විභාගයට ගැනීමට නියමිත බව ද වාර්තා වනවා.       ", "URL": "https://www.itnnews.lk/2023/10/05/394271/", "Category": "Breaking News,ජාත්‍යන්තර පුවත්", "Parent URL": null}