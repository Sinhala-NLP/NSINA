{"Source": "ITN news", "Timestamp": "මැයි 7, 2023 11:12", "Headline": "අනාරක්ෂිත පාලමකින් ගමන් කරමින් සිටි පුද්ගලයෙකු ජල පහරට ගසාගෙන යයි", "News Content": "මීගමුව ප්‍රදේශයට ඊයේ රාත්‍රියේ ඇදහැලුණු අධික වර්ෂාවත් සමඟ අනාරක්ෂිත පාලමකින් ගමන් කරමින් සිටි පුද්ගලයෙකු ජල පහරට ගසාගෙන ගොස් තිබෙනවා. 60 හැවිරිදි වියේ පසුවූ තිදරු පියෙක් වන මෙම පුද්ගලයා අතුරුදන්ව ඇති අතර ඔහු සෙවීමේ කටයුතු පොලීසියේ සහ නාවික හමුදාවේ මැදිහත්වීමෙන් සිදුකෙරෙනවා. කටාන සහ මීගමුව ප්‍රදේශවල පහත් බිම්වල පිහිටි නිවාස රැසක් ජලයෙන් යටව පවතිනවා. මීගමුව ප්‍රදේශයේ පවුල් 1,146කට අයත් පුද්ගලයින් පීඩාවට පත්ව ඇති බව සඳහන්. ", "URL": "https://www.itnnews.lk/2023/10/05/481141/", "Category": "දේශීය පුවත්", "Parent URL": null}