{"Source": "ITN news", "Timestamp": "පෙබරවාරි 8, 2023 17:23", "Headline": "තුර්කි – සිරියා බලපෑ භූ කම්පනය : මරණ සංඛ්‍යාව 11,200 ඉක්මවයි", "News Content": "පසුගිය සඳුදා (06) තුර්කියට සහ සිරියාවට බලපෑ දැවැන්ත භූමිකම්පනයෙන් පුද්ගලයින් 11,200 කට වැඩි පිරිසක් මියගොස් ඇතැයි නවතම වාර්තා සඳහන් කරයි. තුර්කි බලධාරීන් පවසන්නේ රට තුළ පුද්ගලයින් 8,574 ක් මියගොස් ඇති බවයි. සිරියාවෙන් සංඛ්‍යා ලේඛන ලබා ගැනීම දුෂ්කර නමුත් මේ වන විට තහවුරු වී ඇති මරණ සංඛ්‍යාව 2,662 ක් වාර්තා වී ඇති බව ජාත්‍යන්තර මාධ්‍ය වාර්තා කරයි. භූමිකම්පාවෙන් පසු බලපෑමට ලක් වූ සමහර ප්‍රදේශවලට පැමිණීමට තුර්කි රජය ප්‍රමාද වූ බවට විවේචන එල්ල වීමෙන් පසුව, තුර්කි ජනාධිපතිවරයා පවසන්නේ මූලික ප්‍රතිචාරයේ යම් ගැටලු ඇති වූ බවයි. කෙසේ වෙතත්, මේ වන විට මෙහෙයුම් සාමාන්‍ය තත්ත්වයට පත්ව ඇති බව ඔහු පවසයි. තුර්කියේ ජනාධිපතිවරයා භූමිකම්පාවෙන් දරුණුතම හානියට පත් ප්‍රදේශයට ගොස් ඇති බව පුවත් සේවා වාර්තා කරයි. ඔහු Kahramanmaras සහ Hatay මෙන්ම භූමිකම්පාවේ කේන්ද්‍රස්ථානය වන Pazarcik වෙත පැමිණීමට නියමිතයි. ආණ්ඩුවේ පැහැදිලිවම ක්‍රියාමාර්ගයක් නොමැතිකම පිළිබඳව බොහෝ දෙනා කෝපය පළ කර ඇති අතර ඇතැමුන් ප්‍රකාශ කරන්නේ උපකාර තවමත් ඔවුන් වෙත ළඟා වී නොමැති බවයි. මේ අතර පැය 52 කට පසු සුන්බුන් අතරින් අට හැවිරිදි පිරිමි ළමයෙකු බේරා ගැනුණා.  බොහෝ ආපදා ස්ථානවලින් ඇදහිය නොහැකි කථා සහ ඡායාරූප අඛණ්ඩව මතුවෙමින් තිබේ.   ", "URL": "https://www.itnnews.lk/2023/10/05/459940/", "Category": "Breaking News,ජාත්‍යන්තර පුවත්", "Parent URL": null}