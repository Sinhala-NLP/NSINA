{"Source": "ITN news", "Timestamp": "අගෝස්තු 2, 2021 15:43", "Headline": "කිම් ජොංග් උන්ගේ සහෝදරිය දකුණු කොරියාවට අනතුරු අඟවයි", "News Content": "උතුරු කොරියා නායක කිම් ජොංග් උන්ගේ සහෝදරිය දකුණු කොරියාවට අනතුරු අඟවා තිබෙනවා. ඇමරිකාව සමඟ යුද අභ්‍යාස පැවැත්වීම් සම්බන්ධයෙනුයි ඇය දකුණු කොරියාවට අනතුරු අඟවා ඇත්තේ. එම යුද අභ්‍යාස හේතුවෙන් උතුරු හා දකුණු කොරියා සබදතාවලට දැඩි බලපෑමක් එල්ල වන බව කිම් යෝ ජොංග් සඳහන් කරනවා. දෙරට අතර සන්නිවේදනය සඳහා පැවති දුරකතන මාර්ගය නැවත ස්ථාපිත කිරීමද මෙවැනි කටයුතු හේතුවෙන් අඩාල වන බවයි ඇය පවසන්නේ. උතුරු හා දකුණු කොරියා දෙරටේ සබඳතා තර කර ගැනීමට සාකච්ඡා වටයක්ද ඉදිරියේ දී පැවැත්වීමට කටයුතු සූදානම් කර තිබෙනවා.     ", "URL": "https://www.itnnews.lk/2023/10/05/353796/", "Category": "ජාත්‍යන්තර පුවත්", "Parent URL": null}