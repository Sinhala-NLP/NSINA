{"Source": "ITN news", "Timestamp": "ඔක්තෝබර් 19, 2021 12:00", "Headline": "සංවර්ධන කටයුතු සඳහා දේශපාලන මති මතාන්තරවලින් තොරව අත්වැල් බැඳ ගැනීම අවශ්‍යයි", "News Content": "සංවර්ධන කටයුතු සදහා දේශපාලන මති මතාන්තරවලින් තොරව අත්වැල් බැද ගැනීම අවශ්‍ය වන බව පාර්ලිමේන්තු මන්ත්‍රී ජයන්ත කැටගොඩ මහතා පවසනවා. මහනුවර තෙල්දෙණිය මැදදුම්බර ප්‍රාදේශීය ලේකම් කාර්යාලයේදී ප්‍රාදේශීය සංවර්ධන කමිටු රැස්වීමට එක්වෙමිනුයි ඒ මහතා මේ බව කියා සිටියේ. ජයන්ත කැටගොඩ මහතා ප්‍රාදේශීය සංවර්ධන කමිටුවේ නව සභාපතිවරයා ලෙස පත් කර තිබෙනවා. පිරිත් සජ්ජායනා මධ්‍යයේ ඒ මහතා සිය ධූරයේ රාජකාරි ආරම්භ කළා. මුදල් අමාත්‍යවරයා පක්ෂ පාට භේදයකින් තොරව මහජන නියෝජිතයන් සදහා වෙන් කරන මුදල් ඵලදායී ලෙස භාවිත කළ යුතු බවයි කැටගොඩ මහතා මෙහිදී පෙන්වා දුන්නේ.     ", "URL": "https://www.itnnews.lk/2023/10/05/370267/", "Category": "දේශීය පුවත්", "Parent URL": null}