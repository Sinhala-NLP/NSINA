{"Source": "ITN news", "Timestamp": "මාර්තු 3, 2023 16:03", "Headline": "ලහිරුට සහ ටැම්පිටියේ සුගතානන්ද හිමිට නිකුත් කළ වරෙන්තුව ආපසු කැඳවීමට නියෝග", "News Content": "අන්තර් විශ්වවිද්‍යාලයේ ශිෂ්‍ය බල මණ්ඩලයේ හිටපු සභාපති ලහිරු වීරසේකරට සහ භික්ෂු බල මණ්ඩලයේ හිටපු කැඳවුම්කරු ටැම්පිටියේ සුගතානන්ද හිමියන්ට එරෙහිව නිකුත් කළ වරෙන්තුව ආපසු කැඳවීමට කොටුව මහේස්ත්‍රාත්වරයා අද නියෝග කළා. ඒ මෝසමක් ගොණුකරමින් ඔවුන් අධිකරණය හමුවේ අද පෙනීසිටීම හේතුවෙනුයි. අධිකරණ නියෝග කඩකරමින් පැවැත්වූ උද්ඝෝෂණයක් සම්බන්ධ නඩුවකට පෙනී නොසිටීම හේතුවෙන් ලහිරු වීරසේකරට සහ ටැම්පිටියේ සුගතානන්ද හිමියන්ට වරෙන්තු නිකුත් කර තිබුණා.කෙසේ වෙතත් ඔවුන් අද අධිකරණයේ පෙනී සිටිමින් අදාළ වරෙන්තුව ආපසු කැඳවන ලෙස මෝසමක් ගොණු කරමින් ඉල්ලා සිටියා. එම ඉල්ලීම සළකා බලමිනුයි මහේස්ත්‍රත්වරයා අදාළ වරෙන්තුව ආපසු කැදවූයේ. මොවුන්ට එරෙහි නඩුව නීතිපති උපදෙස් සදහා ලබන මැයි 25 වනදා කැදවන ලෙසද නියෝග කෙරුණා.   ", "URL": "https://www.itnnews.lk/2023/10/05/465042/", "Category": "Breaking News,දේශීය පුවත්", "Parent URL": null}