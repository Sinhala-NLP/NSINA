{"Source": "ITN news", "Timestamp": "මැයි 5, 2023 15:47", "Headline": "දන්සැල් කෑම හරි නැත්නම් පැමිණිලි කරන්න", "News Content": "වෙසක් දිනවල පවත්වනු ලබන දන්සල්වල දෙනු ලබන ආහාර පරිභෝජනයට නුසුදුසු මට්ටමේ පවතින්නේම් ඒ පිළිබඳව වහාම ළඟම ඇති සෞඛ්‍ය වෛද්‍ය නිලධාරි කාර්යාලයට හෝ මහජන සෞඛ්‍ය පරික්ෂකවරයාට දැනුම් දෙන ලෙස සෞඛ්‍ය අමාත්‍යංශයේ ආහාර සුරක්ෂිතතා ඒකකය පවසයි. වෙසක් සමයේ පවත්වනු ලබන දන්සැල් මහජන සෞඛ්‍ය පරික්ෂකවරු විසින් නිරතුරුව පරීක්ෂාවට ලක් කරනු ලබයි. වෙනත් වසරවලට සාපේක්ෂව වෙසක් පොහොය දිනය නිමිත්තෙන් පවත්වන දන්සල්හි විශාල අඩුවීමක් ඇති බවද ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ ප්‍රකාශ කළේය. කෙසේ වුවද දන්සැල් පවත්වන දිනයන්හි ඒ ඒ ස්ථාන පරික්ෂාකර ඒවාට අවශ්‍ය ක්‍රියාමාර්ග ගැනීමට බලාපොරොත්තුවන බවද ඔහු වැඩිදුරටත් පැවසීය. ", "URL": "https://www.itnnews.lk/2023/10/05/480754/", "Category": "දේශීය පුවත්", "Parent URL": null}