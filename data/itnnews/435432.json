{"Source": "ITN news", "Timestamp": "සැප්තැම්බර් 17, 2022 11:19", "Headline": "පෙට්‍රල් සහ බොරතෙල් ගොඩබෑම අද පස්වරුව වන විට අවසන් කිරීමට සැලසුම් කෙරේ", "News Content": "ඔක්ටේන් අනූදෙක වර්ගයේ පෙට්‍රල් මෙට්‍රික් ටොන් තිස් හත්දහසක් සහ බොරතෙල් මෙට්‍රික් ටොන් ලක්ෂයක් ගොඩබෑමේ කටයුතු ඊයේ ආරම්භ කෙරුණා. අමාත්‍ය කංචන විජේසේකර මහතා සදහන් කරන්නේ මෙම පෙට්‍රල් හා බොරතෙල් ගොඩබෑමේ කටයුතු කඩිනමින් සිදුවන බවයි. ඩීසල් මෙට්‍රික් ටොන් හතලිස් දහසක තොගයක් ගොඩබෑමේ කටයුතු ද මීට දින 2කට පමණ පෙර ආරම්භ කෙරුණා. එහි කටයුතු අද පස්වරුවේ අවසන් කෙරෙනවා. ඩීසල් මෙට්‍රික් ටොන් හතලිස් දහසක් සදහා මුදල් ගෙවීමට නියමිත බවයි අමාත්‍යවරයා සදහන් කරන්නේ. විදුලිබල හා බලශක්ති අමාත්‍යාංශයට අනුබද්ධ ආයතනවල ප්‍රගති සමාලෝචන රැස්වීම අමාත්‍ය කංචන විජේසේකර, රාජ්‍ය අමාත්‍යවරුන් වන ඉන්දික අනුරුද්ධ සහ ඩී වී චානක යන මහත්වරුන්ගේ ප්‍රධානත්වයෙන් පැවරුණා.  මෙම අමාත්‍යාංශයට පත්කර ඇති රාජ්‍ය අමාත්‍යවරුන් දෙදෙනාට එම ආයතනවල පවරා ඇති වගකීම් පිළිබදව ද මෙහිදී දැනුවත් කෙරුණා. විදුලි බිල ඉහළ යාම හමුවේ ආගමික ස්ථාන සදහා සූර්ය විදුලිය ලබා දීම කෙරෙහි රජයේ අවධානය යොමුව ඇති බව හිටපු කතානායක කරූ ජයසූරිය මහතා පවසනවා. ශ්‍රී ලංකා රාමඤ්ඤ නිකායේ උතුරු මැද පළාත් අභිනව පාලන සංඝ සභා නායක ස්වාමීන් වහන්සේ පිළිගැනීම වෙනුවෙන් අනුරාධපුරයේ පැවති උත්සවයකට එක්වෙමින් ඒ මහතා මේ බව කියා සිටියා.   ", "URL": "https://www.itnnews.lk/2023/10/05/435432/", "Category": "දේශීය පුවත්", "Parent URL": null}