{"Source": "ITN news", "Timestamp": "ජූලි 3, 2022 12:40", "Headline": "මුහුදු රළට හසුවීමෙන් විශ්වවිද්‍යාල ශිෂ්‍යයෙකු අතුරුදන් – කාන්තාවක් ජීවිතක්ෂයට", "News Content": "ගන්දර සීතගල්ල ප්‍රදේශයේ ස්වභාවික මුහුදු තටාංගනයේ දිය නෑමට ගිය රුහුණු විශ්වවිද්‍යාලයේ තාක්ෂණික පීඨයේ පළමු වසරේ සිසුන් 17 දෙනෙකු ගොස් ඇති අතර ඉන් තුන්දෙනෙකු මුහුදේ ගසාගෙන ගොස් තිබෙනවා. ප්‍රදේශවාසීන් විසින් ඉන් දෙදෙනෙකු බේරාගෙන ඇති අතර අනෙක් සිසුවා දියේ ගිලී අතුරුදන්ව ඇති බවයි පොලීසිය පැවසුවේ.මෙලෙස අතුරුදන්ව ඇත්තේ ගාල්ල තල්ගම්පල පදිංචි පංකජ ජයෝධ නමැති 22 හැවිරිදි  ශිෂ්‍යයෙක්. මේ අතර පමුණුගම උස්වැටකෙයියාව ප්‍රදේශයේ මුහුදු රළ පාගමින් සිටි කාන්තාවක රළට හසුවී ගසාගෙන ගොස් තිබෙනවා. කාන්තාව යළි වෙරළට ගොඩගසා ඇති අතර ඇය පමුණුගම රෝහලට ඇතුළත් කිරීමෙන් පසු මියගියා. එම කාන්තාව වයස අවුරුදු 30ක් වන කඩවත ප්‍රදේශයේ පදිංචිකාරිණියක්.   ", "URL": "https://www.itnnews.lk/2023/10/05/420828/", "Category": "Breaking News,දේශීය පුවත්", "Parent URL": null}