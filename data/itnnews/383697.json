{"Source": "ITN news", "Timestamp": "දෙසැම්බර් 19, 2021 18:16", "Headline": "සංචාරක හෝටල් සහ වාසස්ථාන සඳහා විදුලි බිල්පත් ගෙවීමේදී ලබාදුන් සහන තවදුරටත්", "News Content": "සංචාරක සංවර්ධන අධිකාරියේ ලියාපදිංචි සංචාරක හෝටල් සහ වාසස්ථාන සඳහා විදුලි බිල්පත් ගෙවීමට ලබා දුන් සහනය තවදුරටත් ලබාදීම සඳහා වන කැබිනට් පත්‍රිකාව හෙට කැබිනට් මණ්ඩලයට ඉදිරිපත් කරන බව අමාත්‍ය ප්‍රසන්න රණතුංග මහතා පැවසුවා. එම සහන කාල පරිච්ඡේදය තුළදී විදුලිය විසන්ධි නොකිරීමටත් සමුච්ඡිත හිඟ මුදල් බිල්පත් වෙනුවෙන් ප්‍රමාද ගාස්තු අය නොකිරීමටත් යෝජනා කර තිබෙනවා. හිඟ මුදල් වාරික වශයෙන් ගෙවීමට ද වැඩපිළිවෙළක් සකස් කර ඇති බවයි සංචාරක අමාත්‍යංශය සඳහන් කළේ. ", "URL": "https://www.itnnews.lk/2023/10/05/383697/", "Category": "දේශීය පුවත්", "Parent URL": null}