{"Source": "ITN news", "Timestamp": "මැයි 4, 2022 15:14", "Headline": "උතුරු කොරියාව තවත් බැලැස්ටික් මිසයිලයක් අත්හදා බලයි", "News Content": "උතුරු කොරියාව අද දිනයේ ද බැලැස්ටික් මිසයිලයක් අත්හදා බලා ඇති බව දකුණු කොරියා ආරක්ෂක අංශ සදහන් කරනවා. උතුරු කොරියාවේ ජාත්‍යන්තර ගුවන් තොටුපොළ පිහිටා ඇති සුනන් ප්‍රදේශයේ දී මෙම බැලැස්ටික් මිසයිලය අත්හදා බලා ඇති බව දකුණු කොරියා හමුදාවේ මාණ්ඩලික ප්‍රධානියා සඳහන් කරනවා. එම බැලැස්ටික් මිසයිලය කිලෝමීටර් 470ත් 780 ත් අතර දුරකට ගමන් කළ හැකි බවයි ඔහු තවදුරටත් පවසන්නේ. මෙම වසර තුළදී උතුරු කොරියාව මිසයිල අත්හදා බැලූ 14 වන අවස්ථාව මෙයයි. අප්‍රේල් 16 වන දින ද ඔවුන් මිසයිලයක් අත්හදා බැලුවා. ලබන 10 වනදින දකුණු කොරියාවේ තේරී පත්වූ නව ජනාධිපති යූන් සුක් යෝල් දිවුරුම් දීමට නියමිත පසුබිමකයි මෙම අත්හදා බැලීම සිදුකෙරුණේ. පසුගියදා උතුරු කොරියාවේ පැවති හමුදා සැමරුම් උත්සවයක දී න්‍යෂ්ටික සංචිත වැඩිකරන බවට එරට නායක කිම් ජොන් උන් ප්‍රතිඥා ලබාදුන්නා.     ", "URL": "https://www.itnnews.lk/2023/10/05/409725/", "Category": "Breaking News,ජාත්‍යන්තර පුවත්", "Parent URL": null}