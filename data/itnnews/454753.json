{"Source": "ITN news", "Timestamp": "ජනවාරි 10, 2023 12:42", "Headline": "ශ්‍රී ලාංකික මැණික් සමාගමක් අල්කයිඩාවට ආධාර කළ බවට තොරතුරු", "News Content": "ශ්‍රී ලාංකික මැණික් සමාගමක් අල්කයිඩා ආධාරක ජාලයට මුදල් සපයා ඇති බවට තොරතුරු හෙළිව තිබෙනවා. ජාත්‍යන්තර මාධ්‍යයයි මේ පිළිබද වාර්තා කර ඇත්තේ. අල්කයිඩා ත්‍රස්ත සංවිධානයට සම්බන්ධ අහමඩ් ලුක්මාන් තලීබ් අත්අඩංගුවට ගැනීමෙන් පසු ඔහුගේ ආදායම් වර්ධනය කිරීම සදහා ව්‍යාපාර පවත්වාගෙන යාමට අදාළ මැණික් සමාගම උපකාර කර ඇති බවට හෙළිව තිබෙනවා. තාලිබ් සහ අදාළ මැණික් සමාගම එක්ව ව්‍යාපාර පවත්වාගෙන ගොස් ඇති අතර 2020 වසරේදී ඇමෙරිකා භාණ්ඩාගාර දෙපාර්තමේන්තුව ඒවාට සම්බාධක පනවා තිබුණා. දැනට හෙළිවී ඇති කරුනු අනුව තලීබ්ගේ ආදායම් වර්ධනය කිරීම සදහා ශ්‍රී ලංකාව කේන්ද්‍ර කර ගත් මෙම මැණික් ව්‍යාපාරය  විශාල මෙහෙයක් සිදුකර ඇති බවද සදහන්. ශ්‍රී ලංකාවේ නිර්තදිග වෙරළ තීරය ආශ්‍රිතව පිහිටා ඇති මෙම මැණික් ව්‍යාපාරය තාලිබ් ගේ ඥාතියෙකු වන මොහොමඩ් හාරිස් නිසාර් සමග කොටස් හුවමාරු කර ගනිමින් ව්‍යාපාරවල නිරතව තිබෙනවා.         ", "URL": "https://www.itnnews.lk/2023/10/05/454753/", "Category": "Breaking News,නවතම පුවත්", "Parent URL": null}