{"Source": "ITN news", "Timestamp": "අගෝස්තු 25, 2022 15:11", "Headline": "ශ්‍රී ලාංකික සිසු සිසුවියන් 18 දෙනෙකුට චීනයේ පූර්ණ ශිෂ්‍යත්ව", "News Content": "පූර්ණ ශිෂ්‍යත්ව යටතේ ශ්‍රී ලාංකික සිසු සිසුවියෝ 18 දෙනෙක් චීනයේ අධ්‍යාපනය ලබාගැනීමේ වරම් හිමිකර ගනිති. ශ්‍රී ලංකාවේ චීනතානාපති Qi Zhenhong මහතා සහ ශ්‍රී ලංකාවේ අධ්‍යාපන ඇමති සුසිල්  ප්‍රේමජයන්ත මහතාගේ ප්‍රධානත්වයෙන් හෙට (26) පෙරවරු 10ට කොළඹ පිහිටි චීන සංස්කෘතික මධ්‍යාස්ථානයේදී එම සිසුන් පිරිස වෙත ශිෂ්‍යත්ව පිරිනැමීමට නියමිතය. Sichuan විශ්වවිද්‍යාලය, Shandong විශ්වවිද්‍යාලය ඇතුළු චීනයේ ප්‍රකට විශ්වවිද්‍යාල ඊට අයත්ය. විශේෂ උපාධි අපේක්ෂකයෝ 7දෙනෙක්, පශ්චාත් උපාධි අපේක්ෂකයෝ 10දෙනෙක් සහ ආචාර්ය උපාධි අපේක්ෂකයෙක් ඊට අයත්  වෙති. ", "URL": "https://www.itnnews.lk/2023/10/05/431125/", "Category": "ජාත්‍යන්තර පුවත්", "Parent URL": null}