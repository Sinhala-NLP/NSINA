{"Source": "ITN news", "Timestamp": "ජනවාරි 7, 2022 19:37", "Headline": "තෙල් ටැංකි ගණුදෙනුව රටට හිතකර වෙද්දි විරුද්ධ වෙන ඉන්දීය ගැත්තන් ගැන ඇමති ගම්මන්පිල හෙළි කරයි", "News Content": "ලංකා අයිඕසී පාලනය යටතේ තිබ්බ ත්‍රිකුණාමලය තෙල් ටැංකි සංකීර්ණයේ ටැංකි බහුතරයක් ලංකා ඛණිජ තෙල් නීතිගත සංස්ථාවේ පාලනයට යටත්වුණ ව්‍යාපෘතියක් විදියට සංවර්ධනය කරන්න ඊයේ ගිවිසුම්ගත වුණා. ලංකා ඛණිජ තෙල් සංස්ථාව යටතේ ටැංකි 24ක් පවතිනවා.  එමෙන්ම ඛණිජ තෙල් සංස්ථාවට සහ ඉන්දියන් ඔයිල් සමාගමට කොටස් හිමි ට්‍රින්කෝ පෙට්‍රෝලියම් ටර්මිනල් සමාගම යටතට ටැංකි 61ක් පැවරෙනවා. එම සමාගමේ ද  51%ක  කොටස් හිමිවන්නේ ඛණිජ තෙල් සංස්ථාවටයි. ඊයේ අත්සන්කළ ගිවිසුමට අනුව ඉන්දීය ඔයිල් සමාගම සතුව පැවති තෙල් ටැංකි 14ක් පැවති ලෙසම වසර 50ක බදු කාලයකට ඔවුන් සතු වනවා. ත්‍රිකුණාමලයේ පිහිටි තෙල් ටැංකි සංකීර්ණය සංවර්ධනය සදහා ඉන්දීය සමාගමක් වෙත පැවරීමට අමාත්‍ය මණ්ඩලය ගෙන තිබෙන තීරණය හා ඊට අදාළ ගිවිසුම බල රහිත කරන ලෙසට නියෝග කරන්නැයි ඉල්ලා ශ්‍රේෂ්ඨාධිකරණය හමුවේ මූලික අයිතිවාසිකම් පෙත්සමක් ගොනු කර තිබෙනවා. ජාතික භික්ෂු පෙරමුණේ ලේකම් පූජ්‍ය වක්මුල්ලේ උදිත ස්වාමීන් වහන්සේ මෙම පෙත්සම ඉදිරිපත් කළා. මෙහි වගඋත්තරකරුවන් ලෙස 47 දෙනෙකු නම් කර තිබෙනවා. කොහොම වුනත් විෂයභාර උදය ගම්මන්පිල අමාත්‍යවරයා ප්‍රකාශ කරන්නේ මෙතෙක් භාවිත නොකළ තෙල් ටැංකි මව්බිම සතු කර ගැනීමට තමන් ක්‍රියා කළ බවයි. එම වැඩපිලිවෙලට විරුද්ධ වන්නේ ඉන්දීය ගැත්තන් සහ ඉත්තන් බව ද ඇමතිවරයා පවසනවා.     ", "URL": "https://www.itnnews.lk/2023/10/05/387399/", "Category": "දේශීය පුවත්", "Parent URL": null}