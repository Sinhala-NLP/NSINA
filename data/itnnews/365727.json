{"Source": "ITN news", "Timestamp": "සැප්තැම්බර් 29, 2021 12:05", "Headline": "වව්නියාව ආබාධිත සංගමය නිෂ්පාදනය කරන කාබනික ගොවි නිෂ්පාදනවලට ඉහළ ඉල්ලුමක්", "News Content": "ආබාධ සහිත බව ගැටළුවක් කර නොගෙන ජාතික ආර්ථිකයට උරදෙන පිරිසක් ගැන තොරතුරු වව්නියාව ප්‍රදේශයෙන් අපට වාර්තා වනවා. කාබනික පොහොර පමණක් භාවිත කරමින් ආබාධ සහිත පිරිසක් ඉතා සාර්ථකව ගොවිපොළක් පවත්වාගෙන යන අයුරු වව්නියාව කනගරායන්කුලම ප්‍රදේශයේ දැකගත හැකියි. අක්කර විස්සකින් සමන්විත මෙම ගොවිපොළේ සියළු කෘෂි නිෂ්පාදන වස විසෙන් තොරයි. ඒ නිසාම එම නිෂ්පාදනවලට ඉහළ ඉල්ලුමක්ද පවතිනවා. වව්නියාව ආබාධිත සංගමය මගින් පවත්වාගෙන යන මෙම ගොවිපොළෙට අවශ්‍ය   කාබනික පොහොර සදහා යොදා ගන්නේද එහි සිටින ගවයින්ගේ ගොම ඇතුළු ද්‍රව්‍ය වීමද විශේෂත්වයක්.     ", "URL": "https://www.itnnews.lk/2023/10/05/365727/", "Category": "දේශීය පුවත්", "Parent URL": null}