{"Source": "ITN news", "Timestamp": "සැප්තැම්බර් 10, 2021 16:57", "Headline": "බොබ්මාලි ඇතුලු තුන් දෙනෙකු රදවාගෙන ප්‍රශ්න කිරීමට අවසර", "News Content": "ප්‍රබල මත්ද්‍රව්‍ය ජාවාරම්කරුවෙකු බව කියන චමින්ද තාබෲ  හෙවත් බොබ්මාලි යන අය  ඇතුලු තුන් දෙනෙකු පොලිස් භාරයේ රදවාගෙන ප්‍රශ්න කිරීමට කොළඹ මහේස්ත්‍රාත් අධිකරණය අද (10) අවසර ලබාදුන්නා. පොලිස් මත්ද්‍රව්‍ය නාශක කාර්යාංශය මගින් අත්අඩංගුවට ගත් බොබ්මාලි, ඔහුගේ බිරිද සහ ඔහු රැදී සිටි නිවසේ හිමිකරු යන අය කොළඹ අතිරේක මහේස්ත්‍රාත් වෙත අද ඉදිරිපත් කෙරුණා. විමර්ශන කටයුතු අවසන් වී නොමැති හෙයින් සැකකරුවන් තම භාරයේ රදවා ගෙන ප්‍රශ්න කිරීමට අවසර දෙන ලෙස පොලිස් මත්ද්‍රව්‍ය නාශක කාර්යාංශයේ නිලධාරීන් එහිදි ඉල්ලා සිටියා. කරුණු සලකා බැලූ අතිරේක මහේස්ත්‍රාත්වරිය ලබන 15 වනදා තෙක් ඔවුන් රදවා ගෙන ප්‍රශ්න කිරීමට අවසර ලබා දුන්නා. රුපියල් කෝටි 300 ක් වටිනා මත්ද්‍රව්‍ය තොගයක් මෙරටට රැගෙන එමේ සිද්ධියකට සම්බන්ධ විමර්ශනවලට අදාළවයි සැකකරුවන් අත්අඩංගුවට ගැණුනේ.             ", "URL": "https://www.itnnews.lk/2023/10/05/361633/", "Category": "දේශීය පුවත්", "Parent URL": null}