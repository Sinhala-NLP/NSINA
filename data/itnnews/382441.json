{"Source": "ITN news", "Timestamp": "දෙසැම්බර් 13, 2021 11:47", "Headline": "2030 වන විට මෙරට පුනර්ජනනීය බලශක්ති භාවිතය 60% දක්වා ඉහළ නැංවීමට පියවර", "News Content": "2030 වසර වන විට මෙරට පුනර්ජනනීය බලශක්තිය භාවිතය 60% දක්වා ඉහළ නැංවීම රජයේ අරමුණයි. විදුලි වාහන භාවිතය ප්‍රචලිත කිරීමට ඇති හැකියාව සොයා බැලීමද කළ යුතු බව රාජ්‍ය අමාත්‍ය දුමින්ද දිසානායක මහතා අවධාරණය කරනවා. ප්‍රවාහන ක්ෂේත්‍රයට පුනර්ජනනීය විදුලිය භාවිත කිරීම හා ඒ සමඟ ඇතිවන අභියෝග හඳුනා ගැනීම හා ක්‍රියාත්මක කිරීම සඳහා පුනර්ජනනීය බලශක්ති හා විද්‍යුත් ප්‍රවාහන ප්‍රවර්ධන අනුකමිටුවක් පත් කර තිබෙනවා. එම කමිටුව රාජ්‍ය අමාත්‍ය දුමින්ද දිසානායක මහතාගේ ප්‍රධානත්වයෙනුයි රැස්වුණේ. පුනර්ජනනීය බලශක්තිය හා විද්‍යුත් ප්‍රවාහන ප්‍රවර්ධනය සම්බන්ධයෙන් රාජ්‍ය අමාත්‍යවරයා කමිටුවේ අවධානය යොමු කළා.   ", "URL": "https://www.itnnews.lk/2023/10/05/382441/", "Category": "Breaking News,දේශීය පුවත්", "Parent URL": null}