{"Source": "ITN news", "Timestamp": "අගෝස්තු 15, 2021 12:11", "Headline": "මහනුවර ඇසළ පෙරහර මංගල්‍යයේ තුන්වන කුඹල් පෙරහැර අද", "News Content": "මහනුවර ඇසළ පෙරහර මංගල්‍යයේ තුන්වන කුඹල් පෙරහර අද රාත්‍රියේ වීදි සංචාරය කිරීමට නියමිතයි. දෙවන කුඹල් පෙරහර ඊයේ (14) රාත්‍රි වීදි සංචාරය කළ අතර ඊයේ කරඩුව වැඩමවනු ලැබුවේ ඉන්දිරාජා හස්තියා විසින්. පුරා දින 05 ක් කුඹල් පෙරහර වීදි සංචාරය කිරීමෙන් පසු ප්‍රථම රන්දෝලි පෙරහර එළඹෙන 18 වනදා වීදි සංචාරය කිරීමට නියමිතයි. අවසන් රන්දෝලි මහ පෙරහර නිකිණි පුන් පොහෝ දිනය යෙදෙන 22 දින පැවැත්වීමෙන් අනතුරුව පසුදින දවල් පෙරහර වීදි සංචාරය කිරීමෙන් මෙවර මහනුවර ඇසළ පෙරහර මංගල්‍යය නිමාවට පත් වීමට නියමිතය. ", "URL": "https://www.itnnews.lk/2023/10/05/356328/", "Category": "දේශීය පුවත්", "Parent URL": null}