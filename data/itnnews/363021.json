{"Source": "ITN news", "Timestamp": "செப்டம்பர் 16, 2021 18:28", "Headline": "ரத்வத்தையின் சிறைச்சாலை சம்பவம் தொடர்பில் பக்கசார்பின்றி விசாரணை : அமைச்சர் நாமல் உறுதி", "News Content": "லொஹான் ரத்வத்தே அவர்கள் சிறைச்சாலைகள் முகாமைத்துவம் மற்றும் சிறைக் கைதிகள் புனர்வாழ்வு ராஜாங்க அமைச்சுப் பதவியிலிருந்து ராஜினாமா செய்தமை நேற்றைய தினம் பேசுபொருளாக மாறியிருந்தது. வெலிக்கடை மற்றும் அனுராதபுரம் சிறைச்சாலை வளாகத்தில் இடம்பெற்றதாக ஊடகங்களில் வெளியான விடயங்கள் தொடர்பில் நீதியான விசாரணை இடம்பெறும் வரை தான் ராஜாங்க அமைச்சுப் பதவியிலிருந்து விலகுவதாக அவர் ஜனாதிபதிக்கு அனுப்பிய கடிதத்தில் குறிப்பிட்டிருந்தார். இந்த விடயம் தொடர்பில் இன்றைய தினமும் கருத்துக்கள் வெளியிடப்பட்டன. வெலிக்கடை மற்றும் அனுராதபுரம் சிறைச்சாலைக்குள் மதுபோதையில் வருகை தந்து சிறைக்கைதிகள் சிலரை அச்சுறுத்தியதாக லொஹான் ரத்வத்தேவுக்கு எதிராக குற்றச்சாட்டு சுமத்தப்படுகிறது. இதுதொடர்பில் ஊடகங்கள் பலவற்றில் செய்தி வெளியானதை அடுத்து இதுகுறித்தான விசாரணைகள் இடம்பெறும் வரை சிறைச்சாலைகள் முகாமைத்துவம் மற்றும் சிறைக்கைதிகள் புனர்வாழ்வு விவகார ராஜாங்க அமைச்சுப் பதவியை ராஜனாமா செய்ய தீர்மானித்ததாக லொஹான் ரத்வத்தே ஜனாதிபதிக்கு அனுப்பிய கடிதத்தில் குறிப்பிட்டுள்ளார். எவ்வாறெனினும் சம்பவம் தொடர்பில் பிபிசி சிங்கள சேவைக்கு லொஹான் ரத்வத்தே விசேட செவ்வியொன்றை வழங்கியிருந்தார். அதில் கருத்து தெரிவித்த அவர் ராஜாங்க அமைச்சர் என்ற ரீதியில் எந்தவொரு சிறைச்சாலைக்கும் செல்லக்கூடிய உரிமை தனக்குள்ளதாகவும் அந்த சிறைச்சாலைகளுக்கு சென்றமைக்கான காரணம் சிறைக்கைதிகளின் நலன்புரி விடயங்கள் தொடர்பில் அவதானம் செலுத்துவதற்காகவே எனவும் குறிப்பிட்டுள்ளார். அதேபோல் அநுராதபுரம் சிறைச்சாலையில் தமிழ் சிறைக்கைதிகளை அச்சுறுத்தியதாக சுமத்தப்படும் குற்றச்சாட்டுக்கு பதிலளித்த அவர் நான் ஏன் அச்சுறுத்தல் விடுக்கவேண்டும், அதற்கு வேறு ஆட்கள் இருக்கின்றார்களே என குறிப்பிட்டார். அநுராதபுரம் சிறைச்சாலைக்கு இன்றைய தினம் சென்ற அமைச்சர் நாமல் ராஜபக்ஷ அங்குள்ள சிறைக்கைதிகளோடு கலந்துரையாடிதன் பின்னர் ஊடகங்களுக்கு இவ்வாறு கருத்து வெளியிட்டார். ", "URL": "https://www.itnnews.lk/2023/10/05/363021/", "Category": "Breaking News,தேசிய செய்திகள்", "Parent URL": null}