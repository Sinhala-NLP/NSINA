{"Source": "ITN news", "Timestamp": "පෙබරවාරි 21, 2023 12:50", "Headline": "මාලි රාජ්‍යයේ සාම සාධක රාජකාරියේ නියැලී සිටි ශ්‍රී ලාංකික හමුදා නිලධාරීවරයෙකු ජීවිතක්ෂයට", "News Content": "එක්සත් ජාතීන්ගේ සාමසාධක හමුදා රාජකාරීවල නිරතව සිටියදී මියගිය ශ්‍රීලංකා යුද හමුදා නිලධාරියා වෙනුවෙන් සාම සාධක හමුදා සම්ප්‍රදායානුකූලව අවසන් ගෞරව දැක්වීම සිදුවුණා. මාලි රාජ්‍යයේ බහුවිධ ඒකාබද්ධ ස්ථායි භාවය ඇති කිරීමේ මෙහෙයුම් මූලස්ථානයේ සාම සාධක රාජකාරීවල නිරතව සිටියදී 6වන ශ්‍රීලංකා යුද හමුදා සේවා බලකායේ ලාන්ස්කෝප්රල් එම් ජී එල් දේශප්‍රිය මහතා හදිසි හෘදයාබාධයකින් ජීවිතක්ෂයට පත්වුණා. මිනුස්මා ප්‍රධාන මෙහෙයුම් මූලස්ථානයේ සාම සාධක හමුදාවන් හමුදා සම්ප්‍රදායානුකූලව දේහයට අවසන් ගෞරව දැක්වූවා. එක්සත් ජාතීන්ගේ මහලේකම්වරයාගේ නියෝජ්‍ය සහ විශේෂ නියෝජිත ඩැනියෙලා ක්‍රොස්ලැක් මහත්මිය ඇතුළු හතරවන සංග්‍රාමික රථ ආරක්ෂක කණ්ඩයේ ජ්‍යෙෂ්ඨ නිලධාරීන් ඇතුළු පිරිසක් මෙම අවස්ථාවට එක්ව සිටියා. ජීවිතක්ෂයට පත්වූ දේශප්‍රිය මහතා මැදවච්චිය ප්‍රදේශයේ පදිංචි දෙදරු පියෙකු වනවා. ඔහුගේ දේහය අවසන් කටයුතු සදහා දිවයිනට රැගෙන ඒමට නියමිතයි.       ", "URL": "https://www.itnnews.lk/2023/10/05/462099/", "Category": "දේශීය පුවත්", "Parent URL": null}