{"Source": "ITN news", "Timestamp": "අප්‍රේල් 22, 2021 09:47", "Headline": "යුද හමුදා නිලධාරීන් දෙදෙනෙකු යටකර පලා ගිය කැබ් රථයේ රියදුරු අත්අඩංගුවට", "News Content": "යුද හමුදා නිලධාරීන් දෙදෙනෙකු යටකර පලා ගිය කැබ් රථයේ රියදුරු දින තුනකට පසු අත්අඩංගුවට ගෙන තිබෙනවා. නීති විරෝධි ලෙස බුරුත දැව තොගයක් ප්‍රවාහනය කරමින් තිබූ කැබ් රථයක් අන නොතකා ධාවනය කරමින් යුද හමුදා නිලධාරීන් දෙදෙනෙකු යට කර පලා ගොස් තිබුණා. ඒ පසුගිය 18 වනදා වව්නියාව ඕමන්ත ප්‍රදේශයේදීයි. කැබ් රථය අතරමග දමා පලා ගිය සැකකරු සොයා මෙහෙයුම් සිදු කෙරුණා. ඒ අනුව අත්අඩංගුවට ගත් සැකකරු වව්නියාව මහේස්ත්‍රාත් අධිකරණයට අද  ඉදිරිපත් කිරීමට නියමිතයි. තුවාල ලැබූ යුද හමුදා සෙබළුන් දෙදෙනා රෝහල්ගතව ප්‍රතිකාර ලබමින් සිටිනවා.     ", "URL": "https://www.itnnews.lk/2023/10/05/332879/", "Category": "දේශීය පුවත්", "Parent URL": null}