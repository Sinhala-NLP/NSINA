{"Source": "ITN news", "Timestamp": "අගෝස්තු 19, 2023 09:05", "Headline": "වියළි කාලගුණය හේතුවෙන් ප්‍රදේශ කිහිපයක ජල සැපයුමට බාධා", "News Content": "පවතින වියළි කාලගුණය හේතුවෙන් ප්‍රදේශ කිහිපයක ජල සැපයුමට බාධා මතුව තිබෙනවා. ජල සබඳතා 69,220කට මුර ක්‍රමය යටතේ ජලය ලබාදීමටයි ජල සම්පාදන හා ජලාපවහන මණ්ඩලය පියවර ගෙන තිබෙන්නේ. මුර ක්‍රමය යටතේ ජලය සපයන අවස්ථාවල දී ඉල්ලුම වැඩි වුවහොත් අඩු පීඩනයක් යටතේ ජලය සැපයීමට නියමිතයි. එමෙන්ම වියළි කාලගුණය තවදුරටත් පැවතියහොත් ජල මූලාශ්‍ර දැඩි අවදානමකට ලක්වනවා. එසේ වුවහොත් ජල සම්පාදනය තවදුරටත් අඩාල වියහැකි තත්ත්වයකුයි පවතින්නේ.       ", "URL": "https://www.itnnews.lk/2023/10/05/509207/", "Category": "Breaking News,දේශීය පුවත්", "Parent URL": null}