{"Source": "ITN news", "Timestamp": "ඔක්තෝබර් 5, 2022 16:04", "Headline": "2024 අවසානයේ iPhone USB-C වෙත මාරු කිරීමට EU නීති සම්මත කරයි", "News Content": "සියලුම ජංගම දුරකතන හා ටැබ් උපකරණ ආරෝපණය කිරීම සඳහා 2024 වසරේ සිට පොදු ආරෝපකයක් භාවිත කළ යුතු බවට යුරෝපා පාර්ලිමේන්තුව තීරණය කර තිබෙනවා. සියලුම දුරකතන සමාගම්වලට අයත් විවිධ මාදිලියේ ජංගම දුරකතන, ටැබ් උපකරණ සදහා ටයිප් සී වර්ගයට අයත් ආරෝපකයක් පමණක් භාවිත කළ හැකි වන පරිදි එම දුරකතන සමාගම් තම නිෂ්පාදන සිදුකළ යුතු බවටයි යුරෝපා පාර්ලිමේන්තුව තීරණය කර ඇත්තේ. කෙසේ වුවද ලැප්ටොප් පරිගණක නිෂ්පාදකයින්ට පොදු ආරෝපකයක් භාවිත කළ හැකි පරිදි තම නිෂ්පාදන සිදුකිරීමට 2026 දක්වා කාලය ලබාදී තිබෙනවා. යෝජනාවට අදාළ ඡන්ද විමසීමේ දී ඊට පක්ෂව ඡන්ද 602 ක් ලැබුණු අතර විපක්ෂව ලැබුණේ ඡන්ද 13 ක් පමණයි.   ", "URL": "https://www.itnnews.lk/2023/10/05/438983/", "Category": "Breaking News,ජාත්‍යන්තර පුවත්", "Parent URL": null}