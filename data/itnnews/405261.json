{"Source": "ITN news", "Timestamp": "අප්‍රේල් 3, 2022 09:54", "Headline": "අද විදුලි කප්පාදුව පැය 01යි විනාඩි 40කට සීමා වෙයි", "News Content": "අද දිනයේ දී විදුලි කප්පාදුව පැයයි විනාඩි 40ක කාලයකට සීමා කරන බව විදුලිබල මණ්ඩලය නිවේදනය කරනවා. මේ අතර නියමිත පරිදි ඉන්ධන තොග ලැබෙමින් පැවතීමත් සමඟ විදුලිය කප්පාදුව සීමා කරන ලෙස අග්‍රාමාත්‍ය මහින්ද රාජපක්ෂ මහතා විදුලිබල අමාත්‍යවරියට උපදෙස් ලබා දී තිබුණා.විදුලිය කප්පාදු කරන කාලය ඉහළ යාම හේතුවෙන් දෛනික ජන ජිවිතයට බාධා එල්ලවී තිබෙනවා. එම ගැටලු අවම කිරීම සඳහා විදුලි කප්පාදු කරන කාලය අවම කරන ලෙස  අග්‍රාමාත්‍ය මහින්ද රාජපක්ෂ මහතා උපදෙස් ලබා දී තිබෙනවා. ඒ අනුව අද සිට විදුලි කප්පාදුව අවම කිරීමට අවශ්‍ය කටයුතු සම්පාදනය කරන බවටයි අමාත්‍ය පවිත්‍රා වන්නිආර්ච්චි මහත්මිය දැනුම් දී තිබෙන්නේ. https://www.pucsl.gov.lk/wp-content/uploads/2022/04/Final-E-03-04-2022-Power-Interruption-Schedule-full.pdf ", "URL": "https://www.itnnews.lk/2023/10/05/405261/", "Category": "Breaking News,දේශීය පුවත්", "Parent URL": null}