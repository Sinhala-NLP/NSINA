{"Source": "ITN news", "Timestamp": "පෙබරවාරි 4, 2023 16:30", "Headline": "චීනය ශ්‍රී ලංකාවට ණය සහනයක් දෙයි", "News Content": "2022 සහ 2023 යන වසර දෙක සදහා ශ්‍රී ලංකාව ගෙවිය යුතු ණය මෙන්ම පොළිය අය කිරීම අත්හිටුවමින් සහනයක් ලබාදීමට චීනය තීරණය කර ඇතැයි වාර්තා වනවා. ඒ අනුව එම වසර දෙක සදහා ණය ගෙවීමේ දිගුකාලීන සැලැස්මක් මෙරට මුදල් අමාත්‍යාංශය වෙත යොමු කර ඇති බවයි චීන විදේශ අමාත්‍යාංශ ප්‍රකාශිකා මාවෝ නින්ග් මහත්මිය පෙන්වා දෙන්නේ. චීනයේ එක්සිම් බැංකුව මගින් නිල ද්විපාර්ශ්වික ණය හිමියා ලෙස ශ්‍රී ලංකාවේ මුදල් හා ආර්ථික ස්ථායිකරණ සහ ජාතික ප්‍රතිපත්ති අමාත්‍යාංශයට මූල්‍ය ආධාර ලේඛනයක් ලබා දෙමින් 2022 සහ 2023 යන වසර තුන තුලදී ගෙවිය යුතු ණය වෙනුවෙන් සේවා දිගුවක් ලබාදීමට සැලැස්මක් ඉදිරිපත් කර ඇතැයි චීන විදේශ අමාත්‍යාංශය කියා සිටිනවා. ඒ අනුව එම කාලසීමාවන් තුළ ශ්‍රීලංකාවට බැංකු ණය සදහා ගෙවිය යුතු මූලික හා පොළී ගෙවීමක් අවශ්‍ය වන්නේ නැහැ. එය ශ්‍රී ලංකාවේ කෙටිකාලීන ණය ආපසු ගෙවීමේ පීඩනයෙන් මිදීමට උපකාරී වනු ඇති බවයි චීන විදේශ අමාත්‍යාංශ ප්‍රකාශිකා මාවේ නින්ග් මහත්මිය වැඩිදුරටත් පෙන්වා දෙන්නේ. මෙම කාලසීමාව තුළ මධ්‍යකාලීන හා දිගුකාලීන ණය සම්බන්ධයෙන් ශී‍්‍ර ලංකාව සම`ග මිත‍්‍රශීලී උපදේශනයක් ලබා ගැනීමට එක්සිම් බැංකුව කැමැත්ත පළ කර තිබෙනවා. එම`ගින් ශ‍්‍රී ලංකාවේ ණය තිසරසරභාවයට දායකවීමට අපි උපරිම උත්සාහයක් දරනවා. ජාත්‍යන්තර මූල්‍ය අරමුදලට ණය ඉල්ලූම් කිරීමේදී ශී‍්‍ර ලංකාවට සහයෝගය ලබා දෙන බවද එක්සිම් බැංකුව තහවුරු කර තිබෙනවා. ඒ වගේම ශී‍්‍ර  ලංකාවේ උද්ගතව ඇති හදිසි තත්ත්වය පිළිබදව පූර්ණ අවධානය යොමු කරන ලෙසත් ඉතා ඉක්මනින් ණය ආධාර ලබා දෙන ලෙසත් අපි ජාත්‍යන්තර මූල්‍ය අරමුදලෙන් ඉල්ලා සිටිනවා. චීනය ඉදිරියේදී ශී‍්‍ර ලංකාව මුහුණ දී ඇති මෙම තත්ත්වයෙන් මිදීමටත් ණය බර ලිහිල් කිරීමටත් ඒකාබද්ධ සහ ධනාත්මක කාර්යභාරයක් ඉටු කිරීම ස`දහා අදාළ රටවල් සහ ජාත්‍යන්තර මූල්‍ය අරමුදල සම`ග කටයුතු කරන බව ප‍්‍රකාශ කරන්න කැමතියි.         ", "URL": "https://www.itnnews.lk/2023/10/05/459192/", "Category": "Breaking News,දේශීය පුවත්", "Parent URL": null}