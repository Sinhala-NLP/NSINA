{"Source": "ITN news", "Timestamp": "මැයි 29, 2023 10:17", "Headline": "කළු ගඟේ මහා පරිමාණයෙන් පතල් කැණීම් කරමින් සිටි පුද්ගලයින් 07 දෙනෙකු අත්අඩංගුවට", "News Content": "මහා පරිමානයෙන් කළු ගඟේ පතල් කැනීම් කරමින් සිටි පුද්ගලයින් 7 දෙනෙකු අත්අඩංගුවට ගැනීමට පොලිස් විශේෂ කාර්ය බලකාය සමත් වුණා. නීති විරෝධීව සංවිධානාත්මක පිරිසක් කළුගගේ පතල් කැනම් සිදු කරන බවට තොරතුරු පොලිස් විශේෂ කාර්ය බලකායේ කහවත්ත කදවුරේ නිලධාරීන්ට ලැබී තිබුණා. ඒ අනුව රත්නපුර,  කහන්ගම බලිබත්ගොඩ ප්‍රදේශයේදී සිදු කළ වැටලීමකදී සැකකරුවන් 7 දෙනෙකු අත්අඩංගුවට ගත් බවයි එම බලකාය සදහන් කළේ. උපකරණ රැසක් ද අත්අඩංගුවට ගෙන ඇති අතර සැකකරුවන් වැඩිදුර විමර්ශන සදහා මැණික් හා ස්වර්ණාභරණ අධිකාරියේ රත්නපුර කාර්යාලයට භාරදීමටයි කටයුතු කෙරුණේ. ", "URL": "https://www.itnnews.lk/2023/10/05/487086/", "Category": "දේශීය පුවත්", "Parent URL": null}