{"Source": "ITN news", "Timestamp": "මැයි 10, 2022 16:40", "Headline": "මුම්බායි ඉන්දියන්ස් පරදවා කොල්කටා නයිට්රයිඩස් ජය ගනී", "News Content": "ඉන්දීය ප්‍රීමියලීග් තරගාවලියේ කොල්කටා නයිට්රයිඩස් සහ මුම්බායි ඉන්දියන්ස් අතර පැවති තරගය ජය ගැනීමට කොල්කටා  කණ්ඩායම සමත්වුණා. ඉන්දීය ප්‍රීමියලීග් තරගාවලියේ 56 වන තරගය ලෙස පැවති මෙම තරගයේ පළමුව පන්දුවට පහරදුන් කොල්කටා නයිට්රයිඩස් කණ්ඩායම නියමිත පන්දුවාර 20 තුළ කඩුළු 9 ක් දැවී ලකුනු 165 ක් රැස් කළා. වෙන්කටේෂ් අයියර් හා නිතිෂ් රාණා ලකුණු 43 බැගින් රැස්කරමින් කණ්ඩායමේ ලකුනු තත්ත්වය ඉහළ නැංවීමට දායකත්වය ලබා දුන්නා. විශිෂ්ඨ පන්දු යැවීමක නිරත වූ යස්ප්‍රිට් බුම්රා පන්දුවාර 4 කදී ලකුනු 10කට කඩුළු 5ක් දවා ගනිමින් මෙවර තරගාවලියේ පන්දු යවන්නෙකු දැක්වූ ඉහළම දක්ෂතාව පිළිබිඹු කළා. පිළිතුරු ඉනිම ක්‍රීඩා කළ මුම්බායි ඉන්දියන්ස් කණ්ඩායමට පන්දුවාර 17යිපන්දු 3 කදී සියලු දෙනා දැවී රැස්කර ගැනීමට හැකිවූයේ ලකුනු 113ක් පමණයි.       ", "URL": "https://www.itnnews.lk/2023/10/05/410671/", "Category": "ක්‍රිකට්,ක්‍රීඩා", "Parent URL": null}