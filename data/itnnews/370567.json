{"Source": "ITN news", "Timestamp": "அக்டோபர் 20, 2021 13:06", "Headline": "சுற்றுலா பயணிகளின் வருகை அதிகரிப்பு..", "News Content": "இம்மாதம் முதலாம் திகதி முதல் 13ம் திகதி வரையான காலப்பகுதியில் 7 ஆயிரத்து 96 சுற்றுலா பயணிகள் நாட்டுக்கு வருகை தந்துள்ளதாக சுற்றுலா அமைச்சு தெரிவித்துள்ளது. ஜெர்மன், சீனா, கஸகஸ்தான், கனடா மற்றும் அமெரிக்கா ஆகிய நாடுகளிலிருந்தே சுற்றுலா பயணிகள் வருகை தந்துள்ளனர். இவ்வருடத்தில் ஜனவரி மாதத்திலிருந்து இதுவரையான காலப்பகுதி வரை 45 ஆயிரத்து 413 சுற்றுலா பயணிகள் வருகை தந்துள்ளதாக சுற்றுலாத்துறை அமைச்சு தெரிவித்துள்ளது. கொரோனா வைரஸ் தொற்று பரவல் காரணமாக நாடு முடக்கப்பட்டிருந்தது. தொற்று பரவல் தற்போது குறைவடைந்துள்ளதையடுத்து, கட்டுப்பாடுகள் தளர்த்தப்பட்டுள்ளமையினால் சுற்றுலா பயணிகளின் வருகை அதிகரித்துள்ளதாக சுட்டிக்காட்டப்பட்டுள்ளது. எதிர்வரும் இரு மாதங்களில் அதிகளவான சுற்றுலா பயணிகளை நாட்டுக்கு வரவழைப்பதற்கு தேவையான விசேட வேலைத்திட்டங்கள் முன்னெடுக்கப்பட்டுள்ளதாக சுற்றுலா அமைச்சு மேலும் குறிப்பிட்டுள்ளது. ", "URL": "https://www.itnnews.lk/2023/10/05/370567/", "Category": "Breaking News,அண்மைய செய்திகள்,தேசிய செய்திகள்", "Parent URL": null}