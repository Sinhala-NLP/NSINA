{"Source": "ITN news", "Timestamp": "ජූලි 11, 2021 18:23", "Headline": "ජනගහනයෙන් චීනය පරදවන්න දඟලන ඉන්දියාව", "News Content": "2027 වසර වනවිට ඉන්දියාව ලොව වැඩිම ජනගහණයක් වාසය කරන රට බවට පත්වන බවයි ජගත් සංවිධානය නිකුත් කළ නවතම වාර්තාවක දැක්වෙන්නේ. මේ වනවිට චීනයේ බිලියන 1.4 ක ජනතාවක් වාසය කරන අතර ඉන්දියාවේ සමස්ත ජනග්‍රහණය බිලියන 1.3 ක්. වැඩිවන ජනගහණයත් සමග ඉන්දියාවේ නගරයන්හි ඉඩපහසුකම් අවම වෙමින් පවතිනවා. රැකියා හා අධ්‍යාපන කටයුතු මුල්කර ගනිමින් ගම්බද ජනතාව නගරකරා සංක්‍රමණයවීම ඊට හේතුවයි. වැඩිවන ජනගහණයට සාපේක්ෂව නිවාස පහසුකම් නොමැතිවීම ද ඉන්දියාව මුහුණදී සිටින බරපතලම ගැටලුවයි. එරට පවුල් මිලියන 14 ක් පමණ මුඩුක්කුවල ජීවත් වන්නන් බව 2018 වසරේ නිකුත් කළ වාර්තාවක දැක්වෙනවා. ඔවුන්ගේ මූලික අවශ්‍යතා හා යටිතල පහසුකම් ප්‍රමාණවත් අයුරින් සැපයීමට ඉන්දීය රජය අපොහොසත්වී ඇති බවයි විශ්ලේෂකයින් පවසන්නේ. ඒ හේතුවෙන් නිවාස මිලියන 50 ක් ඉදිකිරීමේ ව්‍යාපෘතියක් ද අග්‍රාමාත්‍ය නරේන්ද්‍ර මෝදි 2015 වසරේ දී ආරම්භ කරනු ලැබුවා. එරට වැඩිම ජනගහණයක් වාසය කරන උත්තර් ප්‍රදේශ් ප්‍රාන්තයේ එක් පවුලක් දරුවන් දෙදෙනෙකුට සීමාවන පරිදි නීති ද හදුන්වා දී තිබෙනවා.   ", "URL": "https://www.itnnews.lk/2023/10/05/348513/", "Category": "ජාත්‍යන්තර පුවත්", "Parent URL": null}