{"Source": "ITN news", "Timestamp": "ஆகஸ்ட் 12, 2022 12:23", "Headline": "கிம் ஜோங் உன் கடுமையான காய்ச்சலினால் பாதிப்பு", "News Content": "வடகொரிய தலைவர் கிம் ஜோங் உன் , கடுமையான காய்ச்சலினால் பாதிக்கப்பட்டுள்ளார். அவருக்கு கொவிட் தொற்று ஏற்பட்டிருக்கலாமென சர்வதேச ஊடகங்கள் செய்தி வெளியிட்டுள்ளன. வடகொரியா கொவிட்டுக்கு எதிரான போரில் வெற்றிகொண்டுள்ளதாக நேற்றுமுன்தினம் கிம் ஜோங் உன் அறிவித்திருந்தார். இந்நிலையில் அவர் நேற்றைய தினம் கடுமையான காய்ச்சலுக்கு உள்ளானதாக கிம் ஜோங் உன்னின் சகோதரி தெரிவித்துள்ளார். இதேவேளை வடகொரியாவில் கொவிட் பரவலை தென்கொரியா திட்டமிட்டு மேற்கொண்டதாக கிம் ஜோங் உன்னின் சகோதரி , கிம் யோ ஜோங் தெரிவித்துள்ளார். ", "URL": "https://www.itnnews.lk/2023/10/05/428435/", "Category": "Breaking News,சர்வதேச செய்திகள்", "Parent URL": null}