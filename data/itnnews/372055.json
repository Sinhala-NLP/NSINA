{"Source": "ITN news", "Timestamp": "அக்டோபர் 27, 2021 11:02", "Headline": "T -20 உலக கிண்ணத்தில் பாகிஸ்தானுக்கு மற்றுமொரு சிறப்பு வெற்றி", "News Content": "வு – 20 உலக கிண்ண தொடரின் சுப்பர் டுவெல்வ் போட்டிகளில் நேற்றைய தினம் நியூசிலாந்து மற்றும் பாகிஸ்தான் அணிகளுக்கிடையிலான போட்டி சார்ஜாவில் இடம்பெற்றது. பாகிஸ்தான் அணி 5 விக்கட்டுக்களினால் வெற்றியை தனதாக்கியது. நாணய சுழற்சியில் வெற்றிப்பெற்ற பாகிஸ்தான் அணியின் தலைவர் முதலில் களத்தடுப்பை தீர்மானித்தார். அதனடிப்படையில் நியூசிலாந்து துடுப்பெடுத்தாட ஆரம்பித்தது. முதன்முறையான நியூசிலாந்து அணியின் டெரில் மிச்சல் தனது தொழிற்துறை கிரிக்கெட்டில் ஆரம்ப துடுப்பாட்ட வீரராக விளையாடியிருந்தார். எனினும் அவர் மீதான எதிர்ப்பார்ப்பு பூர்த்தி செய்யப்படவில்லை. நான்காம் இலக்கத்தில் களமிறக்கப்பட்ட ஜேம்ஸ் நீசமும் ஏமாற்றமளித்திருந்தார். நியூசிலாந்து அணி 20 ஓவர்களில் 8 விக்கட்டுக்களை இழந்து 134 ஓட்டங்களை பெற்றுக்கொண்டது. டெரில் மிச்சல் மற்றும் டெவோன் கொன்வே ஆகியோர் தலா 27 ஓட்டங்களையும், கேன் வில்லியம்ஸசன் 25 ஓட்டங்களையும் அதிகபட்சமாக பெற்றுக்கொடுத்தனர். பாகிஸ்தான் அணியின் பந்துவீச்சு ஆரம்ப முதலே சிறப்பாக அமைந்திருந்தது. ஹரிஸ் ரவூப் 4 விக்கட்டுக்களை கைப்பற்றினார். இந்நிலையில் 135 எனும் வெற்றியிலக்கை நோக்கி பதிலுக்கு துடுப்பெடுத்தாடிய பாகிஸ்தான் அணி 18.4 ஓவர்களில் வெற்றியிலக்கை 5 விக்கட்டுக்களினால் அடைந்தது. மொஹமட் ரிஸ்வான் 33 ஓட்டங்களை பெற்றுக்கொடுத்தார். ஆசிப் அலி 27 ஓட்டங்களையும், சஹீப் மலிக் 26 ஓட்டங்களையும் ஆட்டமிழக்காது பெற்றுக்கொடுத்து அணியின் வெற்றியை இறுதி நேரத்தில் உறுதிப்படுத்தினர். போட்டியின் ஆட்டநாயகனாக ஹரீஸ் ரவூப் தெரிவுசெய்யப்பட்டார். ", "URL": "https://www.itnnews.lk/2023/10/05/372055/", "Category": "Breaking News,கிரிக்கெட்,விளையாட்டு", "Parent URL": null}