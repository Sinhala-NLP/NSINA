{"Source": "ITN news", "Timestamp": "ජූලි 31, 2023 10:49", "Headline": "පෙයාර්ස් වගාවෙන් ජීවිතය දිනන මිනිස්සු", "News Content": "ඌව පරණගම ප්‍රදේශයේ පෙයාර්ස් වගාවට යොමුවී සිටින ගොවීන්ට මේ වන විට ඉහළ ආදායමක් ලැබෙමින් පවතිනවා. පෙයාර්ස් කිලෝග්‍රෑමයක් රුපියල් 700ක් වැනි මිලකට අලෙවි කිරීමට ඉඩකඩ සැලසී ඇති බවයි වගාකරුවන් පවසන්නේ. ඌව පරණගම ප්‍රා දේශීය ලේකම් කොට්ඨාසගේ ලකී ලෑන්ඩ් ගොම්මලිකන්ද ගම්මානය පෙයාර්ස් වගාවට උචිත දේශගුණික තත්ත්වයක් පවතින බව තහවුරු වී තිබුනා. ඒ අනුව පවුල් රැසක් පෙයාර්ස් වගා කිරීම ආරම්භ කළේ ඇපල් ආනයනය සීමා කර ඇති පසුබිමක පෙයාර්ස් සදහා පවතින ඉල්ලුම ඉහළ යමින් ඇති බව අවබෝධකර ගනිමින්. එම වගාවන්හි අස්වනු නෙලීම මේ දිනවල සිදුවනවා. මීට පෙර පෙයාර්ස් කිලෝග්‍රෑම් 1ක් රුපියල් 300 ත් 400 ත් අතර මිලකට අලෙවි වූ බවත් මේ වන විට කිලෝග්‍රෑමයක් රුපියල් 700 ක මිලකට අලෙවි කර ගැනීමට තමන්ට අවස්ථාව උදාවී ඇති බවත් ගොවීන් පෙන්වා දෙනවා. කෙසේ වුවත් වෙළෙදපොලේ පෙයාර්ස් කිලෝග්‍රෑමයක් අලෙවි කෙරෙන්නේ රුපියල් 1800ත් 2000ත් අතර මුදලකට බවත් එහෙයින් රජය මැදිහත්වී මේ සදහා නිසි වැඩපිළිවෙලක් ක්‍රියාවට නැංවීම අත්‍යවශ්‍ය බවත් පෙයාර්ස් වගාවට එක්ව සිටින ගොවීන් වැඩිදුරටත් පෙන්වා දෙනවා. ", "URL": "https://www.itnnews.lk/2023/10/05/504091/", "Category": "දේශීය පුවත්,ව්‍යාපාරික පුවත්", "Parent URL": null}