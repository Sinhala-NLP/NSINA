{"Source": "ITN news", "Timestamp": "மார்ச் 3, 2022 10:18", "Headline": "ICC துடுப்பாட்ட வீரர்களுக்கான தரவரிசையில் பாபர் அசாமின் ஆதிக்கம் தொடர்கிறது..", "News Content": "ஐ.சி.சியின் 20 – டுவண்டி போட்டிகளுக்கான வீரர்களுக்கான தரவரிசையில் இந்திய அணியின் துடுப்பாட்ட வீரர் ஸ்ரேயாஸ் ஐயர் இலங்கை அணியின் துடுப்பாட்ட வீரர் பெத்தும் நிஷங்க ஆகியோர் முன்னேறியுள்ளனர். விராட் கொஹ்லி தரவரிசையில் பின்னடைவை சந்திதுள்ளார். ஸ்ரேயாஸ் ஐயர் இலங்கை அணிக்கு எதிரான 20 – டுவண்டி தொடரில் தொடர்ச்சியாக 3 சதங்கள் உள்ளடலங்காக 204 ஓட்டங்களை பெற்றுக்கொண்ட நிலையில், 27 இடங்கள் முன்னேறி தரவரிசையில் 18வது இடத்தை பெற்றுள்ளார். விராட் கொஹ்லி முதல் 10 இடங்களில் இல்லாமல், 15வது இடத்தில் பட்டியலிடப்பட்டுள்ளார். பெத்தும் நிஷங்க 6 இடங்கள் முன்னேறி 9வது இடத்தை பெற்றுள்ளார். இந்திய அணிக்கு எதிராக 20 – டுவண்டி தொடரின்போது இரண்டாவது போட்டியில் 75 ஓட்டங்களை பெற்றுக்கொண்டமை ஊடாக அவருக்கு 9வது இடம் கிடைக்கப்பெற்றுள்ளது. இலங்கை அணியின் தஸூன் ஷானக்க 18 இடங்களில் முன்னேறி 46வது இடத்தில் தரப்படுத்தப்பட்டுள்ளார். தொடர்ந்தும் துடுப்பாட்ட வீரர்களின் பட்டியலில் பாபர் அசாம் முதல் இடத்திலும், இரண்டாம் இடத்தில் பாகிஸ்தான் அணியின் மற்றுமொரு வீரரான மொஹமட் ரிஸ்வானும் காணப்படுகின்றனர். மூன்றாம் இடத்தில் எய்டன் மெக்ரம் தரப்படுத்தப்பட்டுள்ளார். ஒருநாள் துடுப்பாட்ட வீரர்களின் பட்டியலிலும் பாபர் அசாம் முதலிடத்தில் காணப்படுவதோடு, இரண்டாம், மூன்றாம் இடங்களில் விராட் கொஹ்லி, ரோஹிட் ஷர்மா ஆகியோர் காணப்படுகின்றனர். இலங்கை அணியின் அவிஷ்க பெர்ணாண்டோ 40வது இடத்திலும், ச்சரித் அசலங்க 41 இடத்திலும், குசல் ஜனித் பெரெரா 45வது இடத்திலும் ஒருநாள் வீரர்களின் பட்டியலில் தரப்படுத்தப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/399233/", "Category": "Breaking News,அண்மைய செய்திகள்,கிரிக்கெட்,விளையாட்டு", "Parent URL": null}