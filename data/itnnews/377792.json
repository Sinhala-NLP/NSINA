{"Source": "ITN news", "Timestamp": "நவம்பர் 22, 2021 13:16", "Headline": "நேற்றைய தினம் 697 தொற்றாளர்கள் புதிதாக அடையாளம் : இரத்தனபுரியில் பொலிஸார் 28 பேருக்கு கொவிட்..", "News Content": "நேற்றைய தினம் 697 கொவிட் தொற்றாளர்கள் புதிதாக அடையாளம் காணப்பட்டனர். நாட்டில் இதுவரை 5 லட்சத்து 56 ஆயிரத்து 626 பேர் கொவிட் தொற்றுக்குள்ளாகியுள்ளனர். அவர்களில் 15 ஆயிரத்து 765 பேர் தொடர்ந்தும் சிகிச்சைப் பெறுகின்றனர். நோய்த்தொற்றிலிருந்து 5 லட்சத்த 26 ஆயிரத்து 734 பேர் பூரண குணமடைந்துள்ளதாக சுகாதார பிரிவு தெரிவித்துள்ளது. இதேவேளை இரத்தினபுரி இரக்குவானை பொலிஸ் நிலையத்தை சேர்ந்த 28 பேருக்கு கொவிட் தொற்று ஏற்பட்டுள்ளது. அவர்கள் வைத்திய சிகிச்சைகளுக்கு உட்பட்டுள்ளதுடன், பொலிஸ் நிலையத்தை சேர்ந்த ஏனையவர்கள் கொவிட் தொற்று பரிசோதனைக்கு உட்படுத்தப்பட்டுள்ளதாக பொது சுகாதார பரிசோதகர்கள் தெரிவித்துள்ளனர். ", "URL": "https://www.itnnews.lk/2023/10/05/377792/", "Category": "Breaking News,அண்மைய செய்திகள்", "Parent URL": null}