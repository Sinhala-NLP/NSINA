{"Source": "ITN news", "Timestamp": "මාර්තු 9, 2023 07:46", "Headline": "කටුපිල වැවේ දිය නාමින් සිටි දරුවෙක් දියේ ගිලී මිය යයි", "News Content": "ඊයේ දහවල් සෙවණගල පොලිස් වසමේ කටුපිල වැවේ දිය නාමින් සිටි දරුවෙක් දියේ ගිලී මිය ගොස් තිබෙනවා. සෙවණගල පොලීසියට ලැබුණු පැමිණිල්ලක් මත මේ පිලිබඳ විමර්ශන ආරම්භ කර ඇති බවයි සඳහන් වන්නේ. මිය ගොස් ඇත්තේ පැල්මඩුල්ලේ පදිංචි වයස අවුරුදු 14ක් වන පාසල් සිසුවෙක් දරුවා මව සහ ඥාතීන් පිරිසක් සමඟ විනෝද චාරිකාවක යෙදී සිටියදීයි මෙම අනතුර සිදුව ඇත්තේ. කටුපිල වැවට පැමිණි දරුවා තවත් අය සමඟ බයිසිකල් ටියුබ් ආධාරයෙන් දිය නාමින් සිට තිබෙනවා. ටයරය සුළංපහරට හසුවීමෙන්  දරුවා වැවට වැටීමෙනුයි ජීවිතක්ෂයට පත්ව ඇත්තේ. මෘත දේහය ඇඹිලිපිටිය රෝහලේ තැන්පත් කර තිබෙනවා. ", "URL": "https://www.itnnews.lk/2023/10/05/466492/", "Category": "දේශීය පුවත්", "Parent URL": null}