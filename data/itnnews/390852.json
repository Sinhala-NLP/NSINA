{"Source": "ITN news", "Timestamp": "ஜனவரி 24, 2022 11:30", "Headline": "இன்று முதல் பரீட்சைகள் திணைக்கள ஒருநாள் சேவை தற்காலிகமாக இடைநிறுத்தம்", "News Content": "பரீட்சை பெறுபேறுகளை வழங்கும் ஒருநாள் சேவையை தற்காலிகமாக இடைநிறுத்த பரீட்சைகள் திணைக்களம் தீர்மானித்துள்ளது. இன்று முதல் ஒருநாள் இடம்பெற மாட்டாதென திணைக்களம் அறிவித்துள்ளது. எனினும் தபால் மற்றும் மின்னஞ்சல் மூலம் பரீட்சை பெறுகேளை அனுப்பும் சேவைகள் தொடர்ந்தும் இடம்பெறவுள்ளன. அவசரமாக பரீட்சை சான்றுகள் தேவைப்படுவோருக்கு அதிவேக தபாலில் அனுப்பிவைக்கவும் நடவடிக்கை எடுக்கப்பட்டுள்ளதாக பரீட்சைகள் திணைக்களம் அறிவித்துள்ளது. பெப்ரவரி மாதம் ஆரம்பமாகவுள்ள உயர்தர பரீட்சைக்கு அதிக எண்ணிக்கையிலான ஊழியர்களை பணியில் ஈடுபடுத்தவுள்ளதால், பரீட்சை சான்றிதழ்களை வழங்கும் ஒருநாள் சேவையை தற்காலிகாக இடைநிறுத்த தீர்மானித்ததாக பரீட்சைகள் திணைக்களம் அறிவித்துள்ளது. ", "URL": "https://www.itnnews.lk/2023/10/05/390852/", "Category": "Breaking News,அண்மைய செய்திகள்,தேசிய செய்திகள்", "Parent URL": null}