{"Source": "ITN news", "Timestamp": "ජනවාරි 27, 2023 16:24", "Headline": "“සිරිසඟබෝ රජු හිස දන්දුන් අත්තනගල්ල” ග්‍රන්ථය එළිදැක්වෙයි", "News Content": "සිරිසඟබෝ රජු හිස දන්දුන් අත්තනගල්ල යන පර්යේෂණ ග්‍රන්ථය එළිදැක්වීම අත්තනගල්ල රජමහා විහාරස්ථානයේ දී පැවැත්වුණා. සිරිසඟබෝ රජු හිස දන්දුන් ස්ථානය පිළිබඳ විවාදාත්මක තත්ත්වයකුයි පවතින්නේ. මපිළිබඳ පර්යේෂණ ගණනාවක් සිදු කෙරුණා. එම පර්යේෂණවල වාර්තා ඇතුලත් කරමින් මෙම ග්‍රන්ථය රචනා කෙරුණා. අත්තනගල්ල රජමහා විහාරාධිපති පූජ්‍ය පන්නිල ආන්නද ස්වාමින් වහන්සේගේ 75 වන ජන්ම දිනයට සමගාමීවයි ග්‍රන්ථය එළිදැක්වීම සිදු කෙරුණේ. මහාචාර්ය විමල් විජේරත්න මහතා ආරාධිත දේශනය සිදු කළා. මෙම උත්සවයේ දී සමරු මුද්දරයක් ද නිකුත් කෙරුණා. මහනායක ස්වාමින් වහන්සේ ප්‍රමුඛ මහා සංඝ රත්නය මෙම අවස්ථාවට වැඩම කර සිටියා. මැති ඇමතිවරුන් , විද්වතුන් හා දෙස් විදෙස් නියෝජිතයන් ඇතුලු පිරිසක් මෙම අවස්ථාවට සහභාගී වුණා.         ", "URL": "https://www.itnnews.lk/2023/10/05/457962/", "Category": "දේශීය පුවත්", "Parent URL": null}