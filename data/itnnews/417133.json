{"Source": "ITN news", "Timestamp": "ජූනි 15, 2022 16:23", "Headline": "ස්විස්ටර්ලන්තය ගුවන් අවකාශය වසා දමයි", "News Content": "ස්විස්ටර්ලන්තය සිය ගුවන් අවකාශය වසා දමා තිබෙනවා. රටේ ගුවන් ගමන් පාලන පද්ධතියේ ඇතිවූ දෝශයක් හේතුවෙන් ස්විස්ටර්ලන්තය පැය කිහිපයක් සිය ගුවන් කලාපය වසා දමා තිබුණා. ගුවන් ගමනා ගමන පාලන සේවාව වන ස්කයි ගයිඩ්, උදෑසනින්ම තම සියලුම ගුවන් යානා ගොඩබස්වා තිබෙනවා. පසුව ප්‍රකාශ කළේ තාක්ෂණික දෝෂය විසදා ඇත යනුවෙනි. එහෙත් ඔවුන් මූලික ගැටලුව කුමක් ද යන්න පිළිබද පැහැදිලිකර තිබුණේ නැහැ. ස්කයි ගයිඩ් ගනු ලැබූ මෙම ක්‍රියාමාර්ගය හේතුවෙන් සූරිච් සහ ජිනීවාහි ප්‍රධාන ගුවන්තොටුපොලවල මෙහෙයුම් අඩාලවී තිබුණා. සියලුම ගොඩබෑම් සහ ගුවන්ගතවීම් නතර කර තිබුණා. පසුව මධ්‍යස්ථාන දෙකම එරට වේලාවෙන් උදෑසන 8.30 සිට ගුවන් ගමන් කටයුතු යළි ආරම්භ කළා.     ", "URL": "https://www.itnnews.lk/2023/10/05/417133/", "Category": "ජාත්‍යන්තර පුවත්", "Parent URL": null}