{"Source": "ITN news", "Timestamp": "සැප්තැම්බර් 19, 2023 09:52", "Headline": "නීතිවිරෝධි ලෙස මෙරටට ගෙන ආ විදේශ දුම්වැටි තොගයක් රේගු භාරයට", "News Content": "නීතිවිරෝධි ලෙස මෙරටට ගෙන ආ විදේශ දුම්වැටී හතලිස් පන්දහස් හාරසියක් කටුනායක ගුවන් තොටුපළේ දී රේගු භාරයට ගැනුනා. අද (19) අළුයම ඩුබායි සිට දිවයිනට පැමිණි කාන්තාවක සහ පිරිමි පුද්ගලයෙකු මෙම දුම්වැටී රැගෙන විත් තිබුණා. ගුවන්තොටුපළ පැමිණිමේ පර්යන්තයේ දී ඔවුන්ගේ ගමන් මලු පරීක්ෂා කිරිමේ දී ඒ තුළ සඟවා තිබු දුම්වැටී සොයා ගැනුනේ. දුම්වැටී කාටන් 227ක් තුළ අදාළ දුම්වැටී තොගය බහා තිබුණා. දුම්වැටී සියල්ල රාජසන්තක කර පිරිමි පුද්ගලයාට රුපියල් ලක්ෂයක දඩයක් ගෙවන ලෙස නියෝග කර තිබෙනවා. කාන්තාවට තරයේ අවවාද කර නිදහස් කෙරුණා. මොවුන් දෙදෙනා නිරන්තරයෙන් ගුවන් ගමන්වල යෙදෙමින් විදේශ රටවලින් භාණ්ඩ රැගෙනවිත් ශ්‍රී ලංකාව තුළ අලෙවි කිරිමේ ව්‍යාපාරයක නිරතව සිටින්නන් බවයි පරීක්ෂණවලදී හෙළිවී ඇත්තේ.           ", "URL": "https://www.itnnews.lk/2023/10/05/516825/", "Category": "දේශීය පුවත්", "Parent URL": null}