{"Source": "ITN news", "Timestamp": "මැයි 31, 2021 16:02", "Headline": "කළුතර දිස්ත්‍රික්කයේ සුව වූ කොරෝනා රෝගීන්ට යළි නිවෙස් බලා යන්න නොමිලේ ප්‍රවාහන සේවාවක්", "News Content": "කොරෝනා ආසාදනය වී සුවවීමෙන් පසුව අදාළ පුද්ගලයන් යළි නිවෙස් බලා රැගෙන යාමට නොමිලේ ප්‍රවාහන සේවාවක් ආරම්භ කෙරුණා. කළුතර දිස්ත්‍රික්කයේ රෝහල්වල ප්‍රතිකකාර ලබමින් සිටියදී සුව වූ පුද්ගලයන් අතුරින් නිවෙස් බලා යාමට අසරණව සිටින අය සඳහායි මෙම වැඩපිලිවෙල ක්‍රියාත්මක වන්නේ. බැක්හෝම් යනුවෙන් නම් කර ඇති නොමිලේ ප්‍රවාහන සේවා සැපයීමේ මෙම ව්‍යාපෘතිය පාර්ලිමේන්තු මන්ත්‍රී සංජීව එදිරිමාන්න මහතාගේ මූලිකත්වයෙන් ආරම්භ කෙරුණා. මන්ත්‍රීවරයාගේ ධන පරිත්‍යාගයෙන් මෙය ක්‍රියාත්මකයි. දුරකතන අංක 0715129129 ඇමතීමෙන් එම සේවාව ලබාගත හැකියි.       ", "URL": "https://www.itnnews.lk/2023/10/05/339922/", "Category": "දේශීය පුවත්", "Parent URL": null}