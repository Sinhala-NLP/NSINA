{"Source": "ITN news", "Timestamp": "අගෝස්තු 17, 2022 11:05", "Headline": "උදයංග වීරතුංගගෙන් CIDය ප්‍රකාශ සටහන් කරගනී", "News Content": "රුසියාවේ හිටපු ශ්‍රී ලංකා තානාපති උදයංග වීරතුංග මහතා අපරාධ පරීක්ෂණ දෙපාර්තමේන්තුව වෙත පැමිණියා. ශ්‍රී ලංකා ගුවන් හමුදාවට මිග් 27 ප්‍රහාරක යානා මිලදී ගැනීමේ සිද්ධිය සම්බන්ධයෙන් ප්‍රකාශයක් ලබාදීම සදහායි ඒ මහතා අපරාධ පරීක්ෂණ දෙපාර්තමේන්තුවට පැමිණ ඇත්තේ. අද උදෑසන පැමිණි ඒ මහතාගෙන් මේ වනවිට ප්‍රකාශ සටහන්කර ගැනීම සිදුවනවා. මේ අතර පසුගිය ජුලි 9 වනදා ඇතිවූ අරගලකාරී සිදුවීම් සම්බන්ධයෙන් ප්‍රකාශ ලබාදීම සදහා ප්‍රවීන ක්‍රීඩක ජූලියන් බෝලිං හා ව්‍යාපාරික ජොනතන් මාටෙන්ස් ටයින් යන මහත්වරුන්ට අපරාධ පරීක්ෂණ දෙපාර්තමේන්තුවට පැමිණෙන්නැයි ඊයේ කළ දැනුම්දීමට අනුව ඔවුන් දෙදෙනා ද අද පැමිණ ඇති බව වාර්තා වනවා. ඔවුන්ගෙන් ද ප්‍රකාශ සටහන්කර ගැනීම සිදුවනවා.       ", "URL": "https://www.itnnews.lk/2023/10/05/429437/", "Category": "Breaking News,දේශීය පුවත්", "Parent URL": null}