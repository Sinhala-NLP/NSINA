{"Source": "ITN news", "Timestamp": "ඔක්තෝබර් 25, 2021 11:34", "Headline": "“ඔප්පුව ගෙදරටම” වැඩසටහන සාර්ථකව ක්‍රියාත්මකයි", "News Content": "සෑම පුරවැසියෙකුටම තමන්ට හිමි භූමියට ඇති අයිතිවාසිකම සුරක්ෂිත කරන ඉඩම් ඔප්පුව නිවසටම පැමිණ ලබා දීමේ “ඔප්පුව ගෙදරටම” වැඩසටහන සාර්ථකව ක්‍රියාත්මක වනවා. ඔප්පු ලාභීන්ට නිවසටම ගොස් ඔප්පුව ප්‍රදානය කිරීමේ ඔප්පුව ගෙදරටම වැඩසටහන ක්‍රියාත්මක කරන්නේ ඉඩම් ප්‍රතිසංස්කරණ කොමිෂන් සභාවයි. මෙම ජාතික ජංගම ක්‍රියාන්විතයට සමගාමීව ඔප්පු ලබාදීමේ වැඩසටහනක් බදුල්ල දිස්ත්‍රික් ලේකම් කාර්යාලයේ දී පැවැත්වුණා. ඊට සමගාමීව ඉඩම් ප්‍රතිසංස්කරණ කොමිසන් සභාවේ බදුල්ල දිස්ත්‍රික් කාර්යාලය නව ස්ථානයක ස්ථාපනය කිරීම ද සිදු කෙරුණා. එස් එම් චන්ද්‍ර සේන , නිමල් සිරිපාල ද සිල්වා , තේනුක විදානගමගේ , ඩිලාන් පෙරේරා , සුදර්ශන දෙනිපිටිය , චාමර සම්පත් , අරවින්ද කුමාර  යන මැති ඇමතිවරුන් සහ ඉඩම් ප්‍රතිසංස්කරණ කොමිසන් සභාවේ නිලධාරින් ද මෙම අවස්ථාවට එක්ව සිටියා. ", "URL": "https://www.itnnews.lk/2023/10/05/371565/", "Category": "දේශීය පුවත්", "Parent URL": null}