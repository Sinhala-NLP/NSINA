{"Source": "ITN news", "Timestamp": "டிசம்பர் 19, 2022 12:58", "Headline": "சீனாவின் ச்சொங்குயிங் நகரத்தில் கொவிட் அறிகுறிகளுன் கடமைகளுக்கு செல்ல அனுமதி..", "News Content": "சீனாவில் தொடர்ந்தும் கொவிட் 19 வைரஸின் தாக்கம் வியாபித்துள்ளது. இந்நிலையில் கொவிட் 19 அறிகுறிகளை கொண்டவர்கள் வழமை போன்று தமது தொழில் நடவடிக்கைகளுக்கு செல்லலாமென இன்றைய தினம் விசேட அறிவிப்பு வெளியிடப்பட்டுள்ளது. குறிப்பாக முடக்க நடவடிக்கைகள் முன்னெடுக்கப்பட்ட சூழலில் தற்போது கொவிட் அறிகுறிகளுடன் தொழிலுக்கு செல்ல முடியுமென அறிவிப்பு வெளியாகியுள்ளமை அதிருப்தியை ஏற்படுத்தியுள்ளது. உலகின் அதிக மக்கள் தொகையை கொண்ட சீனா கொவிட் 19 வைரஸ் தாக்கத்தினால் பல்வேறு பாதிப்புக்களை எதிர்க்கொண்டுள்ளது. முடக்க நிலை காரணமாக மக்கள் போராட்டங்களும் அரசாங்கத்திற்கு எதிராக முன்னெடுக்கப்பட்டது. சீனாவின் ச்சொங்குயிங் நகரத்தில் அதிகளவான மக்கள் தொகை காணப்படும் நிலையில் வெளிப்படுத்தப்படும் நோய் அறிகுறிகளுடன் மக்கள் தொழிலுக்கு செல்லலாமென மாநகர அதிகாரிகள் தெரிவித்துள்ளனர். தொற்று பரவுவதிலிருந்து தம்மை பாதுகாத்துக்கொள்வதற்கான நடவடிக்கைகளை கையாள்வதோடு, உரிய பாதுகாப்புடன் தொழில் நடவடிக்கையை முன்னெடுக்குமாறு அறிவுறுத்தப்பட்டுள்ளது. ", "URL": "https://www.itnnews.lk/2023/10/05/451163/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}