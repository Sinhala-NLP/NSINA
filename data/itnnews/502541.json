{"Source": "ITN news", "Timestamp": "ජූලි 25, 2023 12:55", "Headline": "වෘත්තීය සමිති එකමුතුව සංවිධාන කළ උද්ඝෝෂණය කොටුව දුම්රියපොල ඉදිරිපිට දී", "News Content": "වෘත්තීය සමිති එකමුතුව සංවිධාන කළ උද්ඝෝෂණය කොටුව දුම්රියපොල ඉදිරිපිට දී මේ වනවිට පැවැත්වෙනවා. එම උද්ඝෝෂණය සම්බන්ධයෙන් අධිකරණය වාරණ නියෝගයක් ද නිකුත් කළා. ණය ප්‍රතිව්‍යුහගතකරණයට මුවාවී සේවක අර්ථසාධක අරමුදල ඇතුළු සේවක අරමුදල් කෝලකන බවට චෝදනා කරමිනුයි වෘත්තීය සමිති එකමුතුව මෙම උද්ඝෝෂණය සංවිධාන කර තිබෙන්නේ. අසාධාරණ කම්කරු නීති සංශෝධනය කරන ලෙස ද ඔවුන් ඉල්ලා සිටිනවා. වෘත්තීය සමිති රැසක් මෙම උද්ඝෝෂණයට සහාය ලබාදී ඇති අතර විශාල පිරිසක් මේ වනවිටත් උද්ඝෝෂණයට සහභාගිවී සිටිනවා. කෙසේ වෙතත් මෙම  උද්ඝෝෂණය තුළින් ජනතාවට පීඩාවක් වන බැවින් එය වළක්වා ලිමේ නියෝගයක් නිකුත් කරන ලෙස පොලීසිය කළ ඉල්ලීමට අනුව අධිකරණය වාරණ නියෝගයක් නිකුත් කළා. ඒ අනුව ජනාධිපති මන්දිරය,  ජනාධිපති ලේකම් කාර්යාලය,  අරලියගහ මන්දිරය,  ගාලු මුවදොර පිටිය වැනි ස්ථානවලට උද්ඝෝෂණකරුවන්ට ඇතුළු වීම වළක්වාළමින් අධිකරණය වාරණ නියෝගය  නිකුත් කර තිබෙනවා.         ", "URL": "https://www.itnnews.lk/2023/10/05/502541/", "Category": "දේශීය පුවත්", "Parent URL": null}