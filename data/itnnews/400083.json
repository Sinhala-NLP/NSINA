{"Source": "ITN news", "Timestamp": "මාර්තු 8, 2022 15:15", "Headline": "නීති විරෝධී ලෙස මෙරටට රැගෙන ආ ඇන්තූරියම් පැල තොගයක් ශ්‍රී ලංකා රේගුව මගින් අත්අඩංගුවට", "News Content": "නීති විරෝධී ලෙස මෙරටට රැගෙන ආ ඇන්තූරියම් පැල තොගයක් ශ්‍රී ලංකා රේගුව මගින් අත්අඩංගුවට ගෙන තිබෙනවා. තායිලන්තයේ බැංකොක් සිට පැමිණි ශ්‍රී ලංකික ගුවන් මගීන් දෙදෙනෙකුයි මෙම ඇන්තූරියම් පැල තොගය රැගෙනවිත් ඇත්තේ. එහි වටිනාකම රුපියල් කෝටිය ඉක්මවනවා. මෙය ශාක නිරෝධායන නීති උල්ලංඝනය කිරීමක් බැවින් අදාළ ශාක තොගය අත්අංගුවට ගත් බවයි ශ්‍රී ලංකා රේගුව පවසන්නේ. පැල තොගය වැඩිදුර පරීක්ෂණ සදහා ගුවන් තොටුපොල ශාක නිරෝධායන ඒකකයට භාරදී තිබෙනවා.     ", "URL": "https://www.itnnews.lk/2023/10/05/400083/", "Category": "දේශීය පුවත්", "Parent URL": null}