{"Source": "ITN news", "Timestamp": "ජනවාරි 9, 2022 12:19", "Headline": "මත්ද්‍රව්‍ය රැගෙන ශ්‍රී පාද වන්දනාවේ ගිය තරුණයින් 18 දෙනෙකු අත්අඩංගුවට", "News Content": "මත්ද්‍රව්‍ය රැගෙන ශ්‍රී පාද වන්දනාවේ ගිය තරුණයින් 18 දෙනෙකු අත්අඩංගුවට ගත් බව හැටන් පොලීසිය පවසනවා. හැටන් මාර්ගය ඔස්සේ ශ්‍රී පාද වන්දනාවේ පැමිණි පුද්ගලයින් පරීක්ෂා කිරීමට පොලීසිය කටයුතු කළා. ඒ ස්ථාන කීපයක දී මාර්ග බාධක යොදමින්. ගංජා මත්ද්‍රව්‍ය සන්තකයේ තබාගෙන සිටි තරුණයින් 18 දෙනෙකුයි මෙලෙස අත්අඩංගුවට ගෙන ඇත්තේ. හැටන් කොට්ඨාස දූෂණ මර්දන ඒකකය සිදුකළ පරීක්ෂා කිරීමකදී ඔවුන් අත්අඩංගුවට ගෙන තිබුණා. හැටන් පොලිස් කොට්ඨාස සුනඛ අංශයේ ස්ටුවර්ට් සුනඛයාගේ සහායද මේ සඳහා ලබාගැණුනා. අත්අඩංගුවට ගත් සැකකරුවන් හැටන් මහේස්ත්‍රාත් අධිකරණය වෙත ඉදිරිපත් කිරීමට නියමිතයි.               ", "URL": "https://www.itnnews.lk/2023/10/05/387634/", "Category": "Breaking News,දේශීය පුවත්", "Parent URL": null}