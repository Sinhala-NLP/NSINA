{"Source": "ITN news", "Timestamp": "මැයි 22, 2023 16:33", "Headline": "මෙක්සිකෝවේ පොපොකැටපෙට්ල් ගිනි කන්ද සක්‍රීය වෙයි", "News Content": "මෙක්සිකෝවේ පොපොකැටපෙට්ල් ගිනි කන්ද සක්‍රීය වීම ආරම්භ වී තිබෙනවා. මේ වන විට ගිනිකන්දෙන් අළු සහිත දූමාරය නිකුත් වන බවයි විදෙස් වාර්තා සදහන් කරන්නේ. ඒ හේතුවෙන් මෙක්සිකෝවේ පූවේබ්ලා කලාපයේ නගර 22ක පාසල් වසා දමා තිබෙනවා. සිසුන් ලක්ෂයකට පමණ අධ්‍යාපන කටයුතු අඩාල වී ඇති බවයි වාර්තා වන්නේ. බොහෝ ප්‍ර දේශවල හුස්ම ගැනීමට අපහසු තත්ත්වයක් ඇතිව තිබෙනවා. මෙම කලාපයේ මිලියන 22ක පිරිසක් වාසය කරනවා. පොපොකැටපෙට්ල් ගිනිකන්ද මෙක්සිකෝවේ දෙවන උසම ගිනිකන්ද වන අතර එහි උස මීටර 5550ක්. ගිනික්නදේ ඉහළ කොටස හිමවලින් ආවරණය වී තිබෙනවා. ", "URL": "https://www.itnnews.lk/2023/10/05/485293/", "Category": "ජාත්‍යන්තර පුවත්", "Parent URL": null}