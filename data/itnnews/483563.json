{"Source": "ITN news", "Timestamp": "මැයි 16, 2023 07:46", "Headline": "වැලිගම දී වෙඩි තැබීමක් – අයෙක් මරුට", "News Content": "වැලිගම දෙනිපිටිය මුල්ලබොක්ක ප්‍රදේශයේදී නානදුන පුද්ගලයින් දෙදෙනෙකු සිදු කළ වෙඩි තැබීමකින් පියා මියගොස් පුත්‍රයා බරපතල තුවාල ලබා තිබෙනවා. මිය ගිය පුද්ගලයා හා ඔහුගේ පුත්‍රයා යතුරුපැදියකින් ගමන් කරමින් සිටියදී නාදුනන පුද්ගලයන් දෙදෙනෙකු යතුරුපැදියකින් පැමිණ ඔවුන්ට වෙඩි තබා ඇති බවයි පොලීසිය පවසන්නේ.එහිදී 52 හැවිරිදි පුද්ගලයා මරණයට පත්ව ඇති අතර 20 හැවිරිදි ඔහුගේ පුත්‍රයා බරපතල තුවාල ලබා රෝහල් ගත කර තිබෙනවා. ප්‍රහාරය එල්ලවීමත් සමග පුත්‍රයා එම ස්ථානයෙන් පලාගොස් ඇති අතර ඔහු ලුහුබැද ගිය තුවක්කුකරුවන් ඔහුට ද වෙඩි තබා ඇති බවයි පැවසෙන්නේ.මිය ගිය පුද්ගලයා අපරාධයක් සම්බන්ධයෙන් රක්ෂිත බන්ධනාගාර ගතව සිට ඇප ලබා පැමිණි අයෙකු වන අතර ඔශු අපරාධ කල්ලි සාමාජිකයෙකු බවද පැවසෙනවා. වෙඩිතැබීමට ටී.56 ගිනි අවියක් උපයෝගී කරගෙන ඇති අතර වෙඩි ප්‍රහාර 20 ක් පමණ එල්ල කඑ ඇති බවයි අවට විසිරී තිබූ පතුරම් කොපු මගින් අනාවරණය වී ඇත්තේ. වෙඩික්කරුවන් සොයා පොලීසිය පුළුල් විමර්ශන ආරම්භ කර තිබෙනවා.  ", "URL": "https://www.itnnews.lk/2023/10/05/483563/", "Category": "Breaking News,දේශීය පුවත්", "Parent URL": null}