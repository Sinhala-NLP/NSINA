{"Source": "ITN news", "Timestamp": "ஆகஸ்ட் 18, 2022 12:50", "Headline": "பாராளுமன்றத்தை பிரதிநிதித்துவப்படுத்தாத அரசியல் கட்சிகளுக்கும், தேர்தல் கண்காணிப்பு அமைப்புக்களுக்குமிடையில் விசேட கலந்துரையாடல்..", "News Content": "பாராளுமன்றத்தை பிரதிநிதித்துவப்படுத்தாத அரசியல் கட்சி பிரதிநிதிகளுக்கும், தேர்தல் கண்காணிப்பு அமைப்புக்களுக்குமிடையில் விசேட கலந்துரையாடல் இடம்பெறவுள்ளது. தேர்தல் ஆணைக்குழு கலந்துரையாடலை ஏற்பாடு செய்துள்ளது. எதிர்வரும் 23ம் திகதி கலந்துரையாடல் இடம்பெறவுள்ளதாக ஆணைக்குழுவின் தலைவர் சட்டத்தரணி நிமல் புஞ்சிஹேவா தெரிவித்தார். தேர்தல் சட்டத்திருத்தங்களுக்கான பாராளுமன்ற விசேட குழு முன்மொழிந்துள்ள விடயங்கள் தொடர்பில் கலந்துரையாடலின்போது ஆராயப்படும். இதேவேளை குறித்த விடயம் தொடர்பில் தேர்தல் ஆணைக்குழு ஏற்கனவே பாராளுமன்றத்தை பிரதிநிதித்துவப்படுத்தும் அரசியல் கட்சிகளின் பிரதிநிதிகளுடன் கலந்துரையாடியிருந்தமை குறிப்பிடத்தக்கது. ", "URL": "https://www.itnnews.lk/2023/10/05/429652/", "Category": "தேசிய செய்திகள்", "Parent URL": null}