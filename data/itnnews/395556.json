{"Source": "ITN news", "Timestamp": "පෙබරවාරි 17, 2022 10:13", "Headline": "එළියකන්ද මෝටර් රථ තරගාවලිය ලබන ඉරිදා", "News Content": "26 වන වරටත් මාතරදී පැවැත්වෙන එළියකන්ද මෝටර් රථ තරගාවලිය ලබන ඉරිදා පැවැත්වීමට මේ වන සියලු කටයුතු සූදානම් කර තිබෙනවා. මේ පිළිබඳ විශේෂ මාධ්‍ය හමුවක් පසුගියදා රාජකීය විද්‍යාලයේ නිපුනතා මධ්‍යස්ථානයේදී පැවැත්වුණා. සදර්න් මෝටර් රථ  ක්‍රීඩා සමාජය සංවිධාන කරන මෙවර මෝටර් රථ ධාවන තරගයට එස් එල් ටී මොබිටෙල් අනුග්‍රහය දක්වනවා. SLT මොබිටෙල් ස්පීඩ් අප් සදර්න් එළියකන්ද හිල් ක්ලයිම්බ් තරගාවලිය සඳහා මෙවර යතුරු පැදි තරග 13 ක් සහ මෝටර් රථ ඉසව් 15 කින් සමන්විත වනවා. අදියර 3 ක් යටතේ මීටර් 600 ක දුරක් ආවරණය වන පරිදි තරගකරුවන් කඳු නැගීමකට මුහුණ දීමට නියමිතයි. මේ වසරේ වාර්තාගත අයදුම්පත් සංඛ්‍යාවක් ලැබී ඇති බව පවසන සංවිධායකයින් මෝටර් රථ 120 ක් සහ යතුරු පැදි 94 ක් තරග බිමට පිවිසෙන බව පෙන්වා දෙනවා.         ", "URL": "https://www.itnnews.lk/2023/10/05/395556/", "Category": "ක්‍රීඩා", "Parent URL": null}