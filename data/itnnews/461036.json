{"Source": "ITN news", "Timestamp": "පෙබරවාරි 15, 2023 18:18", "Headline": "2023 පාසල් අධ්‍යයන වර්ෂය සඳහා පෙළපොත් බෙදාහැරීම ඇරඹේ", "News Content": "2023 පාසල් අධ්‍යයන වර්ෂය ආරම්භ වන මාර්තු 27 වනදාට පෙර සියලු පෙළපොත් බෙදාහැර අවසන් කරන බව අමාත්‍ය සුසිල් ප්‍රේමජයන්ත මහතා පවසනවා. මෙවර පෙළපොත් මුද්‍රණය සදහා රුපියල් බිලියන 16කට අධික මුදලක් වැයකර තිබෙනවා. 2023 අධ්‍යයන වර්ෂයට අදාළ පෙළපොත් බෙදාහැරීමේ සමාරම්භක වැඩසටහන අමාත්‍ය සුසිල් ප්‍රේමජයන්ත මහතාගේ ප්‍රධානත්වයෙන් අද පැවැත්වුණා. ඒ හෝමාගම පිටිපන පිහිටි අධ්‍යාපන ප්‍රකාශන දෙපාර්තමේන්තු ගබඩා සංකීර්ණයේදීයි. භාෂා මාධ්‍ය තුනටම අදාළ පෙළපොත් අධ්‍ය්‍යන වර්ෂය ආරම්භයට පෙර බෙදාහැරීමට නියමිතයි. ", "URL": "https://www.itnnews.lk/2023/10/05/461036/", "Category": "Breaking News,දේශීය පුවත්", "Parent URL": null}