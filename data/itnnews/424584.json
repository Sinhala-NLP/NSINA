{"Source": "ITN news", "Timestamp": "ජූලි 23, 2022 15:39", "Headline": "යුක්රේනයේ ඔඩෙසා නගරයේ බටහිර ප්‍රදේශයේ පිපුරුම් කිහිපයක්", "News Content": "යුක්රේනයේ ඔඩෙසා නගරයේ බටහිර ප්‍රදේශයේ පිපුරුම් කිහිපයක් සිදුව ඇති බව විදෙස් මාධ්‍ය වාර්තා කරනවා. යුක්රේනය සහ රුසියාව අතර ධාන්‍ය අපනයනය සම්බන්ධයෙන් ගිවිසුමක් ඇතිකරගෙන පැය කිහිපයක් ඇතිකරගෙන මෙම පිපිරුම් සිදුවීම විශේෂත්වයක් වනවා. කුමන හේතුවක් නිසා මෙම පිපිරුම් සිදුවූයේද යන්න මෙතෙක් අනාවරණය වී නැති බවයි විදෙස් මාධ්‍ය සඳහන් කළේ. ඔඩෙසා ඇතුළු ප්‍රදේශවල සිර වී ඇති ධාන්‍ය මෙට්‍රික් ටොන් මිලියන ගණනක් කළු මුහුද ඔස්සේ අපනයනය කිරිමට යුක්රේනය සහ රුසියාව අතර තුර්කියේදී ගිවිසුමක් අත්සන් කෙරුණා. ඒ එක්සත් ජාතීන්ගේ සංවිධානයේ මහ ලේකම්වරයාගේද මැදිහත්වීම යටතේයි. ධාන්‍ය අපනයනය කිරීම සදහා කිසිදු බාධාවක් සිදු නොකරන බවටයි මෙම ගිවිසුම යටතේ රුසියාව එකඟ වී ඇත්තේ.   ", "URL": "https://www.itnnews.lk/2023/10/05/424584/", "Category": "ජාත්‍යන්තර පුවත්", "Parent URL": null}