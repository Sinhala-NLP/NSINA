{"Source": "ITN news", "Timestamp": "සැප්තැම්බර් 27, 2021 14:40", "Headline": "ජපානයේ ඡන්ද සටන ඇරඹෙයි", "News Content": "ජපානයේ පාලක නිදහස් ප්‍රජාතන්ත්‍රවාදී පක්ෂයේ නායකයෙකු තෝරා ගැනීමේ සටන ආරම්භ වී තිබෙනවා. නායකයෙකු තෝරා ගැනීමට අදාළ ඡන්ද විමසීම ලබන බදාදා දින පැවැත්වීමට නියමිතයි. නායකත්වය සදහා හතර දෙනෙකු ඉදිරිපත්ව සිටින අතර ඉන් දෙදෙනෙකු කාන්තාවන්. හිටපු අග්‍රාමාත්‍ය ෂිං සෝ අබේ පක්ෂ නායකත්වයෙන් ඉවත් වීමෙන් පසු නායකත්වය සදහා යොෂිහිඩේ සුගා තෝරා ගැණුනා. ඔහු ජපාන අග්‍රාමාත්‍යධුරය වසරක කාලයක් දැරීමෙන් පසු තමා පක්ෂ නායකත්වයෙන් ඉවත් වන බවයි පසුගියදා නිවේදනය කළේ. ඒ හේතුවෙන් නව පක්ෂ නායකයෙකු තෝරා ගැනීමට සිදුව තිබෙනවා. නිදහස් ප්‍රජාතන්ත්‍රවාදී පක්ෂයට එරට පාර්ලිමේන්තුවේ බහුතර බලය තිබිම හේතුවෙන් එම පක්ෂයේ නායකත්වයට පත් වන පුද්ගලයා ජපාන අග්‍රාමාත්‍යධුරයටද හිමිකම් කියනවා.   ", "URL": "https://www.itnnews.lk/2023/10/05/365312/", "Category": "ජාත්‍යන්තර පුවත්", "Parent URL": null}