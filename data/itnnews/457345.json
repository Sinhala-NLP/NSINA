{"Source": "ITN news", "Timestamp": "ජනවාරි 24, 2023 13:03", "Headline": "දුම්රිය වත්කම් කළමනාකරණයට විශේෂ ඒකකයක්", "News Content": "දුම්රිය සතු වත්කම් දේපළ සහ ඉඩම් කළමනාකරණයට විශේෂ ඒකකයක් කඩිනමින් පිහිටුවන ලෙස අමාත්‍ය ආචාර්ය බන්දුල ගුණවර්ධන මහතා දුම්රිය බලධාරීන්ට උපදෙස් ලබා දුන්නා. ශ්‍රී  ලංකා දුම්රිය දෙපාර්තමේන්තුව සතු වත්කම් කළමනාකරණය යටතේ දුම්රිය සතු ඉඩම් අනවසරයෙන් ඉඩම් භුක්ති විදින පිරිස් නියමානුකූල කිරිම පිළිබද රැස්වීමක් අමාත්‍ය බන්දුල ගුණවර්ධන මහතාගේ ප්‍රධානත්වයෙන් පැවැත්වුණා. දුම්රිය දෙපාර්තමේන්තුව සතුව මේ වනවිට ඉඩම් අක්කර දාහතර දහසකට අධික ප්‍රමාණයක් පවතිනවා. දුම්රිය ස්ථාන හා අනෙකුත් පරිපාලන අවශ්‍යතා සදහා ඉන් අක්කර අටදහසක වැඩි භූමි ප්‍රමාණයක් යොදාගෙන ඇති බවයි මෙහිදී ප්‍රකාශ කෙරුණේ. වත්කම් කළමනාකරණය යටතේ බදු පදනමින් අක්කර පන්දහසක් පවතින බවද අමාත්‍යවරයා මෙහිදී ප්‍රකාශ කලා.   ", "URL": "https://www.itnnews.lk/2023/10/05/457345/", "Category": "දේශීය පුවත්", "Parent URL": null}