{"Source": "ITN news", "Timestamp": "ඔක්තෝබර් 8, 2022 17:28", "Headline": "කසළ තේ ජාවාරමක් නීතියේ රැහැනට හසු කර ගැනේ", "News Content": "මෙරට තේ සදහා ජාත්‍යන්තරයේ පවතින ඉල්ලුමට විශාල බලපෑමක් සිදුකළ හැකි තවත් කසළ තේ ජාවාරමක් නීතියේ රැහැනට හසු කර ගැනීමට පොලිස් විශේෂ කාර්ය බළකාය සමත් වුණා. විශේෂ කාර්ය බළකායේ ගම්පොළ කදවුරේ නිලධාරින්ට ලැබුණු තොරතුරකට අනුව නාවලපිටිය පාර, රේන්දපොළ ප්‍රදේශයේ කළ වැටලීමකදී කසළ තේ කිලෝග්‍රෑම් අටදහස් අටසිය හතක් අත්අඩංගුවට ගැනුණා. ලොරි රථයකින් මේවා ප්‍රවාහනය කරමින් තිබියදීයි අත්අඩංගුවට ගෙන ඇත්තේ. සිද්ධිය සම්බන්ධයෙන් වයස අවුරුදු 43ක පුද්ගලයෙකුද අත්අඩංගුවට ගෙන තිබෙනවා. මෙවැනි කසළ තේ ජාවාරම් රැසක් මීට පෙරද නීතියේ රැහැනට හසු කර ගැනීමට පොලිස් විශේෂ කාර්ය බළකාය සමත් වුණා.       ", "URL": "https://www.itnnews.lk/2023/10/05/439529/", "Category": "දේශීය පුවත්", "Parent URL": null}