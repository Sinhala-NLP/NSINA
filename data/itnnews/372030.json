{"Source": "ITN news", "Timestamp": "ඔක්තෝබර් 27, 2021 09:48", "Headline": "නිරෝධායන නීති කැඩූ තවත් 43 ක් අත්අඩංගුවට", "News Content": "නිරෝධායන නීති කඩ කිරීම සම්බන්ධයෙන් මේ දක්වා පුද්ගලයින් 81396 දෙනෙකු අත්අඩංගුවට ගෙන තිබෙනවා. දිවයින පුරා නිරෝධායන නීති කඩ කරන පුද්ගලයින් අත්අඩංගුවට ගැනීමේ මෙහෙයුමක් ඊයේ උදෑසන හයේ සිට අද උදෑසන හය දක්වා ක්‍රියාත්මක වුණා. එම කාලය තුළ නිරෝධායන නීති උල්ලංඝනය කිරීම් සම්බන්ධව පුද්ගලයින් හතලිස් තුන් දෙනෙකු අත්අඩංගුවට ගෙන තිබෙනවා. බස්නාහිර පළාත තුළද වෙනත් පළාත්වලින් ඇතුලුවන ස්ථානවල මාර්ග බාධක යොදා මගීන් සහ වාහන පරීක්ෂා කිරීම තවදුරටත් සිදු කෙරෙනවා. බස්නාහිර පළාත තුළ මෙලෙස ස්ථාපනය කර ඇති මාර්ග බාධක සංඛ්‍යාව 13 ක්. බස්නාහිර පළාතෙන් පිටවන වාහන 452 ක් සහ පුද්ගලයින් 864 දෙනෙකු අදාළ කාලය තුළ පරීක්ෂාවට ලක් කෙරුණ බවයි පොලිස් මාධ්‍ය ප්‍රකාශක කාර්යාලය සදහන් කරන්නේ.   ", "URL": "https://www.itnnews.lk/2023/10/05/372030/", "Category": "දේශීය පුවත්", "Parent URL": null}