{"Source": "ITN news", "Timestamp": "දෙසැම්බර් 16, 2021 13:21", "Headline": "උතුරු මැද පළාතේ සෑම ගොවියෙකුට ම කිරි ගවයන් දෙදෙනෙක්", "News Content": "කාබනික ගොවිතැනට තවත් සහයෝගයක් ලබාදෙමින් උතුරු මැද පළාතේ සෑම ගොවියෙකුට ම කිරි ගවයන් දෙදෙනෙකු බැගින් ලබාදීම කෙරෙහි උතුරු මැද පළාත් ආණ්ඩුකාර මහීපාල හේරත් මහතාගේ අවදානය යොමු වී තිබෙනවා. අනුරාධපුර දිස්ත්‍රික්කයේ ගොවීන් පිරිසකට කාබනික පොහොර නිෂ්පාදන උපකරණ බෙදාදීමේ අවස්ථාවකට එක්වෙමිනුයි උතුරු මැද පළාත් ආණ්ඩුකාරවරයා මේ බව හෙළි කළේ. එම උපකරණ සදහා රජය වැය කළ මුදල රුපියල් කෝටියක්. මෙහිදි ආණ්ඩුකාරවරයා හෙළි කළේ, කාබනික ගොවිතැන වඩාත් ප්‍රචලිත කිරීමේ අරමුණින් ඊට සහයෝගයක් ලෙස ලබන වසර මුල සිට සෑම ගොවියෙකුටම කිරි ගවයන් දෙදෙනෙකු බව ලබාදීමට කටයුතු කරන බවයි. අනුරාධපුර දිස්ත්‍රික් ලේකම් ජනක ජයසුන්දර, පළාත් කෘෂිකර්ම අමාත්‍යාංශයේ රංජන් ජයසිංහ යන මහත්වරුන් ඇතුලු පිරිසක් මෙම අවස්ථාවට එක් වුණා. මේ අතර අනුරාධපුර දිස්ත්‍රික්කයේ ගොවි පිරිසක් අතීත ක්‍රමවේදයන් සිහිපත් කරමින් ගොයම් පැළ සිටුවා කාබනික පොහොර යෙදීමට කටයුතු කළා. පරිසර හිතකාමී ක්‍රම භාවිත කරමින් ප්‍රමාණවත් අස්වැන්නක් ලබා ගැනීම ඔවුන්ගේ අපේක්ෂාවයි.     ", "URL": "https://www.itnnews.lk/2023/10/05/383120/", "Category": "දේශීය පුවත්", "Parent URL": null}