{"Source": "ITN news", "Timestamp": "මැයි 18, 2022 10:18", "Headline": "බොරැල්ල – මරදාන පාර අවහිර වෙයි", "News Content": "විරෝධතා ව්‍යාපාර හේතුවෙන් කොළඹ හා තදාසන්න ප්‍රදේශ කිහිපයක මාර්ග අවහිර වුණා. මේ අතර ගෑස් සහ ඉන්ධන ලබා ගැනීමට අද දිනයේදී පෝලිම්වල රැදී නොසිටින ලෙස අදාළ සමාගම් ජනතාවගෙන් ඉල්ලීමක් කරනවා. ගෑස් සහ ඉන්ධන ලබාදෙන ලෙස ඉල්ලමින් ප්‍රදේශ කීපයක විරෝධතා සංවිධාන කර තිබුණා. බොරැල්ල මරදාන ප්‍රධාන මාර්ගය ආනන්ද විදුහල අසලින් මුලුමනින්ම අවහිර වුණා. ඉන්ධන ඉල්ලා සිදුකෙරුණු තවත් විරෝධතාවක් නිසා කොළඹ මීගමුව ප්‍රධාන මාර්ගය ද සුගතදාස ක්‍රීඩාංගනය අසලින් අද උදෑසන මුලුමනින්ම අවහිර වුණා. කෙසේ වෙතත් පොලීසිය මැදිහත්වීමෙන් විරෝධතාකරුවන් විසුරුවා හැර මාර්ග යථා තත්ත්වයට පත් කිරීමට කටයුතු කෙරුණා.       ", "URL": "https://www.itnnews.lk/2023/10/05/411928/", "Category": "දේශීය පුවත්", "Parent URL": null}