{"Source": "ITN news", "Timestamp": "ඔක්තෝබර් 30, 2022 12:15", "Headline": "යුක්‍රේනයේ ධාන්‍ය අපනයනයට රුසියාවෙන් යළිත් වාරණයක්", "News Content": "යුක්‍රේනයෙන් ධාන්‍ය අපනයනය කිරීමට ලබාදී තිබූ ඉඩකඩ යළි අසුරාලීමට කටයුතු කරන බව රුසියාව පවසනවා. මෙමගින් ලෝකයේ පවතින ආහාර අර්බුදයට දැඩි බලපෑමක් එල්ල කරනු ඇති බවයි විචාරකයන් පෙන්වා දෙන්නේ.රුසියාව මෙම තීරණය ගෙන ඇත්තේ ඊයේ කළු මුහුදේ ස්ථානගතව සිටි නාවික බලඇණියට යුක්‍රේනයෙන් දැවැන්ත ඩ්‍රෝන ප්‍රහාරයක් එල්ල කිරීමත් සමඟයි. එහිදී එක් යුද නෞකාවකට බරපතළ හානි සිදු වුණා. යුක්‍රේනය සහ බ්‍රිතාන්‍යය නාවික හමුදාව එක්ව මෙම ප්‍රහාරය සිදු කර ඇති බවටයි රුසියාව චෝදනා කරන්නේ. කෙසේ වුවත් යුක්‍රේනය මෙම ප්‍රහාරය ප්‍රතික්ෂේප කරන අතර යුක්‍රේන ජනාධිපති වොලොදිමීර් සෙලෙන්ස්කි සඳහන් කරන්නේ මෙය රුසියාවේ අනුමානයක් බවයි. ", "URL": "https://www.itnnews.lk/2023/10/05/443180/", "Category": "ජාත්‍යන්තර පුවත්", "Parent URL": null}