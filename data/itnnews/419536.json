{"Source": "ITN news", "Timestamp": "ජූනි 27, 2022 16:19", "Headline": "වයස අවුරුදු 70 පුද්ගලයකු කපා ‌කොටා ඝාතනය කරයි", "News Content": "අකුරැස්ස තිබ්බොටුවාව ප්‍රදේශයේ පදිංචිව සිටි ආබාධිත පුද්ගලයෙකුගේ හිස තියුණු ආයුධයකින් කපා ඝාතනයක් සිදු කර තිබෙනවා. පෞද්ගලික ආරවුලක් ‍මත මෙම ඝාතනය සිදු වන්නට ඇති බවටයි පොලීසිය සැක කරන්නේ. 70 හැවිරිදි ආබාධිත පුද්ගලයාගේ හිස කදින් වෙන් වන සේ තියුණු ආයුධයකින් කපා ඝාතනය සිදු කර ඇත්තේ එම නිවස අසල පදිංචි 32 හැවිරිදි පුද්ගලයෙකු බවට හදුනාගෙන තිබෙනවා. කදින් වෙන් වූ හිස නිවස අසලින් ගලා බසින නිල්වලා ගගට දමා ඇති බවට ද පොලීසිය සැක පල කරනවා. ඝාතනයට ලක් වූ පුද්ගලයාගේ බිරිද දියණිය හා සැකකරුගේ පියා ද සිද්ධියෙන් තුවාල ලැබුවා. සැකකරු මේ වන විට  ප්‍රදේශයෙන් පලාගොස් ඇති අතර ඔහු සහ ඝාතනයට ලක් වූ පුද්ගලයාගේ හිස සොයා පොලීසිය විමර්ශන සිදු කරනවා.       ", "URL": "https://www.itnnews.lk/2023/10/05/419536/", "Category": "දේශීය පුවත්", "Parent URL": null}