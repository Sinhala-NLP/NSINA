{"Source": "ITN news", "Timestamp": "පෙබරවාරි 22, 2022 18:04", "Headline": "12 – 15 අතර දරුවන්ටත් දෙවන මාත්‍රාව ලබාදීමට අනුමැතිය", "News Content": "වයස අවුරුදු 12 ත් 15 ත් අතර දරුවන් සදහා කොරෝනා මර්දන දෙවන මාත්‍රාව ලබාදීමට නිර්දේශ නිකුත්කර තිබෙනවා. පළමු මාත්‍රාව ලබාගෙන මාස තුනක් ගතවූ දරුවන් සදහා දෙවන මාත්‍රාව ලබාදෙන බවටයි එම නිර්දේශවල සදහන් වන්නේ. වයස අවුරුදු 12 ත් 15 ත් අතර දරුවන් සදහා කොරෝනා මර්දන දෙවන මාත්‍රාව ලබාදීමට අදාළ නිර්දේශ නිකුත් කළ බව විශේෂඥ වෛද්‍ය චන්න ද සිල්වා පවසනවා. එන්නත්කරණය පිළිබද විශේෂඥ කමිටුවක් තුළින් විද්‍යාත්මක ක්‍රමවේද අනුගමනය කරමින් මෙම නිර්දේශ නිකුත් කළ බවයි ඒ මහතා ප්‍රකාශ කළේ. මේ අතර වයස අවුරුදු 12 ට අඩු දරුවන් සදහා එන්නත් ලබාදීම පිළිබද විමසා ඇති අතර ඊට අදාළ නිර්දේශ ඉදිරි පැය කීපයේ දී ලැබෙනු ඇති බව රාජ්‍ය අමාත්‍ය මහාචාර්ය චන්න ජයසුමන ප්‍රකාශ කළා.     ", "URL": "https://www.itnnews.lk/2023/10/05/396958/", "Category": "දේශීය පුවත්", "Parent URL": null}