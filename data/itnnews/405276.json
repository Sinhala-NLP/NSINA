{"Source": "ITN news", "Timestamp": "අප්‍රේල් 3, 2022 11:46", "Headline": "හදිසි නීතිය සහ ඇඳිරිනීතිය ගැන රජයෙන් විශේෂ නිවේදනයක්", "News Content": "හදිසි නීතිය හා ඇදිරිනීතිය පනවනු ලැබුවේ සාමය ජන ජීවිතය හා මහජන සහ පෞද්ගලික දේපොල ආරක්ෂා කිරීමේ අරමුණ ඇතුව බව රජය අවධාරණය කරනවා. භාෂණයේ හා ප්‍රකාශනයේ නිදහස හා සාමකාමී ලෙස විරෝධය පෑමේ අයිතිය මෙන්ම මහජන සාමය හා රාජ්‍ය පෞද්ගලික දේපොල ආරක්ෂා කිරීමට ද රජය බැදී සිටින බව රජයේ ප්‍රවෘත්ති දෙපාර්තමේන්තුව නිවේදනයක් නිකුත් කරමින් පවසනවා. භාෂණයේ හා ප්‍රකාශනයේ නිදහස සාමකාමී ලෙස රැස්වීමේ හා විරෝධය පෑමේ අයිතිය ඇතුළු ප්‍රජාතන්ත්‍රවාදී අයිතිවාසිකම් තහවුරු කර ප්‍රවර්ධනය කිරීමට රජය ප්‍රතිඥා දී පිළිගෙන ඇති ප්‍රතිපත්තියක් වනවා. පසුගිය වසර දෙකට වැඩි කාලය තුළ එය ප්‍රා යෝගිකව සනාථකර ඇති බව එම නිවේදනයේ සදහන්. වත්මන් ජනාධිපතිතුමා බලයට පත්වීමෙන් පසු කිසිදු සාමකාමී උද්ඝෝෂනයකට හෝ විරෝධතා පෙළපාලියකට හෝ බැටන් ප්‍රහාර, කදුලු ගෑස් සහ ජල ප්‍රහාර එල්ල නොකළ බව එම නිවේදනයේ වැඩිදුරටත් සදහන් වනවා. ඇතැම් අවස්ථාවක විරෝධතාකරුවන්ගේ නියෝජිතයින් ජනාධිපති කාර්යාලයට කැදවා සාකච්ඡා කර විසදුම් ලබාදෙනු ලැබුවා.         ", "URL": "https://www.itnnews.lk/2023/10/05/405276/", "Category": "දේශීය පුවත්", "Parent URL": null}