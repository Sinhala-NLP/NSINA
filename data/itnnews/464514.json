{"Source": "ITN news", "Timestamp": "මාර්තු 1, 2023 21:42", "Headline": "කොළඹ ජනමාධ්‍යවේදීන්ගේ සංගමය සංවිධාන කළ සුහද ක්‍රිකට් තරඟාවලිය රාජගිරියේදී", "News Content": "කොළඹ ජනමාධ්‍යවේදින්ගේ සංගමය පළමුවරට සංවිධාන කල සුහද ක්‍රිකට් තරගාවලිය රාජගිරියේදී පැවැත්වුණා. තරගාවලියේ ශූරතාව හිමිකරගත්තේ කලම්බු රයිඩර්ස්  කණ්ඩායමයි. තරගාවලියේ සමාරම්භක උත්සවය පැවැත්වුණේ අමාත්‍ය ආචාර්ය බන්දුල ගුණවර්ධන මහතාගේ ප්‍රධානත්වයෙන්. පාර්ලිමේන්තු මන්ත්‍රීවරුන් ඇතුළු ආරාධිතයින් රැසක් එම අවස්ථාවට එක්වුණා. සියලුම මාධ්‍ය ආයතන නියෝජනය කරමින් ප්‍රාදේශීය මාධ්‍යවේදීන්ගෙන් සැදුම්ලත් කණ්ඩායම් 6 ක සහභාගීත්වයෙන් සුහද ක්‍රිකට් තරගාවලිය  පැවැත්වුණා. අවසන් තරගයේ පළමුවෙන් පන්දුවට පහරදුන් කලම්බු රයිඩර්ස් කණ්ඩායම පන්දුවාර 4 අවසානයේදී කඩුළු 03 කට ලකුණු 65 ක් ලබාගත්තා. පිළිතුරු ඉනිම ක්‍රීඩා කළ ගේම් ස්වින්ගර්ස් කණ්ඩායමට පන්දුවාර 4 අවසානයේ ලබාගත හැකි වූයේ කඩුළු 02 කට ලකුණු 21 ක් පමණයි. ඒ අනුව කලම්බු රයිඩර්ස් කණ්ඩායම ලකුණු 44 ක පහසු ජයක් හිමි කරගත්තා. තරගාවලියේ දක්ෂතම පිතිකරු ලෙස සම්මාන හිමි කර්ගත්තේ ගේම් ස්වින්ගර්ස් කණ්ඩායමේ රිෂාන් මධුශංකයි. දක්ෂතම පන්දු යවන්නා ලෙස කලම්බර් රයිඩර් කණ්ඩායමේ අමල් ගාල්ලගේ සම්මාන දිනාගත්තා. අවසන් තරගයේ වීරයා ලෙස සම්මාන හිමි වූයේ කලම්බර් රයිඩර්ස් කණ්ඩායමේ ඩිලාන් ප්‍රසන්නටයි.   ", "URL": "https://www.itnnews.lk/2023/10/05/464514/", "Category": "ක්‍රිකට්,ක්‍රීඩා", "Parent URL": null}