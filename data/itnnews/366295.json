{"Source": "ITN news", "Timestamp": "அக்டோபர் 1, 2021 15:48", "Headline": "ஆப்கானிஸ்தானை தலிபான்கள் கைப்பற்றியதும் பாகிஸ்தானில் பயங்கரவாத தாக்குதல்கள் அதிகரிப்பு", "News Content": "ஆப்கானிஸ்தானில் தலிபான்களின் ஆட்சி ஏற்பட்டதும் பாகிஸ்தானில் பயங்கரவாத தாக்குதல் அதிகரித்துள்ளதாக பிரதமர் இம்ரான் கான் தெரிவித்துள்ளார். கடந்த மாதத்தில் மாத்திரம் 35 தாக்குதல்கள் நடத்தப்பட்டுள்ளன. அதில் 52 பேர் கொல்லப்பட்டுள்ளனர். கடந்த 4 வருடங்களின் பின்னர் ஒரு மாதத்தில் நடத்தப்பட்ட அதிகளவான தாக்குதல்கள் கடந்த மாதத்திலேயே பதிவாகியுள்ளன. பாதுகாப்பு படையை சேர்ந்த 20க்கும் மேற்பட்டவர்கள் கொல்லப்பட்டுள்ளனர். பாகிஸ்தானில் பயங்கரவாத தாக்குதல்களை கட்டுப்படுத்த உரிய நடவடிக்கை எடுக்கப்படுமென பிரதமர் இம்ரான் கான் குறிப்பிட்டுள்ளார். பாகிஸ்தானின் பலுசிஸ்தான் மாகாணத்தில் அரசுக்கு எதிராக ஆயுத போராட்டம் இடம்பெறுகிறது. அங்கும் தாக்குதல்கள் அதிகரித்துள்ளன. நாட்டின் ஏனைய பகுதிகளிலும் பயங்கரவாத தாக்குதல்கள் நடத்தப்பட்டுள்ளன. ஆப்கானிஸ்தானில் தலிபான்கள் கைப்பற்றியதன் பின்னரே இவ்வாறான மாற்றம் ஏற்பட்டுள்ளது. இதனால் பாதுகாப்பை பலப்படுத்த நடவடிக்கை எடுத்துள்ளதாக பிரதமர் இம்ரான் கான் தெரிவித்துள்ளார். ", "URL": "https://www.itnnews.lk/2023/10/05/366295/", "Category": "Breaking News,சர்வதேச செய்திகள்", "Parent URL": null}