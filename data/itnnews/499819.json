{"Source": "ITN news", "Timestamp": "ජූලි 14, 2023 15:14", "Headline": "බොරු කී ගානියාට අත්හිටවු සිර දඬුවම්", "News Content": "අසත්‍ය පැමිණිල්ලක් සිදුකළේ යැයි චෝදනා ලැබ සිටි කොළඹ ස්විට්සර්ලන්ත තානාපති කාර්යාලයේ සේවිකාවක වන ගානියා බැරිස්ටර් එම චෝදනාවට වරද පිළිගත්තා. ඒ අනුව ඇයට අත්හිටවු සිර දඩුවමක් නියම කිරීමටයි කොළඹ මහාධිකරණය නියම කළේ. 2019 නොවැම්බර් 25 වනදා හෝ ඊට ආසන්න දිනයකදි ආයුධ සන්නද්ධ පිරිසක් තමන් පැහැරගෙන ගොස් ප්‍රශ්න කොට ලිංගික හිරිහැර සිදුකළ බවට ස්වීට්සර්ලන්ත තානාපති කාර්යාල නිලධාරිනී ගානියා බැරිස්ටර් පැමිණිල්ලක් කර තිබුණා. එය අසත්‍ය පැමිණිල්ලක් බවට චෝදනා කරමින් නීතිපතිවරයා ඇයට එරෙහිව නඩුවක් ගොනු කළා. මෙම නඩුව කොළඹ මහාධිකරණය හමුවේ අද කැදවූ අවස්තාවේ ගානියා බැරිස්ටර් එම චෝදනාවට වරද පිළිගත්තා. ඒ අනුව  විත්තිකාරියට පෙර වැරදි නොමැති බවට ඉදිරිපත් වූ වාර්තා සලකා බැලීමෙන් අනතුරුව මහාධිකරණ විනිසුරුවරයා මෙම තීන්දුව ප්‍රකාශයට පත්කළා. ගානියා බැරිස්ටර්ට බරපතල වැඩ සහිත වසර දෙකක සිර දඩුවමක් නියම කළ මහාධිකරණ විනිසුරුවරයා එය වසර පහකට අත්හිටුවීමට නියම කළා. රුපියල් 5000ක දඩයක්ද නියම කෙරුණා. එයනොගෙවන්නේ නම් මාස තුනක සිර දඩුවමක් නියම කරන බවද නියෝගයේ සදහන්. විත්තිකාරිය රුපියල් ලක්ෂ 20 වන්දියක් ද ගෙවිය යුතු බවටයි නියම කෙරුණේ. එය ගෙවීම පැහැර හැරිය හොත් තවත් මාස 3ක සිර දඩුවම් නියම කරන බවද නියෝගයේ සදහන්. ", "URL": "https://www.itnnews.lk/2023/10/05/499819/", "Category": "Breaking News,දේශීය පුවත්", "Parent URL": null}