{"Source": "ITN news", "Timestamp": "සැප්තැම්බර් 18, 2022 17:08", "Headline": "නිවිතිගල සත් හැවිරිදි දැරිය ඝාතනය සිද්ධියේ ප්‍රධාන සැකකරු අත්අඩංගුවට", "News Content": "නිවිතිගල දෙල්වල ප්‍රදේශයේ දී සත් හැවිරිදි දැරියක් ඝාතනය කර සිරුර මැණික් පතලකට දැමීමේ සිද්ධියේ ප්‍රධාන සැකකරු කලවාන පොලීසිය මගින් අද අත්අඩංගුවට ගත්තා. සැකකරු අත්අඩංගුවට ගැනීම සදහා පොලිස් කණ්ඩායම් කිහිපයක් සහ පොලිස් විශේෂ කාර්ය බලකාය දින කිහිපයක් මෙහෙයුම් සිදුකළා. මෙම ඝාතන සිද්ධියට අදාළ සැකකරුගේ බිරිද සහ අනියම් බිරිද මීට පෙර පොලීසිය අත්අඩංගුවට ගත්තා. මීට පෙර අත්අඩංගුවට ගත් සැකකරුවන් අතර දැරියගේ මව ද වනවා. සැකකරුගේ නීත්‍යනුකූල බිරිද සහ අනියම් බිරිදෑවරුන් දෙදෙනා එකම නිවසක ජීවත්ව ඇති අතර මෙම දැරියට පහරදීම් ඇතුළු වද හිංසා සිදුකර ඇති බවයි මූලික පරීක්ෂන වලදී හෙළිවුණේ. අධිකරණ නියෝග යටතේ දැරියගේ සිරුර ගොඩගැනීම පසුගියදා සිදුකෙරුණ අතර ඇයගේ මව විසින් සිරුර හදුනා ගත්තා. ඇය සිදුකළ පාපොච්චාරණයට අනුවයි ප්‍රධාන සැකකරු අත්අඩංගුවට ගැනීමේ මෙහෙයුම් ක්‍රියාත්මක කෙරුණේ.           ", "URL": "https://www.itnnews.lk/2023/10/05/435683/", "Category": "Breaking News,දේශීය පුවත්", "Parent URL": null}