{"Source": "ITN news", "Timestamp": "ජූලි 2, 2022 21:17", "Headline": "රුසියා නැව අත්අඩංගුවට ගන්න – යුක්රේනය තුර්කියෙන් ඉල්ලයි", "News Content": "රුසියා ධජය යටතේ ධාන්‍ය ප්‍රවාහනය කෙරෙමින් තිබෙන නෞකාවක් අත්අඩංගුවට ගන්නා ලෙස යුක්රේනය තුර්කියෙන් ඉල්ලීමක් කර තිබෙනවා. රුසියාව අලුතින් අල්ලා ගත් ප්‍රදේශයක තිබූ ධාන්‍ය තොගයකුයි මෙම නෞකාවෙන් ප්‍රවාහනය කෙරෙන්නේ.රුසියා ධජය යටතේ යාත්‍රා කරමින් තිබෙන සිබෙක් සෝලි නමැති නෞකාව බර්ඩින්ස් නමැති වරායෙන් ධාන්‍ය තොගයක් රැගෙන තුර්කි මුහුදු සීමාවට ඇතුළත්ව තිබෙනවා. යුක්රේන බලධාරීන් සඳහන් කරන්නේ මෙම ධාන්‍ය තොගය තමන්ට අයත් බවයි. නෞකාවෙන් ධාන්‍ය මෙට්‍රික් ටොන් හාරදහස් පන්සියයක් පමණ ඇති බව විදෙස් මාධ්‍ය වාර්තා කළා. සිද්ධිය සම්බන්ධයෙන් මෙතෙක් තුර්කි විදේශ කටයුතු අමාත්‍යාංශය ප්‍රතිචාර දැක්වීමක් සිදු කර නැහැ. සිරියාවේ ටාටව්ස් ප්‍රදේශයට ඊශ්‍රායල හමුදා ප්‍රහාරයක් එල්ල කර ඇති බව සිරියා ආරක්ෂක අමාත්‍යාංශය පවසනවා. සිද්ධියෙන් සාමාන්‍ය වැසියන් දෙදෙනෙකු තුවාල ලැබුවා. ප්‍රහාරය සම්බන්ධයෙන් ඊශ්‍රායලය මෙතෙක් ප්‍රකාශයක් නිකුත් කර නැහැ.     ", "URL": "https://www.itnnews.lk/2023/10/05/420739/", "Category": "Breaking News,ජාත්‍යන්තර පුවත්", "Parent URL": null}