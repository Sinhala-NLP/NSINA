{"Source": "ITN news", "Timestamp": "ජූනි 15, 2023 11:34", "Headline": "ශිෂ්‍යත්ව විභාගය ඔක්තෝම්බර් මස 15 වනදා – අයදුම්පත් Online ක්‍රමයට", "News Content": "5 ශ්‍රේණිය ශිෂ්‍යත්ව විභාගය  ලබන ඔක්තෝම්බර් මස 15 වනදා පවත්වන බව විභාග දෙපාර්තමේන්තුව නිවේදනය කරනවා. මෙම විභාගය සදහා අයදුම්පත් භාරගැනීම අද සිට ලබන මස 06 වනදා දක්වා සිදු කෙරෙන බවයි එම දෙපාර්තමේන්තුව පවසන්නේ. ශිෂ්‍යත්ව විභාගය සදහා අයදුම්පත් භාරගැනීම මාර්ගගත ක්‍රමයට සිදු කෙරෙනවා. ජුලි මස 6 වනදා මධ්‍යම රාත්‍රී 12.00න්  පසු මාර්ගගත ප්‍රවේශය වසා දැමෙනු ඇති. කිසිදු හේතුවක් මත හෝ අයදුම් භාරගැනීමේ අවසන් දිනය දීර්ඝ නොකරන බවයි විභාග දෙපාර්තමේන්තුව අවධාරණය කරන්නේ. 5 ශ්‍රේණිය ශිෂ්‍යත්ව විභාගයට ඉදිරිපත් විය හැකි වන්නේ රජයේ පාසලක හෝ රජයේ අනුමත පාසලක 5 ශ්‍රේණියේ සිසුන්ට පමණයි. විභාග ප්‍රතිඵල මත ශිෂ්‍යත්ව පිරිනමන්නේ ලබන ජනවාරි 31 වන  දිනට වයස අවුරුදු 11 ට අඩු, අවුරුදු 10 හෝ 10ට වැඩි අඩු ආදායම් සහිත සිසුන් සදහා පමණක් බව ද විභාග දෙපාර්තමේන්තුව නිකුත් කළ නිවේදනයේ සදහන්. ශිෂ්‍යත්ව විභාගයට ඔන්ලයින් ඔස්සේ අයදුම් කිරීමේ උපදෙස් පත්‍රය හා ව්‍යවස්ථාව ඔන්ලයින් එක්සෑම්ස් ඩොට් එල්.කේ ඇලඉරක් ඊඅයිසී වෙත පිවිසීමෙන් ලබාගත හැකියි. විශේෂ අවශ්‍යතා ඇති සිසුන් සදහා ඉල්ලුම් කළ හැකි ආකාරය පිලීබද තොරතුරුද එම උපදෙස් පත්‍රිකාවේ සදහන් කර තිබෙනවා. විභාග දෙපාර්තමේන්තුවේ දුරකතන අංකවලට මෙන්ම 1911 ක්ෂණික අංකය ඇමතීමෙන් ඒ පිළිබද වැඩිදුර තොරතුරු ලබා ගත හැකියි.         ", "URL": "https://www.itnnews.lk/2023/10/05/492038/", "Category": "දේශීය පුවත්", "Parent URL": null}