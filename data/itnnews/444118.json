{"Source": "ITN news", "Timestamp": "நவம்பர் 4, 2022 12:24", "Headline": "கட்டுப்பாட்டு விலையை மீறி முட்டை விற்பனை செய்யும் வர்த்தக நிலையங்களை சுற்றிவளைக்க நடவடிக்கை", "News Content": "கட்டுப்பாட்டு விலையை மீறி முட்டை விற்பனை செய்யும் வர்த்தக நிலையங்களை சுற்றிவளைக்கும் நடவடிக்கை தொடர்ந்தும் முன்னெடுக்கப்பட்டுள்ளது. கூடுதல் விலைக்கு முட்டை விற்பனை செய்யப்படுவதாக நுகர்வோரிடமிருந்து கிடைத்த முறைப்பாடுகளையடுத்து நாடு பூராகவும் சுற்றிவளைப்புக்கள் இடம்பெறுகின்றன. மருதானை மற்றும் தெமட்டகொட ஆகிய பகுதிகளில் கூடுதல் விலைக்கு முட்டை விற்பனை செய்தவர்களுக்கு எதிராக சட்ட நடவடிக்கை எடுக்கப்பட்டுள்ளது. சாட்சிப்பொருட்கள் நீதிமன்றத்தில் ஒப்படைக்கப்படவுள்ளன. பிரதிவாதிகள் பிணையில் விடுவிக்கப்பட்டனர். இதேவேளை பண்டிகை காலத்தை முன்னிட்டு பொருட்களை கூடுதல் விலைக்கு விற்பனை செய்யும் நபர்களுக்கு எதிராக கடும் சட்ட நடவடிக்கை எடுக்கப்படுமென பாவனையாளர் அலுவல்கள் அதிகார சபை அறிவித்துள்ளது. ", "URL": "https://www.itnnews.lk/2023/10/05/444118/", "Category": "Breaking News,அண்மைய செய்திகள்", "Parent URL": null}