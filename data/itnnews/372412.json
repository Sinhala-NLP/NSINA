{"Source": "ITN news", "Timestamp": "ඔක්තෝබර් 28, 2021 15:37", "Headline": "පරිභෝජනයට නුසුදුසු ආහාර ද්‍රව්‍ය අලෙවිකළ ව්‍යාපාරිකයින් රැසකට එරෙහිව නීතිමය පියවර", "News Content": "හැටන් දික්ඔය ප්‍රදේශ කීපයක දී පරිභෝජනයට නුසුදුසු ආහාර ද්‍රව්‍ය අලෙවිකළ ව්‍යාපාරිකයින් රැසකට එරෙහිව නීතිමය පියවර ගෙන තිබෙනවා. එළඹෙන දීපවාලි උත්සව සමය වෙනුවෙන් වතුකරයේ ජනතාවට සෞඛ්‍ය සම්පන්න ලෙස ආහාර ද්‍රව්‍ය අලෙවි කිරීම පිළිබද මහජන සෞඛ්‍ය පරීක්ෂකවරුන් විශේෂ අවධානය යොමුකර තිබෙනවා. ඒ අනුව හැටන් දික්ඔය නගර සීමාවේ සියලු ආපනශාලා හා ආහාර ද්‍රව්‍ය අලෙවිසැල් හදිසි පරීක්ෂාවටක ලක්කෙරුණා. අපිරිසිදු ආකාරයෙන් ආහාර ද්‍රව්‍ය අලෙවිකළ ආපන ශාලා හිමියන්ට දැඩි ලෙස අවවාද කෙරුණා. එමෙන්ම මෙම ආහාර ද්‍රව්‍ය විනාශ කිරීමටයි මහජන සෞඛ්‍ය පරීක්ෂකවරුන් ක්‍රියා කළේ.       ", "URL": "https://www.itnnews.lk/2023/10/05/372412/", "Category": "දේශීය පුවත්", "Parent URL": null}