{"Source": "ITN news", "Timestamp": "මාර්තු 12, 2023 08:58", "Headline": "“ග්‍රෑන්ඩ්පාස් ඩුබායි” අත්අඩංගුවට", "News Content": "කොල්ලුපිටිය ප්‍රදේශයේ රූපලාවන්‍යාගාරයක් නිවාස දෙකක් ඇතුළු තවත් ස්ථාන දෙකක් බිඳ රුපියල් ලක්ෂ 40 ක පමණ දේපල කොල්ල කෑ ග්‍රෑන්ඩ්පාස් ඩුබායි යන අන්වර්ථ නාමයෙන් හඳුන්වන පුද්ගලයා අත්අඩංගුවට ගත් බව කොල්ලුපිටිය පොලීසිය පවසනවා. සැකකරු එලෙස සොරා ගෙන තිබූ රූපලාවන්‍ය උපකරණ , ආලේපන රන් භාණ්ඩ , අයි පෑඩ් , අයි ෆෝන් , ඇතුළු උපකරණ රැසක් පොලිස් භාරයට ගත් බව සඳහන්. පෙබරවාරි 25ස් වන දින කොල්ලුපිටිය පාසල් පටුමගේ රූපලාවණ්‍යාගාරයක් බිඳ රුපියල් ලක්ෂ 14 කට ආසන්න වටිනා රූපලාවන්‍ය කටයුතු සඳහා යොදා ගන්නා විවිධ උපකරණ සහ ආලේපන වර්ග සොරා ගැනීම, කැමරල් පෙදෙස වලව්වක පිටුපස දොර කඩා ඇතුළු වී පවුම් දහයකට ආසන්න රන් භාණ්ඩ සහ මුදල් සොරා ගැනීම මෙන්ම අයි පෑඩ් , අයි ෆෝන් සොරා ගැනීම සම්බන්ධයෙන් සීසීටීවී දර්ශන අනුව සිදුකළ විමර්ශනවලදී සැකකරු හඳුනාගෙන අත්අඩංගුවට ගත් බවයි පොලිසිය කියා සිටියේ. සැකකරු සොරාගත් භාණ්ඩ මාලිගාවත්ත අලුත් පාර , දෙමටගොඩ සහ ගෑන්ඩ්පාස් ප්‍රදේශ වලට අඩු මුදලට විකුණා තිබියදී සොයා ගෙන තිබෙනවා. සැකකරු මත්කුඩු ගැනීමට ඇබ්බැහි වූ අයෙක් බවද පොලිස් විමර්ශනවලදී අනාවරණය වී තිබෙනවා. ", "URL": "https://www.itnnews.lk/2023/10/05/467281/", "Category": "දේශීය පුවත්", "Parent URL": null}