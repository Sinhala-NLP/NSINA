{"Source": "ITN news", "Timestamp": "අප්‍රේල් 28, 2022 10:53", "Headline": "රඹුක්කන සිද්ධිය සම්බන්ධයෙන් කෑගල්ල මහේස්ත්‍රාත්වරිය කළ නියෝගය පොලිස්පතිවරයාට ලැබී නැහැ", "News Content": "රඹුක්කන වෙඩි තැබීමේ සිද්ධිය සම්බන්ධයෙන් කෑගල්ල මහේස්ත්‍රාත්වරිය කළ නියෝගය මෙතෙක් පොලිස්පතිවරයා වෙත ලැබී නැති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව මහතා පවසනවා. එම නියෝගය ලැබුණු වහාම අදාළ නීතිමය ක්‍රියාමාර්ග ගන්නා බවයි ඒ මහතා සදහන් කරන්නේ. රඹුක්කන විරෝධතාවක් අතරතුර වෙඩි ප්‍රහාර එල්ල කිරීමට නියෝග ලබා දුන් සහ එම නියෝග ක්‍රියාත්මක කළ සියලු දෙනා වහාම අත්අඩංගුවට ගෙන අධිකරණයට ඉදිරිපත් කරන ලෙස කෑගල්ල මහේස්ත්‍රාත්වරිය ඊයේ නියෝග කළා. කෙසේ වෙතත් මෙම නියෝග පොලිස්පතිවරයා වෙත මෙතෙක් ලැබී නැති බවයි පොලිස් මාධ්‍ය ප්‍රකාශකවරයා පවසන්නේ. රඹුක්කන ප්‍රදේශයේදී විරෝධතාවක් අතරතුර වෙඩි ප්‍රහාරයක් එල්ල වූයේ පසුගිය 19 වනදායි.ඉන් එක් අයෙකු මියගොස් 29 දෙනෙකු තුවාල ලැබුවා.         ", "URL": "https://www.itnnews.lk/2023/10/05/408710/", "Category": "දේශීය පුවත්", "Parent URL": null}