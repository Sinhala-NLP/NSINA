{"Source": "ITN news", "Timestamp": "ජූනි 14, 2023 10:17", "Headline": "බයිපර්ජෝයි සුළි කුණාටුවෙන් ගුජරාට් ප්‍රාන්තයට දැඩි බලපෑම් එල්ලවිය හැකි බවට අනතුරු අඟවයි", "News Content": "ඉන්දියාවට බලපා ඇති බයිපර්ජෝයි සුළි කුණාටුව හේතුවෙන් තිස්පන්දහසකට අධික පිරිසක් ආරක්ෂිත ස්ථාන කරා යොමුකර තිබෙනවා. බයිපර්ජෝයි සුළි කුණාටුවෙන් ඉන්දියාවේ ගුජරාට් ප්‍රාන්තයට දැඩි බලපෑම් එල්ලවිය හැකි බවටයි කාලගුණ අංශ අනාවැකි පලකරන්නේ. එමෙන්ම පාකිස්තානයේ කරච්චි ප්‍රදේශයට ද ඉන් බලපෑම් එල්ලවනු ඇති බවටද අනාවැකි පලවනවා. මේ වනවිට සුළි කුණාටුව පෝර්බන්දර් ප්‍රදේශයට කිලෝමීටර් 350ක පමණ දුරින් ස්ථානගතවී ඇති බවයි කාලගුණ අංශ පවසන්නේ. ගුජරාටයේ 37,800 දෙනෙකු මේ වනවිටත් ආරක්ෂිත ස්ථාන කරා යොමුකර ඇති බව සහන කණ්ඩායම් සඳහන් කරනවා. හෙට දිනය වනවිට සුළි කුණාටුව ගුජාරාට් ප්‍රාන්තයට ඇතුළුවිය හැකි බැවින් අවදානයෙන් කටයුතු කරන ලෙසයි කාලගුණ අංශ ජනතාවගෙන් ඉල්ලා සිටින්නේ.       ", "URL": "https://www.itnnews.lk/2023/10/05/491821/", "Category": "ජාත්‍යන්තර පුවත්", "Parent URL": null}