{"Source": "ITN news", "Timestamp": "ஜூன் 1, 2022 11:34", "Headline": "மழையுடனான வானிலையை தொடர்ந்து 8 மாவட்டங்களுக்கு மண்சரிவு எச்சரிக்கை..", "News Content": "நாட்டின் 8 மாவட்டங்களுக்கு மண்சரிவு அபாய எச்சரிக்கை விடுக்கப்பட்டுள்ளது. கொழும்பு, காலி, களுத்துறை, நுவரெலியா, மாத்தறை மாவட்டங்களில் வசிக்கும் மக்கள் கூடுதல் அவதானத்துடன் இருக்க வேண்டுமென அறிவுறுத்தப்பட்டுள்ளனர். கேகாலை மாவட்டத்தின் தெய்யோவிட்ட, புளத்கொஹப்பிட்டிய, வரக்காபொல, மாத்தறை மாவட்டத்தின் கொட்டப்பொல, பிட்டபெத்தர ஆகிய பகுதிகளுக்கும் இரண்டாம்கட்ட மண்சரிவு அபாய எச்சரிக்கை விடுக்கப்பட்டுள்ளது. இரத்தினபுரி மாவட்டத்தின் கிரியெல்ல, பெல்மடுல்ல, அயகல்ல, நிவித்திகல ஆகிய பிரதேச செயலக பிரிவுகளில் மண்சரிவு அபாயம் காணப்படுகின்றது. இரத்தினபுரி மாவட்டத்திலும் ஒரு சில பிரிவுகளுக்கு சிவப்பு எச்சரிக்கை விடுக்கப்பட்டுள்ளது. எலபாத்த, கலவான, குருவிட்ட, ஹலியகொட ஆகிய நகரங்களுக்கே மண்சரிவு தொடர்பான சிவப்பு எச்சரிக்கை விடுக்கப்பட்டுள்ளது. மண்சரிவு தொடர்பான அறிகுறிகள் காணப்படும்பட்சத்தில், அங்குள்ள மக்கள் பாதுகாப்பான இடங்களுக்கு செல்லுமாறும் அறிவுறுத்தப்பட்டுள்ளனர். அதுதொடர்பான மேலதிக தகவல்களை 1171 எனும் தொலைப்பேசி இலக்கத்திற்கு பெற்றுக்கொள்ள முடியும். இந்நிலையில் நாட்டின் பல்வேறு ஆறுகளின் நீர்மட்டம் அதிகரித்துள்ளது. மாதுலு ஓயா, குடா கங்கை, நில்வலா கங்கை, குக்குலே கங்கை, தெதுரு ஓயா ஆகிய ஆறுகளை அண்மித்த தாழ்நில பகுதி மக்கள் அவதானமாக இருக்குமாறு நீர்ப்பாசன திணைக்களத்தினால எச்சரிக்கை விடுக்கப்பட்டுள்ளது. ஒரு சில நீர்த்தேக்கங்களின் வான்கதவுகள் திறக்கப்பட்டுள்ளமையால் ஆறுகளின் நீர்மட்டம் திடீரென அதிகரிக்கக்கூடிய அபாயம் காணப்படுகின்றது. அதனால் பொதுமக்கள் கூடுதல் விழிப்புணர்வுடன் செயற்பட வேண்டுமெனவும் சுட்டிக்காட்டப்பட்டுள்ளது. ", "URL": "https://www.itnnews.lk/2023/10/05/414499/", "Category": "Breaking News,தேசிய செய்திகள்", "Parent URL": null}