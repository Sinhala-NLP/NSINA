{"Source": "ITN news", "Timestamp": "ඔක්තෝබර් 29, 2021 17:37", "Headline": "ලබන ඉරිදා ශෝක දිනයක්", "News Content": "අපවත්වී වදාළ පූජ්‍ය වැලමිටියාවේ කුසලධම්ම ස්වාමීන් වහන්සේගේ ආදාහන පූජෝත්සවය පැවැත්වෙන අනිද්දා (31) දිනය ශෝක දිනයක් ලෙසට ප්‍රකාශයට පත්කිරීමට රජය තීරණය කර තිබෙනවා. ඒ අනුව කොළඹ හා ගම්පහ යන දිස්ත්‍රික්කවල පිහිටි මස් පිණිස සතුන් ඝාතනය කරන ස්ථාන හා මස් මාංශ අලෙවිසැල් වසා තැබීමට නියමිත බවයි ස්වදේශ කටයුතු අමාත්‍යාංශය නිවේදනය කරන්නේ. මේ අතර කොළඹ හා ගම්පහ දිස්ත්‍රික්කවල සියලු සුරාසැල් ලබන ඉරිදා දිනයේ වසා තබන බව සුරාබදු කොමසාරිස්වරයා සදහන් කරනවා. ", "URL": "https://www.itnnews.lk/2023/10/05/372710/", "Category": "දේශීය පුවත්", "Parent URL": null}