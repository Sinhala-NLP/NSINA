{"Source": "ITN news", "Timestamp": "ඔක්තෝබර් 28, 2022 16:55", "Headline": "නියාගම විජිත විද්‍යාලයට එල්ලවූ මැර ප්‍රහාරයට විරෝධය පාමින් ප‍්‍රදේශවාසීන් විථි බසී", "News Content": "ගාල්ල ඇල්පිටිය නියාගම විජිත මධ්‍ය මහා විද්‍යාලයට ඇතුළු වූ පුද්ගලයෙක් විදුහල්පතිවරයාගේ කාර්යාලයට හානි සිදුකරමින් විදුහල්පතිවරයාට ද තර්ජනය කළ බව කියන සිද්ධියට විරෝධය පළ කරමින් පාගමනක් පැවැත්වුණා. විද්‍යාලයේ ක්‍රීඩාංගනය ආසන්නයෙන් මාර්ගයක් ලබා නොදීම හේතුවෙන් උරණ වූ පුද්ගලයෙකු මෙසේ විදුහල්පති කාමරයට ඇතුළු වී කළහකාරී ලෙස හැසිරී තිබෙනවා. එමෙන්ම ඔහු විදුහල්පතිවරයාට මරණ තර්ජන සිදුකර ඇති බවයි වාර්තා වන්නේ. සිද්ධියට විරෝධය පළකරමින් දෙමාපියන් පිරිසක් පාගමනින් නියාගම ප්‍රාදේශීය ලේකම් කාර්යාලයට පැමිණ සන්දේශයක් භාරදුන්නා. ඔවුන් ප්‍රකාශ කරන්නේ මේ පිලිබද විධිමත් පරික්ෂණයක් සිදුකළ යුතු බවයි.             ", "URL": "https://www.itnnews.lk/2023/10/05/442970/", "Category": "දේශීය පුවත්", "Parent URL": null}