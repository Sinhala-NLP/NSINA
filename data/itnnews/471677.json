{"Source": "ITN news", "Timestamp": "මාර්තු 29, 2023 13:07", "Headline": "සිංහ සහ ලියෝ සමාජ එක්ව ළමා පෝෂණය වෙනුවෙන් ව්‍යාපෘතියක් අරඹයි", "News Content": "මෙරට සිංහ සහ ලියෝ සමාජ එක්ව ළමා පෝෂණය සුරකිමු යන මැයෙන් ව්‍යාපෘතියක් ආරම්භ කළා. ළමා පෝෂණය සුරකිමු ව්‍යාපෘතියේ සමාරම්භක අවස්ථාව කොළඹ දෙක හෝලි රොසරි විද්‍යාලයේදී පැවැත්වුණා. ඒ අමාත්‍ය ආචාර්ය සුසිල් ප්‍රේම ජයන්ත, විදුහල්පතිනී සෞම්‍යා ප්‍රතාප , ජාත්‍යන්තර සිංහ සමාජයේ හිටපු ජාත්‍යන්තර සභාපති මහේන්ද්‍ර අමරසූරිය යන මහත්ම මහත්මීන්ගේ ප්‍රධානත්වයෙනුයි. අධ්‍යාපන අමාත්‍යාංශය මගින් අනුමත කර ඇති මෙම ව්‍යාපෘතියේ අරමුණ වන්නේ වසර 3 ක් සඳහා දරුවන් දස දහසකට ආහාර ලබාදීමයි.   ", "URL": "https://www.itnnews.lk/2023/10/05/471677/", "Category": "දේශීය පුවත්", "Parent URL": null}