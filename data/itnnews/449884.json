{"Source": "ITN news", "Timestamp": "දෙසැම්බර් 12, 2022 12:19", "Headline": "හඳපාන්ගොඩ ගනේ විහාරාධිපති ස්වාමීන් වහන්සේ අපවත් වෙති", "News Content": "හඳපාන්ගොඩ ගනේ විහාරාධිපති පුජ්‍ය කොටිගල ධම්මරතන ස්වාමීන් වහන්සේ අපවත්වුණා. හඳපාන්ගොඩ ශ්‍රී ගනේ විහාරය අරකාවිල ජිනරතනාරාමය – කැකුලාවල ශ්‍රී සුදර්මාරාමය යන විහාරස්ථානවල විහාරාධිපතිධුරය හෙබවූ පුජ්‍ය කොටගල ධම්මරතන ස්වාමීන් වහන්සේ අපවත්වන විට අනූදෙවන වියේ පසුවුණා. ජිනසෝබන දහම්පාසලේ ප්‍රධානාචාර්ය ධුරයද හෙබවූ උන්වහන්සේ ප්‍ර දේශයේ ශාසනික හා සාමාජික කටයුතුවලදී පෙරමුණ ගෙන ක්‍රියාකළ ස්වාමීන් වහන්සේ නමක වනවා. බුදුසසුනේ චිරස්තිථිය වෙනුවෙන් දැවැන්ත සේවාවක් ඉටුකළ අපවත්වී වදාල කොටගල ධම්මරතන ස්වාමීන්වහන්සේගේ ශ්‍රී දේහය පිළිබද ආදාහන පුජෝත්සවය විහාරස්ථ ආදාහන මළුවේදී අනිද්දා පස්වරු දෙකට සිදු කිරීමට නියමිතයි.   ", "URL": "https://www.itnnews.lk/2023/10/05/449884/", "Category": "Breaking News,දේශීය පුවත්", "Parent URL": null}