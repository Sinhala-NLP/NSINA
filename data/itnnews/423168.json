{"Source": "ITN news", "Timestamp": "ජූලි 14, 2022 12:35", "Headline": "විදේශගතවීමේ වුවමනාවක් නැති බව කබ්රාල් කියයි", "News Content": "තමන්ට විදේශගත වීමේ වුවමනාවක් නොමැති බව හිටපු මහබැංකු අධිපති අජිත් නිවාඩ් කබ්රාල් මහතා පවසනවා. යම් අයුරකින් විදේශගත වීමට අවශ්‍ය නම් ඒ සදහා ශ්‍රේෂ්ඨාධිකරණයේ අනුමැතිය ලබාගැනීමට කටයුතු කරන බවයි ඒ මහතා ශ්‍රේෂ්ඨාධිකරණය හමුවේ අද පොරොන්දු වූයේ. වත්මන් ආර්ථික අර්බුදයට වගකිව යුතු පුද්ගලයන්ට එරෙහිව පරික්ෂණයක් පවත්වන්නැයි නියම කරන ලෙස ඉල්ලා ගොණු කර ඇති පෙත්සම අද කැදවූ අවස්ථාවේදී අජිත් නිවාඩ් කබ්රාල් මහතා සිය නීතිඥවරයා මාර්ගයේ අධිකරණයට මෙම පොරොන්දුව ලබා දුන්නා.   ", "URL": "https://www.itnnews.lk/2023/10/05/423168/", "Category": "දේශීය පුවත්", "Parent URL": null}