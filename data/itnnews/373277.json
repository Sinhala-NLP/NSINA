{"Source": "ITN news", "Timestamp": "நவம்பர் 1, 2021 18:38", "Headline": "சேதனப்பசளை பயிர்ச்செய்கை பாதிக்கப்பட்டால், நிச்சயம் நட்டயீடு : அமைச்சர் சமல் தெரிவிப்பு", "News Content": "சேதனப் பசளை பயன்படுத்தி இடம்பெறும் பயிர்ச்செய்கை ஊடாக நட்டம் ஏற்பட்டால் நிச்சயமாக விவசாயிகளுக்கு நட்டயீடு வழங்கப்படுமென அமைச்சர் சமல் ராஜபக்ஷ தெரிவித்தார். தலதா மாளிகையில் இடம்பெற்ற நிகழ்வில் கலந்துகொண்டதன் பின்னர் ஊடகங்களுக்கு கருத்து தெரிவித்தபோதே அவர் இதனை குறிப்பிட்டார். “இத்தனை காலமும் இரசாயன உரத்திற்கு பழக்கப்பட்டிருந்தார்கள். ஆனால் இப்போது கொஞ்சம் கஷ்டப்படவேண்டும். அறுவடையில் சராசரியை விட வீழ்ச்சி ஏற்பட்டால் அந்த விவசாயிகளுக்கு நாம் நட்டயீடு வழங்குவோம் என்ற உறுதிமொழியை வழங்கியுள்ளோம். அதனால் இதற்கு பயப்படவேண்டிய தேவையில்லை. அதிகளவான விவசாயிகளும் அக்கறையுடன் இவ்வேலைத்திட்டத்தை முன்னெடுக்கிறார்கள். நடக்கும் சகல ஆர்ப்பாட்டங்களிலும் ஒரே குழுவே உள்ளதை காணக்கூடியதாக உள்ளது.” ", "URL": "https://www.itnnews.lk/2023/10/05/373277/", "Category": "Breaking News,தேசிய செய்திகள்", "Parent URL": null}