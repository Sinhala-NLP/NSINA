{"Source": "ITN news", "Timestamp": "අගෝස්තු 20, 2022 11:59", "Headline": "ෆින්ලන්ත අගමැතිට මත්ද්‍රව්‍ය චෝදනාවක්", "News Content": "ෆින්ලන්ත අග්‍රාමාත්‍ය සනා මරීන් මත්ද්‍රව්‍ය භාවිතය සම්බන්ධයෙන් පරික්ෂණයකට බදුන් වී තිබෙනවා. ෆින්ලන්ත අග්‍රාමාත්‍යවරිය සාදයකට සහභාගී වී නර්තනයක යෙදෙන වීඩියෝවක් සමාජ මාධ්‍යජාලාවල ප්‍රචාරය වීමත් සමග එරට විපක්ෂයෙන් ඇයට එරෙහිව චෝදනා එල්ලවුණා. විපක්ෂ දේශපාලකයන් සදහන් කළේ අග්‍රාමාත්‍යවරිය තහනම් මත්ද්‍රව්‍ය භාවිතකර ඇත්ද යන්න පිරික්ෂණයක් සිදුකළ යුතු බවයි. 36 හැවිරිදි වියේ පසුවන ෆින්ලන්ත අග්‍රාමාත්‍යවරිය සදහන් කළේ තමන් රාජකාරී ජීවිතය හා පෞද්ගලික ජීවිතය පටලවා නොගන්නා බවයි. සමාජයේ සෙසු තරුණියන් මෙන්ම තමන්ද කටයුතු කළ බව සදහන් කළ ෆින්ලන්ත අග්‍රාමාත්‍යවරිය කිසිදු තහනම් මත්ද්‍රව්‍යයක් භාවිත නොකළ බවද ප්‍රකාශ කර සිටියා.         ", "URL": "https://www.itnnews.lk/2023/10/05/430025/", "Category": "ජාත්‍යන්තර පුවත්", "Parent URL": null}