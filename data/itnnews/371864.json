{"Source": "ITN news", "Timestamp": "ඔක්තෝබර් 26, 2021 14:13", "Headline": "ඇමරිකාව කොරෝනා ව්‍යාප්තිය මැඩලීමට පනවා ඇති නීති තවදුරටත් ලිහිල් කරයි", "News Content": "විදෙස් සංචාරකයින්ට රට විවෘත කිරීමත් සමග කොරෝනා වයිරස ව්‍යාප්තිය මැඩලීමට පනවා ඇති නීති තවදුරටත් ලිහිල් කිරීමට ඇමරිකා ජනාධිපති ජෝ බයිඩන් පියවර ගෙන තිබෙනවා. කොරෝනා වයිරස ව්‍යාප්තිය ආරම්භ වීමත් සමග එවකට ජනාධිපති ඩොනල්ඩ් ට්‍රම්ප් රටවල් රැසක සංචාරකයින්ට ඇමරිකාවට ඇතුල්වීම තහනම් කළා. මෙම වසරේ ජනවාරි මාසයේ දී ජෝ බයිඩන් ජනාධිපතිධුරයේ වැඩ භාර ගත්තද නීති ලිහිල් කෙරුණේ නැහැ. කෙසේ වුවද බ්‍රිතාන්‍ය, චීනය, ඉන්දියාව හා යුරෝපා රටවල්වලට පනවා ඇති නීති නොවැම්බර් මස අට වන දින සිට ලිහිල් වෙනු ඇති. ඇමරිකාවට පැමිණෙන සියලුම සංචාරකයින් ලෝක සෞඛ්‍ය සංවිධානය අනුමත කළ එන්නතකින් මාත්‍රා දෙකම ලබා තිබීම අනිවාර්යයි. මේ අතර ඇමරිකාවේ නිව් ජර්සි ප්‍රාන්තයේ ප්‍රාථමික පාසල් නිරීක්ෂණයට ජනාධිපති ජෝ බයිඩන් එක්ව සිටින ආකාරය එරට මාධ්‍ය වාර්තා කර සිටියා.       ", "URL": "https://www.itnnews.lk/2023/10/05/371864/", "Category": "ජාත්‍යන්තර පුවත්", "Parent URL": null}