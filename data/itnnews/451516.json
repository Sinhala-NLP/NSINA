{"Source": "ITN news", "Timestamp": "டிசம்பர் 21, 2022 13:39", "Headline": "9 வயது சிறுவனை கடத்திச்சென்ற நபர்.. கைதுசெய்வதற்காக பொதுமக்களின் உதவியை கோரும் பொலிஸார்..", "News Content": "எப்பாவல பிரதேசத்தில் 9வயது சிறுவனை கடத்திச்சென்ற நபர் அடையாளம் காணப்பட்டுள்ளதாக பொலிஸார் தெரிவித்துள்ளனர். குறித்த நபரை கைதுசெய்வதற்காக பொதுமக்களின் உதவியை பொலிஸார் கோரியுள்ளனர். எப்பாவல கிரலோகம பிரதேசத்தை சேர்ந்த 9 வயதுடைய சிறுவன் கடத்தப்பட்டுள்ளதாக அவரது தாயார் எப்பாவல பொலிஸாருக்கு முறையிட்டுள்ளார். குறித்த பிரதேசத்தில் இலத்திரணியல் பழுதுபார்க்கும் நிலையம் ஒன்றை நடத்திச்சென்ற நபர் ஒருவர் சிறுவனுடன் நெருங்கி பழகியுள்ளதாகவும், 45 வயதான குறித்த நபரே சிறுவனை அழைத்துச்சென்றுள்ளதாக முறைப்பாட்டில் சுட்டிக்காட்டப்பட்டுள்ளது. கடத்திச்சென்ற சிறுவனை நாவுல பிரதேசத்திலுள்ள குறித்த நபரின் சகோதரர் வீட்டுக்கு அழைத்துச்சென்றுள்ளதாக ஆரம்பக்கட்ட விசாரணைகளில் தெரியவந்துள்ளது. இந்நிலையில் நேற்று காலை அங்கிருந்து குறித்த சிறுவனுடன் சென்றுள்ளதாக பொலிஸார் தெரிவித்துள்ளனர்.  17 52 இலக்கமுடைய சிவப்பு நிற முச்சக்கரவண்டியிலேயே சிறுவன் அழைத்துச்செல்லப்பட்டுள்ள நிலையில் குறித்த நபர் தொடர்பான புகைப்படமும் ஊடகங்களுக்கு வெளியிடப்பட்டுள்ளது. அது தொடர்பான தகவல் இருப்பின் 025 22 49 122 என்ற இலக்கத்திற்கோ அல்லது அருகிலுள்ள பொலிஸ் நிலையத்திற்கோ அறிவிக்குமாறு பொதுமக்கள் கோரப்பட்டுள்ளனர். ", "URL": "https://www.itnnews.lk/2023/10/05/451516/", "Category": "Breaking News,தேசிய செய்திகள்", "Parent URL": null}