{"Source": "ITN news", "Timestamp": "මාර්තු 29, 2023 09:09", "Headline": "මෙක්සිකෝවේ සරණාගත කඳවුරේ ගින්නෙන් මියගිය සංඛ්‍යාව 40 දක්වා ඉහළට", "News Content": "මෙක්සිකෝවේ සරණාගත කඳවුරක ඇති වූ ගින්නෙන් මියගිය සංඛ්‍යාව 40 දක්වා ඉහළ ගොස් තිබෙනවා. ඇමෙරිකා දේශසීමාව ආසන්නයේ මෙක්සිකෝවේ සරණාගත කඳවුරකයි මෙම ගින්න හටගෙන ඇත්තේ. ගින්න හට ගැනීමට හේතුව මෙතෙක් අනාවරණය වී නොමැති අතර පුද්ගලයින් රැසක් තුවාල ලබා රෝහල්ගත කර ඇති බවද සඳහන්. මධ්‍යම සහ දකුණු ඇමෙරිකාවේ සිට ඇමෙරිකාවට ඇතුළුවීම සඳහා පැමිණි පුද්ගලයින් මෙම සරණාගත කදවුරු තුළ රඳවා සිටි බවයි වාර්තා වන්නේ. එම ගින්න ව්‍යාප්ත වීමට හේතු වි ඇත්තේ සරණාගතයින්ට ලබා දී තිබූ මෙට්ටවලට ගිනි ඇවිලීම බවයි පොලිස් පරීක්ෂණවලින් අනාවරණය වී ඇත්තේ.           ", "URL": "https://www.itnnews.lk/2023/10/05/471597/", "Category": "Breaking News,ජාත්‍යන්තර පුවත්", "Parent URL": null}