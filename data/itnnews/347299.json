{"Source": "ITN news", "Timestamp": "ජූලි 6, 2021 11:22", "Headline": "ජයන්ත කැටගොඩ මන්ත්‍රී ධූරයෙන් ඉල්ලා අස්වෙයි", "News Content": "ශ්‍රී ලංකා පොදුජන පෙරමුණේ පාර්ලිමේන්තු මන්ත්‍රි ජයන්ත කැටගොඩ මහත්මයා පාර්ලිමේන්තු මන්ත්‍රී ධුරයෙන් ඉල්ලා අස්වුණා. ශ්‍රී ලංකා පොදුජන පෙරමුණේ ජාතික ලැයිස්තු මන්ත්‍රි ජයන්ත කැටගොඩ මහතා තමන් පාර්ලිමේන්තු මන්ත්‍රිධුරයෙන් ඉල්ලා අස්වන බව ලිඛිතව පාර්ලිමේන්තු මහලේකම් ධම්මික දසනායක මහතා වෙත දැනුම් දී තිබෙනවා. ඒ අනුව ශ්‍රී ලංකා පොදුජන පෙරමුණේ ජාතික ලැයිස්තු මන්ත්‍රිධුරයේ පුරප්පාඩුවක් ඇති වී තිබෙන බව පාර්ලිමේන්තු මහලේකම්වරයා මැතිවරණ කොමිසමේ සභාපතිවරයා වෙත ලිඛිතව දැනුම් දීමට පියවර ගනු ඇති. කැටගොඩ මහතා මෙසේ ඉල්ලා අස්වී ඇත්තේ ශ්‍රී ලංකා පොදුජන පෙරමුණේ නිර්මාතෘ බැසිල් රාජපක්ෂ මහතාට පාර්ලිමේන්තුවට පිවිසීමට අවස්ථාව සලසා දීම සදහා බවයි වාර්තා වන්නේ.       ", "URL": "https://www.itnnews.lk/2023/10/05/347299/", "Category": "දේශීය පුවත්", "Parent URL": null}