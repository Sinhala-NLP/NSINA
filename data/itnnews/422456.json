{"Source": "ITN news", "Timestamp": "ஜூலை 11, 2022 10:13", "Headline": "ஜனாதிபதி பதவி விலகுவதாக பிரதமருக்கு உத்தியோகபூர்வமாக அறிவிப்பு", "News Content": "ஜனாதிபதி கோட்டாப்பய ராஜபக்ஷ தான் ஏற்கனவே அறிவித்ததை போன்று பதவி விலகவுள்ளதாக அறிவித்துள்ளார். அது தொடர்பான தீர்மானத்தை பிரதமர் ரணில் விக்ரமசிங்கவிற்கு ஜனாதிபதி அறிவித்துள்ளார். கடந்த 9ம் திகதி சபாநாயகர் தலைமையில் இடம்பெற்ற கட்சி தலைவர்கள் கூட்டத்தின் போது ஜனாதிபதி பிரதமர் உள்ளிட்ட தரப்பினர் உடனடியாக பதவி விலக வேண்டுமென தீர்மானிக்கப்பட்டது. குறித்த காலப்பகுதியில் பதில் ஜனாதிபதியாக சபாநாயகர் செயற்படுவதற்கான யோசனைகளும் அதன்போது முன்வைக்கப்பட்டன. கட்சி தலைவர்கள் கூட்டத்தில் தீர்மானிக்கப்பட்ட விடயங்களுக்கு தான் இணக்கம் தெரிவிப்பதாகவும் ஜனாதிபதி கோட்டாப்பய ராஜபக்ஷ அன்றைய தினம் பிரதமருக்கு அறிவித்துள்ளார். இந்நிலையில் அதனை மீண்டும் ஜனாதிபதி உத்தியோகபூர்வமாக பிரதமருக்கு அறிவித்துள்ளதாக பிரதமர் ஊடக பிரிவு தெரிவித்துள்ளது. எதிர்வரும் 13ம் திகதி ஜனாதிபதி கோட்டாப்பய ராஜபக்ஷ உத்தியோகபூர்வமாக பதவி விலகவுள்ளதாக பிரதமர் ஊடக பிரிவு அறிக்கை ஒன்றை வெளியிட்டுள்ளது. ", "URL": "https://www.itnnews.lk/2023/10/05/422456/", "Category": "Breaking News,முதன்மை செய்தி", "Parent URL": null}