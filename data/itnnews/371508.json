{"Source": "ITN news", "Timestamp": "ඔක්තෝබර් 24, 2021 18:15", "Headline": "පාසල්වලට පැමිණීමේදී නිළ ඇඳුම අනිවාර්ය නැහැ – අධ්‍යාපන අමාත්‍යංශය", "News Content": "හෙට දිනයේ පාසල් ආරම්භ කිරීමේ දී දරුවන් පාසල් නිල ඇදුමෙන් සැරසී පාසලට පැමිණීම අනිවාර්ය නොවන බව අධ්‍යාපන අමාත්‍යංශය සඳහන් කරනවා. පාසලට පැමිණීමේ දී වඩාත් සුදුසු ඇදුමකින් සැරසී පැමිණීම ප්‍රමාණවත් බවයි අමාත්‍යංශය සඳහන් කරන්නේ. මේ අතර අධ්‍යාපන අමාත්‍යංශය නිර්දේශ කර ඇති පරිදි පංති කාමරයක ළමුන් සංඛ්‍යාව විස්සට අඩු නම් සියලුම සිසුන් සතියේ සෑම දිනකම පාසල් වෙත ගෙන්වා ගැනීමටත් සිසුන් සංඛ්‍යාව 21 – 40 ත් අතර නම් එම සංඛ්‍යාෙවන් අඩක් එක් දිනයක දී පාසල්  වෙත ගෙන ඒමට කටයුතු කරන බව විදුහල්පතිවරුන් පවසනවා. ඒ වගේම හෙට සිට පාසලට පැමිණෙන කුඩා දරුවන් පාසලට හුරුකරවන්න නව සැලසුමක් යටතේ කටයුතු කරන බවයි විදුහල්පතිවරුන් පවසන්නේ. මේ අතර අන්තර් පළාත් සංචරණ සීමා හේතුවෙන් හෙට සිට පාසල් වෙත පැමිණීමට නොහැකි සිසුන් ගුරුවරුන් හෝ විදුහල්පතිවරුන් මෙන්ම කාර්ය මණ්ඩලවලට පාසල් වෙත පැමිණීම සඳහා පහසුකම් සැපයීමට සූදානම් බව අධ්‍යාපන අමාත්‍යංශය පවසනවා. අමාත්‍යංශ ලේකම් මහාචාර්ය කපිල පෙරේරා මහතා සඳහන් කළේ දුරස්ථ පාසල්වලට යාමට අකමැති සිසුන්ට තම ප්‍රදේශයේ පාසලක අධ්‍යාපන කටයුතු සිදු කිරීමේ අවස්ථාවද ලබා දී ඇති බවයි.   ", "URL": "https://www.itnnews.lk/2023/10/05/371508/", "Category": "Breaking News,දේශීය පුවත්", "Parent URL": null}