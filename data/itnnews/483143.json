{"Source": "ITN news", "Timestamp": "මැයි 14, 2023 13:37", "Headline": "නිල්වලා ගඟ අවට සිටින අයට විශේෂ දැනුම්දීමක්", "News Content": "නිල්වලා ගංද්‍රෝණියට අද(14) උදෑසන සිට ඇද හැලෙන මිලිමීටර් 150 ඉක්මවූ වර්ෂා පතනය හේතුවෙන් ඉදිරි පැය කිහිපය තුළ ගංවතුර ඇතිවීමේ දැඩි අවදානමක් පවතින බව වාරිමාර්ග දෙපාර්තමේන්තුව අනතුරු අඟවනවා. මේවන විට නිල්වලා ගංද්‍රෝණියේ ඉහළ ධාරා සහ මධ්‍යම ධාරා ප්‍රදේශවලට සැළකියුතු වර්ෂාපතනයක් ලැබී ඇති බවයි ඔවුන් සඳහන් කරන්නේ. ඒ අනුව ඉදිරි කාල සීමාව නිල්වලා ගං ද්‍රෝණියේ සැලකිය යුතු ගංවතුර තත්ත්වයක් ඇතිවීමේ අවදානමක් ඇති වී ඇති බැවින්\nපිටබැද්දර අකුරැස්ස, අතුරුලිය,මාලිම්බොඩ තිහගොඩ, මාතර ප්‍රාදේශීය කොට්ඨාස වලට අයත් ප්‍රදේශවල පහත් බිම් ප්‍රදේශ ගංවතුර තත්ත්වයක් ඇතිවීමේ අවදානමක් පවතින බව වාරිමාර්ග දෙපාර්තමේන්තුව කියා සිටියා. එම පහත් බිම් ප්‍රදේශවල, ජනතාව විමසිල්ලෙන් සිටින ලෙසත්,අවදානම් මාර්ග වල සහ අතුරු මාර්ග වල,වාහන ගමනාගමනයේදී සැලකිලිමත් වන ලෙසත්,තමන්ගේ දේපළ ආරක්ෂා කරගන්න ලෙසත් වාරිමාර්ග දෙපාර්තමේන්තුව එම ප්‍රදේශවල ජනතාවගේ ජනතාවගෙන් ඉල්ලා සිටිනවා. එමෙන්ම ගංවතුර තත්ත්වයක් ඇති වී ඇති විට ගංවතුර ආශ්‍රිතව විනෝදවීම සිදු නොකරන ලෙසත් වාරිමාර්ග දෙපාර්තමේන්තුව ජනතාවගෙන් ඉල්ලා සිටිනවා. ", "URL": "https://www.itnnews.lk/2023/10/05/483143/", "Category": "දේශීය පුවත්", "Parent URL": null}