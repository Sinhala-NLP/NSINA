{"Source": "ITN news", "Timestamp": "ඔක්තෝබර් 24, 2021 15:59", "Headline": "එක්ස්ෆෝ 2020 ප්‍රදර්ශනයේ ශ්‍රී ලංකා ප්‍රදර්ශන කුටියට ඉතා ඉහළ ආකර්ෂණයක් ", "News Content": "ඩුබායි හිදී පැවැත්වෙන එක්ස්ෆෝ 2020 ප්‍රදර්ශනයේ ශ්‍රී ලංකා ප්‍රදර්ශන කුටිය වෙත ඉතා ඉහළ ආකාර්ෂනයක් ලැබී ඇති බව සංචාරක ප්‍රවර්ධන කාර්යාංශය පවසනවා. පසුගිය දින 23 කට ආසන්න කාලය තුළදී එකොළොස් දහසකට ආසන්න පිරිසක් මෙම ප්‍රදර්ශන කුටිය නරඹා ඇති බවයි සංචාරක ප්‍රවර්ධන කාර්යාංශය පවසන්නේ. එක්ස්ෆෝ 2020 ප්‍රදර්ශනය පසුගිය පළමුවනදා ඩුබායි හිදී ආරම්භ වුණා. එය ලබන වසරේ මාර්තු මාසය තෙක් පැවැත්වීමට නියමිතයි. අක්කර 1,083 ක කාන්තාර භූමියක පැවැත්වෙන මෙම ප්‍රදර්ශනයට රටවල් 182 ක් සහභාගි වනවා. ශ්‍රී ලංකා සංචාරක මණ්ඩලය සමඟ ශ්‍රී ලංකා තේ මණ්ඩලය , අපනයන සංවර්ධන මණ්ඩලය, ආයෝජනය මණ්ඩලය සහ ශ්‍රී ලංකන් ගුවන් සේවය මේ සඳහා එක්වුණා. ශ්‍රී ලංකාව සංචාරක ආකර්ශනයෙන් යුක්ත ගමනාන්තයක් ලෙස ප්‍රවර්ධනය කිරීම මෙන්ම ආයෝජකයින් ආකර්ශනය කරගැනීමට මෙම ප්‍රදර්ශනය උපකාර වනවා. මෙරට සාම්ප්‍රදායික කලාශිල්ප මෙන්ම අත්කම් පිළිබඳව ද ජාත්‍යන්තරය දැනුවත් කිරීමට මෙමගින් ඉඩ සැළසෙනවා.       ", "URL": "https://www.itnnews.lk/2023/10/05/371432/", "Category": "දේශීය පුවත්", "Parent URL": null}