{"Source": "ITN news", "Timestamp": "සැප්තැම්බර් 13, 2021 11:23", "Headline": "කොරෝනා හේතුවෙන් වසා දමා තිබූ බංග්ලාදේශයේ පාසල් යළි විවෘත කෙරේ", "News Content": "කොරෝනා වයිරස ව්‍යාප්තිය හේතුවෙන් වසා දමා තිබූ පාසල් යළි විවෘත කිරීමට බංග්ලාදේශය පියවර ගෙන තිබෙනවා. බංග්ලාදේශයේ පාසල් යළි විවෘත කෙරුණේ මාස 18 ක කාලයකට පසුවයි. එරට පාසල් මෙන්ම අනෙකුත් අධ්‍යාපන ආයතනද විවෘත කිරීමට අවසර ලබාදී තිබෙනවා. එරට ගුරුවරුන්ගෙන් 97%ක ප්‍රතිශතයක් එන්නත්කරණයට ලක් කර ඇති බවයි රජය නිවේදනය කරන්නේ. මුඛ ආවරණ පැලදීම , විෂබීජහරණ දියර භාවිතය මෙන්ම අනෙකුත් සියලු සෞඛ්‍ය ආරක්ෂණ විධි විධාන පාසල තුළදී අනුගමනය කිරීම අනිවාර්ය වනවා. පාසල් ආරම්භය හේතුවෙන් එරට පාසල් අලංකාරවත් ලෙස සැරසිලි කිරීමට ලක් කර තිබූ අතර පාසල් දරුවන්ට ත්‍යාග ලබාදීමද සිදු කර තිබෙනවා.     ", "URL": "https://www.itnnews.lk/2023/10/05/362068/", "Category": "ජාත්‍යන්තර පුවත්", "Parent URL": null}