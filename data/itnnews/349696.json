{"Source": "ITN news", "Timestamp": "ஜூலை 16, 2021 16:05", "Headline": "சேதனப்பசளைக்கான கேள்வி அதிகரிப்பு", "News Content": "இரசாயன பசளை பயன்பாடு நிறுத்தப்பட்டுள்ளதையடுத்து சேதனப்பசளைக்கான கேள்வி அதிகரித்துள்ளது. பண்டாரவெல கொம்போஸ்ட் பசளை ஆலையில் பாரிய அளவில் பசளை தயாரிக்கப்படுகிறது. தற்போது அதற்கான கேள்வியும் அதிகரித்துள்ளது. இதற்காக தயாரிப்பை அதிகரிக்க திட்டமிடப்பட்டுள்ளது. 12 இலட்சம் ரூபா பெறுமதியான ஹலர் இயந்திரம் வழங்கப்பட்டுள்ளது. பாராளுமன்ற உறுப்பினர் சுதர்சன டெனிபிட்டிய இயந்திரத்தை பண்டாரவளை நகர சபை தலைவரிடம் கையளித்தார். இதேவேளை காத்தான்குடியில் ஆயிரத்து 60 மில்லியன் ரூபா செலவில் சேதனப்பசளை தயாரிக்கும் தலம் அங்குரார்ப்பணம் செய்யப்பட்டுள்ளது. ஜனாதிபதி கோட்டாபய ராஜபக்ஷவின் பணிப்புரைக்கமைய மாகாண சபைகள் உள்ளுராட்சி அமைச்சினால் நிதிஒதுக்கீடு செய்யப்பட்டுள்ளது. முழு நாட்டிற்கும் தேவைப்படும் சேதனப்பசளையில் பெரும்பகுதியை காத்தான்குடி தளத்தில் தயாரிக்க உத்தேசிக்கப்பட்டுள்ளது. ", "URL": "https://www.itnnews.lk/2023/10/05/349696/", "Category": "Breaking News,தேசிய செய்திகள்", "Parent URL": null}