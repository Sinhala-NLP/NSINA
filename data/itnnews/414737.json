{"Source": "ITN news", "Timestamp": "ජූනි 2, 2022 10:01", "Headline": "ජොනී ඩෙප් සිය හිටපු බිරිඳට එරෙහිව ගොනු කර තිබූ නඩුවෙන් ජයගනී", "News Content": "ප්‍රකට හොලිවුඩ් නලුවෙකු වන ජොනී ඩෙප් සිය හිටපු බිරිඳ ඇම්බර් හාට් ට එරෙහිව ගොනු කර තිබූ නඩුවෙන් ජය ගැනීමට සමත් වුණා. නඩු විභාගය පැවැත්වුණේ වර්ජිනියාවේ ෆෙයාර් ෆ්‍රෑන්ක් ප්‍රාන්තයේ ජූරි සභාවකයි. මෙම නඩු විභාගය පිළිබඳ ලොව පුරා මහත් කතා බහක් ඇති වුණා. වොෂින්ටන්පෝස්ට් පුවත්පතේ 2018 වසරේ පළවූ වාර්තාවකින් තමන්ට අපහාසයක් වී ඇති බව සඳහන් කරමින් ජොනී ඩෙප් නඩු පැවරුවා. නඩුවන් ජයග්‍රහණය කළ ඔහුට ඇමරිකා ඩොලර් මිලියන 15ක වන්දියක් ගෙවන ලෙසට ඔහුගේ හිටපු බිරිඳට අධිකරණය නියම කළා.   ", "URL": "https://www.itnnews.lk/2023/10/05/414737/", "Category": "Breaking News,ජාත්‍යන්තර පුවත්", "Parent URL": null}