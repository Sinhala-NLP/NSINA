{"Source": "ITN news", "Timestamp": "දෙසැම්බර් 19, 2021 09:20", "Headline": "පදියතලාව බස්රථ අනතුරකින් 17 දෙනෙකුට තුවාල", "News Content": "අම්පාර පදියතලාව මාර්ගයේ ගල්ඔඩේ පාලම අසළදී බස්රථයක් අනතුරට ලක්වීමෙන් 17 දෙනෙකු තුවාල ලබා තිබෙනවා. කිළිනොච්චියේ සිට කතරගම දක්වා වන්දනාකරුවන් රැගෙන ගිය බස් රථයකුයි මෙලෙස අනතුරට ලක්ව තිබෙන්නේ. තුවාල ලැබූවන් මහඔය රෝහලට ඇතුළත් කර ඇති අතර දෙදෙනෙකු දැඩි සත්කාර ඒකකයේ ප්‍රතිකාර ලබනවා. රියදුරුට බස්රථය පාලනය කර ගත නොහැකි වීමෙන් අනතුර සිදුව ඇති බවයි පොලිසිය ප්‍රකාශ කරන්නේ. සිද්ධිය සම්බන්ධයෙන් බස් රථයේ රියදුරු අත්අඩංගුවට ගෙන තිබෙනවා.           ", "URL": "https://www.itnnews.lk/2023/10/05/383511/", "Category": "Breaking News,දේශීය පුවත්", "Parent URL": null}