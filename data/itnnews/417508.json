{"Source": "ITN news", "Timestamp": "ජූනි 17, 2022 16:09", "Headline": "ප්‍රවීණ ගායන ශිල්පී ඇනස්ලි නානායක්කාර අභාවප්‍රාප්ත වෙයි", "News Content": "ප්‍රවීන ගායන ශිල්පී ඇනස්ලි නානායක්කාර මහතා අභාවප්‍රාප්ත වුණා. 1970 දශකයේ පිබිදෙන ගායන පරපුරේ පළමු වැඩසටහනේ පළමු ගීතය ගායනා කරමින් ගායන අත්පොත් තැබූ ඇනස්ලි නානායක්කාරයන් මිය යන විට 70 වන වියේ පසුවුණා. මහාචාර්ය එදිරිවීර සරත්චන්ද්‍රයන්ගේ මනමේ, සිංහබාහු ආදී නාට්‍යවල ගීත ගායනා කරමින් ඔහු ජනප්‍රියත්වයට පත්වුණා. ලපලුලතා මණ්ඩපයේ මණ්ඩය නමින් කැසට්පටයක් නිකුත් කළ ඇනස්ලි නානායක්කාර මහතා ගුවන්විදුලි සංස්ථාවේ ඒ ශ්‍රේණියේ සරළ ගී,  නාඩගම් හා නූර්ති ගී ශිල්පියෙකු ලෙස කටයුතු කළා. ඇනස්ලි නානායක්කාර මහතාගේ දේහය අනුරාධපුර දෙවන පියවර නිවසේ තැන්පත් කර ඇති අතර අවසන් කටයුතු හෙට පස්වරු 6.00ට සිදුකිරීමට නියමිතයි.       ", "URL": "https://www.itnnews.lk/2023/10/05/417508/", "Category": "දේශීය පුවත්", "Parent URL": null}