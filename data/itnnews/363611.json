{"Source": "ITN news", "Timestamp": "සැප්තැම්බර් 19, 2021 13:45", "Headline": "ප්‍රාන්ත වැසියන්ගෙන් 70% ක් එන්නත්කරණය කළ පසු වික්ටෝරියා ප්‍රාන්තය විවෘත කිරීමට රජය සූදානම්", "News Content": "කොරෝනා වයිරසය සමග ජීවත්වීමට ජනතාව හුරුවිය යුතු බව ඕස්ට්‍රේලියාවේ වික්ටෝරියා ප්‍රාන්ත ආණ්ඩුකාරවරයා සදහන් කරනවා. අද දිනයේ දී ඕස්ට්‍රේලියාවේ වයිරස ආසාදිතයින් 1,607 දෙනෙකු හමුවී ඇති බවයි වාර්තා වන්නේ. වැඩිම ආසාදිතයින් සංඛ්‍යාවක් නිව් සවුත්වේල්ස් ප්‍රාන්තයෙන් වාර්තාවී ඇති අතර එම සංඛ්‍යාව 1,083 ක්. වයිරස ව්‍යාප්තිය වැළැක්වීමට පනවා ඇති වසාදැමීමේ නීතිවලින් ක්‍රමානුකූලව ඉවත්වී යළි සාමාන්‍ය ජන ජීවිතයට හුරුවිය යුතු බව එරට වික්ටෝරියා ප්‍රාන්ත ආණ්ඩුකාරවරයා සදහන් කරනවා. වික්ටෝරියා ප්‍රාන්ත වැසියන්ගෙන් සියයට 70 ක් සම්පූර්ණ එන්නත්කරණය කළ පසු ප්‍රාන්තය විවෘත කරන බවයි ඔහු සදහන් කරන්නේ. නව ආසාදිතයින් වාර්තා වුවද යළි වසාදැමීමක් සිදු නොවන බව ඔහු සදහන් කරනවා.     ", "URL": "https://www.itnnews.lk/2023/10/05/363611/", "Category": "ජාත්‍යන්තර පුවත්", "Parent URL": null}