{"Source": "ITN news", "Timestamp": "ஜூலை 21, 2023 09:28", "Headline": "குர்ஆன் எரிப்பின் எதிரொலியாய் சுவீடன் தூதரகத்திற்கு தீவைப்பு", "News Content": "சுவீடன் நாட்டின் ஸ்டாக்ஹோமில் நடைபெற்ற போராட்டத்தின்போது ஒருவர் இஸ்லாமியர்களின் புனித நூலான குர்ஆனை எரித்துள்ளார். இதற்கு உலகம் முழுவதும் உள்ள இஸ்லாமிய நாடுகள் எதிர்ப்பு தெரிவித்துள்ளன.  இஸ்லாமியர்கள் அதிக அளவில் வாழும் நாடுகளில் குர்ஆன் எரிப்புக்கு எதிராக போராட்டம் நடத்தி வருகிறார்கள். இஸ்லாமிய நாடுகளின் அமைப்பு  ஐ.நா. சபையில் கண்டன தீர்மானம் கொண்டு வந்தது.  இதை இந்தியா ஆதரித்தது என்பது குறிப்பிடத்தக்கது. இதற்கிடையே, நேற்று ஈராக் பாக்தாத்தில் உள்ள சுவீடன் தூதரகத்தை 100க்கும் மேற்பட்ட போராட்டக்காரர்கள் முற்றுகையிட்டதோடு,  தீ வைத்து சேதமாக்கினர். இந்த நிலையில் சுவீடன் தூதர் வெளியேற்றப்பட்டுள்ளார். ", "URL": "https://www.itnnews.lk/2023/10/05/501397/", "Category": "Breaking News,சர்வதேச செய்திகள்", "Parent URL": null}