{"Source": "ITN news", "Timestamp": "අගෝස්තු 6, 2023 11:08", "Headline": "ආවා කල්ලියේ සාමාජිකයෙකු කඩු දෙකක් සමඟ අත්අඩංගුවට", "News Content": "යාපනය බියට පත් කළ ආවා කල්ලියේ සාමාජිකයෙකු කඩු දෙකක් සමඟ අත්අඩංගුවට ගැනීමට පොලිස් විශේෂ කාර්ය බලකාය සමත් වුණා. යාපනය කොණ්ඩාවිල් ප්‍රදේශයේදී පොලිස් විශේෂ කාර්ය බලකාය විශේෂ වැටලීමක් සිදු කළා. එහිදී ආවා කල්ලියේ සාමාජිකයෙකු කඩු දෙකක් ද සමඟ අත්අඩංගුවට ගැනුණු අතර  ඔහු කොණ්ඩාවිල් බටහිර ප්‍රදේශයේ පදිංචි 34 හැවිරිදි පුද්ගලයෙක්. මොහු මීට පෙරද  ආවා කල්ලියේ අපරාධවලට සම්බන්ධ වී සිටි අයෙකු බවත් ඔහුට එරෙහිව යාපනය අධිකරණය හමුවේ නඩුවක් විභාග වෙමින් පවතින බවත් විමර්ශනවලදී හෙළි වුණා. ", "URL": "https://www.itnnews.lk/2023/10/05/505860/", "Category": "Breaking News,දේශීය පුවත්", "Parent URL": null}