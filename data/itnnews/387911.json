{"Source": "ITN news", "Timestamp": "ஜனவரி 10, 2022 10:18", "Headline": "கோப்பாய் மற்றும் கொக்குவில் பகுதிகளில் வாள்வெட்டு வன்முறைகளில் ஈடுபட்ட சந்தேகநபரொருவர் கைது", "News Content": "கோப்பாய் மற்றும் கொக்குவில் ஆகிய பகுதிகளில் வீடுகளுக்குள் புகுந்து வாள்வெட்டு வன்முறைகளில் ஈடுபட்ட சந்தேகநபரொருவர் கைதுசெய்யப்பட்டுள்ளார். பொலிஸ் புலனாய்வு பிரிவு அதிகாரிகளுக்கு கிடைக்கப்பெற்ற இரகசிய தகவலொன்றின் அடிப்படையில் சுற்றிவளைப்பு முன்னெடுக்கப்பட்டுள்ளது. அவரிடமிருந்து கூரிய ஆயுதமொன்று கைப்பற்றப்பட்டதாக பொலிஸார் தெரிவித்துள்ளனர். கைதானவர் மானிப்பாய் புதுமடம் பகுதியை சேர்ந்த 26 வயதுடையவராகும். கடந்த நவம்பர் மாதம் 23ம் திகதி கோப்பாய் மற்றும் கொக்குவில் ஆகிய பகுதிகளிலுள்ள இருவீடுகளில் இடம்பெற்ற வாள்வெட்டு வன்முறைகள் தொடர்பில் பொலிஸ் விசாரணைகள் முன்னெடுக்கப்பட்டிருந்தன. அதனடிப்படையில் சந்தேகநபர் கைதாகியுள்ளார். அவருக்கெதிராக 10க்கும் மேற்பட்ட வழக்குகள் நீதிமன்றங்களில் நிலுவையில் உள்ளதாக பொலிஸார் தெரிவித்துள்ளனர்.   ", "URL": "https://www.itnnews.lk/2023/10/05/387911/", "Category": "Breaking News,தேசிய செய்திகள்", "Parent URL": null}