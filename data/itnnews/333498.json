{"Source": "ITN news", "Timestamp": "අප්‍රේල් 24, 2021 19:07", "Headline": "ගෑස් හිඟයකට හෝ මිල වැඩිවීමකට ඉඩ දෙන්නේ නැහැ", "News Content": "ලිට්‍රෝ ගෑස් සමාගම කිලෝග්‍රෑම් 12.5ක බරන් යුක්තව වෙළෙදපොළට නිකුත් කළ ගෘහස්ත ගෑස් සිළින්ඩරය නව මුහුණුවරකින් නිකුත් කිරීමට කටයුතු කර තිබෙනවා. ඒ අනුව ලීටර් 18 ක් ලෙස සදහන් කරමිනුයි එය වෙළෙදපොලට නිකුත් කර ඇත්තේ. කිලෝග්‍රෑම් 12.5ක ගෘහස්ත ගෑස් සිළින්ඩරයක් අලෙවි කරනු ලැබුවේ රුපියල් 1495කටයි. එහෙත් ලීටර් 18 ලෙස සදහන් වූ නව ගෑස් සිලින්ඩරයේ හදුන්වාදීමේ මිල රුපියල් 1395ක් වනවා. එමගින් හතර දෙනෙකුගෙන් යුත් පවුලක මාසික ගෑස් අවශ්‍යතාවන් සපිරෙන බවයි එම සමාගම පෙන්වා දුන්නේ. නව ගෑස් සිළින්ඩරයෙන් පාරිභොගිකයාට රුපියල් 100ක වාසියක් අත්වනබව ද පෙන්වීමට  එම සමාගම කටයුතු කර තිබුණා. කෙසේවුවත් කිලෝග්‍රෑම් 12.5 ක් වූ ගෑස්  සිලින්ඩරයේ ලීටර් 24.5 ක් ගෑස් අඩංගු වුණා. එහෙත් ලීටර් 18 ක් වූ නව ගෑස්  සිලින්ඩරය තුළ අඩංගු වන්නේ ගෑස් කිලෝග්‍රෑම් 9.18 ක් පමණයි. ඒ අනුව නව ගෑස්  සිලින්ඩරය තුළ කිලෝග්‍රෑම් 3.32 ක ගෑස් ප්‍රමාණයක් අඩුවී තිබෙනවා. එම ප්‍රමාණය ලීටර් 6.5 ක්. පෙර ගෑස්  සිලින්ඩරය අනුව ගෑස් ලීටරයක් රුපියල් 61 කට අලෙවි කෙරුණු අතර නව ගෑස්  සිලින්ඩරයේ ගෑස් ලීටරයක් රුපියල් 77.50 ක් වනවා. ගෑස් කිලෝග්‍රෑමයක මිල ආසන්න වශයෙන් රුපියල් 125ක් පමණ වන බැවින් කිලෝග්‍රෑම් 3.32 ක් අඩුවූ ගෑස් සිලින්ඩරයක මිල රුපියල් 100කින් අඩු කිරීම සාධාරණ නොවන බවට  පාරිභෝගිකයින් චෝදනා එල්ල කරනවා. කෙසේ වෙතත් ගෑස් හිගයක් ඇති වෙන්න වගේම මිල වැඩි කරන්නත්  ඉඩ නොතබන බව ලසන්ත අලගියවන්න රාජ්‍ය අමාත්‍යවරයා අද සහතික වුණා. මේ සම්බන්ධව අද පැවැති මාධ්‍ය හමුවකදී ලසන්ත අලගියවන්න මහතා මෙසේ අදහස් දැක්වුවා. ", "URL": "https://www.itnnews.lk/2023/10/05/333498/", "Category": "Breaking News,දේශීය පුවත්", "Parent URL": null}