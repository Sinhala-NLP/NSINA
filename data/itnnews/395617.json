{"Source": "ITN news", "Timestamp": "පෙබරවාරි 17, 2022 12:27", "Headline": "රංජන් දේශපාලන පළිගැනීම් කොමිසම හමුවට", "News Content": "බන්ධනාගාරගතව සිටින හිටපු පාර්ලිමේන්තු මන්ත්‍රී රංජන් රාමනායක අද දේශපාලන පළිගැනීම් කොමිසමේ පොලිස් විමර්ශන ඒකකය වෙත කැදවා තිබුණා.ඒ 2015 / 2019 යහපාලන සමය තුලදී සිදු වුණ බව කියන දේශපාලන පළිගැනීම්වලට සම්බන්ධ පැමිණිලි සදහා ප්‍රකාශ ලබා ගැනීමටයි. යහපාලන සමයේ  සිදුවී බව කියන දේශපාලන පළිගැනීම් පිළිබදව මෙම කොමිසම මගින් විමර්ශනය කරනවා.  මෙම විශේෂ ජනාධිපති කොමිසම ශ්‍රේෂ්ඨාධිකරණ විනිසුරු ප්‍රියන්ත ජයවර්ධනගේ සභාපතිත්වයෙන් යුත් ත්‍රිපුද්ගල විනිසුරු මඩුල්ලක් හමුවේයි ක්‍රියාත්මක වන්නේ. 2020 වසරේ ඇරඹි උපාලි අබේරත්න කොමිසමට අනුව එහි  පැමිණිල 6 ක් සදහා රංජන් රාමනායක වගඋත්තරකරුවෙකු ලෙස නම් කරනු අතර එම පැමිණිලි හයෙන් වසන්ත කරන්නාගොඩ මහතාගේ පැමිණිල්ල සම්බන්ධයෙන් ප්‍රකාශ ලබා ගැනීමටයි රංජන් රාමනායක අද දිනයේදී පොලිස් විමර්ශන ඒකකය වෙත කැදවා තිබුණේ. ඒ අනුව හෙට සහ අනිද්දා යන දිනවලදීත් මෙම සිද්ධිය සම්බන්ධයෙන් රංජන් රාමනායකගෙන් ප්‍රශ්න කිරීමට නියමිතයි.                                 ", "URL": "https://www.itnnews.lk/2023/10/05/395617/", "Category": "Breaking News,දේශීය පුවත්", "Parent URL": null}