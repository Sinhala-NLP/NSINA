{"Source": "ITN news", "Timestamp": "මාර්තු 5, 2022 17:41", "Headline": "ත්‍රස්තවාදය වැළැක්වීමේ පනත නිසා බැචලේ ලංකාවේ හොදක් දකී", "News Content": "ත්‍රස්තවාදය වැළැක්වීමේ පනතේ ඇතැම් විධිවිධාන සංශෝධනය කිරීමට ශ්‍රී ලංකාව ගෙන ඇති සාධනිය පියවර අගය කරන බව එක්සත් ජාතීන්ගේ මානව හිමිකම් කොමසාරිස් මිෂෙල් බැචලේ පවසනවා. ශ්‍රී ලංකාව පිළිබද සිය ලිඛිත වාර්තාව එක්සත් ජාතීන්ගේ මානව හිමිකම් කොමිසමේ 49 වන සැසිවාරය වෙත ඉදිරිපත් කරමින් ඇය මේ බව ප්‍රකාශ කළා. ශී‍්‍ර ලංකා රජය මානව හිමිකම් කොමසාරිස්වරියගේ කාර්යාලය සමග එක්ව මෑතකාලයේ ගනුලැබූ ඇතැම් පියවර සම්බන්ධව කැපී පෙනෙන වෙනසක් දක්නට ලැබෙනවා. ත‍්‍රස්තවාදය වැළැක්වීමේ පනතේ ඇතැම් විධිවිධාන සංශෝධනය කිරීමට සහ පනත යටතේ අත්අඩංගුවට ගත් රැදවියන් කිහිප දෙනෙකු නිදහස් කිරීමද  අප අගය කරනවා. ත‍්‍රස්තවාදය වැළැක්වීමේ පනත සමග ඇති මූලික ගැටලූ විසදීමට මෙන්ම අතීතයේ ඇතිවූ උල්ලංඝනයන් නැවත ඇතිවීම වැළැක්වීම සදහා අවශ්‍යවන නීතිමය ආයතනික සහ ආරක්ෂක අංශ ප‍්‍රතිසංස්කරණ සිදුකිරීම සදහා ඉදිරි පියවර ගන්නා ලෙස මම මෙහිදී ශී‍්‍ර ලංකා රජය දිරිගැන්වීමට කැමතියි. සිවිල් කටයුතු මිලිටරිකරණය බරපතල ලෙස තවදුරටත් සිදු වෙමින් පවතිනවා. හමුදා නිලධාරීන් සිවිල් තනතුරු සදහා පත්වීම පිළිබදව මා දැඩි කනස්සල්ලට පත්ව සිටිනවා. එම පත්වීම් ලැබූ ඇතැම් අය මානව හිමිකම් උල්ලංගනය කිරීම් පිළිබඳ බරපතල චෝදනාවලට ලක්වූවන්. 20 වන සංශෝධනය සම්මත වීමෙන් අනතුරුව ශී‍්‍ර ලංකාවේ මානව හිමිකම් කොමිසම ඇතුළු ප‍්‍රධාන කොමිසන් සභා සහ ආයතනවල ස්වාධීනත්වය පිරිහීම සම්බන්ධයෙන්ද මම කනගාටුව පළකරනවා. දේශීය වශයෙන් සැලසුම්කර කි‍්‍රයාත්මක කරන ලද ප‍්‍රතිසන්ධාන සහ වගවීමේ කි‍්‍රයාවලිය සඳහා කැපවන බව ප‍්‍රකාශ කර වසර 2ක් ගතවී ඇතත් වගවීම සහ ප‍්‍රතිසන්ධානය සදහා වන සංක‍්‍රාන්ති යුක්තිය පිළිබද විශ්වසනීය මාර්ග සැලැස්මක් ශී‍්‍ර ලංකා රජය මෙතෙක් ඉදිරිපත් කර නැහැ. 2019 පාස්කු ඉරිදා සිදුවූ බෝම්බ ප‍්‍රහාරයේ වින්දිතයන් මෙන්ම ආගමික නායකයින් ද යුක්තිය ඉල්ලා සිටිනවා. ඒ සම්බන්ධයෙන් වන වන්දි ගෙවීම සහ එම ප‍්‍රහාරවල තත්ත්වයන් විශේෂයෙන් ආරක්ෂක අංශවල භූමිකාව පිළිබද සම්පුර්ණ වාර්තාවක් මා ඉල්ලා සිටිනවා. මේ අතර මානව හිමිකම් කොමසාරිස්වරිය ශ්‍රී ලංකාව පිළිබද ඉදිරිපත් කළ වාර්තාවේ 46/1 දරණ යෝජනාව බෙදී ගිය ඡන්දයකින් එම කවුන්සිලයේදී සම්මත වුණා. එහි ගැඹුරු දෝෂ සහිත ක්‍රියාපටිපාටිය සහ පිළිගත නොහැකි අන්තර්ගතය සහ සාක්ෂි රැස් කිරීමේ ඊනියා යාන්ත්‍රණය සම්බන්ධයෙන් ඇතිවූ නොඑකගතාවන් මත ශ්‍රී ලංකාව සහ අනෙකුත් සාමාජික රටවල් මෙම යෝජනාවට විරුද්ධ වූ බව විදේශ කටයුතු අමාත්‍යාංශය නිවේදනයක් නිකුත් කරමින් ප්‍රකාශ කර සිටියා.         ", "URL": "https://www.itnnews.lk/2023/10/05/399618/", "Category": "Breaking News,දේශීය පුවත්", "Parent URL": null}