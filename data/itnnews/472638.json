{"Source": "ITN news", "Timestamp": "අප්‍රේල් 2, 2023 16:18", "Headline": "මවුස්සාකැලේ ජලාශය අභියස හිඳ වැසි ප්‍රාර්ථනා කරන ජනතාව", "News Content": "ජාතික විදුලි බල පද්ධතියට විදුලි උත්පාදනය සදහා ප්‍රධාන වශයෙන් ජලය  සපයන කාසල්රි සහ මවුස්සාකැලේ ජලාශවලට තද වැසි ලැබෙන ලෙසට ප්‍රාර්ථනා කරමින් මස්කෙලිය ප්‍රදේශයේ සර්ව ආගමික නායකයින් විසින් මවුස්සාකැලේ ජලාශයේ  අද දින විශේෂ ආගමික වතාවන් රැසක් පවත්වනු ලැබුවා. මවුස්සාකැලේ ජලාශය ඉදි කිරිමේදි ජලාශයට යට වු පැරණි මස්කෙලිය නගරයේ පන්සල , කොවිල , පල්ලිය මේ වන විට මතු වි ඇති අතර , එසේ මතු වු ආගමික ස්ථාන වෙතයි මෙසේ ආගමික වතාවන් පවත්වනු ලැබුවේ. මස්කෙලිය සහ නල්ලතන්නිය පොලිස් ස්ථාන වල නිලධාරින් , මස්කෙලිය පොලිස් විශේෂ කාර්ය බලකා කදවුරේ නිලධාරීන් , කැනියොන් ජල විදුලි බලාගාරයේ ඉංජිනේරුවන් සහ සේවකයින්, මවුස්සාකැලේ ජලාශ වේල්ලේ ආරක්ෂක නිලධාරින් එක්ව මෙම ආගමික වතාවත් වලට එක්ව සිටියා. ආගමික වතාවන් සිදු කිරීමෙන් අනතුරුව මවුස්සාකැලේ ජලාශයට වැඩම කල සර්ව ආගමික නායකයින්ට දානය පිලි ගැන්විමටද එම උත්සවය සංවිධානය කර පිරිස විසින් කටයුතු කර තිබුණා. මධ්‍යම කදුකරයේ බටහිර බැවුම් ප්‍රදේශවලට මේ දිනවල පවතින අධික වියළි කාලගුණය හේතුවෙන් කාසල්රි සහ මවුස්සාකැලේ ජලාශවල ජල මට්ටම 50% පමණ පහල බැස ඇති බව එම ජලාශයන් භාර ඉංජිනේරුවන් පවසනවා.   ", "URL": "https://www.itnnews.lk/2023/10/05/472638/", "Category": "දේශීය පුවත්", "Parent URL": null}