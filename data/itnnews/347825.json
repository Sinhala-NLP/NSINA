{"Source": "ITN news", "Timestamp": "ஜூலை 8, 2021 11:38", "Headline": "இடியுடன் கூடிய மழை", "News Content": "நாட்டின் தென்மேற்கு பகுதிகளில்(மேல், சப்ரகமுவ, மத்திய மற்றும் தென்மாகாணங்களில்) மழை நிலைமையும் நாடு முழுவதும் மற்றும் நாட்டைச் சூழவுள்ள கடற்பரப்புகளில் காற்று நிலைமையும் அடுத்த சில நாட்களில் (குறிப்பாக 09ஆம், 10ஆம் திகதிகளில்) அதிகரிக்கும்என எதிர்பார்க்கப்படுவதாக வளிமண்டலவியல் திணைக்களம் இன்று காலை வெளியிட்டுள்ள வானிலை அறிக்கையில் குறிப்பிடப்பட்டுள்ளது.. மேல், சப்ரகமுவ, வடமேல், தென் மற்றும் மத்தியமாகாணங்களில் அவ்வப்போது மழையோ அல்லது இடியுடன் கூடிய மழையோ பெய்யக் கூடியசாத்தியம் காணப்படுகின்றது. இந்தப்பிரதேசங்களில் சில இடங்களில்75மி.மீக்கும் அதிகமான ஓரளவுபலத்த மழை வீழ்ச்சி எதிர்பார்க்கப்படுகின்றது. ஊவா மற்றும் கிழக்கு மாகாணங்களிலும் முல்லைத்தீவு மாவட்டத்திலும் பல இடங்களில் மாலையில் அல்லது இரவில்மழையோ அல்லது இடியுடன் கூடிய மழையோ பெய்யக் கூடியசாத்தியம் காணப்படுகின்றது. இடியுடன் கூடிய மழை பெய்யும் வேளைகளில் அப்பிரதேசங்களில் தற்காலிகமாக பலத்த காற்றும் வீசக்கூடும். மின்னல் தாக்கங்களினால் ஏற்படக்கூடிய பாதிப்புகளை குறைத்துக்கொள்ள தேவையானமுன்னெச்சரிக்கை நடவடிக்கைகளை எடுத்துக் கொள்ளுமாறு பொதுமக்கள் அறிவுறுத்தப்படுகின்றார்கள் என்றும் அந்த அறிக்கையில் குறிப்பிடப்பட்டுள்ளது. ", "URL": "https://www.itnnews.lk/2023/10/05/347825/", "Category": "Breaking News,அண்மைய செய்திகள்,தேசிய செய்திகள்,வானிலை அறிவிப்பு", "Parent URL": null}