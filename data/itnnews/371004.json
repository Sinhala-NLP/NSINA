{"Source": "ITN news", "Timestamp": "ඔක්තෝබර් 22, 2021 14:06", "Headline": "කොවිඩ් එන්නත්කරණය සම්පූර්ණ කළ කැනේඩියානු ජාතිකයින්ට නව ගමන් බලපත්‍රයක්", "News Content": "කොවිඩ් එන්නත්කරණය සම්පූර්ණ කළ බවට සදහන් නව ගමන් බලපත්‍රයක් හදුන්වාදීමට කැනඩාව පියවර ගෙන තිබෙනවා. රටින් පිටත විදේශ සංචාරයේ යෙදෙන පිරිස් සහ රටට ඇතුලු වන කැනේඩියානු ජාතිකයන් සදහා නව ගමන් බලපත්‍රය හදුන්වා දීමට කටයුතු කළ බවයි කැනේඩියා අග්‍රාමාත්‍ය ජස්ටින් ටෲඩෝ පවසන්නේ. නව ගමන් බලපත්‍රයේ කොවිඩ් මර්දන එන්නත්කරණය සම්පූර්ණ කිරීමට අදාළ දත්ත සහ සංචරණ ක්‍රියාකාරකම් සම්බන්ධ තොරතුරු අන්තර්ගත වී තිබෙනවා. දුම්රිය ගමන් සදහා ද මෙම ක්‍රමවේදය බලපැවැත්වෙනු ඇති බවයි පැවසෙන්නේ. සියලු කැනේඩියානු ජාතිකයන් අදාළ ගමන් බලපත්‍රය ලබාගැනීම අනිවාර්ය බවයි පැවසෙන්නේ.       ", "URL": "https://www.itnnews.lk/2023/10/05/371004/", "Category": "ජාත්‍යන්තර පුවත්", "Parent URL": null}