{"Source": "ITN news", "Timestamp": "අප්‍රේල් 28, 2021 11:52", "Headline": "දතා සුදා කුඩුත් එක්ක දැලේ", "News Content": "හෙරොයින් ජාවාරම්කරුවක වන හවල්අඹහේ උපුල් සංජීව පෙරේරා හෙවත් දතා සුදා නැමැත්තා අද උදෑසන අත්අඩංගුවට ගැනීමට පොලිස් විශේෂ කාර්ය බලකාය සමත් වුණා. මත්ද්‍රව්‍ය ජාවාම්වලට සම්බන්ධ කුමාරගේ උපාලි රාජතිලක නැමැත් පුද්ගලයකුද මෙම මෙහෙයුමේදී අත්අඩංගුවට ගෙන තිබෙනවා. එම පුද්ගලයා දතා සුදා නැමැති ජාවාරම්කරුට සැඟවී සිටීමට සහ මත්ද්‍රව්‍ය ජාවාරම් සිදු කිරීමට ආධාර අනුබල දී ඇති බවයි පොලීසිය සඳහන් කළේ. අත්අඩංගුවට ගත් සැකකරුවන් වැඩිදුර විමර්ශන සඳහා පොලිස් මත්ද්‍රව්‍ය නාශක කාර්යාංශයට භාරදී තිබෙනවා. දෙහිවල ප්‍රදේශයේදීයී මෙම වැටලීම සිදු කෙරුණේ.වට්ස්ඇප් ඔස්සේ ඩුබායි දුරකතන අංකයක් භාවිත කරමින් මත්ද්‍රව්‍ය ජාවාරම මෙහෙයවා ඇති බව පරික්ෂනවලදී හෙළි වුණා. දතා සුදා නැමැත්තා පෑලියගොඩ බැංකු ශාඛාවක ගිණුමක් ඔස්සේ රුපියල් ලක්ෂ 50 කට අධික මුදලක් හුවමාරු කර ඇති බවයි තහවුරු වුණේ. ඔහු සන්තකයේ තිබී හෙරොයින් ග්‍රෑම් 14 යි මිලිග්‍රෑම් 800 ක් , රුපියල් තුන්ලක්ෂ හත්දහස් හත්සිය හතලිහක මුදල් ජංගම දුරකතනයක් සහ ඩුබායි රටට අයත් සිම්පතක් සහ සුසුකි වර්ගයේ ජීප් රථයක් පොලිස් භාරයට ගැනුණා. උපාලි රාජතිලක නැමැත්තා සතුව තිබූ ත්‍රීරෝද රථයක් දඅත්අඩංගුවට ගෙන තිබෙනවා.   ", "URL": "https://www.itnnews.lk/2023/10/05/334171/", "Category": "Breaking News,දේශීය පුවත්", "Parent URL": null}