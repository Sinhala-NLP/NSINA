{"Source": "ITN news", "Timestamp": "செப்டம்பர் 3, 2022 16:17", "Headline": "‘ஒரு வார்த்தை சவால்’", "News Content": "சமூக வலைதளமான டுவிட்டரில் ‘ஒரு வார்த்தை சவால்’ டிரெண்டாகி வருகிறது. ஒரே வார்த்தையில் தங்கள் கருத்துக்களை சொல்ல வேண்டும் என்ற அடிப்படையில் முக்கிய பிரமுகர்கள் ‘ஒரு வார்த்தை’யை டுவிட்டரில் பதிவிட்டு தங்கள் கொள்கை, விருப்பம், கோட்பாடுகளை தெரிவித்து வருகின்றனர். அமெரிக்காவை சேர்ந்த ரயில் நிறுவனம் முதலில் ‘ட்ரெயின்’ என்று டுவிட்டரில் பதிவிட்டுள்ளது. அதைத் தொடர்ந்து உலக தலைவர்கள், விளையாட்டு வீரர்கள் ஒரு வார்த்தை சவாலை சந்திக்கும் வகையில் தங்கள் கருத்துக்களை பதிவிட்டு வருகிறார்கள். உதாரணமாக அமெரிக்க அதிபர் ஜோ பைடன் “டெமோகிராசி ” என்று ஒரே வார்த்தையில் ஜன நாயகத்தை குறிப்பிட்டு பதிவிட்டுள்ளார். அவரை தொடர்ந்து கிரிக்கெட் வீரர் சச்சின் டெ ண்டுல்கர் “கிரிக்கெட்” என்று குறிப்பிட்டு உள்ளார். ", "URL": "https://www.itnnews.lk/2023/10/05/432811/", "Category": "Breaking News,சர்வதேச செய்திகள்,சூடான செய்திகள்", "Parent URL": null}