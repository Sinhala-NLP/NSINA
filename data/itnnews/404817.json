{"Source": "ITN news", "Timestamp": "මාර්තු 31, 2022 10:17", "Headline": "රෝයල් චැලේන්ජර්ස් පිලට තියුණු ජයක් – තරඟයේ විරයා වනිදු හසරංග", "News Content": "ඉන්දීය ප්‍රිමියර් ලීග් ක්‍රිකට් තරගාවලියේ කොල්කටා නයිට් රයිඩර්ස් සහ රෝයල් චැලෙන්ජර්ස් බැංග්ලෝර් කණ්ඩායම් අතර තරගය කඩුළු 03 කින් ජය ගැනීමට රෝයල් චැලේන්ජර්ස් කණ්ඩායම සමත් වුණා. මෙම තරගයේදී ශ්‍රී ලංකා ක්‍රීඩක වනිදු හසරංග තරගයේ වීරයා ලෙස සම්මාන ලැබීම  ද විශේෂත්වයක්. තරගයේ ප්‍රථමයෙන් පන්දුවට පහර දුන් කොල්කටා කණ්ඩායම පන්දුවාර 18යි පන්දු 05 කදී සියලු දෙනා දැවී ලබා ගත්තේ ලකුණු 128ක් පමණයි. විශිෂ්ඨ පන්දු යැවීමක නිරත වූ වනිදු හසරංග ලකුණු 20ට කඩුලු 04 ක් බිද හෙලුවා. පිළිතුරු ඉනිම ක්‍රීඩා කළ බැංග්ලෝර් කණ්ඩායම පන්දුවාර 19 යි පන්දු දෙකකදී කඩුළු 07 ක් දැවී ලකුණු 131 ක් ලබා ගනිමින් තරගයේ ජය හිමි කරගත්තා.පන්දු යැවීමේදී ටිම් සවුති කඩුළු 03 ක් බිද හෙලුවා. තරගයේ වීරය වනිදු හසරංග.     ", "URL": "https://www.itnnews.lk/2023/10/05/404817/", "Category": "ක්‍රීඩා", "Parent URL": null}