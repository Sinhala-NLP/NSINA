{"Source": "ITN news", "Timestamp": "ජූලි 28, 2021 20:00", "Headline": "ගුරු වෘත්තිය සමිති ආරම්භ කර ඇති වෘත්තිය ක්‍රියාමාර්ගය අඛණ්ඩව", "News Content": "අද දහවල් 12 සිට පස්වරු 1 දක්වා පැයක කාලයක් හෙද සේවයට අයත් පිරිස් විරෝධතාවක නිරත වුණා. උසස්වීම් ඇතුලු සිය ඉල්ලීම් 09 ක් ඉටු කිරීමට රජය පොරොන්දු වුවද මෙතෙක් ඒවා ඉටු නොවීම හේතුවෙන් මෙලෙස විරෝධතාවට එක්වූ බවයි රජයේ හෙද නිලධාරීන්ගේ සංගමය ප්‍රකාශ කළේ. කෙසේ වෙතත් රාජ්‍ය සේවා එක්සත් හෙද සංගමයේ සභාපති පූජ්‍ය මුරුත්තෙට්ටුවේ ආනන්ද ස්වාමීන් වහන්සේ ප්‍රකාශ කළේ ආණ්ඩුව පොරොන්දු වූ පරිදිම ඉල්ලීම් ලබා දීමට මේ වන විටත් පියවර ගෙන ඇති බවයි. මේ අතර වැටුප් විශමතාව මුල්කරගනිමින් ගුරු වෘත්තිය සමිති ආරම්භ කර ඇති වෘත්තිය ක්‍රියාමාර්ගය අඛණ්ඩව ක්‍රියාත්මකයි. ගැටලුවලට විසඳුම් නොලැබුණහොත් වෘත්තිය ක්‍රියාමාර්ගය තවදුරටත් ශක්තිමත් කරන බවයි කොළඹ පැවති මාධ්‍ය හමුවකදී ගුරු සංගම් ප්‍රකාශ කළේ. මේ අතර අදත් ප්‍රදේශ කිහිපයකදී ගුරුවරුන් මෙන්ම විදුහල්පතිවරුන් සිය ගැටලුවලට විසඳුම් ඉල්ලා විරෝධතාවල නිරත වුණා. මේ අතර කොතලාවල ආරක්ෂක විශ්වවිද්‍යාල පනතට විරෝධය පළකරමින් ඔන්ලයින් අධ්‍යයන කටයුතුවලින් ඉවත් වීමට විශ්වවිද්‍යාල ආචාර්යවරුන් ද කටයුතු කර තිබෙනවා. මෙම පනත මඟින් නිදහස් අධ්‍යාපනය පෞද්ගලීකරණය කිරීම සිදුවන බවයි විශ්වවිද්‍යාල ආචාර්යවරුන් පෙන්වා දෙන්නේ.   ", "URL": "https://www.itnnews.lk/2023/10/05/352525/", "Category": "දේශීය පුවත්", "Parent URL": null}