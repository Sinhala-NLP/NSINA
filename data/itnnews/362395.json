{"Source": "ITN news", "Timestamp": "සැප්තැම්බර් 14, 2021 12:21", "Headline": "මහාචාර්ය ජී එල් ඩී වික්‍රමසිංහ මහතාට අධ්‍යක්ෂ තනතුරක්", "News Content": "කොළඹ ක්‍රමය ජාත්‍යන්තර සංවිධානයේ මාණ්ඩලික විද්‍යායතනයේ පළමු ශ්‍රි ලාංකික අධ්‍යක්ෂ ජනරාල්වරයා වශයෙන් මහාචාර්ය ජී එල් ඩී වික්‍රමසිංහ මහතා පත්ව සිටිනවා. මෙම මාණ්ඩලික විද්‍යායතනය  පිලිපීනයේ මැනිලා නුවර පිහිටුවා තිබෙනවා.  කොළඹ ක්‍රමයෙහි ශ්‍රී ලංකාව ද ආරම්භක සාමාජිකයෙක්. මැනිලා හි පිහිටි එහි මාණ්ඩලික විද්‍යායතනයේ 12 වන අධ්‍යක්ෂ ජනරාල්වරයා ලෙසයි මහාචාර්ය ජී එල් ඩී වික්‍රමසිංහ මහතා පත්ව සිටින්නේ. මහාචාර්ය වික්‍රමසිංහ මහතා පින්නවල මධ්‍යමහා විද්‍යාලයේ ආදි සිසුවෙක්. මොරටුව විශ්වවිද්‍යාලයේ උපාධිධාරියෙකු වන ඔහු එක්සත් රාජධානියේ මැන්චෙස්ටර් විශ්ව විද්‍යාලයෙන් ආචාර්ය උපාධිය ලබාගෙන තිබෙනවා. ඔහු ප්‍රකාශයට පත්කළ පර්යේෂණ ප්‍රකාශන සංඛ්‍යාව 60කට අධිකයි.     ", "URL": "https://www.itnnews.lk/2023/10/05/362395/", "Category": "දේශීය පුවත්", "Parent URL": null}