{"Source": "ITN news", "Timestamp": "ஜூன் 3, 2021 12:18", "Headline": "5 ஆயிரம் கொடுப்பனவு மற்றும் நிவாரணப் பொதிகளை வழங்கும் செயற்பாடுகள் தொடர்ந்தும் முன்னெடுப்பு..", "News Content": "அரசாங்கத்தினால் வழங்கப்படும் 5 ஆயிரம் கொடுப்பனவு மற்றும் நிவாரணப் பொதிகளை வழங்கும் செயற்பாடுகள் தொடர்ந்தும் முன்னெடுக்கப்பட்டன. கல்முனை பிரதேச செயலகப்பிரிவுக்குட்பட்ட பகுதியில் வாழும் சமுர்த்தி பயனாளிகளுக்கு 5 ஆயிரம் ரூபா கொடுப்பனவு வழங்கும் நிகழ்வு இன்று கல்முனை பிரதேச செயலாளர். கே.லியாகத் அலி தலைமையில் இடம்பெற்றது. காரைதீவு, பிரதேச செயலகத்திற்கு உட்பட்ட சமுர்த்தி பயனாளிகளுக்கான ஐய்யாயிரம் ரூபா கொடுப்பனவு வழங்கும் நிகழ்வு , காரைதீவு பிரதேச செயலாளர் எஸ்.ஜெயபராஜன் தலைமையில் இடம்பெற்றது. சாய்ந்தமருது பிரதேச செயலகத்திற்குட்பட்ட சமுர்த்தி உதவி பெறும் 2 ஆயிரத்து 864 குடும்பங்களுக்கு 5 ஆயிரம் ரூபா கொடுப்பனவு வழங்கும் நிகழ்வு சாய்ந்தமருது பிரதேச செயலாளர் எம்.எம். ஆசிக் தலைமையில் இடம்பெற்றது. வவுனியா நெடுங்கேணி பிரதேச செயலகத்திற்கு உட்பட்ட பகுதிகளில் வாழும் குறைந்த வருமானம் பெறும் குடும்பங்களுக்கு 5 ஆயிரம் ரூபா கொடுப்பனவு வழங்கும் நிகழ்வு நேற்றும், இன்றைய தினமும் நெடுங்கேணி பிரதேசசெயலாளர் இ.பிரதாபன் தலைமையில் இடம்பெற்றது. கிண்ணியா பிரதேச செயலகத்தில் கடந்த 20 நாட்களாக தனிமைப்படுத்தப்பட்டுள்ள 12 கிராம சேவகர் பிரிவுகளில் வாழும் மக்களுக்கு 5 ஆயிரம் ரூபா பெறுமதியான உலர் உணவுப்பொருட்கள் வழங்கப்பட்டுள்ளன. அரச ஊழியர்கள் தவிர ஏனைய அனைவருக்கும் உலர் உணவுப் பொருட்கள் வழங்கப்பட்டதாக எமது செய்தியாளர் தெரிவித்தார். ", "URL": "https://www.itnnews.lk/2023/10/05/340460/", "Category": "Breaking News,தேசிய செய்திகள்", "Parent URL": null}