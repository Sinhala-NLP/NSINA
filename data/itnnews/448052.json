{"Source": "ITN news", "Timestamp": "නොවැම්බර් 28, 2022 20:56", "Headline": "රුහුණු විද්‍යා පීඨ ගැටුමට සම්බන්ධ 6 දෙනෙකු රිමාන්ඩ්", "News Content": "රුහුණ ජාතික අධ්‍යාපන විද්‍යාපීඨයේ ඇතිවූ ගැටුම සම්බන්ධයෙන් අත්අඩංගුවට ගත් 6 දෙනෙකු රක්ෂිත බන්ධනාගාර ගත කෙරුණා. රුහුණ ජාතික අධ්‍යාපන විද්‍යාපීඨයේ සීමාවාසික පුහුණුව ලබන සිසුන් සහ වත්මන් සිසුන් අතර ඇතිවූ ගැටුමෙන් සිසුන් 12 දෙනෙකු තුවාල ලැබුවා. සිද්ධිය සම්බන්ධයෙන් අත්අඩංගුවට ගත් 7 දෙනෙකු ගාල්ල අතිරේක මහේස්ත්‍රාත් හමුවට ඉදිරිපත් කෙරුණු අතර 6 දෙනෙකු ලබන 30 වනදා දක්වා රක්ෂිත බන්ධනාගාර ගත කරන ලෙසයි නියෝග කෙරුණේ. අනෙක් සිසුවා රුපියල් පනස්දහසක ශරීර ඇප මත මුදා හැරුණා. මෙම ගැටුමට සම්බන්ධ ශිෂ්‍යයින් පිළිබද රජය වහාම විනයානුකූල ක්‍රියාමාර්ගගත යුතු බව සමස්ත ලංකා ගුරු අධ්‍යාපන සේවා නිලධාරීන්ගේ සංගමය පවසනවා. ", "URL": "https://www.itnnews.lk/2023/10/05/448052/", "Category": "දේශීය පුවත්", "Parent URL": null}