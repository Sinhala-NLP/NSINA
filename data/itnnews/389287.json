{"Source": "ITN news", "Timestamp": "ජනවාරි 17, 2022 17:59", "Headline": "ලුණු සභාපති සදබරනගෙන් පොලිස් මූලස්ථානයට පැමිණිල්ලක්", "News Content": "ලංකා ලුණු සමාගමේ සභාපති නිශාන්ත සදබරන මහතා පොලිස් මූලස්ථානයට අද පැමිණිල්ලක් භාර දුන්නා. ඒ තමන්ට එල්ල වී ඇති මරණ තර්ජන සහ බියවැද්දීම්වලට සාධාරණයක් ඉටු කරන ලෙස ඉල්ලා සිටිමිනුයි. නිශාන්ත සදබරන මහතා ඉවත් කරන ලෙස ඉල්ලමින් හම්බන්තොට නගරාධිපතිවරයා ඇතුළු පිරිසක් පසුගියදා විරෝධතාවක ද නිරත වුණා. මහලේවායට අයත් වාහන කිහිපයකට උද්ඝෝෂකයින් පහරදුන් බවට ප්‍රකාශ කරමින් සේවකයන් ද පසුගියදා විරෝධතාවක් පැවැත්වුවා. එහිදී දෙපාර්ශ්වය අතර දැඩි උණුසුම් තත්ත්වයක් ද හට ගත්තා. මෙම තත්ත්වය හමුවේ තමන්ට ඇති වී ඇති තර්ජන සම්බන්ධයෙන් හම්බන්තොට පොලීසියෙන් සාධාරණයක් ඉටු නොවූ බැවින් පොලිස් මූලස්ථානයට පැමිණිලි කළ බවයි ලංකා ලුණු සමාගමේ සභාපති නිශාන්ත සදබරන මහතා සඳහන් කළේ.   ", "URL": "https://www.itnnews.lk/2023/10/05/389287/", "Category": "දේශීය පුවත්", "Parent URL": null}