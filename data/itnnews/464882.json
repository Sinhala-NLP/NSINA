{"Source": "ITN news", "Timestamp": "මාර්තු 2, 2023 18:55", "Headline": "සුදුවෑන් මාධ්‍ය සාකච්ඡාවේ සරත්ට වරෙන්තු", "News Content": "පසුගිය ජනාධිපතිවරණ සමයේ මහත් ආන්දෝලනයකට තුඩුදුන් සුදුවෑන් මාධ්‍ය සාකච්ඡාවට එක්වූ සරත් කුමාර නමැත්තා අත්අඩංගුවට ගෙන අධිකරණයට ඉදිරිපත් කරන ලෙසට කොළඹ මහාධිකරණය අද වරෙන්තු නිකුත් කළා. සිද්ධියට අදාළ නඩුවේ ප්‍රධාන සාක්ෂිකරුවෙකු වන සරත් කුමාර සාක්ෂි දීම සදහා අද දින අධිකරණය හමුවේ පෙනී නොසිටීම හේතුවෙනුයි මෙසේ වරෙන්තු නිකුත් කෙරුණේ. නඩුව කොළඹ මහාධිකරණ විනිසුරු දමිත් තොටවත්ත මහතා ඉදිරියේ යළි විභාගයට ගත්තා. කෙසේ වුවද අදාළ මාධ්‍ය සාකච්ඡාවට සහභාගි වූ අතුල සංජීව මදනායක නමැත්තා ජ්‍යෙෂ්ඨ නියෝජ්‍ය සොලිසිටර් ජනරාල් දිලීප පීරිස් මහතාගේ මෙහෙයවීම යටතේ අද දින සාක්ෂි ලබාදුන්නා. වැඩිදුර නඩු විභාගය ජුනි මස 8 වනදාට කල්තැබුණා.   ", "URL": "https://www.itnnews.lk/2023/10/05/464882/", "Category": "Breaking News,දේශීය පුවත්", "Parent URL": null}