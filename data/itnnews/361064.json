{"Source": "ITN news", "Timestamp": "செப்டம்பர் 8, 2021 12:47", "Headline": "தலிபானின் எதிராகலத்தை கையில் எடுத்தார் முல்லா..", "News Content": "தாலிபான் அமைப்பு ஆப்கானிஸ்தானில் இடைக்கால அராங்கம் ஒன்றை ஸ்தாபிக்க நடவடிக்கை எடுத்துள்ளது. ஆப்கானிஸ்தானின் இடைக்கால அரசாங்கத்தின் பொறுப்பாளராக முல்லா மொஹமட் ஹசன் செயல்படுவதாக சர்வதேச ஊடகங்கள் தெதரிவிக்கின்றன. முல்லா மொஹமட் ஹசன் தாலிபான் அமைப்பின் ஆரம்ப கால உறுப்பினராவார். அதேபோல் இவர் ஐக்கிய நாடுகள் தாபனத்தின் மோசமான நபர்கள் பட்டியலிலும் காணப்படுகின்றார். தாலிபான் அமைப்பு ஆப்கானிஸ்தானை இஸ்லாமிய எமிரேட்ஸ் இராச்சியம் என குறிப்பிட்டுள்ளது. அமைச்சரவை ஆண்களை மாத்திரம் கொண்டதாக அமையவுள்ளது. இவர்கள் அனைவரும் தாலிபான் அமைப்பின் சிரேஷ்ட உறுப்பினர்களாகவும் காணப்படுகின்றனர். அமைச்சரவைக்கு நியமிக்கப்பட்டுள்ள சிராஜூதின் ஹக்கானி அமெரிக்காவின் எப்பிஐ நிறுவனத்தினால் பெயர் குறிப்பிடப்பட்டுள்ள தேடப்பட்டு வரும் நபர்களுக்குரிய பட்டியலிலும் காணப்படுகின்றார் . தாலிபான் அமைப்பு புதிய அரசாங்கம் ஒன்றை தாபிக்க போவதாக கடந்த வாரம் தெரிவித்த போதிலும் இதுவரை அதிகாரம் தொடர்பாக ஸ்தீரமற்ற நிலை காணப்படுவதனால் இடைக்கால அரசாங்கம் ஒன்றை தாபிக்க நடவடிக்கை எடுத்ததாகவே வெளிநாட்டு நிபுணர்கள் தெரிவிக்கின்றனர். எவ்வாறாயினும் புதிய தலைமைத்துவத்திற்கு பல சவால்களுக்கு முகம் கொடுக்க வேண்டி ஏற்பட்டுள்ளது. நாட்டில் பொருளதாரத்தை ஸ்தீரத்துடன் கட்டியெழுப்புவதற்கு நடவடிக்கை எடுக்கப்பட வேண்டியுள்ளதுடன் தாலிபான் நிருவாகத்தின் கீழ் ஆப்கானிஸ்தானை சர்வதேச ரீதியில் ஏற்றுக் கொள்ள கூடிய நிலைக்கு இட்டுச் செல்ல வேண்டிய உள்ளது. ", "URL": "https://www.itnnews.lk/2023/10/05/361064/", "Category": "Breaking News,சர்வதேச செய்திகள்", "Parent URL": null}