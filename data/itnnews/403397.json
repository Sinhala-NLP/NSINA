{"Source": "ITN news", "Timestamp": "මාර්තු 23, 2022 11:58", "Headline": "තෙල් බෙදාහැරීම විධිමත්ව කරන්න සංස්ථාව සූදානමින්", "News Content": "ජනතාවට අවශ්‍ය ඉන්ධන නිසි පරිදි ලබාදීමට අවශ්‍ය කටයුතු සළසා ඇති බව ඛණිජ තෙල් නීතිගත සංස්ථාව පවසනවා. මෙරට දෛනික ඉන්ධන පරිභෝජනය මෙට්‍රික් ටොන් 8,500 ඉක්මවා ගොස් තිබෙනවා. මෙවන් පසුබිමක ජනතාවට අවශ්‍ය ඉන්ධන නිසි පරිදි ලබාදීම සදහා අවශ්‍ය ඉන්ධන ඊයේ සහ පෙරේදා දිනවලදී ඉන්ධන පිරවුම්හල වෙත යැවීමට පියවර ගත් බවයි ලංකා ඛණිජ තෙල් නීතිගත සංස්ථාව පවසන්නේ. මේ අතර ලෝක වෙළෙදපොලේ ඉන්ධන මිල විශාල ලෙස අඩුවුවහොත් මෙරට ඉන්ධන මිල අඩු කිරීමට සූදානම් බව බලශක්ති අමාත්‍ය ගාමිණී ලොකුගේ මහතා ඊයේ පාර්ලිමේන්තුවේදී සදහන් කළා.   ", "URL": "https://www.itnnews.lk/2023/10/05/403397/", "Category": "දේශීය පුවත්", "Parent URL": null}