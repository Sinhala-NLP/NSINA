{"Source": "ITN news", "Timestamp": "ஆகஸ்ட் 22, 2022 14:51", "Headline": "ரூபாவாஹிணிக்குள் நுழைந்த கெளும் அமரசிங்க பொலிஸில் சரணடைந்தார்…", "News Content": "கடந்த ஜூலை 13ம் திகதி ரூபாவாஹிணி கூட்டுத்தாபனத்திற்குள் பலவந்தமாக நுழைந்த கெளும் அமரசிங்க கறுவாத்தோட்ட பொலிஸில் சரணடைந்துள்ளார். போராட்டக்காரர்களுடன் வருகை தந்த இவர் பலவந்தமாக ரூபாவாஹிணி கூட்டுத்தாபனத்திற்குள் நுழைந்து ஒளிப்பரப்பு செயற்பாடுகளை நிறுத்துமாறு கட்டாயப்படுத்தினார். இதன்போது தானிஷ் அலியுடன் நேரடி ஒளிப்பரப்பில் இணைந்த அவர் போராட்டத்திற்கான நோக்கத்தை தெளிவுப்படுத்தினார். கெளும் அமரசிங்கவிடம் கறுவாத்தோட்ட பொலிஸார் வாக்குமூலம் பெற்றுள்ளனர். சந்தேகநபரை புதுக்கடை நீதிமன்றில் ஆஜர்ப்படுத்த நடவடிக்கை எடுக்கப்பட்டுள்ளது. ", "URL": "https://www.itnnews.lk/2023/10/05/430455/", "Category": "Breaking News,தேசிய செய்திகள்", "Parent URL": null}