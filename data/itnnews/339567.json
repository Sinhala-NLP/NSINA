{"Source": "ITN news", "Timestamp": "මැයි 28, 2021 18:26", "Headline": "මීළඟට කොවිඩ් මර්දන එන්නත්කරණය යාපනයට සහ රත්නපුරයට", "News Content": "මීළඟට කොවිඩ් මර්දන එන්නත්කරණ වැඩසටහන් යාපනය සහ රත්නපුර දිස්ත්‍රික්වල ආරම්භ කෙරෙන බව කොවිඩ් වැළැක්වීමේ ජාතික ක්‍රියාන්විත මධ්‍යස්ථානයේ ප්‍රධානි යුද හමුදාපති ජනරාල් ශවේන්ද්‍ර සිල්වා මහතා පවසනවා. ඒ පවතින කොවිඩ් අවදානම මත සෞඛ්‍ය අංශවල නිර්දේශ අනුවයි. ඊයේ (27) රාත්‍රියේ රැගෙන ආ “ස්පුට්නික් V” එන්නත් මාත්‍රා මහනුවර දිස්ත්‍රික්කය කේන්ද්‍ර කරගනිමින් ලබාදීමට කටයුතු කර ඇති අතර මාත්‍රා ලබාදීම හෙට මහනුවරින් ආරම්භ කරන බවත් යුද හමුදාපති කියාසිටියා. මේ අතර තවත් සයිනොෆාම් එන්නත් මාත්‍රා මිලියන 02 ක් ලබන ජුනි මස 8 වනදා මෙරටට ලැබීමට නියමිත බව අමාත්‍ය කෙහෙළිය රඹුක්වැල්ල මහතා පස්වරුවේ පැවති මාධ්‍ය හමුවකදී කියාසිටියා. ", "URL": "https://www.itnnews.lk/2023/10/05/339567/", "Category": "Breaking News,නවතම පුවත්", "Parent URL": null}