{"Source": "ITN news", "Timestamp": "அக்டோபர் 26, 2022 13:29", "Headline": "வாள், கத்தி உள்ளிட்ட ஆயுதங்களுடன் ஆறு பேர் கைது..", "News Content": "வாள், கத்தி உள்ளிட்ட ஆயுதங்களுடன் ஆறு பேர் கைதுசெய்யப்பட்டுள்ளனர். விசேட அதிரடிப்படையினர் இது தொடர்பான சுற்றிவளைப்பை முன்னெடுத்தனர். விசேட அதிரடிப்படை தலைமை முகாமில் இணைந்த கொழும்பு பகுதியில் பாதுகாப்பு பணிகளில் ஈடுபட்டிருந்த மோட்டார் சைக்கிள் அதிகாரிகளுக்கு கிடைக்கப்பெற்ற தகவலுக்கமைய சுற்றிவளைப்பு முன்னெடுக்கப்பட்டுள்ளது. வெல்லம்பிட்டிய வெலே வத்தை, கொட்டுவில ஆகிய பகுதிகளில் சுற்றிவளைப்பு நடத்தப்பட்டது. ஏதேனுமொரு குற்றச்செயலை மேற்கொள்ளும் நோக்கில் தயாராகவிருந்த சந்தர்ப்பத்தில் ஆயுதங்களுடன் குறித்த குழுவினர் கைதுசெய்யப்பட்டனர். அவர்கள் 20 முதல் 27 வயதுக்க இடைப்பட்டவர்களென விசேட அதிரடிப்படை தெரிவித்துள்ளது. மேலதிக விசாரணைகளுக்கென சந்தேக நபர்கள் வெல்லம்பிட்டிய பொலிஸாரிடம் ஒப்படைக்கப்பட்டுள்ளனர். ", "URL": "https://www.itnnews.lk/2023/10/05/442502/", "Category": "Breaking News,தேசிய செய்திகள்", "Parent URL": null}