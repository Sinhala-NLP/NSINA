{"Source": "ITN news", "Timestamp": "பிப்ரவரி 14, 2022 14:45", "Headline": "பூமி தொடர்பில் ஆய்வு செய்யும் செயற்கைக்கோள் வெற்றிகரமாக விண்ணில்..", "News Content": "பூமி தொடர்பில் ஆய்வு செய்வதற்கென செயற்கை கோள் இன்று வெற்றிகரமான விண்ணில் செலுத்தப்பட்டது. ரொக்கெட் மூலம் செயற்கைக்கோள் இன்று காலை 5.59 மணியளவில் இந்தியாவின் ஸ்ரீஹரி கோட்டாவில் உள்ள சத்தீஷ்பவன் விண்வெளி மையத்திலிருந்து விண்ணில் செலுத்தப்பட்டது. சுமார் ஆயிரத்து 710 கிலோ கிராம் எடைக்கொண்ட குறித்த செயற்கைக்கோள் பூமியிலிருந்து 579 கிலோ மீற்றர் உயரத்தில் நிறுவப்படவுள்ளது. பூமியின் தட்ப, வெப்பநிலை விவசாயம் மற்றும் வனவளம் உள்ளிட்ட பல்வேறு விடயங்கள் தொடர்பில் ஆய்வு செய்வதற்கென விண்கலம் விண்ணில் செலுத்தப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/394955/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}