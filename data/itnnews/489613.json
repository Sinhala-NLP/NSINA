{"Source": "ITN news", "Timestamp": "ජූනි 6, 2023 11:37", "Headline": "ඩයනාට මන්ත්‍රීකම තියෙයිද නැතිවෙයිද? තීන්දුව 25", "News Content": "රාජ්‍ය ඇමතිනී ඩයනා ගමගේ මහත්මියගේ පාර්ලිමේන්තු මන්ත්‍රී ධුරය බල රහිත කිරීමේ රිට් ආඥාවක් නිකුත් කරන්නැයි ඉල්ලා ගොනුකළ පෙත්සමේ තීන්දුව ප්‍රකාශ කිරීම ජුලි 25 වනදා දක්වා කල්තැබීමට අභියාචනාධිකරණය නියම කළා. අදාළ පෙත්සමේ තීන්දුව අද දිනයේ ප්‍රකාශයට පත් කිරීමට නියමිතව තිබුණා. එහෙත් අභියාචනාධිකරණයේ සභාපති විනිසුරු නිශ්ශංක බන්දුල කරුණාරත්න හා ඒ මරික්කාර් යන මහත්වරුන්ගෙන් සමන්විත විනිසුරු මඩුල්ල නිවේදනය කළේ අදාළ තීන්දුව ප්‍රකාහයට පත්කිරීම ලබන 25 වනදා දක්වා කල තබන බවයි. සමාජ ක්‍රියාකාරිකයෙකු වන ඔෂල හේරත් මහතා මෙම පෙත්සම ගොනුකර තිබෙනවා. රාජ්‍ය ඇමතිනී ඩයනා ගමගේ මහත්මිය බ්‍රිතාන්‍ය පුරවැසිභාවය හිම තැනැත්තියක් බැවින් ඇයට මෙරට පාර්ලිමේන්තුවේ අසුන් ගැනීමට සුදුසුකමක් නොමැති බවට තීන්දු කරන ලෙස ඉල්ලා ඔහු මෙම පෙත්සම ඉදිරිපත් කර තිබෙනවා.         ", "URL": "https://www.itnnews.lk/2023/10/05/489613/", "Category": "Breaking News,දේශීය පුවත්", "Parent URL": null}