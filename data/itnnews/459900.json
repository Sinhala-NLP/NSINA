{"Source": "ITN news", "Timestamp": "පෙබරවාරි 8, 2023 13:44", "Headline": "පාර්ලිමේන්තුව අසල උණුසුම් වෙයි – පූජ්‍ය බලංගොඩ කස්සප හිමි අත්අඩංගුවට", "News Content": "පාර්ලිමේන්තු පිවිසුම් මාර්ගය අවහිර කරමින් සත්‍යග්‍රහයක් පැවැත්වූ පූජ්‍ය බලංගොඩ කස්සප හිමියන් ඇතුළු තවත් අයෙක් පොලිසිය මඟින් අත්අඩංගුවට ගෙන තිබෙනවා. 13වන ව්‍යවස්ථා සංශෝධනය එරෙහිව ත්‍රෛනිකායික මහා සංඝරත්නය ද විරෝධතා පා ගමනක් සංවිධාන කර තිබුණා. කෝට්ටේ පැරකුම්බා පිරිවෙන අසළින් මෙම විරෝධතා පා ගමන ආරම්භ කෙරුණා. මහනායක හිමිවරුන්ගේ අත්සනින් යුතු සංදේශයක් ජනාධිපති රනිල් වික්‍රමසිංහ මහතා වෙත භාරදීමට කටයුතු කරන බවයි විරෝධතාවට එක්වුණු භික්ෂූන් වහන්සේ ප්‍රකාශ කළහ. මහා සංඝරත්නය අද පාර්ලිමේන්තු පිවිසුම අසල පැවැත්වූ විරෝධතාවයට පොලිසිය බාධා කිරීමත් සමඟ උණුසුම් තත්ත්වයක් හටගැනුණා. එහිදී පොලිසිය පාගමනට බාධා එල්ල කළද භික්ෂූන් වහන්සේ පාගමනින් දියත උයන පසුකරමින් පොල්දූව මංසන්ධිය දක්වා වැඩම කළහ. ", "URL": "https://www.itnnews.lk/2023/10/05/459900/", "Category": "Breaking News,දේශීය පුවත්", "Parent URL": null}