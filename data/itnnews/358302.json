{"Source": "ITN news", "Timestamp": "අගෝස්තු 25, 2021 11:46", "Headline": "ශ්‍රී ලංකාවේ වෙළෙඳ හා ආර්ථික වර්ධනයට කුවේටයේ සහාය", "News Content": "ශ්‍රී ලංකාව සමඟ වෙළෙඳ හා ආර්ථික සබඳතා තවදුරටත් වර්ධනය කර ගැනීමට කුවෙට් රාජ්‍ය සූදානමින් පසුවනවා. ශ්‍රී ලංකාවේ කුවෙට් තානාපති බාලෆ් බූ ධයිර් මහතා විදේශ අමාත්‍ය මහාචාර්ය ජී එල් පිරිස් මහතා හමුවූ අවස්ථාවේ දී මේ බව ප්‍රකාශ කළා. සෞඛ්‍ය හා බලශක්ති යන කේෂ්ත්‍රවලට අදාළ පුහුණු ශ්‍රමිකයන් ශ්‍රී ලංකාවෙන් ලබා ගැනීමට සිය රට අපේක්ෂා කරන බව කුවෙට් තානාපතිවරයා ප්‍රකාශ කළා. මෙහිදී අදහස් දැක්වූ අමාත්‍යවරයා කුවෙට් රාජ්‍ය සෑම අවස්ථාවකදීම ශ්‍රී ලංකාවට සහාය දක්වන අයුරු පෙන්වා දුන්නා. බලශක්ති , හෝටල් , සංචාරක , නාගරික නිවාස මෙන්ම ඉදිකිරීම් යන අංශවල ද්විපාර්ශ්වික සබඳතා ඇති කර ගැනීම පිළිබඳ මෙම හමුවේ දී සාකච්ඡා කෙරුණා. ", "URL": "https://www.itnnews.lk/2023/10/05/358302/", "Category": "Breaking News,දේශීය පුවත්", "Parent URL": null}