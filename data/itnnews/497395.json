{"Source": "ITN news", "Timestamp": "ජූලි 5, 2023 10:03", "Headline": "රත්‍රං ජෙල් තොගයක් කලවා ප්‍රදේශයේ සඟවා රැගෙන ඒමට උත්සාහ කළ කාන්තාවක් අත්අඩංගුවට", "News Content": "රුපියල් කෝටි 10 කට අධික වටිනාකමකින් යුත් රත්‍රං ජෙල් ද්‍රාවණයක් අඩංගු ද්‍රාවණයක් නීතිවිරෝධීව රැගෙන ඒමට උත්සාහ කළ ගුවන්තොටුපල තීරුබදු රහිත සාප්පු සංකීර්ණයේ සේවිකාවක අත්අඩංගුවට ගත්ත‌ා. 24 හැවිරිදි ඇය තීරු බදු රහිත සාප්පු සංකීර්ණයේ රූපලාවන්‍ය භාණ්ඩ අලෙවි කරන සාප්පුවක සේවිකාවක් වනවා. කිලෝග්‍රෑම් 5 කට අධික බරකින් යුත් එම රත්‍රං ජෙල් තොගය තම සිරුරේ කලවා ප්‍රදේශයේ රහසිගතව සඟවා ගනිමින් ගුවන් තොටුපලින් පිටකිරීමට උත්සාහ දරා තිබෙනවා. ගුවන්තොටුපලේ ආරක්ෂක නිලධාරින් ආරක්ෂකකැමරා පද්ධතිය හරහා මෙය නිරීක්ෂණය කිරීමෙන් පසු අත්අඩංගුවට ගැනීම සිදු කර තිබෙනවා. සැකකාර තරුණිය හා අත්අඩංගුවට ගත් රත්‍රං ජෙල් තොගය වැඩිදුර විමර්ශන සඳහා කටුනායක ගුවන්තොටුපල රේගු නිලධාරීන් වෙත භාර කෙරුණා.       ", "URL": "https://www.itnnews.lk/2023/10/05/497395/", "Category": "Breaking News,දේශීය පුවත්", "Parent URL": null}