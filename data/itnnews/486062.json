{"Source": "ITN news", "Timestamp": "මැයි 25, 2023 09:56", "Headline": "රුසියාව සහ චීනය ගිවිසුම් කිහිපයකට අත්සන් තබයි", "News Content": "බටහිර රටවල විරෝධය මධ්‍යයේ රුසියාව හා චීනය නව ගිවිසුම් කිහිපයකට එළඹ තිබෙනවා. රුසියා අග්‍රාමාත්‍ය මිහයිල් මිෂ්සස්ටන් චීනයේ බීජිං අගනුවර සිදුකළ විශේෂ සංචාරයක් අතරතුරයි මෙම ගිවිසුම්වලට අත්සන් තැබුණේ. රුසියාව යුක්රේනයේ යුද මෙහෙයුම් ආරම්භ කිරීමෙන් පසු චීනයට පැමිණි ඉහළම රාජ්‍ය තාන්ත්‍රිකයාද රුසියා අග්‍රාමාත්‍යවරයා වනවා. බටහිර රටවල බලපෑම් හමුවේ චීනය හා රුසියාව අතර පවත්නා රාජ්‍ය තාන්ත්‍රික සබදතා තවදුරටත් ශක්තිමත් වන බවයි රුසියා අග්‍රාමාත්‍යවරයා මෙහිදී සඳහන් කළේ. සංචාරය අතරතුරදී වෙළෙද හා ක්‍රීඩා ක්ෂේත්‍රයන් ඉලක්ක කරගනිමින් ගිවිසුම් රැසකට අත්සන් තැබුණා. චීන අග්‍රමාත්‍ය ලී කියෑන් හා ජනාධිපති ෂී ජින් පිං සමඟද විශේෂ සාකච්ඡාවක් පැවැත්වුනු බවයි විදෙස් මාධ්‍ය සඳහන් කරන්නේ. පසුගිය වසරේදී දෙරට අතර සිදුව ඇති වෙළෙද ගනුදෙනුවල වටිනාකම ඇමෙරිකා ඩොලර් බිලියන 190 ක් වන අතර මෙම වසරේ මුල් මාස පහක කාලය තුලදී පමණක් ඇමෙරිකා ඩොලර් බිලියන 70 ක වෙළෙඳ  ගනුදෙනු සිදු කර තිබෙනවා.     ", "URL": "https://www.itnnews.lk/2023/10/05/486062/", "Category": "ජාත්‍යන්තර පුවත්", "Parent URL": null}