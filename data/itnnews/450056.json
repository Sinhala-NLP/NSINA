{"Source": "ITN news", "Timestamp": "දෙසැම්බර් 13, 2022 10:08", "Headline": "අම්පාර හා මන්නාරම නගර සභා, මහ නගර සභා බවට පත් කිරීමට කැබිනට් අනුමැතිය", "News Content": "අම්පාර හා මන්නාරම නගර සභා මහ නගර සභා බවට පත් කිරීමට කැබිනට් අනුමැතිය හිමිවුණා. දැනට පවතින යටිතල සහ කාර්යාල පහසුකම් මෙන්ම මානව සම්පත් යොදාගනිමින් අමතර ප්‍රතිපාදන වැය කිරීමකින් තොරව මන්නාරම සහ අම්පාර නගර සභා මහ නගර සභා ලෙස ශ්‍රේණිගත කිරීමට අමාත්‍ය මණ්ඩලය අනුමැතිය ලබාදුන්නා. රාජ්‍ය පරිපාලන ස්වදේශ කටයුතු පළාත් සභා හා පළාත් පාලන අමාත්‍යවරයා ලෙස අග්‍රාමාත්‍ය දිනේෂ් ගුණවර්ධන මහතායි අදාළ යෝජනාව ඉදිරිපත් කළේ.            ", "URL": "https://www.itnnews.lk/2023/10/05/450056/", "Category": "Breaking News,නවතම පුවත්", "Parent URL": null}