{"Source": "ITN news", "Timestamp": "අගෝස්තු 7, 2022 12:06", "Headline": "පලාලි සිට චෙන්නායි දක්වා සෘජු ගුවන් ගමන් සේවා ලබන සතියේ සිට", "News Content": "වසර දෙකකට පසු යාපනයේ සිට ඉන්දියාව දක්වා සෘජු ගුවන් සේවා ආරම්භ කිරීමට කටයුතු යොදා තිබෙනවා. යාපනය පලාලි ගුවන් තොටුපලේ සිට ඉන්දියාවේ චෙන්නායි ගුවන් තොටුපොල දක්වා සෘජු ගුවන් ගමන් සේවා ලබන සතියේ ආරම්භ කරන බව උතුරු පළාත් ප්‍රධාන ලේකම් එස් එම් සමන් බන්දුලසේන මහතා පවසනවා. ඒ සමඟම පලාලි සිට රත්මලාන දක්වා ද ගුවන් ගමන් ආරම්භ කිරීමට නියමිතයි. 2019 වසරේ නොවැම්බර් පළමුවනදා සිට 2020 වසරේ මාර්තු 15 දක්වා මෙම ගුවන් සේවා ක්‍රියාත්මක වුවද කොවිඩ් අර්බුදය සහ ඉන්ධන ගැටලු හේතුවෙන් එම සේවා අණහිට තිබුණා.     ", "URL": "https://www.itnnews.lk/2023/10/05/427429/", "Category": "දේශීය පුවත්", "Parent URL": null}