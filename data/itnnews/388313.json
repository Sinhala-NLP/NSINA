{"Source": "ITN news", "Timestamp": "ජනවාරි 12, 2022 11:52", "Headline": "යුගදනවි ගිවිසුමට එරෙහි පෙත්සම් සළකා බැලීම කල් යයි", "News Content": "යුගදනවි බලාගාරයේ කොටස් ඇමෙරිකා සමාගමකට පැවරීමට ගෙන ඇති තීරණය බල රහිත කරන ලෙස ඉල්ලා ගොනුකර ඇති පෙත්සම් සළකා බැලීම ලබන 19 වනදා දක්වා කල්තැබීමට ශ්‍රේෂ්ඨාධිකරණය අද නියම කළා. මෙම පෙත්සම් 4 වන දිනටත් ශ්‍රේෂ්ඨාධිකරණය හමුවේ අද විභාගයට ගැනීමට නියමිතව තිබුණා. ඒ අගවිනිසුරු ජයන්ත ජයසූරිය සහ බුවනෙක අළුවිහාරේ,  ප්‍රියන්ත ජයවර්ධන,  විජිත් මලල්ගොඩ හා එල් ටී බී දෙහිදෙනිය යන පංචපුද්ගල විනිසුරු මඩුල්ල හමුවේයි. එහෙත් අදාළ පෙත්සම් අද කැදවනු ලැබූවේ අගවිනිසුරුවරයා සහ  කුමුදුනී වික්‍රමසිංහ,  අචල වෙංගප්පුලි යන විනිසුරු මඩුල්ල හමුවේයි. එහිදී අගවිනිසුරුවරයා ප්‍රකාශ කළේ මෙම නඩුවේ වැඩිදුර සළකා බැලීම ලබන 19 වනදා දක්වා කල් තබන බවයි. ඒ අනුව අදාළ පෙත්සම් වැඩිදුර සළකා බැලීම ලබන 19,  20 සහ 21 යන දිනවල සිදුකරන බවද අගවිනිසුරුවරයා පැවසුවා. පූජ්‍ය ඇල්ලේ ගුණවංශ හිමියන් සහ අගරදගුරු හිමිපාණන් ඇතුළු පාර්ශ්ව කීපයකුයි මෙම පෙත්සම් ගොනුකර ඇත්තේ.         ", "URL": "https://www.itnnews.lk/2023/10/05/388313/", "Category": "Breaking News,දේශීය පුවත්", "Parent URL": null}