{"Source": "ITN news", "Timestamp": "දෙසැම්බර් 11, 2022 18:20", "Headline": "ලොව සංචාරකයන් සදහා සුහදශීලීම රටවල් අතර ශ්‍රී ලංකාව හත්වන ස්ථානයට", "News Content": "ලොව සංචාරකයන් සදහා සුහදශීලීම රටවල් අතර හත්වන ස්ථානයට ශ්‍රී ලංකාව පැමිණ තිබෙනවා. ආර්ටන් කැපිටල් ශ්‍රේණිගත කිරීමට අනුවයි රටවල් වර්ගීකරණය කර ඇත්තේ. ලොව වඩාත් සුහදශීලීමය සංචාරක ගමනාන්තය ලෙස එක්සත් අරාබි එමීර් රාජ්‍යය හදුනාගෙන තිබෙනවා. වීසා ලබා ගැනීමට ඇති පහසුව, සංචාරකයන්ට තොරතුරු ලබාදීම, තොරතුරු යාවත්කාලීන කිරීම, විවෘත භාවය ආදි කරුණු ශ්‍රේණිගත කිරීමේදී සළකා බලා තිබෙන බවයි විදෙස් මාධ්‍ය සදහන් කළේ. මාලදිවයින, නැගෙනහිර ටිමෝරය, කටාර්, කාම්බෝජය, ආදී රටවල් ද මෙම ශ්‍රේණිගත කිරීමෙන් පෙරමුණේ සිටිනවා. සුහදශීලී භාවය අඩුම රටවල් අතරට පත්ව ඇත්තේ උතුරු කොරියාව, ඇෆ්ගනිස්තානය, මියන්මාරය, සූඩානය වැනි රටවලුයි.     ", "URL": "https://www.itnnews.lk/2023/10/05/449755/", "Category": "දේශීය පුවත්", "Parent URL": null}