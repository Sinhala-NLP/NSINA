{"Source": "ITN news", "Timestamp": "අප්‍රේල් 6, 2022 15:43", "Headline": "ප්‍රබල අකුණු පිළිබඳ අවවාදාත්මක නිවේදනයක්", "News Content": "තද වැසි සමග ප්‍රබල අකුණු අවදානමක් පවතින බව කාලගුණ විද්‍යා දෙපාර්තමේන්තුව නිවේදනය කරනවා. බස්නාහිර,  මධ්‍යම,  සබරගමුව,  දකුණ,  ඌව,  නැගෙනහිර හා උතුරු මැද යන පළාත්වලටත්,  කුරුණෑගල දිස්ත්‍රික්කයේ ස්ථාන කීපයකටත් ගිගුරුම් සහිත තද වැසි ඇති වන බවයි කාලගුණ විද්‍යා දෙපාර්තමේන්තුව පවසන්නේ. ඇතැම් ස්ථානවලට මිලමීටර් 100 ඉක්මවූ තද වැසි ඇතිවන අතර ප්‍රබල අකුණු ඇතිවීමේ හැකියාවක් ද පවතිනවා. ගිගුරුම් සහිත වැසි ඇතිවන ප්‍ර දේශවල තාවකාලික තද සුළං ද ඇතිවීමේ ප්‍රවණතාවක් පවතින බැවින් අවදානයෙන් පසුවන ලෙසයි කාලගුණ විද්‍යා දෙපාර්තමේන්තුව ජනතාවට දැනුම් දෙන්නේ.                ", "URL": "https://www.itnnews.lk/2023/10/05/405826/", "Category": "දේශීය පුවත්", "Parent URL": null}