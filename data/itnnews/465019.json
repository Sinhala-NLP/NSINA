{"Source": "ITN news", "Timestamp": "මාර්තු 3, 2023 15:25", "Headline": "රජයේ මුදල් සාපරාදී – සාවද්‍ය පරිහරණය සම්බන්ධයෙන් තවත් නඩුවක් මැයි 17 කැඳවයි", "News Content": "රජයේ මුදල් රුපියල් මිලියන 4223 ක් සාපරාදී සාවද්‍ය පරිහරණය කළ බව කියන සිද්ධිය අදාළ නඩුව නීතිපති උපදෙස් සඳහා ලබන මැයි 17 වනදා කැඳවන ලෙස කොටුව මහේස්ත්‍රාත් අධිකරණය නියෝග කළා. එන්ට්‍රස්ට් සෙකියුරීටීස් පී එල් සී සමාගමේ අධ්‍යක්ෂවරයෙකු වන චානක උපේන්ද්‍ර රත්වත්ත, ඉසිර ධර්මප්‍රිය මෙන්ඩිස් ඇතුළු පිරිසකට එරෙහිවයි මෙම නඩුව පවරා ඇත්තේ. ඒ මහ බැංකුවේ හිටපු අධිපති අර්ජුන් මහේන්ද්‍රන් මහතා පොලිස්පතිවරයාට කළ පැමිණිල්ලකට අනුවයි. මහ බැංකුවේ ණය අධිකාරීවරයා කළ පැමිණිල්ලකට අනුව අදාළ විමර්ශන ආරම්භ කර තිබෙනවා. මහ බැංකුව යටතේ ලියාපදිංචි වෙළෙද ආයතනයක් වන අදාළ සමාගමේ ආයෝජනය කළ මුදල් අවභාවිත කර ඇති බවටයි චෝදනා එල්ල වී ඇත්තේ. විදුලිබල මණ්ඩලය විශ්‍රාම අරමුදල සහ අර්ථසාධක අරමුදල යන ආයතනවල මුදල්ද ඒ අතර වනවා. ගණුදෙනුකරුවන් 350 කගේ පමණ ආයෝජිත මුදල් අදාළ සමාගම ලබාගෙන ඇති නමුත් ඒවා මහ බැංකුවේ තැන්පත් කර නැති බවයි මූල්‍ය අපරාධ කොට්ඨාසය අධිකරණයට දැනුම් දී තිබෙන්නේ. ", "URL": "https://www.itnnews.lk/2023/10/05/465019/", "Category": "Breaking News,දේශීය පුවත්", "Parent URL": null}