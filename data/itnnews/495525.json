{"Source": "ITN news", "Timestamp": "ජූනි 28, 2023 10:54", "Headline": "ලිතුවේනියාවට හමුදා සේනාංකයක් අනියුක්ත කිරීමට ජර්මනිය සැරසෙයි", "News Content": "ලිතුවේනියාවට හාරදහසකින් පමණ සමන්විත හමුදා සේනාංකයක් අනියුක්ත කිරීමට ජර්මනිය සූදානම් වනවා. රුසියාව යුක්‍රේනයේ යුද මෙහෙයුම් ආරම්භ කිරීම හේතුවෙන් යුරෝපා කලාපය තුළ ආරක්ෂාව තර කිරීමට නේටෝ සංවිධානය පියවර ගෙන තිබෙනවා. නේටෝ සංවිධානයේ ආරක්ෂක සැළසුම් යටතේ මෙම සේනාංකය ලිතුවේනියාවේ ස්ථිර සේවයට යොදවන බවයි ජර්මනිය පවසන්නේ. නේටෝ සංවිධානයේ සාමාජිකයෙකු ලෙස ජර්මනියට පැවරී ඇති වගකීම ඉටුකිරීම මේ හරහා සිදුකරන බව ජර්මනිය තවදුරටත් පෙන්වා දෙනවා. සේනාංකය අනියුක්ත කරන දිනය පිළිබදව මෙතෙක් නිවේදනය කර නොමැති අතර ඔවුන්ට අවශ්‍ය පහසුකම් හැකි ඉක්මනින් සපුරාලන බවයි ලිතුවේනියාව නිවේදනය කරන්නේ.           ", "URL": "https://www.itnnews.lk/2023/10/05/495525/", "Category": "Breaking News,ජාත්‍යන්තර පුවත්", "Parent URL": null}