{"Source": "ITN news", "Timestamp": "දෙසැම්බර් 16, 2021 09:47", "Headline": "දුම්බර රටා කර්මාන්තය ලෝක උරුමයක් ලෙස නම් කිරීමේ යෝජනාවක්", "News Content": "මහනුවර දිස්ත්‍රික්කයට අයත් දුම්බර ප්‍රදේශයට ආවේණික සාම්ප්‍රදායික කර්මාන්තයක් වන දුම්බර රටා ලෝක උරුමයක් ලෙස නම් කිරීමේ යෝජනාවක් සංස්කෘතික අමාත්‍යංශය යුනෙස්කෝවට ඉදිරිපත් කර ඇත. යුනෙස්කෝ වාර්ෂික සමුළුව පසුගිය 13 වනදා ප්‍රංශයේ දී ආරම්භ කෙරුණා.දුම්බර රටා කර්මාන්තය කුවේණි යුගයට නෑකම් කියන්නකි. වර්තමානයේ මහනුවර දිස්ත්‍රික්කයේ, කුණ්ඩසාල ප්‍රාදේශීය කොට්ඨාසයට අයත් කලාසිරි ග්‍රාමයේ පවුල් 120ක් පමණ ගෘහ ආශ්‍රිත ජීවනෝපායක් ලෙස දුම්බර රටා කර්මාන්තයෙහි නිරතව සිටිති. ඔවුන්ගෙන් එක් කුටුම්භයක් මාසිකව රුපියල් 15,000ක පමණ අතිරේක ආදායමක් උපයා ගනී. කොරෝනා වසංගතය හමුවේ සංචාරක ව්‍යාපාරය අඩවණ වී ඇති බැවින් දේශීය මධ්‍යම පාන්තිකයන් අරමුණු කර ගනිමින් දුම්බර රටා කර්මාන්තය දැන් ක්‍රියාත්මක වේ.     ", "URL": "https://www.itnnews.lk/2023/10/05/383008/", "Category": "Breaking News,නවතම පුවත්", "Parent URL": null}