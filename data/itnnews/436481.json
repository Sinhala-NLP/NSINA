{"Source": "ITN news", "Timestamp": "සැප්තැම්බර් 22, 2022 12:22", "Headline": "ප්‍රවීණ ලේඛක ජයකොඩි සෙනෙවිරත්න මහතා අභාවප්‍රාප්ත වෙයි", "News Content": "සම්මානනීය ප්‍රවීණ ලේඛක ජයකොඩි සෙනෙවිරත්න මහතා අභාවප්‍රාප්ත වුණා. අභාවප්‍රාප්ත වන විට ජයකොඩි සෙනෙවිරත්න මහතා 83 වන වියෙහි පසු වුණා.මහජන සෞඛ්‍ය පරික්ෂකවරයෙකු ලෙස වෘත්තීය ජීවිතය ඇරඹූ සෙනෙවිරත්නයන් කුඩා කල සිටම තම නිසග කුසලතාව වූ ලේඛණ කලාව ඔප්නංවාගනිමින් 1968 දී ලේඛණ කලාවට ප්‍රවිශ්ඨ වුණා. එතැන් පටන් මෙරට සාහිත්‍යයේ  ප්‍රවීණ ගත්කතුවරයෙකු වීමට සෙනෙවිරත්නයන් සමත් වුණා. අගනා සාහිත්‍ය කෘති රැසක් දැයට දායාද කර ඇති ජයකොඩි සෙනෙවිරත්නයන්ගේ කෘති අතර සිනමාවට හා රූපවාහිනී නිර්මාණ බවට පත් වූ කෘති රැසක් ද වනවා. ඔහුගේ පළමු නව කතාව වූයේ ආදර ගඟ ගලන දෑසයි. 1984 දී ඔහු රචනා කළ කුමාරිහාමි නව කතාව රාජ්‍ය සාහිත්‍ය සම්මානයට ද පාත්‍ර වුණා.ඔහුගේ අස්වැන්න කෘතිය සාහිත්‍ය රසිකයන්ගේ ආකර්ෂණය දිනාගත් කෘතියකි. මේ වන විට ඒ මහතාගේ දේහය අංක 09, නුගේවත්ත,කිරිදිවැල නිවසෙහි තැන්පත් කර තිබෙනවා. අනිද්දා සවස 4 ට පූගොඩ හල්පිට පොදු සුසානභූමියේදී අවසන් කටයුතු සිදු කිරීමට නියමිතයි.     ", "URL": "https://www.itnnews.lk/2023/10/05/436481/", "Category": "දේශීය පුවත්", "Parent URL": null}