{"Source": "ITN news", "Timestamp": "ජූලි 14, 2023 11:08", "Headline": "කොළඹ නිවාස සංකීර්ණ 06ක ජනතාව කඩිනමින් පදිංචි කරවීමට පියවර", "News Content": "කොළඹ ඉදිකෙරෙන නිවාස සංකීර්ණ හයක ජනතාව කඩිනමින් පදිංචි කරවීමට පියවර ගන්නා ලෙසට අමාත්‍ය ප්‍රසන්න රණතුංග මහතා අදාළ නිලධාරීන්ට උපදෙස්  ලබා දුන්නා. මෙම නිවාස සංකීර්ණවල නිවාස ඒකක හාරදහස් හැත්තෑ හතරක් පවතිනවා. මහල් නිවාසවල පදිංචිකරවන ජනතාවගේ ජීවන තත්ත්වය නගාසිටුවීමට රාජ්‍ය මෙන්ම පෞද්ගලික අංශය සම්බන්ධ කරගනිමින් මාර්ගෝපදේශ සැපයීමටද නියමිතයි. මෙම ව්‍යාපෘති සම්බන්ධයෙන් නාගරික සංවර්ධන හා නිවාස අමාත්‍යාංශයේ පැවති සාකච්ඡාවකට එක්වෙමින් අමාත්‍යවරයා මේ බව කියා සිටියා. ආසියා සංවර්ධන බැංකුවේ අනුග්‍රහය ඇතිව කොළඹගේ මාවත, ස්ටේඩියම්ගම, ඇපල්වත්ත, ෆර්ගසන් පාර, ඔබේසේකරපුර හා මාදම්පිටිය යන ප්‍රදේශවල මෙම නිවාස සංකීර්ණ ක්‍රියාත්මකයි. මෙහි එක් නිවසක් වර්ග අඩි 550 කින් යුක්ත වන අතර නීත්‍යානුකූල ඔප්පු ලබාදීම සිදු වනවා. ගාස්තු ගෙවීමකින් තොරව ජල හා විදුලි සබදතා ලබාදෙන අතර ආදායම් අහිමිවීම මෙන්ම ජීවනෝපාය බිඳ වැටීමේ දීමනා ලබාදීමද විශේෂත්වයක්.   ", "URL": "https://www.itnnews.lk/2023/10/05/499736/", "Category": "Breaking News,දේශීය පුවත්", "Parent URL": null}