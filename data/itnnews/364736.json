{"Source": "ITN news", "Timestamp": "செப்டம்பர் 24, 2021 14:25", "Headline": "தலிபான்களுடன் இணைந்து செயற்பட தயாரென துருக்கி அறிவிப்பு", "News Content": "தலிபான்களுடன் இணைந்து செயற்படுவதற்கு தாம் ஆர்வம் கொண்டுள்ளதாக துருக்கி தெரிவித்துள்ளது. அரசாங்கமொன்றை உருவாக்குவதற்கான விடயங்கள் அனைத்தையும் கொண்டதான நிர்வாகமொன்றை ஆப்கானிஸ்தானில் கட்டியெழுப்பப்படும் பட்சத்தில் அந்நாட்டுடன் தொடர்புகளை ஏற்படுத்த எதிர்பார்த்துள்ளதாக துருக்கி ஜனாதிபதி டையுப் எர்டோகன் தெரிவித்துள்ளார். தற்போது தலிபான் அமைத்துள்ள இடைக்கால அரசாங்கம் அனைத்தையும் உள்ளடக்கியதாக இல்லையென சுட்டிக்காட்டப்பட்டுள்ளது. ஆயுதம் ஏந்திய தலிபானியர்கள் முறையான அரசாங்கமொன்றை ஏற்படுத்தும் பட்சத்தில் அவர்களுடன் இணைந்து செயலாற்ற தாம் தயாரென துருக்கி ஜனாதிபதி தெரிவித்துள்ளார். ", "URL": "https://www.itnnews.lk/2023/10/05/364736/", "Category": "Breaking News,சர்வதேச செய்திகள்", "Parent URL": null}