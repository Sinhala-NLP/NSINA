{"Source": "ITN news", "Timestamp": "ජනවාරි 18, 2023 18:06", "Headline": "හෙලිකොප්ටර් අනතුරකින් යුක්‍රේනයේ අමාත්‍යවරයෙක් ජීවිතක්ෂයට", "News Content": "යුක්‍රේනයේ කියුව් අගනුවර සිදුවූ හෙලිකොප්ටර් අනතුරකින් එරට අභ්‍යන්තර කටයුතු පිළිබඳ අමාත්‍යවරයා ජීවිතක්ෂයට පත්ව තිබෙනවා. යුක්‍රේනයේ කියුව් අගනුවර බ්‍රොවරි නගරයේ පෙරපාසලක් සහ නිවාස සංකීර්ණයක් ආසන්නයේ මෙම අනතුර සිදු ව තිබෙනවා. අනතුරින් යුක්රේන අභ්‍යන්තර කටයුතු අමාත්‍ය ඩෙනිස් මොනස්ටිර්ස්කි ඇතුළු පුද්ගලයින් 18 දෙනෙකු ජීවිතක්ෂයට පත්ව ඇති බවටයි මේ වන විට තොරතුරු වාර්තා වන්නේ. අමාත්‍ය ඩෙනිස් මොනස්ටිර්ස්කි ඇතුළු පුද්ගලයින් 8 දෙනෙකු හෙලිකොප්ටරයේ සිට ඇති බව සඳහන්. ඔහුගේ නියෝජ්‍ය අමාත්‍යවරයා සහ රාජ්‍ය ලේකම්වරයාද මෙම අනතුරින් මියගොස් තිබෙනවා. හෙලිකොප්ටර් අනතුරින් පසුව එම කඩා වැටුණු ස්ථානයේ ගින්නක් හටගෙන ඇති අතර ඉන් කුඩා දරුවන් 3 දෙනෙකු ජීවිතක්ෂයට පත් ව තිබෙනවා. කෙසේවෙතත් මෙම අනතුරට හේතුව මෙතෙක් හෙළිව නැහැ. ", "URL": "https://www.itnnews.lk/2023/10/05/456445/", "Category": "Breaking News,ජාත්‍යන්තර පුවත්", "Parent URL": null}