{"Source": "ITN news", "Timestamp": "සැප්තැම්බර් 15, 2022 21:06", "Headline": "ජීවිතයක් අහිමි කළ යාගොඩ දුම්රිය අනතුර", "News Content": "යාගොඩ දුම්රිය ස්ථානය අසල දුම්රිය හරස් මාර්ගයේ අනතුරු හැඟවීමේ සංඥා නොතකා ධාවනය කළ wagon – r වර්ගයේ මෝටර් රථයක් දුම්රියේ ගැටී එය ධාවනය කළ පුද්ගලයා එම ස්ථානයේදීම මිය ගොස් තිබෙනවා. මහනුවර සිට කොළඹ කොටුව බලා ධාවනය වන නගරාන්තර සීඝ්‍රගාමී දුම්රියේයි එය ගැටී ඇත්තේ . අද සවස 5.15 ට පමණ මෙම අනතුර සිදුව ඇති අතර දුම්රියේ ගැටුණු මෝටර් රථය දුම්රිය හරස් මාර්ගයේ සිට මීටර් 50 ක් පමණ දුම්රිය සමග ඇදී ගොස් තිබුනා . එය නතර වී තිබුනේ දුම්රිය ස්ථානයේ වේදිකාව මතයි . ගනේමුල්ල පොලිස් ස්ථානය මේ පිලිබඳ පරීක්ෂණ පවත්වනවා .   ", "URL": "https://www.itnnews.lk/2023/10/05/435210/", "Category": "දේශීය පුවත්", "Parent URL": null}