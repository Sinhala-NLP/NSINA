{"Source": "ITN news", "Timestamp": "ජූලි 18, 2021 13:13", "Headline": "කාබනික පොහොර නිෂ්පාදන ව්‍යවසායකයන් පුහුණු කිරීමේ වැඩසටහනක්", "News Content": "කාබනික පොහොර නිෂ්පාදනය කිරීමේ ව්‍යාපෘති දිවයින පුරා ක්‍රියාත්මක වනවා. රසායනික පොහොර වලින් තොර වගා කටයුතු සදහා රජය අවශ්‍ය පියවර ගැනීමත් සමගයි කාබනික පොහොර නිෂ්පාදනයට විවිධ පිරිස් වැඩි වශයෙන් යොමු  වී ඇත්තේ. මසකට කාබනික පොහොර මෙට්‍රික් ටොන් තිහක් නිෂ්පාදනය කිරීමේ ව්‍යාපෘතියක් යුද හමුදාව ආරම්භ කළා. ඒ කිලිනොච්චියේදීයි. මෙම පොහොර කිලිනොච්චිය යුද හමුදා වගා ව්‍යාපෘති සදහා යොදාගෙන ඉතිරිය ප්‍ර දේශයේ ගොවි ජනතාව අතර බෙදාහැරීමට නියමිතයි. යුද හමුදාවේ 663 බල සේනාවයි මේ සදහා මූලික වී සිටින්නේ. ව්‍යාපෘතිය ආරම්භ කිරීමේ අවස්ථාවට කිලිනොච්චි ආරක්ෂක සේනා ආඥාපති මේජර් ජනරාල් හරේන්ද්‍ර රණසිංහ මහතා ද එක්ව සිටියා. කැලි කසළ මගින් කාබනික පොහොර නිෂ්පාදනය කිරීමේ මධ්‍යස්ථානයක් මාතලේ නාගොල්ල ප්‍රදේශයේ දී ආරම්භ කර තිබෙනවා. මසකට ටොන් පහක කාබනික පොහොර ප්‍රමාණයක් මෙමගින් නිෂ්පාදනය කෙරෙනවා. මාතලේ නගරය තුළින් රැස්වන කසල උපයෝගී කර ගනිමිනුයි ව්‍යාපෘතිය ක්‍රියාත්මක කෙරෙන්නේ. මාතලේ උප නගරාධිපති අමිල නිරෝෂන් මහතා මෙම මධ්‍යස්ථානය නිරීක්ෂණය කළා. හොරණ කනන්විල ගොවි ජන සේවා මධ්‍යස්ථානයද කාබනික පොහොර නිෂ්පාදනයට අවශ්‍ය සහය ලබාදෙමින් සිටිනවා. මේ යටතේ කාබනික පොහොර නිෂ්පාදන ව්‍යවසායකයන් පුහුණු කිරීමේ වැඩසටහනක් හොරණ ගුරුගොඩ ප්‍ර දේශයේ දී පැවැත්වුණා. කාබනික දියර පොහොර හා ඝන පොහොර නිෂ්පාදනය කිරීමද ප්‍රායෝගික හා න්‍යායික දැනුම ලබාදීමයි මෙහිදී සිදු කෙරුණේ.       ", "URL": "https://www.itnnews.lk/2023/10/05/350119/", "Category": "දේශීය පුවත්", "Parent URL": null}