{"Source": "ITN news", "Timestamp": "අප්‍රේල් 29, 2022 15:35", "Headline": "තුර්කි ජනපති සහ සවුදි ඔටුන්න හිමිකුමරු අතර සාකච්ඡාවක්", "News Content": "තුර්කි ජනාධිපති තයිප් එර්දෝගන් සහ සවුදි ඔටුන්න හිමිකුමරු වන  මොහොමඩ් බින් සල්මාන් අතර සාකච්ඡාවක් පැවැත්වුණා. සෞදිය සහ තුර්කිය අතර රාජ්‍ය නායක මට්ටමේ මෙවැනි සාකච්ඡාවක් පැවැත්වෙන්නේ වසර ගණනාවකට පසුවයි. තුර්කි ජනාධිපතිවරයා සදහන් කළේ ඉදිරියේදී දෙරට අතර රාජ්‍ය තාන්ත්‍රික සබදතාවල ඉතා පැහැබර අනාගතයක් ඇති වන බවයි. දෙරටේ නායකයින් අතර ජෙද්දා නගරයේදී පැවැත්වුණා.එර්දෝගන් මෙම සංචාරයේ නිරත වූයේ සෞදි ඔටුන්න හිමි කුමරුගේ ආරාධනාවකට අනුවයි. ජනමාධ්‍යවේදී ජමාල් කශෝගිගේ ඝාතනයෙන් පසු තුර්කිය සහ සෞදි අරාබිය අතර 2018 වසරේ සිට සබදතා බිද වැටී තිබුණා.       ", "URL": "https://www.itnnews.lk/2023/10/05/408917/", "Category": "ජාත්‍යන්තර පුවත්", "Parent URL": null}