{"Source": "ITN news", "Timestamp": "අගෝස්තු 25, 2023 15:02", "Headline": "මියගිය කැස්බෑ සිරුරු ගාලු මුවදොර වෙරළ තීරයට ගොඩ ගසයි  ", "News Content": "මියගිය කැස්බෑවන්ගේ සිරුරු වෙරළට ගොඩගැසීම තවමත් සිදුවනවා. ගාලු මුවදොර වෙරළ තීරයට හා පමුණුගම සරක්කුව වෙරළ තීරයට මියගිය කැස්බෑවුන්ගේ සිරුරු යළිත් ගොඩගසා තිබුණා. ගාලුමුවදොර වෙරළ තීරයට කැස්බෑවුන් දෙදෙනෙකුගේ සිරුරු හා පමුණුගම සරක්කුව වෙරළ තීරයට සිරුරු දෙකක් ගොඩගසා තිබෙනවා. මෙම සෑම සත්ත්වයෙකුගේම කටුව පිපිරී ගොස් තිබිම විශේෂත්වයක්. එමෙන්ම ඔවුන්ගේ සිරුරුවල ස්ථාන රැසකම පිපිරීම් සිදුව ඇති අයුරු දැකගත හැකියි. පසුගිය 22 වනදා රාත්‍රීයේ මෙවැනි කැස්බෑ සිරුරු 7ක් සරක්කුව ප්‍රදේශයට ගොඩගසා තිබුණා. කිසියම් ධීවරයන් පිරිසක් තහනම් පන්න ක්‍රම භාවිත කරමින් මුහුදේ සිදුකළ පිපිරීම් හේතුවෙන් මෙම සතුන් මිය යන්නට ඇති බවටයි සැක කෙරෙන්නේ.               ", "URL": "https://www.itnnews.lk/2023/10/05/510873/", "Category": "දේශීය පුවත්", "Parent URL": null}