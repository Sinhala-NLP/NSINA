{"Source": "ITN news", "Timestamp": "පෙබරවාරි 12, 2022 12:38", "Headline": "හෝමාගම, මූලික රෝහලේ අලුතින් ඉදිකළ අධිකරණ වෛද්‍ය නිලධාරී ගොඩනැගිලි සංකීර්ණය විවෘත කෙරේ", "News Content": "හෝමාගම,  මූලික රෝහල සදහා අලුතින් ඉදිකළ අධිකරණ වෛද්‍ය නිලධාරී ගොඩනැගිලි සංකීර්ණය අමාත්‍ය ආචාර්ය බන්දුල ගුණවර්ධන මහතාගේ ප්‍රධානත්වයෙන් විවෘත කෙරුනා. බස්නාහිර පළාත් සභාව මේ සදහා වැය කළ මුදල රුපියල් මිලියන 74ක්. හෝමාගම මූලික රෝහල සදහා වසර ගණනාවක් තිස්සේ අධිකරණ වෛද්‍ය නිලධාරී ඒකකයක අවශ්‍යතාව මතුව තිබුණා. ඒ අනුවයි මෙම තෙමහල් ගොඩනැගිලි සංකීර්ණය ඉදි කෙරුණේ. මෙම ගොඩනැගිල්ල තුළ මරණ පරික්ෂක කාර්යාලය, විශේෂඥ අධිකරණ වෛද්‍ය නිලධාරී කාර්යාලය, මෘත ශරීරාගාරය මෙන්ම ශ්‍රවණාගාරයක්ද ස්ථාපිත කර තිබෙනවා. බස්නාහිර පළාත් ආණ්ඩුකාර මාර්ෂල් ඔෆ්ද එයාර් ෆෝස් රොෂාන් ගුණතිලක, හෝමාගම මූලික රෝහ‌ලේ අධ්‍යක්ෂ විශේෂඥ වෛද්‍ය ජනිත් හෙට්ටිආරච්චි යන මහත්වරුන්ද මෙම අවස්ථාවට එක්ව සිටියා.   ", "URL": "https://www.itnnews.lk/2023/10/05/394629/", "Category": "දේශීය පුවත්", "Parent URL": null}