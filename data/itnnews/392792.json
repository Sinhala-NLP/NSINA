{"Source": "ITN news", "Timestamp": "පෙබරවාරි 2, 2022 14:07", "Headline": "වැඩි මිලට සිමෙන්ති අලෙවි කරන ස්ථාන සොයා මෙහෙයුම්", "News Content": "වැඩි මිලට සිමෙන්ති අලෙවි කරන ස්ථාන සොයා පාරිභෝගික අධිකාරිය මෙහෙයුම් සිදු කරනවා. සිමෙන්ති හිඟයත් සමඟ වැඩි මිලට සිමෙන්ති අලෙවි කරන බවට පාරිභෝගික අධිකාරියට පැමිණිලි ලැබී තිබෙනවා. එවැනි පැමිණිල්ලකට අනුව කහවත්ත ප්‍රදේශයේ සිමෙන්ති අලෙවිසැලක් වැටලීමට රත්නපුර පාරිභෝගික සේවා අධිකාරියේ නිලධාරීන් කටයුතු කළා.  එහිදී සිමෙන්ති කොට්ටයක් සළකුණු කර ඇති මිල වන 1375 ඉක්මවා 1900කට අලෙවි කර ඇති බවටයි හෙළි වුණේ. මෙම වෙළෙඳසැලට සිමෙන්ති සපයන අලෙවි නියෝජිතයාද වැඩි මිලට සිමෙන්ති අලෙවි කර ඇති බව පරීක්ෂණවලදී හෙළි වුණා. ඒ අනුව ඔහුටත් වෙළෙඳසැල් හිමියාටත් එරෙහිව නඩු පවරන බවයි පාරිභෝගික සේවා නිලධාරින් පවසන්නේ.   ", "URL": "https://www.itnnews.lk/2023/10/05/392792/", "Category": "දේශීය පුවත්", "Parent URL": null}