{"Source": "ITN news", "Timestamp": "ජනවාරි 18, 2022 10:47", "Headline": "අද දිනයට ගෙවීමට තිබූ විදේශ ණය ගෙවා දැමූ බව මහබැංකු අධිපති කියයි", "News Content": "අද දිනයට ගෙවීමට නියමිතව තිබූ විදේශ ණය වාරිකය ගෙවා දැමූ බව මහබැංකු අධිපති අජිත් නිවාඩ් කබ්රාල් මහතා පවසනවා. ඒ අනුව ඩොලර් මිලියන 500 ක මුදලක් ගෙවීමට පියවර ගත් බවයි ඒ මහතා සදහන් කරන්නේ. විදේශ ණය වාරික ගෙවීම සදහා නියමිතව තිබුණේ අද දිනයටයි. මෙම මුදල ගෙවීමට මුදල් නොමැති බවට විවිධ පාර්ශ්ව නොයෙක් අදහස් පල කර තිබුණා. එහෙත් රජය අඛණ්ඩවම අවධාරණය කළේ විදේශ ණය වාරික ගෙවීමට මුදල ඇති බවයි.ඒ බව සනාථ කරමින් ඩොලර් මිලියන 500 ක් පමණ වන විදේශ ණය වාරිකය ලෙවීමට අද කටයුතු කර තිබෙනවා. ඊට අදාළ සියලු ලිපි ලේඛණ ඊයේ වන විටම සකසා කර අවසන් කර තිබුණා. මේ අතර මුදල් අමාත්‍ය බැසිල් රාජපක්ෂ මහතා ද පැවසුවේ අත්‍යවශ්‍ය ආනයන ද සිදු කරන අතරේ ණය ගෙවීම ද  නියමිත පරිදි සිදු කරන බවයි.   ", "URL": "https://www.itnnews.lk/2023/10/05/389381/", "Category": "දේශීය පුවත්", "Parent URL": null}