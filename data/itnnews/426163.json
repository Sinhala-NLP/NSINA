{"Source": "ITN news", "Timestamp": "අගෝස්තු 1, 2022 12:55", "Headline": "ධනීෂ් අලී ලබන 15 වනදා දක්වා රිමාන්ඩ්", "News Content": "රූපවාහිනී සංස්ථාවට අයුතු ලෙස ඇතුලුවී එහි විකාශනවලට බාධා කිරීමේ සිද්ධියට සම්බන්ධ බවට සැක කෙරෙන ධනීෂ් අලී නමැත්තා  ලබන 15 වනදා දක්වා තවදුරටත් රක්ෂිත බන්ධනාගාර ගත කෙරුණා. ඒ ඔහු අද දිනයේ කොළඹ ප්‍රධාන මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි. නඩුව අද පෙරවරුවේ කැදවූ අවස්ථාවේ සැකකරු සම්බන්ධනේ ඇප නියෝගය ප්‍රකාශයට පත්කරන බව කොළඹ ප්‍රධාන මහේස්ත්‍රාත්වරයා නියෝග කලා. නඩුව මුලින්ම කැදවූ අවස්ථාවේ බන්ධනාගාර නිලධාරීන් විසින් සැකකරු අධිකරණයට ඉදිරිපත් කර තිබුණේ නැහැ. ඒ අනුව සැකකරු හෙට දින අධිකරණයට ඉදිරිපත් කරන ලෙස මහේස්ත්‍රාත්වරයා බන්ධනාගාර අධිකාරිවරයා නියෝග කර තිබුනා. ඉන් අනතුරුව බන්ධනාගාර නිලධාරීන් විසින් සැකකරු අධිකරණය රැගෙන විත් තිබුණා. පොලිසිය සහ විත්ති පාර්ශ්වය විසින් ඉදිරිපත් කළ කරුනු සලකා බැලීමෙන් අනතුරුව සැකකරු ලබන 15 වනදා දක්වා රක්ෂිත බන්ධනාගාර ගත කිරීමට නියම කළ මහේස්ත්‍රාත්වරයා එදින ඇප නියෝගය ප්‍රකාශයට පත් කරන බවත් නිවේදනය කලා.         ", "URL": "https://www.itnnews.lk/2023/10/05/426163/", "Category": "දේශීය පුවත්", "Parent URL": null}