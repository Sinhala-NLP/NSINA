{"Source": "ITN news", "Timestamp": "ඔක්තෝබර් 3, 2023 08:39", "Headline": "විදෙස් දුම්වැටි තොගයක් සමඟ සැකකරුවෙකු අත්අඩංගුවට", "News Content": "රුපියල් එක්කෝටි විසිහයලක්ෂයක් වටිනා විදෙස් දුම්වැටී තොගයක් සමඟ සැකකරුවන් දෙදෙනෙකු කටුනායක ගුවන්තොටුපළේ දී රේගු අත්අඩංගුවට ගනු ලැබුවා. විදේශීය රටක නිෂ්පාදිත දුම්වැටී 53200ක් රැගෙන පැමිණි මෙම සැකකරුවන් දෙදෙනා අත්අඩංගුවට ගනු ලැබුවේ කටුනායක ගුවන්තොටුපළ රේගු නිලධාරීන් සිදුකළ විධිමත් පරීක්ෂණයකින් අනතුරුවයි. ඩුබායි සිට කටුනායක දක්වා පැමිණි එෆ් ඉසෙඩ් 569 දරණ ගුවන් යානයෙන් ඔවුන් මෙසේ දිවයිනට පැමිණ තිබුණා. රේගු නිලධාරීන් භාරයට ගත් දුම්වැටී සියල්ල රාජසන්තක කෙරුණු අතර සැකකරුවන් දෙදෙනාට රුපියල් ලක්ෂ දෙකක දඩමුදලක් ද නියම කිරීමටයි රේගු නිලධාරීන් කටයුතු කළේ.         ", "URL": "https://www.itnnews.lk/2023/10/05/520163/", "Category": "දේශීය පුවත්", "Parent URL": null}