{"Source": "ITN news", "Timestamp": "අගෝස්තු 24, 2021 17:35", "Headline": "ගුරු ගැටලුව විසදන ආණ්ඩුවේ තීරණය ලබන සතියේ", "News Content": "ගුරු විදුහල්පති වැටුප් ගැටලුව පිළිබද කැබිනට් මණ්ඩලය ගනු ලබන තීරණය ලබන සතියේ දැනුම් දෙන බව  අමාත්‍ය ඩලස් අලහප්පෙරුම මහතා ප්‍රකාශ කළා. ගුරු විදුහල්පති වැටුප් ගැටලුව සම්බන්ධයෙන් සොයා බැලීමට පත්කළ අමාත්‍ය අනුකමිටුවේ වාර්තාව කැබිනට් මණ්ඩලයට ඊයේ ඉදිරිපත් කෙරුණා. සියලුම ගුරු සහ විදුහල්පති සංගම් සමග සාකච්ඡා කිරීමෙන් අනතුරුවයි එම වාර්තාව සකස් කෙරුණේ. වර්ජනයට සම්බන්ධ ගුරුවරුන් තවමත් ඔන්ලයින් ඉගැන්වීමේ කටයුතුවලින් ඉවත්ව සිටිනවා. ගුරු වෘත්තීය සමිති පවසන්නේ ඔවුන්ගේ ගැටලුවලට කැබිනට් මණ්ඩලයෙන් නිසි විසදුමක් නොලැබෙන්නේ නම් දැඩි වෘත්තීය සමිති ක්‍රියාමාර්ගවලට යොමුවන බවයි. කෙසේවෙතත් අද පැවති කැබිනට් තිරණ දැනුම් දෙන මාධ්‍ය හමු‌වේදී අමාත්‍ය ඩලස් අලහප්පෙරුම මහතා සදහන් කළේ ලබන සතියේ කැබිනට් මණ්ඩලයේදී ඒ පිළිබද  තිරණයක් ගන්නා බවයි .     ", "URL": "https://www.itnnews.lk/2023/10/05/358165/", "Category": "දේශීය පුවත්", "Parent URL": null}