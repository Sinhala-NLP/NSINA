{"Source": "ITN news", "Timestamp": "දෙසැම්බර් 22, 2021 12:40", "Headline": "පෙර පාසල්වලටත් ඵලදායිතා සංකල්පය", "News Content": "ඵලදායිතා සංකල්පය පෙර පාසල්වලටත් හදුන්වාදීමට පියවර ගන්නා ලෙස අමාත්‍ය නිමල් සිරිපාල ද සිල්වා මහතා උපදෙස් ලබා දුන්නා. පෙර පාසල් අධ්‍යාපනයේ සිටම එය ආරම්භ කිරීම තුළින් එම සංකල්පය වඩාත් හොදින් සමාජ ගත කළ හැකි බවයි අමාත්‍යවරයා පෙන්වා දෙන්නේ. බත්තරමුල්ලේ පිහිටි ජාතික ඵලදායිතා ලේකම් කාර්යාලයේ නිරීක්ෂණ චාරිකාවකට එක් වෙමින් අමාත්‍යවරයා මේ බව ප්‍රකාශ කළා. කොළඹ දිස්ත්‍රික්කයේ පෙර පාසල් ගුරුවරියන් වෙනුවෙන් ඵලදායිතා පුහුණු වැඩසටහන් මේ වනවිටත් ක්‍රියාත්මකයි. එය සෙසු පළාත්වල පාසල් ගුරුවරියන් සදහා ද ක්‍රියාත්මක කරන ලෙස අමාත්‍යවරයා නිලධාරීන්ට උපදෙස් ලබා දුන්නා. ඒ අනුව හොදම පෙර පාසල තෝරා සම්මාන ලබාදීම සිදු කරන ලෙසයි අමාත්‍යවරයා දැනුම් දුන්නේ.       ", "URL": "https://www.itnnews.lk/2023/10/05/384324/", "Category": "Uncategorized @si", "Parent URL": null}