{"Source": "ITN news", "Timestamp": "අප්‍රේල් 4, 2021 12:14", "Headline": "ජෛව සුරක්‍ෂිතතා නිෂ්කාශන යාන්ත්‍රණයට අදාළ වෙබ් අඩවියක්", "News Content": "ජෛව සුරක්‍ෂිතතා නිෂ්කාශන යාන්ත්‍රණයට අදාළ වෙබ් අඩවියක් එළිදක්වනු ලැබුවා. ඒ පරිසර අමාත්‍යාංශය මගින්. ජෛව සුරක්‍ෂිතතාව පිළිබඳ මහජනතාව දැනුවත් කිරීමේ අරමුණිනුයි මෙම වෙබ් අඩවිය නිර්මාණය කර ඇත්තේ. bch.cbd.int  වෙබ් අඩවියේ ලිපිනයයි. විද්වතුන්ට , පර්යේෂකයන්ට , විශ්වවිද්‍යාල සිසුන්ට මෙන්ම පාසල් දරුවන්ට ද ගැලපෙන පරිදි තොරතුරු ඇතුළත් කර මෙම වෙබ් අඩවිය නිර්මාණය කර තිබෙනවා. ජාන විකරණය කළ ජීවීන් මගින් සිදුවිය හැකි අවදානම් මෙන්ම විද්‍යාගාර , පර්යේෂණ පිළිබඳව ද ජනතාවට මෙමගින් තොරතුරු ලබා ගැනිමට හැකි බවයි පරිසර අමාත්‍යාංශය නිවේදනය කළේ. ශ්‍රී ලංකාව ජෛව විවිධත්වය අතින් අනුන රාජ්‍යයක් වන අතර මෙරට ජාන සම්පත් පිළිබඳ තොරතුරු සුරක්‍ෂණය කිරිම මෙහිදී සිදුවනවා.       ", "URL": "https://www.itnnews.lk/2023/10/05/329666/", "Category": "Breaking News,නවතම පුවත්", "Parent URL": null}