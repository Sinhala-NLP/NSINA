{"Source": "ITN news", "Timestamp": "ජනවාරි 23, 2022 12:25", "Headline": "මීරිගම ප‍්‍රදේශයේ පස් කැපීමේ ජාවාරමකට එරෙහිව ජනතාව වීථි බසී", "News Content": "මීරිගම බෝතලේ පහළගම ප්‍රදේශයේ මහා පරිමාණයෙන් පස් කැපීම් සිදුකරන බවට චෝදනා කරමින් ජනතාව විරෝධතාවක නිරත වුණා. මාර්ගය හරස් කරමින් විරෝධතාවයේ නිරත වූ ප්‍රදේශවාසීන් පවසන්නේ මෙලෙස මහා පරිමාණයෙන් පස් කැපීම හේතුවෙන් ජලය සිදීයාමේ අවදානමක් මතුව ඇති බවයි. මාර්ගය අවහිර කිරීම හේතුවෙන් ගැටලු මතුවූ අතර මීරිගම පොලීසිය පැමිණ දැනුවත් කිරීමෙන් පසු ඔවුන් මාර්ගයෙන් ඉවත් වුණා. මෙම ස්ථානයේ පස් කැපීම වහාම නතර කර දෙන ලෙස ඔවුන් බලධාරීන්ගෙන් ඉල්ලා සිටිනවා.                               ", "URL": "https://www.itnnews.lk/2023/10/05/390661/", "Category": "දේශීය පුවත්", "Parent URL": null}