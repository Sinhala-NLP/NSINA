{"Source": "ITN news", "Timestamp": "මාර්තු 14, 2023 09:24", "Headline": "වෘත්තීය ක්‍රියාමාර්ගය අත්හිටුවීමට තරම් ප්‍රමාණවත් පිළිතුරක් ලැබුණේ නැහැ", "News Content": "ජනාධිපතිවරයා සමග ඊයේ රාත්‍රීයේ පැවති සාකච්ඡාවේදී  වෘත්තීය ක්‍රියාමාර්ගය අත්හිටුවීමට තරම් ප්‍රමාණවත් පිළිතුරක් නොලැබුණු බව වෘත්තිකයින්ගේ වෘත්තීය සමිති පවසනවා. රජයේ බදු ප්‍රතිපත්තියට එරෙහිව වෛද්‍යවරුන් ඇතුළු ක්ෂේත්‍ර රැසක් මේ වන විට වෘත්තීය ක්‍රියාමාර්ගවලට එළඹ සිටිනවා. ඒ සම්බන්ධයෙන් විශේෂ සාකච්ඡාවක් ජනාධිපතිවරයා සමග ඊයේ රාත්‍රි යේ පැවති අතර එම සාකච්ඡා යම් ප්‍රගතියක් පවතින බවයි වෘත්තීය සමිති නියෝජිතයන් පවසන්නේ. කෙසේ වෙතත් වෘත්තිය ක්‍රියාමාර්ගය අත්හිටුවීමට යහපත් ප්‍රතිචාරයක් නොලැබුණු බැවින් ඊයේ දිනයේ වෘත්තිය ක්‍රියාමාර්ගය සිදු කෙ‌රුණු පළාත්වලට අමතරව අනෙක් පළාත් පහේද වැඩ වර්ජනය ක්‍රියාත්මක කරන බවයි රජයේ වෛද්‍ය නිලධාරීන්ගේ සංගමය පවසන්නේ. විශ්ව විද්‍යාල, බැංකු, වරාය ඇතුළු අනෙකුත් ක්ෂේත්‍රවලත් තවදුරටත් වෘත්තීය ක්‍රියාමර්ගය ක්‍රියාත්මකයි. මේ අතර රජය පවසන්නේ පවත්නා ආර්ථික තත්ත්වය මත බදු ප්‍රතිපත්තිය ක්‍රියාත්මක නොකර රටේ සාමාන්‍ය කටයුතු පවත්වාගෙන යා නොහැකි බවයි.     ", "URL": "https://www.itnnews.lk/2023/10/05/467859/", "Category": "Breaking News,නවතම පුවත්", "Parent URL": null}