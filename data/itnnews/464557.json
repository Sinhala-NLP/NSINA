{"Source": "ITN news", "Timestamp": "මාර්තු 2, 2023 09:05", "Headline": "මේ වසර තුළ ප්‍රථම චීන සංචාරකයින් පිරිස දිවයිනට", "News Content": "මේ වසර තුළ ප්‍රථම චීන සංචාරකයන් පිරිස විශේෂ ශ්‍රී ලන්කන් ගුවන් යානයකින් දිවයිනට පැමිණියා. චීනයේ ග්ගැන්ෂෝ සිට මෙලෙස පැමිණි චීන සංචාරකයන් පිරිස 117 ක්. දින හතක සංචාරයක් සඳහායි ඔවුන් මෙරටට පැමිණියේ. මෙම පිරිස පිළිගැනීම සඳහා අමාත්‍ය හරීන් ප්‍රනාන්දු, රාජ්‍ය අමාත්‍ය, තාරක බාලසූරිය යන මහත්වරුන් සහ ශ්‍රී ලංකාවේ චීන තානාපතිවරයා ඇතුළු පිරිසක් කටුනායක ගුවන්තොටුපොළ වෙත පැමිණ සිටියා. ලබන මස පළමුවනදා සිට චීනය සහ ශ්‍රී ලංකාව අතර සතියකට ගුවන් ගමන් වාර 9ක් බැගින් ශ්‍රී  ලන්කන් සහ චයිනා ඊස්ටන් ගුවන් සේවා මගින් ගුවන් ගමන් ක්‍රියාත්මක කිරීමට නියමිතයි. මේ වසර තුළ චීන සංචාරකයන් පන්දහසක් දිවයිනට ගෙන්වා ගැනීමයි අපේක්ෂාව.   ", "URL": "https://www.itnnews.lk/2023/10/05/464557/", "Category": "Breaking News,දේශීය පුවත්", "Parent URL": null}