{"Source": "ITN news", "Timestamp": "මැයි 29, 2023 10:24", "Headline": "ඊසානදිග ඉන්දියාවේ වාර්ගික ගැටුම් මැඩපැවැත්වීමට ඉන්දීය රජය කළ දේ", "News Content": "ඊසානදිග ඉන්දියාවේ වාර්ගික ගැටුම් මැඩපැවැත්වීම සඳහා නවදිල්ලියේ සිට හමුදා පිටත්කර හැරීමට ඉන්දීය රජය කටයුතු කර තිබෙනවා. ඊසානදිග ඉන්දියාවේ මනිපූර් ප්‍රාන්තයේ සන්නද්ධ කැරළිකරුවන් හා රජයේ හමුදා අතර ගැටුම්වලින් මේ වනවිට කැරළිකරුවන් 40 දෙනෙකු මියගොස් ඇති බවයි ඉන්දීය වාර්තා සදහන් කරන්නේ. පසුගිය 3 වනදා සිට හටගෙන ඇති ගැටුම්වලින් දහස් ගණනක පිරිසක් අවතැන්ව සිටිනවා. කැරළිකරුවන් එම් 16 හා ඒ කේ 47 වර්ගයේ ගිනි අවි යොදාගනිමින් සිදුකරන ප්‍රහාර තවත් දැඩිකර ඇති බවයි වාර්තා වන්නේ. මේ හේතුවෙන් මිලියන 3.2ක් පමණ ජීවත් වන මනිපූර් ප්‍රදේශය වෙත හමුදා සෙබලු දහස් ගණනක් පිටත්කර හැර ඇති බව වාර්තා වනවා. ඉහළ පෙළේ ඉන්දීය හමුදා ප්‍රධානීන් කිහිප දෙනෙකු ද මේ වනවිට මනිපූර් ප්‍රාන්තයට පිටත්ව ගොස් තිබෙනවා.   ", "URL": "https://www.itnnews.lk/2023/10/05/487117/", "Category": "ජාත්‍යන්තර පුවත්", "Parent URL": null}