{"Source": "ITN news", "Timestamp": "ජූනි 11, 2021 16:28", "Headline": "ජනප්‍රිය රංගන ශිල්පී සැන්ඩෝ හැරිස් අභාවප්‍රාප්ත වෙයි", "News Content": "ජනප්‍රිය රංගන ශිල්පි සැන්ඩො හැරිස් අද අභාවප්‍රාප්ත වුණා. කොළඹ හැව්ලොක් ප්‍ර දේශයේ පිහිටි නිවසකට ගිය අවස්ථාවේදි ඇතිවු හදිසි රෝගි තත්ත්වයකින් ඔහු මෙලෙස මිය ගොස් ඇති බවයි වාර්තා වන්නේ. ගල්කිස්ස මහේස්ත්‍රාත්වරයා පැමිණ ස්ථානීය පරීක්ෂණයක් සිදු කිරීමේ පසු දේහය කළුබෝවිල රෝහල වෙත රැගෙන යාමට කටයුතු කෙරුණා. සැන්ඩෝ හැරිස් ශිල්පියා මියයන විට පනස් අට හැවිරිදි වියේ පසුවුණා. ජනප්‍රිය ප්‍රහසන වේදිකා නාට්‍ය ශිල්පියෙකු වන ඔහු සාජන් නටන තම්බි නාට්‍යයේ සාජන්ට් චරිතයද රග දක්වනු ලැබුවා. යුද ගිනි මැද උණුසුම් රාත්‍රිය,  ලෙප්ට් රයිට්,  කේසරා,  සිංග මචන් චාලි ආදි චිත්‍රපට රැසක රංගන දායකත්වය ලබාදී තිබෙනවා.     ", "URL": "https://www.itnnews.lk/2023/10/05/342118/", "Category": "දේශීය පුවත්", "Parent URL": null}