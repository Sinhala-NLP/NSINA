{"Source": "ITN news", "Timestamp": "நவம்பர் 3, 2022 12:21", "Headline": "தபாலில் அனுப்பிவைக்கப்பட்ட போதை மாத்திரைகள் சுங்கப்பிரிவினரால் கைப்பற்றல்..", "News Content": "5 கோடி ரூபா பெறுமதியான போதை மாத்திரைகள் கைப்பற்றப்பட்டுள்ளன. வெளிநாடொன்றிலிருந்து அவை இலங்கைக்கு அனுப்பப்பட்டுள்ளன. மத்திய தபால் பரிவர்த்தனை நிலையத்தில் வைத்து சுங்க அதிகாரிகள் போதை மாத்திரைகளை கைப்பற்றினர். அவை கம்போடியாவில் பொதி செய்யப்பட்டு, இலங்கைக்கு அனுப்பப்பட்டுள்ளன. மிகவும் சூட்சுமமான முறையில் போதை மாத்திரைகள் பொதியிடப்பட்டிருந்ததாக சுங்கத்திணைக்கள பேச்சாளர் தெரிவித்துள்ளார். ஜேர்மனிலுள்ள நபரொருவர், அங்கொடை பகுதியிலுள்ள நபருக்கு போதை மாத்திரைகளை அனுப்பிவைத்துள்ளார். சம்பவம் தொடர்பில் விசாரணைகள் முன்னெடுக்கப்பட்டுள்ளன. ", "URL": "https://www.itnnews.lk/2023/10/05/443952/", "Category": "Breaking News,தேசிய செய்திகள்", "Parent URL": null}