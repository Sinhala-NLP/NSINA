{"Source": "ITN news", "Timestamp": "ජූනි 22, 2021 12:26", "Headline": "මාදිවෙල කොරෝනා රෝගියාට ඩෙල්ටා ද කියා සොයන්න පුළුල් පරික්ෂණ", "News Content": "මාදිවෙලින් හමුවුණේ ඩෙල්ට‌ා වයිරසයම ආසාදනය වූ පුද්ගලයෙකුද යන්න පිළිබද තවදුරටත් පරීක්ෂණ සිදු කෙරෙන බව සෞඛ්‍ය අංශ පවසනවා. මාදිවෙලින් හමුවූ පුද්ගලයා ඩෙල්ටා වයිරසය ආසාදිතයෙකුද යන්න මෙන්ම ඔහුගේ ආශ්‍රිතයන් සොයා සිදු කෙරෙන පරීක්ෂණවල ප්‍රතිඵලද ඉදිරියේදි නිකුත් කෙරෙන බවයි  සෞඛ්‍ය අංශ පවසන්න‌ේ්න‌ේ. කොරෝනා වයිරසය එරෙහි එන්නත් ලබාදීමේ වැඩසටහන අද දිනයේදීද ස්ථාන රැසකදී ක්‍රියාත්මකයි. ඊයේ දිනයේදී කොවිෂීල්ඩ් එන්නතේ දෙවන මාත්‍රාව 132 නෙකුට ලබාදී තිබෙනවා. සයිනොෆාම් එන්නතේ පළමු මාත්‍රාව 6358 දෙනෙකුටද , දෙවන මාත්‍රාව 12935 දෙනෙකුටද ලබාදී තිබෙනවා. ඊයේ දිනයේදී ස්පුට්නික් වී එන්නතේ පළමු මාත්‍රාව 6848 දෙනෙකු ලබාදී ඇති බවයි වසංගත රෝග අංශය පවසන්නේ. මේ වනවිට සමස්තයක් ලෙස එන්නත් වල පළමු මාත්‍රාව විසි හතර ලක්ස හැත්තැ දෙදහස් අටසිය හත් දෙනෙකුට සහ දෙවන මාත්‍රාව අට ලක්ෂ විසි නව දහස් එකසිය දාසය දෙනෙකුට ලබාදී තිබෙනවා.         ", "URL": "https://www.itnnews.lk/2023/10/05/344335/", "Category": "දේශීය පුවත්", "Parent URL": null}