{"Source": "ITN news", "Timestamp": "ஜனவரி 5, 2022 16:12", "Headline": "எக்ஸ்பிரஸ் பேர்ள் கப்பல் தீ சம்பவம் தொடர்பான விசாரணைகளின் முன்னேற்ற அறிக்கை..", "News Content": "எக்ஸ்பிரஸ் பேர்ள் கப்பல் தீப்பற்றிய சம்பவம் தொடர்பான விசாரணைகளின் முன்னேற்ற அறிக்கையை எதிர்வரும் 20ம் திகதி நீதிமன்றில் சமர்ப்பிக்குமாறு கொழும்பு மேல் நீதிமன்ற சமுத்திர மாசு தடுப்பு அதிகார சபைக்கு உத்தரவிட்டுள்ளது. கொழும்பு மேல் நீதிமன்ற நீதிபதி நாமல் பலல்லே முன்னிலையில் குறித்த வழக்கு இன்று விசாரணைக்கு எடுத்துக்கொள்ளப்பட்டது. இதன்போது சம்பவத்துடன் தொடர்புடைய சந்தேகநபர்களான ரஷ்ய பிரஜையான கப்பலின் கெப்டன் மற்றும் அதன் தேசிய இணை நிறுவன பணிப்பாளர்கள் மூவர் நீதிமன்றில் ஆஜராகினர். சமுத்திர மாசு தடுப்பு அதிகார சபை சார்பில் ஆஜரான அரச சட்டதரணி, சம்பவம் தொடர்பான விசாரணைகள் தொடர்ந்தும் இடம்பெறுவதாக நீதிமன்றுக்கு அறிவித்தார். அதற்கமைய வழக்கு எதிர்வரும் 20ம் திகதி மீண்டும் விசாரணைக்கு எடுக்குமாறும், அன்றைய தினம் விசாரணைகளில் முன்னேற்ற அறிக்கையை சமர்ப்பிக்குமாறும் சமுத்திர மாசு தடுப்பு அதிகார சபைக்கு நீதிபதி நீதவான் உத்தரவிட்டுள்ளார். ", "URL": "https://www.itnnews.lk/2023/10/05/386930/", "Category": "Breaking News,அண்மைய செய்திகள்,தேசிய செய்திகள்", "Parent URL": null}