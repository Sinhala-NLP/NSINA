{"Source": "ITN news", "Timestamp": "ජූලි 6, 2021 19:18", "Headline": "රිෂාඩ්ගේ නිවසේ සේවය කරමින් සිටි දැරියක් දරුණු පිළිස්සුම් තුවාල ලබා රෝහලේ", "News Content": "පාර්ලිමේන්තු මන්ත්‍රී රිෂාඩ් බදියුදීන් මහතාගේ නිවසේ සේවය කරමින් සිටි 16 හැවිරිදි දැරියක් දරුණු පිළිස්සුම් තුවාල ලබා කොළඹ ජාතික රෝහලේ දැඩි සත්කාර ඒකකයට ඇතුළත් කර තිබෙනවා. ආගර පතන ඩයගම ප්‍රදේශයේ පදිංචි මෙම දැරිය සහෝදර සහෝදරියන් හය දෙනෙකුගෙන් යුත් පවුලක තුන්වැන්නා වනවා. දරිද්‍රතාව හේතුවෙන් ඇය පාසල් ගමන අත් හැරීමෙන් පසු මෙසේ රිෂාඩ් බදියුදීන් මහතාගේ නිවසේ සේවයට සම්බන්ධ වී ඇති බවයි පැවසෙන්නේ. පිළිස්සුම් තුවාල ලැබූ දැරියගේ තත්ත්වය බරපතල වන අතර ගින්න ඇති වූයේ කුමන අයුරකින්ද යන්න මෙතෙක් හෙළි වී නැති බවයි පොලිසිය පවසන්නේ.       ", "URL": "https://www.itnnews.lk/2023/10/05/347491/", "Category": "දේශීය පුවත්", "Parent URL": null}