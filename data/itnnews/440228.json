{"Source": "ITN news", "Timestamp": "அக்டோபர் 13, 2022 10:17", "Headline": "டெங்கு மீண்டும் பரவும் அபாயம்..", "News Content": "மழையால் டெங்கு காய்ச்சல் மீண்டும் தலைதூக்கியுள்ளதால், இதுகுறித்து தீவிர கவனம் செலுத்துமாறு சுகாதாரத்துறையினர் வலியுறுத்தி வருகின்றனர். சுகாதார வைத்திய அதிகாரிகள் 36 பிரிவுகளை டெங்கு அபாய வலயங்களாக நியமித்துள்ளனர். கடந்த வாரத்தில் 1152 டெங்கு நோயாளர்கள் இனங்காணப்பட்டுள்ளதாக தேசிய டெங்கு கட்டுப்பாட்டு பிரிவு தெரிவித்துள்ளது. இந்த ஆண்டு டெங்கு நோயால் பாதிக்கப்பட்டவர்களின் மொத்த எண்ணிக்கை 59,317. ஆனால், கடந்த ஆண்டு இதே காலகட்டத்தில் 19,912 பேர் மாத்திரமே பதிவாகியிருந்தன. இதனால், டெங்கு நோயாளிகளின் எண்ணிக்கை கணிசமாக அதிகரித்துள்ளது. மேல் மாகாணத்தில் அதிகளவான டெங்கு நோயாளர்கள் பதிவாகியுள்ளனர். கண்டி, காலி, யாழ்ப்பாணம், கேகாலை, புத்தளம் மற்றும் குருநாகல் ஆகிய மாவட்டங்களில் இருந்தும் கணிசமான எண்ணிக்கையிலான நோயாளர்கள் பதிவாகியுள்ளனர். ", "URL": "https://www.itnnews.lk/2023/10/05/440228/", "Category": "Breaking News,தேசிய செய்திகள்", "Parent URL": null}