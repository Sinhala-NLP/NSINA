{"Source": "ITN news", "Timestamp": "අප්‍රේල් 19, 2023 10:27", "Headline": "දප්පුල ද ලිවේරා වෙනුවට නීතිඥවරයකු ත්‍රස්ත විමර්ශන ඒකකයට පැමිණෙයි", "News Content": "පාස්කු ඉරිදා ත්‍රස්ත ප්‍රහාරය සම්බන්ධයෙන් කළ ආන්දෝලනාත්මක ප්‍රකාශයක් පිළිබඳව ප්‍රකාශයක් සටහන් කර ගැනීමට හිටපු නීතිපති දප්පුල ද ලිවේරා මහතා ත්‍රස්ත විමර්ශන ඒකකයට අද දිනයේ කැඳවා තිබුණා. දප්පුල ද ලිවේරා මහතා ඒ වෙනුවට නීතිඥවරයකු මගින් කරුණු පැහැදිලි කර ඇති බවයි වාර්තා වන්නේ. දප්පුල ද ලිවේරා මහතා විසින් නීතිඥයෙකු මාර්ගයෙන් පිටු හතක නෛතික විරෝධතාවක් අද දිනයේ ඉදිරිපත් කර තිබූ බව සඳහන්. නීතිපතිවරයාට කරුණු දැක්වීමට නැවත පැමිණීමට හේතුවක් නැති බව ද නීතිඥවරයා ප්‍රකාශ කර තිබෙනවා. ", "URL": "https://www.itnnews.lk/2023/10/05/476478/", "Category": "දේශීය පුවත්,ප්‍රධාන පුවත", "Parent URL": null}