{"Source": "ITN news", "Timestamp": "ඔක්තෝබර් 26, 2021 17:28", "Headline": "මහාචාර්ය මාරඹේ කෘෂිකර්ම අමාත්‍යංශයේ සියලු තනතුරුවලින් ඉවතට", "News Content": "ජාතික කෘෂිකර්ම ප්‍රතිපත්ති සම්පාදක කමිටුවේ සාමාජිකධුරයෙන් හා කෘෂි නව්‍යකරණ ව්‍යාපෘතියේ මෙහෙයුම් කමිටු සාමාජිකධුරය ඇතුලු කෘෂිකර්ම අමාත්‍යාංශයේ දැරූ සියලු තනතුරුවලින් මහාචාර්ය බුද්ධි මාරඹේ මහතා ඉවත් කිරීමට අමාත්‍ය මහින්දානන්ද අලුත්ගමගේ මහතා අමාත්‍යාංශ ලේකම්වරයාට උපදෙස් දී තිබෙනවා. වත්මන් රජයේ ප්‍රතිපත්තිමය තීන්දුවක් මත ක්‍රියාත්මක පරිසර හිතකාමී කෘෂිකර්මාන්තයට විවේචන සිදු කිරීම හා ඊට එරෙහිව සාමාන්‍ය ජනතාව පෙළගැසෙන ආකාරයේ ප්‍රකාශ සිදු කිරීම සම්බන්ධයෙන් ඒ මහතාට චෝදනා එල්ල වී ඇති බවයි කෘෂිකර්ම අමාත්‍යාංශය නිකුත් කළ නිවේදනය සදහන් වන්නේ. ", "URL": "https://www.itnnews.lk/2023/10/05/371959/", "Category": "දේශීය පුවත්", "Parent URL": null}