{"Source": "ITN news", "Timestamp": "සැප්තැම්බර් 9, 2021 15:11", "Headline": "ගංවතුර හේතුවෙන් මෙක්සිකෝවේ කොවිඩ් රෝහලක රෝගීන් 17 ක් ජීවිතක්ෂයට", "News Content": "මෙක්සිකෝවේ ගංවතුර තර්ජනයට මුහුණ පෑ කොවිඩ් රෝහලක රෝගීන් 17 දෙනෙක් ජීවිතක්ෂයට පත්ව තිබෙනවා. අඛණ්ඩව ඇද හැලුණු වර්ෂාවත් සමග ගංගා පිරී, ගං ඉවුරු කැඩී යාම හේතුවෙන් මධ්‍යම මෙක්සිකෝවේ නගර ගණනාවක් ගංවතුර තර්ජනයට මුහුණ පෑවා. ‘ටුලා’ ගංගාව අසල පිහිටි කොවිඩ් රෝහලක රෝගීන් 17 දෙනෙකු ගංවතුරට හසුවීමෙන් මිය ගිය බවයි එරටින් ලැබෙන වාර්තා සදහන් කරන්නේ. එම රෝහලේ ප්‍රතිකාර ලබමින් සිටි 40 දෙනෙකු පමණ මුදා ගැනීමට සහන කණ්ඩායම් සමත්ව තිබෙනවා. ගංවතුර හේතුවෙන් මෙක්සිකෝවේ මධ්‍යම ප්‍රදේශයේ නිවාස 2000 කට වැඩි සංඛ්‍යාවකට හානි සිදුව ඇති බවද වාර්තා වනවා.               ", "URL": "https://www.itnnews.lk/2023/10/05/361314/", "Category": "ජාත්‍යන්තර පුවත්", "Parent URL": null}