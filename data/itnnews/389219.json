{"Source": "ITN news", "Timestamp": "ජනවාරි 17, 2022 11:45", "Headline": "මීරිගම කැටකාලපිටිය ශ්‍රී බෝධි ප්‍රජා ජල ව්‍යාපෘතිය ජනතා අයිතියට", "News Content": "2025 වසර වනවිට සැමට පානීය ජලය ලබාදීමේ ව්‍යාපෘතිය යටතේ මීරිගම කැටකාලපිටිය ශ්‍රී බෝධි ප්‍රජා ජල ව්‍යාපෘතිය ජනතා අයිතියට පත්කෙරුණා. ඒ අමාත්‍ය වාසුදේව නානායක්කාර මහතාගේ ප්‍රධානත්වයෙන්. සෞභාග්‍ය යේ දැක්ම ප්‍රතිපත්ති ප්‍රකාශයට අනුව ඉදිරි වසර තුන තුළ සියලු ජනතාවට පිරිසිදු පානීය ජලය ලබාදීම ඉලක්කයයි. ජාතික ප්‍රජා ජල සැපයුම් දෙපාර්තමේන්තුව මගින් ව්‍යාපෘති රැසක් ආරම්භකර තිබෙනවා. ඒ යටතේ රුපියල් මිලියන 15ක් වැය කරමින් ඉදිකළ මීරිගම කැටකාලපිටිය ශ්‍රී බෝධි ප්‍රජා ජල ව්‍යාපෘතිය අමාත්‍ය වාසුදේව නානායක්කාර සහ රාජ්‍ය අමාත්‍ය සනත් නිශාන්ත යන මහත්වරුන්ගේ සහභාගීත්වයෙන් ජනතා අයිතියට පත්කෙරුණා.     ", "URL": "https://www.itnnews.lk/2023/10/05/389219/", "Category": "දේශීය පුවත්", "Parent URL": null}