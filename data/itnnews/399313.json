{"Source": "ITN news", "Timestamp": "මාර්තු 3, 2022 16:11", "Headline": "යාපනයේ අයුධ සන්නද්ධ කල්ලියක සාමාජිකයකු අත්අඩංගුවට", "News Content": "යාපනයේ අයුධ සන්නද්ධ කල්ලියක සාමාජිකයකු අත්අඩංගුවට ගත් බව මානිප්පායි පොලීසිය පවසනවා. යාපනය නවලි ප්‍රදේශයේ නිවසකට ඊයේ රාත්‍රියේ  කඩා වැදී තියුණු ආයුධවලින් පහරදී එක් අයෙකුට තුවාල සිදු කළ කල්ලියක සාමාජිකයකුයි මෙලෙස අත්අඩංගුවට ගෙන ඇත්තේ. මොවුන් නිවසේ දේපලවලට ද හානි සිදු කර තිබෙනවා. එම අවස්ථාවේ තුවාල ලැබූ පුද්ගලයාගේ කෑ ගැසීමෙන් එම ස්ථානයට පැමිණි ප්‍රදේශවාසීන් ආයුධ සන්නද්ධ කල්ලියේ එක් අයෙකු අල්ලාගෙන තිබෙනවා. ඒ කඩුවක් ද සමගයි. අනතුරුව පොලීසිය එම ස්ථානයට පැමිණ සැකකරු සහ අවිය අත්අඩංගුවට ගෙන තිබෙනවා. සැකකරුගෙන් ලබාගත් තොරතුරුවලට අනුව සෙසු සැකකරුවන් අත්අඩංගුවට ගැනීමේ මෙහෙයුම් ක්‍රියාත්මකයි.       ", "URL": "https://www.itnnews.lk/2023/10/05/399313/", "Category": "දේශීය පුවත්", "Parent URL": null}