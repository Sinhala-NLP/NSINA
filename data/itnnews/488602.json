{"Source": "ITN news", "Timestamp": "ජූනි 2, 2023 16:11", "Headline": "පාකිස්තානයේ උද්ධමනය වාර්තාගත ලෙස ඉහළයයි", "News Content": "පාකිස්තානයේ උද්ධමනය වාර්තාගත ලෙස ඉහළයයි. පාකිස්තානයේ උද්ධමන අගය මැයි මාසයේ 37.9%ක් වු වාර්තා ගත අගයක් දක්වා ඉහළ ගොස් තිබෙනවා. ඒ අනුව දකුණු ආසියාවේ උද්ධමන අගය ඉහළම රට ලෙස පාකිස්තානය තවදුරටත් රැදී සිටිනවා. අප්‍රේල් මාසයේ වාර්තා වු උද්ධමන අගය 36.4%ක් වු අතර දේශපාලන ගැටුම් සහ ආර්ථික අර්බුදය හේතුවෙන් උද්ධමනය තවදුරටත් ඉහළ ගියා. පාකිස්තානයට බලපා ඇති අධික උද්ධමනය හේතුවෙන් පසුගිය වසරට සාපේක්ෂව මේ වන විට මද්‍යසාර හා දුම්කොළ නිෂ්පාදන වල මිල 123.96%කින් ද  ප්‍රවාහන වියදම් 52.9%කින් ද ආහාර වල මිල 50%කින් ද ඉහළ ගොස් තිබෙන බව සංඛ්‍යාලේඛන පෙන්වා දෙනවා. 2022 වසරේ දී පාකිස්තානයේ උද්ධමන අගය 29.1%ක් ලෙසයි සටහන් වුනේ.               ", "URL": "https://www.itnnews.lk/2023/10/05/488602/", "Category": "ජාත්‍යන්තර පුවත්", "Parent URL": null}