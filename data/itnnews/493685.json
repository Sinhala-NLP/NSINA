{"Source": "ITN news", "Timestamp": "ජූනි 21, 2023 12:02", "Headline": "වරෙන්තු ලබා සිටි විමල් අධිකරණයට", "News Content": "අත්අඩංගුවට ගෙන අධිකරණයට ඉදිරිපත් කරන ලෙස වරෙන්තු ලබා සිටි හිටපු අමාත්‍ය විමල් වීරවංශ මහතා අද අධිකරණය හමුවට පැමිණියා. 2016 වසරේ දී කොළඹ එක්සත් ජාතීන්ගේ කාර්යාලය ඉදිරිපිට මාර්ගය අවහිර කරමින් උද්ඝෝෂණය කිරීම තුළින් මහජන පීඩාවක් සිදු කිරීමේ නඩුවට පෙරේදා දිනයේදී විමල් වීරවංශ මහතා පෙනී සිටියේ නැහැ. ඒ හේතුවෙනුයි කොළඹ මහේස්ත්‍රාත් අධිකරණය ඔහුට වරෙන්තු නිකුත් කළේ. මේ අනුව වීරවංශ මහතා අද දිනයේදී අධිකරණය හමුවේ පෙනී සිට අදාළ වරෙන්තුව ඉවත් කර ගැනීමට කටයුතු කළ බවයි අප වාර්තාකරු පවසන්නේ.   ", "URL": "https://www.itnnews.lk/2023/10/05/493685/", "Category": "දේශීය පුවත්", "Parent URL": null}