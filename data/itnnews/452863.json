{"Source": "ITN news", "Timestamp": "දෙසැම්බර් 30, 2022 15:17", "Headline": "අගමැති ඉන්දීය අගමැතිට සිය ශෝකය පළ කරයි", "News Content": "ඉන්දීය අග්‍රාමාත්‍ය නරේන්ද්‍ර මෝදි මහතාගේ මව ජීවිතක්ෂයට පත්වුණා. ඒ වෙනුවෙන් ජනාධිපති රනිල් වික්‍රමසිංහ මහතා මෝදි මහතා වෙත සිය බලවත් ශෝකය පල කර තිබෙනවා. ඉන්දීය අග්‍රාමාත්‍යවරයාගේ මව වන හීරාබෙන් මෝදි මහත්මිය බටහිර ගුජරාට් ප්‍රාන්තයේ රෝහලක ප්‍රතිකාර ලබමින් සිටියදී මිය යනවිට 99 වන වියේ පසුවුණා. ඇය ධාර්මික හා සරළ දිවි පෙවතක් ගතකළ කාන්තාවක ලෙසටයි ප්‍රකටව සිටියේ. නරේන්ද්‍ර මෝදි හා ඔහුගේ මව එකම ස්ථානයක සිටින ආකාරය අවසන් වරට දක්නට ලැබුණේ පසුගිය 4 වනදා පැවති ගුජරාට් ප්‍රාන්ත මැතිවරණයේදියි. මෙම අභාවය සම්බන්ධයෙන් ලොව පුරා නායකයින් රැසක්ම ශෝකය පළකර තිබෙනවා. ජනාධිපති රනිල් වික්‍රමසිංහ මහතා ද මෙම අභාවය වෙනුවෙන් මෝදි මහතාටත් පවුලේ සාමාජිකයන් සියලු දෙනාටත් සිය බලවත් ශෝකය පළ කර තිබෙනවා.       ", "URL": "https://www.itnnews.lk/2023/10/05/452863/", "Category": "දේශීය පුවත්", "Parent URL": null}