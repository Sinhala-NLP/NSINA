{"Source": "ITN news", "Timestamp": "ජනවාරි 19, 2023 09:53", "Headline": "සුමිත්‍රා පීරිස් මහත්මිය අභාවප්‍රාප්ත වෙයි", "News Content": "සම්මාන ලාභී ප්‍රවීණ චිත්‍රපට අධ්‍යක්ෂිකා සුමිත්‍රා පීරිස් කලාශිල්පිනිය අභාවප්‍රාප්ත වුණා. සුමිත්‍රා පීරිස් මහත්මිය කොළඹ පෞද්ගලික රෝහලකදී අභාවප්‍රාප්ත වන විට  88 වන වියේ පසු වුණා. ඇය විසින් එදා මෙදා තුර අධ්‍යක්ෂණය කරන ලද චිත්‍රපට දෙස් විදෙස් සම්මානයට පවා පාත්‍ර වුණා. ඇය විසින් අධ්‍යක්ෂණය කරන ලද මහත් ජනාදරයට පාත්‍ර වූ චිත්‍රපටය වනුයේ ‘ගඟ අද්දර’ චිත්‍රපටයයි. ශ්‍රේෂ්ඨ සිනමා අධ්‍යක්ෂකවරයෙකු වූ  ආචාර්ය ලෙස්ටර් ජේම්ස් පීරිස් මහතා සමග විවාහ වී සිටි සුමිත්‍රා පීරිස් ඔහු සමග එක්ව මෙරට චිත්‍රපට ක්ෂේත්‍රයට සිදු කළ සේවය ඉමහත්. අභාවප්‍රාප්ත ප්‍රවිණ චිත්‍රපට අධ්‍යක්ෂිකා සුමිත්‍රා පීරිස් කලාශිල්පිනියගේ දේහය පිලිබද අවසන් කටයුතු පසුව දැනුම් දෙනු ලැබේ.     ", "URL": "https://www.itnnews.lk/2023/10/05/456467/", "Category": "දේශීය පුවත්", "Parent URL": null}