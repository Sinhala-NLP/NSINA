{"Source": "ITN news", "Timestamp": "අගෝස්තු 14, 2021 18:32", "Headline": "ගෙදර සිට ප්‍රතිකාරය අධීක්ෂණයට දොස්තරලා දහසක්", "News Content": "නිවෙස් තුළ කොවිඩ් රෝගීන් රැක බලා ගැනීමේ වැඩපිළිවෙල අධීක්ෂණය කිරීම සදහා දිවයිනම ආවරණය වන පරිදී වෛද්‍යවරුන් දහසක් පමණ යෙදවීමට සෞඛ්‍ය අමාත්‍යාංශය පියවර ගෙන තිබෙනවා. එම වැඩසටහන රත්නපුර දිස්ත්‍රික්කයෙන් අද ආරම්භ කෙරුණා. පූර්ව සීමාවාසික පත්වීම් අපේක්ෂාවෙන් සිටින වෛද්‍යවරුන් 426කට ද මෙහිදී පුහුණුව ලබා දී තිබෙනවා. ඉදිරියේදී තවත් එවැනිම වෛද්‍යවරුන් පිරිසක් පුහුණු කිරීමට නියමිතයි. වයස අවුරුදු දෙකට වැඩි සහ අවුරුදු 60ට අඩු අවදානම් සහිත රෝග ලක්ෂණ පෙන්නුම් නොකරන හෝ සුළු රෝග ලක්ෂණ පෙන්නුම් කරන පුද්ගලයන් මෙලෙස නිවෙස් තුළ රැක බලා ගැනීමට කටයුතු යොදා තිබෙනවා. පැය 24 පුරා ක්‍රියාත්මක 1390 දුරකතන මධ්‍යස්ථානය ඔස්සේ රෝගීන්ට අවශ්‍ය තොරතුරු ලබා ගැනීමට හැකි වනවා. ඔවුන් ලියාපදිංචි කර ගැනීමක් ද සිදුවන බවයි සෞඛ්‍ය අමාත්‍යාංශය කියා සිටියේ. දින 14 ක වෛද්‍ය අධීක්ෂණයෙන් පසුවද දින 7ක කාලයක් රෝගියාට මෙම සේවාව ලබාගත හැකියි. රෝගියා පරික්ෂා කර නිවසේ රැදවීම හෝ රෝහල් ගත කිරීම පිළිබද තීරණය ප්‍රාදේශීය සෞඛ්‍ය වෛද්‍ය නිලධාරියා සිදු කරනු ඇති. කිසියම් රෝගියෙකු  නිවෙස්තුල ප්‍රතිකාර ලබා ගන්නේ නම් ඒ සදහා සිය කැමැත්ත ද පළකළ යුතු වෙනවා. මෙම අධීක්ෂණ කටයුතු සදහා යොමු කිරීමට සෞඛ්‍ය අමාත්‍යාංශය පියවර ගෙන තිබෙනවා.   ", "URL": "https://www.itnnews.lk/2023/10/05/356263/", "Category": "දේශීය පුවත්", "Parent URL": null}