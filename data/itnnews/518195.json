{"Source": "ITN news", "Timestamp": "සැප්තැම්බර් 24, 2023 14:34", "Headline": "ගාල්ලේ වෙඩි තැබීමකින් රාජ්‍ය ඇමති ඩී.වී චානකගේ මාමණ්ඩිය ජීවිතක්ෂයට ", "News Content": "ගාල්ල ඩික්මන් පාර ප්‍රදේශයේ සිදු කළ වෙඩි තැබීමකින් විදුලිබල හා බලශක්ති රාජ්‍ය අමාත්‍ය ඩී.වී චානක මහතාගේ මාමන්ඩිය ජීවිතක්ෂයට පත් වුණා. යතුරු පැදියකින් පැමිණී පුද්ගලයන් දෙදෙනෙකු ව්‍යාපාරිකයෙකු වූ ඩී.වී චානක මහතාගේ මාමන්ඩිය වන ලලිත් වසන්ත මෙන්ඩිස් මහතාට මෙසේ වෙඩි තබා ඇති බවයි පොලීසිය පවසන්නේ. ඔහු ගමන්ගත් මෝටර් රථය පසුපස හඹා ආ සැකකරුවන් දෙදෙනා මෙසේ වෙඩි තබා පලාගොස් ඇති බවයි පැවසෙන්නේ. මෝටර් රථයට වෙඩි ප්‍රහාර 10 ක් එල්ල කර ඇති අතර සිද්ධියෙන් බරපතල තුවාල ලැබූ ලලිත් ප්‍රසන්න මහතා කරාපිටිය ශික්ෂණ රෝහලට ඇතුළුත් කිරීමට කටයුතු කර තිබුණද ඒ වන විටත් ඔහු ජීවිතක්ෂයට පත්ව සිටි බව  රෝහල් කාර්ය මණ්ඩලය සඳහන් කළා. සැකකරුවන් සොයා මේ වන විටත් අංශ කිහිපයක් ඔස්සේ පොලිස් විමර්ශන ක්‍රියාත්මකයි. ", "URL": "https://www.itnnews.lk/2023/10/05/518195/", "Category": "Breaking News,දේශීය පුවත්", "Parent URL": null}