{"Source": "ITN news", "Timestamp": "මාර්තු 15, 2022 14:46", "Headline": "ප්‍රංශය කොරෝනා නීති තවදුරටත් ලිහිල් කරයි", "News Content": "කොරෝනා වයිරස ව්‍යාප්තිය පාලනය කිරීමට පනවා ඇති නීති තවදුරටත් ලිහිල් කිරීමට ප්‍රංශ රජය පියවර ගෙන තිබෙනවා. පනවා ඇති නීති බොහොමයක් අද සිට ලිහිල්වන බවයි ප්‍රංශ සෞඛ්‍ය අංශ සඳහන් කරන්නේ. ඒ අනුව පාසල් , කාර්යාල හා වෙළෙඳසැල් තුළදී මුඛ ආවරණ පැළදීම අනිවාර්ය වන්නේ නැහැ. කෙසේ වුවද පොදු ප්‍රවාහන සේවා භාවිත කිරීමේ දී මුඛ ආවරණ පැළදීම අනිවාර්ය කරමින් පනවා ඇති නීතිය තවදුරටත් ක්‍රියාත්මක වනවා.  එමෙන්ම එන්නත් ලබානොගත් පුද්ගලයින්ට පොදු ස්ථානවලට ඇතුළුවීමට පනවා තිබූ තහනම ද ඉවත්කර තිබෙනවා. ප්‍රංශ ජනාධිපතිවරණයේ පළමු වටය ආරම්භ කිරීමට මසක පමණ කාලයක් තිබියදීයි මෙම නීති ලිහිල් කිරීම සිදුවූයේ.         ", "URL": "https://www.itnnews.lk/2023/10/05/401345/", "Category": "ජාත්‍යන්තර පුවත්", "Parent URL": null}