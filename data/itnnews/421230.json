{"Source": "ITN news", "Timestamp": "ජූලි 4, 2022 20:00", "Headline": "ශ්‍රී ලංකාව දැඩි අවධානම් කලාපයට ඇතුල් වෙලා – ඇමරිකා ආර්ථික විද්‍යාඥ ස්ටීව්", "News Content": "මේ වන විට ශ්‍රී ලංකාව ආර්ථිකමය වශයෙන් දැඩි අවධානම් කලාපයකට ඇතුල් වී සිටින බව ඇමරිකා ආර්ථික විද්‍යාඥ ස්ටීව් හැන්කේ සඳහන් කරනවා. ට්විටර් පණිවිඩයක් නිකුත් කරමින් ස්ටීව් හැන්කේ සඳහන් කරන්නේ මෙ වන විට ශ්‍රී ලංකාවේ උද්දමනය 122%ක් දක්වා ඉහළ ගොස් ඇති බවයි. ජාත්‍යන්තර මුල්‍ය අරමුදල ශ්‍රී ලංකාවට ඇපදීමේ ණය ක්‍රමවේදය  මේ වන තෙක් ක්‍රියාත්මක කර නොමැති අතර ඔවුන් ශ්‍රී ලංකාවේ ආර්ථිකය ශක්තිමත් කිරීමට වැඩසටහන් දහසයක් හදුන්වාදීමට ද පියවර ගත්තා. කෙසේ වුවද එම කිසිදු වැඩසටහනක් මේ වෙන තෙක් ක්‍රියාත්මක කර නොමැති බවයි ඔහු පවසන්නේ. එමෙන්ම මේ වන විට ශ්‍රි ලංකාව උද්ධමන දර්ශකයේ දෙවන ස්ථානයට ශ්‍රී ලංකාව පැමිණ ඇති අතර පසුගිය ජුනි තිස් වනදා වන විට ශ්‍රී ලංකාවේ උද්ධමන වේගය 117%ක් බව ද ඔහු පෙන්වා දෙනවා. ශ්‍රී ලංකා මහ බැංකුව මුල්‍ය මණ්ඩලයක් පත් කර ඒ හරහා කටයුතු කිරීම තුලින් මෙම මෙම අර්බුදකාරී තත්වයට සාර්ථකව මුහුණ දීමේ හැකියාව පවතින බවයි ස්ටීව් හැන්කේ පවසන්නේ.       ", "URL": "https://www.itnnews.lk/2023/10/05/421230/", "Category": "දේශීය පුවත්", "Parent URL": null}