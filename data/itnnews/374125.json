{"Source": "ITN news", "Timestamp": "நவம்பர் 5, 2021 12:51", "Headline": "பல்வேறு இடங்களிலும் மண்சரிவு அனர்த்தங்கள் பதிவு", "News Content": "அதிக மழை காரணமாக வெலிமடை பிரதேசத்தில் வீடொன்றின் மீது மண்மேடு சரிந்து வீழ்ந்துள்ளது. குறித்த வீட்டில் வசித்தவர்கள் பாதுகாப்பாக மீட்கப்பட்டு, வேறு இடங்களில் தங்கவைக்கப்பட்டுள்ளனர். இதேவேளை கண்டி கட்டுகஸ்தொட்ட பிரதேசத்தில் வீடொன்றின் மீது பாரிய கொங்றீட் சுவரொன்று இடிந்து வீழ்ந்துள்ளது. இதனால் குறித்த வீடு உட்பட அருகிலிருந்து வீட்டிற்கும் பாதிப்பு ஏற்ப்பட்டுள்ளதாக எமது செய்தியாளர் தெரிவித்தார். வெலிமடை, பதுளை பிரதான வீதியின் பரவியன்தொட்ட பகுதியில் மண்மேடு சரிந்து வீழ்ந்ததால், வீதி போக்குவரத்து பாதிக்கப்பட்டுள்ளது. மலையகத்தின் பல்வேறு இடங்களிலும் மண்சரிவு அனர்த்தங்கள் பதிவாகியுள்ளன. ", "URL": "https://www.itnnews.lk/2023/10/05/374125/", "Category": "Breaking News,அண்மைய செய்திகள்", "Parent URL": null}