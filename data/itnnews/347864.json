{"Source": "ITN news", "Timestamp": "ஜூலை 8, 2021 13:12", "Headline": "வெளிநாடுகளில் இருந்து இலங்கைக்கு வருகை தருவோர் தொடர்பில் புதிய சுகாதார வழிகாட்டல்கள்", "News Content": "வெளிநாடுகளில் இருந்து இலங்கைக்கு வருகை தருவோர் தொடர்பில் புதிய சுகாதார வழிகாட்டல்கள் நடைமுறைப்படுத்தப்பட்டுள்ளன. இதற்கமைய கொவிட்டுக்கு எதிரான தடுப்பூசிகளை முழுமையாக பெற்றவர்களுக்கான புதிய சுகாதார வழிகாட்டல்களும் இதில் அடங்குகின்றன. கொவிட்டுக்கு எதிரான தடுப்பூசியின் பரிந்துரைக்கப்பட்ட இரண்டு டோஸ்களையும் எடுத்துக்கொண்டு, இரண்டு வாரங்களுக்கு பின் இலங்கைக்கு வருபவர்கள் முழுமையாக தடுப்பூசிகளை பெற்றவர்களாக கருதப்படுகின்றனர். அவ்வாறான நபர்கள் இலங்கைக்கு வருகை தரும்போது, பீ.சி.ஆர் பரிசோதனையில் அவர் கொவிட் தொற்றாளர் அல்ல என உறுதிப்படுத்தப்பட்டால் தனிமைப்படுத்தலை மேற்கொள்ள வேண்டிய அவசியம் இல்லை. இருப்பினும் அவர்கள் இலங்கைக்கு வருகை தந்து ஒருகிழமைக்கு பின்னர் சுகாதார அமைச்சினால் அங்கீகரிக்கப்பட்ட இரசாயன ஆய்வு கூடத்தில் பீ.சி.ஆர் பரிசோதனை மேற்கொள்ள வேண்டும். இந்தியா, வியட்னாம், தென்அமெரிக்க நாடுகள், அங்கோல, பொட்ஸவானா, மோசாம்பிக், நமிபியா, ஸ்வாசிலாந்து, சம்பிய மற்றும்; சிம்பாபே ஆகிய நாடுகளுக்கு கடந்த இருவாரங்களுக்குள் பயணம் செய்திருந்தால் அல்லது வழிமாற்றல் சம்பந்தமாக அந்நாடுகளை பயன்படுத்தியவர்கள் எவரும் இலங்கைக்குள் அனுமதிக்கப்பட்ட மாட்டார்கள். ", "URL": "https://www.itnnews.lk/2023/10/05/347864/", "Category": "Breaking News,தேசிய செய்திகள்", "Parent URL": null}