{"Source": "ITN news", "Timestamp": "அக்டோபர் 15, 2021 12:31", "Headline": "பூவரசன்குளம் பகுதியில் குடும்ப தகராறில் பெண்ணொருவர் கொலை", "News Content": "வவுனியா பூவரசன்குளம் பொலிஸ் பிரிவுக்குட்பட்ட கட்பகபுரம் பகுதியில் இடம்பெற்ற குடும்ப தகராறில் பெண்ணொருவர் கொலை செய்யப்பட்டுள்ளார். பெண்ணின் கணவர் அவரை தாக்கிய நிலையில், கீழே வீழுந்து மயக்கமுற்றுள்ளார். இதனையடுத்து சந்தேக நபரான பெண்ணின் கணவர் மனைவி மீது மண்ணெண்ணெயை ஊற்றி தீ வைத்துவிட்டு அங்கிருந்து தப்பிச் சென்றுள்ளார். இதனையடுத்து அவர்களின் மகன் மற்றும் பிரதேசவாசிகள் இணைந்து தீயை அணைத்துள்ளதாக பொலிசார் குறிப்பிட்டுள்ளனர். கடுமையான தீக்காயங்களுக்கு உள்ளான பெண் வைத்தியசாலைக்கு கொண்டு செல்லும் முன்னரே உயிரிழந்துவிட்டதாக பொலிசார் தெரிவித்துள்ளனர். சம்பவத்துடன் தொடர்புடைய பெண்ணின் கணவரை கைதுசெய்வதற்கான விசாரணைகள் முன்னெடுக்கப்பட்டுள்ளதாக வவுனியா பொலிஸார் குறிப்பிட்டுள்ளனர். ", "URL": "https://www.itnnews.lk/2023/10/05/369395/", "Category": "Breaking News,தேசிய செய்திகள்", "Parent URL": null}