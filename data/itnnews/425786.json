{"Source": "ITN news", "Timestamp": "ජූලි 30, 2022 09:41", "Headline": "වඳුරු උණ සෑදීමෙන් සිදුවූ මරණ 2ක් ස්පාඤ්ඤයෙන් සහ බ්‍රසීලයෙන්", "News Content": "අප්‍රිකාවෙන් බාහිර පළමුවරට වඳුරු උණ සෑදීමෙන් සිදු වූ මරණය පිළිබද මේ වන විට වාර්තා වීමට පටන්ගෙන ඇති බව ලෝක සෞඛ්‍ය සංවිධානය නිවේදනය කරනවා. මෙම මරණ වාර්තා වන්නේ ස්පාඤ්ඤයෙන් සහ බ්‍රසීලයෙනි. ගෝලීය හදිසි තත්ත්වයක් නිර්මාණය කළ වඳුරු උණ’ හෙවත් මන්කිපොක්ස් අප්‍රිකාවට ආවේණික වයිරසයක්. මෙය පළමුවෙන් මිනිසුන්ට බෝ වීමට පටන්ගෙන ඇත්තේ අප්‍රිකාවේ වඳුරන්ගෙන්. මෙය ගෝලීය වසංගතයක් බවට පත් වූයේ මෙම වසර ආරම්භයත් සමගයි. මේ වන විට වයිරසය ලොව පුරා රටවල් 75 ක පමණ ව්‍යාප්තව පවතිනවා.ආසාදිතයන් 17,000 කට වැඩි පිරිසක් දැනටමත් සොයාගෙන තිබෙනවා.       ", "URL": "https://www.itnnews.lk/2023/10/05/425786/", "Category": "ජාත්‍යන්තර පුවත්", "Parent URL": null}