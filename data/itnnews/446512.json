{"Source": "ITN news", "Timestamp": "නොවැම්බර් 19, 2022 10:21", "Headline": "ට්‍රම්ප් සම්බන්ධයෙන් පරීක්ෂණ පැවැත්වීමට විශේෂ විමර්ශකයෙකු පත් කෙරේ", "News Content": "හිටපු ජනාධිපති ඩොනල්ඩ් ට්‍රම්ප් සම්බන්ධයෙන් පරීක්ෂණ පැවැත්වීමට නීති විශේෂඥයෙකු විශේෂ විමර්ශකයෙකු වශයෙන් පත් කිරීමට ඇමරිකා අධිකරණ දෙපාර්තමේන්තුව තීරණය කර තිබෙනවා. ඇමරිකා නීතිපති මෙරික් ගාලන්ඩ් පැවසුවේ හිටපු ජනාධිපතිවරයාට අදාළ සිද්ධි දෙකක් සම්බන්ධයෙන් පරීක්ෂණ පැවැත්වීම සදහා නීති විශාරදයෙකු වන  ජැක් ස්මිත් පත් කර ඇති බවයි. 2020 වසරේ පැවති ජනාධිපතිවරණයෙන් පසු සාමකාමී ආකාරයෙන් බලය හුවමාරු කිරීමට බාධා එල්ල කිරීම සම්බන්ධයෙන් පළමු විමර්ශනය සිදුවනු ඇති. දෙවැනි සිද්ධිය වන්නේ ඩොනල්ඩ් ට්‍රම්ප් විසින් රජයේ දේපොළ වශයෙන් සැලකෙන රහසිගත ලේඛන සම්බන්ධයෙන් අයතා ආකාරයෙන් කටයුතු කිරීමයි.     ", "URL": "https://www.itnnews.lk/2023/10/05/446512/", "Category": "ජාත්‍යන්තර පුවත්", "Parent URL": null}