{"Source": "ITN news", "Timestamp": "මාර්තු 12, 2023 12:17", "Headline": "දුම්රියේ බිළිඳා දමාගිය මව සහ පියා අද අධිකරණයට", "News Content": "කොටුව දුම්රිය ස්ථානයේ දමා ගොස් සිටියදි සොයාගත් බිළිදාගේ දෙමාපියන් අද අධිකරණයට ඉදිරිපත් කිරීමට නියමිතයි. දස මසක් කුස තුල සිට මෙලොවට බිහිවී මවගේ උණුසුම විඳිය යුතුම මොහොතක මේ තනි වී නිදාසිටින්නේ සතියක පමණ වහසැති කුඩා බිළිඳකුයි. මඩකලපුව බලා පිටත් වීමට සූදානම් කර තිබූ මීනගයා දුම්රියේ දමා ගොස් සිටි මෙම බිළිඳා පිළිබඳ මගීන් සහ දුම්රිය බලධාරීන් පොලීසිය දැනුවත් කළා. අනතුරුව මෙම බිළිදා කොළඹ රිජ්වේ ආර්යා ළමා රෝහලට ඇතුළත් කිරීමටයි කටයුතු කෙරුණේ. දරුවාගේ භාරකරුවන් සොයා පොලිසිය විමර්ශණ ආරම්භ කළේ ඉන් අනතුරුවයි. ඒ අනුව බිළිඳාගේ මාපියන් සොයා ගැනීමට පොලිසිය සමත් වුණා. සැක කටයුතු කාන්තාවගෙන් ප්‍රශ්න කිරීම්වලදී ඇය එම දරුවාගේ මව බව තහවුරු වුණා. පසුව 25 හැවිරිදි මව බණ්ඩාරවෙල ප්‍රදේශයේදී පොලීසිය විසින් අත්අඩංගුවට ගනු ලැබුවා. සිද්ධිය සම්බන්ධයෙන් 26 හැවිරිදි පියා අත්අඩංගුවට ගනු ලැබුවේ කොස්ලන්ද පොලිස් ස්ථානය මගිනුයි.       ", "URL": "https://www.itnnews.lk/2023/10/05/467385/", "Category": "දේශීය පුවත්", "Parent URL": null}