{"Source": "ITN news", "Timestamp": "ஜனவரி 24, 2023 12:31", "Headline": "மசாஜ் நிலையங்களில் பணிபுரிந்த 15 தாய்லாந்து பெண்கள் கைது..", "News Content": "சட்டவிரோதமான முறையில் நாட்டில் தங்கியிருந்து கொழும்பு நகரில் முன்னெடுத்துச்செல்லப்படும் மசாஜ் நிலையங்களில் பணிபுரிந்த தாய்லாந்தை சேர்ந்த 15 பெண்கள் கைதுசெய்யப்பட்டுள்ளனர். கல்கிஸ்ஸ மற்றும் கொள்ளுப்பிட்டி பகுதிகளில் முன்னெடுத்துச்செல்லப்பட்ட 5 மசாஜ் நிலையங்களில் பணிப்புரிந்த பெண்களே இவ்வாறு கைதாகியுள்ளனர். குடிவரவு குடியகழ்வு திணைக்கள விசாரணை பிரிவு அதிகாரிகள் இது தொடர்பான சுற்றிவளைப்பை முன்னெடுத்தனர். கைதானவர்கள் 30 முதல் 44 வயதுக்கு இடைப்பட்டவர்களென தெரியவந்துள்ளது. தும்முல்ல முச்சந்தியை அண்மித்த பகுதியிலுள்ள மசாஜ் நிலையம் ஒன்றும் அதிகாரிகளால் சுற்றிவளைக்கப்பட்டது. அங்கிருந்த 10 தாய்லாந்து பெண்கள் கைதுசெய்யப்பட்டுள்ளனர். அவர்களை நாட்டிலிருந்து வெளியேற்றும் வரை வெலிசர தடுப்பு முகாமில் தடுத்து வைக்க நடவடிக்கை எடுக்கப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/457310/", "Category": "Breaking News,தேசிய செய்திகள்", "Parent URL": null}