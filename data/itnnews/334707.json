{"Source": "ITN news", "Timestamp": "මැයි 1, 2021 12:17", "Headline": "නීතිපති දෙපාර්තමේන්තු නව කාර්යාල පරිශ්‍රය විවෘත කෙරේ (PHOTOS)", "News Content": "නීතිපති දෙපාර්තමේන්තුවේ අලුත් ගොඩනැගිලි සංකීර්ණය අගමැතිතුමා අතින් විවෘත වුණා. රුපියල් මිලියන 1,480 ක වියදමින් ඉදිකළ නීතිපති දෙපාර්තමේන්තුවේ නව කාර්යාලයීය ගොඩනැගිලි සංකීර්ණය අග්‍රාමාත්‍ය මහින්ද රාජපක්ෂ මහතා අතින් විවෘත කෙරුණා. ශ්‍රවණාගාරයක්,  ආපනශාලාවක් සහ රථගාලක් ඇතුළු පහසුකම් රැසකින් සමන්විත එය මහල් 12 කින් යුක්ත වනවා. මෙහිදී අනුශාසනාවක් පැවැත්වූ අමරපුර සිරිසද්ධම්මවංශ මහා නිකායේ අනුනායක පූජ්‍ය බොරැල්ලේ අතුල ස්වාමීන් වහන්සේ අග්‍රාමාත්‍යවරයා ක්‍රියාත්මක කරනු ලබන සංවර්ධන කාර්යයන්ට ශක්තිය ධෛර්යය ප්‍රාර්ථනා කළා. අමාත්‍ය අලි සබ්රි මහතා ඇතුළු පිරිසක් මෙම අවස්ථාවට එක්ව සිටියා.                ", "URL": "https://www.itnnews.lk/2023/10/05/334707/", "Category": "දේශීය පුවත්", "Parent URL": null}