{"Source": "ITN news", "Timestamp": "டிசம்பர் 5, 2022 12:37", "Headline": "2023ம் ஆண்டில் தடையற்ற மின்சாரத்திற்கான கட்டணம் குறித்து மின்சக்தி அமைச்சரிடமிருந்து தகவல்", "News Content": "மீண்டும் மின் கட்டணத்தை அதிகரிப்பதை நியாயப்படுத்த முடியாதென அமைச்சர் சுசில் பிரேமஜயந்த் தெரிவித்துள்ளார். இன்றைய தினம் பராளுமன்றத்தில் கருத்து வெளியிடுகையிலேயே அவர் இவ்வாறு தெரிவித்துள்ளார். இன்று இடம்பெறவுள்ள அமைச்சரவை கூட்டத்தின் போதும் கவனம் செலுத்தப்படவுள்ளதாக அமைச்சர் சுட்டிக்காட்டியுள்ளார். இந்நிலையில் 2023ம் ஆண்டுக்காக தொடர்ச்சியாக மின்விநியோகம் எவ்வித தடையும் இன்றி மேற்கொள்ளப்படுமெனவும் அதற்கென 56 ரூபாய் 90 சதத்தை செலவிட வேண்டி ஏற்படுமென அமைச்சர் கஞ்சன விஜயசேகர தனது டுவிட்டர் பக்கத்தில் தெரிவித்துள்ளார். தற்போது ஒரு மின் அலகுக்கென பாவனையாளர்களிடமிருந்து 29 ரூபா 14 சதம் அறவிடப்படுகின்றது. அதன் ஊடாக 423.5 பில்லியன் ரூபா நட்டம் ஏற்படுவதாக அமைச்சர் கஞ்சன சுட்டிக்காட்டியுள்ளார். பூச்சியம் முதல் 30 அலகு வரையான மின் பயன்பாட்டை மேற்கொள்ளும் 14 இலட்சத்து 60 ஆயிரத்து 828 பயனாளர்கள் உள்ளதாகவும், அவர்களிடமிருந்து ஒரு அலகுக்கு 8 ரூபாவே அறவிடப்படுகிறது. 30 முதல் 60 அலகுகள் வரை பயன்படுத்தும் மின் பாவனையாளர்கள் 10 இலட்சத்து 83 ஆயிரத்து 172 பேர் உள்ளதாகவும் அவர்களிமிருந்து ஒரு அலகுக்கு 10 ரூபா அறவிடப்படுவதாகவும் அமைச்சர் குறிப்பிட்டுள்ளது. 60 முதல் 90 அலகுகள் வரை பயன்படுத்துப்படும் 17 இலட்சத்து 2 ஆயிரத்து 512 பாவனையாளர்கள் உள்ள நிலையில் அவர்களிடமிருந்து அலகு ஒன்றுக்கு 16 ரூபா அறவிடப்படுகின்றது. 90 அலகுகளுக்கு மேல் பயன்படுத்தப்படும் பாவனையாளர்களிடமிருந்து 180 அலகுகள் வரை 50 ரூபா அலகு ஒன்றுக்கு அறவிடப்படுகிறது. தனது தனிப்பட்ட கருத்தாக சகல மின் பாவனையாளர்களிமிடமிருந்தும் அலகு ஒன்றுக்கு 56 ரூபாய் 90 சதம் அறவிடப்பட வேண்டுமென குறிப்பிடப்படுவதாகவும், குறைந்த வருமானம் பெறுவோருக்கு நேரடி நிவாரணம் வழங்கப்பட வேண்டுமெனவும் அமைச்சர் மேலும் தெரிவித்துள்ளார். ", "URL": "https://www.itnnews.lk/2023/10/05/449064/", "Category": "Breaking News,தேசிய செய்திகள்,முதன்மை செய்தி", "Parent URL": null}