{"Source": "ITN news", "Timestamp": "දෙසැම්බර් 24, 2021 13:06", "Headline": "සුඩානයේ UN සාමසාධක හමුදා භට කණ්ඩයට ශ්‍රී ලංකා යුද හමුදා නිලධාරීන් 62ක් එක්වෙයි", "News Content": "ශ්‍රී ලංකා යුද හමුදාවේ වෛද්‍ය බලකායට අයත් නිලධාරීන් 13 දෙනෙකු හා සෙසු නිලධාරීන් 49 දෙනෙකු සුඩානයේ එක්සත් ජාතීන්ගේ සාමසාධක හමුදා භට කණ්ඩය සමග එක්වීමට නියමිතයි. මෙම නිලධාරීන් පිටත්ව යාමට පෙර යුද හමුදාපති ජෙනරාල් ශවේන්ද්‍ර සිල්වා මහතා වෙත නිල උත්තමාචාර පෙළපාලිය පැවැත්වීම අද සිදුකළා. ඒ වේරහැර යුද හමුදා වෛද්‍ය බලකා මූලස්ථානයේදීයි. හමුදා නිලධාරීන් හැටදෙනෙකුගෙන් යුතු මෙම කණ්ඩායම සුඩානයේ යුද හමුදා රෝහලට අනුයුක්තව කටයුතු කිරීමට නියමිතයි. මීට පෙර සුඩානය බලා හමුදා කණ්ඩායම් 7 ක් යවා ඇති අතර 8 වන කණ්ඩායම ලෙසයි මෙම නිලධාරීන් පිරිස එක්වන්නේ. මෙහිදී හමුදාපති ජනරාල් ශවේන්ද්‍ර සිල්වා මහතා පිරිස අමතමින් අදහස් පළකළා.               ", "URL": "https://www.itnnews.lk/2023/10/05/384735/", "Category": "දේශීය පුවත්", "Parent URL": null}