{"Source": "ITN news", "Timestamp": "අප්‍රේල් 8, 2022 16:14", "Headline": "යුක්‍රේනයේ දුම්රිය ස්ථානයකට එල්ලවූ රොකට් ප්‍රහාරයකින් 30 දෙනෙකු ජීවිතක්ෂයට", "News Content": "යුක්‍රේනයේ ක්‍රමටෝස්ක් ප්‍රදේශයේ දුම්රිය ස්ථානයකට එල්ලවූ රොකට් ප්‍රහාරයකින් සිවිල් වැසියන් 30 දෙනෙකුට වැඩි සංඛ්‍යාවක් ජීවිතක්ෂයට පත්ව ඇති බව විදෙස්  මාධ්‍ය වාර්තා කරනවා. සිද්ධියෙන් සියයකට වැඩි පිරිසක් තුවාල ලබා ඇති බවයි යුක්‍රේන රජය සඳහන් කළේ. නැගෙනහිර යුක්‍රේනයට අයත් ක්‍රමටෝස්ක් නගරයේ පසුගිය දින කිහිපයේ විටින් විට ගැටුම්කාරී තත්ත්වයන් පැවතියා. ප්‍රහාර එල්ලවන අවස්ථාවේදී දුම්රිය ස්ථානය තුළ දහසකට වැඩි පිරිසක් සිටි බවයි වාර්තා වන්නේ. රුසියා හමුදා ඩොන්බාස්ක් ප්‍රදේශයේ සිය බලය තහවුරු කර ගැනීමට දරණ උත්සාහයේ ප්‍රතිඵලයක් ලෙස මෙම ප්‍රහාරය එල්ලවුණා.     ", "URL": "https://www.itnnews.lk/2023/10/05/406178/", "Category": "ජාත්‍යන්තර පුවත්", "Parent URL": null}