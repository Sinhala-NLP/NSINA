{"Source": "ITN news", "Timestamp": "மார்ச் 23, 2022 13:13", "Headline": "சீனாவில் விபத்துக்குள்ளான கருப்பு பெட்டியை தேடும் நடவடிக்கைகள் தொடர்ந்தும் தீவிரம்..", "News Content": "சீனாவின் தென்பகுதியில் விபத்துக்குள்ளான விமானத்தின் கருப்பு பெட்டியை தேடும் நடவடிக்கைகள் தொடர்ந்தும் முன்னெடுக்கப்பட்டுள்ளன. 132 பேருடன் பயணித்த சீனாவின் ஈஸ்டன் விமான சேவைக்கு சொந்தமான போயிங் விமானம் விபத்திற்குள்ளானது. பின்தங்கிய மலைப்பாங்கான பிரதேசத்தில் விமான விபத்து இடம்பெற்றுள்ளமையினால் மீட்பு பணிகள் தாமதமாகவே இடம்பெற்று வருகின்றன. குமிங்கில் இருந்து தென்பகுதி நகரமான குவாங்சோவை நோக்கி விமான பயணம் இடம்பெற்ற போதே விமானம் விழுந்து விபத்திற்குள்ளாகியுள்ளது. விமான பயணிகளின் உடமைகள் விபத்து இடம்பெற்ற பகுதியின் காடுகளில் காணப்படுவதாகவும், விமான பாகங்கள் மீட்கப்பட்டுள்ளதாகவும் மீட்பு பணியாளர்கள் தெரிவித்துள்ளனர். விமானத்தில் பயணித்த அனைவரும் உயிரிழந்திருக்கலாம் என சீனாவின் சிவில் சேவைகள் நிர்வாக பிரிவு அறிவித்துள்ளது. விபத்துக்கான காரணம் இதுவரை கண்டறியப்படாத நிலையில் கருப்பு பெட்டியை தேடும் பணிகள் தொடர்ந்தும் முன்னெடுக்கப்பட்டு வருகின்றமை குறிப்பிடத்தக்கது. ", "URL": "https://www.itnnews.lk/2023/10/05/403494/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}