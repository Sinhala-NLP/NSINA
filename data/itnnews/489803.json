{"Source": "ITN news", "Timestamp": "ජූනි 6, 2023 17:24", "Headline": "ඇල්ල සංචාරක ව්‍යාපාරයේ නිරතවූවන් ගැටළුවක", "News Content": "අපේ රටට විදෙස් සංචාරකයන් නිරන්තරයෙන් පැමිණෙන්නේ විශේෂ දේශගුණයක් සමග පරිසරයේ සුන්දරත්වය විද ගැනීම සදහායි. පසුගිය කාලය පුරා සංචාරකයින්ගේ පැමිණීම ශිඝ්‍රයෙන් අඩුවෙලා තිබුණත් මේ වන විට එය යථාත්වයට පත්වෙමින් තිබෙනවා. එවැනි පසුබිමක් හමුවේ සුන්දර ඇල්ල සංචාරක නගරයට පැමිණෙන සංචාරකයින්ට ගැටලුවලට මුහුණ දීමට සිදුව ඇති බවයි සංචාරක ක්ෂේත්‍රයේ නිරතවූවන් පෙන්වා දෙන්නේ. ඇල්ල සංචාරක නගරය ආශ්‍රිතව නැරඹීය හැකි විශේෂ ස්ථාන කිහිපයක්ම පැවතීම මෙන්ම සෞම්‍ය දේශගුණ හේතුවෙන් විදෙස් සංචාරකයන් බොහෝ පිරිසක් මෙම නගරයට පැමිණෙනවා. දැඩි ආකර්ෂණයක් පවතින ඇල්ල සංචාරක පුරවරය වැඩිම ඔක්සිජන් සාන්ද්‍රණයක් සහිත නගරය ලෙසයි හැදින්වෙන්නේ. කෙසේ වෙතත් ඇල්ල නගරයට පැමිණෙන විදෙස් සංචාරකයින්ට බොහෝ ස්ථාන නැරඹීමට ප්‍රවේශ පත්‍ර ලබා ගැනීමට සිදු වීම ගැටලු රැසක්  මතුව තිබෙනවා. ඇල්ල සංචාරක කලාපය ආශ්‍රිත ව්‍යාපාරවල නිරත ජනතාව පවසන්නේ මේ හේතුවෙන් ඇල්ල නගරයට පැමිණෙන සංචාරකයින්ගේ සංඛ්‍යාව අඩුවිය හැකි බවයි. මීට පෙර එම ස්ථාන නැරඹීමට ප්‍රවේශ පත්‍ර නිකුත් නොකළ ද ඇල්ල රොක් වැනි සංචාරක ස්ථාන නැරඹීමට මේ වන විට ඉහළ මිල ගණන් යටතේ ප්‍රවේශ පත්‍ර නිකුත් කිරීම ගැටලුවක් බවයි ඔවුන් පෙන්වා දෙන්නේ. එමෙන්ම කිසිදු ප්‍රමිතියක් හෝ අවසර ගැනිමකින් තොරව තට්ටු ගණනින් ඉදිවන ගොඩනැගිලි හේතුවෙන් ඉදිරියේ දී මහා ව්‍යසනයකට මුහුණ දීමට සිදුවන බව ද එම නගරයේ ජිවත්වන ජනතාව පවසනවා. මෙම සියලු ගැටලුවලට විසදුම් ලබාදෙන  ලෙස බලකරමින් ප්‍ර දේශයේ සංචාරක ක්ෂේත්‍රයේ නියුතු පිරිස් විරෝධතාවක් ද සිදුකළා ", "URL": "https://www.itnnews.lk/2023/10/05/489803/", "Category": "දේශීය පුවත්", "Parent URL": null}