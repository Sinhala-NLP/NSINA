{"Source": "ITN news", "Timestamp": "January 6, 2023 01:47", "Headline": "இசையின் புது முகவரி AR ரஹமான்", "News Content": "கேட்ட மாத்திரத்தில் உணர்வோடு கலந்து விடும் இசை காலம்தோறும் போற்றும் இசையாகிறது. அத்தகைய இசைக்கு சொந்தக்காரர் தான் AR ரஹமான் அவர்கள். இன்றையதினம் அவரது 56வது பிறந்ததினமாகும்.\n1967 ஜனவரி 06 ஆர்.கே.சேகர், கஸ்தூரி தம்பதிகளுக்கு மகனான பிறந்தார். இவரது இயற்பெயர் திலீப்குமார். இவரது தந்தை ஆர்.கே. சேகர் மலையாளத்திரையில் இசையமைப்பாளராய் பணியாற்றியவர். ஆதலால் சிறுவயது முதலே இசைசூழலில் AR ரஹமான் வளர ஆரம்பித்தார். தந்தைக்கு உதவியாக இருந்து keyboard ம் வாசிக்க கற்றுக்கொண்டார். இசையாய் மலர்ந்த அவரது இளமை காலம் 9வது வயதில் இருள ஆரம்பித்தது. காரணம் உடல்நல குறைவால் பாதிக்கப்பட்டிருந்த அவரது தந்தைக்கு ஏற்பட்ட இறப்பு. அதன் பிறகு ரஹமானின் குடும்பம் வறுமை நிலைக்கு தள்ளப்பட்டது. இந்நிலையில் தான், தந்தையின் இசைக்கருவிகளை வாடகைக்கு விட்டு தங்களுக்கான தேவைகளை ஓரளவு நிறைவேற்றிக்கொண்டனர். நினைவுகளின் திறவுகோல் உங்கள் இசை.. பள்ளிப்படிப்பு ஒருபக்கம் அத்துடன் வேலைக்கு செல்லவேண்டிய நிர்பந்தமும் ஏற்பட கல்வி நடவடிக்கைகளில் ரஹமானால் கவனம்செலுத்த முடியவில்லை. இது ஒருபுறம் இருக்க பள்ளிக்கட்டணமும் செலுத்த முடியாத நிலை ஏற்பட்டுள்ளது. இதனால் பள்ளிநிர்வாகம் அவரது வறுமை நிலையையும் கருத்திற்கொள்ளாது அவமானப்படுத்தியுள்ளது. அதன் பிறகு சென்னை கிறிஸ்துவ கல்லாரியில் சேர்ந்துள்ளார். அங்கு நண்பர்களுடன் இணைந்து இசைக்குழு ஒன்றை ஆரம்பித்தார். இதன்போது இசைக்கென அதிகநேரத்தை செலவிட எண்ணி பள்ளிப்படிப்பை கைவிட்டுள்ளார். பின்னரான காலப்பகுதியில் தமிழ்த்திரை இசையமைப்பாளர்கள் பலருக்கும் துரோணாச்சாரியாராகத் திகழ்ந்த தன்ராஜ் மாஸ்டரிடம்  இசைக்கற்றுக்கொண்டார். இசைக்கருவிகள் வாசிப்பதிலும் தேர்ச்சி பெற்று பல இசைநிகழ்சிகளையும் அரங்கேற்றியுள்ளார்.   உணர்வோடு உயிராகும் ஓர் இசை.. அப்போதிருந்த முன்னணி இசையமைப்பாளர்களான MS விஸ்வநாதன், ஷங்கர் கணேஷ்,இசைஞானி இளையராஜா மற்றும் விஜயபாஸ்கர், ரமேஷ் நாயுடு ஆகியோரோடு இணைந்து பணியாற்ற ஆரம்பித்துள்ளார். இவ்வாறாக நாட்கள் நகர அவரது இளையசகோதரி நோய்வாய்பட அதிலிருந்து குணமாக இஸ்லாம் மத நம்பிக்கை உதவியதால் 1989 ஆம் ஆண்டு தன்னுடைய 23வது வயதில் மதம் மாறினார். திலீப்குமாராக அறியப்பட்டவர் அல்லா ரக்கா ரஹ்மான் ஆனார். அதன்பின்னராக தூர்தர்ஷன் நிகழ்வொன்றில் ஒரேநேரத்தில் 4 கீபோர்ட்களை வாசித்த ரஹமானின் திறமையை பார்த்து விளம்பரப்படங்களை இயக்கிக்கொண்டிருந்த இயக்குனர் பரத் பாலா தன்னுடைய விளம்பர படங்களிற்கு இசையமைக்க மும்பைக்கு அழைத்துள்ளார். ரஹமானும் பல விளம்பரங்களுக்கு சிறப்பாக இசையமைக்க ஆரம்பித்தார். குறிப்பாக அவர் இசையமைத்த விளம்பரங்களில் Titan Watch விளம்பரம் கவனிப்புக்குள்ளானது. இவ்வாறான வேலைகளில் கிடைக்கப்பெற்ற வருமானத்தை குடும்பத்திற்கு கொடுத்தது போக மிகுதி பணத்தை சேர்த்து 1992 இல் தனது வீட்டிலேயே இசைக் கலையகத்தை அமைத்தார். இதன்போது தான் இயக்குனர் மணிரத்னம் தன்னுடைய ரோஜா திரைப்படத்திற்கு புது இசையமைப்பாளர் ஒருவரை தேடிக்கொண்டிருந்த காலம். இசைப்புயலும் இயக்குனர் மணிரத்னமும் இந்நேரத்தில் விளம்பர துறையில் சிறந்து விளங்கியவர்களுக்கான விருது அறிவிக்கப்பட்டது. இதன் போது பிரபலமான விளம்பர Jingle என்ற விருதை ரஹமானின் LEO COFEE விளம்பரம் பெற்றுக்கொண்டது. அப்போதுதான் இயக்குனர் மணிரத்னத்துடனான சந்திப்பு ரஹமானுக்கு ஏற்பட்டுள்ளது. அதன் பிறகான சந்திப்புக்களுக்குப்பிறகே ரோஜா திரைப்படத்திற்கு ரஹமான் இசையமைப்பாளராய் ஒப்பந்தமானார்.ரஹமான் இசையமைக்க வந்த காலம் இசைஞானி இளையராஜா, தேவா போன்ற இன்னும் பலர் ஆதிக்கம் செலுத்திக்கொண்டிருந்த காலம். ஆனாலும் ரஹமானின் இசை ஓர் புதுவித அனுபவத்தை கொடுத்தது. தனித்துவமாய் திகழ ஆரம்பித்தார். முதல் படத்திலேயே தேசிய விருது ரஹமானின் இசைத்திறமையை உலகிற்கு உணர்த்தியது. அன்று தொடங்கிய அவரது இசைப்பயணம் பல உச்சங்களை தொட்டது. டைம்ஸ் பத்திரிகையின் முதல் பத்து சிறந்த ஒலிப்பதிவுக்கான பட்டியலில் ரோஜா திரைப்படமும் இடம்பெற்றது. தன் தந்தையோடு இசை புயல்  அதன்பிறகான நாட்களில் இருவரின் கூட்டணியில் சிறந்த இசைக்கோர்ப்புக்கள் வெளிவந்தன. உதாரணமாக bombay திரைபடப்பாடல்கள் வெளியாகி கிட்டத்தட்ட ஒருகோடிக்கும் அதிகளாவன இசைத்தட்டுக்கள் விற்பனையாகியுள்ளன. கடந்த வருடம் வெளியான பொன்னியின் செல்வன் வரையில் மணிரத்னத்தின் மனதை அறிந்தவராக இசைமெட்டுக்களை ரஹமான் படைத்துக்கொண்டிருக்கின்றார். ரோஜா bombay திரைப்படங்களிற்கு கிடைத்த அங்கீகாரத்தினால் ஹிந்தி இசைத்துறையிலும் தடம்பதித்தார். உதாரணமாக\nRangeela, Dil Se, லகான் போன்ற திரைப்படங்களை கூறலாம். மணிரத்னத்திற்கு பிறகு இயக்குனர் ஷங்கர் ரஹமான் கூட்டணியிலும் சிறந்த இசைபடைப்புக்கள் வெளிவந்தன. உதாரணமாக Gentle man தொடக்கம் 2.O வரையில் பலமான கூட்டணியானது. இவ்வாறாக ரஹமானின் இசைப்பயணம் தொடர கிராமத்து அழகியலுக்கும் தன் இசையால் உயிர்கொடுக்க முடியுமென 1993ல் இயக்குனர் கே பாரதிராஜாவின் கிழக்கு சீமையிலே திரைப்படத்தில் கைகோர்த்தார். இத்திரைப்படத்தின் பாடல்களும் ரஹமானின் மற்றுமொரு இசை பரிமாணத்திற்கு அடித்தளமிட்டது. கிராமிய இசை நுணுக்கங்கள் இவருக்கு சரிவருமா என்ற பலரின் விமர்சனங்களிற்கு முற்றுப்புள்ளிவைத்தது. அதனைத்தொடர்ந்து இயக்குனர் கதிர்,கே. பாலச்சந்தர், ks ரவிக்குமார், ராஜீவ்மேனன் கௌதம்வாசுதேவ்மேனன் போன்ற பல முன்னணி இயக்குனர்களின் திரைப்படங்களிற்கு இசையமைத்துள்ளார். அந்தந்த இயக்குனரின் ரசனைக்கேற்ப தன் இசையமைப்பில் மாயங்களை செய்துள்ளார்.\nஇவ்வாறாக தன் வாழ்வை இசைக்காக அர்ப்பணித்து கொண்டிருந்த ரஹமானிற்கு 2008 ஆம் ஆண்டு Slumdog Millionaire திரைப்படம் மூலமாக சர்வதேச அங்கீகாரம் கிடைத்தது.  Best Original Soundtrack, Best Original Song என்ற இரண்டு பிரிவுகளின் கீழ் 02 oscar விருதுகளை பெற்றுக்கொண்டார். இந்த தருணமானது oscar விருது பெற்ற முதல் தமிழர் என்ற பெருமையை பதிவு செய்தது. எத்துணை திறமை இருந்தாலும் எப்போதும் எளிமையாக நடந்துகொள்பவர். அதுவே ஒரு சிறந்த கலைஞனுக்கான வெளிப்பாடு….                                                                 oscar விருதுகளோடு இசைப்புயல் ", "URL": "https://www.itnnews.lk/2023/10/05/454064/", "Category": "1", "Parent URL": null}