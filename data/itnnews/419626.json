{"Source": "ITN news", "Timestamp": "ජූනි 27, 2022 20:39", "Headline": "ඉන්ධන ලබා ගැනීමේ සාකච්ඡාවකට සුසිල් රුසියාවට – කංචන කටාර් රාජ්‍යයට ", "News Content": "රුසියාවෙන් සහ කටාර් රාජ්‍යයෙන් ඉන්ධන ලබාගැනීම පිළිබද සාකච්ඡා කිරීමට කංචන විජේසේකර සහ සුසිල් ප්‍රේමජයන්ත යන මහත්වරුන් අද දිවයිනෙන් පිටත්ව ගියා. රුසියාවෙන් තෙල් ලබාගැනීම පිළිබද සාකච්ඡා කිරීමට අමාත්‍ය සුසිල් ප්‍රේම්ජයන්ත සහ රුසියාවේ හිටපු ශ්‍රි ලංකා තානාපති ආචාර්ය සමන් වීරසිංහ යන මහත්වරුන් ද අද දිනයේ රුසියාව බලා පිටත්ව ගොස් තිබෙනවා. මේ අතර කංචන විජේසේකර මහතා අද පස්වරුවේ කටාර් රාජ්‍ය බලා පිටත්ව යාමට නියමිතයි. මෙම සංචාරය තුළදී ඉන්ධන ලබා ගැනීමට ඇති හැකියාව සහ මෙරටට ශ්‍රමිකයන්ට රැකියා සදහා ඇති අවස්ථා පිළිබද සාකච්ඡා කිරීමට නියමිතයි. මෙම සංචාරය සදහා පරිසර අමාත්‍ය නසීර් අහමඩ්ද සභාගීවනු ඇති.       ", "URL": "https://www.itnnews.lk/2023/10/05/419626/", "Category": "දේශීය පුවත්", "Parent URL": null}