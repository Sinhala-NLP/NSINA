{"Source": "ITN news", "Timestamp": "නොවැම්බර් 11, 2022 09:09", "Headline": "ගෙවල් බිඳීම් හා කොල්ලකෑම්වලට සම්බන්ධ දෙදෙනෙකු අත්අඩංගුවට", "News Content": "ගෙවල් බිදීම් හා කොල්ලකෑම්වලට සම්බන්ධ අංකුණ්ඩා හා චමූ යන අන්වර්ථනාමවලින් හදුන්වන ප්‍රබල සැකකරුවන් දෙදෙනෙකු අත්අඩංගුවට ගැනීමට කළුතර අපරාධ කොට්ඨාසය සමත් වුණා. දොඩංගොඩ, මතුගම, අගලවත්ත සහ අලුත්ගම යන පොලිස් වසම්වල ගෙවල්බිදීම් කොල්ලකෑම් සහ මහමග ගමන්ගන්නා කාන්තාවන්ගේ රන්මාල කඩා ගැනීම් සැකකරුවන් දෙදෙනා සිදු කර තිබෙනවා. රුපියල් ලක්ෂ 4 කට අධික වටිනාකමින් යුත් කැමරා දෙකක් පෙන් ඩ්‍රයිව් 4 ක් රන් ආභරණ කිහිපයක් හා කොල්ලකෑම් සදහා යොදාගත් යතුරුපැදියක් ද පොලිස් භාරයට ගනු ලැබුවා. සැකකරුවන් දෙදෙනා අගලවත්ත හා පයාගල පදිංචිකරුවන්. මේ අතර බේරුවල පොලීසියේ නිලධාරීන් කණ්ඩායමක් දීනගොඩ දුම්රිය හරස් මාර්ගය අසලදී බෝර 12 ගිනි අවියක් සහ පතුරුම් 50 ක්  සමග සැකකරුවකු අත්අඩංගුවට ගනු ලැබුවා. ඔහුගෙන් කළ ප්‍රශ්න කිරීම්වලදී තම සොයුරියගේ නිවසේ සගවා තිබූ රිපීටර් වර්ගයේ ගිනිඅවියක් හා මෙරට නිෂ්පාදනය කළ තවත් අවියක් සහ පතුරම් තොගයක් ද සොයා ගැනුනා. සැකකරු සම්බන්ධයෙන් වැඩිදුර විමර්ශන ක්‍රියාත්මකයි.   ", "URL": "https://www.itnnews.lk/2023/10/05/445112/", "Category": "දේශීය පුවත්", "Parent URL": null}