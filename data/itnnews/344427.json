{"Source": "ITN news", "Timestamp": "ජූනි 22, 2021 13:21", "Headline": "අධිකරණය විවෘත වූ සැණින් නිරෝධායනය කැඩූ අයට දැඩි දඬුවම්", "News Content": "අධිකරණ කටයුතු විවෘත වූ විගසම නිරෝධායන රීතින් උල්ළංඝනය කළ පුද්ගලයන්ට එරෙහිව නීතිය ක්‍රියාත්මක කරන බව පොලිසිය පවසනවා. මෙම වරද යටතේ මේ දක්වා අත්අඩංගුවට ගත් පුද්ගලයින් සංඛ්‍යාව 41914 ක් බවයි පොලිස් මාධ්‍ය ප්‍රකාශකවරයා සදහන් කරන්නේ. රත්නපුර සහ කොළඹ දිස්ත්‍රික්කවල ග්‍රාම නිලධාරි වසම් හා ප්‍රදේශ දෙකක් අලුතෙන් හුදකලා කර තිබෙනවා. ඒ අද උදෑසන හයේ සිට ක්‍රියාත්මක වන පරිදියි. මේ අනුව ගොඩකවෙල පොලිස් බල ප්‍ර දේශයේ කොටවෙල ග්‍රාම නිලධාරි වසම හුදකලා කෙරුණා. කොලොන්නාව පොලිස් බල ප්‍රදේශයේ සේරපුර ග්‍රාම නිලධාරි වසමේ ශ්‍රී ආනන්දරාම මාවතද හුදකලා කර තිබෙනවා. මේ අතර ගම්පහ දිස්ත්‍රික්කයේ ගම්පහ මහ භාගේ පොලිස් බල ප්‍ර දේශයේ කෙරග පොකුණ ජෝර්ජ් මාවත අද සිට හුදකලා බවින් නිදහස් කර ඇති බවයි රජයේ ප්‍රවෘත්ති දෙපාර්තමේන්තුව නිවේදනය කරන්නේ. ", "URL": "https://www.itnnews.lk/2023/10/05/344427/", "Category": "දේශීය පුවත්", "Parent URL": null}