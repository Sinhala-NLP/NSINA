{"Source": "ITN news", "Timestamp": "ජූනි 14, 2023 11:48", "Headline": "නවෝත්පාදන රටේ ආර්ථිකය ශක්තිමත් කිරීමට දායක කරගත යුතුයි", "News Content": "මෙරට නිර්මාණකරුවන්ගේ නවෝත්පාදන රටේ ආර්ථිකය ශක්තිමත් කිරීමට දායක කර ගැනීම පිළිබඳ අවධානය යොමු කළ යුතු බව අමාත්‍ය සුසිල් ප්‍රේම්ජයන්ත මහතා පවසනවා. කටුනායක ඉංජිනේරු තාක්ෂණ ආයතනයේ, ඉංජිනේරු ජාතික උපාධි ප්‍රදානෝත්සවයට එක්වෙමින් අමාත්‍යවරයා මේ බව කියා සිටියා. මෙහි ප්‍රධාන ආරාධිතයා ලෙස එක්වූයේ මහාචාර්ය රංගික උමේෂ් හල්වතුර මහතායි. ජාතික ආධුනිකත්ව හා කාර්මික පුහුණු කිරීමේ අධිකාරියේ සභාපති රුචික අමරසේකර, අධ්‍යාපන අමාත්‍යාංශයේ ලේකම් එම් එන් රණසිංහ යන මහත්වරුන් ඇතුළු පිරිසක් මෙම අවස්ථාවට සහභාගි වුණා.       ", "URL": "https://www.itnnews.lk/2023/10/05/491853/", "Category": "දේශීය පුවත්", "Parent URL": null}