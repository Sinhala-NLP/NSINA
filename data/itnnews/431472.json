{"Source": "ITN news", "Timestamp": "අගෝස්තු 27, 2022 13:58", "Headline": "මනුෂ්‍ය ඝාතනයක් සඳහා ආධාර අනුබල දුන් පුද්ගලයන් 4 දෙනෙකු අත්අඩංගුවට", "News Content": "ගම්පහ උඩුගම්පොළ ප්‍රදේශයේ මනුෂ්‍ය ඝාතනයක් සදහා ආධාර අනුබල දුන් පුද්ගලයන් සිව් දෙනෙකු පොලිස් විශේෂ කාර්ය බළකායේ අත්අඩංගුවට පත් වුණා. පසුගිය 6 වනදා ගම්පහ කෙහෙල්බද්දර ප්‍රදේශයේ කොණ්ඩා කපන ස්ථානයක සිදු වූ ඝාතනයක් සම්බන්ධයෙනුයි මෙම සැකකරුවන් අත්අඩංගුවට ගෙන තිබෙන්නේ. එම සැකකරුවන් අවුරුදු 23 හා 36 අතර වයස්වල පසුවන්නන්. මොවුන්ට අමතරව කාන්තාවක්, ජංගමදුරකතන 9 ක්, මෝටර් රථයක් හා ශ්‍රී ලංකාවේ නිෂ්පාදිත පිස්තෝලයක්ද අත්අඩංගුවට ගෙන තිබෙනවා. පොලිස් විශේෂ කාර්ය බළකායේ ගෝනහේන කදවුරේ නිලධාරීනුයි අත්අඩංගුවට ගැනීම සිදු කර තිබෙන්නේ.       ", "URL": "https://www.itnnews.lk/2023/10/05/431472/", "Category": "දේශීය පුවත්", "Parent URL": null}