{"Source": "ITN news", "Timestamp": "அக்டோபர் 7, 2021 18:37", "Headline": "மாணவர்களின் உரிமைகள் மீறப்படுவதாக ஸ்டாலினுக்கு எதிராக முறைப்பாடு..", "News Content": "நேற்று நாடு முழுவதும் எதிர்ப்பு ஆர்ப்பாட்டங்களை ஏற்பாடு செய்த ஜோஷப் ஸ்டாலினை உடன் கைதுசெய்யுமாறு கோரி பொலிஸ் தலைமையகத்தில் முறைப்பாடு செய்யப்பட்டுள்ளது. ஆர்ப்பாட்டங்கள் காரணமாக பாடசாலை மாணவர்களின் அடிப்படை உரிமை மீறப்பட்டுள்ளதாக சட்டமா அதிபரிடம் முறைப்பாடு செய்யப்பட்டுள்ளது. அதிபர் ஆசிரியர் சம்பள முரண்பாடு தொடர்பான பிரச்சினையை அடிப்படையாக கொண்டு முன்னெடுக்கப்படும் தொழிற்சங்க நடவடிக்கைகளுக்கு இன்றுடன் 88 நாட்கள் பூர்த்தியடைகின்றன. ஒன்லைன் முறையிலான கல்வியைக் கூட வழங்காமல் அதிலிருந்து விலகி முன்னெடுக்கப்படும் தொழிற்சங்க நடவடிக்கைகளுக்கு சமூகத்திலிருந்து கடும் எதிர்ப்புக்கள் தலை தூக்கியுள்ளன. நேற்றைய தினம் ஆர்ப்பாட்டத்தை ஏற்பாடு செய்த இலங்கை ஆசிரியர் சங்கத்தின் செயலாளர் ஜோஷப் ஸ்டாலினை உடன் கைதுசெய்யுமாறு கோரி அபே ஜனபல கட்சி பொலிஸ் தலைமையகத்தில் இன்று முறைப்பாடு செய்தது. ", "URL": "https://www.itnnews.lk/2023/10/05/367652/", "Category": "Breaking News,அண்மைய செய்திகள்,தேசிய செய்திகள்", "Parent URL": null}