{"Source": "ITN news", "Timestamp": "அக்டோபர் 26, 2021 13:24", "Headline": "2 இலட்சத்து 50 ஆயிரம் குடும்பங்களுக்கு குடிநீரை வழங்கும் வடமத்திய பாரிய கால்வாய் திட்டத்தை துரிதப்படுத்த அமைச்சரவை அங்கீகாரம்..", "News Content": "மகாவெலி நீர் பாதுகாப்பு முதலீட்டு வேலைத்திட்டத்தின் கீழ் நிர்மாணிக்கப்படுகின்ற வடமத்திய கால்வாய் திட்டத்தை துரிதமாக பூர்த்தி செய்ய அமைச்சரவை தீர்மானித்துள்ளது. மேலும் பலயோசனைகளுக்கு அமைச்சரவையின் அங்கீகாரம் கிடைத்தது. மகாவெலி நீர் பாதுகாப்பு அபிவிருத்தி வேலைத்திட்டமானது நீர்ப்பாசன மற்றும் குடிநீர் தொடர்பிலான பிரதான முதலீடாகும். தொள்ளாயிரத்து 66 மில்லியன் அமெரிக்க டொலர் இதற்கென செலவிடப்படவுள்ளது. இவ்வேலைத்திட்டத்தின் கீழ் வடக்கு, வடமத்திய, வடமேல் மற்றும் மத்திய மாகாணங்களில் குடிநீர் மற்றும் நீர்ப்பாசனத்திற்கு தேவையான நீர்தேவையை பூர்த்தி செய்து கொடுப்பதே இதன் நோக்கமாகும். இதற்கென வடமத்திய கால்வாய், வடமேல் கால்வாய், மினிப்பே கால்வாய், மீகஹகிருல மற்றும் மஹகித்துல ஆகிய சேமிப்பு நீர்த்தொகுதிகளை நிர்மாணிக்கும் நடவடிக்கைகள் தற்போது ஆரம்பிக்கப்பட்டுள்ளன. நிர்மாணிக்கப்பட்டு வரும் வடமத்திய மாகாண பாரிய கால்வாய், முதலாம், 2 ஆம் கட்டங்களில் மொரகஹகந்த மற்றும் களுகங்கை நீர்த்தேக்கங்களில் சேமிக்கப்படுகின்ற மேலதிக நீரை வடக்கு மற்று வடமத்திய மாகாணங்களின் நீர்த்தேவையை பூர்த்தி செய்து கொடுப்பதே நோக்கமாகும். இதன் மூலம் 73 ஆயிரத்து 800 ஹெக்டயர் விஸ்தீரினமுள்ள பயிர் நிலங்களுக்கு நீரை வழங்க முடிவதுடன் 2 இலட்சத்து 50 ஆயிரம் குடும்பங்களுக்கு குடிநீரையும் வழங்க முடிகின்றது. ஆறு வருடங்களுக்குள் பூர்த்தி செய்ய திட்டமிடப்பட்டுள்ள இத்திட்டம் 4 வருடங்களில் அதாவது 2025 ஆம் ஆண்டளவில் பூர்த்தி செய்வதற்கான ஒப்பந்தத்தை மறுசீரமைக்கவும் அமைச்சரவையின்- அங்கீகாரம் கிடைத்துள்ளது. அரச நிறுவனமான ஸ்ரீ லங்கா இன்ஸ்டி டீவ் ஒப் பயோ டெக்னொலஜ் பிரைவட் லிமிடட் நிறுவனத்தினால் விஞ்ஞான மற்றும் தொழில்நுட்ப புத்தாக்க பூங்காவொன்றை நிர்மாணிக்க திட்டமிடப்பட்டுள்ளது. இதற்கென பிட்டபன மஹஹேனவத்த பகுதியில் 13 ஏக்கர் நிலப்பரப்பை வழங்க அமைச்சரவையின் அங்கீகாரம் கிடைத்தது. ", "URL": "https://www.itnnews.lk/2023/10/05/371880/", "Category": "Breaking News,அண்மைய செய்திகள்,தேசிய செய்திகள்", "Parent URL": null}