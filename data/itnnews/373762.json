{"Source": "ITN news", "Timestamp": "නොවැම්බර් 3, 2021 19:29", "Headline": "කාබනික ගොවිතැනට මහා සංඝරත්නයේ පූර්ණ සහාය", "News Content": "ජනාධිපතිතුමා තමන්ගේ ධූර කාලය පිළිබදවවත් හිතන්නේ නැතුව කාබනික ගොවිතැන ආරම්භ කරපු එකට මහා සංඝරත්නය හැටියට සෑම සහායක්ම ලබාදෙන බව නව සිංහල රාවය සංවිධානයේ ලේකම් පූජ්‍ය මාගල්කන්දේ සුදත්ත ස්වාමීන් වහන්සේ ප්‍රකාශ කරනවා. පොහොර ගැටලුව ඇතුළු කරුණු කිහිපයක් සම්බන්ධයෙන් කෘෂිකර්ම අමාත්‍ය මහින්දානන්ද අලුත්ගමගේ මහතා හමුවීමට පැමිණි අවස්ථාවේදීයි උන් වහන්සේ මේ බව ප්‍රකාශ කළේ. තවත් සංවිධාන කිහිපයක් නියෝජනය කරමින් භික්ෂූන් වහන්සේ මෙම සාකච්ඡාවට එක් වුණා. උන් වහන්සේ පසුගියදා ගොවි ජනතාව හමුවෙමින් එම ජනතාව මුහුණ දෙන ගැටලු සාකච්ඡා කළා. ගොවීන්ගේ එම ගැටලුද අමාත්‍යවරයා වෙත ඉදිරිපත් කළා. ගොවිබිම්වලින් සියයට හැටපහකට වැඩි ප්‍රමාණයක් මේ වන විට වගා කර ඇති බවයි අමාත්‍යවරයා මෙහිදී ප්‍රකාශ කළේ. සාකච්ඡාවෙන් පසු භික්ෂූන් වහන්සේ මාධ්‍ය වෙත අදහස් දැක්වූවා. ", "URL": "https://www.itnnews.lk/2023/10/05/373762/", "Category": "Breaking News,දේශීය පුවත්", "Parent URL": null}