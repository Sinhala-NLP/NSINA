{"Source": "ITN news", "Timestamp": "අගෝස්තු 24, 2023 20:10", "Headline": "විමසිලිමත් වන්න", "News Content": "දිවයිනේ ප්‍රදේශ කිහිපයකට හෙට (25) දිනයේ පවතින උණුසුම් කාලගුණ තත්ත්වය පිළිබඳ අවවාදාත්මක නිවේදනයක් නිකුත් කර තිබෙනවා. උතුරු – මැද, නැගෙනහිර යන පළාත් සහ වවුනියා, මුලතිව්, සහ මොණරාගල දිස්ත්‍රික්ක සඳහා කාලගුණවිද්‍යා දෙපාර්තමේන්තුව විසින් මෙම අවවාදාත්මක නිවේදනය නිකුත් කර ඇති අතර මෙම ප්‍රදේශවල ඇතැම් ස්ථානවල උණුසුම් දර්ශකය, එනම් මිනිස් සිරුරට දැනෙන උණුසුම අවධානය යොමු කළ යුතු මට්ටමක පවතින බවට අපේක්ෂා කරන බවයි එම දෙපාර්තමේන්තුව නිවේදනය කළේ.    ", "URL": "https://www.itnnews.lk/2023/10/05/510686/", "Category": "දේශීය පුවත්", "Parent URL": null}