{"Source": "ITN news", "Timestamp": "செப்டம்பர் 30, 2022 12:26", "Headline": "பாரியளவில் ஹெரோயின் போதைப்பொருள் வர்த்தகத்தில் ஈடுபட்ட நபரொருவர் கைது..", "News Content": "பாரியளவில் ஹெரோயின் போதைப்பொருள் வர்த்தகத்தில் ஈடுபட்ட நபரொருவர் கைதுசெய்யப்பட்டுள்ளார். அவரிடமிருந்து 40.5 கிரேம் ஹெரோயின் கைப்பற்றப்பட்டுள்ளது. கோனஹேன விசேட அதிரடிப்படையினருக்கு கிடைத்த இரகசிய தகவலையடுத்து, கிரேன்பாஸ் பகுதி நேற்று சுற்றிவளைக்கப்பட்டது. இதன்போதே 29 வயதான சந்தேக நபர் கைதுசெய்யப்பட்டார். அவரிடமிருந்து 22 லட்சம் ரூபா பணமும், இரு கையடக்க தொலைபேசிகளும் கைப்பற்றப்பட்டன. கைதுசெய்யப்பட்ட சந்தேக நபர் மேலதிக விசாரணைகளுக்காக கிரேன்பாஸ் பொலிசாரிடம் ஒப்படைக்கப்பட்டுள்ளார். ", "URL": "https://www.itnnews.lk/2023/10/05/438011/", "Category": "Breaking News,தேசிய செய்திகள்", "Parent URL": null}