{"Source": "ITN news", "Timestamp": "මැයි 9, 2022 11:25", "Headline": "ගමන්බලපත්‍ර නිකුත් කිරීමට නිසි ක්‍රමවේදයක් සකස් කර නොතිබීමෙන් ජනතාව දැඩි අපහසුතාවට", "News Content": "තාවකාලිකව අත්හිටුවා තිබූ විදේශ  ගමන් බලපත්‍ර ලබාදීමේ සාමාන්‍ය සේවා අද සිට ක්‍රියාත්මකයි. එහෙත් ඒ සදහා නිසි ක්‍රමවේදයක් සකස් කර නොතිබීමෙන් දැඩි අපහසුතාවට පත් වූ බවයි ජනතාව ප්‍රකාශ කළේ. පරිගණක පද්ධතියේ අලුත්වැඩියා කටයුත්තක් හේතුවෙන් විදේශ ගමන්බලපත්‍ර නිකුත් කිරීමේ සේවා තාවකාලිකව අත්හිටුවනු ලැබුවා. එක්දින සේවාව හැර සෙසු සේවා අද සිට ක්‍රියාත්මක කෙරෙනවා. ගමන් බලපත්‍ර ලබාගැනීමට විශාල පිරිසක් ආගමන විගමන දෙපාර්තමේන්තුවට පැමිණ සිටියද නිසි ක්‍රමවේදයක් ක්‍රියාත්මක නොවීම හේතුවෙන් අපහසුතාවට පත් වූ බවයි ඔවුන් ප්‍රකාශ කළේ. ශබ්ද විකාශය යන්ත්‍ර යොදා ගනිමින් පැමිණ සිටි ජනතාව දැනුවත් කිරිමට තලංගම පොලිසිය කටයුතු කළා. ඔන්ලයින් ක්‍රමවේදය ඔස්සේ අයදුම්පත් යොමු කරන ලෙස ආගමන විගමන දෙපාර්තමේන්තුව දැනුම් දුන්නද පසුගිය 18 වනදා සිට එම යෙදවුමට පිවිසිය නොහැකි බවටයි ජනතාව චෝදනා කරන්නේ.   ", "URL": "https://www.itnnews.lk/2023/10/05/410402/", "Category": "දේශීය පුවත්", "Parent URL": null}