{"Source": "ITN news", "Timestamp": "මාර්තු 28, 2023 18:33", "Headline": "තෙල් සංස්ථාවේ වැඩවලට බාධා කරන සේවකයින්ට වැඩ වරදින ලකුණු", "News Content": "අත්‍යවශ්‍ය සේවාවලට බාධා කරන ඛනිජ තෙල් සේවකයින් එම සේවයෙන් ඉවත් කිරීමට අවශ්‍ය පියවර ගන්නා ලෙස තමන් එම ආයතන සභාපතිවරයා වෙත දැනුම්දුන් බව විදුලිබල සහ බලශක්ති අමාත්‍ය කංචන විජේසේකර මහතා පවසනවා ට්විටර් පණිවුඩයක් නිකුත් කරමින් ඒ මහතා සඳහන් කළේ, ලංකා ඛනිජ තෙල් ගබඩා පර්යන්තයේ හෝ ලංකා ඛනිජ තෙල් නීතිගත සංස්ථාවේ ඉන්ධන බෙදාහැරීමේ කටයුතුවලට බාධාකරන වෘත්තීය සමිති නියෝජිතයින්ට හෝ සේවකයින්ට එරෙහිව අවශ්‍ය නීතිමය පියවර ගන්නා ලෙසද ඔහු එමගින් දැනුම්දී ඇති බවයි මේ අතර බවුසර් සඳහා ඉන්ධන පිරවීමෙන් සහ බෙදාහැරීමෙන් ඉවත් වී අඛණ්ඩ වැඩ වර්ජනයක් ආරම්භ කරන බව ඛනිජ තෙල් වෘත්තීය සමිති එකමුතුව පවසනවා කෙසේ වෙතත් ඛනිජ තෙල් වෘත්තීය සමිති එකමුතුව කොළොන්නාව ඛනිජ තෙල් පර්යන්ත පරිශ්‍රය ඉදිරිපිට පැවැත්වූ සත්‍යග්‍රහ ව්‍යාපාරය අත්හිටුවීමටයි ඔවුන් තීරණ කර ඇත්තේ. ඛනිජ තෙල් ආනයනය කිරීම ඇතුළු ලංකා ඛනිජ තෙල් සංස්ථාව සතුව පැවති ඒකාධිකාරී බලය විදේශ සමාගම් දෙකකට ලබාදීමට විරෝධය පළ කරමින් ඊයේ (27) උදෑසන සිට ඛනිජ තෙල් සේවකයින් සත්‍යග්‍රහයක් ආරම්භ කළා  ", "URL": "https://www.itnnews.lk/2023/10/05/471548/", "Category": "දේශීය පුවත්", "Parent URL": null}