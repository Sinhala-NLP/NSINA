{"Source": "ITN news", "Timestamp": "අප්‍රේල් 25, 2022 17:54", "Headline": "ස්ලෝවේනියාවේ පාර්ලිමේන්තු මැතිවරණයෙන් පාලක පක්ෂය පරාජයට පත්වෙයි", "News Content": "ස්ලෝවේනියාවේ පාර්ලිමේන්තු මැතිවරණයෙන් අග්‍රාමාත්‍ය ජානස් ජයැන්සාගේ පාලක පක්ෂය පරාජයට පත්වුණා. ඊයේ දිනයේ පැවති ස්ලෝවේනියාවේ පාර්ලිමේන්තු මැතිවරණයෙන් පරිසරවාදී නිදහස් ව්‍යාපාරය ජයග්‍රහණය ලබාඇති බවයි විදෙස් මාධ්‍ය සඳහන් කරන්නේ. ඔවුන් හිමිකරගත් ඡන්ද ප්‍රතිශතය 34.4 %ක්. එමෙන්ම පාලක එස්ඩීඑස් පක්ෂය 23.8% ක ඡන්ද ප්‍රතිශතයක් හිමිකර ගැනීමට සමත් වුණා. ඒ අනුව ආසන 90 කින් සමන්විත එරට පාර්ලිමේන්තුවේ ආසන 40 ක බලය හිමිකර ගැනීමට පරිසරවාදී නිදහස් ව්‍යාපාරය සමත්ව තිබෙනවා. එස්ඩීඑස් පක්ෂයට හිමිව ඇත්තේ ආසන 28 ක බලය පමණයි. අග්‍රාමාත්‍ය ජානස් ජයැන්සා ස්ලෝවේනියාවේ අග්‍රාමාත්‍යවරයා ලෙස තෙවරක් තේරී පත්වුණා.           ", "URL": "https://www.itnnews.lk/2023/10/05/408268/", "Category": "ජාත්‍යන්තර පුවත්", "Parent URL": null}