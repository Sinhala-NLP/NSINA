{"Source": "ITN news", "Timestamp": "ஜனவரி 2, 2023 12:41", "Headline": "இறக்குமதி செய்யப்படும் 142 பொருட்களுக்கு புதிய சுங்க குறியீடு…", "News Content": "புதிய 142 பொருட்களுக்கு சுங்க குறியீடு எனப்படும் எச்.எஸ் குறியீடு வழங்கும் நடைமுறை இன்று முதல் நடைமுறைப்படுத்தப்பட்டுள்ளது. ஏற்கனவே 8 ஆயிரத்துக்கும் அதிகமான பொருட்களுக்கு குறித்த நடைமுறை அமுலிலுள்ளதாக நிதி இராஜாங்க அமைச்சர் ரஞ்சித் சியம்பலாப்பிட்டி தெரிவித்துள்ளார். இறக்குமதி செய்யப்படும் 142 புதிய பொருட்களுக்கு குறியீடுகளை பெற்றுக்கொடுப்பதற்கு நடவடிக்கை எடுக்கப்பட்டுள்ளமையானது புதிய வரி விதிப்பு அல்ல எனவும், வர்த்தக செயற்பாடுகளை இலகுப்படுத்துவதற்காகவேயென இராஜாங்க அமைச்சர் தெரிவித்துள்ளார். 5 வருடங்களுக்கு ஒரு முறை உலக வர்த்தக சங்கம் சந்தையில் இணைக்கப்பட்டுள்ள புதிய பொருட்கள் தொடர்பான பட்டியல் ஒவ்வொரு நாட்டுக்கு வழங்கப்படும். அதன் ஊடாக புதிய சுங்க குறியீடு வழங்கப்படுமென இராஜாங்க அமைச்சர் தெரிவித்தார். இதுவரை முறையற்ற விதத்தில் காணப்பட்ட இறக்குமதி, ஏற்றுமதி நடவடிக்கைகளை உரிய முறையில் முன்னெடுப்பதற்கான நடைமுறை ஏற்படுவதோடு, வெளிப்படைத்தன்மை உருவாகுமென நிதி இராஜாங்க அமைச்சர் மேலும் தெரிவித்துள்ளார். ", "URL": "https://www.itnnews.lk/2023/10/05/453244/", "Category": "Breaking News,அண்மைய செய்திகள்", "Parent URL": null}