{"Source": "ITN news", "Timestamp": "ජනවාරි 22, 2023 13:00", "Headline": "චීන චන්ද්‍ර නව වසර අදයි", "News Content": "චීන චන්ද්‍ර නව වසර අදයි. චන්ද්‍ර නව වසර චීනයේ විශාලතම උත්සවයයි. චීන නව වසර වසන්ත උත්සවය ලෙස එරට හදුන්වනවා. ලොව වටා බිලියනයකට අධික ජනතාවක් චන්ද්‍ර නව වසර සමරනවා. 2023 මෙවර උදා වන්නේ හාවාගේ වර්ෂය ලෙසයි නම් කර ඇත්තේ. චන්ද්‍ර නව වසර චීනය සියවස් ගණනාවක් තිස්සේ සමරනු ලැබු උත්සවයක්. චීන නව වසර රතු වර්ණය මූලික කරගෙන මල්වෙඩි ආදිය භාවිතයෙන් සැණකෙලියක් ලෙස සැමරීම චීන ජනතාව සිදු කරනවා. චීන නව වසරටම ආවේණික ආහාර සකස් කිරීම ද සිදුවෙනවා. චීන නව වසර සමරමින් ලෝකයේ ප්‍රධාන නගර ද චන්ද්‍ර වසර සැමරීමට එක්ව සිටියා. ", "URL": "https://www.itnnews.lk/2023/10/05/457015/", "Category": "ජාත්‍යන්තර පුවත්", "Parent URL": null}