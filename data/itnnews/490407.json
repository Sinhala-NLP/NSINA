{"Source": "ITN news", "Timestamp": "ජූනි 8, 2023 14:40", "Headline": "සිරගතවූවන්ගේ සිරගත නොවූ ශ්‍රමය රටේ නිෂ්පාදන හා සංවර්ධන ක්‍රියාවලියට", "News Content": "බන්ධනාගාරගතව සිටින රැඳවියන් පුහුණු ශ්‍රමිකයන් ලෙස පුහුණු කර සේවයේ යොදවා ගැනීමටත්, බන්ධනාගාර ආයතන පරිශ්‍ර තුළ කර්මාන්ත ආරම්භ කිරීමටත්, රැදවි පුනරුත්ථාපන ක්‍රියාවලිය සම්බන්ධව උනන්දුවක් දක්වන රාජ්‍ය, අර්ධ රාජ්‍ය හා පෞද්ගලික අංශයේ ආයතන වලට අවස්ථාවක් ලබා දීමට බන්ධනාගාර දෙපාර්තමේන්තුව තීරණය කර තිබෙනවා. මෙම ව්‍යාපෘතියේ අරමුණු වශයෙන්\n• රැඳවියා කුසලතා පූර්ණ වෘත්තිකයකු හා යහපත් පුරවැසියකු ලෙස සමාජ ගත කිරීම.\n• රැඳවියාගේ පවුලට ආර්ථිකමය ශක්තියක් සැපයීම.\n• සාධාරණ අයකිරීමක් යටතේ සැගවුණු ශ්‍රම බලකාය නැවත රටේ නිෂ්පාදන ක්‍රියාවලියට එක් කිරීම. එසේම නිෂ්පාදන හා සංවර්ධන ක්‍රියාවලියේ යෝජිත ව්‍යාපෘති ලෙස\n• නිෂ්පාදන කර්මාන්ත\n• සේවා සැපයීම්\n• කෘෂි කර්මාන්තය\n• ඉදිකිරීම් කේෂ්ත්‍රය රැඳවි සුභසාධනය වෙනුවෙන් වූ මෙම වැඩ සටහනට සක්‍රීය දායකත්වයක් දක්වමින් උතුම් සමාජ මෙහෙවරක් කිරීමට උනන්දුවක් දක්වන රාජ්‍ය, අර්ධ රාජ්‍ය හා පෞද්ගලික අංශයේ ආයතන වලින් ව්‍යාපෘති යෝජනා ඉදිරිපත් කිරීම සඳහා බන්ධනාගාර දෙපාර්තමේන්තුව විසින් ආරාධනා කරනු ලබයි. මෙම වැඩ සටහන පිළිබඳ වැඩි විසිතර සඳහා htt://prisons.gov.lk/web/ මෙම වෙබ් අඩව්යට පිවිසීමෙන් දැනගත හැක.   ", "URL": "https://www.itnnews.lk/2023/10/05/490407/", "Category": "Breaking News,දේශීය පුවත්", "Parent URL": null}