{"Source": "ITN news", "Timestamp": "මැයි 3, 2023 18:00", "Headline": "ඡන්දය කල් දැමීමට එරෙහිව ජනබලවේගය ඉදිරිපත් කළ පෙත්සම සළකා බැලීම ජුනි 9 වනදා", "News Content": "පළාත් පාලන ඡන්දය කල් දැමිමට එරෙහිව ජාතික ජනබලවේගය ඉදිරිපත් කළ මූලික අයිතිවාසිකම් පෙත්සම සළකා බැලීම සදහා ජුනි 9 වනදා කැදවන ලෙස ශ්‍රේෂ්ඨාධිකරණය නියම කළා. ඡන්දය කල් දැමීම තුළින් ජනතාවගේ සර්වජන ඡන්ද අයිතිය ඇතුළු මූලික අයිතිවාසිකම් උල්ලංඝනය වී ඇති බවට තීන්දුවක් ලබාදෙන ලෙසයි පෙත්සමෙන් ඉල්ලා ඇත්තේ. පාර්ලිමේන්තු මන්ත්‍රිනි ආචාර්ය හරිනි අමසූරිය සහ හිටපු මන්ත්‍රී සුනිල් හදුන්නෙත්ති යන අයයි මෙම පෙත්සම ඉදිරිපත් කර ඇත්තේ. ", "URL": "https://www.itnnews.lk/2023/10/05/480359/", "Category": "දේශීය පුවත්", "Parent URL": null}