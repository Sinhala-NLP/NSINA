{"Source": "ITN news", "Timestamp": "ජූනි 20, 2021 12:03", "Headline": "කොරෝනා හේතුවෙන් ආදායම් අහිමිවූ පවුල් සඳහා වියළි ආහාර", "News Content": "හම්බන්තොට මහරෝහලට අවශ්‍ය පීසීආර් යන්ත්‍රයක් මිලදී ගැනීමේ වැඩපිළිවෙලට සහාය දක්වමින් රුපියල් මිලියන 15 ක මුදලක් ප්‍රදානය කිරීමට හම්බන්තොට ජාත්‍යන්තර වරාය සමූහයේ කළමනාකාරීත්වය කටයුතු කළා. අමාත්‍යවරුන් වන චමල් රාජපක්ෂ හා නාමල් රාජපක්ෂ, රාජ්‍ය අමාත්‍ය ඩී.වී චානක හා පාර්ලිමේන්තු මන්ත්‍රී උපුල් ගලප්පත්ති යන මහත්වරුන් ඇතුළු පිරිසක් එම අවස්ථාවට එක්ව සිටියා. කොළඹ ආනන්ද විද්‍යාලීය 2004 ආදි ආනන්දයින් අනද සුව මෙහෙවර වැඩසටහන යටතේ කළුබෝවිල රෝහල රුපියල් මිලියන එකයි දශම තුනක  උපකරණ පරිත්‍යාග කළා. වායු සමීකරණ යන්ත්‍රය හා  මහජන ඇමතුම් පද්ධතියක්ද ඊට ඇතුළත්.ආදි ශිෂ්‍ය සංගමයේ සභාපති නිමල් විජේසිංහ මහතා ඇතුළු පිරිසක් මෙම අවස්තවට එක්ව සිටියා. ගම්පහ මහරෝහලේ කෝවිඩ් රෝගීන් සදහා වෙන් කර ඇති ශ්වසන අධිසත්කාර ඒකකයට රුපියල් ලක්ෂ 14 ක් වටිනා උපකරණ ප්‍රදානය කෙරුණා. පහළගම විද්‍යා රවීන්ද්‍ර මහපිරිවෙනේ පරිවෙනාධිපති පූජ්‍ය පහලගම සෝමරතන ස්වාමීන්වහන්සේ මේ සදහා මූලිකත්වය ගෙන කටයුතු කළ අතර රාජ්‍ය අමාත්‍ය සුදර්ශනී ප්‍රනාන්දුපුල්ලේ මහත්මිය එම ප්‍රදානයන් භාරගැනීමේ අවස්ථාවට එක්ව සිටියා. කොවිඩ් ශ්වසන ආබාධ සහිත රෝගින්ගේ භාවිතය සදහා මීරිගම රෝහලේ ඉදිකළ ඔක්ෂිජන් වායු ඒකකය රෝහල් බලධාරීන් වෙත භාරදීම සිදු වුණේ පාර්ලිමේන්තු මන්ත්‍රී කෝකිලා ගුණවර්ධන මහත්මියගේ ප්‍රධානත්වයනේ. මීරිගම අක්කර 20 කළුගල් ව්‍යාපාරික සංගමය මේ සදහා ප්‍රතිපාදන ලබාදී තිබුණා. එහි සභාපති සමන් මොරවත්ත මහතා ඇතුළු  පිරිසක් මෙම අවස්ථාවට එක්ව සිටියා. අනද සුව මෙහෙවර වැඩසටහන යටතේ කලුබෝවිල රෝහලට වායු සමීකරණ ඒකකයක් සහ මහජන ඇමතුම් පද්ධතියක් පරිත්‍යා කිරීම සිදුවුණා. කළුබෝවිල රෝහලේ වැඩබලන අධ්‍යක්ෂ වෛද්‍ය ප්‍රදීප් විජේසිංහ මහතා මෙම උපකරණ භාරගැනීම සිදුකළා. 2004 ආදි ආනන්දීය කණ්ඩායම මීට මූලිකත්වය ගෙන කටයුතු කළා. ආනන්ද විද්‍යාලීය ආදිශිෂ්‍ය සංගමයේ සභාපති නිමල් විජේසිංහ මහතා ඇතුළු පිරිසක් මෙම අවස්ථාවට සහභාගි වුණා. කොරෝනා ව්‍යසනය හේතුවෙන් ආදායම් අහිමිවූ අඩු ආදායම් ලාභී පවුල් සදහා අත්‍යවශ්‍ය වියළි ආහාර ද්‍රව්‍ය බෙදාදීම මහනුවර සුදුහුම්පොල ප්‍රදේශයේ දී සිදුකෙරුණා.     ", "URL": "https://www.itnnews.lk/2023/10/05/343861/", "Category": "දේශීය පුවත්", "Parent URL": null}