{"Source": "ITN news", "Timestamp": "அக்டோபர் 28, 2022 12:25", "Headline": "போதைப்பொருளுடன் பல்கலைக்கழக மாணவர்கள் மூவர் கைது", "News Content": "போதைப்பொருளுடன் பல்கலைக்கழக மாணவர்கள் மூவர் கைதுசெய்யப்பட்டுள்ளனர். அவர்கள் கொழும்பு மற்றும் யாழ்ப்பாணம் பல்கலைக்கழங்களை சேர்ந்த மாணவர்களென தெரியவந்துள்ளது. குறித்த மாணவர்களுக்கு போதைப்பொருளை விற்பனை செய்த மேலும் இருவர் கைதுசெய்யப்பட்டுள்ளனர். கல்லட்டி சந்தியில் போதைப்பொருள் விற்பனை செய்யப்படுவதாக யாழ் மாவட்ட குற்றத்தடுப்பு பிரிவினருக்கு கிடைத்த இரகசிய தகவலையடுத்து குறித்த பகுதியில் திடீர் சோதனை நடத்தப்பட்டது. இதன்போதே ஹெரோயின் மற்றும் கஞ்சா போதைப்பொருளுடன் பல்கலைக்கழக மாணவர்கள் மூவரும் கைதுசெய்யப்பட்டனர். இதேவேளை சம்பவம் தொடர்பில் பொலிசார் தொடர்ந்தும் விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/442864/", "Category": "Breaking News,தேசிய செய்திகள்", "Parent URL": null}