{"Source": "ITN news", "Timestamp": "ජනවාරි 23, 2023 18:00", "Headline": "මැතිවරණ වියදම් පාලන කෙටුම්පත සකස් කරන වගකීම නීතිපතිට", "News Content": "මැතිවරණ වියදම් පාලනය සදහා විධිවිධාන ඇතුළත් මැතිවරණ වියදම් නියාමන පනත් කෙටුම්පතට සංශෝධන ඇතුළත්කර නිසියාකාරව සකස් කිරීම සදහා නීතිපතිවරයාට සහ නීති කෙටුම්පත් දෙපාර්තමේන්තුවට යොමුකර තිබෙනවා. අපේක්ෂකයින්ගේ මැතිවරණ වියදම් පාලනය සදහා විධිවිධාන ඇතුළත් මැතිවරණ වියදම් නියාමන පනත් කෙටුම්පතට සංශෝධන ඇතුළත් කිරීම සදහා නීතිපතිවරයා සහ නීති කෙටුම්පත් දෙපාර්තමේන්තුවට යොමුකර තිබෙනවා. එය තමාට ලැබීමෙන් පසු සහතික කිරීමට නියමිත බවයි කතානායක මහින්ද යාපා අබේවර්ධන මහතා ප්‍රකාශ කළේ. මේ අතර පළාත් පාලන ආයතන ඡන්ද විමසීමට අදාළව ඉදිරිපත් කළ නාමයෝජනා පත්‍ර රැසක් ප්‍රතික්ෂේප වුණා. කොළඹ දිස්ත්‍රික්කය සදහා දේශපාලන පක්ෂ 9 ක් ස්වාධීන කණ්ඩායම් 5 ක් සහ නිෂ්චිත තොරතුරක් නොමැති කණ්ඩායමක් ඉදිරිපත් කළ නාමයෝජනා පත්‍ර 15 ක් ප්‍රතික්ෂේප වී තිබෙනවා. හෙලිකොප්ටරය ලකුණෙන් යුත් නිදහස් ජනතා සන්ධානය කොටිකාවත්ත මුල්ලේරියාව ප්‍රා දේශීය සභාවට ඉදිරිපත් කළ නාමයෝජනා ප්‍රතික්ෂේප වුණා. එමෙන්ම නිදහස් ජනතා සන්ධානය හොරණ,  මතුගම,  ගල්නෑව,  කන්තලේ සහ තණමල්විල යන ප්‍රා දේශිය සභාවට ඉදිරිපත් කළ නාමයෝජනා ද ප්‍රතික්ෂේප වූ බව තේරීම් භාර නිලධාරීවරුන් ප්‍රකාශ කළේ. පාර්ලිමේන්තු මන්ත්‍රී කුමාර වෙල්ගම මහතාගේ නායකත්වයෙන් යුත් නව ලංකා නිදහස් පක්ෂය පානදුර නගර සභාවට සහ කළුතර,  බේරුවල,  මදුරාවල,  බුලත්සිංහල,  මිල්ලනිය සහ හගුරන්කෙත ප්‍රාදේශීය සභා සදහා ඉදිරිපත් කළ නාමයෝජනා ද ප්‍රතික්ෂේප වුණා. එක්සත් ජාතික පක්ෂය හල්දුම්මුල්ල,  මහියංගනය සහ මදුරාවල ප්‍රාදේශිය සභා සදහා ඉදිරිපත් කළ නාමයෝජනා ද ප්‍රතික්ෂේප වී තිබුණා. හාලිඇළ සහ හපුතලේ ප්‍රාදේශිය සභා සදහා ලංකා කම්කරු කොංග්‍රසය ඉදිරිපත් කළ නාමයෝජනා ද ප්‍රතික්ෂේප වුණා. පෙරටුගාමී සමාජවාදී පක්ෂය කුරුවිට සහ කලවාන ප්‍රාදේශිය සභාවට ඉදිරිපත් කළ නාමයෝජනා ප්‍රතික්ෂේප වූ බවයි වාර්තා වුණේ. එමෙන්ම නුවරඑලිය දිස්ත්‍රික්කය සදහා ඉදිරිපත් කළ නාමයෝජනා 17ක් සහ අම්පාර දිස්ත්‍රික්කය සදහා ඉදිරිපත් කළ නාමයෝජනා පත්‍ර 6 ක් ප්‍රතික්ෂේප වුණා. මේ අතර ජන අරගලය පුරවැසියේ සංවිධානයේ ප්‍රධාන ලේකම් චානක බණ්ඩාර ගුණතිලක මාධ්‍ය හමුවේ ප්‍රකාශ කළේ ජනතාව මේ අවස්ථාවේ බලාපොරොත්තු වන්නේ පළාත් පාලන මැතිවරණයක් නොව මහ මැතිවරණයක් බවයි.   ", "URL": "https://www.itnnews.lk/2023/10/05/457235/", "Category": "දේශීය පුවත්", "Parent URL": null}