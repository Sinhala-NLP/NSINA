{"Source": "ITN news", "Timestamp": "ජූනි 18, 2022 11:35", "Headline": "දුම්රියෙන් ඇදවැටී තරුණයෙක් ජිවිතක්ෂයට (VIDEO)", "News Content": "මාතර දුම්රිය ස්ථානයේදී තරුණයෙකු දුම්රියෙන් ඇද වැටීමෙන් ජීවිතක්ෂයට පත්වුණා. මාතර සිට බෙලිඅත්ත බලා ධාවනය වෙමින් තිබූ සාගරිකා දුම්රිය ගමන් ආරම්භ කර ඉදිරියට ඇදී යාමත් සමඟ මෙම තරුණයා දුම්රියට ගොඩවීමට උත්සාහ දරා තිබෙනවා. පසුව එයින් ඇද වැටුණු ඔහු ගලවා ගැනීම සඳහා පැයක පමණ කාලයක් මහත් පරිශ්‍රමයක් දැරීමට සිදුවුණා. 23 හැවිරිදි මෙම තරුණාය දික්වැල්ල ප්‍රදේශයේ පදිංචිකරුවෙක්. මාතර නගරයේ පෞද්ගලික මූල්‍ය ආයතනයක රැකියාව සිදුකරන ඔහු සිය රැකියා කටයුතු අවසන් කර නිවෙස බලා යමින් සිටියදීයි මෙම අනතුරට ලක්වුණේ.     ", "URL": "https://www.itnnews.lk/2023/10/05/417627/", "Category": "Breaking News,දේශීය පුවත්", "Parent URL": null}