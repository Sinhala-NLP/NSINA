{"Source": "ITN news", "Timestamp": "ජූනි 6, 2023 13:24", "Headline": "බෞද්ධ ආගමික වතාවත්වලට මුල්තැන දුන් ITN 44 වන සංවත්සරය", "News Content": "ස්වාධීන රූපවාහිනී සේවය 44 වන සංවත්සරය වෙනුවෙන් ඊයේ පැවති සර්ව රාත්‍රික පිරිත් සජ්ඣායනාව අද අලුයම අවසන් වුණා. ස්වාධීන රූපවාහිනී සේවයේ 44 වන සංවත්සරය වෙනුවෙන් සර්ව ආගමික වැඩසටහන් වලට අමතරව තවත් සමාජ සත්කාරක වැඩසටහන් රැසක් ක්‍රියාත්මකවුණා. සර්ව රාත්‍රික පිරිස් සජ්ඣායනාව පූජ්‍ය උඩුවේ ධම්මාලෝක ස්වාමීන් වහන්සේගේ මූලිකත්වයෙන් පැවැත්වුණා. ජනමාධ්‍ය රාජ්‍ය අමාත්‍ය ශාන්ත බණ්ඩාර මහතාගේ ප්‍රධානත්වයෙන් ස්වාධීන රූපවාහිනී මාධ්‍ය ජාලයේ සභාපති නීතිඥ සුදර්ශන ගුණවර්ධන මහතාගේ ආරාධනාවෙන් පිරිත් සජ්ඣායනාව ආරම්භ වුණා. ප්‍රධාන අනුශාසනාව සිදුකළේ පූජ්‍ය උඩුවේ ධම්මාලෝක ස්වාමීන් වහන්සේයි. සාමාන්‍යාධිකාරී අරුණ විජේසිංහ මහතා ඇතුළු ඉහළ කළමනාකාරීත්වය ද කාර්ය මණ්ඩලය ද හිටපු සභාපතිවරුන් ද ජනමාධ්‍ය අමාත්‍යංශයේ ජ්‍යෙෂ්ඨ නිලධාරීන් ද මෙම අවස්ථාවට එක්ව සිටියා. ස්වාමීන් වහන්සේ 25 නමක විෂයෙහි දානය පිරිනැමීම ද අද උදෑසන සිදුවුණේ ස්වාධීන රූපවාහිනී මාධ්‍ය ජාලයේ සභාපති නීතිඥ සුදර්ශන ගුණවර්ධන මහතාගේ මූලිකත්වයෙන්.   ", "URL": "https://www.itnnews.lk/2023/10/05/489641/", "Category": "දේශීය පුවත්", "Parent URL": null}