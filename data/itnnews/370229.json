{"Source": "ITN news", "Timestamp": "ඔක්තෝබර් 19, 2021 11:05", "Headline": "ලංකා නැව් සංස්ථාව සේල් ලංකා යාත්‍රා සමූහය සමඟ ගිවිසුමකට එළඹෙයි", "News Content": "නාවික, සංචාරක ව්‍යාපාරය ප්‍රවර්ධනය සදහා ලංකා නැව් සංස්ථාව සේල් ලංකා යාත්‍රා සමූහය සමග අත්වැල් බැදගෙන තිබෙනවා. දේශීය සමුද්‍රතීරය සහ කලාපීය රටවල් අතර සංචාරය කිරීම සදහා මගි ප්‍රවාහන සේවාවක් ආරම්භ කිරීම පිළිබද ලංකා නැව් සංස්ථාව උනන්දුවෙන් කටයුතු කරනවා.  එය ඇතුළු තවත් අරමුණු කිහිපයක් සහිතව ලංකා නැව් සංස්ථාව සේල් ලංකා යාත්‍රා සමූහය සමග ගිවිසුමකට එළඹීම පසුගියදා සිදු වුණා. ලංකා නැව් සංස්ථාවේ සභාපති විනීන්ද්‍ර වීරමන් මහතා සහ සේල් ලංකා යාත්‍රා කණ්ඩායමේ කළමනාකාර අධ්‍යක්ෂ කෞෂාල් රාජපක්ෂ යන මහත්වරුන් ගිවිසුමට අත්සන් තැබුවා.   ", "URL": "https://www.itnnews.lk/2023/10/05/370229/", "Category": "දේශීය පුවත්", "Parent URL": null}