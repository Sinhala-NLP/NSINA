{"Source": "ITN news", "Timestamp": "ජූලි 1, 2022 15:49", "Headline": "ඩෑන්ගේ ඇප ඉල්ලීම කොටුව මහේස්ත්‍රාත් ප්‍රතික්ෂේප කරයි", "News Content": "සමාජ ක්‍රියාකාරිකයෙකු වූ ඩෑන් ප්‍රියසාද් යන අයගේ ඇප ඉල්ලීම කොටුව මහේස්ත්‍රාත් තිළිණ ගමගේ මහතා අද ප්‍රතික්ෂේප කළා. පසුගිය මැයි 9 වනදා ගාලුමුවදොර සහ අරලියගහ මන්දිරය අසළ උද්ඝෝෂණයේ යෙදී සිටි අයට පහර දීමේ සිද්ධියට අදාළව ඇප ලබා වෙනත් නඩුවක ඇප අවලංගු කර සිටින  ඩෑන් ප්‍රියසාද්  සම්බන්ධ ඇප ඉල්ලීම අද ප්‍රතික්ෂේප කෙරුණා. ඒ ඔහු වෙනුවෙන් ඔහුගේ නීතීඥවරුන්ගෙන් කළ ඉල්ලීම සලකා බැලීමෙන් අනතුරුවයි. සැකකරුට ඇප ලබාදීම සලකා බැලීමට නම් පැමිණිලි පාර්ශ්වය අධිකරණයේ පෙනී සිටිය යුතු බවයි මහේස්ත්‍රාත්වරයා පැවසුවේ. ඒ අනුව එම පාර්ශ්වයට ලබන 7 වනදා පෙනී සිටින ලෙස  ලියාපදිංචි තැපෑලෙන් නොතීසි නිකුත් කරන ලෙස නියෝග කෙරුණා. ඔහුට ඇප ලබාදීම සම්බන්ධ නියෝගය ලබන 7 වනදා ප්‍රකාශ  කිරීමට නියමිතයි.       ", "URL": "https://www.itnnews.lk/2023/10/05/420519/", "Category": "දේශීය පුවත්", "Parent URL": null}