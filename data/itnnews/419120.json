{"Source": "ITN news", "Timestamp": "ජූනි 25, 2022 12:52", "Headline": "ඖෂධ හා ආහාර පහසුකම් සලසා ගැනීම වෙනුවෙන් ව්‍යාපාරික ආයතන කිහිපයක් එක්වෙයි", "News Content": "පවතින ආර්ථික අර්බුදය හමුවේ ඖෂධ හා ආහාර පහසුකම් සලසා ගැනීම සදහා පෞද්ගලික අංශයේ ප්‍රධාන පෙළේ ව්‍යාපාරික ආයතන කිහිපයක් එක්සත් ජාතීන්ගේ සංවර්ධන වැඩසටහන සමග එක්ව සිටිනවා. වැඩසටහනේ සමාරම්භක උත්සවය  කොළඹ පිහිටි එක්සත් ජාතීන්ගේ සංවිධාන කාර්යාලයේදී පැවැත්වුණා. හේමාස් පුද්ගලික සමාගම , ඩිල්මා ලංකා තේ සමාගම, බ්‍රැන්ඩෙක්ස් ආයතනය සහ ඩරාස් ආයතනය මෙසේ ආධාර ලබාදීමට ක්‍රියා කළා. මෙරට ආර්ථික අර්බුදය හමුවේ දැඩි බලපෑම් එල්ල වී ඇති වැඩිහිටියන් හා දරුවන් ඉලක්ක කරගනිමින් වැඩසටහන් ක්‍රියාත්මක කිරීම මේ යටතේ සිදු වනවා. සමාරම්භක අවස්ථාවට එක්සත් ජාතීන්ගේ සංවිධානයේ ශ්‍රී ලංකාවේ නේවාසික සම්බන්ධීකාරක හනා සිංගර් හමීඩ් මහත්මියද එක් වුනා.     ", "URL": "https://www.itnnews.lk/2023/10/05/419120/", "Category": "දේශීය පුවත්", "Parent URL": null}