{"Source": "ITN news", "Timestamp": "ஜனவரி 24, 2022 10:21", "Headline": "கிளிநொச்சி இராமநாதபுரத்தில் புதையல் தோண்ட முற்பட்ட 7 பேர் கைது", "News Content": "கிளிநொச்சி இராமநாதபுரம் பகுதியில் புதையல் தோண்ட முற்பட்ட 7 பேர் கைது செய்யப்பட்டுள்ளனர். புதையல் அகழ்வுக்கென இரு வாகனங்களில் வருகை தந்த சந்தேகநபர்கள் கிளிநொச்சி வட்டக்கச்சி பகுதியில் பொலிஸ் சோதனை சாவடியில் வைத்து கைது செய்யப்பட்டனர். அவர்களிடமிருந்து புதையல் தோண்டுவதற்கு பயன்படுத்தப்படும் ஸ்கேனர் ஒன்றும் பொலிஸாரால் மீட்கப்பட்டது. சந்தேகநபர்கள் இராமநாதபுரம் சம்புக்குளம் பகுதியில் புதையல் அகழ்வதற்கான ஒழுங்குகளை மேற்கொண்டிருந்தமை விசாரணைகளில் இருந்து தெரியவந்துள்ளது. அவர்களிடமிருந்து கிளிநொச்சி பொலிஸார் விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/390853/", "Category": "தேசிய செய்திகள்", "Parent URL": null}