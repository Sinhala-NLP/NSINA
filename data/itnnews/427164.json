{"Source": "ITN news", "Timestamp": "අගෝස්තු 5, 2022 20:49", "Headline": "සිවිල් ගුවන්සේවා අධිකාරියට නව සභාපතිවරයෙක්", "News Content": "ශ්‍රී ලංකා සිවිල් ගුවන්සේවා අධිකාරියේ නව අධ්‍යක්ෂ ජනරාල් සහ ප්‍රධාන විධායක නිලධාරී ලෙස පී. ඒ. ජයකාන්ත මහතා පත්කර තිබෙනවා. අදාළ පත්වීම ලැබෙන විට ඔහු සිවිල් ගුවන්සේවා අධිකාරියේ අතිරේක අධ්‍යක්ෂ ජනරාල් ධුරයේ කටයුතු කරමින් සිටියා. කොළඹ විශ්වවිද්‍යාලයේ ආර්ථික විද්‍යාව පිළිබඳ විශේෂවේදී උපාධිධරයෙකු වන ඒ මහතා ආර්ථික විද්‍යාව පිළිබඳ පශ්චාත් උපාධිය කැලණිය විශ්වවිද්‍යාලයෙන් ලබාගෙන තිබෙනවා. ", "URL": "https://www.itnnews.lk/2023/10/05/427164/", "Category": "දේශීය පුවත්", "Parent URL": null}