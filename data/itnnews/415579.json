{"Source": "ITN news", "Timestamp": "ජූනි 7, 2022 14:45", "Headline": "යුරෝපා සංගමයෙන් රුසියාවට චෝදනා", "News Content": "ලෝක ආහාර අර්බුදයක් ඇතිවීමට රුසියාවේ ක්‍රියාකලාපය හේතුවී ඇති බවට යුරෝපා සංගමය චෝදනා කරනවා. රුසියාවේ යුද මෙහෙයුම් සමග ජනතාවට ආහාර නොව වෙඩි උණ්ඩ හිමිව ඇති බවයි යුරෝපා කවුන්සිල සභාපතිවරයා පවසන්නේ. එමෙන්ම යුද ගැටුම් හරහා ජනතාව අන්ත දුගීභාවයට ඇදවැටී ඇති බවද ඔහු පවසනවා. ලොව දැවැන්තම තිරිගු හා සූරියකාන්ත තෙල් ආනයනකරුවන් ලෙසයි රුසියාව හා යුක්රේනය සැලකෙන්නේ. එහෙත් යුද ගැටුම් හේතුවෙන් තිරිගු, සූරියකාන්ත තෙල් හා රුසියාවේ නිෂ්පාදිත පොහොර ලොව පුරා බෙදාහැරීම ඇණහිට තිබෙනවා. කෙසේ වුවද මෙම සියලු චෝදනා අසත්‍ය බවයි රුසියාව සදහන් කරන්නේ. බටහිර රටවල් ගොතන ලද අසත්‍ය ප්‍රචාරය කරමින් රුසියාව අපහසුතාවට පත්කිරීමට උත්සාහ දරණ බවද රුසියාව පවසනවා.         ", "URL": "https://www.itnnews.lk/2023/10/05/415579/", "Category": "ජාත්‍යන්තර පුවත්", "Parent URL": null}