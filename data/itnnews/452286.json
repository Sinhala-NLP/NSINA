{"Source": "ITN news", "Timestamp": "දෙසැම්බර් 27, 2022 10:21", "Headline": "මත්කරල් 490ක් සමඟ සැකකරුවෙකු අත්අඩංගුවට", "News Content": "මත්කරල් 490ක් සමඟ සැකකරුවෙකු අම්බලන්තොටදී අත්අඩංගුවට ගෙන තිබෙනවා. අම්බලන්තොට හා ඒ ආශ්‍රිත ප්‍රදේශයේ තරුණ තරුණියන් හා පාසල් සිසුන් ඉලක්ක කර ගනිමින් බෙදා හැරීමට රැගෙන ආ මත්කරල් 490ක් සමඟ සැකකරුවෙකු අත්අඩංගුවට ගනු ලැබුවේ පොලිස් විශේෂ කාර්ය බලකාය කළ වැටලීමකදීයි. සැකකරු අම්බලන්තොට උඩපිටගොඩ සමාධිගම ප්‍රදේශයේ පදිංචි 24 හැවිරිදි තරුණයෙක්. සැකකරුට මෙම මත්කරල් ලැබුණේ කෙසේද යන්න සම්බන්ධයෙන් වැඩිදුර විමර්ශන ක්‍රියාත්මකයි.               ", "URL": "https://www.itnnews.lk/2023/10/05/452286/", "Category": "දේශීය පුවත්", "Parent URL": null}