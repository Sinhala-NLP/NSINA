{"Source": "ITN news", "Timestamp": "අගෝස්තු 23, 2022 11:54", "Headline": "හිටපු ජනපති ගෝඨාභය රාජපක්ෂට ආරක්ෂාව සලසන්න – HRCSL", "News Content": "හිටපු ජනපති ගෝඨාභය රාජපක්ෂ සහ ඔහුගේ පවුලේ සාමාජිකයන්ට ආරක්ෂාව සසන්නැයි ශ්‍රී ලංකා මානව හිමිකම් කොමිෂන් සභාව ජනාධිපතිවරයාගෙන් ඉල්ලීමක් කර තිබෙනවා. හිටපු ජනාධිපති ගෝඨාභය රාජපක්ෂ මහතා සහ ඔහුගේ පවුලේ සාමාජිකයන් නැවතත්  දිවයිනට පැමිණීමට සූදානමින් සිටින බවට තොරතුරු ලැබී ඇතැයි ශ්‍රී ලංකා මානව හිමිකම් කොමිෂන් සභාව පවසනවා. එහෙත් රටේ පවතින තත්ත්වය තුළ ඒ මහතා ඇතුළු පවුලේ සාමාජිකයන්ගේ ආරක්ෂාවට තර්ජන එල්ල වී ති‌බෙනවා. මෙය ආණ්ඩුක්‍රම ව්‍යවස්ථාවේ ඇති සෑම පුද්ගලයෙකුටම නිදහසේ සිටීමට ඇති අයිතිය ඇතුළු මූලික අයිතිවාසිකම් උල්ලංඝණය වන්නක් බවයි කොමිසම පෙන්වා දෙන්නේ. ආණ්ඩුක්‍රම ව්‍යවස්ථාවේ 14/1 වගන්තිය යටතේ සෑම පුරවැසියෙකුටම නිදහසේ යළි සිය රටට පැමිණීමේ අයිතියක් ඇති බව සදහන්. එමෙන්ම එහි 12/1 යටතේ සෑම පුද්ගලයෙකුටම නීතියේ රැකවරණය සමානව හිමිවිය යුතු බව ද සදහන්. එබැවින් ශ්‍රී ලංකා මානව හිමිකම් කොමිසම ඉල්ලා ඇත්තේ ඒ සදහා අවශ්‍ය පියවර ගන්නා ලෙසයි.      ", "URL": "https://www.itnnews.lk/2023/10/05/430666/", "Category": "Breaking News,ප්‍රධාන පුවත", "Parent URL": null}