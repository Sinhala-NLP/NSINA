{"Source": "ITN news", "Timestamp": "ஜனவரி 31, 2023 12:21", "Headline": "முப்படை வீரர்களுக்கு நிவாரண விலையில் சீமெந்தை வழங்கும் வேலைத்திட்டம்", "News Content": "முப்படை வீரர்களுக்கு நிவாரண விலையில் சீமெந்தை வழங்கும் வேலைத்திட்டம் முன்னெடுக்கப்பட்டுள்ளது. இராணுவ வீரர்களுக்கு நிவாரண விலையில் சீமெந்துகளை வழங்க இன்சி, சீமெந்து நிறுவனம் முன்வந்துள்ளது. இதற்கான புரிந்துனர்வு ஒப்பந்தம் ஒன்றும் பாதுகாப்பு அமைச்சில் கைச்சாத்திடப்பட்டுள்ளது. இதன்போது இன்சி சீமெந்து நிறுவனத்தின் தலைவர் நந்தன ஏக்கநாயக்க முப்படைகளின் நலன்புரி பணிப்பாளர்களிடம் இதற்கான வவுச்சர்களை வழங்கி வைத்தார். பாதுகாப்பு செயலாளர் ஓய்வுப்பெற்ற ஜெனரல் கமல் குணரத்ன சீமெந்து நிறுவனத்திற்கு இது குறித்து நன்றி தெரிவித்தமை குறிப்பிடத்தக்கது. ", "URL": "https://www.itnnews.lk/2023/10/05/458506/", "Category": "Breaking News,தேசிய செய்திகள்", "Parent URL": null}