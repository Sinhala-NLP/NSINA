{"Source": "ITN news", "Timestamp": "අගෝස්තු 20, 2023 09:28", "Headline": "රුසියාව එල්ල කළ මිසයිල ප්‍රහාරයකින් යුක්‍රේනයේ පුද්ගලයින් 7 දෙනෙකු ජීවිතක්ෂයට", "News Content": "යුක්‍රේනයේ චර්නිහිව් නගරය ඉලක්ක කර ගනිමින් රුසියාව එල්ල කළ මිසයිල ප්‍රහාරයකින් පුද්ගලයින් 7 දෙනෙකු ජීවිතක්ෂයට පත්ව තිබෙනවා. චර්නිහිව් නගරයට එල්ල වු ප්‍රහාරයෙන් මිය ගිය පිරිස අතරට වයස අවුරුදු 6ක් වන කුඩා දැරියක ද අයත් බව යුක්‍රේන බලධාරීන් පවසනවා. ප්‍රහාරයෙන් තවත් පුද්ගලයින් 144 දෙනෙකු තුවාල ලබා ඇති බවයි වාර්තා වන්නේ. ඒ අතරින් 25 දෙනෙකුගේ තත්ත්වය බරපතළ බව ද සඳහන්. දේවමෙහෙයකට සහභාගි වී සිටි පිරිසක් මෙම ප්‍රහාරයට ගොදුරු වී ඇති බව යුක්‍රේන ආරක්ෂක අංශ පවසනවා. ප්‍රහාරයෙන් විශ්වවිද්‍යාල ගොඩනැගිල්ලකට ද අලාභ හානි සිදුව ඇති බවයි මාධ්‍ය සඳහන් කරන්නේ.         ", "URL": "https://www.itnnews.lk/2023/10/05/509439/", "Category": "Breaking News,ජාත්‍යන්තර පුවත්", "Parent URL": null}