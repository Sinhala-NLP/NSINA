{"Source": "ITN news", "Timestamp": "ජනවාරි 19, 2022 16:16", "Headline": "යේමනයේ ගුවන් ප්‍රහාරයකින් පුද්ගලයින් 14 දෙනෙකු ජීවිතක්ෂයට", "News Content": "යේමනයේ සනා නගරයට එල්ල වූ  ගුවන් ප්‍රහාරයකින් පුද්ගලයින් 14 දෙනෙකු ජීවිතක්ෂයට පත් වුණා. 2019 වසරට පසුව යේමනයේ සනා නගරයට එල්ල වූ දරුණුතම ප්‍රහාරය මෙය ලෙසයි සැළකෙන්නේ. හවුති කැරලිකරුවන්ගේ කාර්යාලයක් ඉලක්ක කරගනිමින් මෙම ප්‍රහාරය එල්ල වී තිබෙනවා. සෞදි ප්‍රමුඛ සන්ධානයෙන් ප්‍රහාරය එල්ල කර ඇති බවට වාර්තා වනවා. ප්‍රහාරය සදහා ඩ්‍රෝන යානා  යොදාගෙන ඇති බවද සඳහන්.  ප්‍රහාරයෙන් නගරයේ නිවාස රැසක් විනාශ වී ඇති බවයි හවුති කැරලිකරුවන් සඳහන් කරන්නේ.     ", "URL": "https://www.itnnews.lk/2023/10/05/389723/", "Category": "ජාත්‍යන්තර පුවත්", "Parent URL": null}