{"Source": "ITN news", "Timestamp": "ஜூன் 14, 2021 12:43", "Headline": "வாரியபொல பொலிஸார் முன்னெடுத்த சுற்றிவளைப்பில் விவசாய திணைக்கள அதிகார் ஒருவர் கைது", "News Content": "வாரியபொல பொலிஸார் முன்னெடுத்த சுற்றிவளைப்பின்போது விவசாய திணைக்கள அதிகார் ஒருவர் கைதுசெய்யப்பட்டுள்ளார். விவசாயிகளுக்காக விநியோகிப்பதற்கு வழங்கப்பட்ட 50 உர மூடைகளை தமது சொந்த வியாபார நிலையத்திற்கு எடுத்துச்சென்று குறைந்த விலையில் விற்பனை செய்யும் முயற்சியில் ஈடுபட்ட போதே குறித்த அதிகாரி கைதுசெய்யப்பட்டுள்ளார். குறித்த விடயம் தொடர்பில் விவசாயிகளினால் பொலிஸாருக்கு வழங்கப்பட்ட முறைப்பாட்டை அடுத்தே சுற்றிவளைப்பு முன்னெடுக்கப்பட்டுள்ளது. சந்தேகநபரான விவசாய திணைக்கள அதிகாரி நீதிமன்றத்தில் ஆஜர்ப்படுத்தப்படவுள்ளதாக பொலிஸ் ஊடகப்பேச்சாளர், பிரதி பொலிஸ் மா அதிபர் அஜித் ரோஹண தெரிவித்துள்ளார். ", "URL": "https://www.itnnews.lk/2023/10/05/342642/", "Category": "Breaking News,தேசிய செய்திகள்", "Parent URL": null}