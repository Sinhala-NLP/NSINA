{"Source": "ITN news", "Timestamp": "පෙබරවාරි 26, 2023 10:00", "Headline": "උඩ ගිය උද්ධමනය – කුකුල් මස් , බිත්තර ,සහල් සහ ඉන්ධන වල මිල අහස උසට", "News Content": "පාකිස්තාන උද්ධමන අගය වාර්තා ගත ලෙස ඉහළ ගොස් තිබෙනවා. මාස 5කට පසු පාකිස්තානයේ වාර්තා වු ඉහළම උද්ධමන අගය පසුගිය සතියේ වාර්තා වී තිබෙනවා. උද්ධමන අගය වැඩි වී ඇති ප්‍රමාණය 40%ක් බවයි සංඛ්‍යාලේඛන පෙන්වා දෙන්නේ. පාකිස්තාන රජය විසින් පසුගිය සතියේ හදුන්වාදුන් නව බදු ප්‍රතිපත්ති අනුව කුකුල් මස් / බිත්තර / සහල් / දුම්වැටි සහ ඉන්ධන වල මිල සීඝ්‍රලෙස ඉහළ ගොස් ඇති බවයි වාර්තා වන්නේ. ජාත්‍යන්තර මූල්‍ය අරමුදලෙන් ආධාර ලබා ගැනීම සදහා පාකිස්තානය තම බදු ප්‍රතිපත්තිය දැඩි කර තිබෙන පසුබිමක ජනතාව වඩාත් අපහසුතාවට පත්ව ඇති බවයි පාකිස්තාන විපක්ෂය චෝදනා කරන්නේ. කෙසේ වෙතත් ඊයේ දිනයේ දී චීනය පාකිස්තානයට ඇමෙරිකානු ඩොලර් මිලියන 700ක ආධාර මුදලක් ලබා දීමට කටයුතු කළා. ", "URL": "https://www.itnnews.lk/2023/10/05/463420/", "Category": "ජාත්‍යන්තර පුවත්", "Parent URL": null}