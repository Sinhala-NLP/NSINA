{"Source": "ITN news", "Timestamp": "ජූනි 11, 2021 17:57", "Headline": "එක්ස්ප්‍රස් පර්ල් ගින්නෙන් ආපදාවට පත් ජනතාවට සහන සැලසීමට අමෙරිකාවෙන් ආධාරයක්", "News Content": "එක්ස්ප්‍රස් පර්ල් නෞකාවේ ගින්න හේතුවෙන් අසීරුතාවයට පත්ව සිටින ජනතාවට සහන සැලසීම සඳහා අමෙරිකා රජයෙන් විසින් ඩොලර් 100,000 ක ආධාරයක් ලබාදී තිබෙනවා. ඒ අනුව ව්‍යසනය නිසා අසීරුතාවයට පත්ව සිටින ධීවර ජනතාවට සහ ඔවුන්ගේ පවුල්වලට කඩිනමින් උපකාර ලබාදෙනු ඇති. ජාත්‍යන්තර සංවර්ධනය සඳහා වන එක්සත් ජනපද නියෝජිතායතනය හෙවත් යූ එස් ඒඩ් හරහා මෙම මුදල මෙරටට ලබාදීමට කටයුතු කෙරෙන බව කොළඹ පිහිටි අමෙරිකානු තානාපති කාර්යාලය නිකුත් කළ නිවේදනයේ දැක්වෙනවා.     ", "URL": "https://www.itnnews.lk/2023/10/05/342142/", "Category": "Breaking News,දේශීය පුවත්", "Parent URL": null}