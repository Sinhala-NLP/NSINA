{"Source": "ITN news", "Timestamp": "ජූලි 8, 2021 15:42", "Headline": "ලොව විශාලතම කෘතිම බුද්ධි තාක්ෂණ සමුළුව ෂැංහයි නුවරදී", "News Content": "ලොව විශාලතම කෘතිම බුද්ධි තාක්ෂණ සමුළුව සහ ප්‍රදර්ශනය චීනයේ ෂැංහයි නුවරදී අද ආරම්භ වුණා. චීනයේ ඉහළ පෙළේ තාක්ෂණික සමාගම් ඔවුන්ගේ නව තාක්ෂණික නිෂ්පාදන එළිදැක්වීම මෙහිදි සිදු වුණා.  චීනය මනා ලෙස කොරෝනා ව්‍යාප්තිය පාලනය කරමින් සිටින නමුත් සෞඛ්‍යාරක්ෂිත ක්‍රමවේද අනුගමනය කරමින් ප්‍රදර්ශනය නැරඹීමට සහ නිෂ්පාදකයින්ට තම නිෂ්පාදන එළිදැක්වීමට අවස්ථාව ලබා දී තිබුණා. මාර්ගගත ක්‍රමය ඔස්සේ විශාල පිරිසකට මේ සදහා සහභාගී වීමට අවකාශය සලසා දී තිබීම ද විශේෂත්වයක්. චීන තාක්ෂණික සමාගම් 1000 කට වැඩි සංඛ්‍යාවක් ප්‍රදර්ශනය සදහා සහභාගී වී සිටියා. කෘතිම බුද්ධි ජංගම දුරකතන යෙදවුම් රැසක් ද මෙහිදි එළිදැක්වුණා.     ", "URL": "https://www.itnnews.lk/2023/10/05/347910/", "Category": "ජාත්‍යන්තර පුවත්", "Parent URL": null}