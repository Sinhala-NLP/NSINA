{"Source": "ITN news", "Timestamp": "ஜூன் 17, 2022 12:55", "Headline": "3 லட்சம் பெற்றோல் பெரல்களை கொள்வனவு செய்ய கடன்பத்திரம் திறப்பு..", "News Content": "டீசல் மற்றும் பெற்றோல் விநியோகம் மட்டுப்படுத்தப்பட்ட அளவில் இடம்பெறுவதாக இலங்கை பெற்றோலிய கூட்டுத்தாபனம் அறிவித்துள்ளது. நாளொன்றுக்கு மூவாயிரம் மெற்றிக்தொன் டீசலும், இரண்டாயிரத்து 600 மெற்றிக்தொன் பெற்றோலும் விநியோகிக்கப்படுவதாக கூட்டுத்தாபனம் அறிவித்துள்ளது. இந்திய கடன்திட்டத்தின்கீழ் கிடைத்த இறுதி எரிபொருள் கப்பல் நேற்று நாட்டை வந்தடைந்தது. இந்நிலையில் 3 லட்சம் பெற்றோல் பெரல்களைக் கொள்வனவு செய்வதற்காக 42.6 மில்லியன் அமெரிக்க டொலர் பெறுமதியான கடன்பத்திரம் திறக்கப்பட்டுள்ளது. மக்கள் வங்கி மூலம் கடன்பத்திரம் திறக்கப்பட்டுள்ளதாக தகவல்கள் தெரிவிக்கின்றன. இதேவேளை டீசல் மற்றும் பெற்றோல் விநியோகத்திற்காக புதிதாக இரு விநியோகஸ்தர்களுக்கு அனுமதி வழங்கப்பட்டுள்ளது. ", "URL": "https://www.itnnews.lk/2023/10/05/417424/", "Category": "Breaking News,தேசிய செய்திகள்,முதன்மை செய்தி", "Parent URL": null}