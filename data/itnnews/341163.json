{"Source": "ITN news", "Timestamp": "ஜூன் 7, 2021 14:52", "Headline": "வெளிநாடுகளில் உள்ள இலங்கையர்கள் நாடு திரும்புவதற்கான புதிய சுகாதார வழிகாட்டல்கள்..", "News Content": "வெளிநாடுகளில் உள்ள இலங்கையர்கள் நாடு திரும்புவதற்கான புதிய சுகாதார வழிகாட்டல்கள் சுகாதார அமைச்சினால் வெளியிடப்பட்டுள்ளன. தடுப்பூசி செலுத்திய பின் நாட்டிற்கு திரும்பும் இலங்கையர்களும், இரட்டை குடியுரிமை கொண்டவர்கள் 14 நாட்கள் தங்களை தனிமைப்படுத்தமுடியும். அதற்கென அவர்களுக்கான வீடு இலங்கையில் இருக்கவேண்டும் என்பதோடு தடுப்பூசியின் 2 டோஸ்களும் இலங்கைக்கு வருகை தருவதற்கு 2 வாரங்களுக்கு முன்னர் செலுத்தியிருக்க வேண்டும். எனினும் இந்தியா, வியட்நாம், தென்னாபிரிக்கா மற்றும் தென்அமெரிக்கா நாடுகளில் இருந்து இலங்கையர்களோ அல்லது இரட்டை குடியுரிமை கொண்டவர்களோ நாட்டிற்கு வருகை தந்து வீடுகளில் தனிமைப்படுத்த முடியாது என சுட்டிக்காட்டப்பட்டுள்ளது. இலங்கைக்கு வருகை தரும் சகலரும், வருகை தருவதற்கு முன்னர் தொற்று ஏற்படவில்லை என உறுதிப்படுத்தப்பட வேண்டும் என சுகாதார அமைச்சு வெளியிட்டுள்ள புதிய சுகாதார வழிகாட்டல்களில் குறிப்பிடப்பட்டுள்ளது. ", "URL": "https://www.itnnews.lk/2023/10/05/341163/", "Category": "Breaking News,அண்மைய செய்திகள்,தேசிய செய்திகள்", "Parent URL": null}