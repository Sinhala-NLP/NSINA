{"Source": "ITN news", "Timestamp": "ඔක්තෝබර් 17, 2022 19:55", "Headline": "අතුරුදන්වූවන්ගේ පරික්ෂණවලට දෙමළ සන්ධාන මන්ත්‍රි ගෝවින්දන්ගෙන් බාධා", "News Content": "උතුරු නැගෙනහිර අතුරුදන් වූවන්ගේ ඥාතීන්ගේ සහභාගීත්වයෙන් කොළඹ පිහිටි එක්සත් ජාතීන්ගේ කාර්යාලය ඉදිරිපිට දී අද උද්ඝෝෂණයක් පැවැත්වුණා. අතුරුදන් වූවන් පිළිබද සත්‍ය තොරතුරු හෙළිකර යුක්තිය ඉටුකරන ලෙසයි ඔවුන් ඉල්ලා සිටියේ. එක්සත් ජාතීන්ගේ කාර්යාලය ඉදිරිපිට දී පැය 3 කට ආසන්න කාලයක් උද්ඝෝෂණය පැවැත්වුණා. එක්සත් ජාතීන්ගේ මෙරට නේවාසික ප්‍රධානී හැනා සිංගර් මහත්මිය වෙත ඔවුන් ලිපියක් ද භාරදුන්නා. අතුරුදන් වූ තම සමීපතමයන් පිළිබද තොරතුරු සෙවීම සදහා ජාත්‍යන්තර පරීක්ෂණයක් සිදුකිරීමට අවශ්‍ය සහාය ලබාදෙන ලෙසයි ඔවුන් එම ලිපියෙන් ඉල්ලා තිබෙන්නේ. මේ අතර අතුරුදන් වූවන්ගේ කාර්යාලය මඩකලපුව දිස්ත්‍රික්කයේ මේ සම්බන්ධයෙන් පරීක්ෂණ සිදුකරමින් පවතින අවස්ථාවේ දෙමළ ජාතික සන්ධානයේ මන්ත්‍රී ගෝවින්දන් කරුණාකරන් එම නිලධාරීන්ට බාධා කරමින් තර්ජනයක් ද සිදුකර ඇති බව අමාත්‍ය විජේදාස රාජපක්ෂ මහතා පවසනවා.       ", "URL": "https://www.itnnews.lk/2023/10/05/441087/", "Category": "දේශීය පුවත්", "Parent URL": null}