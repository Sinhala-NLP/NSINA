{"Source": "ITN news", "Timestamp": "අගෝස්තු 16, 2021 16:51", "Headline": "මැලේසියා අගමැති මාස 17 කට පසු ඉල්ලා අස්වෙයි", "News Content": "මැලේසියාවේ අග්‍රමාත්‍ය මුහයිඩින් යසින් මාස 17 ක් බලයේ සිටීමෙන් පසු ඉල්ලා අස්වී තිබෙනවා. මැලේසියාව කෙටිම කාලයක් පාලනය කළ අග්‍රාමාත්‍යවරයා බවට මුහයිඩින් පත්වනවා. කොවිඩ් නයින්ටීන් වංසගත තත්ත්වය පාලනය කිරීමේදී ඔහුගේ රජය ගත් ක්‍රියාමාර්ග සම්බන්ධයෙන් පසුගිය කාලය තුළදී එල්ල වූ දැඩි පීඩනය මෙම ඉල්ලා අස්වීමට හේතුවූ බවයි මැලේසියා මාධ්‍ය පැවසුවේ. මුහයිඩින් මේ වනවිට 74 වන වියේ පසුවනවා. මැලේසියාව තුළ කොරෝනා වයිරසයෙන් දොලොස් දහස් පන්සියයකට වැඩි පිරිසක් මරණයට පත්වීමත් සමග ඔහු දැඩි පීඩනයකට ලක් වුණා.     ", "URL": "https://www.itnnews.lk/2023/10/05/356518/", "Category": "ජාත්‍යන්තර පුවත්", "Parent URL": null}