{"Source": "ITN news", "Timestamp": "අප්‍රේල් 17, 2023 16:10", "Headline": "සිරිමාවෝ බණ්ඩාරනායක මැතිනියගේ 107 වන ජන්ම දිනය අදයි", "News Content": "ලොව අගමැතිණිය වූ සිරිමාවෝ බණ්ඩාරනායක මැතිනියගේ 107 වන ජන්ම දිනය අදට යෙදී තිබුණා. ඒ වෙනුවෙන් බණ්ඩාරනායක අනුස්මරණ සම්මන්ත්‍රණ ශාලා පරිශ්‍රයේ පිහිටි එම මැතිනියගේ පිළිරුවට පුෂ්පෝපහාර දැක්වීම සිදුකෙරුණා. හිටපු අගමැතිණි සිරිමාවෝ බණ්ඩාරනායක මැතිණිය 1916 වසරේ අප්‍රේල් මස 17 වනදා උපත ලැබුවා. 1972 වසරේ පළමු ජනරජ ව්‍යවස්ථාව ඇති කිරීම මෙන්ම රටේ ආහාර සුරක්ෂිතතාවය ඉහළ නැංවීම / බ්‍රිතාන්‍ය කිරීටයෙන් ශ්‍රී ලංකාව නිදහස් කර ප්‍රජාතන්ත්‍රවාදී ජනරජයක් බිහි කිරීම/ නොබැදි ජාතීන්ගේ සමුළුව ශ්‍රී ලංකාවේ පවත්වමින් ජාත්‍යන්තර සබදතා වැඩි දියුණු කිරීම ඇතුළු සේව රැසක් ඇය රට වෙනුවෙන් ඉටු කළා. සිරිමාවෝ බණ්ඩාරනායක මැතිණියගේ 107 වන ඡන්ම දිනය වෙනුවෙන් බණ්ඩාරනායක අනුස්මරණ සම්මන්ත්‍රණ ශාලා පරියේ පිහිටි පිළිරුවට පුෂ්පෝපහාර දැක්වීම සිදුකෙරුණා. හිටපු ජනාධිපතිනි චන්ද්‍රිකා බණ්ඩාරනායක කුමාරතුංග මහත්මිය ඇතුළු පවුලේ සාමාජිකයින් මෙන්ම දේශපාලන නියෝජිතයින් රැසක් ඊට එක්ව සිටියා. ", "URL": "https://www.itnnews.lk/2023/10/05/476173/", "Category": "දේශීය පුවත්", "Parent URL": null}