{"Source": "ITN news", "Timestamp": "ජූනි 4, 2023 13:55", "Headline": "අධික වර්ෂාව හේතුවෙන් පහත්බිම් කිහිපයක් ජලයෙන් යටවෙයි", "News Content": "ප්‍රදේශ කිහිපයකට ඇඳ හැළෙන අධික වර්ෂාව හේතුවෙන් පහත්බිම් කිහිපයක් ජලයෙන් යටව පවතිනවා. කුකුලේ ගඟ ජලාශයේ වාන් දොරටුවක් ද මේ වන විට විවෘත කර තිබෙනවා. හොරණ බුලත්සිංහල ඇතුළු ප්‍රදේශ කිහිපයකට අධික වර්ෂාවක් ලැබෙමින් පවතිනවා. ඒ හේතුවෙන් කුකුලේ ගඟ ජලාශයේ වාන් දොරටුවක් විවෘත කර ඇති අතර තප්පරේට ඝන මීටර 60ක ජල ධාරිතාවක් කුඩා ගඟ වෙත මුදා හැරෙනවා. ඒ හේතුවෙන් කුඩා ගඟ පිටාර ගැලීමත් සමග බුලත්සිංහල මෝල්කාව ප්‍රධාන මාර්ගයේ දඹල, නාලියැද්ද, අඹගස් හංදිය ප්‍රදේශ ජලයෙන් යටව පවතිනවා. ඒ හේතුවෙන් ගමනාගමනයට බාධා එල්ල වීමත් සමඟ ජනතාව අපහසුතාවට පත්ව ඇති බවයි වාර්තා වන්නේ.             ", "URL": "https://www.itnnews.lk/2023/10/05/488993/", "Category": "දේශීය පුවත්", "Parent URL": null}