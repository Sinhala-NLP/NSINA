{"Source": "ITN news", "Timestamp": "மார்ச் 29, 2022 17:25", "Headline": "22 இலட்சம் குடும்பங்களுக்கு நன்மை பயக்கும் பசுமையான வீட்டுத்தோட்ட திட்டம் ஆரம்பம்..", "News Content": "கிழங்கு, வெங்காயம் மற்றும் மிளகாய் விதைகளை இறக்குமதியின்றி உள்நாட்டில் உற்பத்தி செய்யும் வேலைத்திட்டம் ஆரம்பிக்கப்பட்டுள்ளதாக அமைச்சர் மஹிந்தானந்த அழுத்கமகே தெரிவித்தார். 22 இலட்சம் வீட்டுத்தோட்ட குடும்பங்களை இலக்காக கொண்டு பசுமை தேசம் தேசிய வீட்டுத்தோட்ட செய்கை புரட்சி ஆரம்பிக்கப்பட்டுள்ளது. விஷமற்ற போசாக்குடன் கூடிய பசுமையான மரக்கறி, பழ வகைகள், கிழங்கு, கீரை வகைகள் உள்ளிட்ட உணவுப் பொருட்;களை தமது வீட்டுத்தோட்டத்திலேயே செய்கை பண்ணுவதன் மூலம் ஆரோக்கியமான பூரணத்துவமாக குடும்ப அலகுகளை உருவாக்கும் வேலைத்திட்டத்திற்கு அமைய இவ்வேலைத்திட்டம் உருவாக்கப்பட்;டுள்ளது. ஒவ்வொரு பிரதேச செயலக பிரிவுகள் தோறும் கிராம உத்தியோகத்தர் அலுவலகத்தில் இத்திட்டம் முன்னெடுக்கப்படும். ஆரம்ப வேலைத்திட்டத்தை நினைவு படுத்தும் வகையில் மரக்கன்று ஒன்று நடப்பட்டது. அமைச்சர்களான சமல் ராஜபக்ஷ மஹிந்தானந்த அழுத்கமகே, பந்துலகுணவர்த்தன, மற்றும் பாராளுமன்ற உறுப்பினர் ஆகியோர் குறித்த சந்தர்ப்பத்தில் இணைந்திருந்தனர். புத்தளம் மாவட்டத்தில் பசுமை தேசம் வீட்டுத்தோட்ட புரட்சி பாராளுமன்ற உறுப்பினர் அசோக்க பிரியந்த தலைமயில் இடம்பெற்றது. மஹாவௌ , பஹலகுடாவௌ கிராம சேவை பிரிவை அடிப்படையாக கொண்டு திட்டம் முன்னெடுக்கப்பட்டது. ", "URL": "https://www.itnnews.lk/2023/10/05/404485/", "Category": "Breaking News,அண்மைய செய்திகள்,தேசிய செய்திகள்", "Parent URL": null}