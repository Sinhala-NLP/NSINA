{"Source": "ITN news", "Timestamp": "செப்டம்பர் 16, 2021 12:39", "Headline": "சீரற்ற வானிலையால் டெங்கு நோய் பரவும் வேகமும் அதிகரிப்பு", "News Content": "நாட்டில் ஏற்பட்டுள்ள சீரற்ற வானிலையால் டெங்கு நோய் பரவும் வேகமும் அதிகரித்துள்ளது. கல்முனை மாவட்டத்தில் டெங்கு நுளம்பு பரவக்கூடிய அபாயம் ஏற்பட்டுள்ளதாக பிராந்திய சுகாதார சேவைகள் பணிப்பாளர் டொக்டர் ஜி.சுகுனன் தெரிவித்துள்ளார். கடந்த ஜனவரி மாத்திலிருந்து இதுவரை 217 டெங்கு நோயாளர்கள் மாவட்டத்தில் இணங்காணப்பட்டுள்ளனர். இந்நிலையில் ஒருங்கிணைந்த சுகாதார மேம்பாட்டு அபிவிருத்தி வேலைத்திட்டத்தின் ஊடாக டெங்கு ஒழிப்பு நடவடிக்கைகள் முன்னெடுக்கப்பட்டு வருகின்றன. அட்டாளைச்சேனை, நிந்தவூர், காரைத்தீவு ஆகிய சுகாதார வைத்திய அதிகாரி பிரிவுகளில் டெங்கு நோய் வேகமாக பரவக்கூடிய இடங்கள் அடையாளம் காணப்பட்டுள்ளன. இந்நிலையில் டெங்கு நுளம்பு பரவும் வகையில் வெற்றுக்காணிகளை வைத்திருப்போர் 2 வார காலத்திற்குள் அதனை துப்பரவு செய்ய வேண்டும். தவறும் பட்சத்தில் அவர்களுக்கு எதிராக சட்ட நடவடிக்கை எடுக்கப்படுமென பிராந்திய சுகாதார சேவைகள் பணிப்பாளர் டொக்டர் ஜி.சுகுனன் தெரிவித்துள்ளார். ", "URL": "https://www.itnnews.lk/2023/10/05/362857/", "Category": "Breaking News,தேசிய செய்திகள்", "Parent URL": null}