{"Source": "ITN news", "Timestamp": "අගෝස්තු 26, 2022 10:23", "Headline": "ඕස්ට්‍රේලියා ඉතිහාසයේ අත්අඩංගුවට ගත් විශාලතම අයිස් මත්ද්‍රව්‍ය තොගය සිඩ්නි වරායේදී අත්අඩංගුවට", "News Content": "ඕස්ට්‍රේලියා ඉතිහාසයේ මෙතෙක් අත්අඩංගුවට ගත් විශාලතම අයිස් මත්ද්‍රව්‍ය තොගය සිඩ්නි වරායේදී අත්අඩංගුවට ගැනීමට හැකිවී තිබෙනවා. අයිස් මත්ද්‍රව්‍ය මෙට්‍රික් ටොන් 2 ක ප්‍රමාණයක් මෙලෙස අත්අඩංගුවට ගෙන ඇති බවයි විදෙස් මාධ්‍ය වාර්තා කළේ. මෙහි වටිනාකම ඕස්ට්‍රේලියා ඩොලර් බිලියන 1.6 ක් ඉක්මවන බව වාර්තා වනවා. සිද්ධිය සම්බන්ධයෙන් පුද්ගලයන් 3 දෙනෙකු මේ වන විට අත්අඩංගුවට ගෙන තිබෙනවා. ඔවුන් මෙම මත්ද්‍රව්‍ය මැදපෙරදිග සිට ඕස්ට්‍රේලියාවට ආනයනය කර ඇති බව මූලික විමර්ශනවලදී හෙළිවුණා.     ", "URL": "https://www.itnnews.lk/2023/10/05/431216/", "Category": "ජාත්‍යන්තර පුවත්", "Parent URL": null}