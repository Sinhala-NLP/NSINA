{"Source": "ITN news", "Timestamp": "மே 13, 2021 12:21", "Headline": "சீரற்ற வானிலை.. கடமையிலுள்ள மீனவர்கள் கரை திரும்புமாறு எச்சரிக்கை..", "News Content": "கடற்றொழிலில் ஈடுபட்டுள்ள மீனவர்கள் உடனடியாக கரைக்கு திரும்புமாறு அறிவுறுத்தப்பட்டுள்ளது. சவுதி அரேபிய கடற்பரப்பில் தென்கிழக்கு பகுதியில் ஏற்பட்டுள்ள தாழமுக்கம் காரணமாக சூறாவளி தாக்கம் உருவாகியுள்ளது. எதிர்வரும் சில தினங்களில் குறித்த சூறாவளி தீவிரமடைந்து இலங்கையின் வடக்கு, மேற்கு நோக்கி கடக்கலாமென வளிமண்டலவியல் திணைக்களம் அறிவுறுத்தியுள்ளது. இதனால் எதிர்வரும் சில தினங்களில் காங்கேசன்துறையிலிருந்து மன்னார் வரையிலும், கொழும்பு – காலியூடாக ஹம்பாந்தோட்டை வரையான கரையோர பிரதேசங்களிலும் கடல் சற்று கொந்தளிப்பாக காணப்படும். இதனால் கடல்சார் சமூகத்தினர் அவதானத்துடன் செயற்பட வேண்டிய நிலை உருவாகியுள்ளது. அதனை கருத்திற்கொண்டே தற்போது கடற்பரப்புக்களில் தொழிலில் ஈடுபட்டு வருவோர் உடனடியாக கரைக்கு திரும்புமாறு அறிவுறுத்தப்பட்டுள்ளனர்.   ", "URL": "https://www.itnnews.lk/2023/10/05/336751/", "Category": "Breaking News,தேசிய செய்திகள்", "Parent URL": null}