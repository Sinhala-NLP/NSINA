{"Source": "ITN news", "Timestamp": "අගෝස්තු 6, 2022 21:31", "Headline": "ගනේමුල්ල සංජීවගේ ගෝලයෙකු හෙරොයින් සමඟ අත්අඩංගුවට", "News Content": "සංවිධානාත්මක අපරාධකරුවෙකු හා ජාවාරම්කරුවෙකු වන ගනේමුල්ල සංජීවගේ ගෝලයෙකු හෙරොයින් සමඟ අත්අඩංගුවට ගැනීමට පොලිස් විශේෂ කාර්ය බළකාය සමත් වුණා. ගම්පහ තම්මිට මාකේවිට ප්‍රදේශයේදී කළ වැටලීමකදීයි මොහු අත්අඩංගුවට ගෙන තිබෙන්නේ. සංවිධානාත්මක අපරාධකරුවෙකු සහ මත්ද්‍රව්‍ය ජාවාරම්කරුවෙකු වන ගනේමුල්ල සංජීව යන අයගේ සමීපතම ගෝලයෙකු වන සුමිත් ප්‍රසන්න නමැති මෙම පුද්ගලයා හෙරොයින් ග්‍රෑම් දාහතරකට අධික ප්‍රමාණයක් සමඟයි අත්අඩංගුවට ගැනුණේ. කඩුවක් හා ජංගම දුරකතන දෙකක්ද අත්අඩංගුවට ගෙන තිබෙනවා.     ", "URL": "https://www.itnnews.lk/2023/10/05/427367/", "Category": "දේශීය පුවත්", "Parent URL": null}