{"Source": "ITN news", "Timestamp": "டிசம்பர் 28, 2022 13:44", "Headline": "முதன் முறையாக இலங்கையிலிருந்து பிரான்ஸ் மற்றும் பிரித்தானியாவிற்கு பனை தயாரிப்புக்கள் ஏற்றுமதி..", "News Content": "முதன் முறையாக இலங்கையிலிருந்து பிரான்ஸ் மற்றும் பிரித்தானியாவிற்கு பனை   தயாரிப்புக்கள் ஏற்றுமதி செய்யப்பட்டுள்ளது. பனை சார் உற்பத்திகளின் விற்பனையை மேம்படுத்துவதற்கும் நடவடிக்கை எடுக்கப்பட்டள்ளது. பனை அபிவிருத்தி சபை மற்றும் பனை ஆய்வு நிறுவனத்தின் முழுமையான கண்காணிப்பின் கீழ் பதிவு செய்யப்பட்டுள்ள ஏற்றுமதி நிறுவனத்தின் ஊடாக பிரான்ஸிற்கு பனைமரக்கள் ஏற்றுமதி செய்யப்பட்டுள்ளது. 45 ஆயிரம் அமெரிக்க டொலர்கள் பெறுமதியான ஏற்றுமதி முன்னெடுக்கப்பட்டுள்ளதாகவும், அதற்கு மேலதிகமாக கடந்த 29ம் திகதி மற்றுமொரு தொகை ஏற்றுமதி செய்யப்பட்டுள்ளது. இந்நிலையில் இங்கிலாந்தில் விநியோக முகவர் நிறுவனம் ஒன்றின் ஊடாக விசேட விற்பனை மேம்படுத்தல் வேலைத்திட்டம் ஒன்றை நடைமுறைப்படுத்துவதற்கும் திட்டமிடப்பட்டள்ளது. அமைச்சர் ரமேஸ் பத்திரன, இராஜாங்க அமைச்சர் லொஹான் ரத்வத்தே ஆகியோரின் ஆலோசனைக்கமைய குறித்த செயற்பாடு முன்னெடுக்கப்படுகின்றமை சுட்டிக்காட்டத்தக்கது. ", "URL": "https://www.itnnews.lk/2023/10/05/452541/", "Category": "Breaking News,அண்மைய செய்திகள்,வணிகம்", "Parent URL": null}