{"Source": "ITN news", "Timestamp": "ඔක්තෝබර් 10, 2021 13:06", "Headline": "ශ්‍රී ලංකා යුද හමුදාවේ 72 වන සංවත්සරය අදයි", "News Content": "ශ්‍රී ලංකා යුද හමුදාවේ 72 වන සංවත්සරය අදයි. සංවත්සර දින පෙලපාලිය ජනාධිපති ගෝඨාභය රාජපක්ෂ මැතිතුමාගේ 72 වන යුද හමුදා සංවත්සරයට සමගාමී ලෙස යුද හමුදාවේ නිලධාරීන්567 දෙනෙකු සහ සෙසු නිලයන් 10369 ක් සදහා උසස්වීම් ලබා දී තිබෙනවා. මෙරට භෞමික අඛණ්ඩතාව සහ සෛවරීභාවය ආරක්ෂා කර ගැනීම සදහා ශ්‍රී ලංකා ආරක්ෂක හමුදාවෙන් ඉටු වූයේ අප්‍රමාණ මෙහෙයක්. නන්දිකඩාල් කලපුවේ දී එල්ටීටීඊ නායක වේලුපිල්ලේ ප්‍රභාකරන් වීරෝධාර රණවිරුවන් අතින් ජීවිතක්ෂයට පත්වීමත් සමග වසර තිහක මිලෙච්ඡ ත්‍රස්තවාදයට එරෙහිව සටන් වදිමින් ශ්‍රී ලංකා යුද හමුදාව මාතෘ භූමියේ නිදහස වෙනුවෙන් විශාල කැපකිරීමක් සිදු කළා. එල්ටීටීඊ ප්‍රාණ ඇපයේ සිටි දස දහස් සංඛ්‍යාත සිවිල් වැසියන් මුදා ගැනීමේ ගෞරවයද ආරක්ෂක හමුදාව සතු වනවා. 72 වන යුද හමුදා සංවත්සරයට සමගාමී ලෙස නිලධාරීන් 567 දෙනෙකු සහ සෙසු නිලයන් 10369 ක් සදහා උසස්වීම් පිරි නැමුණා. ඒ අනුව බ්‍රිග්‍රේඩියර් තනතුරෙහි කටයුතු කළ ජ්‍යෙෂ්ඨ නිලධාරීන් අට දෙනෙකු මේජර් ජනරාල් ධූරයටත් කර්නල් තනතුරේ කටයුතු කළ නිලධාරීන් 17 දෙනෙකු බ්‍රිග්‍රේඩියර් තනතුරටත් පත් කෙරුණා. ලුතිනන් කර්නල් තනතුරෙහි සේවය කළ නිලධාරින් 42 ක් කර්නල් තනතුරටත් මේජර් තනතුරේ කටයුතු කළ නිලධාරීන් 60 දෙනෙකු ලුතිනන් කර්නල් තනතුරටත් පත් කර තිබෙනවා. කපිතාන් තනතුරෙහි සේවය කළ නිලධාරීන් 256 දෙනෙකු මේජර් තනතුරට සහ ලුතිනන් තනතුරේ කටයුතු කළ නිලධාරීන් 10 දෙනෙකු කපිතාන් තනතුරටත් උසස්කර තිබෙනවා. 72 වන යුද හමුදා සංවත්සරයට සමගාමී ලෙස යුද හමුදාපතිවරයා අනුරාධපුර පිහිටි අභිමංසලට ගොස් ආබාධිත සෙබළුන්ගේ සැප දුක සොයා බැලීමට ද කටයුතු කළා. ඔවුන් සමග පිළිසදරක නිරත වූ යුද හමුදාපතිවරයා රණවිරුවන් රට දැය වෙනුවෙන් ඉටු කළ සේවාව ප්‍රශංසාවට ලක් කළා. සාලියපුර ගජබා රෙජිමේන්තු මූලස්ථානයේ දී  ජනාධිපති ගෝඨාභය රාජපක්ෂ මැතිතුමාගේ ප්‍රධානත්වයෙන් සංවත්සර සැමරුම් අද පැවැත්වෙන බවයි යුද හමුදා මාධ්‍ය ප්‍රකාශක බ්‍රිග්‍රේඩියර් නිලන්ත ප්‍රේමරත්න මහතා පැවසුවේ.     ", "URL": "https://www.itnnews.lk/2023/10/05/368219/", "Category": "දේශීය පුවත්", "Parent URL": null}