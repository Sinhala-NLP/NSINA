{"Source": "ITN news", "Timestamp": "ජූනි 17, 2022 15:22", "Headline": "බදුල්ලේ දෙමහල් නිවසක ගින්නක්", "News Content": "බදුල්ලේ දෙමහල් නිවසක හටගත් ගින්නකින් එහි උඩුමහල සම්පූර්ණයෙන්ම විනාශයට පත්වුණා. බදුල්ල නගරයේ මුතියංගනය රජමහා විහාරය පිටුපස සුමනතිස්ස ගම්මානයේ නිවසක මෙම ගින්න හට ගැනුණා. ගින්න හට ගැනීමට පෙර රතිඤ්ඤා වැනි යමක් පිපුරුණු බවයි ප්‍රදේශවාසීන් පවසන්නේ. මෙම දෙමහල් නිවසේ පවුල් 5ක් ජීවත් වනවා. ගින්න හටගත් අවස්ථාවේදී කිසිවෙකුත් නිවසේ නොසිටි බව පොලිසිය සදහන් කරනවා. පැය භාගයක පමණ කාලයක් ගින්න පැවති අතර බදුල්ල මහනගර සභාවේ ගිනි නිවන අංශයේ නිලධාරීන් පැමිණ එය නිවාදමා තිබෙනවා.         ", "URL": "https://www.itnnews.lk/2023/10/05/417489/", "Category": "දේශීය පුවත්", "Parent URL": null}