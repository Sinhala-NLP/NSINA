{"Source": "ITN news", "Timestamp": "නොවැම්බර් 19, 2021 12:52", "Headline": "තිරුපති දේවස්ථාන නගරය මුළුමනින්ම ජලයෙන් යටවෙයි – බැතිමතුන් සිරවෙයි", "News Content": "‌අඛණ්ඩව ඇදහැලෙන මහ වැසි සමග ඇතිවූ ජලගැල්මෙන් ඉන්දියාවේ තිරුපති වැදපුදා ගැනීමට ගිය බැතිමතුන් දේවස්ථානය තුළ සිරවී සිටින බව වාර්තා වනවා. අයහපත් කාලගුණය හේතුවෙන් තිරුපති ජාත්‍යන්තර ගුවන්තොටුපලේ ගුවන් ගමන් ද තාවකාලිකව අත්හිටුවා ඇති බවයි ඉන්දීය මාධ්‍ය වාර්තා කරන්නේ. අඛණ්ඩ වර්ෂාවත් සමග ඇතිවූ ගංවතුර හේතුවෙන් ඉන්දියාවේ තිරුපති දේවස්ථාන නගරය මුළුමනින්ම ජලයෙන් යටවී තිබෙනවා. මේ හේතුවෙන් තිරුපති දේවස්ථානය පිහිටි කදුකර ප්‍රදේශයට පිවිසෙන මාර්ග සියල්ලම ජලයෙන් යටවී ඇති බවයි පැවසෙන්නේ. එහි අතරමංවූ බැතිමතුන්ට දේවස්ථාන භූමියේ නවාතැන් පහසුකම් සළසා දීමට එහි භාරකාර සභාව කටයුතුකර තිබෙනවා. එමෙන්ම සහන කටයුතු ද අඛණ්ඩව ක්‍රියාත්මක වන බවයි පැවසෙන්නේ.      ", "URL": "https://www.itnnews.lk/2023/10/05/377158/", "Category": "Breaking News,ජාත්‍යන්තර පුවත්", "Parent URL": null}