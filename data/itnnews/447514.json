{"Source": "ITN news", "Timestamp": "நவம்பர் 25, 2022 12:14", "Headline": "தாய் ஒருவர் கூரிய ஆயுதத்தால் தாக்கி கொலை..", "News Content": "பிள்ளையை பாடசாலையில் விட்டு வீடு திரும்பிய தாய் ஒருவர் கூரிய ஆயுதத்தால் தாக்கி கொலை செய்யப்பட்டுள்ளார். சம்பவம் பொல்பித்திகம பொலிஸ் பிரிவிட்குட்பட்ட தல்பன்வௌ பகுதியில் இடம்பெற்றுள்ளது. 32 வயதான தாய் ஒருவரே சம்பவத்தில் உயிரிழந்துள்ளார். அவர் பிள்ளையை பாடசாலையில் விட்டு வீட்டுக்கு சைக்கிளில் சென்ற போதே கூரிய ஆயுதத்தால் தாக்கி கொலை செய்யப்பட்டுள்ளதாக பொலிஸார் தெரிவித்துள்ளனர். தனது கணவருடன் ஏற்பட்ட முறுகள் நிலை காரணமாக இருவரும் வேறு இடங்களில் வசித்து வருகின்றனர். இந்நிலையில் கணவரே கொலை சம்பவத்தை மேற்கொண்டிருக்கலாமென பொலிஸார் சந்தேகம் வெளியிட்டுள்ளனர். சடலம் பொல்பித்திகம வைத்தியசாலையின் பிரேத அறையில் வைக்கப்பட்டுள்ளது. சந்தேக நபரை கைதுசெய்வதற்கான விசாரணைகளை பொலிஸார் ஆரம்பித்துள்ளனர். ", "URL": "https://www.itnnews.lk/2023/10/05/447514/", "Category": "Breaking News,தேசிய செய்திகள்", "Parent URL": null}