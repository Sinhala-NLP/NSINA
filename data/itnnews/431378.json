{"Source": "ITN news", "Timestamp": "අගෝස්තු 27, 2022 09:49", "Headline": "පාකිස්තානයේ අධික ජල ගැල්ම නිසා දැඩි සෞඛ්‍ය තර්ජනයක් මතුවෙයි", "News Content": "පාකිස්තානයේ මෝසම් වැසි සමග ඇති වී තිබෙන අධික ජල ගැල්ම නිසා දැඩි සෞඛ්‍ය තර්ජනයක් මතු වී තිබෙන බව විදෙස් මාධ්‍ය වාර්තා කළා. ජල ගැල්ම සමග කැළිකසල නිදහසේ පාවෙන ආකාරය දැකගැනීමට ලැබුණා. මේ වනවිට ජල ගැල්මෙන් මිලියන 33 කට වැඩි ජනතාවක් බලපෑමට ලක්ව තිබෙනවා. 900 කට වැඩි පිරිසක් මියගොස් ඇති බවයි විදෙස් මාධ්‍ය සදහන් කළේ. පසුගිය පැය 24 තුලදී පුද්ගලයන් 34 දෙනෙකු අයහපත් කාලගුණය නිසා මියගොස් තිබෙනවා. පාකිස්තාන රජය සදහන් කළේ විපතට පත් ජනතාවට ආධාර සැපයීම සදහා විදෙස් රටවල සහ සංවිධානවල සහාය අත්‍යවශ්‍ය වන බවයි.       ", "URL": "https://www.itnnews.lk/2023/10/05/431378/", "Category": "ජාත්‍යන්තර පුවත්", "Parent URL": null}