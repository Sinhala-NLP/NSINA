{"Source": "ITN news", "Timestamp": "අප්‍රේල් 25, 2021 11:21", "Headline": "1915 දී ආමේනියානු ජාතිකයන් පිරිසක් ඝාතනයට ලක්වීම සමූහ ඝාතනයක් ලෙස නම් කෙරේ", "News Content": "1915 වසරේ දී ආමේනියානු ජාතිකයන් පිරිසක් ඝාතනයට ලක්වීම සමූහ ඝාතනයක් ලෙස නම් කිරීමට ඇමරිකා ජනාධිපති ජෝ බයිඩන් කටයුතු කර තිබෙනවා. ඇමරිකා ජනාධිපතිවරයෙකු මෙම ඝාතනය සමූහ ඝාතනයක් ලෙස පිලිගත් ප්‍රථම අවස්ථාව මෙයයි. වර්තමානයේ තුර්කිය පවතින කලාපය තුළ ක්‍රියාත්මක වූ ඔටෝමන් අධිරාජ්‍ය තුළ මෙම ඝාතනය සිදුවුණා. තුර්කිය සදහන් කළේ යම් යම් අපරාධ සහ මිනිස් ඝාතන සිදුවුවද එම සිද්ධිය සමූහ ඝාතනයක් ලෙස සැලකිය නොහැකි බවයි. ඇමරිකා ජනාධිපතිවරයාගේ ප්‍රකාශය දැඩිව ප්‍රතික්ශේප කරන බවද තුර්කි විදේශ  කටයුතු අමාත්‍යවරයා නිවේදනයක් නිකුත් කරමින් දැනුම් දුන්නා. සිද්ධියට අදාළව තුර්කියේ සිටින ඇමරිකා තානාපතිවරයා කැදවීමටද තුර්කි විදේශ කටයුතු අමාත්‍යංශය කටයුතු කළා.         ", "URL": "https://www.itnnews.lk/2023/10/05/333551/", "Category": "ජාත්‍යන්තර පුවත්", "Parent URL": null}