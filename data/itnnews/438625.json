{"Source": "ITN news", "Timestamp": "ඔක්තෝබර් 4, 2022 09:00", "Headline": "අත්‍යාවශ්‍ය සේවා සම්බන්ධයෙන් විශේෂ ගැසට් නිවේදනයක් නිකුත් කරයි", "News Content": "අත්‍යවශ්‍ය සේවා පවත්වාගෙන යාම සදහා අතිවිශේෂ ගැසට් නිවේදනයක් නිකුත් කර තිබෙනවා. ජනාධිපති රනිල් වික්‍රමසිංහ මහතාගේ උපෙදස් මතයි එම ගැසට් නිවේදනය නිකුත් කර තිබෙන්නේ. ඒ අනුව විදුලිබල සැපයීම සම්බන්ධ සියලු සේවාවන් අත්‍යවශ්‍ය සේවා ලෙස නම්කර තිබෙනවා. එමෙන්ම ඛනිජ තෙල් නිෂ්පාදන හා ඉන්ධන සැපයීම හෝ බෙදාහැරීම ද අත්‍යවශ්‍ය සේවා ලෙසයි නම් කර ඇත්තේ. රෝහල්වල සාත්තු නිවාසවල බෙහෙත්ශාලා සහ වෙනත් සමාන ආයතනවල රෝගීන් නඩත්තු කිරීම සහ පිළිගැනීම,  රැකවරණය,  පෝෂණය කිරීම සහ ප්‍රතිකාර කිරීම සම්බන්ධව අවශ්‍ය හෝ කළ යුතු ඕනෑම විස්තරයක සියලුම සේවා වැඩ හෝ ශ්‍රමය අත්‍යවශ්‍ය සේවා ලෙස එම ගැසට්ටුවෙන් නම්කර තිබෙනවා. ඒ අනුව රාජ්‍ය සංස්ථාවකින් හෝ රාජ්‍ය දෙපාර්තමේන්තුවකින් හෝ පළාත් පාලන ආයතනයකින් හෝ සමූපකාර සමිතියකින් හෝ ඒවායෙහි ශාඛාවකින් සපයනු ලබන සේවා අත්‍යවශ්‍ය සේවාවන් බවට පත්කර ඇති බවයි අදාළ ගැසට් නිවේදනය මගින් ප්‍රකාශයට පත්කර ඇත්තේ.        ", "URL": "https://www.itnnews.lk/2023/10/05/438625/", "Category": "Breaking News,දේශීය පුවත්", "Parent URL": null}