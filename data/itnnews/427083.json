{"Source": "ITN news", "Timestamp": "අගෝස්තු 5, 2022 15:06", "Headline": "Nancy Pelosi ට එරෙහිව සම්බාධක පනවන බව චීනය කියයි‍", "News Content": "ඇමරිකානු කොංග්‍රස්මණ්ඩල කථානායිකා Nancy Pelosi ට එරෙහිව සම්බාධක පනවන බව චීනය කියයි. චීනයේ බරපතල විරෝධය නොතකා තායිවානයේ සංචාරය කරමින් ඇය චීනයේ අභ්‍යන්තර කටයුතුවලට බරපතල ලෙස මැදිහත්වී ඇත. එසේම Nancy Pelosi තම ක්‍රියාව මගින්,  චීනයේ ස්වෛරීත්වය සහ භෞමික අඛණ්ඩතාවට බරපතල ලෙස හානිසිදුකර, එකම චීනය යන මූලධර්මය බරපතල ලෙස පාගා දමමින් තායිවාන සමුද්‍රසන්ධිය දෙපස සාමය සහ ස්ථාවරත්වයට බරපතල ලෙස තර්ජනය කරතිබේ. මේඅනුව, Nancy Pelosi ගේදුෂ්ට හා ප්‍රකෝපකාරී ක්‍රියාවන්ට එරෙහිව, චීන මහජන සමූහාණ්ඩුවේ අදාළ නීතිවලට අනුකූලව Pelosi සහ ඇගේ ආසන්නතම ඥාතීන්ට සම්බාධක පැනවීමට චීනය තීරණය කර ඇත. ", "URL": "https://www.itnnews.lk/2023/10/05/427083/", "Category": "ජාත්‍යන්තර පුවත්", "Parent URL": null}