{"Source": "ITN news", "Timestamp": "ජූලි 12, 2021 11:41", "Headline": "බස්නාහිර පළාතේ දුම්රිය සහ බස් රථ ගමන් වාර තවත් ඉහළට", "News Content": "අන්තර් පළාත් සංචරණ සීමා ක්‍රියාත්මක වුවද බස්නාහිර පළාතේ දුම්රිය ගමන්වාර තවදුරටත් ඉහළ නංවා ඇති බව දුම්රිය දෙපාර්තමේන්තුව පවසනවා. මේ අතර ලංකා ගමනාගමන මණ්ඩලයද බස් රථ හාරදහසක් ධාවනයට එක් කර තිබෙනවා. දිවයින පුරා සංචරණ සීමා ඉවත් කිරිමත් සමඟ නව සෞඛ්‍ය මාර්ගෝපදේශ යටතේ ජනතාවට අවශ්‍ය මගී ප්‍රවාහන සේවා පහසුකම් වැඩිදියුණු කිරීමට ප්‍රවාහන අංශ පියවර ගෙන තිබෙනවා. ඒ යටතේ බස්නාහිර පළාත තුළ දුම්රිය ගමන්වාර 103ක් ක්‍රියාත්මක බවයි දුම්රිය නියෝජ්‍ය සාමාන්‍යාධිකාරී ගාමිණී සෙනෙවිරත්න මහතා පවසන්නේ. ලංකා ගමනාගමන මණ්ඩලයද බස් රථ 3500- 4000ත් අතර ප්‍රමාණයක් ධාවනයට එක් කර තිබෙනවා. එහි සභාපති කිංස්ලි රණවක මහතා ප්‍රකාශ කළේ අන්තර්පළාත් ලංගම බස් රථ 1500ක් පමණ පළාත් තුළ ධාවනයට අතිරේකව යොදවා ඇති බවයි.   ", "URL": "https://www.itnnews.lk/2023/10/05/348589/", "Category": "Breaking News,නවතම පුවත්", "Parent URL": null}