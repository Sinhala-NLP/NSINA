{"Source": "ITN news", "Timestamp": "ජූනි 12, 2023 05:41", "Headline": "ආසියානු යොවුන් නෙට්බෝල් පළමු ජය ශ්‍රී ලංකාවට", "News Content": "ආසියානු යොවුන් නෙට්බෝල් තරඟාවලිය කොරියාවේ ජොන්සු නුවරදී ආරම්භ වුණා. ශ්‍රී ලංකා කණ්ඩායම මෙවර තරගවදින්නේ බී කාණ්ඩය යටතේයි. 12 වන වරට පැවැත්වෙන ආසියානු යොවුන් නෙට්බොල් තරගාවලියේ  ශ්‍රී ලංකා කණ්ඩායම සත්කාරක කොරියාවට එරෙහිව ඊයේ (11) තරගබිමට පිවිසුනා. එහිදී කොරියාව පරදා විශිෂ්ඨ ජයක් හිමිකර ගැනීමට ශ්‍රී ලංකා කණ්ඩායම සමත් වුණේ ආරම්භක තරගයේදීම ජයග්‍රාහී බලාපොරොත්තුවක් ශ්‍රී ලංකාවට ලබා දෙමින්. ශ්‍රී ලංකාව තරගයේ කාර්තු හතරේම ආධිපත්‍යය පතුරවමින් 25-3, 24-3,19-2 සහ 26-0 ලෙස ජයග්‍රහණය කළේය. ශ්‍රී ලංකාව දකුණු කොරියාව, චීන තායිපේ, ඩෘනායි හා සිංගප්පූරුව මෙවර තරගාවලියේ බී කාණ්ඩය යටතේ තරගාවලියට එක්ව සිටින අතර ඒ කාණ්ඩය යටතේ මැලේසියාව, ඉන්දියාව, පාකිස්ථානය, හොංකොං, ජපානය, තායිලන්තය යන  කණ්ඩායම් තරග වැදීමට නියමිතයි.   ", "URL": "https://www.itnnews.lk/2023/10/05/491146/", "Category": "Breaking News,ක්‍රීඩා,දේශීය පුවත්", "Parent URL": null}