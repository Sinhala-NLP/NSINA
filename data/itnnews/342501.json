{"Source": "ITN news", "Timestamp": "ජූනි 13, 2021 17:17", "Headline": "ඩෙංගු අවදානමෙන් ජනතාව මුදවාගන්න පොලීසියෙන් දීපව්‍යාප්ත වැඩසටහනක්", "News Content": "ඩෙංගු අවදානමෙන් ජනතාව මුදවා ගැනීෙම්   අරමුණෙන් පොලීසියේ මූලිකත්වය ඇතුව දීපව්‍යාප්ත වැඩසටහනක් අද ආරම්භ කෙරුණා. ඩෙංගු  පැතිරීමේ වැඩිම අවදානමක් තියෙන කොළඹ නගරයේ ඩ්‍රෝන කැමරා උපයෝගී කරගෙන විශේෂ සෝදිසි මෙහෙයුමකුත්  පොලීසිය ආරම්භ කළේ මහජනතාවගේ ආරක්ෂාව වෙනුවෙන්මයි. පොලීස් පරිසර කොට්ඨාසය ප්‍රජා පොලිස් ඒකක හා විශේෂ කාර්ය බලකාය එක්ව මෙම වැඩසටහන ක්‍රියාත්මක කරනවා. ඒ යටතේ දුමායන කටයුතු මෙන්ම වැඩි අවදානම් කලාපවල ජනතාව දැනුවත් කිරීම ද ආරම්භ කෙරුණා. ඩෙංගු වසංගතය වැඩි වශයෙන් පැතිරී යා හැකි කොළඹ නගරයේ වතු නිවාස, මහල් නිවාස ආදී ජනාකීරණ ප්‍රදේශවල ඩ්‍රෝන කැමරා උපයෝගී කරගනිමින් මෙහෙයුමක් ක්‍රියාත්මක කෙරුණා. ඩෙංගු මදුරුවන් බෝවිය හැකි ස්ථාන ඩ්‍රෝන තාක්ෂණයෙන් නිරීක්ෂණය කර අවශ්‍ය ක්‍රියාමාර්ග ගැනීමට එමගින් කටයුතු කෙරෙනවා. බස්නාහිර පළාත් භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් මහතා ද එම කටයුතු නිරීක්ෂණය කිරීමට එක්ව සිටියා. ", "URL": "https://www.itnnews.lk/2023/10/05/342501/", "Category": "දේශීය පුවත්", "Parent URL": null}