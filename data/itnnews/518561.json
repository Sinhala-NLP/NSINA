{"Source": "ITN news", "Timestamp": "සැප්තැම්බර් 26, 2023 13:11", "Headline": "ජාත්‍යන්තර සංඥා භාෂා දින සැමරුම් උත්සවය මැතිවරණ කොමසාරිස්ගේ ප‍්‍රධානත්වයෙන්", "News Content": "ශ්‍රවණාබාධිත පුද්ගලයින් මැතිවරණ ක්‍රියාවලියට සම්බන්ධකර ගැනීම වෙනුවෙන් මැතිවරණ කොමිසම නිලධාරීන් පුහුණු කිරීම් ආරම්භ කර ඇති බව මැතිවරණ කොමිෂන් සභාවේ සභාපති ආර් එම් ඒ එල් රත්නායක මහතා පවසනවා. භාෂා පුහුණුවට එක්වූ මැතිවරණ රාජකාරි නිලධාරීන්ට සහතිකපත් ප්‍රදානයට එක්වෙමින් ඒ මහතා මෙම අදහස් පළකළා. ජාත්‍යන්තර සංඥා භාෂා දින සැමරුම් උත්සවය මැතිවරණ කොමිසාරිස් ජනරාල් සමන් ශ්‍රී රත්නායක මහතාගේ ප්‍රධානත්වයෙන් පැවැත්වුණා. සංඥා භාෂා පුහුණුවට සහභාගි වූ මැතිවරණ රාජකාරිවල නියුතු නිලධාරීන්ට සහතිකපත් පිරිනැමීම ද මෙහිදී සිදුකෙරුණා. උත්සවයට එක්වූ මැතිවරණ කොමිෂන් සභාවේ සභාපති ආර් එම් ඒ එල් රත්නායක මහතා ප්‍රකශ කළේ ශ්‍රවණාබාධිත පුද්ගලයින් මැතිවරණ ක්‍රියාවලියට සම්බන්ධකර ගැනීම වෙනුවෙන් මෙවැනි වැඩසටහන් ක්‍රියාත්මක කළ ආසියාවේ පළමු රට ශ්‍රී ලංකාව බවයි.     ", "URL": "https://www.itnnews.lk/2023/10/05/518561/", "Category": "දේශීය පුවත්", "Parent URL": null}