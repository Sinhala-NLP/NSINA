{"Source": "ITN news", "Timestamp": "දෙසැම්බර් 19, 2021 17:33", "Headline": "උද්ඝෝෂණ සහ මාධ්‍ය සංදර්ශන තුළින් රටක් දියුණු කළ නොහැකියි", "News Content": "රටේ ආරක්ෂාව තහවුරු කිරීම සදහා විධිමත් ආර්ථික කළමනාකරණය වැදගත් වන බව අමාත්‍ය අලි සබ්රි මහතා පවසනවා. උද්ඝෝෂණ සහ මාධ්‍ය සංදර්ශන තුළින් රටක් දියුණු කළ නොහැකි බවයි ඒ මහතා පවසන්නේ. නීතිඥ ප්‍රජාවට පොලිස් ස්ථානය තුළ හිමි තැන මැයෙන් පොලිස් නිලධාරීන් සදහා පැවැත්වුණු වැඩමුළුවකට අද එක් වෙමින් අලි සබ්රි මහතා මේ බව සදහන් කළා. දේශපාලනඥයන් යම් මතයක් වෙනුවෙන් පෙනී සිටියද රාජ්‍ය නිලධාරීන් ස්වාධීන තීන්දු ගත යුතු බවයි අමාත්‍යවරයා පෙන්වා දුන්නේ. ශ්‍රී ලංකා නීතිඥ සංගමයේ සභාපති සාලිය පිරිස්, අධිකරණ අමාත්‍යංශයේ උපදේශක ජනාධිපති නීතීඥ යූ ආර් ද සිල්වා, ජ්‍යෙෂ්ඨ නියෝජ්‍ය සොලිසිටර් ජනරාල් දිලිප පිරිස් සහ පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව යන මහත්වරුන් ද මෙම අවස්ථාවට එක්ව සිටියා.   ", "URL": "https://www.itnnews.lk/2023/10/05/383682/", "Category": "දේශීය පුවත්", "Parent URL": null}