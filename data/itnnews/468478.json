{"Source": "ITN news", "Timestamp": "මාර්තු 15, 2023 18:46", "Headline": "නවසීලන්තයට එරෙහි ටෙස්ට් තරඟය සඳහා ශ්‍රී ලංකා කණ්ඩායම සූදානම්", "News Content": "අනිද්දා නවසීලන්තයට එරෙහිව ඇරඹෙන ටෙස්ට් ක්‍රිකට් තරඟය සඳහා තම කණ්ඩායම ඉතා හොඳ සූදානමකින් පසුවන බව ශ්‍රී ලංකා කණ්ඩායම පවසනවා. කෙසේ වෙතත් ශ්‍රී ලංකා කණ්ඩායම පළමු ටෙස්ට් තරඟයේ ලද පරාජයත් සමග ලෝක කුසාලන අවසන් මහා ටෙස්ට් තරඟයට ක්‍රීඩා කිරීමට තිබූ අවස්ථාව ගිලිහී ගියා. ICC ටෙස්ට් ශ්‍රේණිගතකිරීම්වල ඉහළින්ම සිටින කණ්ඩායම් දෙක ලෝක කුසලාන ටෙස්ට් ක්‍රිකට් තරඟාවලියේ අවසන් මහා තරඟයට ක්‍රීඩා කිරීමට සුදුසුකම් ලබනවා. ඒ අනුව එහි අවසන් තරඟය සඳහා සහභාගී වීමට ශ්‍රී ලංකා කණ්ඩායම සහ ඉන්දිය කණ්ඩායම අතර තියුණු තරඟයක් පැවැතුනා. ඉන්දීය කණ්ඩායම ඕස්ට්‍රේලියානු කන්ඩායම පරාජයට පත් කිරීම සහ ශ්‍රී ලංකා කණ්ඩායම නවසීලන්තය හමුවේ පරාජයට පත්වීමත් සමඟ ඉන්දීය කණ්ඩායම අවසන් මහා තරඟය සඳහා සහභාගීවීමේ අවස්ථාව උදා කර ගත්තා. ඒ අනුව ලෝක කුසලාන අවසන් මහා ටෙස්ට් තරඟය ඉන්දීය කණ්ඩායම සහ ඕස්ට්‍රේලියානු කණ්ඩායම අතර පැවැත්වෙනු ඇති. ", "URL": "https://www.itnnews.lk/2023/10/05/468478/", "Category": "ක්‍රිකට්,ක්‍රීඩා", "Parent URL": null}