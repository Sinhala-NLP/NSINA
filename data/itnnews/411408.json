{"Source": "ITN news", "Timestamp": "මැයි 14, 2022 18:18", "Headline": "පොහොට්ටුවේ සහාය අගමැතිට", "News Content": "අග්‍රාමාත්‍ය රනිල් වික්‍රමසිංහ මහතාට පූර්ණ සහයෝගය ලබා දෙන බව ශ්‍රී ලංකා පොදුජන පෙරුමුණේ මන්ත්‍රීවරුන් පවසනවා. ජනාධිපති ගෝඨාභය රාජපක්ෂ මහතා හා එම මන්ත්‍රීවරුන් අතර විශේෂ සාකච්ඡාවක් අද පෙරවරුවේ කොටුව ජනාධිපති මන්දිරයේදී පැවැත් වුණා. ජනාධිපති මන්දිරයේ දී අද පෙරවරු 10.00 පමණ ශ්‍රී ලංකා පොදුජන පෙරමුණේ මන්ත්‍රිවරුන්ගේ සාකච්ඡාව ආරම්භ වුණා. රටේ පවත්නා වත්මන් තත්ත්වය මෙන්ම  පාර්ලිමේන්තුවේ ඉදිරි කටයුතු පිළිබද මෙහිදී සාකච්ඡා වී තිබෙනවා. මේ අතර රටේ ප්‍රශ්න විසදමින් ආර්ථිකය ගොඩනගන ගමනේදී අග්‍රාමාත්‍ය රනිල් වික්‍රමසිංහ මහතාට ශ්‍රී ලංකා පොදුජන පෙරමුණේ පූර්ණ සහාය ලබා දෙන බව එහි ලේකම් පාර්ලිමේන්තු මන්ත්‍රි සාගර කාරියවසම් මහතා ප්‍රකාශ කළා.               ", "URL": "https://www.itnnews.lk/2023/10/05/411408/", "Category": "Breaking News,දේශීය පුවත්", "Parent URL": null}