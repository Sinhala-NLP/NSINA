{"Source": "ITN news", "Timestamp": "සැප්තැම්බර් 10, 2021 14:37", "Headline": "විශ්‍රාම වැටුප් ලබාගැනීමේ පහසුකම් අද දිනයේත්", "News Content": "නිරෝධායන ඇදිරි නීතිය පැවතිය ද විශ්‍රාම වැටුප් ලබාගැනීමේ පහසුකම් අද දිනයේද සලසා තිබුණා. රාජ්‍ය සේවයේ විශ්‍රාම ලබා සිටින පිරිස් සදහා විශ්‍රාම වැටුප් පහසුකම් අද දිනයේදී සලසා දී තිබුණා. ඒ අනුව අදාළ බැංකුවලට පැමිණ විශ්‍රාම වැටුප්ලාභීන් සිය විශ්‍රාම වැටුප ලබාගන්නා ආකාරය දැකගත හැකිවුණා. වව්නියාවේ ප්‍රවාහන අපහසුතා තිබෙන විශ්‍රාමිකයන් සදහා අදාළ බැංකුවලට පැමිණීමට සහ යළි නිවෙස් වෙතයාම සදහා ප්‍රවාහන පහසුකම් ලබාදීමට ආරක්ෂක අංශ පියවර ගෙන ඇති ආකාරයයි දැකගත හැකිවුණේ. මේ අතර විශ්‍රාම හැදුනුම්පත ඇදිරි නීති බලපත්‍රයක් ලෙස භාවිත කරමින් විශ්‍රාම වැටුප ලබාගැනීමට බැංකු වෙත පැමිණීමට අවසර ලබාදීමද සිදුවුණා.         ", "URL": "https://www.itnnews.lk/2023/10/05/361567/", "Category": "දේශීය පුවත්", "Parent URL": null}