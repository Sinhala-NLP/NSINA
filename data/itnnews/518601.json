{"Source": "ITN news", "Timestamp": "செப்டம்பர் 26, 2023 12:38", "Headline": "2024ஆம் நிதியாண்டுக்கான ஒதுக்கீட்டுச் சட்டமூலம் நவம்பரில்", "News Content": "2024ஆம் நிதியாண்டுக்கான ஒதுக்கீட்டுச் சட்டமூலத்தை அரசாங்கம் நவம்பரில் பாராளுமன்றத்தில் சமர்ப்பிக்கவுள்ளது. 2024 ஆம் ஆண்டுக்கான வரவு செலவுத் திட்ட உரை 2023 ஆம் ஆண்டு நவம்பர் மாதம் 13 ஆம் திகதி ஆரம்பிக்கப்படும் என நிதி இராஜாங்க அமைச்சர் ரஞ்சித் சியம்பலாபிட்டிய தெரிவித்துள்ளார். ஒதுக்கீட்டுச் சட்டமூலத்தின் 2ஆம் வாசிப்பு மீதான விவாதம் நவம்பர் 14ஆம் திகதி முதல் 21ஆம் திகதி வரையிலும், 2ஆம் வாசிப்பு மீதான வாக்கெடுப்பு நவம்பர் 21ஆம் திகதியும் நடைபெறும் என அவர் மேலும் தெரிவித்துள்ளார். 3 ஆவது வாசிப்பு மீதான விவாதம் நவம்பர் 22 முதல் டிசம்பர் 13 வரை நடைபெறும் என இராஜாங்க அமைச்சர் மேலும் தெரிவித்தார்.   ", "URL": "https://www.itnnews.lk/2023/10/05/518601/", "Category": "Breaking News,தேசிய செய்திகள்", "Parent URL": null}