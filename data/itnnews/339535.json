{"Source": "ITN news", "Timestamp": "මැයි 28, 2021 16:26", "Headline": "වයස අවුරුදු 12 ට වැඩි ළමුන් සදහා කොවිඩ් එන්නත් ලබාදීමට ජර්මනිය සැරසෙයි", "News Content": "වයස අවුරුදු 12 ට වැඩි ළමුන් සදහා කොවිඩ් මර්දන එන්නත් ලබා දීමට ජර්මනිය සැළසුම් කර තිබෙනවා. එරට වයස අවුරුදු 12 ට වැඩි ළමුන් සදහා ෆයිසර් බයෝඑන්ටෙක් එන්නත ලබා දීම ආරම්භ කරන බව ජර්මන් චාන්සලර් ඇන්ජෙලා මර්කල් පවසනවා. ලබන මස 7 වනදා සිට මෙම එන්නතකරණ කටයුතු ආරම්භ කිරීමට සූදානම් බවයි ඇය පවසන්නේ. දරුවන් අදාළ එන්නත ලබා නොගත්ත ද පාසැල් යාමේ කටයුතු සිදු කිරීමට හැකියාව පවතින බව ඇය පවසනවා. කලාපීය නායකයින් සමග පැවැති සාකච්ඡාවකින් අනතුරුව ජර්මන් චාන්සල්වරිය මේ බව ප්‍රකාශ කර තිබෙනවා. ", "URL": "https://www.itnnews.lk/2023/10/05/339535/", "Category": "Breaking News,ජාත්‍යන්තර පුවත්", "Parent URL": null}