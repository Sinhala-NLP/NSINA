{"Source": "ITN news", "Timestamp": "මැයි 11, 2022 12:33", "Headline": "ශ්‍රී ලංකාවේ ඉන්දීය මහ කොමසාරිස් කාර්යාලයෙන් නිවේදනයක්", "News Content": "ශ්‍රී ලාංකික කිසිඳු දේශපාලනඥයෙකු හෝ ඔවුන්ගේ පවුල්වල සාමාජිකයින් ඉන්දියාවට පළා ගොස් නැති බව ශ්‍රී ලංකාවේ ඉන්දීය මහ කොමසාරිස් කාර්යාලය පවසනවා. මෙරට ඇතැම් දේශපාලනඥයින් සහ ඔවුන්ගේ පවුල්වල සාමාජිකයින් ඉන්දියාවට පලා ගොස් ඇති බවට සමාජ මාධ්‍ය ඔස්සේ පුවත් පැතිර යමින් පවතිනවා. එම ප්‍රකාශයන් අසත්‍ය සහ සාවද්‍ය බවත් සම්පූර්ණයෙන්ම පදනම් විරහිත බවත් ශ්‍රී ලංකාවේ ඉන්දීය මහ කොමසාරිස් කාර්යාලය ට්විටර් පණිවුඩයක් නිකුත් කරමින් අවධාරණය කර තිබෙනවා. ", "URL": "https://www.itnnews.lk/2023/10/05/410738/", "Category": "Breaking News,දේශීය පුවත්", "Parent URL": null}