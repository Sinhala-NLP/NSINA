{"Source": "ITN news", "Timestamp": "අප්‍රේල් 18, 2021 10:23", "Headline": "නීති විරෝධි ලෙසින් රැස් කරගත් මුහුදු බෙල්ලන් මෙට්ට්‍රික් ටොන් 200ක් පිලිපීන පොලිස් අත්අඩංගුවට", "News Content": "නීති විරෝධි ලෙසින් රැස් කරගත් මුහුදු බෙල්ලන් මෙට්ට්‍රික් ටොන් 200 ක් පොලිස් භාරයට ගැනීමට පිලිපීනය  සමත් වුණා. මීටරයක් පමණ විශාලත්වයෙන් වැඩෙන ඉතා දුර්ලභ මුහුදු බෙල්ලන් විශේෂයක් මෙලෙස අත්අඩංගුවට ගෙන ඇති බවයි විදෙස් මාධ්‍ය සඳහන් කළේ. මෙම මුහුදු බෙල්ලන්ගේ වටිනාකම ඇමරිකා ඩොලර් මිලියන 25 ක් පමණ වනවා. සිද්ධිය සම්බන්ධයෙන් සැකකරුවන් හතර දෙනෙකු අත්අඩංගුවට ගැනීමට පිලිපීන පොලිසිය සමත් වුණා. මෙම මුහුදු බෙල්ලන් වෙරළ තීරය ආරක්ෂා කර ගැනීම සඳහා ඉතා වැදගත් වන බැවින් පරිසරයේ සමතුලිතතාවටද වැදගත් වන බව පරිසරවේදීන් පෙන්වා දෙනවා. මෙම සත්ත්ව විශේෂය ඝාතනය කිරීම නීති විරෝධි වන අතර පිලිපීන නීතියට අනුව වසර 12 කට ආසන්න කාලයක් දක්වා සිර දඬුවම් නියම කිරීමට හැකි වනවා.       ", "URL": "https://www.itnnews.lk/2023/10/05/332105/", "Category": "ජාත්‍යන්තර පුවත්", "Parent URL": null}