{"Source": "ITN news", "Timestamp": "ஆகஸ்ட் 10, 2022 12:04", "Headline": "அரசியலமைப்பின் 22ஆவது திருத்தச் சட்டமூலம் பாராளுமன்றத்தில்..", "News Content": "சபாநாயகர் மஹிந்த யாப்பா அபேவர்தன தலைமையில் பாராளுமன்றம் இன்று காலை 10.00 மணியளவில் கூடியது.\nஅரசியலமைப்பின் 22வது திருத்த சட்டமூலம் இன்றைய தினம் பாராளுமன்றத்தில் சமர்ப்பிக்கப்பட்டுள்ளது. நீதி, சிறைச்சாலை அலுவல்கள் மற்றும் அரசியலமைப்பு மறுசீரமைப்பு அமைச்சர் விஜதாச ராஜபக்ஷவினால் குறித்த சட்டமூலம் பாராளுமன்றத்தில் சமர்ப்பிக்கப்பட்டுள்ளது. ஏற்கனவே கடந்த வாரம் அது தொடர்பான வர்த்தமானி அறிவிப்பு வெளியிடப்பட்டது. இந்நிலையில் ஜனாதிபதி ரணில் விக்ரமசிங்கவினால் அரசாங்கத்தின் கொள்கை பிரகடனம் தொடர்பாக முன்னெடுக்கப்பட்ட உரை மீதான இரண்டாம் நாள் சபை ஒத்திவைப்பு வேளை விவாதம் இன்றைய தினமும் பாராளுமன்றத்தில் இடம்பெற்று வருகிறது. ", "URL": "https://www.itnnews.lk/2023/10/05/428158/", "Category": "தேசிய செய்திகள்,முதன்மை செய்தி", "Parent URL": null}