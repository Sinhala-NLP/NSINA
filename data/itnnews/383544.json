{"Source": "ITN news", "Timestamp": "දෙසැම්බර් 19, 2021 12:11", "Headline": "මත්ද්‍රව්‍ය රැගෙන ශ්‍රී පාද වන්දනාවේ පැමිණි තරුණයින් 12 දෙනෙකු අත්අඩංගුවට", "News Content": "මත්ද්‍රව්‍ය රැගෙන ශ්‍රී පාද වන්දනාවේ පැමිණි තරුණයින් 12 දෙනෙකු පොලිසිය අත්අඩංගුවට ගත්තා. මත්ද්‍රව්‍ය රැගෙන ශ්‍රී පාද වන්දනාවට එක් වන පිරිස් සෙවීම සඳහා හැටන් කොළඹ ප්‍රධාන මාර්ගයේ ස්ථාන කිහිපයකදී පරීක්ෂා කිරීම් සිදු කෙරුණා. හැටන් පොලිසියේ පොලිස් සුනඛ අංශයද ඒ සඳහා යොදවා සිටිනවා. එහිදී සැකකරුවන් දෙළොස් දෙනෙකු අත්අඩංගුවට ගැනීමටයි පොලිසිය කටයුතු කළේ. ඔවුන් ළඟ තිබී හොරොයින් , කේරල ගංජා ඇතුලු මත්ද්‍රව්‍ය සොයා ගැණුනා. වයස අවුරුදු 20ත් 30ත් අතර වයස් කාණ්ඩවල පසුවන සැකකරුවන් අනුරාධපුර , රාගම සහ කොළඹ ප්‍රදේශවල පදිංචිකරුවන් බවයි පොලිසිය ප්‍රකාශ කළේ.   ", "URL": "https://www.itnnews.lk/2023/10/05/383544/", "Category": "Breaking News,දේශීය පුවත්", "Parent URL": null}