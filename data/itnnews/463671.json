{"Source": "ITN news", "Timestamp": "பிப்ரவரி 27, 2023 11:44", "Headline": "மோசமான கட்டுமானமே அதிக உயிர்களை பலியெடுத்தது", "News Content": "50 ஆயிரம் பேர் வரையில் பலியெடுத்த சிரிய, துருக்கி நிலநடுக்கத்திற்கு மோசமான கட்டுமானமே காரணம் என துருக்கியை சேர்ந்த கட்டிடவியல் நிபுணர்களும், பொதுமக்களும் குற்றம் சாட்டியுள்ளனர். அந்த நாட்டின் கட்டுமான விதிப்படி நிலநடுக்கத்தை எதிர்கொள்வதற்கான பொறியியல் தர அளவு பின்பற்றப்பட வேண்டும். இந்த விதிமுறையை உரிய வகையில் அமல்படுத்தாமல் ஊழல் செய்து கட்டுமான பணிகளே மேற்கொண்டதாலேயே ஆயிரக்கணக்கான கட்டிடங்கள் இடிந்து பல்லாயிரக்கணக்கான உயிர்கள் பறிபோனதாக குற்றம் சாட்டப்படுகிறது.  இந்த கட்டுமான ஊழல் குறித்து அந்த நாட்டின் நீதித்துறை விசாரித்து வருகிறது. இந்த நிலையில் இந்த விசாரணை தொடர்பாக இதுவரை கட்டிட ஒப்பந்ததாரர்கள், கட்டிட உரிமையாளர்கள் உள்பட 184 பேர் கைது செய்யப்பட்டிருப்பதாக துருக்கி அரசு தெரிவித்துள்ளது.  மேலும் இது தொடர்பாக 600க்கும் அதிகமானோர் விசாரணைக்கு உட்படுத்தப்பட்டுள்ளதாகவும், இன்னும் பலரை கைது செய்ய நடவடிக்கை எடுக்கப்பட்டுள்ளதாகவும் கூறப்படுகிறது. ", "URL": "https://www.itnnews.lk/2023/10/05/463671/", "Category": "Breaking News,சர்வதேச செய்திகள்", "Parent URL": null}