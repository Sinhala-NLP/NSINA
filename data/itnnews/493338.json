{"Source": "ITN news", "Timestamp": "ජූනි 20, 2023 12:46", "Headline": "රදාවඩුන්නේ රිය අනතුරක් – හමුදාවේ 5කට තුවාල", "News Content": "කොළඹ මහනුවර ප්‍රධාන මාර්ගයේ රදාවඩුන්න ප්‍රදේශයේ දී සිදුවූ රිය අනතුරකින් යුද හමුදා නිලධාරීන් පස් දෙනෙකු තුවාල ලැබුවා. බවුසරයේ රියදුරුගේ අපරීක්ෂාකාරී රිය ධාවනය හේතුවෙන් අනතුර සිදුව ඇති අතර නිට්ටඹුව පොලීසිය මගින් ඔහු අත්අඩංගුවට ගැණුනා. කොළඹ සිට මහනුවර දෙසට ධාවනය වු යුද හමුදා නිලධාරීන් රැගත් වෑන් රථයක් සහ ප්‍රතිවිරුද්ධ දෙසින් පැමිණි බවුසරයක් ගැටීමෙනුයි අනතුර සිදුවණේ. එම අවස්ථාවේ වෑන් රථය තුළ යුද හමුදා නිලධාරීන් 6 දෙනෙකු සිට ඇති අතර ඉන් 5 දෙනෙකු තුවාල ලබා වතුපිටිවල රෝහලට ඇතුළත් කෙරුණා. වැඩිදුර ප්‍රතිකාර සදහා එක් නිලධාරියෙකු කොළඹ ජාතික රෝහලට මාරුකර තිබෙනවා. පොල්හේන්ගොඩ යුද හමුදා කදවුරේ නිලධාරීන් පිරිසක් රාජකාරි කටයුත්තක් සදහා ගිරිතලේ කදවුරට යමින් සිටියදීයි මෙම අනතුර සිදුවුණේ. ", "URL": "https://www.itnnews.lk/2023/10/05/493338/", "Category": "Breaking News,දේශීය පුවත්", "Parent URL": null}