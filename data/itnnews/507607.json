{"Source": "ITN news", "Timestamp": "අගෝස්තු 12, 2023 12:57", "Headline": "වතු කම්කරුවන් මෙරටට පැමිණ වසර 200 ක් සපිරීම නිමිත්තෙන් පාගමනක්", "News Content": "වතු කම්කරුවන් මෙරටට පැමිණ වසර 200 ක් සපිරීම නිමිත්තෙන් සහ එම වතු කම්කරුවන්ගේ අයිතිවාසිකම් ලබාදෙන ලෙස බල කරමින් පාගමනක්  නුවරඑලියෙන් සහ හැටන් නගරයෙන් ආරම්භ වුණා. දමිල ප්‍රගිතිශිලි සන්ධානයේ නායක පා.ම මනෝ ගනේෂන් , නියෝජ්‍ය නායක පා.ම පලනි දිගම්බරම් යන මහතුන් හැටන් නගර මධ්‍යයේඔරලෝසු කණුව අසල සිට සර්ව ආගමික වතාවන් පැවැත්විමෙන් අනතුරුව තලවකැලේ නගර මධ්‍යය දක්වා කිලෝමීටර් 20 ක දුරක් පාගමනේ නිරත වී තිබුණා. දමිල ප්‍රගතිශිලි සන්ධානයේ නියෝජ්‍ය නායක පා.ම වි.රාධාක්‍රිෂ්ණන් මහතාගේ ප්‍රධානත්වයෙන් එම පක්ෂයේ නියෝජ්‍ය නායකවරුන් වන පා.ම එස්.උදයකුමාර් , පා.ම එස්.වේලුකුමාර් යන මහතුන්ගේ සහභාගිත්වයෙන් නුවරඑලිය තැපැල් කාර්යාලය ඉදිරිපිට සිට තලවකැලේ නගර මධ්‍ය දක්වා කිලෝමීටර් 27 ක දුරක පාගමනක් ආරම්භ කල අතර, මෙම පාගමන් දෙකම තලවකැලේ නගර මධ්‍යයේදී එකට එක් වීමෙන් පසු තලවකැලේ නගර මධ්‍යයේදී රැස්වීම ක් පැවැත්වීමට නියමිතයි. අපි ශ්‍රී ලංකිකයෝ යන තේමාව මුල් කර ගනිමින් මෙම පාගමන සංවිධානය කර තිබු අතර, වතු කම්කරුවන් මෙරටට පැමිණ වසර 200 ක් ගත වී ඇතත් , එම ප්‍රජාවගේ ඉඩම්, නිවාස , අධ්‍යාපන ඇතුළු අනෙකුත් ප්‍රජාවන්ට ලැබෙන මුලික අයිතිවාසික නොලැබෙන බවත්, එම අයිතිවාසිකම් ලබාගැනීමේ අරමුණින් සහ රටේ නායකයින් සහ ලෝක ප්‍රජාව දැනුවත් කිරීම සඳහා මෙම පාගමන සිදු කරන බවයි එම පක්ෂයේ නායක පා.ම මනෝ ගනේෂන් මහතා කියා සිටියේ. මෙම පාගමනේදි මාධ්‍යට අදහස් දැක් වු දමිල ප්‍රගතිශිලි සන්ධානයේ නියෝජ්‍ය නායක පලනි දිගම්බරම් මහතා කියා සිටියේ යහපාලන රජය සමයේ වතු කම්කරුවන්ගේ යටිතල පහසුකම් නංවාලිමට සංවර්ධන කටයුතු රාශ්‍රියක් සිදු කල බවත්, ඉන් අනතුරුව පැවති රජයන්ගෙන් කිසිදු දෙයක් වතු කම්කරු ප්‍රජාව වෙනුවෙන් සිදු කර නොමැති බවයි. මෙම පාගමනට සහය දැක්විමට වතු කම්කරුවන් ඇතුළු වතු කරයේ ස්වෙච්ඡා සංවිධාන රැසක නිලධාරීන් සහභාගීවී සිටියා. ", "URL": "https://www.itnnews.lk/2023/10/05/507607/", "Category": "දේශීය පුවත්", "Parent URL": null}