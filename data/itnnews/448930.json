{"Source": "ITN news", "Timestamp": "දෙසැම්බර් 4, 2022 11:49", "Headline": "අතිරේක භෝග ආනයනය නවතා දැමීමේ තීරණයක්", "News Content": "සහල් , බඩඉරිඟු මෙන්ම අතිරේක භෝග මෙරටට ආනයනය කිරීම සම්පූර්ණයෙන්ම නවතා දමන බව අමාත්‍ය මහින්ද අමරවීර මහතා ප්‍රකාශ කළා. මෙරට පරිභෝජනයට අවශ්‍ය සියලු දේ නිෂ්පාදනය කිරීමේ වැඩපිළිවෙළ මේ වනවිටත් අරඹා ඇති බවයි අමාත්‍යවරයා අනුරාධපුරයේ පැවති වැඩසටහනකට එක්වෙමින් කියාසිටියේ. කෘෂිකර්ම අමාත්‍යංශය යටතේ ක්‍රියාත්මක ලෝක බැංකු ව්‍යාපෘතියක් වන කුඩා පරිමානයේ කෘෂි ව්‍යාපෘති අංශය මගින් අනුරාධපුර දිස්ත්‍රික්කයේ ගොවිජන සංවර්ධන බලප්‍රදේශ 4 ක ගොවි පවුල් සඳහා බහුකාර්ය කෘෂි උපකරණ කට්ටල ලබාදීමට පියවර ගැණුනා. අමාත්‍ය මහින්ද අමරවීර මහතාගේ ප්‍රධානත්වයෙන් ගොවි පවුල් 845කට ප්‍රදානය කළ මෙම උපකරණ තොගයේ වටිනාකම රුපියල් මිලියන 59 ක්. නොච්චියාගම , රනෝරාව , කහටගස්ගිලිය හා ගලෙන්බිදුනුවැව යන ගොවිජන සංවර්ධන කාර්යාල බලප්‍රදේශ ආවරණය වන පරිදි වැඩසටහන ක්‍රියාවට නැංවුණා. පාර්ලිමේන්තු මන්ත්‍රී දුමින්ද දිසානායක මහතා ඇතුළු පිරිසක් මෙම අවස්ථාවට එක්ව සිටියා.       ", "URL": "https://www.itnnews.lk/2023/10/05/448930/", "Category": "දේශීය පුවත්", "Parent URL": null}