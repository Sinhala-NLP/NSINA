{"Source": "ITN news", "Timestamp": "ජනවාරි 23, 2023 09:08", "Headline": "ලොව පුරා කොරෝනා ආසාදිතයින් සංඛ්‍යාව මිලියන 673 ඉක්මවයි", "News Content": "ලොව පුරා කොරෝනා ආසාදිතයින් සංඛ්‍යාව මිලියන 673 ඉක්මවා තිබෙනවා. මියගිය සංඛ්‍යාව ලක්ෂ 67කට අධිකයි. ලොව පුරා කොරෝනා ආසාදිත සංඛ්‍යාව තවදුරටත් ඉහළ යමින් පවතිනවා. මියගිය සංඛ්‍යාව හැටහත් ලක්ෂ හතලිස් හයදහස් තුන්සිය හැත්තෑ හතක්. ඉන් වැඩිම ප්‍රමාණයක් වාර්තා වන්නේ ඇමෙරිකාවෙන්. එය එකොලොස් ලක්ෂ විසිඅට දහස් අටසිය හතක්. ඊයේ දිනයේ පමණක් ඇමෙරිකාවෙන් හමුව ඇති ආසාදිතයින් සංඛ්‍යාව 9,237 ක්. ඉන් පසු වැඩිම ආසාදිත සංඛ්‍යාවක් ලෙස 9,227 ක් වාර්තා වන්නේ දකුණු කොරියාවෙන්.       ", "URL": "https://www.itnnews.lk/2023/10/05/457089/", "Category": "ජාත්‍යන්තර පුවත්", "Parent URL": null}