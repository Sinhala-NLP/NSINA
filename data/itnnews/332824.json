{"Source": "ITN news", "Timestamp": "අප්‍රේල් 21, 2021 19:03", "Headline": "හම්බන්තොට වරායට පැමිණි නැවේ තිබී ඇත්තේ යුරේනියම් – නියෝග මත නැව වහා පිටතට", "News Content": "හම්බන්තොට වරායට පැමිණි විකිරණශීලී ද්‍රව්‍ය සහිත නෞකාව ශ්‍රී ලංකා පරමාණුක බලශක්ති නියාමන සභාව විසින් දැනුම්දීමෙන් අනතුරුව වහාම හම්බන්තොට වරායෙන් පිටතට රැගෙන යාමට කටයුතු කර තිබෙනවා. එම්.වී.බී.බී.සී නේපල්ස් නැමැති මෙම නෞකාව ඇන්ටිගුආ බාබර්ඩෝස් ධජය යටතේ යාත්‍රා කර ඇති බවයි වාර්තා වන්නේ. හදිසි නඩත්තු කටයුත්තක් බව සදහන් කරමින් එම නෞකාව වරායට පැමිණ තිබෙනවා. කෙසේ වෙතත් වරාය තුළ විකිරණශීලී ද්‍රව්‍ය ඇති බවට නැවේ කාර්ය මණ්ඩලය වරාය  බලධාරීන් වෙත දැනුම්දීමක් සිදු කර නැහැ. යුරේනියම් හෙක්සා ෆ්ලෝරයිඩ් නැමැති විකිරණශීලී ද්‍රව්‍ය නෞකාව තුළ ඇති බව ශ්‍රී ලංකා නාවික හමුදාව සහ වරාය අධිකාරිය සිදු කළ විමර්ශනයකදී හෙළි වුණා. මෙම නෞකාවෙන් කිසිදු භාණ්ඩයක් වරාය පරිශ්‍රයට ගොඩබෑමක් සිදු කර නොමැති බවද වරාය අධිකාරිය අවධාරණය කළා. ", "URL": "https://www.itnnews.lk/2023/10/05/332824/", "Category": "දේශීය පුවත්", "Parent URL": null}