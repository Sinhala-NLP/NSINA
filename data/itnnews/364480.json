{"Source": "ITN news", "Timestamp": "සැප්තැම්බර් 23, 2021 13:47", "Headline": "අමෙරිකාවේ 65 ඉක්මවූ පුද්ගලයන්ට ෆයිසර් 3වන මාත්‍රාව ලබාදීමට අවසර", "News Content": "අමෙරිකාවේ වයස අවුරුදු 65 ඉක්මවූ පුද්ගලයන්ට ෆයිසර් කොරෝනා මර්දන එන්නතේ තුන්වන මාත්‍රාව ලබාදීමට අවසර හිමිව තිබෙනවා. ෆයිසර් කොරෝනා මර්දන එන්න‌ෙත්  2 වන මාත්‍රාව ලබා ගැනීමෙන් අනතුරුව මාස 6 ක් ගතවූ පසු වයස අවුරුදු 65 ඉක්මවූ පුද්ගලයන්ට එම එන්නතේ තුන්වන වර්ධක මාත්‍රාවක් ලබාදීම සදහා අමෙරිකානු ආහාර හා ඖෂධ පරිපාලන ආයතනයේ අනුමැතිය හිමිවී තිබෙනවා. දැඩි රෝගී තත්ත්වයට පත්වීමේ අවදානම සහිත පුද්ගලයන්ට මෙන්ම නිතර  වෛරසයට නිරාවරණය වන පුද්ගලයන්ට මෙලෙස තුන්වන මාත්‍රාවක් ලබාදීම යෝග්‍ය බවයි එම ආයතනය වැඩිදුරටත් පවසන්නේ.  ඒ අනුව මීට මාස 6 කට පෙර කොරෝනා එන්නතේ දෙවන මාත්‍රාව ලැබූ මිලියන සංඛ්‍යාත අමෙරිකානුවන්ට ෆයිසර් එන්නතේ තුන්වන මාත්‍රාව ලබාදීම ආරම්භ වනු ඇති.         ", "URL": "https://www.itnnews.lk/2023/10/05/364480/", "Category": "ජාත්‍යන්තර පුවත්", "Parent URL": null}