{"Source": "ITN news", "Timestamp": "නොවැම්බර් 7, 2021 09:53", "Headline": "ඉන්දියාවේ රෝහලක ගින්නකින් පුද්ගලයින් 11 දෙනෙකු ජීවිතක්ෂයට", "News Content": "ඉන්දියාවේ රෝහලක සිදුවූ ගින්නකින් පුද්ගලයින් 11 දෙනෙකු ජීවිතක්ෂයට පත්ව තිබෙනවා. නවදිල්ලි නුවර පිහිටි රෝහලක කොරෝනා රෝගීන් සහිත වාට්ටුවකයි මෙම ගින්න හටගෙන තිබෙන්නේ. එම අවස්ථාවේ දී වාට්ටුවේ කොරෝනා ආසාදිත පුද්ගලයින් 17 දෙනෙකු ප්‍රතිකාර ලබමින් සිට තිබෙනවා. ඉන් බේරාගත් පිරිස වෙනත් රෝහලකට මාරුකර යවා ඇති බවයි විදෙස් වාර්තා පෙන්වා දෙන්නේ. මේ වනවිට එම ගින්න පාලනය කර ඇති අතර ගින්නට හේතුව මෙතෙක් හෙළිව නැහැ.       ", "URL": "https://www.itnnews.lk/2023/10/05/374415/", "Category": "ජාත්‍යන්තර පුවත්", "Parent URL": null}