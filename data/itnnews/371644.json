{"Source": "ITN news", "Timestamp": "ඔක්තෝබර් 25, 2021 13:28", "Headline": "මහාචාර්ය නිරා වික්‍රමසිංහ රචනා කළ කෘතියකට ලොව ප්‍රධානතම ශාස්ත්‍රීය සම්මානයක්", "News Content": "මහාචාර්ය නිරා වික්‍රමසිංහ මහත්මිය රචනා කළ ස්ලේව් ඉන් අ පැලන්කීන් කෘතිය සදහා ලොව ප්‍රධානතම ශාස්ත්‍රීය සම්මානයක් වන ජෝන් එෆ් රිචඩ්ස් සම්මානය හිමිවී තිබෙනවා. ඇමෙරිකා ඉතිහාස සංගමයයි වාර්ෂිකව මෙම සම්මානය පිරිනමන්නේ. නෙදර්ලන්තයේ ලෙයිඩන් සරසවියේ මහාචාර්ය වරියක ලෙස කටයුතු කරමින් සිටින මහාචාර්ය නිරා වික්‍රමසිංහ මහත්මිය ශ්‍රී ලංකාවේ විශ්විද්‍යාල කීපයක ද ආචාර්යවරියක ලෙස සේවය කර තිබෙනවා. ඇය රචනා කළ කෘති රැසක් ජාත්‍යන්තර සම්භාවනාවට පත්ව තිබෙනවා. ප්‍රංශයේ සෝබෝන් සරසවියෙන් මූලික උපාධිය දිනාගෙන ඇති ඇය කේම්බ්‍රිජ් සරසවියෙන් සිය ආචාර්ය උපාධිය හිමිකර ගත්තා. සම්මානයට පාත්‍ර වූ ස්ලේව් ඉන් අ පැලන්කීන් කෘතිය කොලොම්බියා විශ්වවිද්‍යාලය මගින් ප්‍රකාශයට පත්කර ඇති අතර ශ්‍රී ලංකාවේ යටත්විජිත ඉතිහාසය සම්බන්ධයෙන් ගැඹුරු විශ්ලේෂනයක් ඉදිරිපත් කර තිබෙනවා.           ", "URL": "https://www.itnnews.lk/2023/10/05/371644/", "Category": "දේශීය පුවත්", "Parent URL": null}