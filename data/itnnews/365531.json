{"Source": "ITN news", "Timestamp": "සැප්තැම්බර් 28, 2021 10:05", "Headline": "උතුරු කොරියාව තවත් මිසයිලයක් අත් හදා බලයි", "News Content": "උතුරු කොරියාව තවත් මිසයිලයක් අත් හදා බලා ඇති බව දකුණු කොරියා ආරක්ෂක අංශ නිවේදනය කරනවා. අද උදෑසන උතුරු කොරියාව අත්හදා බැලූ මිසයිලය ජපාන මුහුදු සීමාවට පතිත වී ඇති බව වාර්තා වනවා. මෙම මස මුල් භාගයේ දී ද උතුරු කොරියාව කෘෘස් මිසයිල දෙකක් හා බැලිස්ටික් මිසයිලයක් අත් හදා බැලුවා. දකුණු කොරියාව සමග න්‍යෂ්ටික සාකච්ඡා සදහා තමන් සූදානම් බව මීට දින කිහිපයකට ඉහතදී උතුරු කොරියාව නිවේදනය කිරීමෙන් අනතුරුවයි මෙම මිසයිල අත්හදා බැලීම සිදු කර ඇත්තේ. කෙසේ වුවද උතුරු කොරියාවට මිසයිල අත්හදා බැලීමට අයිතියක් ඇති බව එක්සත් ජාතීන්ගේ මහා මණ්ඩල සැසිය අමතමින් උතුරු කොරියා නියෝජිතයා ඊයේ අවධාරණය කළා. උතුරු කොරියාව තම ආරක්ෂාව වෙනුවෙන් සිදු කරන ක්‍රියාකාරකම් විවේචනය කිරීමට කිසිදු රටකට අයිතියක් නොමැති බවයි ඔහු තවදුරටත් මහා මණ්ඩල සැසිය අමතමින් සදහන් කර සිටියේ.     ", "URL": "https://www.itnnews.lk/2023/10/05/365531/", "Category": "ජාත්‍යන්තර පුවත්", "Parent URL": null}