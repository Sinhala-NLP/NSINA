{"Source": "ITN news", "Timestamp": "ජූලි 3, 2022 09:16", "Headline": "ජැක්සන් ඇන්තනී කොළඹ ජාතික රෝහලට මාරු කෙරේ", "News Content": "ප්‍රවීණ රංගන ශිල්පී ජැක්සන් ඇන්තනී මහතා ඇතුළු පිරිසක් අනතුරකට ලක්ව තිබෙනවා. අනුරාධපුර තලාව මොරගොඩ ප්‍රදේශයේ 7 කණුව ආසන්නයේ දී කැකිරාව ප්‍රදේශයේ දී ඔවුන් ගමන් ගත් කැබ් රථයේ වන අලියෙකු ගැටීමෙනුයි මෙම අනෙතුර සිදුව තිබෙන්නේ. අනුරාධපුර ශික්ෂණ රෝහලට ඇතුළත් කිරීමෙන් පසු වැඩිදුර ප්‍රතිකාර සදහා ජැක්සන් අන්තනී මහතා කොළඹ ජාතික රෝහලට මාරුකර එවා තිබෙනවා. එහිදී ශල්‍ය කර්මයකට ද යොමුකර ඇති බවයි රෝහල් ආරංචි මාර්ග සදහන් කරන්නේ. කැබ් රථයේ ගමන් ගත් තවත් සිව් දෙනෙකු තුවාල ලබා රෝහල් ගත කර තිබෙනවා. ගල්ගමුව ප්‍රදේශයේ සිදුකළ රූගත කිරීමක් අවසන්කර සිය නවාතැන්පොල සදහා අනුරාධපුරයට පැමිණෙමින් සිටියදීයි මෙම අනතුර සිදුව තිබෙන්නේ. තලාව පොලීසිය සිද්ධිය සම්බන්ධයෙන් වැඩිදුර පරීක්ෂන සිදුකරනවා.         ", "URL": "https://www.itnnews.lk/2023/10/05/420769/", "Category": "දේශීය පුවත්", "Parent URL": null}