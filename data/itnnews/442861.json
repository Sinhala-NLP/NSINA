{"Source": "ITN news", "Timestamp": "ඔක්තෝබර් 28, 2022 11:23", "Headline": "විදෙස්ගත වීමට කටුනායකට පැමිණි රන්ජන්ව ආපසු හරවා යවයි", "News Content": "විදෙස් ගමන් තහනමකට ලක්ව සිටින හිටපු පාර්ලිමේන්තු මන්ත්‍රී රන්ජන් රාමනායක මහතා විදේශගත වීමට කටුනායක ගුවන්තොටුපලට පැමිණ සිටියදී ආගමන විගමන නිලධාරීන් විසින් ආපසු හරවා යවා තිබෙනවා. ප්‍රසංගයකට සහභාගී වීම සදහා ඇමෙරිකාවේ ලොස් ඇන්ජලිස් නුවරට යාමට රන්ජන් රාමනායක මහතා ඊයේ රාත්‍රියේ කටුනායක ගුවන්තොටුපල වෙත පැමිණ තිබෙනවා. ඒ ඔහුට එරෙහිව විභාගවන නඩු දෙකකට අදාළව අධිකරණය මගින් විදෙස් ගමන් තහනමක් පනවා තිබෙන පසුබිමකයි. එහිදී ආගමන විගමන නිලධාරී විසින් රන්ජන් රාමනායක මහතා ගුවන්තොටුපලෙන් ආපසු හරවා යවා ඇති බවයි වාර්තා වන්නේ. පසුව ඔහු ගුවන්තොටුපලට පැමින සිටි පිරිස් සමග සෙල්ෆි ඡායාරූපවලට ද පෙනී සිට සුහද ලෙසින් පිටත්ව ගොස් ඇති බව ද එම වාර්තාවල දැක්වෙනවා.     ", "URL": "https://www.itnnews.lk/2023/10/05/442861/", "Category": "Breaking News,දේශීය පුවත්", "Parent URL": null}