{"Source": "ITN news", "Timestamp": "අගෝස්තු 22, 2023 15:07", "Headline": "භූගත ජලයේ වෙනසක් තිබේ නම් වහාම පරීක්ෂා කර ගන්න", "News Content": "පවතින අධික වියළි කාලගුණය හේතුවෙන් භූගත ජලය පාවිච්චි කරනු ලබන ජනතාව වඩාත් කල්පනාකාරී වන ලෙස ජල සම්පත් මණ්ඩලයේ නියෝජ්‍ය සාමාන්‍යාධිකාරී ආර්.එම්.එස්. රත්නායක මහතා පවසනවා. නියෝජ්‍ය සාමාන්‍යාධිකාරිවරයා පැවසුවේ වියළි කාලගුණය හේතුවෙන් භූගත ජල මට්ටම අඩු වීම නිසා ජලයේ ලවණතාවයේ වෙනසක් සිදු විය හැකි බවයි ජලයේ රස, සුවඳ සහ වර්ණයේ වෙනසක් තිබේ නම් එම ජල සාම්පල පරීක්ෂා කර ගත හැකි බව ඒ මහතා සඳහන් කළා. ඒ සඳහා කොළඹ, පුත්තලම, අනුරාධපුර සහ යාපනය ප්‍රදේශවල පරීක්ෂණාගාර පිහිටා ඇති බවයි ආර්.එම්.එස්. රත්නායක මහතා කියා සිටියේ. ", "URL": "https://www.itnnews.lk/2023/10/05/510063/", "Category": "දේශීය පුවත්,නවතම පුවත්", "Parent URL": null}