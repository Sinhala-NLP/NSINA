{"Source": "ITN news", "Timestamp": "දෙසැම්බර් 13, 2021 16:45", "Headline": "හිටපු ආරක්ෂක ලේකම්ට එරෙහි නඩුව 7වන දිනටත් විභාගයට ගැනේ", "News Content": "හිටපු ආරක්ෂක ලේකම් හේමසිරි ප්‍රනාන්දු මහතාට එරෙහිව ගොනු කර තිබූ නඩුව හත් වන දිනටත් කොළඹ මහාධිකරණයේදී අද විභාගයට ගැණුනා. පාස්කු ඉරු දින ත්‍රස්ත ප්‍රහාරයක් එල්ල වන බවට ප්‍රමාණවත් බුද්ධි තොරතුරු ලැබී තිබියදී එය වලක්වා ගැනීමට ක්‍රියා නොකිරීම නිසා සාපරාධි ලෙස රාජකාරිය පැහැර හැරීම ඇතුලු චෝදනා සම්බන්ධයෙනුයි මෙම නඩුව ගොනු කර තිබෙන්නේ. සහරාන්ගේ අන්තවාදී ක්‍රියා පිළිබදව අවස්ථා කිහිපයකදීම ආරක්ෂක ලේකම්වරයා දැනුවත් කිරීමට කටයුතු කළ බව  අද දිනයේ සාක්ෂි ලබා දෙමින් එවකට යුද හමුදා බුද්ධි අංශ අධ්‍යක්ෂ ලෙස කටයුතු කළ විශ්‍රාමික බ්‍රිගේඩියර් චූල රත්නසිරි කොඩිතුවක්කු මහතා  ප්‍රකාශ කළා. ත්‍රි පුද්ගල මහාධිකරණ විනිසුරු මඩුල්ල ඉදිරියේ දී මෙම නඩු විභාගය අද කැදවූ අවස්ථාවේ එවකට යුද හමුදා බුද්ධි අංශ අධ්‍යක්ෂ ලෙස කටයුතු කළ විශ්‍රාමික බ්‍රිගේඩියර් චූල රත්නසිරි කොඩිතුවක්කු මහතා සාක්ෂි ලබා දුන්නා. රජයේ නියෝජ්‍ය සොලිසිටර් ජනරාල් සුදර්ශන ද සිල්වා මහතාගේ මෙහෙයවීම යටතේයි සාක්ෂි ලබාදීම සිදු කෙරුණේ. ස්වාමීනි සහරාන් හෂීම්ගේ ක්‍රියා කලාපය සහ ඔහුගේ අන්තවාදී ක්‍රියාකාරකම් පිළිබදව ආරක්ෂක ලේකම්වරයා,පොලිස්පතිවරයා සහ රාජ්‍ය බුද්ධි සේවයේ ප්‍රධානියාට  ලිපි 9 ක් යොමු කළා. රජයේ නියෝජ්‍ය සොලිසිටර් ජෙනරාල්වරයා නැගූ ප්‍රශ්නයකට පිළිතුරු දුන් සාක්ෂිකරු පාස්කු ප්‍රහාරය එල්ල වන බවට බුද්ධි තොරතුරු තමා වෙත ප්‍රහාරයට පෙර ලැබී නොතිබූ බව ප්‍රකාශ කළා. මෙහිදී විනිසුරුවරයා සාක්ෂිකරුගෙන් විමසා සිටියේ රාජ්‍ය බුද්ධි සේවයේ ප්‍රධානි නිලන්ත ජයවර්ධන මහතා වෙත ලැබී තිබුණු තොරතුරට අදාළ ලිපිය ඔබ වෙත ලැබුණේද ? ***නැහැ ස්වාමීනි. එවැනි ලිපියක් මට ලැබී තිබුණේ නෑ. 2019 වසරේ අප්‍රේල් 09 වනදා පැවති බුද්ධි සමාලෝචන රැස්වීමට රාජ්‍ය බුද්ධි සේවයේ අධ්‍යක්ෂ නිලන්ත ජයවර්ධන මහතා සහභාගි වුවත් එම තොරතුර පිළිබදව කරුණු ඉදිරිපත් කළේ නැහැ. රාජ්‍ය බුද්ධි සේවයේ ප්‍රධානි නිලන්ත ජයවර්ධන මහතාට ලැබුණු මෙම ප්‍රහාරය පිළිබද තොරතුරු බුද්ධි සමාලෝචන රැස්වීමට ඉදිරිපත් කිරීමට ඔහුට කිසියම් බාධාවක් තිබුණද ? *** ප්‍රහාරය පිළිබද තොරතුරු ලැබී තිබුණා නම් එය ඔහුට බුද්ධි සමාලෝචන රැස්වීමට ඉදිරිපත් කිරීමට කිසිම බාධාවක් තිබුණේ නෑ. *** ***බුද්ධි සමාලෝචන රැස්වීමට එවැනි බුද්ධි තොරතුරු ඉදිරිපත් කිරීමට හැකියාවක් තිබෙනවා ද** **ස්වාමීනි බුද්ධි තොරතුරක් තිබෙනවා නම් එය ඉදිරිපත් කිරීමට සුදුසුම සහ හොදම ස්ථානය බුද්ධි සමාලෝචන රැස්වීමයි. ** බුද්ධි තොරතුරක් ලැබුණු විට ඍජුවම ජනාධිපතිවරයා දැනුවත් කිරීමක් කෙරෙන්නෙ නැහැ. යුද හමුදාපතිවරයා මගින් ජාතික බුද්ධි ප්‍රධානියාට සහ ආරක්ෂක ලේකම්වරයාට එම තොරතුර සන්නිවේදනය කරනවා. ඒත් රාජ්‍ය බුද්ධි සේවයේ අධ්‍යක්ෂවරයා එවක ජනාධිපතිවරයාට ඍජුවම බුද්ධි තොරතුරු සන්නිවේදනය කරන බවට සියලු දෙනා තුළ අවබෝධයක් තිබුණා. ***පාස්කු ප්‍රහාරයට ආගමික අන්තවාදී  සංවිධානයක් සම්බන්ධ බවට සැක පළ කරමින් ඉන්දීය රූපවාහිනි සේවයක් ඉදිරිපත් කළ ප්‍රවෘත්තිය පිළිබද සොයා බලන්න බුද්ධි නිලධාරීන් යොමු කළා. ඒ අනුව දෙහිවල ප්‍රහාරය සිදු කළ ජමීල් නැමැත්තාගේ නිවසට ද යුද හමුදා බුද්ධි නිලධාරීන් ගියා. 2019 වසරේ අප්‍රේල් 18 වනදා කාත්තන්කුඩි පිපිරීම පිළිබදව බුද්ධි නිලධාරීන් යොදවා පරීක්ෂණ සිදු කළා. බුද්ධි තොරතුරු හුවමාරු කිරීමේ දී රාජ්‍ය ආයතන අතර එතරම් සහයෝගයක් නොතිබූ බව මට කියන්න පුළුවන්. රාජ්‍ය බුද්ධි සේවය වෙතින් ද එතරම් සහයෝගයක් ලැබුණේ නැහැ යනුවෙන් යුද හමුදා හිටපු බුද්ධි අධ්‍යක්ෂවරයා සාක්ෂි ලබා දුන්නා. ", "URL": "https://www.itnnews.lk/2023/10/05/382511/", "Category": "දේශීය පුවත්", "Parent URL": null}