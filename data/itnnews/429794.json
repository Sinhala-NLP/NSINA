{"Source": "ITN news", "Timestamp": "ஆகஸ்ட் 19, 2022 12:10", "Headline": "இலங்கையின் கடன் மறுசீரமைப்புக்கு ஜப்பான் உதவ வேண்டுமென ஜனாதிபதி கோரிக்கை.", "News Content": "இலங்கையின் கடன் மறுசீரமைப்பு தொடர்பில் இந்தியா மற்றும் சீனாவுடன் கலந்துரையாட ஜப்பான் முன்வரவேண்டுமென ஜனாதிபதி ரணில் விக்கிரமசிங்க அழைப்பு விடுத்துள்ளார். ரொய்ட்டர் செய்தி சேவைக்கு வழங்கிய நேர்காணலின்போதே ஜனாதிபதி இவ்வாறு குறிப்பிட்டுள்ளார். குறித்த விடயம் தொடர்பில் ஜப்பான் பிரதமருடன் கலந்துரையாடவுள்ளதாகவும் இதற்காக அடுத்த மாதம் ஜப்பானுக்கு விஜயம் செய்யவுள்ளதாகவும் ஜனாதிபதி ரணில் விக்கிரமசிங்க குறிப்பிட்டுள்ளார். இதேவேளை இலங்கை அரசாங்கத்தின் கோரிக்கைக்கமைய ஜப்பான் 500 மில்லியன் யென் பெறுமதியான மருத்துவ உபகரணங்களை இலங்கைக்கு அன்பளிக்காக வழங்க முன்வந்துள்ளது. ", "URL": "https://www.itnnews.lk/2023/10/05/429794/", "Category": "Breaking News,தேசிய செய்திகள்,முதன்மை செய்தி", "Parent URL": null}