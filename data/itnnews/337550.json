{"Source": "ITN news", "Timestamp": "මැයි 18, 2021 10:46", "Headline": "මෙරට කොරෝනා මරණ සංඛ්‍යාව 1000 සීමාව අභියස", "News Content": "මෙරට සිදු වූ කොරෝනා මරණ සංඛ්‍යාව 981 දක්වා  ඊයේ දිනය වන විට ඉහළ ගොස් ඇති බව රජයේ ප්‍රවෘත්ති දෙපාර්තමේන්තුව නිවේදනය කරනවා. පසුගිය 10 වනදා සිට ඊයේ දිනය දක්වා මරණ 19 ක් වාර්තා වී ඇති බව සෞඛ්‍ය සේවා අධ්‍යක්‍ෂ ජනරාල්වරයා තහවුරු කර තිබෙනවා. මෙරටින් වාර්තා වූ සමස්ත ආසාදිතයන්ගේ සංඛ්‍යාව 145202 ක් බවයි සෞඛ්‍ය අංශ සදහන් කළේ. 24592 ක් මේ වන විට කෝවිඩ් ආසාදනය වීමෙන් ප්‍රතිකාර ලබා ගනිමින් සිටිනවා. සුවය ලැබූ සංඛ්‍යාව 119629 ක්. කොළඹ දිස්ත්‍රික්කයෙන් ආසාදිතයන් 320 ක්, ගම්පහ දිස්ත්‍රික්කයෙන් 677 ක් හා කලුතර දිස්ත්‍රික්කයෙන් 315ක් වාර්තා වී තිබෙනවා. කෝවිඩ් නයින්ටීන් ආසාදනය වීමෙන් මිය ගිය බගවන්තලාව සිරිපුර ප්‍රදේශයේ  අඹුසැමි යුවළකගේ පවුලේ සාමාජිකයන් 6 දෙනෙකුට ද කෝවිඩ් නයින්ටීන් ආසාදනය වී ඇති බව බගවන්තලාව සෞඛ්‍ය වෛද්‍ය නිලධාරී කාර්යාලය සදහන් කළා.       ", "URL": "https://www.itnnews.lk/2023/10/05/337550/", "Category": "දේශීය පුවත්", "Parent URL": null}