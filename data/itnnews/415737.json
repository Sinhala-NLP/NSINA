{"Source": "ITN news", "Timestamp": "ජූනි 8, 2022 09:08", "Headline": "පිහිඇණුමකින් පියා මිය ගොස් පුතුන් දෙදෙනාට තුවාල", "News Content": "රාගම ප්‍රදේශයේදී ප්‍රද්ගලයෙකු විසින් පිහියකින් ඇණ පියා ඝාතනය කර පුතුන් දෙදෙනාට තුවාල සිදුව තිබෙනවා. රාගම පොලිස් වසමේ කැන්දලියද්දපාලුව ප්‍රදේශයේදී මෙම පිහි ඇණුම සිදුව ඇති බවයි පොලීසිය පවසන්නේ. මිය ගිය පුද්ගලයාගේ ජංගම දුරකතනයක්  පිහිඇණුම සිදු කළ පුද්ගලයා සොරාගත්තේ යැයි කියන සිද්ධියක් සම්බන්ධයෙන් ඇති වූ බහින් බස්වීමක් දුරදිග යෑමෙන් මෙම පිහිඇණුම සිදු කර තිබෙනවා. බරපතල තුවාල ලැබූ පුද්ගලයා රාගම රෝහලට ඇතුළත් කිරීමෙන් පසු මිය ගිය බවයි පොලීසිය සදහන් කළේ. පිහිඇණුම සිදු කළ පුද්ගලයා අත්අඩංගුවට ගෙන ඇති අතර ඔහුද තුවාල ලබා ඇති බැවින් පොලිස් ආරක්ෂාව යටතේ රෝහල් ගත කර තිබෙනවා.         ", "URL": "https://www.itnnews.lk/2023/10/05/415737/", "Category": "දේශීය පුවත්", "Parent URL": null}