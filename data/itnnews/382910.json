{"Source": "ITN news", "Timestamp": "டிசம்பர் 15, 2021 15:10", "Headline": "எதிர்பாராதவாறு ஒமிக்ரோன் உலகில் வேகமாக பரவுவதாக உலக சுகாதார ஸ்தாபனம் எச்சரிக்கை..", "News Content": "ஒமிக்ரோன் கொரோனா திரிபானது எதிர்பாராதவாறு முழு உலகிலும் வேகமாக பரவிவருவதாக உலக சுகாதார ஸ்தாபனம் எச்சரிக்கை விடுத்துள்ளது. தமது ஊழியர்களுக்கு புதிய சட்டவிதிகளை அறிமுகப்படுத்திய கூகுல் நிறுவனமானது தடுப்பூசிகளை பெற்றுக்கொள்ளாவிட்டால் தொழிலில் இருந்து விலகுமாறு தெரிவித்துள்ளது. அத்துடன் , வீடுகளிலும் தனிநபர்களின் பயன்பாட்டுக்கெனவும் கஞ்சாவை சட்டரீதியாக்கிய ஐரோப்பிய சங்கத்தின் முதலாவது நாடாக மோல்டா மாரியுள்ளது. உலகின் 77 நாடுகளில் ஒமிக்ரோன் திரிபானது பரவிவருவதாக உலக சுகாதார ஸ்தாபனம் தெரிவித்துள்ளது. புதிய பிறழ்வு தொற்றியபோதிலும் பாரதூரமான நோய் அறிகுறிகள் தென்படாதபோதிலும் அது வேகமாக பரவிவருவதாக உலக சுகாதார ஸ்தாபனத்தின் தலைவர் டெட்ரோஸ் எட்னொம் கிரெப் ரேஸியஸ் தெரிவித்துள்ளார். புதிய பிறழ்வு தொடர்பாக உலக நாடுகள் பொறுப்பின்றி செயற்படகூடாது எனவும் அவர் சுட்டிக்காட்டியுள்ளார். தடுப்பூசிகளை பெற்றுக்கொள்ளாவிட்டால் ஒமிக்ரோன் பிறழ்வானது வேகமாக பரவும் அபாயம் காணப்படுவதாக உலக சுகாதார ஸ்தாபனம் தெரிவிக்கின்றது. இதனால் உலக நாடுகள் பொறுப்புடன் செயற்படவேண்டுமெனவும் மேலும் தெரிவிக்கப்பட்டுள்ளது. கடந்த நவம்பர் மாதத்தில் தென்னாபிரிக்காவிலிருந்து ஒமிக்ரோன் கொரோனா திரிபு இனங்காணப்பட்டது. அத்துடன், இன்று காம்போச்சியாவிலும் ஒமிக்ரோன் தொற்றாளர் ஒருவர் முதற்தடவையாக இனங்காணப்பட்டார். இவர் கானா இராச்சியத்திலிருந்து வருகைதந்த பெண் ஆவார். இதேவேளை, கூகுல் நிறுவனம் தமது ஊழியர்களுக்கென புதிய சட்டவரையறைகளை அறிமுகப்படுத்தியுள்ளது. தடுப்பூசிகளை பெறவிட்டால் தொழில் இருந்து விலகுமாறு அந்நிறுவனம் அறிவித்துள்ளது. ", "URL": "https://www.itnnews.lk/2023/10/05/382910/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}