{"Source": "ITN news", "Timestamp": "ஆகஸ்ட் 4, 2021 13:23", "Headline": "ரிஷாட்டின் அறிக்கை : பாராளுமன்றில் சலசலப்பு (Video)", "News Content": "பாராளுமன்ற உறுப்பினர் ரிஷாட் பதியுதீன் தொடர்பில் ஐக்கிய மக்கள் சக்தி பின்பற்றும் இரட்டை நிலைப்பாடு வெளிவந்துள்ளதாக அமைச்சர் ஜோன்ஸ்டன் பெர்னாண்டோ தெரிவித்தார். இன்று பாராளுமன்றத்திற்கு வருகை தந்த ரிஷாட் பதியுதீதினுக்கு உரையாற்ற சந்தர்ப்பம் வழங்குமாறு கோரிய போது பாராளுமன்றத்தில் சலசலப்பு ஏற்பட்டது. இதேவேளை ஜனாதிபதி கோட்டாபய ராஜபக்ஷ இன்று பாராளுமன்றத்திற்கு வருகைதந்தார். அங்கு அவர் சபையில் இடம்பெற்ற விவாதங்களை செவிமடுத்தார். பாராளுமன்ற வளாகத்திற்கு வருகை தந்த ஜனாதிபதி கோட்டாபய ராஜபக்ஷவை அமைச்சர் தினேஷ் குணவர்த்தன மற்றும் ஆளும் கட்சி பிரதம கொரடா ஜோன்ஸ்டன் பெர்னாண்டோ ஆகியோர் வரவேற்றனர். பிரதமர் மஹிந்த ராஜபக்ஷவுடன் ஜனாதிபதி சபைக்குள் பிரவேசித்தார். சபையில் சிறிது நேரம் அமர்ந்திருந்த ஜனாதிபதி விவாதங்களை செவிமடுத்தார். பின்னர் பாராளுமன்ற வளாகத்தில் அமைந்துள்ள தனது காரியாலயத்தில் ஆளும் மற்றும் எதிர்க்கட்சி உறுப்பினர்களோடு சுமூக கலந்துரையாடல்களிலும் ஈடுபட்டார். \n\n\n\n ", "URL": "https://www.itnnews.lk/2023/10/05/354428/", "Category": "Breaking News,தேசிய செய்திகள்", "Parent URL": null}