{"Source": "ITN news", "Timestamp": "ඔක්තෝබර් 2, 2023 07:46", "Headline": "බඹර ප්‍රහාරයෙන් පුද්ගලයෙක් ජීවිතක්ෂයට", "News Content": "අම්බලන්තොට පොලිස් වසමේ හබරත්වල ප්‍රදේශයේ දී බඹරු දෂ්ඨ කිරීමෙන් පුද්ගලයෙක් ජීවිතක්ෂයට පත්ව තිබෙනවා. පොලීසිය පැවසුවේ ඊයේ (01) උදෑසන පුද්ගලයින් දෙදෙනෙකුට බඹරු දෂ්ඨ කර ඇති අතර ඉන් එක් අයෙක් මියගොස් ඇති බවය. අනෙක් පුද්ගලයා ප්‍රතිකාර සඳහා සුරියවැව රෝහලට ඇතුළත් කර ඇත. එලෙස මියගොස් ඇත්තේ අවුරුදු 57 හැවිරිදි විහාරගල, සූරියවැව ප්‍රදේශයේ පදිංචිකරුවෙකි.  ", "URL": "https://www.itnnews.lk/2023/10/05/519916/", "Category": "දේශීය පුවත්,නවතම පුවත්", "Parent URL": null}