{"Source": "ITN news", "Timestamp": "දෙසැම්බර් 11, 2021 18:28", "Headline": "බොරැල්ලේ ස්වර්ණාභරණ අලෙවිසැලක් කොල්ලකයි", "News Content": "සම්පූර්ණයෙන් මුහුණු ආවරණය වන පරිදී හෙල්මට් පැළද පැමිණි  තුවක්කුකරුවන් දෙදෙනෙකු බොරැල්ල ප්‍රදේශයේ ස්වර්ණාභරණ අලෙවිසැලක් කොල්ලකා පලා ගොස් තිබෙනවා. අද පස්වරු 2.30ට පමණයි මෙම කොල්ලකෑම සිදුව ඇත්තේ.  කොල්ලකරුවන් අහසට වෙඩි තබා බිය වැද්දීම් සිදුකර කොල්ලකෑම් සිදුකර පළාගොස් ඇති බවයි පොලිසිය පැවසුවේ. ඔවුන් කොල්ලකෑ ස්වර්ණාභරණවල වටිනාකම මෙතෙක් තක්සේරු කර නොමැති බව පොලිසිය සදහන් කළා. සිද්ධිය සම්බන්ධයෙන් දැනටමත් පරික්ෂණ ආරම්භ කර ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නීතීඥ නිහාල් තල්දූව මහතා සදහන් කළා. එම ස්ථානයේ සවිකර තිබූ ආරක්ෂිත කැමරාවල කොල්ලකෑමේ සිද්ධිය මෙලෙස සටහන් වී තිබුණා.         ", "URL": "https://www.itnnews.lk/2023/10/05/382231/", "Category": "දේශීය පුවත්", "Parent URL": null}