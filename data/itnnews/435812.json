{"Source": "ITN news", "Timestamp": "செப்டம்பர் 19, 2022 10:31", "Headline": "தாமரை கோபுரத்தின் வருமான அறிவிப்பு", "News Content": "  தாமரை கோபுரம் பொது கண்காட்சிக்காக திறந்து வைக்கப்பட்ட நாள் முதல் நேற்று வரை 7 மில்லியன் ரூபாவிற்கும் அதிகமான வருமானம் கிடைத்துள்ளதாக தாமரை கோபுர முகாமைத்துவ தலைவர் திரு.பிரசாத் சமரசிங்க தெரிவித்துள்ளார். நேற்று இரவு 8:00 மணி வரை 6800 டிக்கெட்டுகள் விற்பனையாகியுள்ளதாகவும் அவர் குறிப்பிட்டுள்ளார் பெருந்தொகையான மக்கள் வருகையால் தாமரை கோபுர வளாகத்தில் கடும் வாகன நெரிசல் ஏற்பட்டதாகவும் , நேற்றிரவு பார்வையாளர்களின் எண்ணிக்கை அதிகரித்ததால், பல சந்தர்ப்பங்களில் டிக்கெட் வழங்குவதை தற்காலிகமாக நிறுத்தியதாகவும் கூறப்படுகிறது . தற்போது தாமரை கோபுரத்தை பார்வையிட 500ரூபா டிக்கெட்டுகள் மட்டுமே வழங்கப்படுகின்றன, மேலும் வார நாட்களில் மதியம் 2.00 மணி முதல் இரவு 11.00 மணி வரையும், வார இறுதி நாட்களில் மதியம் 12.00 மணி முதல் நள்ளிரவு 12.00 மணி வரையும் தாமரை கோபுரம் பொதுமக்கள் பார்வைக்காக திறந்திருக்கும். ", "URL": "https://www.itnnews.lk/2023/10/05/435812/", "Category": "தேசிய செய்திகள்", "Parent URL": null}