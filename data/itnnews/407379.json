{"Source": "ITN news", "Timestamp": "අප්‍රේල් 19, 2022 12:42", "Headline": "අගමැතිගෙන් විශේෂ ප්‍රකාශයක්", "News Content": "රට තුළ පවතින ආර්ථික අර්බුදයට විසඳුම් සෙවීමේ දී ආර්ථික දේශපාලන හා සමාජීය ස්ථාවරත්වය ඇතිකිරීම සඳහා ගතහැකි කඩිනම් ප්‍රායෝගික විසඳුම වන්නේ ආණ්ඩුක්‍රම ව්‍යවස්ථා සංශෝධනයක් ගෙන ඒම බව අග්‍රාමාත්‍ය මහින්ද රාජපක්ෂ මහතා අවධාරණය කළා. පාර්ලිමේන්තුවේ දී අද විශේෂ ප්‍රකාශයක් කරමිනුයි අග්‍රාමාත්‍යවරයා මේ බව ප්‍රකාශ කළේ. කිසිඳු ආණ්ඩුවක් කැමැත්තෙන් ජනතාව අපහසුතාවට පත් නොකරන බව පෙන්වාදුන් අග්‍රාමාත්‍යවරයා වැඩිදුරටත් කියාසිටියේ ජනතාව පෝලිම්වල සිටිමින් දුෂ්කරතාවට පත් වූ කාලය තව නොබෝ දිනකින් අවසන් කරන බවයි.   ", "URL": "https://www.itnnews.lk/2023/10/05/407379/", "Category": "දේශීය පුවත්", "Parent URL": null}