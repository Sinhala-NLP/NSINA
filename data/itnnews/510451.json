{"Source": "ITN news", "Timestamp": "අගෝස්තු 24, 2023 10:09", "Headline": "බඹර කුඩු වතුකරයෙන් ඉවත් කර දෙන්න – හැටන් ප‍්‍රදේශයේ වතු කම්කරුවන් ඉල්ලයි", "News Content": "වතුකරය තුල පවතින බඹර ප්‍රහාරයන් හේතුවෙන් වතුකරයේ සේවය කරන තමන් විවිධ දුෂ්කරතාවයන්ට පත්ව ඇති බව වතු කම්කරුවන් පවසනවා. මෙම තත්වයන් පිලිබඳව වැඩි දුරටත් අදහස් දක්වන එම පිරිස් පවසනුයේ  වතුකරය තුල පවතින බඹර ප්‍රහාරයන් හේතුවෙන් මේ වන විට වතු කම්කරුවන් කිප දෙනකුටම දිවි අහිමිවි ඇති බවත් තවත් පිරිසක් තුවාල ලබා ඇති බවත්ය. වතුකරය තුල පවතින රූස්ස ගස්වල මෙන්ම තේ පඳුරු යටද බඹර කුඩු බැඳ ඇති බවත්, මෙම තත්වයන් මත වතු කම්කරුවන් මෙම වතුතුල සේවය කරන බොහෝ අවස්ථාවලදී එම බඹර කුඩු ඇවිස්සී එහි සිටින බඹරුන් වතු කම්කරුවන්ට පහර දෙන බවයි. මෙම තත්වයන් මත වතුකරයේ සේවය කිරීමද මේ වන විට අවදානම් තත්වයන්ට පත්ව ඇති බවත්, මේ පිලිබඳව අවදානය යොමු කර මෙම බඹර කුඩු වතු කරයෙන් ඉවත් කිරිමට අදාල නිලධාරීන් පියවර ගන්නේ නම් එය තමන්ට කරනු ලබන විශාල සහනයක් බවත් වතු කම්කරුවන් පවසනවා.     ", "URL": "https://www.itnnews.lk/2023/10/05/510451/", "Category": "දේශීය පුවත්", "Parent URL": null}