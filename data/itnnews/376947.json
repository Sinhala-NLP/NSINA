{"Source": "ITN news", "Timestamp": "නොවැම්බර් 18, 2021 19:03", "Headline": "ශ්‍රී ලංකාවත් බංග්ලාදේශයත් අතර සංචාරක ක්ෂේත්‍රය ප්‍රවර්ධනය කරන්න එකඟතාවක්", "News Content": "ශ්‍රී ලංකාව හා බංග්ලාදේශය අතර සංචාරක ක්ෂේත්‍රයේ වර්ධනයක් ඇති කරන්න බංග්ලාදේශ අග්‍රාමාත්‍යවරිය හා ශ්‍රී ලංකා විදේශ අමාත්‍යවරයා එකගත්වය පළකළා. අමාත්‍ය මහාචාර්ය ජී එල් පීරිස් මහතා බංග්ලාදේශයේ ඩකා නුවර පිහිටි එරට අග්‍රාමාත්‍ය ෂෙයික් හසීනා මහත්මිය හමුවුණා. කොරෝනා පාලනය සදහා ශ්‍රී ලංකාව ගෙන ඇති සාර්ථක ක්‍රියාමාර්ග පිළිබද අමාත්‍යවරයා මෙහිදී බංග්ලාදේශ අග්‍රාමාත්‍යවරිය දැනුවත් කළා. නිල සාකච්ඡා ආරම්භකර ඇති වරණීය වෙළෙද ගිවිසුම මෙන්ම නාවික ක්ෂේත්‍රයෙන් දෙරට අතර සහයෝගීතාව වර්ධනය කර ගැනීම පිළිබදව ද සාකච්ඡා කර තිබෙනවා.           ", "URL": "https://www.itnnews.lk/2023/10/05/376947/", "Category": "දේශීය පුවත්", "Parent URL": null}