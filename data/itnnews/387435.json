{"Source": "ITN news", "Timestamp": "ජනවාරි 8, 2022 10:27", "Headline": "කොළඹ කතරගම ප්‍රධාන මාර්ගයේ සිදුවූ අනතුරකින් පුද්ගලයෙකු ජීවිතක්ෂයට", "News Content": "කොළඹ කතරගම ප්‍රධාන මාර්ගයේ රන්න බටඅත ප්‍රදේශයේ සිදුවූ අනතුරකින් එක් පුද්ගලයෙකු ජීවිතක්ෂයට පත්වුණා. අද අලුයම දෙකට පමණ සිදුවු මෙම අනතුරෙන් මියගොස් ඇත්තේ රන්න නිදහස්ගම ප්‍රදේශයේ පදිංචි වයස අවුරුදු 44ක දෙදරු පියෙක්. අනතුර සිදුකළ රථය පලාගොස් ඇති බවයි පොලිසිය පවසන්නේ. ලොරි රථයකට මෙම පුද්ගලයා ගැටී ඇති බවට පොලිසිය සැක කෙරනවා. අනතුර සිදුවූ ස්ථානයේදීම අදාළ පුද්ගලයා මිය ගොස් තිබෙනවා. තංගල්ල පොලිසිය වැඩිදුර විමර්ශන ක්‍රියාත්මක කරනවා.       ", "URL": "https://www.itnnews.lk/2023/10/05/387435/", "Category": "දේශීය පුවත්", "Parent URL": null}