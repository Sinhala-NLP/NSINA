{"Source": "ITN news", "Timestamp": "පෙබරවාරි 8, 2022 18:53", "Headline": "ගොවීන් 40,000කට බෙදෙන්න යන කෝටි 128", "News Content": "මහකන්නයේ වගා හානි සදහා වන්දි ලබා දීම අද ආරම්භ වුණා. ඒ අමාත්‍ය මහින්දානන්ද අලුත්ගමගේ මහතාගේ ප්‍රධානත්වයෙන්. වන්දි ලබාදීම සදහා රුපියල් කෝටි 128ක් වෙන්කර තිබෙනවා. වී, බඩඉරිගු,  සෝයා,  අමුමිරිස්,  ලොකු ළූණු සහ  අර්තාපල්, යන භෝග වගාවන්හිදී සිදුවූ හානිවලට අදාළව වන්දි පිරිනැමෙනවා. ගොවීන් 40,000ක් වන්දි ලබා දීමට හදුනාගෙන ඇති අතර ඒ සදහා වැය කෙරෙන මුදල් රුපියල් කෝටි 128ක්.  වැඩිම වන්දි මුදලක් ලබා දී තිබෙන්නේ  මඩකලපුව දිස්ත්‍රික්කය සදහායි. සහිතක මිල යටතේ අනුරාධපුර දිස්ත්‍රික්කයේ වී මිලදී ගැනීම අමාත්‍ය එස්.එම් චන්ද්‍රසේන මහතාගේ ප්‍රධානත්වයෙන් කහටගස්දිගිලිය ප්‍රදේශයේදී අද  ආරම්භ වුණා.   ", "URL": "https://www.itnnews.lk/2023/10/05/393991/", "Category": "Breaking News,දේශීය පුවත්", "Parent URL": null}