{"Source": "ITN news", "Timestamp": "ඔක්තෝබර් 19, 2022 09:13", "Headline": "මහා පරිමාණ නීති විරෝධී මත්පැන් නිෂ්පාදනාගාරයක් වටලයි", "News Content": "මහා පරිමාණ නීති විරෝධී මත්පැන් නිෂ්පාදනාගාරයක් වැටලීමට පොලිස් විශේෂ කාර්ය බලකාය සමත් වුණා. පොලිස් විශේෂ කාර්ය බලකායේ පුත්තලම කඳවුරේ නිලධාරීන්ට ලැබුණ තොරතුරකට අනුව ආරච්චිකට්ටුව බුරුතකැලේ ප්‍රදේශයේ පවත්වාගෙන ගිය මෙම නීති විරෝධී මත්පැන් නිෂ්පාදනාගාරය වටලනු ලැබුවා. එහිදී නීති විරෝධී මත්පැන් ලීටර්  213 ක් ගෝඩා ලීටර් 6595 ක් හා මත්පැන් නිෂ්පාදනයට යොදාගන්නා උපකරණ රැසක් සමඟ සැකකරුවන් දෙදෙනෙකු අත්අඩංගුවට ගැනුණා. ඔවුන් වැඩිදුර විමර්ශන සදහා ආරච්චිකට්ටුව පොලිස් ස්ථානය වෙත භාරදීමටයි පොලිස් විශේෂ කාර්ය බලකාය කටයුතු කළේ. මේ අතර ප්‍රභල මත්ද්‍රව්‍ය ජාවාරම්කරුවන් වන රූබන් වන කුඩු ලාල්  නැමැත්තන්ගෙන් ප්‍රධාන ගෝලයින් දෙදෙන‌ෙකු අයිස් මත්ද්‍රව්‍ය සමග කිරිබත්ගොඩ හුණුපිටිය මාර්ගයේදී අත්අඩංගුවට ගෙන තිබෙනවා. ඔවුන් සන්තකයේ තිබී අයිස් මත්ද්‍රව්‍ය ග්‍රෑම් 106 මිලිග්‍රෑම් 420ක් සොයා ගැනුණා. සැකකරුවන් ගමන්ගත් ත්‍රී රෝද රථය ද විශේෂ  කාර්යබලකාය භාරයට  ගැනුණා.   ", "URL": "https://www.itnnews.lk/2023/10/05/441337/", "Category": "Breaking News,දේශීය පුවත්", "Parent URL": null}