{"Source": "ITN news", "Timestamp": "අගෝස්තු 7, 2021 15:15", "Headline": "එන්නත්වල මිල සම්බන්ධයෙන් විදේශ ඇමති ජාත්‍යන්තර කොවිඩ් එන්නත් සමුළුවේ අවධානය යොමු කරයි", "News Content": "සෑම කෙනෙකුටම කොරෝනා මර්දන එන්නත් දරා ගත හැකි මිලකට ලබා ගත හැකි වැඩපිළිවෙලක් සකස් කිරීමට රටවල් අතර සමීප සහයෝගයක් ඇතිකර ගත යුතු බව විදේශ අමාත්‍ය දිනේෂ් ගුණවර්ධන මහතා පවසනවා. කොවිඩ් නයින්ටීන් එන්නත් සහයෝගීතාව පිළිබද පළමු ජාත්‍යන්තර සමුළුව අමතමිනුයි අමාත්‍යවරයා මේ බව කියා සිටියේ.  වයස අවුරුදු 30 වැඩි ජනහගනයෙන් සියයට අනූවකට වැඩි පිරිසකට පළමු එන්නත ලබාදීමට ශ්‍රී ලංකාව සමත් වුණා. මෙරට එන්නත්කරණ වැඩසටහන සදහා චීනය එන්නත් මිලියන 10කට වැඩි ප්‍රමාණයක් ලබාදීම සම්බන්ධයෙන්ද අමාත්‍යවරයා මෙහිදී සිය ස්තූතිය පළකලා. එන්නත් නිෂ්පාදනයේ ගුණාත්මක භාවය පවත්වාගැනීම සදහා පර්යේෂණ සහ නිෂ්පාදන වැඩිදියුණු කිරීමට සමීප සහයෝගීතාවක් ඇතිකර ගන්නා ලෙසයි දිනේෂ් ගුණවර්ධන මහතා ජාත්‍යන්තර ප්‍රජාවගෙන් ඉල්ලාසිටියේ. චීන විදේශ අමාත්‍ය චැන්ග් යී මහතාගේ ප්‍රධානත්වයෙන් පැවති මෙම සංසදයට එක්සත් ජාතීන්ගේ සංවිධානයේ මහලේකම් ලෝක සෞඛ්‍ය සංවිධානයේ අධ්‍යක්ෂ ජෙනරාල් ඇතුලු රටවල් 24 විදේශ අමාත්‍යවරුන්,  සෞඛ්‍ය අමාත්‍යරුන් සහ ඉහළ පෙලේ නියෝජිතයන් සහභාගී වුණා.     ", "URL": "https://www.itnnews.lk/2023/10/05/355186/", "Category": "දේශීය පුවත්", "Parent URL": null}