{"Source": "ITN news", "Timestamp": "අප්‍රේල් 17, 2021 12:45", "Headline": "වරාය නගරය ව්‍යවස්ථාවට පටහැනි නෑ – නීතිපති ජනපති ලේකම්ට ලිඛිතව දැනුම් දෙයි", "News Content": "වරාය නගර ආර්ථික කමිෂන් පණත් කෙටුම්පත ව්‍යවස්ථාවට පටහැනි නොවන බව නීතිපති දප්පුල ද ලිවේරා මහතා ජනාධිපති ලේකම් ආචාර්ය පී. බී. ජයසුන්දර මහතා දැනුවත් කර තිබෙනවා. නීතිපතිවරයාගේ නිවේදනය උපුටා දක්වමින් ඩේලි නිවුස් පුවත්පත සදහන් කර ඇත්තේ 13 වන ව්‍යවස්ථා සංශෝධනයේ කිසිදු තහනමකට හෝ පනවන ලද සීමා කීරීමකට අදාළ පනත් කෙටුම්පත පටහැනි නොවන බවයි. මේ සම්බන්ධයෙන් මීට පෙර ආචාර්ය පී. බී. ජයසුන්දර මහතා නීතිපතිවරයා දැනුවත් කරමින් යැවූ ලිපියකට පිළිතුර ලෙසයි නීතිපතිවරයා අදාල නිවේදනය නිකුත් කළේ. කොළඹ වරාය නගරය ගැන මේ දවස්වල වැඩියෙන් කතාබහට ලක්වෙලා තියෙනවා. ආණ්ඩුපක්ෂ මන්ත්‍රී විජයදාස රාජපක්ෂ මහත්මයා මේ ගැන තිබ්බ මාධ්‍ය හමුවෙන් පස්සේ බොහෝ දෙනෙක් මේ සම්බන්ධයෙන් අදහස් පළ කළා. ", "URL": "https://www.itnnews.lk/2023/10/05/331996/", "Category": "Breaking News,දේශීය පුවත්", "Parent URL": null}