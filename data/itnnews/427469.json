{"Source": "ITN news", "Timestamp": "අගෝස්තු 7, 2022 16:10", "Headline": "නවගමුව පොලිස් ස්ථානය තුළ පුද්ගල ඝාතනයක්", "News Content": "නවගමුව පොලිස් ස්ථානය තුළදී තියුණු ආයුධයකින් පහරදී පුද්ගලයෙකු ඝාතනය කර තිබෙනවා. ප්‍රේම සබදතාවක් හේතුවෙන් ඇතිවූ ආරවුලක් හේතුවෙන් කළ පැමිණිල්ලක් විභාග කිරීමට කාන්තාවක සහ පිරිමි පුද්ගලයෙකු නවගමුව පොලිස් ස්ථානයට කැදවා තිබූ අවස්ථාවේයි මෙම පහරදීම සිදුව තිබෙන්නේ. පනස් දෙහැවිරිදි අවිස්සාවේල්ල කරවනැල්ල ප්‍රදේශයේ පදිංචිව සිටි පුද්ගලයෙකු මෙලෙස ඝාතනයට ලක්ව ඇති අතර සැකකරු පොලීසිය අත්අඩංගුවට ගත්තා. මෙම කාන්තාව සමග මීට පෙර ප්‍රේමසබදතාවක් පැවැත්වූ පුද්ගලයෙකු පැමිණිල්ල විභාග කිරීම සදහා කැදවා තිබුණා. එහිදී කාන්තාවගේ වත්මන් පෙම්වතා විසින් පැරණි පෙම්වතාටයි මෙලෙස තියුණු ආයුධයකින් පහරදී තිබෙන්නේ.             ", "URL": "https://www.itnnews.lk/2023/10/05/427469/", "Category": "දේශීය පුවත්", "Parent URL": null}