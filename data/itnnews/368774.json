{"Source": "ITN news", "Timestamp": "ඔක්තෝබර් 12, 2021 15:58", "Headline": "කිසිවෙකුටත් පරාජය කළ නොහැකි හමුදාවක් ගොඩනගන බවට කිම් ජෝන් ප්‍රතිඥා දෙයි", "News Content": "කිසිවෙකුටත් පරාජය කළ නොහැකි හමුදාවක් ගොඩනගන බවට උතුරු කොරියා නායක කිම් ජෝන් උන් ප්‍රතිඥා දෙනවා. ඇමෙරිකාවෙන් හා  බටහිර රටවලින් එල්ලවන බලපෑම්වලට මුහුණ දීමට මෙම හමුදාව යොදා ගන්නා බව උතුරු කොරියා නායකයා සඳහන් කරනවා. මිසයිල අත්හදා බැලීම සිදු කරනුයේ හුදෙක් තම ආත්මආරක්ෂාවට මිස යුද්ධයක් ආරම්භ කිරීමට නොවන බවයි ඔහු පවසන්නේ. එමෙන්ම තම අසල්වැසි දකුණු කොරියාව සමඟ කිසිඳු විටක යුද ගැටුමකට එළඹීමේ අදහසක් නොමැති බවද කිම් ජෝන් උන් නිවේදනය කරනවා. උතුරු කොරියාව හා දකුණු කොරියාව අතර මතභේද ඉහළ යාමට ඇමෙරිකාව වගකිවයුතු බවටයි ඔහු චෝදනා කරන්නේ. පසුගිය මාසයේදී උතුරු කොරියාව අධිද්වනී මිසයිලයක් හා ගුවන්යානා නාශක මිසයිල කිහිපයක් අත්හදා බැලුවා. එමෙන්ම දකුණු කොරියාවද පසුගියදා සබ්මැරීන මිසයිලයක් අත්හදා බැලූ බවයි වාර්තා වන්නේ.         ", "URL": "https://www.itnnews.lk/2023/10/05/368774/", "Category": "ජාත්‍යන්තර පුවත්", "Parent URL": null}