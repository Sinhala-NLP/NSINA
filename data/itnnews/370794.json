{"Source": "ITN news", "Timestamp": "அக்டோபர் 21, 2021 10:08", "Headline": "யாழில் பல்வேறு பகுதிகளிலும் கொள்ளைச் சம்பவங்களில் ஈடுப்பட்ட நால்வர் கைது", "News Content": "யாழ்பாணத்தின் பல்வேறு பகுதிகளிலும் கொள்ளைச்சம்பவங்களில் ஈடுப்பட்ட 4 சந்தேக நபர்கள் குற்றத்தடுப்பு பொலிஸ் அதிகாரிகளினால் கைதுசெய்யப்பட்டுள்ளனர். தெல்லிப்பளை மற்றும் ஏழாலை பகுதிகளை சேர்ந்த 4 சந்தேக நபர்களே கைதுசெய்யப்பட்டுள்ளதாகவும், அவர்களிடமிருந்து நகைகளை கொள்வனவு செய்த நகைக்கடை உரிமையாளர் ஒருவரும் கைதுசெய்யப்பட்டுள்ளார். குறித்த நகைக்கடை உரிமையாளரிடமிருந்து 6 பவுன் எடையுடைய 5 தங்க சங்கிலிகளும் கைப்பற்றப்பட்டுள்ளதாக பொலிஸார் தெரிவித்துள்ளனர். அச்சுவேலி, வட்டுக்கோட்டை, சுன்னாகம், இளவாலை ஆகிய பகுதிகளில் சந்தேக நபர்கள் கொள்ளைச்சம்வங்களில் ஈடுப்பட்டுள்ளதாக ஆரம்பக்கட்ட விசாரணைகளில் தெரியவந்துள்ளது. சந்தேக நபர்களிடம் மேலதிக விசாரணைகள் முன்னெடுக்கப்பட்டுள்ளன. ", "URL": "https://www.itnnews.lk/2023/10/05/370794/", "Category": "Breaking News,தேசிய செய்திகள்", "Parent URL": null}