{"Source": "ITN news", "Timestamp": "දෙසැම්බර් 29, 2021 18:26", "Headline": "මුලටියන ප්‍රාදේශීය ලේකම් කොට්ඨාශයේ අනවසර පදිංචිකරුවන් 1000කට ඉඩම් ඔප්පු", "News Content": "ඉඩම් ඔප්පු නොමැති ඉඩම් හිමියන්ට ඔප්පුවක් ලබා දී ඉඩමේ අයිතිය තහවුරු කිරීමේ ජාතික වැඩපිළිවෙළ මේ වන විට රට පුරා සාර්ථකව ක්‍රියාත්මකයි. මාතර මුලටියන ප්‍රාදේශීය ලේකම් කොට්ඨාශයේ අනවසර පදිංචිකරුවන් දහසක් සදහා බලපත්‍ර ප්‍රදානය කිරීම සිදුවූයේ මුලටියන ප්‍රාදේශීය ලේකම් කාර්යාල පරිශ්‍ර යේ දියි. නිවසක් සහිත අක්කරයකට වැඩි ප්‍රමාණයකින් යුත් ඉඩමක් මුලටියන ප්‍රාදේශීය ලේකම් කාර්යාලයට පරිත්‍යාග කිරීම ද මීට සමගාමීව සිදු කෙරුණා. ඒ කතානායක මහින්ද යාපා අබේවර්ධන, අමාත්‍ය එස් එම් චන්ද්‍රසේන යන මහත්වරුන්ගේ ප්‍රධානත්වයෙනුයි. මැති ඇමතිවරුන් ඇතුලු පිරිසක් මෙම අවස්ථාවට සහභාගි වුණා. සෞභාග්‍ය යේ දැක්ම අනුව යමින් පුද්ගලයන් 168 දෙනෙකුට ඉඩම් ඔප්පු ප්‍රදානය කිරීමේ තවත් උත්සවයක් කඹුරුපිටියේ දී පැවැත්වුණා. ඒ කතානායක මහින්ද යාපා අබේවර්ධන,අමාත්‍ය ඩලස් අලහප්පෙරුම යන මහත්වරුන්ගේ ප්‍රධානත්වයෙන් මහජන නියෝජිතයන් මෙන්ම ඉඩම් ප්‍රතිසංස්කරණ කොමිසන් සභාවේ නිලධාරීන් පිරිසක් ද මෙම අවස්ථාවට එක් වුණා. ඇල්පිටිය ප්‍ර දේශයේ අනවසර ඉඩම්වල පදිංචිව සිටි පුද්ගලයන් දෙසීය අනු අට දෙනෙකුක සදහා ඉඩම්වල නිත්‍යානුකූල අයිතිය ලබා දෙමින් ඔප්පු ප්‍රදානය සිදු කෙරුණා. ඒ පාර්ලිමේන්තු මන්ත්‍රී ගීතා කුමාරසිංහ,ඉඩම් ප්‍රතිසංස්කරණ කොමිසන් සභාවේ සභාපති නීතිඥ නිලන්ත විජේසිංහ යන මහත්ම මහත්මීන්ගේ ප්‍රධානත්වයෙනුයි. ", "URL": "https://www.itnnews.lk/2023/10/05/385648/", "Category": "දේශීය පුවත්", "Parent URL": null}