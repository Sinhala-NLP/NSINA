{"Source": "ITN news", "Timestamp": "அக்டோபர் 13, 2022 12:57", "Headline": "23 வயதான யுவதியை கடத்திய சந்தேக நபர்கள் இருவர் கைது..", "News Content": "23 வயதான யுவதி ஒருவரை கடத்திய சந்தேக நபர்கள் இருவர் கைதுசெய்யப்பட்டுள்ளனர். அலுத்கம மொரகொல்ல பகுதியில் வைத்து யுவதி நேற்று இரவு கடத்தப்பட்டார். காரில் வருகை தந்த இருவர் யுவதியை கடத்திச்சென்றனர். பொலிஸார் மேற்கொண்ட விசாரணைகளையடுத்து கடத்தலில் ஈடுப்பட்ட சந்தேக நபர்கள் இருவர் கைதுசெய்யப்பட்டுள்ளனர். அவர்களும் அலுத்கம மொரகொல்ல பகுதியை சேர்ந்தவர்களென தெரியவந்துள்ளது. கடத்தப்பட்ட யுவதியை யக்வத்த பகுதியில் தடுத்து வைத்திருந்த போதே பொலிஸார் அவரை காப்பாற்றியுள்ளனர். குறித்த யுவதி சிகிச்சைக்காக வைத்தியசாலையில் அனுமதிக்கப்பட்டுள்ளார். சந்தேக நபர்களை களுத்துறை நீதவான் நீதிமன்றில் ஆஜர்ப்படுத்த அலுத்மக பொலிஸார் நடவடிக்கை எடுத்துள்ளனர். ", "URL": "https://www.itnnews.lk/2023/10/05/440290/", "Category": "Breaking News,தேசிய செய்திகள்", "Parent URL": null}