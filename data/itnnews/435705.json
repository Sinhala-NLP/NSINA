{"Source": "ITN news", "Timestamp": "සැප්තැම්බර් 18, 2022 16:05", "Headline": "තායිවානයට රිච්ටර් පරිමාණ ඒකක 6.9ක භූ කම්පනයක්", "News Content": "තායිවානයට රිච්ටර් පරිමාණ ඒකක 6.9ක භූ කම්පනයකින් බලපෑම් එල්ල වී තිබෙනවා. තායිවානයේ ගිනිකොණදිග ප්‍රදේශයේයි භූකම්පනය ඇතිව තිබෙන්නේ. එම ප්‍රභල භූ කම්පනයෙන් පසු රිච්ටර් පරිමාණ ඒකක 6.6ක භූ කම්පනයක් ද සිදුව තිබෙනවා. භූ කම්පනය හේතුවෙන් එම ප්‍රදේශයේ ගොඩනැගිල්ලක් ද කඩා වැටී තිබෙන අතර තවත් කුඩා ගොඩනැගිලිවලට හානි සිදු වී ඇති බවයි විදෙස් මාධ්‍ය වාර්තා කරන්නේ. සුන්බුන් අතර සිටින පුද්ගලයින් සොයා මෙහෙයුම් ආරම්භ කර තිබෙනවා. එමෙන්ම මාර්ග රැසක් භූ කම්පනයෙන් විනාශ වී ඇති බවයි වාර්තා වන්නේ. තායිවානයේ භූකම්පනයත් සමඟ ජපානයේ ඔකිනාවා ප්‍රන්තයට සුනාමී අනතුරු ඇඟවීම් ද නිකුත් කර ඇති බව විදෙස් මාධ්‍ය වාර්තා කරනවා. සුනාමි මුහුදු රළ මීටරයක් පමණ උසට ඉහළ යා හැකි බවත් එම නිසා ප්‍රදේශයේ ජනතාවට උස් බිම්වලට ගොස් ආරක්ෂාකරි ලෙස සිටින ලෙසයි බලධාරීන් දැනුම් දී ඇත්තේ. ", "URL": "https://www.itnnews.lk/2023/10/05/435705/", "Category": "ජාත්‍යන්තර පුවත්", "Parent URL": null}