{"Source": "ITN news", "Timestamp": "නොවැම්බර් 9, 2021 19:23", "Headline": "ප්‍රමිතියෙන් යුතු පොහොර තොග ඕනෑම රටකින් ලබා ගැනීමට සුදානම්", "News Content": "කාබනික පොහොර පමණක් යොදා ගනිමින් හෙක්ටයාර් ලක්ෂ අටක් වගා කිරීම සදහා අවශ්‍ය පොහොර තොග ලබාදී ඇති බව කෘෂිකර්ම අධ්‍යක්ෂ ජනරාල් ආචාර්ය ජයන්ත සිල්වා මහතා පවසනවා. කෘෂිකර්ම දෙපාර්තමේන්තුවේ පැවති මාධ්‍ය හමුවේ දී ඒ මහතා මේ බව ප්‍රකාශ කළා. මෙහිදී වැඩිදුරටත් අදහස් දැක්වූ ඒ මහතා අවධාරණය කළේ ප්‍රමිතියෙන් තොර පොහොර තොග කිසිසේත් රට තුළට නොගන්නා බවයි. ප්‍රමිතියෙන් යුතු පොහොර තොග ඕනෑම රටකින් ලබා ගැනීමට සුදානම් බවට ද මෙහිදී අවධාරණය කෙරුණා. ", "URL": "https://www.itnnews.lk/2023/10/05/375042/", "Category": "Breaking News,දේශීය පුවත්", "Parent URL": null}