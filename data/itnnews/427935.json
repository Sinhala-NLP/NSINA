{"Source": "ITN news", "Timestamp": "අගෝස්තු 9, 2022 14:15", "Headline": "පාර්ලිමේන්තුව රැකගත් හමුදා සාමාජිකයන්ට ජනපතිගෙන් ජාතියේ ප්‍රණාමය", "News Content": "ජනාධිපති රනිල් වික්‍රමසිංහ මහතා පැලවත්ත අකුරේගොඩ යුද හමුදා මූලස්ථානයේ නිරීක්ෂන චාරිකවකට එක් වුණා. අද පෙරවරුවේ ජනාධිපතිතුමා පැලවත්ත අකුරේගොඩ යුද හමුදා මූලස්ථානය ට පැමිණි අවස්ථාවේ එතුමා පිළිගණු ලැබුවේ යුද හමුදාපති ලුතිනන් ජෙනරාල් විකුම් ලියනගේ මහතා විසින් පිළිගණු ලැබුවා. ජනාධිපතිතුමාට මෙහිදී යුද හමුදා උත්තමාචාරය ද පිරිනැමීමටයි කටයුතු කළේ. වික්‍රමසිංහ මහතා ජනාධිපතිධුරයට පත්වීමෙන් පසු  යුද හමුදා  මූලස්ථානයට පැමිණියේ ප්‍රථම වතාවටයි. පසුගිය 13 වෙනිදා විරෝධතාකරුවන්ගෙන් පාර්ලිමේන්තුව සංකීර්ණය ආරක්ෂා කර ගැනීම සදහා දිවිහිමියෙන් කැපවූ ආරක්ෂක නිලධාරීන්ට සහ සෙසු නිලයින්ට සම්මාන පිරිනැමීමට ද මෙහිදී ජනාධිපතිතුමා කටයුතු කළා.  ප්‍රජාතන්ත්‍රවාදය ආරක්ෂා කරමින් උත්තරීතර පාර්ලිමේන්තුවේ ගෞරවය ආරක්ෂා කර දීමට ඔවුන් කළ සේවය සුවිශේෂී බවයි ජනාධිපතිතුමා මෙහිදී කියා සිටියේ.   ", "URL": "https://www.itnnews.lk/2023/10/05/427935/", "Category": "Breaking News,ප්‍රධාන පුවත", "Parent URL": null}