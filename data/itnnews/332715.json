{"Source": "ITN news", "Timestamp": "අප්‍රේල් 21, 2021 10:16", "Headline": "ඊයේ දිනය තුළ කොවිඩ් ආසාදිතයින් 367ක් – වැඩිම පිරිස කොළඹ දිස්ත්‍රික්කයෙන්", "News Content": "කොරෝනා පැතිර යාම පිළිබද තවදුරටත් දැඩි අවධානය යොමු කරමින් සෞඛ්‍යාරක්ෂිත උපෙදස් අඛණ්ඩවම පිළිපදින ලෙස සෞඛ්‍ය අංශ ජනතාවට අවධාරණය කරනවා. ඊයේ දිනයේ දී මෙරටින් හදුනාගත් සමස්ත කොරෝනා ආසාදිතයින් සංඛ්‍යාව 367 ක්. ඉන් විසි දෙදෙනෙකු විදේශගතව සිට මෙරටට පැමිණි අයයි. ඊයේ දිනයේ ද ආසාදිතයන් වැඩිම සංඛ්‍යාවක් වාර්තා වුණේ කොළඹ දිස්ත්‍රික්කයෙන්. එම සංඛ්‍යාව 94 ක්. ගම්පහ දිස්ත්‍රික්කයෙන් 54 දෙනෙකු වාර්තා වුණා. කුරුණෑගලින් 43 යි. සෙසු ආසාදිතයන් 154 දෙනා දිවයිනේ සෙසු දිස්ත්‍රික්කවලිනුයි වාර්තා වුණේ. මේ වනවිට ශ්‍රී ලංකාවෙන් හදුනාගත් සමස්ත කොරෝනා ආසාදිතයින් සංඛ්‍යාව 97472 ක්. ඉන් 93547 දෙනෙකු පූර්ණ සුවය ලබා තිබෙනවා. තවදුරටත් ප්‍රතිකාර ලබමින් සිටින සංඛ්‍යාව 3300 ක්. ඊයේ දිනයේ දී කොරෝනා ආසාදිතයන් පස් දෙනෙකු මිය ගියා. ඔවුන් මට්ටක්කුලිය,  පානදුර,  හොරණ,  රත්නපුර සහ යාපනය යන ප්‍රදේශවල පදිංචිකරුවන්. මේ වනවිට මෙරට සම්පූර්ණ කොරෝනා ආසාදිත මරණ සංඛ්‍යාව 625 ක්. නිරෝධායන මධ්‍යස්ථාන 105 ක් තුළ පුද්ගලයින් 10515 දෙනෙකු නිරෝධායනය වෙමින් සිටිනවා. ඊයේ දිනය තුළ පීසිආර් පරීක්ෂණ 9431 ක් සිදුකර තිබෙනවා.         ", "URL": "https://www.itnnews.lk/2023/10/05/332715/", "Category": "Breaking News,දේශීය පුවත්", "Parent URL": null}