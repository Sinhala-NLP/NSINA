{"Source": "ITN news", "Timestamp": "පෙබරවාරි 3, 2023 18:52", "Headline": "බොනට්ටුවට පැන මෝටර් රථයක් නැවැත්වීමට ගොස් ජීවිතය නූලෙන් බේරෙයි", "News Content": "වාහනයකින් පැමිණි අයෙකු මහමග කසල විසිකර යාමට උත්සාහ කළ අවස්ථාවේදී අතුරුගිරිය හබරකඩ ප්‍රදේශයේ පිරිසක් ඊට විරෝධය පළකිරිමත් සමග අදාළ මෝටර් රථයේ රියදුරා පුද්ගලයෙකු යට කර ගෙන යාමට උත්සාහ දරා තිබෙනවා. මෝටර් රථයේ බොනට්ටුවට පැනගත් එම පුද්ගලයා කිලෝමීටරයක් පමණ දුර ගමන් කරමින් සිය ජීවිතය බේරාගත්තා. අතුරුගිරිය හබරකඩ හන්දියේ මහ මග කසළ දැමීමට මෝටර් රථයක් නතර කළ අවස්ථාවේ අවට පුද්ගලයෙකු ඊට විරෝධය පළ කර තිබෙනවා. එහිදී මෝටර් රථ හිමිකරු එම පුද්ගලයා හප්පා පළා යාමටයි උත්සාහ කර ඇත්තේ. වහා ක්‍රියාත්මක වූ ඔහු අදාළ මෝටර් රථයේ බොනට්ටුවට පැන එය නතර කිරීමට උත්සාහ කර තිබෙනවා. ඔහුද රැගෙන කිලෝමීටරයක් පමණ ගිය මෝටර් රථය යතුරුපැදියක ගැටී නැවතී තිබුණා. මෙම සිද්ධිය CCTV කැමරාවන්හිද සටහන්ව තිබුණා. අතුරුගිරිය පොලිසිය මේ පිළිබද පරීක්ෂණ පවත්වනවා.     ", "URL": "https://www.itnnews.lk/2023/10/05/459117/", "Category": "දේශීය පුවත්", "Parent URL": null}