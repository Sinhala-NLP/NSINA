{"Source": "ITN news", "Timestamp": "පෙබරවාරි 18, 2022 18:30", "Headline": "සිව්වැනි තරගයේ ජයත් ඕස්ට්‍රේලියාවට", "News Content": "සංචාරක ශ්‍රී ලංකා කණ්ඩායම හා ඕස්ට්‍රේලියාව අතර පැවති පන්දුවාර විස්සයි විස්ස 04 වන තරගය කඩුළු 6 කින් ජය ගැනීමට ඕස්ට්‍රේලියාව සමත් වුණා. මුලින්ම  පන්දුවට පහරදුන් ශ්‍රී ලංකා කන්ඩායම සිය ඉනිම වෙනුවෙන් කඩුළු 08 ක් දැවී ලකුණු 139 ක් රැස් කර ගත්තා. පිළිතුරු ඉනිම ක්‍රීඩා කළ ඕස්ට්‍රේලියාව  පන්දුවාර 18 යි පන්දුවක් අවසානයේදී ලකුණු 143 ක් ලබාගනිමින් ජයග්‍රහණය වාර්තා කළා. ශ්‍රී ලංකා කන්ඩායම වෙනුවෙන් පැතුම් නිශ්ශංක ලකුණු 46 ක් හා කුසල් මෙන්ඩිස් ලකුණු 27 ක් රැස් කළා. ඕස්ට්‍රේලියා කණ්ඩායම වෙනුවෙන් ග්ලෙන් මැක්ස්වෙල් ලකුණු 48 ක් සහ ජෝෂ් ඉන්ග්‍රිලිෂ් ලකුණු 40 ක් රැස් කළා. ශ්‍රී ලංකා කණ්ඩායම දුර්වල පිතිකරනයක් පෙන්නුම් කළ අතර පැතුම් නිශ්ශංකගේ පිති හරඹය නිසා ශ්‍රී ලංකාවට ලකුණු 139 දක්වා සිය ඉනිම ගොඩනැගීමට හැකි වුනා.       ", "URL": "https://www.itnnews.lk/2023/10/05/395964/", "Category": "ක්‍රීඩා,දේශීය පුවත්", "Parent URL": null}