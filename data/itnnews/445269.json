{"Source": "ITN news", "Timestamp": "නොවැම්බර් 11, 2022 18:50", "Headline": "නව තානාපතිවරුන් 7 දෙනෙකුගෙන් සහ මහකොමසාරිස්වරයෙකුගෙන් ජනපතිට අක්තපත්‍ර", "News Content": "ශ්‍රී ලංකාවට අලුතින් පත්ව ආ තානාපතිවරුන් 7 දෙනෙකු සහ මහකොමසාරිස්වරයෙකු ජනාධිපති රනිල් වික්‍රමසිංහ මහතා වෙත සිය අක්තපත්‍ර භාර දුන්නා. ශ්‍රී ලංකාව වෙනුවෙන් පත් වූ නව රාජ්‍ය තාන්ත්‍රිකයන් ජනාධිපති රනිල් වික්‍රමසිංහ මහතා වෙත අක්තපත්‍ර භාර දුන්නේ ජනාධිපති කාර්යාලයේදීයී. ශ්‍රී ලංකාවේ මෙක්සිකෝ නව තානාපති ෆෙඩෙරිකෝ  සලාස් ලොට්ෆේ මහතා ජනාධිපතිවරයා වෙත අක්තපත්‍ර භාර දුන්නා. ශ්‍රී ලංකාවේ භූතාන නව තානාපතිවරයා ලෙස පත්ව තිබෙන්නේ රින්චෙන් ක්වෙන්සිල් මහතායි. පැරගුවා නව තානාපතිවරයා ලෙස ෆ්ලෙමින් රවුල් ඩෝටේ මහතා පත්ව සිටිනවා. ඝානා රාජ්‍යයේ නව මහකොමසාරිස්වරයා ලෙස පත්ව ආ, ක්වාකු අසෝමා චෙරමේ මහතාද ජනාධිපතිවරයා වෙත අක්තපත්‍ර භාර දුන්නා. ලක්ෂම්බර්ග් රාජ්‍යයේ නව තානාපතිනිය ලෙස පෙගි ෆ්‍රැන්ට්සන් මෙනවිය පත්ව සිටිනවා. ශ්‍රී ලංකාවේ රුසියා නව තානාපතිවරයා ලෙස ලෙවාන් ඩිසැගාරියන්  මහතායි පත්ව සිටින්නේ. ඕමානයේ නව තානාපතිවරයා ලෙස පත්ව ආ අහමඩ් අලි සයිඩ් අල් රෂ්ඩි මහතාද ජනාධිපතිවරයා වෙත අක්තපත්‍ර භාර දුන්නා. ශ්‍රී ලංකාවේ ප්‍රංශ නව තානාපතිවරයා ලෙස පත්ව ආ ජෝන් ෆ්‍රැන්කෝ පැක්ටේ මහතා ද ජනාධිපති රනිල් වික්‍රමසිංහ මහතා වෙත අද සිය අක්තපත්‍ර භාර දීමට කටයුතු කළා.         ", "URL": "https://www.itnnews.lk/2023/10/05/445269/", "Category": "දේශීය පුවත්", "Parent URL": null}