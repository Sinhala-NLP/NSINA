{"Source": "ITN news", "Timestamp": "ජූලි 3, 2022 12:18", "Headline": "මොරටුවේ ගැටුම ගැන ගුවන් හමුදාව කරුණු දක්වයි", "News Content": "මොරටුව අයිඕසී ඉන්ධන පිරවුම්හල අසල ඊයේ දිනයේ කලහකාරී සිද්ධියක් ඇතිවූ අතර කළහකාරී ලෙස හැසිරුණු පිරිස් එම ස්ථානයෙන් ඉවත් කිරීමට ගුවත් හමුදාව පියවර ගත්තා. එහිදී එම පිරිස සහ ගුවන් හමුදා නිලධාරීන් අතරත ද උණුසුම් තත්ත්වයක් ඇතිවුණා. එම සිද්ධිය සම්බන්ධයෙන් නිවේදනයක් නිකුත් කරන ගුවන් හමුදා මූලස්ථානය සදහන් කරන්නේ නියමිත ක්‍රමවේදයන්ට ඉන්ධන බෙදාහැරීමට ගුවන් හමුදාව සිය සහාය ලබාදුන් බවයි. කළහකාරී ලෙස හැසිරුනු පුද්ගලයෙකු ජංගම දුරකතනයකින් ලබාගත් වීඩියෝවක් සමාජ මාධ්‍ය වෙත නිකුත් කර ඇති අතර ඒ තුළින් සිද්ධිය පිළිබද සත්‍ය තොරතුරු පිළිබිඹු නොවන බවයි ගුවන් හමුදාව සදහන් කරන්නේ.   ", "URL": "https://www.itnnews.lk/2023/10/05/420806/", "Category": "Breaking News,දේශීය පුවත්", "Parent URL": null}