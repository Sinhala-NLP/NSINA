{"Source": "ITN news", "Timestamp": "ஜூலை 8, 2021 13:24", "Headline": "சேதனப்பசளையை பயன்படுத்தும் விவசாயிகளுக்கு மானியமாக பணம் வழங்க அரசாங்கம் தயார்..", "News Content": "விவசாயிகள் சேதனப்பசளை உற்பத்தி செய்வார்களாக இருந்தால் அரசாங்கம் அவர்களுக்கு மானியமாக பணம் வழங்குவதற்கு தயாராக உள்ளதாக கிழக்கு மாகாண ஆளுநர் அனுராதா யஹம்பத் தெரிவித்துள்ளார். ஜனாதிபதியின் சுபீட்சத்தின் நோக்கு தேசிய வேலைத்திட்டத்தின் கீழ் நஞ்சற்ற உணவு உற்பத்தியை மேம்படுத்தும் முகமாக இயற்கை முறையிலான சேதனப்பசளை உற்பத்தியினை கிழக்கு மாகாணத்தில் நடைமுறைப்படுத்துவதற்கான நடவடிக்கைகள் ஆரம்ப்pக்கப்பட்டுள்ளன. இதற்கமைய கிழக்கு மாகாணத்தில் உள்ள பிரதேச செயலகங்கள், விவசாய கமநல அபிவிருத்தி திணைக்களம், உள்ளுராட்சி மன்றங்கள் உட்பட அனைத்து திணைக்களங்களையும் சேர்ந்தவர்களையும் அறிவுறுத்தும் செயலமர்வு மாகாண ஆளுநர் தலைமையில் கடந்த 3 நாட்களாக நடைபெற்று வருகிறது. “உரமானியம் ரத்துசெய்யப்பட்டுள்ளதாக கருதியே விவசாயிகள் போராட்டங்களை மேற்கொண்டு வருகின்றனர். இப்போராட்டங்களின் பின்னணியில் அரசியல்கட்சிகள் வேறுகுழுக்களும் உள்ளன. அவர்கள் விவசாயிகளை தவறாக வழிநடத்தியுள்ளனர். உரமானியத்திற்கு பதிலாக விவசாயிகளுக்கு உரம் வழங்கப்படும். அவ்வாறு இல்லையென்றால், விவசாயிகள் தமக்கு தேவையான உரத்தை உற்பத்தி செய்தால் அதற்குரிய பணத்தினை அரசாங்கம் அவர்களுக்கு வழங்கும்.” ", "URL": "https://www.itnnews.lk/2023/10/05/347836/", "Category": "Breaking News,அண்மைய செய்திகள்,தேசிய செய்திகள்", "Parent URL": null}