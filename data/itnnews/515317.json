{"Source": "ITN news", "Timestamp": "සැප්තැම්බර් 12, 2023 09:48", "Headline": "මොරොක්කෝවේ භූ කම්පනයෙන් මිය ගිය ගණන 2800 ඉක්මවයි", "News Content": "මොරොක්කෝවට බලපෑ භූ කම්පනයෙන් මිය ගිය සංඛ්‍යාව 2800 ඉක්මවා තිබෙනවා. පසුගිය සිකුරාදා රාත්‍රීයේ මොරොක්කෝවට බලපෑ රිච්ටර් පරිමාණ 6.8ක ප්‍රබලත්වයෙන් යුතු භූ කම්පනයෙන් තුවාල ලැබු සංඛ්‍යාව 2500ට අධික බවයි එරට අභ්‍යන්තර කටයුතු අමාත්‍යාංශය නිවේදනය කරන්නේ. සුන්බුන් අතර සිරව සිටින පිරිස් සොයා සිදු කෙරෙන මෙහෙයුම් වේගවත් කර ඇති අතර සිර වී සිටින පුද්ගලයින් පණ පිටින් බේරා ගැනිමේ හැකියාව අවම වෙමින් පවතින බව සහන කණ්ඩායම් පවසනවා. දශක 6කට පමණ පසු මොරොක්කෝවට බලපෑ දරුණුතම භූ කම්පනය මෙය ලෙසයි සැලකෙන්නේ. ස්පාඤ්ඤ,  බ්‍රිතාන්‍යය හා කටාර් ඇතුලු රටවල් රැසක සහන කණ්ඩායම් මොරොක්කෝවට පැමිණ සිටින බවයි වාර්තා වන්නේ.     ", "URL": "https://www.itnnews.lk/2023/10/05/515317/", "Category": "ජාත්‍යන්තර පුවත්", "Parent URL": null}