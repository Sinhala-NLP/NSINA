{"Source": "ITN news", "Timestamp": "පෙබරවාරි 21, 2022 11:54", "Headline": "කොදෙව්වන් සමඟ පැවති T20 තරගයේ ජය ඉන්දියාවට", "News Content": "ඉන්දියාව සහ බටහිර ඉන්දීය කොදෙව් කණ්ඩායම අතර පැවති තුන්වන 20-20 ක්‍රිකට් තරගය ලකුණු 17 කින් ජය ගැනීමට ඉන්දීය කණ්ඩායම සමත් වුණා. තරගයේ ප්‍රථමයෙන් පන්දුවට පහර දුන් ඉන්දීය කණ්ඩායම සිය පන්දුවාර 20 අවසානයේදී කඩුලු 5ක් දැවී ලබා ගත්තේ ලකුණු 184ක් පමණයි. ඉනිමේ වැඩිම ලකුණු ලාභියා වූ සූරියකුමාර යාදෙව් පන්දු 31 කදී වේගවත් ලකුණු 65 ක් වාර්තා කළා. පිළිතුරු ඉනිම ක්‍රීඩා කළ බටහිර ඉන්දීය කොදෙව්වන් සිය පන්දුවාර 20 අවසානයේදී කඩුලු 9ක් දැවී ලබා ගත්තේ ලකුණු 167 ක් පමණයි. පන්දු යැවීමේදී හර්ෂ් පතෙල් ලකුණු 22 කට කඩුලු 3ක් බිඳ හෙලුවා. තරගයේ වීරයා සම්මානයෙන් පිදුම් ලැබුවේ ලකුණු 65ක් රැස් කළ ඉන්දීය ක්‍රීඩක සූරියකුමාර් යාදෙව්. ", "URL": "https://www.itnnews.lk/2023/10/05/396450/", "Category": "ක්‍රිකට්", "Parent URL": null}