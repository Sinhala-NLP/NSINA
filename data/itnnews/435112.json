{"Source": "ITN news", "Timestamp": "செப்டம்பர் 15, 2022 12:34", "Headline": "மருந்து கொள்வனவின்போது மூன்று மாதங்களுக்கு தேவையான மருந்தை கொள்வனவு செய்யுமாறு அமைச்சர் கெஹலிய ஆலோசனை", "News Content": "மருந்து கொள்வனவின்போது ஒரு மாதத்திற்கு அன்றி மூன்று மாதங்களுக்கு தேவையான மருந்தை கொள்வனவு செய்யுமாறு அமைச்சர் கெஹலிய ரம்புக்வெல்ல அதிகாரிகளுக்கு ஆலோசனை வழங்கியுள்ளார். இதன்மூலம் ஏற்படக்கூடிய தட்டுப்பாட்டை குறைக்க முடியுமென அமைச்சர் சுட்டிக்காட்டியுள்ளார். மருந்து கொள்வனவு தொடர்பில் சுகாதார அமைச்சர் கெஹலிய ரம்புக்வெல்ல தலைமையில் விசேட கலந்துரையாடல் இடம்பெற்றது. நாட்டின் முன்னணி தனியார் மருந்து விநியோகஸ்தர்களும் அதில் கலந்துகொண்டனர். இந்திய உதவித்திட்டத்தை சுகாதாரத்துறைக்கு உயர்ந்தபட்சமாக பயன்படுத்துவது குறித்து அவதானத்துடன் செயற்படுமாறு அமைச்சர் அதிகாரிகளுக்கு ஆலோசனை வழங்கினார். ஆசிய உட்கட்டமைப்பு வசதிகள் தொடர்பான முதலீட்டு வங்கி மற்றும் ஐக்கிய நாடுகள் திட்ட அலுவலக உதவி வேலைத்திட்டத்தின் கீழ் எதிர்வரும் 6 மாதங்களுக்கு தேவையான மருந்து மற்றும் மருத்துவ உபகரணங்கள் கிடைக்கவுள்ளதாகவும் அமைச்சர் கெஹலிய ரம்புக்வெல்ல தெரிவித்தார். ", "URL": "https://www.itnnews.lk/2023/10/05/435112/", "Category": "Breaking News,தேசிய செய்திகள்", "Parent URL": null}