{"Source": "ITN news", "Timestamp": "ඔක්තෝබර් 6, 2022 18:00", "Headline": "තායිලන්තයේ දිවාසුරැකුම් මධ්‍යස්ථානයක සිදු කළ වෙඩි තැබීමකින් 34 කට වැඩි පිරිසක් මිය යයි", "News Content": "තායිලන්තයේ හිටපු   පොලිස් නිලධාරියෙකු දිවාසුරැකුම් මධ්‍යස්ථානයක සිදු කළ වෙඩි තැබීමකින් 34 දෙනෙකුට වැඩි පිරිසක් මිය ගොස් තිබෙනවා.මෙම පුද්ගලයාද තමන්ටම වෙඩි තබාගනිමින් සියදිවි හානිකරගෙන ඇති බවයි විදෙස් මාධ්‍ය සදහන් කළේ. මොහු මත්ද්‍රව්‍ය භාවිතයට ඇබ්බැහිවී සිටි නිසා පොලිස් සේවයෙන් පසුගිය වසරේදී ඉවත් කර තිබුණා. තායිලන්තයේ නොන්බුආ ලම්ෆු නැමැති ප්‍රාන්තයේ පිහිටි දිවාසුරැකුම් මධ්‍යස්ථානයකට අද දහවල් කාලයේදී අවි ගත් ප්‍රහාරකයා පැමිණ තිබුණා. මිය ගිය පිරිස අතර කුඩාදරුවන් මෙන්ම වැඩිහිටියන් ද සිටින බව තායිලන්ත පොලීසිය සදහන් කළා. කුඩාදරුවන් 22 කු පමණ මිය ගොස් ඇති බව තායිලන්ත පොලීසිය තහවුරු කරගෙන තිබෙනවා. සැකකරු 34 හැවිරිදි වියේ පසු වූ පුද්ගලයෙක්.වයස අවුරුදු 2 ක පමණ දරුවන්ද මිය ගිය පිරිස අතර සිටියා. දරුවන් වැඩි පිරිසක් නිදාගෙන සිටින අතරතුරදී ප්‍රහාරය එල්ල කර තිබුණා. සැකකරු ෂොට්ගන් ගිනි අවියක්, පිස්තෝලයක් සහ පිහියක් භාවිත කර තිබුණා. පිහි ඇනුම් හේතුවෙන්ද ජීවිත හානි සිදුව ඇති බව විදෙස් මාධ්‍ය සදහන් කළා.   ", "URL": "https://www.itnnews.lk/2023/10/05/439144/", "Category": "ජාත්‍යන්තර පුවත්", "Parent URL": null}