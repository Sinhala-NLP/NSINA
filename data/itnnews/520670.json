{"Source": "ITN news", "Timestamp": "ඔක්තෝබර් 5, 2023 07:59", "Headline": "විදුලි පංකාවක ගැටී ජීවිතයෙන් සමුගත් පාසැල් සිසුවා", "News Content": "පුස්සැල්ලාව හින්දු ජාතික පාසලේ පැවති උත්සවයක්‌ අවසන්වීමෙන්‌ පසු පාසලේ ඉගෙනුම ලබන පිරිමි දරුවෙකු විදුලි පංකාවක ගැටී තුවාල ලබා ගම්පොල රෝහලට ඇතුලත්‌ කර ප්‍රතිකාර ලබමින්‌ සිටියදී, මිය ගොස්‌ තිබෙන අවාසනාවන්ත පුවතක් වාර්තා වනවා. මිය ගිය පිරිමි දරුවා වයස අවුරුදු 14 ක්වූ ඩෙල්ටා දකුණ කොටස, පුපුරැස්ස ප්‍රදේශයේ පදිංචි පාසල්‌ සිසුවෙක් බවයි පැවසෙන්නේ. පොලීසිය සිදු කල විමර්ශනයේදී අනාවරණය වී ඇත්තේ, මියගිය පාසල්‌ සිසුවා තවත්‌ ළමුන්‌ කිහිපදෙනෙකු සමඟ සෙල්ලම්‌ කරමින්‌ සිටියදී පංති කාමරයේ පුටුවක්‌ ආධාරයෙන්‌ මේසයක්‌ මතට නැගීමේදී සිවිලිමේ සචිකර තිබූ විදුලි පංකාවක්‌ හිසේ ගැටී තුවාල වී ඇති බවටයි. මෘත ශරීරය ගම්පොල රෝහලේ මෘත ශරීරාගාරයේ තැන්පත්‌ කර ඇති අතර පශ්චාත්‌ මරණ පරීක්ෂණය පැවැත්වීමට නියමිතයි. ", "URL": "https://www.itnnews.lk/2023/10/05/520670/", "Category": "නවතම පුවත්", "Parent URL": null}