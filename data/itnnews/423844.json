{"Source": "ITN news", "Timestamp": "ජූලි 18, 2022 14:42", "Headline": "ඉන්දීය ජනාධිපතිවරණයේ ඡන්ද විමසීම අද", "News Content": "ඉන්දියාවේ නව ජනාධිපතිවරයා තෝරා ගැනීම සඳහා වන ඡන්ද විමසීම අද පැවැත්වෙනවා. භාරතීය ජනතා පක්ෂය නියෝජනය කරමින් ජනාධිපති ධුරය සදහා දරුවපදි මුර්මු ඉදිරිපත්ව සිටින අතර විපක්ෂයෙන් ජනාධිපති ධුරය සදහා යස්සම් සිං ඉදිරිපත්ව සිටිනවා. ඔවුන් දෙදෙනා අතරින් දරුවපදි මුර්මු ඉදිරියෙන් සිටින බවයි ඉන්දීය මාධ්‍ය වාර්තා කරන්නේ. 64 වන වියේ පසුවන  දරුවපදි මුර්මු හිටපු ගුරුවරියක් වන අතර ප්‍රාන්ත ආණ්ඩුකාරවරයෙක් ලෙසද සේවය කර තිබෙනවා. මැතිවරණයෙන් ජයග්‍රහණය කළහොත් ජනාධිපති ධුරයට පත්වන පළමු ගෝත්‍රික මෙන්ම ලාබාලතම ජනාධිපතිවරයා බවට ඇය පත්වනවා. ඡන්ද විමසීම උදෑසන 10ට ආරම්භ වූ අතර අග්‍රාමාත්‍ය නරේන්ද්‍ර මෝදි පළමු ඡන්දය ප්‍රකාශ කළා. ඉන්දීය පාර්ලිමේන්තු හා ව්‍යවස්ථා දායක සභාවේ නියෝජිතයින් ජනාධිපතිවරයා තෝරා පත්කර ගැනීමට ඡන්දය ප්‍රකාශ කිරීම සුදුසුකම් ලබනවා. ප්‍රතිඵල 21 වන දින ප්‍රකාශයට පත් කිරීමට නියමිත අතර 25 වනදා ජයග්‍රහණය ලැබූ පුද්ගලයා ධුරයේ දිවුරුම් දීමට නියමිතයි.         ", "URL": "https://www.itnnews.lk/2023/10/05/423844/", "Category": "ජාත්‍යන්තර පුවත්", "Parent URL": null}