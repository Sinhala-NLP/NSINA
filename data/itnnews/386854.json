{"Source": "ITN news", "Timestamp": "ජනවාරි 5, 2022 08:57", "Headline": "ත්‍රි රෝද රථ සොරකමේ යෙදුනු සැකකරුවන් හතර දෙනෙකු අත්අඩංගුවට", "News Content": "ත්‍රි රෝද රථ සොරකමේ යෙදුනු සැකකරුවන් හතර දෙනෙකු මහබාගේ පොලීසිය අත්අඩංගුවට ගත්තා. බස්නාහිර පළාත තුළ විවිධ ප්‍රදේශවලින් සොරකම් කළ ත්‍රි රෝද රථ 17 කින් 12 ක් මේ වනවිට සොයාගෙන හැකිව තිබෙනවා. අනෙක් ත්‍රී රෝද රථ පහේ කොටස් සොයාගත් බවයි  පොලීසිය පවසන්නේ. මෙම ත්‍රි රෝද රථවල එන්ජින් හා චැසි අංක වෙනස්කර තිබුණා. මෙම රථ රාගම,  මහබාගේ,  වත්තල,  ජාඇල,  කදාන,  පෑලියගොඩ හා ග්‍රෑන්පාස් යන ප්‍රදේශවලින් සොරාගෙන ඇති බවයි හෙළිව ඇත්තේ. සැකකරුවන් අවුරුදු 20 ත් 30 අතර වයස් කාණ්වල පසුවන්නන්. ඔවුන් වැලිසර මහේස්ත්‍රාත් අධිකරණයට ඉදිරිපත් කෙරුණු අතර පැය 72 ක් රදවාගෙන ප්‍රශ්න කිරීමට නියෝගකර තිබෙනවා. මහබාගේ පොලීසිය වැඩිදුර විමර්ශන සිදුකරනවා.         ", "URL": "https://www.itnnews.lk/2023/10/05/386854/", "Category": "දේශීය පුවත්", "Parent URL": null}