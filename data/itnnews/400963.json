{"Source": "ITN news", "Timestamp": "මාර්තු 13, 2022 12:25", "Headline": "ඉන්දියනු නාවික හමුදා නෞකාවන් දිවයිනෙන් පිටත්ව යයි", "News Content": "නිල සංචාරයක් සඳහා දිවයිනට පැමිණි ඉන්දීය නාවික හමුදා නෞකා සමූහයට අයත් INS චෙන්නායි සහ INS ‘Teg’ යන නෞකා දිවයිනෙන් පිටත්ව ගියා. නාවික හමුදා සම්ප්‍රදායන්ට අනුව දිවයිනෙන් පිටත්ව යන නෞකා සඳහා සමුදීම සිදුකෙරුණා. එම අවස්ථාවේ ශ්‍රී ලංකා නාවික නෞකා සිදුරළ නෞකාව සමඟ ඒකාබද්ධ නාවික අභ්‍යාසයක ද නිරත වුණා. නෞකා මුහුදේදී භාණ්ඩ හා ඉන්ධන හුවමාරු කිරීම සඳහා ප්‍රවේශවීම, නෞකා සංග්‍රාමික පෙළහැඩයන් ඔස්සේ ගමන් කිරීම වැනි අභ්‍යාස කිහිපයක් මෙහිදී සිදුකෙරුණා. දෙරටේ නාවික හමුදාවන් අතර සුහදතාව වර්ධනය කරගැනීම සඳහා නෞකා දිවයිනේ රැඳීසිටි කාලය තුළ විශේෂ වැඩසටහන් කිහිපයක් ද ක්‍රියාත්මක කෙරුණා.   ", "URL": "https://www.itnnews.lk/2023/10/05/400963/", "Category": "දේශීය පුවත්", "Parent URL": null}