{"Source": "ITN news", "Timestamp": "මාර්තු 5, 2023 08:08", "Headline": "ඩී මංජුගේ ප්‍රධාන ගෝලයා කොටුවෙයි", "News Content": "කේරළ ගංජා කිලෝ ග්‍රෑම් 01 ග්‍රෑම් 70 හා ඩිජිටල් තරාදියක් සන්තකයේ තබාගෙන සිටි වත්තල ප්‍රදේශයේ පදිංචි වයස අවුරුදු 36 ක පුද්ගලයකු අත්අඩංගුවට ගෙන තිබෙනවා. පොලිස් විශේෂ කාර්ය බලකාය සඳහන් කළේ, වත්තල පොලිස් වසමේ අංක 103/6, ශ්‍රී වික්‍රම මාවත, ගල් වාඩිය, වත්තල ලිපිනයේ පිහිටි ඔහුගේ නිවස ඉදිරිපිට සිදු කළ වැටලීමකදී යි ඔහු අත්අඩංගුවට ගෙන තිබුණේ. සැකකරු වැඩිදුර විමර්ශන කටයුතු සඳහා වත්තල පොලිස් ස්ථානය වෙත භාර දී තිබෙනවා. සැකකරුගෙන් වැඩිදුරටත් සිදු කල ප්‍රශ්න කිරීමේදී අනාවරණ වී ඇත්තේ, ඔහු ගැටුමක දී විශේෂ කාර්ය බලකාය විසින් වෙඩි තබා ඝාතනය කරන ලද සංවිධානාත්මක අපරාධ කරුවකු හා මත්ද්‍රව්‍ය ජාවාරම් කරුවකු වන දඩල්ලගේ මංජුල නොහොත් “ඩී මංජු” යන අයගේ ප්‍රධාන ගෝලයා බවයි ", "URL": "https://www.itnnews.lk/2023/10/05/465306/", "Category": "දේශීය පුවත්", "Parent URL": null}