{"Source": "ITN news", "Timestamp": "අගෝස්තු 17, 2021 15:09", "Headline": "ස්වෙච්ඡා සංවිධාන හා පුද්ගලයන් ප්‍රතිකාර මධ්‍යස්ථානවලට උපකරණ පරිත්‍යාග කරයි", "News Content": "කොරෝනා මර්දන වැඩපිළිවෙලට සහාය වෙමින් බොහෝ ස්වෙච්ඡා සංවිධාන හා පුද්ගලයන් ප්‍රතිකාර මධ්‍යස්ථානවලට අවශ්‍ය උපකරණ පරිත්‍යාග කිරීමට පෙළඹී සිටිනවා. වව්නියාව කොරෝනා ප්‍රතිකාර මධ්‍යස්ථානයට අත්‍යවශ්‍යව තිබූ කෘත්‍රිම ස්වසන ඔක්සිජන් අධිසාන්ද්‍රන යන්ත්‍රයක් පරිත්‍යාග  කෙරුණා. රජරට විශ්වවිද්‍යාලයේ උපකුලපති පූජ්‍ය ඊතලවැටුණු වැවේ ඥානතිලක ස්වාමීන් වහන්සේගේ ඉල්ලීමකට අනුව ප්‍රංශ බෞද්ධ මධ්‍යස්ථානාධිපති පූජ්‍ය පරවාහැර චන්ද්‍රරතන ස්වාමීන් වහන්සේ මෙම යන්ත්‍රය පරිත්‍යාග කළා. මෙහි වටිනාකම රුපියල් මිලියන 2ක් පමණ වනවා. කදාන මැසනද් විද්‍යාලයේ අනූ දෙක කණ්ඩායම ද වෛද්‍ය උපකරණ තොගයක් කදාන ආනියාකන්ද රෝහලට පරිත්‍යාග කළා. කොරෝනා රෝගීන්ට ප්‍රතිකාර කිරීම ඇතුළු රෝහල් කටයුතුවලට මෙමගින් මහත් සේවාවක් සැලසෙනවා. ", "URL": "https://www.itnnews.lk/2023/10/05/356649/", "Category": "දේශීය පුවත්", "Parent URL": null}