{"Source": "ITN news", "Timestamp": "ජූලි 19, 2023 11:34", "Headline": "කුමුදුනී මගී යාත්‍රාවේ පරීක්ෂණ ගමන්වාරය ක්‍රියාත්මක කෙරෙයි", "News Content": "යාපනය දූපත් අතර ප්‍රවාහන පහසුකම් සැපයෙන කුමුදුනී මගී යාත්‍රාවේ පරීක්ෂණ ගමන්වාරය ක්‍රියාත්මක කෙරුණා. යාපනය කුරිකඩ්ඩුවාන  ජැටියේ සිට ඩෙල්ෆ් නෙදුන්තිව්  දූපත් අතර කුමුදුනී මගී ප්‍රවාහන සේවය වඩාත් ප්‍රසිද්ධව පවතිනවා. එහි පූර්ණ මෙහෙයුම් සඳහා නඩත්තු සිදු කරන්න් මාර්ග සංවර්ධන අධිකාරියේ මැදිහත්වීමෙන්. ඒ අනුව ප්‍රතිසංස්කරණය කෙරුණු කුමුදුනී මගී යාත්‍රාවේ පරික්ෂණ ගමන්වාරය මාර්ග සංවර්ධන අධිකාරියේ සහ වාස්තු විද්‍යා අංශයේ නිලධාරීන්ගේ සහභාගීතවයන් සිදු කෙරුණා. යාත්‍රාවේ තිබූ දෝෂයන් හේතුවෙන් මාස කිහිපයක් එය ප්‍රවාහන කටයුතුවලින් ඉවත් කර තිබීම හේතුවෙන් මගී ජනතාව දැඩි පීඩාවට පත් වුණා. එම යාත්‍රාව ප්‍රතිසංස්කරණය සදහා රුපියල් ලක්ෂ 70 ක මුදලක් වැය කර තිබෙනවා. යාත්‍රාව මගින් එක් ගමන්වාරයකට මගීන් 85 දෙනෙකු මෙන්ම කිලෝග්‍රෑම් 4000ක බරක් රැගෙන යා හැකියි.   ", "URL": "https://www.itnnews.lk/2023/10/05/500894/", "Category": "Breaking News,දේශීය පුවත්", "Parent URL": null}