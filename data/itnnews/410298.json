{"Source": "ITN news", "Timestamp": "මැයි 8, 2022 14:10", "Headline": "නීති විරෝධි ලෙස ඉන්දියාවට පලා යාමට උත්සහ කළ 12 දෙනෙකු අත්අඩංගුවට", "News Content": "නීති විරෝධි ලෙස ඉන්දියාවට පලා යාමට උත්සහ කළ 12 දෙනෙකු තලෙයිමන්නාරම මුහුදු තීරයේ දි නාවික හමුදාව අත්අඩංගවට ගත්තා.දරුවන් දෙදෙනෙකුද ඒ අතර වන බව නාවික හමුදාව පවසනවා. උතුරු මැද නාවික විධානයට අයත් නිලධාරීන් පිරිසක් තලෙයිමන්නාරම මුහුදු ප්‍රදේශයේ සෝදිසි මෙහෙයුමක් සිදුකළා.යාත්‍රාවක් උපයෝගි කර ගනිමින් මුහුදු මාර්ගයෙන්  ඉන්දියාවට යාමට උත්සහ කළ තලෙයිමන්නාරම ප්‍රදේශයේ 12 දෙනෙකුයි අත්අඩංගුවට ගැනුනේ. අත්අඩංගුවට ගත් පිරිස පොලිසියට භාර දීමෙන් පසු අධිකරණයට ඉදිරිපත් කෙරුණා. දරුවන් දෙදෙනා දෙමව්පියන්ට බාරදෙන ලෙස හා අනෙක් දසදෙනා එක් අයෙකුට රුපියල් 50,000 බැගින් වු ශරීර ඇප මත මුදා හැරීමටයි අධිකරණය නියෝග කළේ.   ", "URL": "https://www.itnnews.lk/2023/10/05/410298/", "Category": "Breaking News,දේශීය පුවත්", "Parent URL": null}