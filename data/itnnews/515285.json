{"Source": "ITN news", "Timestamp": "සැප්තැම්බර් 12, 2023 05:49", "Headline": "ඉන්දියාවට සුපිරි ජයක්", "News Content": "ආසියානු ක්‍රිකට් කුසලාන තරගාවලියේ ඉන්දියාව හා පාකිස්තානය අතර පැවති තරගය ලකුණු 228 කින් ජය ගැනීමට ඉන්දියාව සමත් වුණා. තරගයේ පළමුව පන්දුවට පහරදුන් ඉන්දීය කණ්ඩායම නියමිත පන්දුවාර 50 අවසානයේ කඩුලු 02ක් පමණක් දැවී ලකුණු 356ක් රැස් කළා. අගනා ඉනිමක් ක්‍රීඩා කළ කෝලි එක්දින පිටියේ ලකුණු 13,000 සීමාව පසුකර යාමට ඊයේ සමත්විය. හයේ පහර 3ක් සහ හතරේ පහර 9ක් සමග පන්දු 94කදී ගොඩනැගූ ඔහුගේ ඉනිමට ලකුණු 122ක් ඇතුළත් විය. හයේ පහර 2ක් සහ හතරේ පහර 12ක් සමග විශිෂ්ඨ ඉනිමක් ක්‍රීඩා කළ කේ එල් රාහුල් පන්දු 106කදී ලකුණු 111ක් රැස්කරගැනීමට සමත්විය. ඒ අනුව ජයග්‍රාහණය සඳහා ලකුණු 357ක ඉලක්කයක් හබා ගිය පාකිස්තාන කණ්ඩායම පන්දුවාර 32ක් තුළ සියලුම දෙනා දැවී රැස් කළේ ලකුණු 128ක් පමණයි.   ", "URL": "https://www.itnnews.lk/2023/10/05/515285/", "Category": "ක්‍රීඩා,දේශීය පුවත්", "Parent URL": null}