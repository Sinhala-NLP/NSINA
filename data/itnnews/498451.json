{"Source": "ITN news", "Timestamp": "ජූලි 9, 2023 10:47", "Headline": "දුම්රිය මාර්ගවල ඇණ ගලවන අය හොයන්න දුම්රිය ආරක්ෂක නිලධාරීන් 300 ක්", "News Content": "දුම්රිය මාර්ගවල ඇණ ගලවාගෙන යන පුද්ගලයින් අත්අඩංගුවට ගැනීමට දුම්රිය ආරක්ෂක නිලධාරීන් 300 දෙනකුට අධික පිරිසක් යොදවා තිබෙනවා. පසුගිය දින කීපයේ දී කැලණිවැලි දුම්රිය මාර්ගයේ, මුහුදුබඩ දුම්රිය මාර්ගයේ හා ප්‍රධාන දුම්රිය මාර්ගයේ දුම්රිය පිලී පැනීමට මූලික හේතුව මත්ද්‍රව්‍ය භාවිතයට ඇබ්බැහි වූවන් දුම්රිය මාර්ගයේ පීලි හා සිල්පර කොටන්වලට සම්බන්ධ කර තිබෙන ඇණ ගලවාගෙන යාමයි. ඒ බව දුම්රිය දෙපාර්තමේන්තුවේ කියා සිටියේ ය. මෙය මෙසේ දිගින් දිගටම සිදුවූවොත්  දුම්රියේ ගමන් ගන්නා මගීන්ගේ ජීවිතවලට ද  ඉතා අනතුරුදායක බව දුම්රිය නියෝජ්‍ය සාමාන්‍යාධිකාරී වී. එස්. පොල්වත්තගේ මහතා පැවසුවා. ", "URL": "https://www.itnnews.lk/2023/10/05/498451/", "Category": "දේශීය පුවත්", "Parent URL": null}