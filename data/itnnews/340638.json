{"Source": "ITN news", "Timestamp": "ஜூன் 4, 2021 12:46", "Headline": "கொரோனா தொற்றினால் மேலும் 42 மரணங்கள் பதிவு", "News Content": "கொரோனா தொற்றினால் மேலும் 42 மரணங்கள் பதிவாகியுள்ளன. குறித்த எண்ணிக்கையுடன் இலங்கையில் இதுவரை ஆயிரத்து 608 பேர் கொவிட் தொற்றினால் பலியாகியுள்ளனர். நாட்டில் நேற்றைய தினம் 3 ஆயிரத்து 297 கொரோனா தொற்றாளர்கள் இனங்காணப்பட்டனர். அவர்களில் 33 பேர் வெளிநாடுகளிலிருந்து வருகை தந்தவர்களென சுகாதார பிரிவு தெரிவித்துள்ளது. ஏனைய 3 ஆயிரத்து 264 தொற்றாளர்கள் புத்தாண்டு கொத்தணியுடன் தொடர்புப்பட்டவர்களென தெரியவந்துள்ளது. அதற்கமைய மொத்த தொற்றாளர்களின் எண்ணிக்கை ஒரு இலட்சத்து 95 இலட்சத்து 844 ஆக உயர்ந்துள்ளது. இந்நிலையில் நேற்றைய தினம் கொரோனா தொற்றாளர்களில் ஆயிரத்து 683 பேர் பூரண குணமடைந்து வைத்தியசாலைகளிலிருந்து வெளியேறியுள்ளனர். இதற்கமைய குணமடைந்தவர்களின் மொத்த எண்ணிக்கை ஒரு இலட்சத்து 62 ஆயிரத்து 397 ஆக உயர்வடைந்துள்ளது. இதேவேளை நேற்றைய தினத்தில் மாத்திரம் 21 ஆயிரத்து 697 பீசிஆர் பரிசோதனைகள் மேற்கொள்ளப்பட்டுள்ளன. 31 ஆயிரத்து 839 பேர் தொடர்ந்தும் கொவிட் தொற்று காரணமாக சிகிச்சைகளுக்கு உட்படுத்தப்பட்டள்ளமை குறிப்பிடத்தக்கது. ", "URL": "https://www.itnnews.lk/2023/10/05/340638/", "Category": "Breaking News,அண்மைய செய்திகள்,தேசிய செய்திகள்", "Parent URL": null}