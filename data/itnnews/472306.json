{"Source": "ITN news", "Timestamp": "අප්‍රේල් 1, 2023 14:47", "Headline": "මුදල් නාස්ති කරන බවට බ්‍රිතාන්‍ය අගමැතිට චෝදනා", "News Content": "පුද්ගලික ජෙට් යානා භාවිතය සඳහා මුදල් නාස්ති කරන බවට බ්‍රිතාන්‍ය අග්‍රාමාත්‍යවරයාට චෝදනා එල්ලවී තිබෙනවා. බ්‍රිතාන්‍ය අගමැති රිෂී සුනක් පසුගිය වසරේ සතියක කාලයක් තුළ යුරෝ ලක්ෂ 5කට වැඩි මුදලක් වැය කළ බව ද ගාඩියන් පුවත්පත වාර්තා කරනවා. ඉන්දුනීසියාවට ලැට්වියාවට සහ එස්තෝනියාවට බ්‍රිතාන්‍ය අග්‍රාමාත්‍යවරයා සිදුකළ සංචාරවලදී මුදල් නාස්ති වූ බවයි ගාඩියන් පුවත්පත පවසන්නේ. කෙසේ වෙතත් මේ සංචාර සම්බන්ධයෙන් එක්සත් රාජධානියේ අමාත්‍ය සංග්‍රහය අනුගමනය කළ බව අග්‍රාමාත්‍ය කාර්යාලය පවසනවා. බ්‍රිතාන්‍ය අග්‍රාමාත්‍යවරයා මේ සිදුකළ සෑම සංචාරයක්ම ලෝක නායකයන් සමග වූ අත්‍යවශ්‍ය හමුවීම් පමණක් සිදුකළ බව අග්‍රාමාත්‍ය කාර්යාලය වැඩිදුරටත් පවසනවා.           ", "URL": "https://www.itnnews.lk/2023/10/05/472306/", "Category": "Breaking News,ජාත්‍යන්තර පුවත්", "Parent URL": null}