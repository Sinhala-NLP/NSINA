{"Source": "ITN news", "Timestamp": "ජූලි 12, 2021 19:27", "Headline": "එක්ස්ප්‍රස් පර්ල් හේතුවෙන් පීඩාවට පත් ධීවර ජනතාවට අද සිට වන්දි", "News Content": "ගිනි ගැනීමට ලක්වූ එක්ස්ප්‍රස් පර්ල් නෞකාව හේතුවෙන් සෘජුවම බලපෑමට ලක්වී ඇති ධීවර ජනතාව වෙනුවෙන් අද සිට වන්දි ගෙවීම් සිදු කරන බව  රාජ්‍ය අමාත්‍ය කංචන විජේසේකර මහත්මා පවසනවා. මෙම වැඩපිළිවෙළට විපක්ෂ නායක සජිත් ප්‍රේමදාස මහත්මා ඇතුළු විපක්ෂයේ නියෝජිතයන් කිහිප දෙනෙකුත් සම්බන්ධ කරගෙන තිබීම අලුත් දේශපාලන සංස්කෘතියක ලකුණක් වූ බවයි බොහෝ දෙනා ප‍්‍රකාශ කළේ. එක්ස්ප්‍රස් පර්ල්  නෞකාව ගිනි ගැනීම සම්බන්ධයෙන් පත් කළ අමාත්‍ය අනුකමිටුවේ රැස්වීම අද පෙරවරුවේ අධිකරණ අමාත්‍යාංශයේ දී පැවැත්වුණා. මේ සඳහා විපක්ෂ නායක සජිත් ප්‍රේමදාස මහතා ඇතුළු සමගි ජන බලවේග මන්ත්‍රීවරුන් තුන්දෙනෙක් ද එක් වූණා. විපක්ෂ නායකවරයා පාර්ලිමේන්තුවේදී මීට පෙර එක්ස්ප්‍රස් පර්ල් නෞකාවෙන් සිදු වූ හානි සදහා වන්දිගෙවීම පිළිබද ප්‍රශ්න කර තිබුණා. ඒ අනුවයි විපක්ෂනායකවරයා ඇතුළු විපක්ෂ දේශපාලන නියෝජිතයන්ට අමාත්‍ය අනුකමිටුවට පැමිණෙන ලෙස ඇරයුම් කර තිබුණේ. ", "URL": "https://www.itnnews.lk/2023/10/05/348759/", "Category": "දේශීය පුවත්", "Parent URL": null}