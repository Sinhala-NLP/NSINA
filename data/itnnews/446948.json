{"Source": "ITN news", "Timestamp": "නොවැම්බර් 21, 2022 19:02", "Headline": "සේවකයන් සියයකට වැඩි සියලු ආයතනවලට වෘත්තීය සුරක්ෂිතතා නිලධාරියෙක් අනිවාර්යයි", "News Content": "සේවකයන් සියයකට වැඩි සියලු ආයතනවලට වෘත්තීය සුරක්ෂිතතා නිලධාරියෙකු අනිවාර්ය බව අමාත්‍ය මනූෂ නානායක්කාර මහතා පවසනවා. ජාතික වෘත්තීය සුරක්ෂිතතා හා සෞඛ්‍ය ආයතනයේ ආභ්‍යාසලාභීන් වෙත සහතික පත් ප්‍රධානය කිරිමේ අවස්ථාවට එක් වෙමින් අමාත්‍යවරයා එම අදහස් පළ කළා. වැඩබිමේ සුරක්ෂිතතාව නීතියක් නොව සංස්කෘතියක් බවට පත්විය යුතු බවයි අමාත්‍යවරයා පෙන්වා දෙන්නේ. වැඩබිමේදී කිසිදු හානියක් නොමැති ශ්‍රම බලකායක් නිර්මාණය කර ගැනීම අරමුණ බව  පෙන්වා දුන් අමාත්‍යවරයා ඒ සදහා සියලු පියවර ගන්නා බවද  ප්‍රකාශ කළා. ශ්‍රමබලකාය ආරක්ෂා කර ගැනීමට අයවැයෙන් ද යෝජනා රැසක් ඉදිරිපත් කර තිබෙනවා. ඒ සදහා කම්කරු නීති වෙනස්කර කම්කරුවා සුරක්ෂිත කළ යුතු අතර ආයෝජන අවස්ථා දියුණු කිරීම ද අපේක්ෂාව බව අමාත්‍යවරයා කියා සිටියා.             ", "URL": "https://www.itnnews.lk/2023/10/05/446948/", "Category": "Breaking News,දේශීය පුවත්", "Parent URL": null}