{"Source": "ITN news", "Timestamp": "අගෝස්තු 2, 2022 12:33", "Headline": "දිනක තෙල් වියදම රුපියල් කෝටි 700 යි", "News Content": "2015 වසරට සාපේක්ෂව මේ වනවිට ඉන්ධන මිලදී ගැනීම සදහා අමතර ඇමෙරිකා ඩොලර් බිලියන 4 ක් වැයවන බව අමාත්‍ය ආචාර්ය බන්දුල ගුණවර්ධන මහතා ප්‍රකාශ කළා. දිනකට ඉන්ධන සදහා වැය වන ආනයනික පිරිවැය රුපියල් කෝටි 700ක් බවයි අමාත්‍යවරයා වැඩිදුරටත් ප්‍රකාශ කළේ. කිව්ආර් ක්‍රමවේදයට අනුව ඉන්ධන නිකුත් කිරීමේ වැඩපිලිවෙල දීපව්‍යාප්තව ක්‍රියාත්මක කෙරෙනවා. ඉන්ධන පිරවුම්හල් සියයට‍ 95 කට වැඩි සංඛ්‍යාවක් එම වැඩපිළිවෙල සදහා අනුගතව ඇති අතර  ඊයේ පස්වරුව වන විට ලක්ෂ 50 ඉක්මවූ වාහන සංඛ්‍යාවක් කිව් ආර් ක්‍රමවේදය සදහා  ලියාපදිංචි වී තිබෙනවා. ඊයේ දිනයේ සිට ඉන්ධන කිව්ආර් ක්‍රමවේදයට පමණක් නිකුත් කිරීම තුළ ඉන්ධන ලබාගැනීමේ අවස්ථාව හිමි වූ  බවයි ජනතාව ප්‍රකාශ කළේ. කිව් ආර්ක්‍රමවේදය ඊයේ දිනයේදී සාර්ථකව ක්‍රියාත්මක වූ බව ඉන්ධන පිරවුම්හල් හිමියන් ද සදහන් කළා. බොහෝ පිරවුම්හල් අසල පැවති පෝලිම්වල  අඩුවක් ද දැකගත හැකි වුණා.     ", "URL": "https://www.itnnews.lk/2023/10/05/426429/", "Category": "Breaking News,දේශීය පුවත්", "Parent URL": null}