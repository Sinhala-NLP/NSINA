{"Source": "ITN news", "Timestamp": "ඔක්තෝබර් 25, 2022 18:55", "Headline": "සියලු කොමිෂන් සභා සාමාජිකයින් ඉවත්විය යුතුයි – බ්ලැක් කැප් මූමන්ට් සංවිධානය", "News Content": "සාමකාමී ජන අරගලයේ අපේක්ෂා ඉටු කරන්න ආණ්ඩුක්‍රම ව්‍යවස්ථාවට ඉඩ දී සියලු කොමිෂන් සභා සාමාජිකයින් ඉවත්විය යුතු බව බ්ලැක් කැප් මූමන්ට් සංවිධානය පවසනවා. පාර්ලිමේන්තුවේ සම්මත වූ නව ව්‍යවස්ථා සංශෝධනයේ මූලික අරමුණක් වූයේ සාමකාමී ජන අරගලයේ අපේක්ෂාවක් වූ  අධිකරණය හා රාජ්‍ය සේවය ස්වාධීන කිරීමයි. ඒ අනුව මැතිවරණ කොමිෂන් සභාව, රාජ්‍ය සේවා කොමිෂන් සභාව, ජාතික පොලිස් කොමිෂන් සභාව, මානව හිමිකම් කොමිෂන් සභාව, අල්ලස් හෝ දුෂණ චෝදනා විමර්ශන කොමිෂන් සභාව, මුදල් කොමිෂන් සභාව, සීමා නිර්ණය කොමිෂන් සභාව සඳහා සාමාජිකයන් පත් කිරීම ආණ්ඩුක්‍රම ව්‍යවස්ථා සභාවේ අනුමැතියට යටත්ව සිදුකළ යුතු වනවා. ඒ හේතුවෙන් නව සාමාජිකයින් පත් කිරීම සදහා මෙම කොමිෂන් සභාවල සාමාජිකයින් සියලු දෙනා ඉල්ලා අස්විය යුතු බවයි බ්ලැක් කැට් මූමන්ට් සංවිධානය ඉල්ලා සිටින්නේ.   ", "URL": "https://www.itnnews.lk/2023/10/05/442378/", "Category": "Breaking News,දේශීය පුවත්", "Parent URL": null}