{"Source": "ITN news", "Timestamp": "අප්‍රේල් 9, 2021 10:58", "Headline": "මුල්ලේරියාවේ භූගත බංකරයක සැඟව සිටි ‘චීටි’ STF අත්අඩංගුවට", "News Content": "ප්‍රබල පතාල කල්ලි සමාජිකයන් වූ චීටි සහ තංගල්ලේ සුද්දා පොලිස් විශේෂ කාර්ය බලකාය කළ වැටලීම්වලදී අත්අඩංගුවට ගනු ලැබුවා. අංගොඩ ලොක්ක නමැති අපරාධ කල්ලි නායකයාගේ අපරාධ සදහා ඍජුව යොමුවී සිටි සරත් කුමාර හෙවත් චීටි මෙසේ මුල්ලේරියාවේදී අත්අඩංගුවට ගැණුනේ පොලිස් විශේෂ කාර්ය බලකාය සිදු කළ වැටලීමකදීයි. වැලිගමදී හෙරොයින් කිලෝ ග්‍රෑම් 112 ක් අත්අඩංගුවට ගැනීමේ සිද්ධියේ 9 වන සැකකරුද වන්නේ මෙම පතාල කල්ලි සාමාජිකයා බව පොලීසිය සදහන් කළා. මේ අතර ඝාතන රැසකට සම්බන්ධ පාතාල කල්ලි සාමාජිකයෙකු වූ ලොකුගේ ලසන්ත ප්‍රදීප් හෙවත් තංගල්ලේ සුද්දා මීගමුවේදී අත්අඩංගුවට ගත් බව පොලිස් විශේෂ කාර්ය බලකාය සදහන් කළා. 39 හැවිරිදි ඔහු හොරණ ප්‍රදේශයේ පදිංචිකරුවෙකු වනවා. පුද්ගල ඝාතන ඇතුලු චෝදනා කිහිපයක් එල්ල වී ඇති මෙම සැකකරුට නවාතැන් ලබා දුන් තවත් පුද්ගලයෙකුද සැකපිට අත්අඩංගුවට ගෙන ඇති බවයි පොලීසිය සදහන් කළේ. ", "URL": "https://www.itnnews.lk/2023/10/05/330719/", "Category": "දේශීය පුවත්", "Parent URL": null}