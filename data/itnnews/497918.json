{"Source": "ITN news", "Timestamp": "ජූලි 6, 2023 18:11", "Headline": "ෆෝන් එක ප්‍රින්සිපල්ට අහුවෙලා – තාත්තාව එක්කන් එන්න කියලා – සිසුවිය වස බීලා", "News Content": "ජංගම දුරකථනයක් පාසලට රැගෙන පැමිණි ශිෂ්‍යාවකට පසු දින පියා සමඟ පැමිණෙන්න යි විදුහල්පතිවරයකු විසින් අවවාද කිරීමෙන් පසු ශිෂ්‍යාව වස පානය කර දිවි නසාගත් පුවතක් වාර්තා වුණා. මිය ගිය ශිෂ්‍යාව ගලෙන්බිඳුණුවැව පාසලක ඉගෙනුම ලබමින් සිටි 15 හැවිරිදි දැරියක් බවයි වාර්තා වුණේ. ගලෙන්බිඳුණුවැව පොලිස් වසමට අයත් හුරුලුනිකවැව ජයසිරිගම ප්‍රදේශයේ පදිංචි මෙම ශිෂ්‍යාව ඉකුත් 04 වන දා පාසලට ජංගම දුරකථනය රැගෙන පැමිණ ඇති බව සඳහන් පසු ව ජංගම දුරකථනය පාසලේ විදුහල්පතිවරයා විසින් සිය භාරයට ගෙන, එය නැවත ලබා දීම සඳහා පසු දින පියා සමඟ පැමිණෙන්නැ යි අවවාද කර තිබෙනවා. නමුත් ඉන් කලබලයට හා බියට පත් වී ඇති දැරිය නිවසේ තිබූ සිය පියා ගොවිතැන් කටයුතු සඳහා භාවිත කරන වස වර්ගයක් පානය කර තිබෙනවා. වස පානය කළ සිසුවිය ඉතා ඉක්මනින් අනුරාධපුර ශික්ෂණ රෝහලට ඇතුළත් කළ ද ඇය මිය ගොස් තිබුණා   ", "URL": "https://www.itnnews.lk/2023/10/05/497918/", "Category": "දේශීය පුවත්", "Parent URL": null}