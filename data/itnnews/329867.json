{"Source": "ITN news", "Timestamp": "අප්‍රේල් 5, 2021 12:28", "Headline": "සයිනොෆාම් එන්නත ලබා දීම අද සිට ඇරඹෙයි", "News Content": "සිංහල හා දෙමළ අලුත් අවුරුදු සමයෙන් පසු තවත් කෝවිඩ් 19 රැල්ලක් ඇතිවීම වළක්වා ගැනීමට නම් අවුරුදු සමය තුළදී ජනතාව සෞඛ්‍ය උපදෙස් නිසි පරිදි අනුගමනය කිරිම අත්‍යවශ්‍ය බව ශ්‍රී ලංකා වෛද්‍ය සංගමයේ සභාපති විශේෂඥ වෛද්‍ය පද්මා ගුණරත්න මහත්මිය පවසනවා. මේ අතර චීනයෙන් මෙරටට ලැබුණු සයිනොෆාම් එන්නත ලබා දීම අද සිට ආරම්භ කරන බව රාජ්‍ය අමාත්‍ය මහාචාර්ය චන්න ජයසුමන මහතා සඳහන් කළා. එම එන්නත මුලින්ම මෙරට සිටින චීන ජාතිකයන්ට ලබා දීමට නියමිතයි. සයිනොෆාම් එන්නත් මාත්‍රා ලක්‍ෂ 6ක් පසුගියදා මෙරටට ගෙන්වනු ලැබුවා. ඒ ජනාධිපති ගෝඨාභය රාජපක්‍ෂ මැතිතුමා චීන ජනාධිපතිවරයාගෙන් කළ ඉල්ලීමකට අනුව සිදුකෙරුණු ප්‍රදානයක් ලෙසයි.   ", "URL": "https://www.itnnews.lk/2023/10/05/329867/", "Category": "දේශීය පුවත්", "Parent URL": null}