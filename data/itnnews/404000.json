{"Source": "ITN news", "Timestamp": "මාර්තු 26, 2022 10:40", "Headline": "2022 ඉන්දිය ප්‍රිමියර්ලීග් ක්‍රිකට් තරගාවලිය අද ඇරඹෙයි", "News Content": "2022 ඉන්දීය ප්‍රිමියලීග් ක්‍රිකට් තරගාවලිය ඉන්දියාවේදී අද ආරම්භ වනවා. තරගාවලිය ආරම්භ කරමින් චෙන්නායි සුපර් කිංග්ස් සහ කොල්කටා නයිට්රයිඩස් යන කණ්ඩායම් තරග වැදීමට නියමිතයි. මහේන්ද්‍ර සිං දෝනි චෙන්නායි සුපර් කිංස් නායකත්වයෙන් ඉවත් වූ පසු එම තනතුර සදහා රවීන්ද්‍ර ජඩේජා පත් කෙරුණා. ඒ අනුව අද දිනයේ දී චෙන්නායි කණ්ඩායමට නායකත්වය ලබා දෙන්නේ රවීන්ද්‍ර ජඩේජායි. මේ අතර කොල්කටා කණ්ඩායමේ නායකත්වය ශ්‍රේයර්ස් අයියර්ටයි හිමිවි තිබෙන්නේ. රොබින් උත්තාපා, රුත්රාජ් ගයික්වද් අද චෙන්නායි කණ්ඩායමේ ආරම්භක පිතිකරුවන් ලෙස තරග කරනු ඇති බවටයි ඉන්දීය ක්‍රිකට් ආරංචි මාර්ග පෙන්වාදෙන්නේ. එමෙන්ම වෙන්කටේශ් අයියර් සහ අජින් කේ රොහානි කොල්කටා කණ්ඩායම වෙනුවෙන් ආරම්භක පිතිකරුවන් ලෙස ක්‍රිඩා කිරීමට නියමිතයි. තරගය ශ්‍රී ලංකා වේලාවවෙන් අද රාත්‍රි 7.30ට පැවැත්වෙනවා.           ", "URL": "https://www.itnnews.lk/2023/10/05/404000/", "Category": "Breaking News,ක්‍රීඩා,දේශීය පුවත්", "Parent URL": null}