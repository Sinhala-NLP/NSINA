{"Source": "ITN news", "Timestamp": "මැයි 4, 2022 10:44", "Headline": "ඖෂධ ගැටළු විසඳන්න ක්ෂණික ඇමතුම් අංකයක්", "News Content": "ඖෂධ සපයා ගැනීමේ දී ගැටළු පවතින්නේ නම් එම ගැටළු විසඳීම සඳහා සෞඛ්‍ය අමාත්‍යංශය විශේෂ වැඩපිළිවෙලක් යොදා තිබෙනවා. දිවයිනේ බොහෝ ප්‍රදේශවල මේ වන විට ඖෂධ හිඟයක් පවතින බවට වාර්තා වුණා. ඒ අනුව 1999 සුව සැරිය ක්ෂණික ඇමතුම් අංකය අමතා තමාට පවතින ඖෂධ ගැටළුව සම්බන්ධයෙන් දැනුම් දිය හැකි බවයි සෞඛ්‍ය අමාත්‍ය මහාචාර්ය චන්න ජයසුමන මහතා ප්‍රකාශ කළේ. එමඟින් ඖෂධ ගැටළුව සඳහා විසඳුම් ලබා ගත හැකි බව ද අමාත්‍යවරයා වැඩිදුරටත් කියා සිටියා.         ", "URL": "https://www.itnnews.lk/2023/10/05/409630/", "Category": "Breaking News,දේශීය පුවත්", "Parent URL": null}