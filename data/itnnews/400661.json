{"Source": "ITN news", "Timestamp": "மார்ச் 11, 2022 13:29", "Headline": "யுக்ரேன் தலைநகரை சுற்றிவளைத்தது ரஷ்யா..", "News Content": "ரஷ்ய படையினர் யுக்ரேன் தலைநகர் க்யூவை அண்மித்துள்ளனர். ரஷ்ய படையினரால் க்யூவ் நகரம் சுற்றிவளைக்கப்பட்டுள்ளது. நேற்றையதினம் க்யூவ் நகரில் இருந்து 15 கிலோ மீற்றர் தொலைவில் இருந்த ரஷ்ய படையினர் 10 கிலோ மீற்றர்கள் முன்னேறியுள்ளனர். தற்போது யுக்ரேன் தலைநகர் க்யூவை 5 கிலோ மீற்றர் தொலைவில் ரஷ்ய படையினர் சுற்றிவளைத்துள்ளதாக அமெரிக்காவின் சிரேஷ்ட பாதுகாப்பு பிரதிநிதிகள் தெரிவித்துள்ளனர். விரைவில் ரஷ்ய படையினர் யுக்ரேன் தலைநகரை கைப்பாற்றுவார்கள் எனவும் அமெரிக்க பாதுகாப்பு நிபுணர்கள் குறிப்பிட்டுள்ளனர். ரஷ்ய படையினர் முன்னேறிச்செல்லும் செய்மதி புகைப்படங்களும் வெளியாகியுள்ளன. யுக்ரேன் தலைநகரை கைப்பற்றும் நோக்குடன் ரஷ்யா படை நகர்வுகளை முன்னெடுத்துள்ளது. யுக்ரேனின் முக்கிய நகரங்களை ரஷ்ய படையினர் சுற்றிவளைத்துள்ளனர். குறித்த நகரங்களுக்கான உணவு உள்ளிட்ட ஏனைய வசதிகளின் விநியோக மார்க்கமும் ரஷ்ய படையினரால் தடுக்கப்பட்டுள்ளது. குறித்த நகரங்களை கைப்பற்ற ரஷ்ய பல்வேறு உபாயங்களை முன்னெடுத்துள்ளது. இந்நிலையில் மரியபோல் நகரில் பாரிய உணவுப்பற்றாக்குறை ஏற்பட்டுள்ளது. நிலைமை தொடர்ந்தால் கடுமையான மனித நேய பிரச்சினைகள் உருவாகுமென சர்வதேச செஞ்சிலுவை சங்கம் தெரிவித்துள்ளது. ", "URL": "https://www.itnnews.lk/2023/10/05/400661/", "Category": "Breaking News,சர்வதேச செய்திகள்", "Parent URL": null}