{"Source": "ITN news", "Timestamp": "நவம்பர் 22, 2021 13:25", "Headline": "தொலைக்காட்சி நாடங்களில் நடிப்பதற்கு ஆப்கான் பெண்களுக்கு தலிபான் தடை..", "News Content": "ஆப்கானிஸ்தானில் தொலைக்காட்சி நாடகங்களில் நடிப்பதற்கு அந்நாட்டு பெண்களுக்கு தடை விதிக்கப்பட்டுள்ளது. தலிபான் அரசாங்கத்தினால் புதிய சட்டங்கள் பல அமுல்படுத்தப்பட்டுள்ளன. இதில் ஒரு அங்கமாக பெண்கள் தொலைக்காட்சி நிகழ்ச்சிகளில் பங்கேற்பதற்கு தடை விதிக்கப்பட்டுள்ளது. அத்துடன் பெண் ஊடகவியலாளர்களும், அறிவிப்பாளர்களும் ஹிஜாப் அணிந்தே நிகழ்ச்சிகளில் பங்கேற்க வேண்டுமென தலிபான் தெரிவித்துள்ளது. எனினும் பெண்கள் குறித்து தலிபான் அறிமுகப்படுத்தியுள்ள விதிமுறைகள் தெளிவான முறையில் குறிப்பிடப்படவிலலையென ஆப்கானிஸ்தான் ஊடகவியலாளர்கள் தெரிவித்துள்ளனர். கடந்த ஓகஸ்ட் மாதம் நடுப்பகுதியிலிருந்து ஆப்கானிஸ்தான் ஆட்சி அதிகாரத்தை தலிபான் கைப்பற்றியுள்ளது. நாட்டு மக்களின் செயற்பாடுகள் தொடர்பில் தலிபான் அமைப்பு பல்வேறு கட்டுப்பாடுகளை அறிமுகப்படுத்தியுள்ளது. பெண்களுக்கு தமது தொழிற்துறைகளை முன்னெடுப்பதற்கு அனுமதி வழங்கப்படுமென தலிபான் அறிவித்திருந்தபோதும், தற்போது அவர்களின் சுதந்திரத்தை பாதிக்கும் வகையில் புதிய பல கட்டுப்பாடுகளை தலிபான் அமுல்படுத்தியுள்ளமை குறிப்பிடத்தக்கது. ", "URL": "https://www.itnnews.lk/2023/10/05/377804/", "Category": "Breaking News,சர்வதேச செய்திகள்", "Parent URL": null}