{"Source": "ITN news", "Timestamp": "அக்டோபர் 17, 2022 15:20", "Headline": "அனுராதபுரம் வீதியில் இடம்பெற்ற விபத்தில் மூன்று வயது குழந்தை உட்பட மூவர் பலி..", "News Content": "அனுராதபுரம் – பாதெனிய பிரதானி வீதியில் இடம்பெற்ற வாகன விபத்தொன்றில் மூன்று பேர் உயிரிழந்துள்ளனர். உயிரிழந்தவர்களில் மூன்று வயது குழந்தையொன்றும் உள்ளடங்குவதாக பொலிஸார் தெரிவித்துள்ளனர். அனுராதபுரம் – பாதெனிய வீதியின் தலதாகம ரிதிபெதியெல பகுதியிலேயே விபத்து நேர்ந்துள்ளது. அனுராதபுரத்திலிருந்து பாதெனிய நோக்கி பயணித்த கார், சாரதியின் கட்டுப்பாட்டை மீறி வீதியோரத்தில் மரத்தில் மோதி விபத்துக்குள்ளாகியுள்ளது. விபத்தையடுத்து வாகனத்தில் சிக்கியிருந்தவர்களை மீட்பதற்கு சுமார் 20 நிமிடங்கள் வரை கடந்துள்ளது. விபத்தில் பலத்த காயமடைந்த மேலும் குருநாகல் போதனா வைத்தியசாலையில் அனுமதிக்கப்பட்டுள்ளனர். சம்பவம் தொடர்பில் நாகொல்லாகம பொலிஸார் மேலதிக விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/441038/", "Category": "Breaking News,தேசிய செய்திகள்", "Parent URL": null}