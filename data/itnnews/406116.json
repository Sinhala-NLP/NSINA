{"Source": "ITN news", "Timestamp": "අප්‍රේල් 8, 2022 13:02", "Headline": "අභාවයට යමින් පවතින ජන ක්‍රීඩා 400ක් යලි සමාජ ගත කිරීමේ වැඩපිළවෙලක්", "News Content": "අභාවයට යමින් පවතින මෙරට ජන ක්‍රීඩා 400ක් යලි සමාජ ගත කිරීමේ වැඩපිළවෙලක් ආරම්භ කෙරුණා. ප්‍රවීණ ක්‍රීඩා උපදේශක අතුල විජේනායක මහතා වසර 30ක පමණ කාලයක සිට සිදුකළ ගවේෂණවල ප්‍රතිඵලයක් ලෙස මෙම ජන ක්‍රීඩා හඳුනාගෙන තිබෙනවා. ජන ක්‍රිඩා සමාජගත කිරීමේ ප්‍රදර්ශනාත්මක වැඩසටහනක් මේ අනුව  වේයන්ගොඩ නයිවල ප්‍රදේශයේදී පැවැත්වුණා. එමෙන්ම ජනක්‍රිඩා තරග කිහිපයක් ද මෙහිදී ක්‍රියාත්මක කෙරුණා. එම අවස්ථාවට ශ්‍රී ලංකා ජන ක්‍රීඩා සංගමයේ සභාපති පූජ්‍ය පන්නිල ආනන්ද ස්වාමීන් වහන්සේ ඇතුළු පිරිසක් සහභාගි වුණා.         ", "URL": "https://www.itnnews.lk/2023/10/05/406116/", "Category": "දේශීය පුවත්", "Parent URL": null}