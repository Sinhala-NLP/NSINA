{"Source": "ITN news", "Timestamp": "මාර්තු 1, 2023 14:41", "Headline": "සෙන්සෙක්ස් ඒකක 2000කින් පමණ පහත වැටෙයි", "News Content": "ඉන්දීය කොටස් විකුණුම් මිල දර්ශකය වන සෙන්සෙක්ස් ඒකක 2000කින් පමණ පහත වැටී තිබෙනවා. ඉන්දීය කොටස් වෙළෙඳපොළ පහත වැටීමත් සමඟ ආයෝජකයින්ට සිදුව ඇති පාඩුව ඇමෙරිකා ඩොලර් බිලියන 120ක් පමණ වන බව වාර්තා වනවා. කොටස් පහත වැටීම දින 7ක් තුළ සිදු වීම විශේෂත්වයක්. පසුගිය පෙබරවාරි 16වන දා සිට ඉන්දීය කොටස් වෙළෙඳපොළ ඒකක 2031.16කින් පහත වැටීම දැක්වෙන්නේ 3.31%ක් ලෙසයි. එමෙන්ම පෙබරවාරි මාසය තුළදී විදේශීය ආයෝජකයින් ඉන්දීය කොටස් වෙළඳපොළෙන් ඇමෙරිකා ඩොලර් බිලියන 23කට අධික මුදලක් ඉවත් කර ගෙන තිබෙනවා.         ", "URL": "https://www.itnnews.lk/2023/10/05/464356/", "Category": "Breaking News,ජාත්‍යන්තර පුවත්", "Parent URL": null}