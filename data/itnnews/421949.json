{"Source": "ITN news", "Timestamp": "ஜூலை 8, 2022 12:41", "Headline": "கோப் குழுவில் கருத்துக்களை வெளியிட சந்தர்ப்பம் வழங்குமாறு அமைச்சர் கஞ்சன கோரிக்கை", "News Content": "இலங்கை பெற்றோலிய கூட்டுத்தாபனத்தின் அதிகாரிகளுக்கும், தனக்கும் கோப் குழு முன்னிலையில் கருத்துக்களை வெளியிட சந்தர்ப்பம் வழங்குமாறு எரிசக்தி அமைச்சர் கஞ்சன விஜேசேகர கோரிக்கை விடுத்துள்ளார். எரிபொருள் கொள்வனவு மற்றும் அதன் விலை தொடர்பில் பொதுப்பயன்பாடுகள் ஆணைக்குழுவின் தலைவர் கோப் குழு முன்னிலையில் சில தகவல்களை வழங்கியிருந்தார். ஒரு லீட்டர் பெற்றோல் மற்றும் டீசலை 250 ரூபாவுக்கு விற்பனை செய்ய முடியுமென அவர் குறிப்பிட்டிருந்தார். குறித்த விடயம் தொடர்பில் முறையான விசாரணைகளை நடத்துவதற்கு தேவையான தகவல்களை வழங்குவதற்காகவே கோப் குழுவில் ஆஜராக அமைச்சர் கஞ்சன விஜேசேகர சந்தர்ப்பம் கோரியுள்ளார். ", "URL": "https://www.itnnews.lk/2023/10/05/421949/", "Category": "Breaking News,தேசிய செய்திகள்", "Parent URL": null}