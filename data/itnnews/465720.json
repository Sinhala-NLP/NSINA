{"Source": "ITN news", "Timestamp": "මාර්තු 6, 2023 14:37", "Headline": "රාජ්‍ය ආයතන 04ක් මෙම සතියේ කෝප් කමිටුවට", "News Content": "මෙම සතිය තුළ රාජ්‍ය ආයතන කිහිපයක් පොදු ව්‍යාපාර පිළිබඳ කාරක සභාව හෙවත් කෝප් කමිටුව හමුවට කැඳවීමට තීරණය කර තිබෙනවා. රංජිත් බණ්ඩාර මහතාගේ සභාපතීපත්වයෙන් කෝප් කමිටුව හෙට රැස්වීමට නියමිතව ඇති අතර හෙට (07) දිනය තුළ මධ්‍යම සංස්කෘතික අරමුදලේ නිලධාරීන් සහ ශ්‍රී ලංකා අපනයන ණය රක්ෂණ සංස්ථාවේ නිලධාරීන් කමිටුව හමුවට කැඳවා ඇති බවයි සඳහන් වන්නේ. ලබන 8 වනදා ශ්‍රී ලංකා රක්ෂණ සංස්ථාව කෝප් කමිටුව හමුවට කැඳවා ඇති අතර මාර්තු 09 වන දින ඉඩම් ප්‍රතිසංස්කරණ කොමිෂන් සභාව කෝප් කමිටුවට කැඳවා ඇති බවයි පාර්ලිමේන්තු සන්නිවේදන දෙපාර්තමේන්තුව සඳහන් කළේ.   ", "URL": "https://www.itnnews.lk/2023/10/05/465720/", "Category": "Breaking News,දේශීය පුවත්", "Parent URL": null}