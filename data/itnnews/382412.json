{"Source": "ITN news", "Timestamp": "දෙසැම්බර් 13, 2021 09:56", "Headline": "දකුණු අප්‍රිකා ජනපතිට කොරෝනා ආසාදනය වෙයි", "News Content": "දකුණු අප්‍රිකා ජනාධිපති සිරිල් රමපෝෂා හට කොරෝනා වයිරසය වැළදි ඇති බව එරට ජනාධිපති මන්දිරය නිවේදනය කරනවා. 69 වන වියේ පසුවන දකුණු අප්‍රිකා ජනාධිපතිවරයාගේ සෞඛ්‍ය තත්ත්වය යහපත් බවයි එරට ජනාධිපති මන්දිරය තවදුරටත් සඳහන් කරන්නේ. හිටපු උප ජනාධිපති වරයෙකුගේ සැමරුම් උත්සවයකට සහභාගී වීමෙන් පසු ජනාධිපති සිරිල් රමපෝෂා කොරෝනා රෝග ලක්ෂණ පෙන්නුම් කර තිබෙනවා. ඉන් අනතුරුවයි ඔහුව ස්වයං නිරෝධායනයට ලක් කර ඇත්තේ. එමෙන්ම ඔහු එන්නත් මාත්‍රා දෙකම ලබාගෙන ඇති බවද සඳහන්. ජනාධිපති ධූරයේ සියලු වගකීම් උප ජනාධිපතිවරයාට පවරා ඇති බවද ජනාධිපති මන්දිරය නිවේදනය කරනවා. නව ඔමික්‍රෝන් ප්‍රභේදය පසුගියදා හඳුනා ගත්තේද දකුණු අප්‍රිකාවෙන්. ඒ වන විට එරට ජනතාවගෙන් විසිදහසකට පමණ එම ප්‍රභේදය ආසාදනය වී ඇති බවට අනුමාන කෙරෙනවා.       ", "URL": "https://www.itnnews.lk/2023/10/05/382412/", "Category": "Breaking News,ජාත්‍යන්තර පුවත්", "Parent URL": null}