{"Source": "ITN news", "Timestamp": "ජූනි 4, 2023 07:22", "Headline": "දන්සලේ සිදු වූ ආරවුලෙන් පුද්ගලයෙකුට ජීවිතය අහිමි වෙයි", "News Content": "ඊයේ (03) දින සවස් කාලයේදී ඇහැළියගොඩ පොලිස් වසමේ පන්නිල ප්‍රදේශයේදී පුද්ගලයෙකුට තියුණු ආයුධයකින් පහරදී ඝාතනය කර තිබෙනවා. මෙලෙස මරණයට පත්වී ඇත්තේ වයස අවුරුදු 23 ක් වූ පන්නිල ප්‍රදේශයේ පදිංචිකරුවෙකි. මරණයට පත්වූ පුද්ගලයාගේ ඥොතීන් සුප් දන්සලක් දීමට සුදානමින් තිබියදී මරණයට පත්වූ පුද්ගලයා එම ස්ථානයට පැමිණ රැදී සිට ඇති අතර ඔහුගේ තිබූ මුදල් පසුම්බියේ මුදල් නොමැති බවට ප්‍රකාශ කරමින් ඇති කරගත් ආරවුලක් මත එම ස්ථානයේ සිටි අයෙකු විසින් තියුණු ආයුධයකින් පහරදී තිබෙනවා. ඝාතනය වූ පුද්ගලයා මත්ද්‍රව්‍ය සඳහා ඇබ්බැහි වූ අයෙකු බවටයි පොලිස් විමර්ශන වලින් අනාවරණය වී තිබෙන්නේ. සැකකරු හඳුනාගෙන ඇති අතර ඔහු අත්අඩංගුවට ගැනීම සඳහා ඇහැළියගොඩ පොලීසිය වැඩිදුර විමර්ශන සිදු කරනු ලබයි. ", "URL": "https://www.itnnews.lk/2023/10/05/488836/", "Category": "දේශීය පුවත්", "Parent URL": null}