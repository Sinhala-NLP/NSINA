{"Source": "ITN news", "Timestamp": "මාර්තු 9, 2022 12:14", "Headline": "ITN ලියාභිමානයට ලඳුන්ගෙන් ඉහළ ප්‍රතිචාර", "News Content": "ජාත්‍යන්තර කාන්තා දිනය වෙනුවෙන් ස්වාධීන රූපවාහිනී මාධ්‍ය ජාලය සවිධාන කරන ලියඅභිමානී 2022 වැඩසටහන මේ වනවිට පැවැත්වෙනවා. ඒ ලොවක් තැනූ ඇය වෙනුවෙන් ආදරණීය ටෙලිවිෂන් අභිෂේකය මැයෙන්. තිරසර හෙට දවසක් උදෙසා ස්ත්‍රී පුරුෂ සමානාත්මතාව තේමාවෙන් ජාතික කාන්තා දින වැඩසටහන් දිවයින පුරා පැවැත්වෙනවා. ස්වාධීන රූපවාහිනී මාධ්‍ය ජාලය සංවිධාන කරන කාන්තා දින වැඩසටහන පැවැත්වෙන්නේ ජයවර්ධනපුර කමත පරිශ්‍රයේදීයි. උත්සවය වර්ණවත් කිරීම සදහා එක්ව සිටින්නේ ද කාන්තාවන්ගෙන් සැදුම්ලත් ටයිට් සංගීත කණ්ඩායමයි. ස්වාධීන රූපවාහිනී ලියඅභිමානී කාන්තා දින වැඩසටහනේදී විශේෂ තරග ඉසව් රැසක් පැවැත්වෙනවා. ක්ෂේත්‍රයේ ප්‍රවීණයන් සහභාගී වන රූපලාවන්‍ය වැඩමුළු, මුළුතැන්ගෙයි රස මවන ඉවුම් පිහුම්, අනාගතයට අත්වැලක් වන අත්කම් නිර්මාණ මෙන්ම හෙට ලෝකය දකින ඇය වෙනුවෙන් අක්ෂි සායන සහ නොමිලේ ඇස් කණ්ණාඩි ලබාදීමද ලියඅභිමනී තුලදී සිදුකෙරෙනවා. යුගයේ දැවැන්තම මනාලියන් දැක්ම සහ විලාසිතා දැක්ම පැවැත්වෙන්නේ පස්වරුවේයි. ", "URL": "https://www.itnnews.lk/2023/10/05/400255/", "Category": "දේශීය පුවත්", "Parent URL": null}