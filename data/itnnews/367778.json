{"Source": "ITN news", "Timestamp": "ඔක්තෝබර් 8, 2021 12:07", "Headline": "කිරිපිටි මිල පිළිබඳ අවසන් තීරණය අද පස්වරුවේ", "News Content": "අත්‍යවශ්‍ය ද්‍රව්‍ය කිහිපයක පාලන මිල ඉවත් කිරීමට ජනාධිපතිතුමාගේ ප්‍රධානත්වයෙන් රැස්වූ කැබිනට් මණ්ඩලය ඊයේ තීරණය කළා. ඒ අතරට සිමෙන්ති, කිරිපිටි, තිරිගු පිටි හා එල් පී ගෑස් ඇතුළත්. මේ සම්බන්ධයෙන් අද මාධ්‍ය හමුවේ අදහස් දැක්වූ රාජ්‍ය අමාත්‍ය ලසන්ත අලගියවන්න මහතා ප්‍රකාශ කළේ. පාලන මිල ඉවත් කළද අසාධාරණ මිලට අධික ලාබ ලබමින් මෙම ද්‍රව්‍ය අලෙවි කිරීමට ව්‍යාපාරිකයින් කටයුතු කළහොත් එය පාලනය කිරීමට රජය මැදිහත් වන බවයි. මේ අතර ආනයනික කිරිපිටි කිලෝවක මිල රුපියල් 1300 ක උපරිමයකටත්, ග්‍රෑම් 400ක කිරිපිටි පැකට්ටුවක් රුපියල් 520කටත්, අලෙවි කිරීමට ආනයනකරුවන් තීරණය කර තිබෙනවා. කිරිපිටි ආනයන කරුවන්ගේ සංගමයේ සාමාජික ලක්ෂ්මන් වීරසූරිය මහතා සදහන් කළේ, කිරිපිටි මිල පිළිබඳ අද පස්වරුවේ අවසන් තීරණයකට එළඹෙන බවයි.   ", "URL": "https://www.itnnews.lk/2023/10/05/367778/", "Category": "Breaking News,දේශීය පුවත්", "Parent URL": null}