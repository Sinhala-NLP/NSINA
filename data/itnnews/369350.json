{"Source": "ITN news", "Timestamp": "ඔක්තෝබර් 15, 2021 11:58", "Headline": "දඹුල්ල – හබරණ ප්‍රධාන මාර්ගයේදී සිමෙන්ති ලොරියක් පෙරළෙයි", "News Content": "දඹුල්ල – හබරණ ප්‍රධාන මාර්ගයේ දිගම්පතන ප්‍රදේශයේදී සිමෙන්ති ප්‍රවාහන ලොරි රථයක් මාර්ගය හරහා පෙරලී යාමෙන් ප්‍රදේශය පුරා සිමෙන්ති දූවිලි වලාවක් පැතිර ගියා. ලොරි රථය ජීප් රථයක ගැටීමෙනුයි අනතුර සිදුවුණේ. මාර්ගය හරහා ලොරි රථය පෙරළී යාමත් සමග සිමෙන්ති දූවිල්ලක් පැතිර ගිය බව පොලීසිය පවසනවා. මේ හේතුවෙන් මාර්ගයේ ගමන් ගත් ජනතාව දැඩි අසීරුතාවකට පත්වූ අතර වාහන තදබදයක් ද පැවතුණා. අනතුරින් කිසිවෙකුටත් තුවාල සිදුවී නැති බවයි පොලීසිය සදහන් කළේ.     ", "URL": "https://www.itnnews.lk/2023/10/05/369350/", "Category": "දේශීය පුවත්", "Parent URL": null}