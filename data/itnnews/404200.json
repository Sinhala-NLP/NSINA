{"Source": "ITN news", "Timestamp": "මාර්තු 27, 2022 18:26", "Headline": "2022 බිම්ස්ටෙක් සමුළුව හෙට කොළඹදී ඇරඹෙයි", "News Content": "බහු ආංශික තාක්ෂණික සහ ආර්ථික සහයෝගීතාව සඳහා වන බෙංගාලබොක්ක ආශ්‍රිත රටවල සංවිධනය හෙවත් බිම්ස්ටෙක් සංවිධානයේ සමුළුව ලබන 28 වනදා කොළඹදී ඇරඹෙනවා. බංග්ලාදේශය , භූතානය , ඉන්දියාව නේපාලය සහ තායිලන්තය යන රටවල විදේශ අමාත්‍යවරුන් සහ ජ්‍යෙෂ්ඨ නිලධාරීන් මෙම සමුළුවට සහභාගිවීම සඳහා ශ්‍රී ලංකාවට පැමිණීමට නියමිතයි. සමුළුව ලබන 28 වනදා සිට 30 වන තෙක් පැවැත්වෙනවා. බංග්ලාදේශය භූතානය නේපාලය සහ තායිලන්තය යන රටවල නායකයින් ද අන්තර්ජාලය ඔස්සේ සමුළුව සමඟ එක්වනු ඇති. ලබන 30 වනදා ජනාධිපති ගෝඨාභය රාජපක්ෂ මැතිතුමා බිම්ස්ටෙක් සමුළුවේ මුලසුන හෙඹවීමට නියමිතයි. සමුළුව සහ ඊට පෙර පැවැත්වෙන රැස්වීම් අතරතුරදී බිම්ස්ටෙක් සංවිධානය අත්කරගෙන ඇති ප්‍රගතිය පිළිබඳව සාකච්ඡා කිරීමට රටවල නියෝජිතයන් කටයුතු කරනු ඇති. බිම්ස්ටෙක් ප්‍රඥප්තිය සම්මත කරගැනීම මෙන්ම නීතිමය ගිවිසුම් කිහිපයකට අත්සන් තැබීමට ද මෙවර සමුළුවේදී කටයුතු කෙරෙනවා.       ", "URL": "https://www.itnnews.lk/2023/10/05/404200/", "Category": "Breaking News,දේශීය පුවත්", "Parent URL": null}