{"Source": "ITN news", "Timestamp": "ජූලි 8, 2021 10:42", "Headline": "ඊයේ දිනය තුළ කොවිඩ් ආසාදිතයින් 1,243ක් – වැඩිම පිරිස කළුතර දිස්ත්‍රික්කයෙන්", "News Content": "ඊයේ දිනයේ ද මෙරටින් කොරෝනා ආසාදිතයින් 1,243 දෙනෙකු හමුවුණා. ඉන් වැඩිම පිරිස වූ 223 දෙනා කළුතර දිස්ත්‍රික්කයෙන් හදුනාගත් අතර කොළඹින් ආසාදිතයින් 183 දෙනෙකු හා ආසාදිතයින් 168 දෙනෙකු ඊයේ හදුනාගත් පිරිසට ඇතුළත්. ඒ අනුව මේ දක්වා මෙරටින් වාර්තා වී ඇති සමස්ත කොරෝනා ආසාදිතයින් සංඛ්‍යාව 268,676 ක්. ඒ අතුරින් 27,232 නෙකු රෝහල් ගතව ප්‍රතිකාර ලබනවා. මේ දක්වා මෙරට සුවය ලැබූ සමස්ත කොරෝනා ආසාදිතයින් සංඛ්‍යාව 238,131 ක්. ඊයේ දිනයේ ද කොරෝනා මරණ 38 ක් සිදුවූ අතර සෞඛ්‍ය අධ්‍යක්ෂ ජනරාල්වරයා තහවුරු කළා. ඉන් 21 දෙනෙකු කාන්තාවන් වන අතර 17 දෙනෙකු පිරිමි පුද්ගලයින් වනවා. ඒ අනුව මෙරට සිදුවූ කොරෝනා මරණ සංඛ්‍යාව 3,351 දක්වා ඉහළ ගියා.       ", "URL": "https://www.itnnews.lk/2023/10/05/347806/", "Category": "දේශීය පුවත්", "Parent URL": null}