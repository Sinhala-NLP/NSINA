{"Source": "ITN news", "Timestamp": "පෙබරවාරි 20, 2022 11:07", "Headline": "ශ්‍රී ලංකා – ඕස්ට්‍රේලියා අවසන් T20 ක්‍රිකට් තරගය අද", "News Content": "ශ්‍රී ලංකාව සහ ඕස්ට්‍රේලියාව අතර පැවැත්වෙන පස්වන සහ අවසන් 20 – 20 ක්‍රිකට් තරගය මෙල්බන් හිදී අද පැවැත්වෙනවා. දෙරට අතර පැවැති 20-20 තරග හතරම ජයගැනීමට සමත්වුණේ ඕස්ට්‍රේලියා කණ්ඩායෙමයි. ඒ අනුව මේ වනවිටත් තරගාවලියේ ජය ඕස්ට්‍රේලියාවට හිමිවී තිබුණ ද තරග පහම ජයගැනීම ඔවුන්ගේ බලාපොරොත්තුව බවයි නායක ආරොන් ෆින්ච් සඳහන් කළේ. අද දිනයේදී ශ්‍රී ලංකා කණ්ඩායමේ යම් වෙනසක් සිදුවිය හැකි අතර දනුෂ්ක ගුණතිලක වෙනුවට කුසල් මෙන්ඩිස් ආරම්භක පිතිකරු ලෙස ක්‍රීඩා කිරීමේ වැඩි ඉඩකඩක් පවතිනවා. තරගය ශ්‍රී ලංකා වේලාවෙන් අද පෙරවරු 11.45 ට ආරම්භවීමට නියමිතයි.         ", "URL": "https://www.itnnews.lk/2023/10/05/396212/", "Category": "ක්‍රිකට්,ක්‍රීඩා", "Parent URL": null}