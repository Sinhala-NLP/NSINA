{"Source": "ITN news", "Timestamp": "අප්‍රේල් 29, 2022 11:21", "Headline": "දිල්ලි කැපිටල්ස් කණ්ඩායමට කඩුළු 4ක ජයක්", "News Content": "ඉන්දීය ප්‍රීමියලීග් ක්‍රිකට් තරගාවලියේ කොල්කටා නයිට්රයිඩස් සහ දිල්ලි කැපිටල්ස් කණ්ඩායම අතර තරගය කඩුළු 4කින් ජය ගැනීමට දිල්ලි කැපිටල්ස් කණ්ඩායම සමත් වුණා. ප්‍රථමයෙන් පන්දුවට පහරදුන් කොල්කටා කන්ඩායම සිය පන්දුවාර 20 අවසානයේදී කඩුළු 9ක් දැවී ලකුණු 146 ක් රැස් කළා. ඉනිමේ වැඩිම ලකුණු ලාභියා වූ නිතිෂ් රානා ලකුණු 57 ක් රැස් කළේ 6 පහර 4 ක් සහ 6 පහර 3 ක්ද සමගින්. ඔහුට අනගි සහායක් ලබා දුන් නායක ශ්‍රීයර්ස් අයියර් ලකුනු 42 ක් රැස් කළා. පන්දු යැවීමේදී ලකුණු 14 ට කඩුළු 4 ක් බිද හෙලීමට කුල්දිප් යාදෙව් සමත්වුණේ කොල්කටා කණ්ඩායමට දැඩි අභියෝගයක් එල්ල කරමින්. පිළිතුරු ඉනිම ක්‍රීඩා කළ දිල්ලි කණ්ඩායම පන්දුවාර 19 කදී කඩුළු 6 ක් පමණක් දැවී ලකුණු 150 ක් රැස් කර ගනිමින් තරගයේ ජය හිමිකර ගත්තා. වේගවත් ඉනිමක් ක්‍රිඩාකළ ඩේවිඩ් වෝනර් පන්දු 26 කදී ලකුනු 42 ක් රැස් කළේ 4 පහර 8ක් ද සමගින්. තරගයේ වීරයා කුල්දිප් යාදෙව්.       ", "URL": "https://www.itnnews.lk/2023/10/05/408882/", "Category": "ක්‍රීඩා", "Parent URL": null}