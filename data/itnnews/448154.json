{"Source": "ITN news", "Timestamp": "නොවැම්බර් 29, 2022 11:35", "Headline": "යුරෝපා සංගමයෙන් යුරෝ මිලියන 16 ක ප්‍රදානයක්", "News Content": "යුරෝ මිලියන 16 ක ප්‍රදානයක් ශ්‍රී ලංකාවට ලබාදීමට යුරෝපා සංගමය එකගතාව පළකර තිබෙනවා. ඒ සදහා වන ගිවිසුම්වලට එළඹීමට කැබිනට් අනුමැතිය හිමිවුණා. ඒ ඇතුළු තවත් යෝජනා කිහිපයකට අමාත්‍ය මණ්ඩලය අනුමැතිය ලබාදුන්නා. හරිත ප්‍රතිපත්ති මත යථාවත් වූ ශ්‍රී ලංකාවක් සහ ආවරණිත සාමකාමී සමාජයක් ඇති කිරීම සදහා සහායවීමේ අරමුණෙන් අරමුදල් සලසාදීමට එකගත්වය පළකර තිබෙනවා. ඒ අනුව සමාජ සහජීවනය සහ සාමය ශක්තිමත් කිරීමේ ව්‍යාපෘතිය සහ හරිත ප්‍රතිපත්තිමය කතිකාවත පහසු කිරීමේ ව්‍යාපෘතිය ක්‍රියාත්මක කිරීමට යුරෝ මිලියන    16 ක ප්‍රදානයක් ලබාදීමට නියමිතයි. ඒ අනුව එම ප්‍රදාන ලබාගැනීම සදහා ගිවිසුම්වලට එළඹීමට කළ යෝජනාවට අමාත්‍ය මණ්ඩලය අනුමැතිය ලබාදුන්නා. ", "URL": "https://www.itnnews.lk/2023/10/05/448154/", "Category": "Breaking News,දේශීය පුවත්", "Parent URL": null}