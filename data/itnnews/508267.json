{"Source": "ITN news", "Timestamp": "අගෝස්තු 15, 2023 06:19", "Headline": "දඹුල්ල කණ්ඩායමට ලකුණු 20ක ජයක්", "News Content": "ලංකා ප්‍රිමියර් ලීග් ක්‍රිකට් තරගාවලියේ දඹුල්ල අවුරා කණ්ඩායම සහ බී ලව් කැන්ඩි කණ්ඩායම අතර ඊයේ (14) පැවති තරගය ලකුණු 20කින් ජය ගැනීමට දඹුල්ල අවුරා කණ්ඩායම සමත් වුණා. කාසියේ වාසිය දිනූ බී ලව් කැන්ඩි කණ්ඩායමේ ආරාධනයෙන් පළමුව පන්දුවට පහර දුන් දඹුල්ල අවුරා කණ්ඩායම ලකුණු 162ක් ලබා ගත්තා. ඒ නියමිත පන්දුවාර 20 අවසානයේ කඩුලු 07ක් දැවී සිටියදීයි. පිළිතුරු ඉනිම සඳහා ලකුණු 163 ක ඉලක්කයක් හඹා ගිය බී ලව් කැන්ඩි කණ්ඩායමට පන්දුවාර 19 යි පන්දු 04 ක් අවසානයේ සියලු දෙනා දැවී රැස් කර ගත හැකි වූයේ ලකුණු 142 ක් පමණයි. මෙම ජයග්‍රහණයත් සම LPL තරගාවලියේ ප්‍රසාද ලකුණු සටහනේ පළමු තැන සිය ස්ථානය තවදුරටත් රැකගැනීමට ‘දඹුල්ල අවුරා’ කණ්ඩායම සමත් විය.  ", "URL": "https://www.itnnews.lk/2023/10/05/508267/", "Category": "ක්‍රීඩා,දේශීය පුවත්", "Parent URL": null}