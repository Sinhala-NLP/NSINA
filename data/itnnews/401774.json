{"Source": "ITN news", "Timestamp": "මාර්තු 17, 2022 12:54", "Headline": "යුක්රේනය ගැන සාකච්ඡාවට එක්සත් ජාතීන්ගේ ආරක්ෂක මණ්ඩලය යළි රැස්වෙයි", "News Content": "යුකේරේන රුසියා අර්බුදය පිළිබඳ සාකච්ඡා කිරීම සඳහා එක්සත් ජාතීන්ගේ ආරක්ෂක මණ්ඩලය අද විශේෂ රැස්වීමක් කැඳවීමට කටයුතු සූදානම් කර තිබෙනවා. යුකේරේන රුසියා අර්බුදය පිළිබඳ සාකච්ඡා කිරීමට එක්සත් ජාතීන්ගේ ආරක්ෂක මණ්ඩලය අද විශේෂ රැස්වීමක් කැදවීමට කටයුතු සූදානම් කර තිබෙනවා. රුසියාව සහ යුක්රේනය අර්ථාන්විත සාම ක්‍රියාවලියක් සදහා කරුණු 15 කින් සමන්විත තාවකාලික ඒකාබද්ධ යෝජනාවලියක් සකස් කර ඇති බවද වාර්තා වනවා. කෙසේ වෙතත් මෙම තාවකාලික යෝජනාවලිය සඳහා දෙපාර්ශ්වය අවසන් එකගතාවකට එළඹ ඇද්ද යන්න මෙතෙක් වාර්තා වී නැහැ. මේ අතර රුසියා ජනාධිපති ව්ලැඩිමිර් පුටින් යුද අපරාධකරුවෙකු ලෙස හඳුන්වා දීමට ඇමෙරිකා ජනාධිපති ජෝ බයිඩ්න් පියවර ගැනීමත් සමඟ දෙරට අතර පැවති සියලු සබඳතා මේ වන විට බිද වැටී ඇති බව වාර්තා වනවා. පුටින් යුද අපරාධකරුවෙකු යැයි ඇමෙරිකාව ප්‍රකාශ කළ ප්‍රථම අවස්ථාව මෙය බවයි පැවසෙන්නේ. ඒ හේතුවෙන් රුසියාවත් ඇමෙරිකාවත් අතර පවතින අර්බුදය තවදුරටත් උත්සන්න වී ඇති බව බටහිර මාධ්‍ය වාර්තා කරනවා. මෙම ප්‍රකාශය සමාව දිය නොහැකි වරදක් බවයි රුසියා ජනාධිපතිවරයා බී බී පුවත් සේවයට ප්‍රකාශයක් ලබාදෙමින් වැඩිදුරටත් පවසා සිටින්නේ. රුසියා හමුදා යුක්රේනයේ සුමී, චර්නිහිව්, කාකිව් සහ කර්සන්ට් යන නගරවලට තවදුරටත් ගුවන් ප්‍රහාර එල්ල කරමින් සිටින බව වාර්තා වනවා. ප්‍රහාර හමුවේ එම නගරවලින් පලා යන පිරිස් දැඩි අර්බුදකාරී තත්ත්වයකට මුහුණ පා සිටින බවයි වාර්තා වන්නේ. මේ අතර යුක්රේන ජනාධිපති වොල්දොමීර් සෙලෙන්ස්කි නැවත වතාවක් නේටෝ සංවිධානයෙන් ඉල්ලා සිටියේ තම රටට ඉහළ අහස ගුවන් තහනම් කලාපයක් ලෙස ප්‍රකාශයට පත් කරන ඉල්ලා සිටියද ඊට මෙතෙක් යහපත් ප්‍රතිචාරයක් ලැබී නැහැ.       ", "URL": "https://www.itnnews.lk/2023/10/05/401774/", "Category": "Breaking News,ජාත්‍යන්තර පුවත්", "Parent URL": null}