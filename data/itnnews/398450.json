{"Source": "ITN news", "Timestamp": "පෙබරවාරි 28, 2022 13:10", "Headline": "යාපනයේ නිවෙස් 2කට නාඳුනන පිරිසකගෙන් ප්‍රහාරයක් – දේපල රැසකට හානි", "News Content": "යාපනය වඩමාරච්චි නැගෙනහිර කුඩත්තනෙයි ප්‍රදේශයේ නිවාස දෙකකට ඊයේ රාත්‍රියේ ඇතුල් වූ කිසියම් නාදුනන පිරිසක් විසින් දේපල රැසකට හානි කොට පලා ගොස් ඇතැයි නිවස් හිමියන් පවසයි. කුඩත්තනෙයි ප්‍රදේශයේ පිහිටි අදාල නිවසට සිව් දෙනෙකුගෙන් යුත් පිරිසක් පොලු මුගුරු රැගෙන අදාල නිවෙස් වෙතට ඇතුල් වී ඇති අතර එම අවස්ථාවේදී නිවැසියන් කාමර තුලට වී අගුලු දමාගෙන ඇත. පසුව ඇතුලු වූ පිරිස් විසින් නිවෙස් තුල තිබූ බඩු බාහිරාදිය රැසකට දැඩි ලෙසින් හානි කොට පලා ගොස් ඇති අතර නිවැසියන් කිසිවෙකුටත් හානි සිදුව නොමැත. මීට දින දෙකකට පෙරදී අදාල නිවෙස් පිහිටි මාර්ගයේ කිසියම් පිරිසක් විසින් මත්පැන් පානය කොට අශෝබන අයුරින් හැසිරීම හේතුවෙන් අදාල නිවැසියන් විසින් එම පිරිස් වෙතට විරෝධය පල කිරීම හේතුවෙන් මෙම ප්‍රහාරය සිදුකරන්නට ඇති බවට ප්‍රදේශවාසීන් පවසයි. අදාල ප්‍රහාරය සම්භන්ධයෙන් මෙතෙක් කිසිවෙකුත් අත්අඩංගුවට ගෙන නොමැති අතර සිද්ධිය සම්භන්ධයෙන් පේදුරුතුඩුව පොලීසිය වැඩිදුර පරික්ෂණ සිදුකරයි.     ", "URL": "https://www.itnnews.lk/2023/10/05/398450/", "Category": "දේශීය පුවත්", "Parent URL": null}