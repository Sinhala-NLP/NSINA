{"Source": "ITN news", "Timestamp": "නොවැම්බර් 21, 2021 10:47", "Headline": "ව්‍යාජ ලෙස නිෂ්පාදනය කළ බීඩි තොගයක් සමඟ සැකකරුවෙකු අත්අඩංගුවට", "News Content": "ප්‍රසිද්ධ වෙළෙඳ නාමයක් භාවිත කරමින් ව්‍යාජ ලෙස නිෂ්පාදනය කළ බීඩි තොගයක් වැටලීමට පොලීසිය සමත් වුණා. රුපියල් ලක්ෂ තුනකට වැඩි වටිනාකමින් යුතු බීඩි තිස්අට දහසක් පමණ මෙහිදී අත්අඩංගුවට ගත් බවයි නුගේගොඩ මිරිහාන කොට්ඨාස අපරාධ විමර්ශන අංශය පැවසුවේ. මේ දිනවල දුම්වැටි මිල ඉහළ ගොස් ඇති බැවින් බීඩි භාවිතය සඳහා ඉල්ලුම වැඩිවීමත් සමඟ කූඨ ලෙස ව්‍යාජ ආකාරයෙන් බීඩි නිෂ්පාදනය කර විකිණීම සිදුවන බව පොලීසිය සඳහන් කළා. මීගමුව ප්‍රදේශයේ පිහිටි බීඩි නිෂ්පාදනය සඳහා බලපත්‍ර ලාභී සමාගමක් සිදුකළ පැමිණිල්ලකට අනුව වැටලීම සිදුකෙරුණා. සැකකරුවෙකු අත්අඩංගුවට ගත් අතර ඔහු අධිකරණයට ඉදිරිපත් කිරීමට නියමිතයි.         ", "URL": "https://www.itnnews.lk/2023/10/05/377526/", "Category": "දේශීය පුවත්", "Parent URL": null}