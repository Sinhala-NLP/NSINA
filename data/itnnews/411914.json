{"Source": "ITN news", "Timestamp": "මැයි 18, 2022 09:52", "Headline": "පෝලිම්වල ඉන්න එපා – ලිට්‍රෝ සමාගමෙන් ඉල්ලීමක්", "News Content": "අද දිනයේදී ගෑස් බෙදාහැරීමක් සිදු නොකරන බව ලිට්ට්‍රෝ ගෑස් සමාගම පවසනවා. අයහපත් කාලගුණය හේතුවෙන් නෞකා මගින් ගෑස් ගොඩබෑමේ කටයුතුවලට බාධා එල්ලවීම ඊට හේතුව බවයි එම සමාගම පවසන්නේ. අද දිනයේදී ගෑස්  ලබා ගැනීම සදහා පෝලිම්වල රැදී නොසිටින ලෙස සමාගම ඉල්ලා සිටිනවා. එහෙත් අද සිට දිනකට ගෑස් සිලින්ඩර අසූදහසක් වෙළෙදපොළට නිකුත් කරන බවට ලිට්ට්‍රෝ ගෑස් සමාගම කළ ප්‍රකාශයත් සමග මේ වන විට ගෑස් අලෙවිසැල් අසළ දිගු පෝලිම් දක්නට ලැබෙනවා. අයහපත් කාලගුණයත් සමග ගෑස් ගොඩබෑමේ කටයුතුවලට බාධා මතුව ඇති බැවින් නැවත දැනුම් දෙනතුරු ගෑස් පෝලිම්වල රැදී නොසිටින ලෙස ලිට්ට්‍රෝ සමාගම ජනතාවගෙන් ඉල්ලා සිටිනවා. ලිට්ට්‍රෝ සභාපතිවරයා ඊයේ පැවසුවේ ගෑස් නෞකා දෙකක් සදහා ඇමෙරිකා ඩොලර් මිලියන 6.5ක් ගෙවා ඇති බවයි.  ඒ අනුව අද සිට දෙදනිකව ගෑස් සිලින්ඩර් 80,000ක් දිවයින පුරා බෙදා හැරිමට නියමිත බවත් සභාපතිවරයා කියා සිටියා. ඔහුගේ මෙම ප්‍රකාශයට මාධ්‍ය මගින් ලැබුණු පුළුල් ප්‍රචාරයත් සමග අද දිනයේදී ගෑස් ලබා ගැනීමට සෑම ගෑස් වෙළෙදසැලක් අසලම පාහේ ජනතාව පෙළ ගැසී සිටිනු දක්නට ලැබෙනවා.     ", "URL": "https://www.itnnews.lk/2023/10/05/411914/", "Category": "දේශීය පුවත්", "Parent URL": null}