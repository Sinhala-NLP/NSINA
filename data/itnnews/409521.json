{"Source": "ITN news", "Timestamp": "මැයි 3, 2022 16:27", "Headline": "කටුනායක ගුවන්තොටුපළේ පළමු පර්යන්තයෙන් පිටත්වන මගීන්ට ඩිජිටල් පිවිසුමක්", "News Content": "කටුණායක බණ්ඩාරනායක ජාත්‍යන්තර ගුවන් තොටුපලේ මෙහෙයවීම් කටයුතුවල කාර්යක්ෂමතාව වර්ධනය කිරීම සදහා බහුවිද වැඩිදියුණු කිරීම් කිහිපයක් සිදු කිරීමට සැළසුම්කර තිබෙනවා. ගුවන්තොටුපල මෙම සංවර්ධන කටයුතු සිදුකරන්නේ ගුවන්තොටුපල සහ ගුවන් සේවා ශ්‍රී ලංකා පුද්ගලික සමාගමයි. ඒ යටතේ ජාත්‍යන්තර ගුවන් ප්‍රවාහන සංගමයේ එක් හැදුනුම්පතක් යන සංකල්පය මත පදනම්ව පළමු පර්යන්තය හරහා පිටත්ව යන මගීන් සදහා ඩිජිටල් පිවිසුමක් හදුන්වාදීමට නියමිතයි. මෙය නියමු ව්‍යාපෘතියක් ලෙස ක්‍රියාත්මක කිරීමට යෝජනා වී තිබෙනවා. ඒ අනුව පිටත්වීමේ පර්යන්තයට ඇතුළුවන ස්ථානයේ විද්‍යුත් දොරටු මුහුණ සුපරීක්ෂණ යන්ත්‍ර ස්ථාපනය කර මගී අනන්‍යතාව සදහා වලංගු විද්‍යුත් ප්‍ර වේශ පත්‍රයක් ඇති බව සනාථ කිරීමට හැකියි. මෙම ව්‍යාපෘතිය ක්‍රියාත්මක කිරීමට කැබිනට් අනුමැතිය හිමිව තිබෙනවා.           ", "URL": "https://www.itnnews.lk/2023/10/05/409521/", "Category": "දේශීය පුවත්", "Parent URL": null}