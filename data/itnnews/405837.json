{"Source": "ITN news", "Timestamp": "අප්‍රේල් 6, 2022 14:28", "Headline": "චීනයේ ෂැන්ග්හයි නගරය වසා දැමේ", "News Content": "කොරෝනා වයිරස ව්‍යාප්තිය වේගවත් වීමත් සමග චීනයේ ෂැන්ග්හයි නගරයම වසා දැමීමට සෞඛ්‍ය අංශ පියවර ගත්තා. චීනයේ ප්‍රධානතම වෙළෙද නගරයක් ලෙස සැලකෙන ෂැන්ග්හයි නගරයේ වයිරස ව්‍යාප්තිය හේතුවෙන් පසුගිය සතියේ දී අදියර දෙකක් යටතේ වසා දැමීමට පියවර ගැණුනා. කෙසේ වුවද වයිරස ව්‍යාප්තිය වේගවත් වීමත් සමග නගරය සම්පුර්ණයෙන්ම වසා දැමීමටයි තීරණය කර ඇත්තේ. මිලියන 25 කට වැඩි ජනගහනයක් වාසය කරන ෂැන්ග්හයි නගරයේ සියලුම නගර වැසියන් කොවිඩ් ආසාදිතභාවය තහවුර කරන පරීක්ෂණ සදහා යොමුකර තිබෙනවා. නගරය වසාදැමීම තුළින් වයිරස ව්‍යාප්තිය හා ආර්ථිකයට සිදුවන හානිය අවම වන බවයි බලධාරීන් සදහන් කරන්නේ.             ", "URL": "https://www.itnnews.lk/2023/10/05/405837/", "Category": "ජාත්‍යන්තර පුවත්", "Parent URL": null}