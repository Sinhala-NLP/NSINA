{"Source": "ITN news", "Timestamp": "ජූනි 4, 2023 09:07", "Headline": "මින්නේරිය රිය අනතුරකින් තරුණයින් දෙදෙනෙක් ජීවිතක්ෂයට", "News Content": "මින්නේරිය ප්‍රදේශයේ සිදුවූ රිය අනතුරකින් තරුණයින් දෙදෙනෙක් ජීවිතක්ෂයට පත්වුණා. පොලොන්නරුව මඩකලපු ප්‍රධාන මාර්ගයේ මින්නේරිය බටුඔය හතේ බෝක්කුව ආසන්නයේදී කදුරුවෙල සිට කුරුණෑගල බලා ධාවනය වෙමින් තිබූ පෞද්ගලික බස් රථයක්  හා යතුරුපැදියක් මුහුණට මුහුණ ගැටීමෙනුයි මෙම අනතුර සිදුව තිබෙන්නේ. අනතුරින් යතුරුපැදියෙන් ගමන්ගත් 19 සහ 25 යන වයස්වල පසුවන මාතලේ ප්‍ර දේශයේ පදිංචි තරුණයන් දෙදෙනෙකු එම ස්ථානයේදීම ජීවිතක්ෂයට පත්ව තිබෙනවා. බස් රථයේ  රියැදුරු අත්අඩංගුවට ගෙන ඇති අතර වැඩිදුර පරීක්ෂණ මින්නේරිය පොලිසිය මගින් සිදුකරනු ලබනවා.     ", "URL": "https://www.itnnews.lk/2023/10/05/488861/", "Category": "දේශීය පුවත්", "Parent URL": null}