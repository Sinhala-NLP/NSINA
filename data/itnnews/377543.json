{"Source": "ITN news", "Timestamp": "නොවැම්බර් 21, 2021 12:15", "Headline": "බූස්ටර් එන්නත ලබාදීම අද දිනයේත්", "News Content": "වයස අවුරුදු 60 ට වැඩි පුද්ගලයින්ට සහ වයස අවුරුදු 20 ට වැඩි අඩු ප්‍රතිශක්තියක් ඇති පුද්ගලයින්ට බූස්ටර් එන්නත ලබාදීම අද දිනයේත් සිදුකෙරෙනවා. කිසියම් හෝ කොරෝනා මර්දන එන්නතක පළමු මාත්‍රාව 15,900,295 දෙනෙකුට ලබාදී ඇති අතර දෙවන මාත්‍රාව 13,694,959 දෙනෙක්ට ලබාදී තිබෙනවා. බූස්ටර් එන්නත ද 203,733 දෙනෙකුට ද ලබාදී ඇති බවයි සෞඛ්‍ය අංශ සඳහන් කළේ. ඊයේ දිනය තුළදී කොරෝනා මර්දන එන්නත් 52,979 ක් ලබාදී තිබෙනවා. මේ අතර  ගම්පහ සෞඛ්‍ය වෛද්‍ය කොට්ඨාසයේ වයස අවුරුදු 60 ට වැඩි පුද්ගලයින් සඳහා තුන්වන මාත්‍රාව ලෙස ෆයිසර් එන්නත ලබාදීම ගම්පහ බෝධිරාජ විද්‍යාලයේ දී සිදුවුණා. වයස අවුරුදු 60 ට වැඩි පුද්ගලයින්ට බූස්ටර් එන්නත ලබාදීම නාකන්දලගොඩ සහ දර්ගා නගරය යන ප්‍රදේශවලදී ද ඊයේ දිනය පුරා සිදුවුණා.   ", "URL": "https://www.itnnews.lk/2023/10/05/377543/", "Category": "Breaking News,දේශීය පුවත්", "Parent URL": null}