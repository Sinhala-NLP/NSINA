{"Source": "ITN news", "Timestamp": "ජූලි 15, 2021 12:21", "Headline": "කටුනායක ගුවන්තොටුපොළේ පිටවීමේ මගී පර්යන්තයේ නව විගමන පියස විවෘත කෙරේ", "News Content": "කටුනායක බණ්ඩාරනායක ජාත්‍යන්තර ගුවන්තොටුපොළේ පිටත් වීමේ මගී පර්යන්තයේ අලුතින් ඉදිකරපු විගමන පියස විවෘත කිරීම සිදුකෙරුණා. ඒ ප්‍රසන්න රණතුංග හා නාමල් රාජපක්ෂ යන මහත්වරුන්ගේ ප්‍රධානත්වයෙන්. නව විගමන පියස සඳහා කවුලු 23 ක් අලුතින් එක්කර තිබෙනවා. ඒ සඳහා ගුවන්තොටුපොළ හා ගුවන් සේවා සමාගම දරා ඇති වියදම රුපියල් මිලියන 430ක්. නවීන තාක්ෂණයෙන් යුක්තව මෙම පියස සකස් කර තිබෙනවා. 2025 වසර වන විට වාර්ෂික ගුවන් මගී ධාරිතාව මිලියන 20ක් දක්වා ඉහළ නැංවීම අරමුණු කර ගනිමින් ගුවන්තොටුපළේ සංවර්ධන කටයුතු සිදු කෙරෙනවා. මේ වන විට ගුවන්තොටුපළේ මගී ධාරිතාව මිලියන 6ක් පමණක් වීම ප්‍රධානතම ගැටලුවක් වී ඇති බවයි ගුවන් තොටුපොළ හා ගුවන් සේවා සමාගම සඳහන් කළේ.     ", "URL": "https://www.itnnews.lk/2023/10/05/349324/", "Category": "දේශීය පුවත්", "Parent URL": null}