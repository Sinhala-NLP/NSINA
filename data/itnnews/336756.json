{"Source": "ITN news", "Timestamp": "மே 13, 2021 12:35", "Headline": "இந்தியாவில் இருந்து வருகை தந்து யாழ்ப்பாணத்தில் தலைமறைவாகியிருந்த நால்வர் கைது..", "News Content": "இந்தியாவில் இருந்து வருகை தந்த நிலையில், யாழ்ப்பாணத்தில் தலைமறைவாகியிருந்த ஒரே குடும்பத்தை சேர்ந்த நால்வர் தனிமைப்படுத்தப்பட்டுள்ளனர். யாழ்.குருநகர் பகுதியில் வீடொன்றில் தங்கியிருந்த நிலையில் அவர்கள் கண்டுபிடிக்கப்பட்டதாக பொலிஸ் ஊடகப்பேச்சாளர், பிரதி பொலிஸ் மா அதிபர் அஜித் ரோஹண தெரிவித்தார். 34 வயதான பெண் ஒருவரும், அவரது 9 மற்றும் 5 வயதாக இரு ஆண் பிள்ளைகளும், 61 வயதான தாய் ஒருவரும் படகின் ஊடாக மன்னார் பகுதிக்கு வந்து பின்னர் யாழ்.குருநகர் பகுதிக்கு சென்றுள்ளனர். அவர்கள் இன்றைய தினம் பீ.சி.ஆர் பரிசோதனைக்குட்படுத்தப்படவுள்ளனர். யாழ்.பொலிஸார் இதுதொடர்பான மேலதிக விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/336756/", "Category": "Breaking News,தேசிய செய்திகள்", "Parent URL": null}