{"Source": "ITN news", "Timestamp": "නොවැම්බර් 17, 2021 15:18", "Headline": "ඇමෙරිකා ජනතාවගෙන් 70%ක් තම ආර්ථිකය ස්ථාවර නොමැති බව පිළිගනී", "News Content": "ඇමෙරිකා ජනතාවගෙන් සියයට හැත්තෑවක් තම ආර්ථිකය ස්ථාවර නොමැති බව පිළිගන්නා බව නවතම මත විමසුමකින් හෙළිව තිබෙනවා. ඇමෙරිකාවේ වොෂිංටන් පෝස්ට් පුවත්පත හා තවත් සමාගමක් එක්ව සිදු කළ මතවිමසුමකදීයි මේ බව හෙළිව ඇත්තේ. පසුගිය නොවැම්බර් 7 වනදා සිට 10 වනදා දක්වා එරට වැඩිහිටියන් එක්දහස් එක් දෙනෙකු යොදා ගනිමින් මෙම මත විමසුම සිදු කර තිබෙනවා. එමෙන්ම දැනට එරට තුළ පනවා ඇති කොරෝනා නිරෝධායන නීති ප්‍රතික්ෂේප කරන බව සියයට හතළිස් නව දෙනෙකු සදහන් කරද්දී එම නීති අනුමත කර ඇත්තේ සියයට හතළිස් හත් දෙනෙකු පමණයි. වයිරස ව්‍යාප්තිය හමුවේ සැපයුම් මාර්ග අවහිරවීම තුළින් අත්‍යවශ්‍ය භාණ්ඩ මිල ඉහළයාමද ජනතා මතය වෙනස්වීමට බලපා තිබෙනවා. මේ වන විට එරට ඉන්ධන මිලද සැළකිය යුතු මට්ටමකින් ඉහළ ගොස් ඇති බවයි වාර්තා වන්නේ.       ", "URL": "https://www.itnnews.lk/2023/10/05/376750/", "Category": "Uncategorized @si", "Parent URL": null}