{"Source": "ITN news", "Timestamp": "ජනවාරි 29, 2023 15:21", "Headline": "උතුරු දුම්රිය මාර්ග ප්‍රතිසංස්කරණ ව්‍යාපෘතිය ඉදිරි මාස 5 තුළ අවසන් කිරීමට සැළසුම්", "News Content": "උතුරු පළාත් දුම්රිය මාර්ග ප්‍රතිසංස්කරණ ව්‍යාපෘතිය ඉදිරි මාස 5 තුළ අවසන් කිරීමට සැළසුම්කර ඇති බව අමාත්‍ය ආචාර්ය බන්දුල ගුණවර්ධන මහතා පවසනවා. එම ව්‍යාපෘතියේ කටයුතු නිරීක්ෂණයට එක්වෙමින් අමාත්‍යවරයා මේ බව කියාසිටියා. උතුරු දුම්රිය මාර්ග සංවර්ධන ව්‍යාපෘතිය යටතේ මහව සිට ඕමන්ත දක්වා දුම්රිය මාර්ගය ප්‍රතිසංස්කරණය කිරීමටයි කටයුතු යොදා ඇත්තේ මේ සදහා වැය කෙරෙන මුදල ඇමෙරිකා ඩොලර් මිලියන 91.27 ක්. ඉන්දීය ණය ආධාර යටතේ එම කටයුතු සිදුකෙරෙන අතර අමාත්‍ය බන්දුල ගුණවර්ධන මහතා මැදවච්චියට පැමිණ දුම්රිය මාර්ගයේ ප්‍රතිසංස්කරණ කටයුතු සිදුකෙරෙන අයු නිරීක්ෂණය කළා.     ", "URL": "https://www.itnnews.lk/2023/10/05/458132/", "Category": "දේශීය පුවත්", "Parent URL": null}