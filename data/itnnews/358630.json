{"Source": "ITN news", "Timestamp": "අගෝස්තු 27, 2021 10:26", "Headline": "දෛනිකව වාර්තා වූ වැඩිම කොවිඩ් මරණ ගණන ඊයේ – මෙරට සමස්ත කොවිඩ් මරණ 8000 ඉක්මවයි", "News Content": "දිනකදී වාර්තා වුණු වැඩිම කොරෝනා මරණ ඊයේ දිනයේදි තහවුරු කෙරුණා. ඒ මරණ 209 ක් ලෙසයි. මේ අතරේ කොරෝනාවෙන් මිය ගිය ගණන 8000 සීමාව ඉක්මවලා ගියා. දිනකදී සිදුවූ වැඩිම කොරෝනා මරණ සංඛ්‍යාව ලෙස මරණ 209 ක් පෙරේදා දිනය තුළ සිදුව ඇති බව සෞඛ්‍ය අධ්‍යක්ෂ ජනරාල්වරයා ඊයේ තහවුරු කළා. එම පිරිසෙන් 101 දෙනෙකු කාන්තාවන් වන අතර 108 දෙනෙකු පිරිමි පුද්ගලයින් වනවා. මිය ගිය පිරිසෙන් 163 දෙනෙකුම වයස අවුරුදු 60 ට වැඩි පුද්ගලයින් බවයි සෞඛ්‍ය අංශ සඳහන් කළේ. ඒ අනුව මේ දක්වා මෙරට සිදුව ඇති කොරෝනා මරණ සංඛ්‍යාව 8157 ක්. ", "URL": "https://www.itnnews.lk/2023/10/05/358630/", "Category": "දේශීය පුවත්", "Parent URL": null}