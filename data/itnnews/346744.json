{"Source": "ITN news", "Timestamp": "ජූලි 3, 2021 09:52", "Headline": "එල්සා සුළි කුණාටුව හේතුවෙන් හයිටි රාජ්‍යයට බලපෑම්", "News Content": "එල්සා සුළි කුණාටුව හේතුවෙන් හයිටි රාජ්‍යයට බලපෑම් එල්ල වී තිබෙනවා. බාබඩෝස් හි සිට හමා ආ දැඩි සුළං තුන්වන කාණ්ඩයේ සුළි කුණාටුවක් දක්වා වර්ධනය වූ බවයි පැවසෙන්නේ. 10,000 කට අධික පිරිසක ආරක්ෂක ස්ථාන කරා රැගෙන ගොස් ඇති අතර සහන කටයුතු ද ක්‍රියාත්මක වනවා. සුළි කුණාටුවත් සමග ඇති වූ ගංවතුර තත්ත්වය හේතුවෙන් නිවාස ඇතුලු දේපළ රැසක් විනාශයට පත්ව ඇති අතර මහාමාර්ග ද ජලයෙන් යටවී ගොස් තිබෙනවා. ගස් කඩා වැ‌ටීමත් සමග මාර්ග අවහිර වී ඇති අතර ගමනාගමනයට ද බාධා එල්ල වී ඇති බවයි වාර්තා වන්නේ.     ", "URL": "https://www.itnnews.lk/2023/10/05/346744/", "Category": "ජාත්‍යන්තර පුවත්", "Parent URL": null}