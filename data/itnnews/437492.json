{"Source": "ITN news", "Timestamp": "සැප්තැම්බර් 28, 2022 09:23", "Headline": "තොටලග ගින්නෙන් නිවාස 80 ක් විනාශයි", "News Content": "තොටලග කජීමා වත්ත ප්‍රදේශයේ ඊයේ රාත්‍රියේ ඇතිවූ ගින්නෙන්  නිවාස 80 ක් විනාශ වී ඇති බව පොලීසිය පවසනවා. ගින්නෙන් ජීවිත හානි හෝ තුවාල කිසිවක් වාර්තා නොවූවද ඉන් 200 කට අධික පිරිසක් අවතැන්ව සිටිනවා. ජනපතිගේ උපදෙස් මත ඔවුන්ට කඩිනම් සහන සැලසන බව කොළඹ දිසා ලේකම් ප්‍රදීප් යසරත්න මහතා පවසනවා. ජනාධිපති රනිල් වික්‍රමසිංහ මහතා ජපානයේ සිට ජනාධිපති ලේකම් සමන් ඒකනායක මහතාට උපදෙස් ලබාදී ඇත්තේ වහාම මේ සදහා මැදිහත්වී විපතට පත්වූවන්ට කඩිනම් සහන සලසන ලෙසයි. එම අවස්ථාවේ සිටම අදාළ අංශ එම ස්ථානවලට පැමිණ කඩිනමින්ම ඔවුන්ගේ අවශ්‍යතා සොයා බැලූ බවයි කොළඹ දිස්ත්‍රික් ලේකම් ප්‍රදීප් යසරත්න මහතා සදහන් කළේ. ", "URL": "https://www.itnnews.lk/2023/10/05/437492/", "Category": "Breaking News,දේශීය පුවත්", "Parent URL": null}