{"Source": "ITN news", "Timestamp": "ජූනි 15, 2021 10:05", "Headline": "පසුගිය පැය 24 තුළ නිරෝධායන නීතින් උල්ලංඝනය කළ 1356 දෙනෙකු අත්අඩංගුව‌ට", "News Content": "නිරෝධායන නීතින් උල්ලංඝනය කළ පුද්ගලයින් 1356 දෙනෙකු පසුගිය පැය 24 තුළ අත්අඩංගුව‌ට ගෙන තිබෙනවා. නිරෝධායන නීතින් උල්ලංඝනය කිරීම සම්බන්ධයෙන් මාර්තු 18 වනදායින් පසු වැඩිම අත්අඩංගුවට ගැනීම මෙය බවයි පොලිසිය සඳහන් කරන්නේ. නිරෝධායන නීතින් සහ සංචරණ සීමා කඩ කරන පිරිස් අත්අඩංගුවට ගැනීම සඳහා පොලිසිය අඛණ්ඩය මෙහෙයුම් සිදු කරනවා. මේ දක්වා අත්අඩංගුවට ගත් තිස් තුන් දහසකට නඩු පවරා ඇති බවද පොලිසිය පවසනවා. බස්නාහිර පළාතෙන් පිටතට යන ස්ථාන 14 කදී පරීක්ෂා කිරීම් සිදු කෙරෙනවා. එහිදී පුද්ගලයින් 5333 දෙනෙකු පරීක්ෂා කර 56 දෙනෙකු ආපසු හරවා යවා ඇති බවයි පොලිසිය ප්‍රකාශ කළේ. සංචරණ සීමා පැවතියද මාර්ගවල රථ වාහන සංඛ්‍යාව ඉහළ යාම පිළිබඳ අද සිට විශේෂ පරීක්ෂා කිරීමක් සිදු කරන බවද පොලිසිය සඳහන් කළා.       ", "URL": "https://www.itnnews.lk/2023/10/05/342777/", "Category": "දේශීය පුවත්", "Parent URL": null}