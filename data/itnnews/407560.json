{"Source": "ITN news", "Timestamp": "අප්‍රේල් 20, 2022 15:10", "Headline": "කේරළ ගංජා තොගයක් මන්නාරමේදී නාවික හමුදා භාරයට", "News Content": "ශ්‍රී ලංකා නාවික හමුදාව මන්නාරම වැලිපර ආශ්‍රිත මුහුදු තීරයේ අද උදෑසන (20) සිදුකළ මුර සංචාරයකදී කේරළ ගංජා කිලෝ 81ග්‍රෑම් 220ක පමණ තොගයක්  නාවික හමුදා භාරයට ගෙන තිබෙනවා. අද උදෑසන ( 20) මන්නාරම වැලිපර ආශ්‍රිත මුහුදු තීරයේ සිදුකළ මුර සංචාරකදී වැලිපරයක තිබූ සැකකටයුතු ගෝනි උරයක් නිරීක්‍ෂණය කර පරීක්‍ෂාවට ලක් කරන ලදී. එහිදී එම ගෝනි උරයේ පාර්සල් 25 ක් ලෙස අසුරන ලද කේරළ ගංජා කිලෝ 81ග්‍රෑම් 220ක පමණ තොගයක් (තෙත බර සහිත) නාවික හමුදා භාරයට ගත් අතර, නාවික හමුදා සෝදිසි මෙහෙයුම් හමුවේ ගොඩබිමට රැගෙන ඒමට නොහැකිව ජාවාරම් කරුවන් විසින් මෙම කේරළ ගංජා සහිත ගෝනි උරය මෙසේ අතහැර දමා පලා යන්නට ඇතැයි විශ්වාස කෙරේ. තවද, මෙම කේරළ ගංජා තොගය ඉදිරි නීතිමය කටයුතු සඳහා නාවික හමුදා භාරයේ රඳවා තබා ඇති අතර, එහි දළ වීථි වටිනාකම රුපියල් මිලියන 20කට අධික වෙතැයි විශ්වාස කෙරේ.   ", "URL": "https://www.itnnews.lk/2023/10/05/407560/", "Category": "දේශීය පුවත්", "Parent URL": null}