{"Source": "ITN news", "Timestamp": "මැයි 19, 2021 11:39", "Headline": "නාවික හමුදාවේ 1968 දෙනෙකුට උසස් වීම්", "News Content": "එල්ටීටීඊ ත්‍රස්තවාදය නිමාකර මාතෘ භූමියට නිදහස උදාකර දී වසර 12 ක් සම්පූර්ණ වීම නිමිත්තෙන් නාවික හමුදාවේ නිලධාරීන් 64 දෙනෙකු හා නාවිකයන් 1904 දෙනෙකුට උසස් වීම් හිමිවී තිබෙනවා. නාවික හමුදාවේ කපිතාන් නිලයට නිලධාරීන් 4 දෙනෙකු, කොමාන්ඩර් නිලයට නිලධාරීන් 11 දෙනෙකු හා ලුතිනන් කමාන්ඩර් නිලයට නිලධාරීන් 27 ක් උසස් කර තිබෙනවා. ලුතිනන් නිලයට එක් නිලධාරියෙකු හා මධ්‍ය නිලධාරී නිලයට නිලධාරීන් 21 දෙනෙකු ද උසස් කෙරුණා. ජ්‍යෙෂ්ඨ නාවිකයන් 109 දෙනෙකු පාලක ප්‍රධාන සුළු නිලධාරි තනතුරට උසස් කෙරුණු අතර සමූහ ප්‍රධාන සුළු නිලධාරී තනතුරට ජ්‍යෙෂ්ඨ නාවිකයක් 218 දෙනෙකු උසස් කෙරුණා.         ", "URL": "https://www.itnnews.lk/2023/10/05/337856/", "Category": "දේශීය පුවත්", "Parent URL": null}