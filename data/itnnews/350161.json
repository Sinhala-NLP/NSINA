{"Source": "ITN news", "Timestamp": "ஜூலை 18, 2021 15:13", "Headline": "மட்டக்களப்பில் பாடசாலை மாணவர்களுக்கு டெப் கணனிகளை வழங்க கல்வி அமைச்சு நடவடிக்கை", "News Content": "ஜனாதிபதியின் சுபீட்சத்தின் நோக்கு கொள்கை திட்டத்தில் வழங்கப்பட்டுள்ள பல்வேறு வாக்குறுதிகள் நிறைவேற்றப்பட்டு வருகின்றன. அதற்கமைய மட்டக்களப்பில் பாடசாலை மாணவர்களுக்கு டெப் கணனிகளை வழங்க கல்வி அமைச்சு நடவடிக்கை எடுத்துள்ளது. ஜனாதிபதி கோட்டபாய ராஜபக்ஷவை சுபீட்சத்தின் நோக்கு கொள்கை திட்டத்திற்கு அமைய பின்தங்கிய பகுதி பாடசாலை மாணவர்களின் கல்வி வளர்ச்சியை கருத்திற்கொண்டு இலவசமாக டெப் கணனிகள் கல்வி அமைச்சினால் வழங்கப்பட்டு வருகின்றன. அதற்கமைய கல்முனை மெதடிஸ்த மத்திய கல்லூரியில் மட்டக்களப்பு மாவட்டத்தில் உள்ள பின்தங்கிய பகுதி பாடசாலை மாணவிகளுக்கு மடிக்கணனிகள் இலவசமாக வழங்கி வைக்கப்பட்டன. நிகழ்வில் இராஜாங்க அமைச்சர் எஸ்.வியாழேந்திரன், பாராளுமன்ற உறுப்பினர் சிவநேசத்துறை சந்திரகாந்தன் ஆகியோர் கலந்துகொண்டு மாணவர்களுக்கு இலவச டெப் கணனிகளை வழங்கி வைத்தனர். பட்டிருப்பு, மட்டக்களப்பு, மட்டக்களப்பு மேற்கு, கல்குடா, மட்டக்களப்பு மத்தி ஆகிய கல்வி வலயங்களில் உள்ள பாடசாலைகளுக்கு டெப் கணனிகளை வழங்கி கல்வி அமைச்சு நடவடிக்கை எடுத்துள்ளது. ஜனாதிபதியின் சுபீட்சத்தின் நோக்கு கொள்கை பிரகடனத்திற்கமைய தம்பலகாமம், பத்தினிபுரம் சௌபாக்கிய உற்பத்தி கிராமம் வேலைத்திட்டத்தின் அங்குரார்ப்பண நிகழ்வு திருகோணமலை மாவட்ட பாராளுமன்ற உறுப்பினர் கப்பல நுவன் அத்துகொரல தலைமையில் இடம்பெற்றது. 9.9 மில்லியன் ரூபா நிதி ஒதுக்கீட்டில் இக்கிராமம் நிலக்கடலை உற்பத்தி கிராமமாக அபிவிருத்தி செய்யப்படவுள்ளது. யாழ்.மாவட்டத்தின் வசதி குறைந்த மாணவர்களின் கல்வி செயற்பாட்டினை வளப்படுத்துவதற்கு யாழ்.பாதுகாப்பு படை தலைமையகம் ஒத்துழைப்பு வழங்கும் என யாழ்.பாதுகாப்பு படை தலைமையக கட்டளை தளபதி மேஜர் ஜெனரல் பிரியந்த பெரேரா தெரிவித்தார். நாவற்குழி பகுதியில் முன்பள்ளி சிறார்களுக்கென அமைக்கப்பட்ட லக்;தரு முன்பள்ளி பாடசாலையினை மாணவர்களிடம் கையளிக்கும் நிகழ்விலேயே அவர் அதனை குறிப்பிட்டார். 52ஆவது படைப்பிரிவின் ஏற்பாட்டில் 6 இலட்சம் ரூபா நிதி உதவியில் குறித்த முன்பள்ளி நிர்மாணிக்கப்பட்டுள்ளது. ஜனாதிபதியின் சுபீட்சத்தின் நோக்கு கொள்கை பிரகடனத்திற்கமைய உள்நாட்டு உற்பத்தியை அதிகரித்து மக்களின் வாழ்க்கை தரத்தை உயர்த்தி சுயதொழில் நடவடிக்கை ஊடாக எதிர்காலத்தில் தன்னிறைவு அடைந்த வளமான சமூகத்தை கட்டியெழுப்ப முடியும் என பாராளுமன்ற உறுப்பினர் சிவநேசத்துறை சந்திரகாந்தன் தெரிவித்தார். மட்டக்களப்பு கோரளைப்பற்று வடக்கு வாகரை பிரதேச செயலக பிரிவிற்குட்பட்ட கட்டிமுறிவு கிராமத்தினை சௌபாக்கிய உற்பத்தி கிராமமாக மாற்றியமைக்கும் நிகழ்வின்போது அவர் இதனை தெரிவித்தார். ", "URL": "https://www.itnnews.lk/2023/10/05/350161/", "Category": "Breaking News,தேசிய செய்திகள்", "Parent URL": null}