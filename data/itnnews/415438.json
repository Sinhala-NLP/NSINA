{"Source": "ITN news", "Timestamp": "ஜூன் 6, 2022 16:25", "Headline": "59 வது நாளாகவும் ஆர்ப்பாட்டம் முன்னெடுப்பு..", "News Content": "காலிமுகத்திடல் போராட்டம் தொடர்ந்தும் முன்னெடுக்கப்பட்டுவருகிறது. இன்றையதினம் 59 வது நாளாகவும் ஆர்ப்பாட்டம் முன்னெடுக்கப்பட்டுள்ளது. \nகாலிமுகத்திடல் கோட்டா கோ கம ஆர்ப்பாட்டக் களத்தில் வீட்டுத்தோட்டத்திற்கான கன்றுகளை விநியோகிக்கும் வேலைத்திட்டம் முன்னெடுக்கப்பட்டது. சங்கைக்குரிய பலாங்கொட காசியப்ப தேரரின் தலைமையில் நிகழ்வு இடம்பெற்றது. ஜெனிவா மனித உரிமை ஆணைக்குழுவிற்கு அனுப்புவதற்கான மனுவொன்றில் கையெழுத்திடும் நடவடிக்கையும் இன்று காலை இடம்பெற்றது. இதேவேளை அலரி மாளிகைக்கு முன்னால் நோ டீல் கம போராட்டம் இன்று 25 வது நாளாகவும் முன்னெடுக்கப்பட்டுள்ளது. ", "URL": "https://www.itnnews.lk/2023/10/05/415438/", "Category": "Breaking News,அண்மைய செய்திகள்", "Parent URL": null}