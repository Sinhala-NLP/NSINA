{"Source": "ITN news", "Timestamp": "සැප්තැම්බර් 6, 2021 11:22", "Headline": "රිෂාඩ් බදියුදීන් අධිකරණය හමුවට", "News Content": "සිය නිවසේ මෙහෙකාර සේවයේ යොදවා සිටි 16 හැවිරිදි දැරිය පිළිස්සී මියයාමේ සිද්ධියේ පස්වන සැකකරු ලෙස නම් කර සිටින හිටපු අමාත්‍ය රිෂාඩ් බදියුදීන් මහතා අද කොළඹ මහේස්ත්‍රාත් අධිකරණය හමුවට ඉදිරිපත් කළා. ජුඩ් කුමාර් ඉෂාලිනි නැමති දහසය හැවිරිදි දැරිය රිෂාඩ් බදියුදීන් මහතාගේ නිවසේ සේවය කරමින් සිටියදී පිළිස්සී මියයාමේ සිද්ධිය සම්බන්ධයෙන් ඒ මහතාගේ බිරිඳ ඇතුළු සැකකරුවන් කිහිප දෙනෙකුට එරෙහිව නඩු පවරා තිබෙනවා. මෙම නඩුව කොළඹ අතිරේක මහේස්ත්‍රාත් රජින්ද්‍රා ජයසූරිය මහත්මිය හමුවේ කැඳවීමට නියමිතයි. එහි පස්වන සැකකරු ලෙස රිෂාඩ් බදියුදීන් මහතා නම් කිරීමෙන් පසු ඔහු අද අධිකරණයට ඉදිරිපත් කරන ලෙස නියෝග කර තිබුණා. ඒ අනුවයි රිෂාඩ් බදියුදීන් මහතා අද අධිකරණයට රැගෙන විත් තිබුණේ.       ", "URL": "https://www.itnnews.lk/2023/10/05/360486/", "Category": "Breaking News,දේශීය පුවත්", "Parent URL": null}