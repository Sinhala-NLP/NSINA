{"Source": "ITN news", "Timestamp": "ජූනි 17, 2022 16:46", "Headline": "ජැෆ්නා නයිට් එක්ස්ප්‍රස් : නව දුම්රියක් අද සිට", "News Content": "ගල්කිස්ස දුම්රිය ස්ථානයේ සිට කංකසන්තුරේ දක්වා සිකුරාදා දිනවල නව දුම්රියක් අද සිට ගමන් ආරම්භ කරනවා. ගල්කිස්ස දුම්රිය ස්ථානයෙන් රාත්‍රි 10.00ට ගමන් ආරම්භ කරන මෙම දුම්රිය අලුයම 5.54ට කංකසන්තුරය දුම්රිය ස්ථානයට ළගාවීමට නියමිතයි. අමාත්‍ය ආචාර්ය බන්දුල ගුණවර්ධන මහතාගේ උපදෙස් පරිදී ජැෆ්නා නයිට් එක්ස්ප්‍රස් නමැති මෙම දුම්රිය කොළඹ කොටුවෙන් ගමන් ආරම්භ කරන්නේ රාත්‍රී 10.30ටයි. මෙම දුම්රිය ඉරිදා රාත්‍රී 10.00 ගල්කිස්ස දුම්රිය ස්තානය බලා ගමන් ආරම්භ කිරීමට නියමිතයි. ඉන්ධන අර්බුදයක් පවතින වර්ථමානයේ මගී ජනතාවගේ පහසුව වෙනුවෙන් මෙම දුම්රිය ධාවනයට එක් කෙරුණා. ", "URL": "https://www.itnnews.lk/2023/10/05/417484/", "Category": "Breaking News,දේශීය පුවත්", "Parent URL": null}