{"Source": "ITN news", "Timestamp": "නොවැම්බර් 12, 2021 13:05", "Headline": "2022 අයවැය : LIVE UPDATES (VIDEO)", "News Content": "අයවැය කතාව සජීවී විකාශය මෙතනින්  ——————පාර්ලිමේන්තුව හෙට (13) පෙරවරු 9.30 දක්වා කල් තැබේ.—————- පර්පෙචුවල් ට්‍රෙෂරීස් සමාගම ශ්‍රී ලංකා මහ බැංකුවේ ආචරධර්ම පද්ධතිය කඩකරමින් උපයන ලද රුපියල් බිලියන 8.5 මුදල මහා භාණ්ඩාගාරය වෙත මාරු කිරීමට යෝජනා. බැංකු හා මූල්‍ය සේවා ආයතන විසින් මූල්‍ය සේවා සැපයීම සම්බන්ධයෙන් අගය එකතු කිරීම මත අය කරන බද්ද 15% සිට 18% දක්වා වැඩි කිරීමට යෝජනා. විදුලි සංදේශන සේවා සම්බන්ධයෙන් නිකුත් කරන බලපත්‍ර වෙන්දේසියක් මගින් අලෙවි කිරීමට කටයුතු කිරීම. මෝටර් රථ වාහන අනතුරු අවම කිරීම දිරි ගැන්වීම සඳහා මෝටර් රථ වාහන අනතුරු සිදු කර ගන්නා පුද්ගලයාගෙන් ගාස්තුවක් අය කිරීම. එය රක්ෂණයෙන් ප්‍රතිපූර්ණය කර ගැනීමට අවස්ථාව. වාහන නවීකරණය කිරීමේදී බදු මුදලක් අය කිරීමට යෝජනා කෙරේ. සිගරට් මත නිෂ්පාදන බද්ද වැඩි කෙරේ.ඒ අනුව සිගරට්ටුවක් මත වන බද්ද රුපියල් 5කින් ඉහළ දැමීමට යෝජනා කෙරේ. සුරාබදු වැඩි කෙරේ.ඒ පිලිබඳ ගැසට් නිවේදනය අද නිකුත් කෙරේ. අතුරුදහන් වූවන්ට වන්දි ගෙවීම සඳහා තවත් රුපියල් මිලියන 300ක් වෙන් කෙරේ. දේශපාලන පළිගැනීමට ලක්වූවන් සඳහා වන්දි ගෙවීමට රුපියල් මිලියන 100ක් වෙන් කෙරේ. සියළු උපාධිධාරීන්ට ලබන ජනවාරියේ සිට ස්ථිර පත්වීම්.ඒ සඳහා මිලියන 7600ක් වෙන් කෙරේ. වෘත්තීය වේදීන්ගේ සංගම් වෙනුවෙන් රුපියල් මිලියන 100ක් වෙන් කෙරේ. බෞද්ධ විහාරස්ථාන නඩත්තු කටයුතු සඳහා රුපියල් මිලියන 500ක් වෙන් කෙරේ. විශ්‍රාම වැටුප් විෂමතාවය විසඳලීම සඳහා රුපියල් මිලියන 500ක් වෙන් කෙරේ . රාජ්‍ය සේවය ඩිජිටල්කරණය සඳහා දැනට වෙන් කර ඇති මුදලට අමතරව තවත් රුපියල් මිලියන 500ක් වෙන් කෙරේ. රජයේ නිලධාරීන්ට යතුරු පැදි ලබා දීම සඳහා මූලික වියදමක් ලෙස රුපියල් මිලියන 500ක් වෙන් කෙරේ. ගුරු විදුහල්පති වැටුප් ගැටලුව විසඳාලමින් තවත් රුපියල් මිලියන 30,000ක් වැටුප් සඳහා එක් කිරීමට යෝජනා. ගැබිණි මව්වරුන්ට ලබාදෙන පෝෂණ මල්ල මාස 24ක් දක්වා ලබාදීමට යෝජනා කෙරේ. ජාතික පාසල් දහසක් ඇති කිරීමේ වැඩපිළිවෙලට දැනටමත් මිලියන 2,000 ක් වෙන් කර ඇති අතර ඒ සඳහා තවත් මිලියන 5300 ක ප්‍රතිපාදන වෙන් කෙරේ. ඇළ වේලී ප්‍රතිසංස්කරණය හා වැව් බැමි ආරක්ෂා කිරීමට රුපියල් මිලියන 2000ක් වෙන් කෙරේ  ක්‍රීඩා පහසුකම් දියුණු කිරීම සඳහා තවත් රුපියල් මිලියන 3000ක් වෙන් කෙරේ. දුම්රිය හා ලංගමට වෙන් කර ඇති මුදලට අමතරව තවත් මිලියන 2000ක් වෙන් කෙරේ. බන්ධනාගාර රැඳවියන්ගේ සනීපාරක්ෂක පහසුකම් වැඩිදියුණු කිරීම සඳහා වෙන්කර ඇති ප්‍රතිපාදනවලට අමතරව තවත් රුපියල් මිලියන 200ක් වෙන් කෙරේ. මහජන ආරක්ෂාව වෙනුවෙන් පොලිස් දෙපාර්තමේන්තුව වෙනුවෙන් තවත් රුපියල් මිලියන 500ක් වෙන් කෙරේ. වන සංරක්ෂණය සඳහා දැනට වෙන් කර ඇති මුදලට අමතරව තවත් මිලියන 2000ක් වෙන් කෙරේ. වන ජීවී සංරක්ෂණයට වෙන් කර ඇති මුදලට අමතරව රුපිල්යල් මිලියන 1000ක් වෙන් කෙරේ. – සභාවේ කටයුතු යළි ඇරඹෙයි – ———————– සභාවේ කටයුතු විනාඩි 10කට කල් තැබේ.—————   අලුතින් බිහිකරන නිෂ්පාදන අයෝජන කලාප සඳහා අවශ්‍ය කරන ඉඩම්, විදුලිය, ජලය, අභ්‍යන්තර හා බාහිර ප්‍රවේශ මාර්ග වැනි මුලික යටිතල පහසුකම් සලසා දීම වෙනුවෙන් රුපියල් මිලියන 5,000ක්. වතු නිවාස දියුණු කිරීම සඳහා රුපියල් මිලියන 500ක් වෙන් කිරීමට යෝජනා. අත්යන්ත්‍ර, බතික් ඇතුළු පේෂ කර්මාන්ත දියුණුව වෙනුවෙන් රු. මි 1,000ක්. 2025 දී අත්යන්ත්‍ර හා බතික් ඇතුළු නිෂ්පාදන සඳහා ඇ.ඩො බිලියනයක අපනයන ආදායම් ඉලක්කයක්. සැමට ජලය වැඩසටහන වෙනුවෙන් ප්‍රධාන ජල සම්පාදන යෝජනා ක්‍රම කඩිනම් කිරීම සඳහා අමතරව රු මි 15,000ක මුදලක් වෙන් කෙරේ. සුළු හා මාධ්‍ය පරිමාන ව්‍යාපාරිකයින් සඳහා වෙන්කර ඇති මුදලට අමතරව තවත් රුපියල් මිලියන 5000ක් වෙන් කෙරේ. සෑම පාර්ලිමේන්තු මන්ත්‍රීවරයකුට විමධ්‍යගත අයවැය සඳහා මිලියන 5 කින් වැඩි කිරීම. නව කෘෂි තාක්ෂණය හඳුන්වා දීම සඳහා මේ වන විටත් විසර්ජන පනතින් වෙන් කළ රුපියල් මිලියන 17,005 මුදලට අමතරව තවත් රුපියල් මිලියන 5,000ක් වෙන් කිරීමට යෝජනා. පෞද්ගලික අංශයේ ආයෝජන දිරිමත් කිරීම සඳහා රු මි 500ක් අමතරව වෙන්කර කෙරේ. දේශීය පාරම්පරික ගෘහ කර්මාන්ත ආරක්ෂා කර සංවර්ධනය කිරීම වෙනුවෙන් වෙන් කර ඇති මුදලට අමතරව රු මි 1,000ක් වෙන් කෙරේ. නාගරික නිවාස සංවර්ධනය සඳහා වෙන්කර ඇති ප්‍රතිපාදනයට අමතරව තවත් රුපියල් මිලියන 2,000ක් සහ ග්‍රාමීය නිවාස සංවර්ධනය වෙනුවෙන් තවත් රුපියල් මිලියන 5,000ක් වෙන් කිරීම. කිරි නිෂ්පාදනය ඉහළ නංවා, දියර කිරි පරිභෝජනය ඉහළ නැංවීම සඳහා විසර්ජන පනතින් වෙන් කොට ඇති මුදලට අමතරව තවත් රුපියල් මිලියන 1000ක් වෙන් කිරීමට යෝජනා. රැකියා සඳහා විදෙහ්ස්ගත වීමේදී ලබාදෙන පුහුණුව පුළුල් කිරීමට පියවර වෙනත් වෘත්තිය සමිතියක සාමාජිකයෙකුව සිටිය දී රජයේ වෘත්තීය සංගමයක සාමාජිකත්වයට ලබා දී ඇති සීමා ඉවත් කිරීම. බදු පරිපාලනය සඳහා තාක්ෂණික ක්‍රමවේද අනුගමනය කිරිමට අදාළ වන පරිදි නීති සංශෝධනය කිරීම.  රේගුව සමඟ කටයුතු කරන සියලු ආයතන ඒකාබද්ධ කර ක්‍රමවේදයක් සකස් කිරීම. කොළඹ ගුවන් තොටුපොළේ නව ධාවන පථයක් ඉදිකිරීමත්, නවීන ඉන්ධන සේවා යටිතල පහසුකම් වැඩිදියුණු කිරීමත් භාණ්ඩ ප්‍රවාහනයට මෙන්ම සංචාරකයින්ට වඩාත් ආකර්ෂණීය ගුවන්තොටුපොළ ලෙස මත්තල දියුණු කර ගුවන් තොටුපොළ ආශ්‍රිතව රෝහල් සහ හෝටල් ඉදිකිරීම. ත්‍රිකුණාමලය වරාය කර්මාන්ත වරායක් ලෙස ද ගාලු වරාය සංචාරක වරායක් ලෙස ද හම්බන්තොට වරාය සේවා වරායක් ලෙස ද සංවර්ධනය කිරීම.  ධීවර වරාය වැඩි දියුණු කිරීමට පියවර. සෑම දිස්ත්‍රික්කයකටම නවීන පන්නයේ රෝහලක් සහ ජාත්‍යන්තර පාසලක් ආයුර්වේද වෛද්‍ය ප්‍රතිකාර මධ්‍යස්ථාන අලුතින් ඇති කිරීමට යෝජනා. හෙළ වෙදකම ප්‍රවර්ධනයට නව වැඩපිළිවෙලක්. වල් පැලෑටි මර්දනය සඳහා හෙක්ටයාර් දෙකකට නොවැඩි උපරිමයකට යටත්ව හෙක්ටයාරයකට රුපියල් 5000ක ආධාර මුදලක් ලබාදීමට පියවර. වල්නාශක භාවිතයෙන් තොරව කුඹුරුවල වල්නෙළීම සඳහා ගොවීන්ට දැරීමට සිදුවන වන අතිරේක වියදම් පියවා ගැනීමට සහනාධාර සැපයීම සඳහා රුපියල් මිලියන 35,000ක් වෙන් කිරීම යෝජනා. වල් පැළ හරණය සඳහා විකල්ප දිරිගැන්වීමක් වෙනුවෙන් රුපියල් මිලියන 4,000 ක් වෙන් කෙරේ.  වැවිලි කර්මාන්තයෙන් උපරිම ප්‍රයෝජන ගැනීමට කටයුතු කිරීම. කෘෂිකාර්මික හා වැවිලි ක්ෂේත්‍රයේ වගා කර ඇති ඉඩම් ප්‍රමාණය ප්‍රසාරණය කරමින්, කාන්තාවන්ට හා තරුණයින්ට විශේෂිත පදනමක් මත වගා නොකළ ඉඩම් ලබාදී නව කෘෂි ව්‍යවසායකයින් බිහි කිරීමට අවශ්‍ය උසස් තාක්ෂණික කෘෂි උද්‍යාන ඇති කිරීමට යෝජනා. රබර් සඳහා හොඳ මිලක් නියම කිරීම සහ රබර් ආනයන තහනම් කිරීමට යෝජනා  ගොවි වරප්‍රසාද ආරක්ෂා කරන හරිත කෘෂිකාර්මික සංවර්ධන පනතක්. කාබනික පොහොර නිෂ්පාදනය වැඩි කිරීමට පියවර. අපේ රජය කවදත් ගොවියා ආරක්ෂා කිරීම සඳහා කැපවී සිටිනවා – මුදල් ඇමති විදේශ හා දේශීය අපනයනකරුවන්ගේ ආරක්ෂාව තහවුරු කිරීම. සංචාරක මාදිලි ප්‍රවර්ධනයට කටයුතු කළ යුතුයි. සුවතා සංචාරක ක්‍රමවේදයක් ලෙස මෙරට සංචාරක කේෂ්ත්‍රය දියුණු කිරීමට යෝජනා කෙරේ. ශ්‍රී ලංකාව මැණික් මිලදී ගත හැකි කේන්ද්‍රස්ථානයක් බවට පත් කිරීම. විනය ක්‍රියා මාර්ගයන්ට ලක්ව නොමැති රාජ්‍ය සේවකයින්ගේ වාර්ෂික වැටුප් වර්ධකය දැනට පවතින ඇගයීම් වාර්තාවෙන් තොරව නියමිත දිනට ලබා දීමට ක්‍රියා කිරීම. 2022 වසරේදී ව්‍යාපාර ලියාපදිංචි ගාස්තුව අය නොකිරීමට යෝජනා කරයි. දිවයිනේ සියලුම පාසැල් සඳහා ෆයිබර් ඔප්ටිකල් අන්තර්ජාල පහසුකම් ලබාදීමට විදුලි සංදේශන කොමිසමට මුදල් වෙන් කෙරේ. ඉහළ ප්‍රමිතියෙන් යුත් ඖෂධ නිපදවීමට පුද්ගලික අංශය දිරි ගැන්වීම. මින් ඉදිරියට රූපවාහිනී සහ ගුවන් විදුලි සංඛ්‍යාත මින් ඉදිරියට ලබාදීම සිදුකළ යුත්තේ ප්‍රසිද්ධ වෙන්දේසියේ දී සිදුකළ යුතුය. ගම සමඟ පිළිසඳර වැඩසටහන යටතේ සෑම ග්‍රාම සේවා වසමකටම රුපියල් මිලියන 3ක් වෙන් කිරීම. සමෘද්ධි ව්‍යාපාරය නවීකරණය කර ග්‍රාම සංවර්ධන ව්‍යාපාරයක් බවට පත් කිරිමට යොජනා සමෘද්ධි ප්‍රතිලාභීන් තෝරා ගැනීමට තාර්කික ක්‍රමවේදයක්. අධිවේග අන්තර්ජාල සබඳතා ලබා දීමට කටයුතු කිරීම.5G සබඳතා ලබා දීම. බදු ගෙවන්නන්ගෙන් ලැබිය යුතු බදු නිසි ලෙස අයකර ගැනීමට පියවර. රට වසා තැබු කාලය තුළ ආදායම් අහිමි වු විශේෂ ක්ෂේත්‍ර සඳහා එනම් කලා නිර්මාණ සහ විනෝදාස්වාදය මත පදනම් ව ක්ෂේත්‍ර සහ උත්සව සේවා සැපයු අංශවල වෘත්තීය කටයුතු කඩිනමින් නැවත ආරම්භ කිරීම සඳහා රුපියල් මිලියන 500ක් වෙන් කෙරේ. ග්‍රාම නිලධාරී වසම් මට්ටමින් දිළිඳු තත්ත්වයේ පසුවන පවුල් සඳහා සහන මල්ලක් ලබාදීමේ වැඩසටහන සඳහා රුපියල් මිලියන 15,000ක් වෙන් කෙරේ. ක්ෂුද්‍ර, සුළු හා මධ්‍ය පරිමාණ ව්‍යාපාරිකයින්ට තවත් රුපියල් මිලියන 5,000ක ප්‍රතිපාදන වෙන් කෙරේ. පාසල් වසා දැමීම හේතුවෙන් ආදායම් අහිමි වූ පාසල් වෑන් රථ හා බස් රථ හිමියන්ට සහන සැලසීමට රුපියල් මිලියන 400ක් සහ ත්‍රීරෝද රථ වෘත්තිකයින් වෙනුවෙන් රුපියල් මිලියන 700ක්. රට වසා තැබු කාලය තුළ ආදායම් අහිමි වු පෞද්ගලික බස් රථ හිමියන් සඳහා සහන සැලසීමට රුපියල් මිලියන 600ක් වෙන් කිරීම. කුලී ත්‍රිරෝද රථ නියාමන අධිකාරියක් පිහිටිමට යෝජනා කරයි. 2021 වර්ෂ අයවැයෙන් යෝජනා කළ විශේෂ භාණ්ඩ හා සේවා බද්ධ එම භාණ්ඩ සහ සේවා සඳහා 2022 වර්ෂයේ ජනවාරි මාසයේ සිට ක්‍රියාත්මක කිරීමට යෝජනා කෙරේ. පුනර්ජනනීය විදුලිය නිෂ්පාදනයට අවශ්‍ය උපාංග දේශීය වශයෙන් නිෂ්පාදනයට යෝජනා කරයි.  විදුලිය අවශ්‍යතාව සූර්ය බලශක්තිය ලබා ගැනීමට දිරිගැන්වීම සඳහා විදුලිබල ප්‍රතිපාදන 10%කින් අඩු කෙරේ  රාජ්‍ය ආයතනවල විදුලි පහසුකම් සැපයීමේදී සුර්ය බලශක්තිය කෙරෙහි වැඩි වශයෙන් යොමු කිරීමට යෝජනා. සෑම රාජ්‍ය ආයතනයක් සඳහා ම පාරිභෝගික සේවා පොරොන්දු පත්‍රයක් සකස් කිරීම. රාජ්‍ය ආයතනවල දුරකථන පහසුකම් 25%කින් අඩු කිරීමට යෝජනා කෙරේ. රාජ්‍ය නිලධාරීන්ට ලබාදෙන ඉන්ධන දීමනාව මාසිකව ලීටර් 05කින් අඩු කිරීම. දැනට ඉදි වන කාර්යාල හැර නව කාර්යාල ඉදි කිරීම වසර දෙකකට අත්හිටුවීමට යෝජනා. විශ්‍රාම වැටුප් නොලබන වැඩිහිටියන් සඳහා විශ්‍රාම වැටුප් ක්‍රමයක් යෝජනා කෙරෙන අතර එයට ආරම්භක අරමුදලක් ලෙස රජය රුපියල් බිලියන 100ක් වෙන් කෙරේ.  පාර්ලිමේන්තු මන්ත්‍රීවරයෙකුට විශ්‍රාම වැටුප ලැබීමට නම් සේවා කාලය වසර 10ක් සැපිරීම අවශ්‍යයි. පාර්ලිමේන්තු මන්ත්‍රීවරුන්ට විශ්‍රාම වැටුප් ලබා ගැනීමේ වසර 05ක කාල සීමාව වසර 10ක් දක්වා දීර්ඝ කිරීමට යෝජනා කෙරේ . රාජ්‍ය සේවයේ විශ්‍රාම ගැනීමේ වයස් සීමාව අවුරුදු 65 දක්වා දීර්ඝ කෙරේ. රාජ්‍ය සේවකයින්ගේ විශ්‍රාම වැටුප් විෂමතා විසඳීම සම්බන්ධයෙන් වැටුප් කොමිසමේ වගකීමක් වන බැවින් ලබන වසරේ සිට නව වැටුප් ක්‍රමයක් සැකසීමට යෝජනා කෙරේ. වැඩිහිටි ජනගහණය ඉහළ යාම ඉදිරි දශකය තුළ ශ්‍රී ලංකාව මුහුණ දෙන ප්‍රබල අභියෝගයක්. භාණ්ඩ හා සේවා මිල පාලනයට සාම්ප්‍රදායික මෙවලම් ප්‍රමාණවත් නැහැ.විදේශ විනිමය උපයා ගැනීමට සුවිශේෂ වැඩපිළිවෙලක් අනුගමනය කළ යුතුයි.සංචාරක ව්‍යාපාරය යාවත්කලීන කළ යුතුයි.ආනයන ආදේශන වෙත වැඩි අවධානයක් යොමු කළ යුතුයි.පවුලක් සුරක්ෂිත වන්නේ කුස ගින්නෙන් තොරව ජීවත් වන්නේ නම් පමණයි.–මුදල් ඇමති    පසුගිය රජය ලබා ගත් විශාල ණය මුදලක් ගෙවීමේ වගකීම වත්මන් රජයට පැවරී තිබෙනවා.විදේශ සංචිත කළමනාකරණය සම්බන්ධයෙන් පසුගිය රජයට දැක්මක් තිබුණේ නැහැ. අපනයන දිරි ගන්වමින් විදේශ ආදායම ඉහළ නැංවීමට නව මාර්ග සොයා බැලිය යුතුයි.අපේ බැංකු පද්ධතිය අපි ආරක්ෂා කළා.-මුදල් ඇමති    සංචාරක ක්ෂේත්‍රයෙන් මෙම වසර සඳහා පමණක් රටට අහිමි වී ඇති මුදල ඩොලර් බිලියන 05 ක්.ශ්‍රී ලංකාවේ ආර්ථිකය නිෂ්පාදන ආර්ථිකයක් කරා යොමු කිරීමට අවශ්‍ය පියවර ගත යුතුයි. – මුදල් ඇමති  සමස්ත රාජ්‍ය සේවය, නිෂ්පාදන ආර්ථික ක්‍රියාවලියේ පහසුකම් සපයන්නා මිස එය අවහිර කරන්නා නොවිය යුතුය.නාස්තියෙන් දූෂණයෙන් තොර පාලනයක් ගෙන යාමට පියවර ගන්නවා.තොරතුරු සන්නිවේදන ප්‍රවේශය දියුණු විය යුතුයි.-මුදල් ඇමති   අපේ අවාසනාවකට අපේ සංවර්ධන ගමනට අකුල් හෙළන බාධක සමූහයක් අපි හමුවේ තියෙනවා.අපි කී දේ කළ ආණ්ඩුවක්, අපි කොඩිව් මර්දන එන්නත්කරණ ඉලක්ක සපුර‌ගෙන අවසන්, ගොඩක් අය අපව හඳුනන්නේ Vaccinated nation in Asia ලෙස – මුදල් ඇමති පරිසරයට අපි තරම් ආදරය කරන ඇලුම් කරන ජාතියක් ජන සමායක් නැති තරම්.ආසියාවේ ශක්තිමත්ම සහ ස්ථාවරම දේශපාලන නායකත්වය ඇත්තේ අප රට තුලයි.ශ්‍රී ලංකාව තුළ ජාතික ආරක්ෂාව තහවුරු කර තිබෙනවා.තවදුරටත් අන්තවාදයට ඉඩක් නෑ.මත් උවදුරෙන් රට බේරා ගැනීමට සමස්ත රාජ්‍ය යාන්ත්‍රණය නොබියව ක්‍රියාත්මක වනවා.-මුදල් ඇමති ගෝලීය අර්බුද 5ක් මැද මෙම අයවැය ඉදිරිපත් කරන බවයි මුදල් අමාත්‍යවරයා පවසයි.ගෝලීය අර්බූද 5කට මුහුණදී සිටින අවස්ථාවකයි.එම ගෝලීය අර්බුද නම්, පොහොසත් පුද්ගලයන් සහ සමාගම් වඩ වඩාත් දියුණු වීම සහ දුප්පතා තවත් දුප්පත් වීම\nතිරසාර සංවර්ධනය අඩාළ වීම\nගෝලීය උෂ්ණත්වය ඉහළගොස් ස්වභාවික ආපදා වැඩිවීම\nබහු පාර්ශවීය සහ ද්විපාර්ශවීය සහය අඩු වීම\nකොරෝනා නිසා බිහි වූ ආර්ථික ගැටළු මුදල් ඇමති අයවැය කතාව අරඹයි නිදහස් ශ්‍රී ලංකාවේ 76 වැනි අයවැය මුදල් අමාත්‍ය බැසිල් රාජපක්ෂ මහතා විසින් පාර්ලිමේන්තුවට ඉදිරිපත් කිරීම ආරම්භ කර තිබෙනවා. ජනපති පාර්ලිමේන්තුවට 2022 අයවැය ඉදිරිපත් කිරීමේ අවස්ථාවට එක්වීම සඳහා ජනාධිපති ගෝඨාභය රාජපක්ෂ පාර්ලිමේන්තුවට පැමිණ තිබෙනවා. මුදල් ඇමති පාර්ලිමේන්තුවට 2022 මුදල් වර්ෂය සඳහා වන අයවැය ඉදිරිපත් කිරීම සඳහා මුදල් අමාත්‍ය බැසිල් රාජපක්ෂ මහතා මීට සුළු වේලාවකට පෙර පාර්ලිමේන්තුව වෙත පැමිණ තිබෙනවා. අයවැය යෝජනා සඳහා කැබිනට් අනුමැතිය අද පෙරවරුවේ ජනාධිපතිවරයාගේ ප්‍රධානත්වයෙන් පැවති කැබිනට් මණ්ඩලය රැස්වීමේදී 2022 අයවැය යෝජනා සඳහා අමාත්‍ය මණ්ඩලයේ අනුමැතිය හිමිව තිබෙනවා. වියදම් බිලියන 33කින් අඩු කරන නිදහස් ශ්‍රී ලංකාවේ 76 වැනි අයවැය අද එළැඹෙන 2022 වසරේ රජයේ වියදම් රුපියල් බිලියන 33කින් අඩු කරමින් නිදහස් ශ්‍රී ලංකාවේ 76 වැනි අයවැය  කතාව මුදල් ඇමැති බැසිල් රාජපක්ෂ මහතා විසින් අද (12) පස්වරු 2.00ට පාර්ලිමේන්තුවට ඉදිරිපත් කිරීමට නියමිතය. 2022 මුදල් වර්ෂය සඳහා වන මෙම අයවැය ජනාධිපති ගෝඨාභය රාජපක්ෂ මැතිතුමාගේ රජයේ දෙවන අයවැය ලේඛනයයි. ", "URL": "https://www.itnnews.lk/2023/10/05/375592/", "Category": "දේශීය පුවත්", "Parent URL": null}