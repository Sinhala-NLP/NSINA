{"Source": "ITN news", "Timestamp": "අප්‍රේල් 7, 2022 15:31", "Headline": "කොවිඩ් ආසාදනයවී මාස 6ක් ගත වනතුරු රුධිරය කැටගැසීමේ අවදානමක්", "News Content": "කොවිඩ් ආසාදනය වීමෙන් මාස 6ක් ගත වනතුරු රුධිරය කැටගැසීමේ අවදානමක් පවතින බව ස්වීඩනයේ පර්යේෂකයන් පිරිසක් කළ අධ්‍යයනයකින් හෙළිවුණා. දරුණු ලෙස කොවිඩ් ආසාදනයෙන් පීඩා විඳි පුද්ගලයින් සහ පළමු කොරෝනා රැල්ලේ දී කොරෝනා ආසාදනය වූවන්ට රුධිරය කැටි ගැසීමේ වැඩි අවධානමක් පවතින බව එම පර්යේෂණයට අනුව සොයාගෙන තිබෙනවා. මෙම වයිරසයට එරෙහිව එන්නත්කරණය සිදු කර ගැනීම වැදගත් බවයි එම පර්යේෂකයින් සඳහන් කරන්නේ. කෙසේ වුවද එන්නත් කිරීමෙන් පසු රුධිරය කැට ගැසීම ඇති විය හැකි නමුත් අවධානම අවම බවයි මෙම අධ්‍යයනයෙන් හෙළි වී ඇත්තේ. 2020 වසරේ පෙබරවාරි මාසයේ සිට 2021 වසරේ මැයි මාසය දක්වා කාලය තුළ දී කොරෝනා ආසාදනය වූ මිලියනයකට ආසන්න පිරිසක් ඇසුරින් කළ අධ්‍යයනයට අනුව මෙය තහවුරු වී තිබෙනවා.       ", "URL": "https://www.itnnews.lk/2023/10/05/405977/", "Category": "ජාත්‍යන්තර පුවත්", "Parent URL": null}