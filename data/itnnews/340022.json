{"Source": "ITN news", "Timestamp": "ஜூன் 1, 2021 12:38", "Headline": "தீப்பற்றிய பேர்ள் கப்பல் தொடர்பான விசாரணைகள் தொடர்ந்தும்..", "News Content": "தீப்பற்றிய எக்ஸ்பிரஸ் பேர்ள் கப்பலின் மாலுமியும் பிரதம மற்றும் துணை பொறியியலாளர்களிடம் குற்றப்புலனாய்வு திணைக்களம் நேற்று வாக்குமூலங்களை பெற்றுக்கொண்டது. இதற்கமைய விசாரணைகள் முன்னெடுக்கப்படுவதாக பொலிஸ் ஊடகப் பேச்சாளர் தெரிவித்தார். கப்பலின் ஊழியர்கள் தனிமைப்படுத்தப்பட்டுள்ள வெள்ளவத்தை பகுதியிலுள்ள ஹோட்டலுக்கு குற்றப்புலனாய்வு திணைக்களத்தின் அதிகாரிகள் நேற்று முற்பகல் வருகைதந்தனர்;. இதன்போது கப்பல் மாலுமியிடம் 14 மணிநேரம் வாக்குமூலங்கள் பெறப்பட்டதுடன் பிரதம பொறியியலாளரிடம் 13 மணி நேரமும் துணை பிரதம பொறியியலாளரிடம் 12 மணி நேரமும் வாக்குமூலங்கள் பெறப்பட்டன. குற்றப்புலனாய்வு திணைக்களத்தின் 10 அதிகாரிகள் அடங்கிய குழுவினர் விசாரணைகளை முன்னெடுத்துள்ளனர். இது தொடர்பாக நிபுணர்களின் கருத்துக்களும் பெறப்படவுள்ளன. சட்டமா அதிபரிடம் இன்று மேலதிக ஆலோசனைகளை பெற்றுக்கொள்ள நடவடிக்கை எடுப்பதாகவும் பொலிஸ் ஊடகப் பேச்சாளர் அஜித் ரோஹண தெரிவித்துள்ளார். நீர்கொழும்பு மாஓயாவிலிருந்து பாணந்துறை வரையான கடல்பரப்பில் கடற்றொழில் நடவடிக்கைகளுக்கு தடைவிதித்து விதிக்கப்பட்டுள்ள தடை உத்தரவு மறு அறிவித்தல் வரை அமுலில் இருக்கும். இவ்வாறு இருந்தபோதிலும் ஏனைய கடற்பரப்புக்களில் கடற்றொழில் நடவடிக்கைகளில் ஈடுபடுவதில் எவ்வித தடையும் இல்லையென கடற்றொழில் திணைக்களம் தெரிவித்துள்ளது. ", "URL": "https://www.itnnews.lk/2023/10/05/340022/", "Category": "Breaking News,தேசிய செய்திகள்", "Parent URL": null}