{"Source": "ITN news", "Timestamp": "ஆகஸ்ட் 12, 2022 12:33", "Headline": "மட்டக்களப்பு நகரில் ஆணொருவரின் சடலம் மீட்பு..", "News Content": "மட்டக்களப்பு லொயிஸ் எவன்யூ பகுதியில் இனந்தெரியாத சடலமொன்று கண்டெடுக்கப்பட்டுள்ளது. மதுபானசாலைக்கு அருகில் ஆணொருவரின் சடலம் இருப்பதாக மட்டகளப்பு பொலிசாருக்கு தகவல் கிடைத்தது. சம்பவ இடத்திற்கு சென்ற பொலிசார் நீதிமன்ற அனுமதியைப் பெற்று மரண விசாரணை அதிகாரியின் முன்னிலையில் சடலத்தை மீட்டனர். சடலம் பிரேதப்பரிசோதனைக்காக மட்டகளப்பு போதனா வைத்தியசாலையில் வைக்கப்பட்டுள்ளது. இதேவேளை சடலமாக மீட்கப்பட்ட நபர் இதுவரை அடையாளம் காணப்படவில்லை. சம்பவம் தொடர்பில் மட்டகளப்பு பொலிசார் மேலதிக விசாரணைகளை ஆரம்பித்துள்ளனர். ", "URL": "https://www.itnnews.lk/2023/10/05/428475/", "Category": "Breaking News,தேசிய செய்திகள்", "Parent URL": null}