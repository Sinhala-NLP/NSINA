{"Source": "ITN news", "Timestamp": "සැප්තැම්බර් 16, 2021 18:04", "Headline": "ඥානසාර හිමි කිව්වෙ බොරු – ප්‍රහාරයක් ගැන කාදිනල් හිමියන්ට කියා නැහැ", "News Content": "පාස්කු ප්‍රහාරය එල්ලවෙන්න පවතින සූදානම ගැන 2017 වසරේ කරපු දැනුවත් කිරීමක් පිළිබද ගලගොඩඅත්තේ ඥානසාර ස්වාමීන් වහන්සේ හෙළිදරව්වක් කළා. ස්වාධීන රූපවාහිනියේ තීරණය වැඩසටහනට එක්වෙමිනුයි උන්වහන්සේ මේ බව සදහන් කළේ. 2017 වසරේ දී කාදිනල් හිමියන් මුණගැසී ප්‍රහාරයක් එල්ලවීමේ සූදානමක් ඇතැයි දැනුවත් කළ බව ස්වාධීන රූපවාහිනියේ පසුගිය ඉරිදා විකාශය වූ තීරණය වැඩසටහනට සහභාගි වෙමින් බොදුබල සේනා සංවිධානයේ මහ ලේකම් පූජ්‍ය ගලගොඩඅත්තේ ඥානසාර ස්වාමීන් වහන්සේ පළමුවරට රට හමුවේ අනාවරණය කළා. එම හෙළිදරව්ව සිදුකරද්දී කාදිනල් හිමියන් වගකීමෙන් කටයුතු නොකළ බවද සදහන් කරමින්. ඥානසාර හිමියන් සිදුකළ එම ප්‍රකාශය සම්බන්ධයෙන් අද පෙරවරුවේ මාධ්‍ය හමුවක් කැදවමින් පාස්කු ඉරුදින ප්‍රහාරය පිළිබද ජාතික කතෝලික ප්‍රකාශන කමිටුවේ සාමාජික ගරු සිරිල් ගාමිණී පියතුමන් මෙසේ ඊට ප්‍රතිචාර දැක්වූවා. පාස්කු ප්‍රහාරය පිළිබදව යුක්තිය හා සාධාරණත්වය ඉටුකර ගැනීමට විශ්වාසයක් නොමැති බැවින් වතිකානය සහ මානව හිමිකම් කවුන්සිලය දැනුවත් කළ බවද එහිදී සිරිල් ගාමිණී පියතුමා තවදුරටත් සදහන් කළා. ", "URL": "https://www.itnnews.lk/2023/10/05/363010/", "Category": "Breaking News,දේශීය පුවත්", "Parent URL": null}