{"Source": "ITN news", "Timestamp": "ජූලි 27, 2023 09:52", "Headline": "බීජ වී නිෂ්පාදන ධාරිතාව ඉහළ නැංවීමට පියවර", "News Content": "දැනට 61%ක් වන කෘෂිකර්ම දෙපාර්තමේන්තුවේ මූලික බීජ වී නිෂ්පාදන ධාරිතාව ලබන වසර වන විට 91%ක් දක්වා ඉහළ නැංවීමට එම දෙපාර්තමේන්තුව සැලසුම් කර තිබෙනවා. බොහෝ ගොවීන් තවමත් පුරුදුව සිටින්නේ තමන් එක් කන්නයක දී වගා කළ වී වලින් කොටසක් බීජ වී ලෙසට යොදා ගැනීමටයි. කන්න කිහිපයක් එකම වී වර්ගය වගා කිරීම හේතුවෙන් ලැබෙන අස්වැන්න ක්‍රමානුකූලව අඩු වෙමින් පවතිනවා. මේ හේතුවෙන් ඉහළ අස්වැන්නක් ලබාගත හැකි ලෙස උසස් බීජ වී ගොවි ජනතාවට ලබා දීමට කෘෂිකර්ම දෙපාර්තමේන්තුව වැඩපිළිවෙළක් දියත්කර තිබෙනවා. ඒ ඔවුන් යටතේ ඇති ගොවිපළ වල බීජ වී නිෂ්පාදනය ඉහළ නැංවීමෙන්. අමාත්‍ය මහින්ද අමරවීර මහතා දැනුම් දී ඇත්තේ එය 91%ක් දක්වා ඉහළ නංවන ලෙසටයි.           ", "URL": "https://www.itnnews.lk/2023/10/05/503007/", "Category": "Breaking News,දේශීය පුවත්", "Parent URL": null}