{"Source": "ITN news", "Timestamp": "அக்டோபர் 28, 2021 17:12", "Headline": "துறைசார் அலுவல்களுக்கு தேவையான வாகனங்கள் ஜனாதிபதியினால் வழங்கிவைப்பு", "News Content": "துறைசார் அலுவல்களுக்கு தேவையான 164 வாகனங்கள் ஜனாதிபதி கோட்டபாய ராஜபக்ஷவினால் அரச நிறுவனங்களுக்கு ஜனாதிபதி செயலகத்தில் வைத்து வழங்கப்பட்டன. 50 எம்பியுலன்ஸ் வண்டிகள். 52 நீர் பௌசர்கள். 62 டபிள் கெப் வாகனங்கள் உள்ளிட்ட 164 வாகனங்கள் ஜனாதிபதியினால் அரச நிறுவனங்களுக்கு கையளிக்கப்பட்டன. 50 அம்பியுலன்ஸ் வண்டிகள் சுகாதார அமைச்சிற்கும் சுவசரிய சேவைக்கும் வழங்கப்பட்டுள்ளன. தண்ணீர் பௌசர்கள், டபிள் கெப் வண்டிகள் வனஜீவராசிகள் திணைக்களத்திற்றும் உள்ளுராட்சி நிறுவனங்கள் உள்ளிட்ட அரச நிறுவனங்களுக்கு வழங்கப்பட்டன. அமைச்சர்களான ஜனக்க பண்டார தென்னகோன், கெஹலிய ரம்புக்வெல்ல, சி.பி. ரத்நாயக்க ராஜாங்க அமைச்சர் சுதர்சனி பெர்னாண்டோ புள்ளே ஆகியோரும் கலந்துகொண்டனர். ஜப்பான் சர்வதேச ஒருங்கிணைப்பு திட்டத்தின் கீழ் வழங்கப்பட்ட 150 மோட்டார் சைக்கிள்கள் ஜனாதிபதியினால் பொலிஸ் திணைக்களத்திற்கு வழங்கப்பட்டன. அமைச்சர் கலாநிதி சரத் வீரசேகர, பொலிஸ் மா அதிபர் சி.டி விக்கிரமரத்ன ஆகியோரிடம் இவை கையளிக்கப்பட்டன. பொலிஸ் போக்குவரத்து கடமைகளுக்கு இந்த மோட்டார் சைக்கிள்கள் பயன்படுத்தப்படும்.   ", "URL": "https://www.itnnews.lk/2023/10/05/372419/", "Category": "Breaking News,தேசிய செய்திகள்,முதன்மை செய்தி", "Parent URL": null}