{"Source": "ITN news", "Timestamp": "දෙසැම්බර් 6, 2022 11:21", "Headline": "ජාතික ආරක්ෂක ප්‍රතිපත්තිය සංශෝධනය කිරීමට පියවර", "News Content": "ජාතික ආරක්ෂාව ශක්තිමත් කිරීම සදහා ජාතික ආරක්ෂක ප්‍රතිපත්තිය සංශෝධනය කිරීමට රජය පියවර ගෙන ඇති බව ආරක්ෂක ලේකම් විශ්‍රාමික ජෙනරාල් කමල් ගුණරත්න මහතා පවසනවා. කොළඹ ආරක්ෂක සේවා අණ හා මාණ්ඩලික විද්‍යාලයේ පැවති උත්සවයේ දී ඒ මහතා මේ බව ප්‍රකාශ කළා. කොළඹ ආරක්ෂක සේවා අණ හා මාණ්ඩලික විද්‍යාලයේ පාඨමාලා අංක 16 ශිෂ්‍ය නිලධාරීන් ඇමතීමට ආරක්ෂක ලේකම්වරයා කටයුතු කළා. එහිදී ඒ මහතා ප්‍රකාශ කළේ සටන් බිමේ සාර්ථකත්වය හෝ අසාර්ථකත්වය රදාපවතින්නේ යුද පසුබිම තේරුම් ගැනීමට හැකි නිර්භීත නායකයා මත බවයි. රට සදහා ශක්තිමත් ආරක්ෂක යාන්ත්‍රණයක අවශ්‍යතාව ද අමාත්‍යවරයා මෙහිදී පෙන්වා දුන්නා. වසර දෙකකට පෙර කෙටුම්පත් කළ ජාතික ආරක්ෂක ප්‍රතිපත්තිය සමාලෝචනය කිරීමට රජය පියවර ගෙන ඇති බවයි ඒ මහතා කියාසිටියේ.         ", "URL": "https://www.itnnews.lk/2023/10/05/449316/", "Category": "Breaking News,දේශීය පුවත්", "Parent URL": null}