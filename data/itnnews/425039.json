{"Source": "ITN news", "Timestamp": "ජූලි 26, 2022 09:00", "Headline": "සමාජ මාධ්‍යයෙන් වෛරී සහගත ප්‍රකාශ පළකළ සැකකරුවෙක් අත්අඩංගුවට", "News Content": "සමාජ මාධ්‍ය ඔස්සේ ද්වේශ සහගත සහ වෛරී අදහස් ප්‍රචාරය කිරීමට සහාය පළකළ සැකකරුවෙකු අපරාධ පරීක්ෂණ දෙපාර්තමේන්තුව මගින් අත්අඩංගුවට ගෙන තිබෙනවා. ෆේස්බුක් සමාජ මාධ්‍ය ජාලයේ පළ වී තිබූ දැන්වීමකින් ජනතාව අතර නොසන්සුන්තාවක් ඇති කර මහජන සාමයට බාධා ඇති කිරීමේ අරමුණෙන් අදහස් පළ කල පුද්ගලයෙකුයි මෙසේ අත්අඩගුවට ගැනුනේ. අපරාධ පරීක්ෂණ දෙපාර්තමේන්තුවේ දකුණු පළාත් පරිගණක අපරාධ විමර්ෂණ උප ඒකකය මගින් පරීක්ෂණ සිදු කෙරුණා. ඒ අනුව ගාල්ල කොටුව ප්‍රදේශයේ දී මෙම පුද්ගලයා අත්අඩංගුවට ගත් අතර ඔහු වයස අවුරුදු 28ක් වන පුද්ගලයෙක්.     ", "URL": "https://www.itnnews.lk/2023/10/05/425039/", "Category": "Uncategorized @si", "Parent URL": null}