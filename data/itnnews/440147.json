{"Source": "ITN news", "Timestamp": "ඔක්තෝබර් 12, 2022 12:51", "Headline": "වනජීවී වන සංරක්ෂණ අමාත්‍යාංශයෙන් නව වැඩසටහන් රැසක්", "News Content": "වනජීවී වන සංරක්ෂණ අමාත්‍ය‌ාංශය නව වැඩසටහන් රැසක් ආරම්භ කර තිබෙනවා. වන ගහණය වැඩි කිරීම මෙන්ම වන සතුන්ගෙන් වන හානි  කළමනාකරණය ද ඒ අතර වනවා. අලි මිනිස් ගැටුමට විසඳුම් ලබාදීම ද  අරමුණයි. මේ වන විට මෙරට වන ඝනත්වය සියයට 29 යි දශම දෙකක්. එය සියයට 30 දක්වා වැඩි කරගැනීම ඉලක්කයයි. ඒ සදහා හෙක්ටාර 3500 ක නැවත වගාව සිදු කරන බව රජයේ ප්‍රවෘත්ති දෙපාර්තමේන්තුවේ අද පැවති මාධ්‍ය හමුවකදී ප්‍රකාශ වුණා. වන සතුන් ආරක්ෂා කරන අතර එම සතුන්ගෙන් මිනිසුන්ට සහ වගාවන්ට සිදු වන හානි අවම කිරීම සඳහා ද වැඩසටහන් ක්‍රියාත්මකයි. ඉදිරි වසර 03 ඇතුළත  කිලෝමීටර් 1500 ක විදුලි වැට සංවර්ධනය සිදු කෙරෙනවා. සත්ව සංරක්ෂණය හා අභිජනන මධ්‍යස්ථාන ද ක්‍රියාත්මකයි. ආහාර මිල ඉහළයාමත් සමග සත්වෝද්‍යානවල සතුන් සදහා කැපකරු ක්‍රමයක් ද හඳුන්වාදී තිබෙනවා. මෙම සත්ත්ව කැපකරු ක්‍රමය යටතේ සත්වෝද්‍යානවල සතුන් නඩත්තු කිරීම සදහා භාරගැනීමට කැමති අයෙකුට අවස්ථාව සළසා දී තිබෙනවා. දැව සඳහා  හෙක්ටාර 600 ක් වගා කෙරෙමින් පවතිනවා. ඉන් රුපියල් මිලියන 18,000 ක් ජාතික ආර්ථිකයට එක් කිරීම අපේක්ෂාව බවයි මෙහිදී ප්‍රකාශ වුණේ.   ", "URL": "https://www.itnnews.lk/2023/10/05/440147/", "Category": "Breaking News,දේශීය පුවත්", "Parent URL": null}