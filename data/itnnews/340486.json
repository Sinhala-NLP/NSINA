{"Source": "ITN news", "Timestamp": "ஜூன் 3, 2021 12:06", "Headline": "கொரோனா கொத்தணியில் மேலும் 3 ஆயிரம் பேர் பதிவு.. மரணபட்டியலில் 39 பேர் இணைவு..", "News Content": "12 நாட்களின் பின்னர் நாளொன்றில் பதிவான கொரோனா தொற்றாளர்களின் எண்ணிக்கை 3 ஆயிரத்தை கடந்துள்ளது. நேற்றைய தினம் 39 மரணங்களும் பதிவாகின. நேற்றைய தினம் 3306 கொரோனா வைரஸ் தொற்றாளர்கள் பதிவாகினர். நாளொன்றில் 3 ஆயிரத்திற்கும் மேற்பட்ட தொற்றாளர்கள் இதற்கு முன்னர் கடந்த மாதம் 22 ம் திகதி பதிவாகியிருந்தனர். நேற்றைய தினம் கம்பஹா மாவட்டத்தில் 1004 தொற்றாளர்கள் பதிவாகினர். கொழும்பில் 501 தொற்றாளர்கள் பதிவாகினர். ஏனைய மாவட்டங்களிலும் அதிகளவான தொற்ற்ளர்கள் பதிவாகியுள்ளனர். பதுளையில் 251 பேரும், மாத்தறையில் 167 பேரும் யாழ்ப்பாணத்தில் 152 பேரும் பதிவாகியுள்ளனர். ரத்தினபுரியில் 122 பேரும் காலியில் 113 பேரும் களுத்துறையில் 110 பேரும் கொவிட் தொற்றாளர்களாக பதிவாகியுள்ளனர். இதேவேளை நாட்டில் இதுவரை 192547 தொற்றாளர்கள் பதிவாகியுள்ளனர். அதில 160714 பேர் குணமடைந்துள்ளனர். 30267 பேர் சிகிச்சையிலுள்ளனர். இதேவேளை நேற்றைய தினம் 39 மரணங்கள் பதிவாகியிருந்தன. அதில் 19 பெண்களும் 20 ஆண்;களும் அடங்குகின்றனர். நாட்டில் இதுவரை 1566 கொவிட் மரணங்கள் பதிவாகியுள்ளன. ", "URL": "https://www.itnnews.lk/2023/10/05/340486/", "Category": "Breaking News,அண்மைய செய்திகள்,தேசிய செய்திகள்", "Parent URL": null}