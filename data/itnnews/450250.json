{"Source": "ITN news", "Timestamp": "දෙසැම්බර් 14, 2022 13:00", "Headline": "ආහාර සුරක්ෂිතතාවට ජාතික ප්‍රතිපත්තියක් ගේන්න ජනපති සූදානමින්", "News Content": "ආහාර සුරක්ෂිතතාව ඇති කිරීම සදහා ජාතික ප්‍රතිපත්තියක් ගෙනඑන බව ජනාධිපති රනිල් වික්‍රමසිංහ මහතා පවසනවා. මීට අදාළ පනත් කෙටුම්පත පාර්ලිමේන්තුවට ඉදිරිපත් කිරීමට සැළසුම්කර තිබෙනවා. ආහාර සුරක්ෂිතතාව හා පෝෂණය පිළිබද ඒකාබද්ධ යාන්ත්‍රණ කමිටු නියෝජිතයින් දැනුවත් කිරීමේ අවස්ථාවට එක්වෙමින් ජනාධිපතිවරයා මේ බව කියාසිටියා. ආහාර සුරක්ෂිතතාව හා ජනතාවගේ පෝෂණ තත්ත්වය තහවුරු කිරීමේ දී නිවැරදි දත්ත ලබාගැනීමේ අවශ්‍යතාව පැහැදිලි කළ ජනාධිපතිවරයා ජාතික හා ප්‍රාදේශීය මට්ටමෙන් ඇති දත්තවල විශාල ලෙස වෙනස්කම් දක්නට ලැබෙන බව කියාසිටියා. මෙහිදී අදහස් දැක්වූ අග්‍රාමාත්‍ය දිනේෂ් ගුණවර්ධන මහතා හැකි සෑම ආහාරයක්ම රට තුළ නිෂ්පාදනය කිරීමට අපේක්ෂා කරන බවත් ඒ සදහා රාජ්‍ය අනුග්‍රහය ලබාදීමට කටයුතු කරන බවත් කියාසිටියා. මැතිඇමතිවරුන්, රාජ්‍ය නිලධාරීන් ඇතුළු පිරිසක් මෙම අවස්ථාවට සහභාගි වුණා. ", "URL": "https://www.itnnews.lk/2023/10/05/450250/", "Category": "Breaking News,දේශීය පුවත්", "Parent URL": null}