{"Source": "ITN news", "Timestamp": "ජනවාරි 30, 2022 10:39", "Headline": "නීති විරෝධී ලෙස ඩුබායි වෙත රැගෙන යමින් සිටි විදෙස් මුදල් තොගයක් රේගු භාරයට", "News Content": "රුපියල් කෝටි දෙකහමාරක් වටිනා විදෙස් මුදල් තොගයක් නීති විරෝධී ලෙස ඩුබායි වෙත රැගෙන යමින් සිටියදී සැකකරුවන් කිහිපදෙනෙකු අත්අඩංගුවට ගැනීමට ශ්‍රී ලංකා රේගුව සමත් වුණා. කොළඹ ප්‍රදේශයේ පදිංචිකරුවන් පිරිසක් මෙම ජාවාරමට සම්බන්ධ බවයි රේගු මාධ්‍ය ප්‍රකාශක සුදත්ත සිල්වා මහතා පැවසුවේ. ඔවුන්ගේ කටයුතු පිළිබඳව රේගු නිලධාරීන් දීර්ඝ කලක් නිරීක්ෂණය කළ බවද ඒ මහතා කියා සිටියා. සැකකරුවන් සතුව තිබී අමෙරිකා ඩොලර් 95000ක් , යුරෝ 18000ක් හා සවුදි රියාල් 37000ක් අත්අඩංගුවට ගෙන තිබෙනවා. ඔවුන් සිය අත් බෑගයන් තුළ ඉතා සුක්ෂම අයුරින් මෙම මුදල් සඟවා ගෙන තිබූ බවයි සුදත්ත සිල්වා මහතා පැවසුවේ.       ", "URL": "https://www.itnnews.lk/2023/10/05/392131/", "Category": "දේශීය පුවත්", "Parent URL": null}