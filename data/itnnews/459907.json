{"Source": "ITN news", "Timestamp": "පෙබරවාරි 8, 2023 16:19", "Headline": "තායිලන්තයේ ලිඳකට වැටුණු කුඩා ගැහැණු දරුවෙකු බේරා ගැනේ", "News Content": "තායිලන්තයේ ලිඳකට වැටුණු කුඩා ගැහැණු දරුවෙකු බේරා ගැනීමට සහන කණ්ඩායම් සමත්ව තිබෙනවා. මියන්මාර දේශ සීමාවේ පිහිටා ඇති තායිලන්ත ගම්මානයකයි මෙය සිදුව ඇත්තේ. මීටර් 13ක් පමණ ගැඹුරු ලිඳකට මාස 19ක් වයසැති මෙම ගැහැනු දරුවා වැටී තිබෙනවා. ඇයගේ දෙමාපියන්  ඇයව එම ස්ථානයේ තබා ගොවිතැන් කටයුතු වල නිරතව සිටි ඇති අතර ඇය නොමැති බව දැන ගැනීමෙන් පසුව ඒ පිළිබඳ ගලවා ගැනීමේ අංශ වෙත දැනුම් දී තිබෙනවා. ඊයේ රාත්‍රීය පුරා සිදු කෙරුණු මෙහෙයුමකින් අනතුරුව එම ගැහැනු දරුවා බේරා ගැනීමට සහන කණ්ඩායම් සමත්වුණා. සුළු තුවාල කිහිපයක් පමණක් සිදුව ඇති අතර  ඇයව රෝහල් ගත කිරීමටයි කටයුතු කර ඇත්තේ. ", "URL": "https://www.itnnews.lk/2023/10/05/459907/", "Category": "Breaking News,ජාත්‍යන්තර පුවත්", "Parent URL": null}