{"Source": "ITN news", "Timestamp": "ජූනි 23, 2021 09:56", "Headline": "නීති විරෝධී හක් බෙල්ලන් තොගයක් අත්අඩංගුවට (PHOTOS)", "News Content": "සූක්ෂ්ම ලෙස සඟවා ඉන්දියාවට අපනයනය කිරීමට උත්සාහ කළ නීති විරෝධී හක් බෙල්ලන් තොගයක් ශ්‍රී ලංකා රේගුවේ ජෛව විවිධත්ව, සංස්කෘතික සහ ජාතික උරුමයන් ආරක්ෂා කිරීමේ ඒකකය විසින් අත්අඩංගුවට ගෙන තිබෙනවා. පුත්තලම ප්‍රදේශයේ සැකකාර සමාගමක් විසින් මෙම නීති විරෝධී හක් බෙල්ලන් අඩංගු බහාලුම අපනයනය කිරීම සඳහා 2021 ජුනි මස 15 වන දින උත්සාහ කිරීමේ දී ලැබුණු බුද්ධි තොරතුරක් මත මෙම අත්අඩංගුවට ගැනීම සිදු කර ඇති අතර දින දෙකක් පුරා සිදු කළ පරික්ෂා කිරීම අවසානයේ දී අපනයනය තහනම් කළ හක් බෙල්ලන් 21,480 ක තොගයක් සොයා ගැනීමට රේගු නිලධාරීන් සමත් වී ඇත. මේ සම්බන්ධ ඉදිරි විමර්ශන කටයුතු ශ්‍රී ලංකා රේගු ජෛව විවිධත්ව, සංස්කෘතික සහ ජාතික උරුමයන් ආරක්ෂා කිරීමේ ඒකකයේ නිලධාරීන් විසින් සිදු කරනු ලබයි.    ", "URL": "https://www.itnnews.lk/2023/10/05/344545/", "Category": "Breaking News,දේශීය පුවත්", "Parent URL": null}