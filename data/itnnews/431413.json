{"Source": "ITN news", "Timestamp": "ஆகஸ்ட் 27, 2022 11:02", "Headline": "மலையகத்தின் பல பகுதிகளில் மண்சரிவு", "News Content": "இன்று காலை கினிகத்தேனை, நாவலபிட்டி பிரதான வீதியில் பகதுலவ பகுதியில் ஏற்பட்ட மண்சரிவு காரணமாக  ஹட்டன் – கண்டி, கினிகத்தேனை – நாவலபிட்டி உள்ளிட்ட பிரதேசங்களுக்கான பொது போக்குவரத்து பாதிப்புக்குள்ளாகியுள்ளன. போக்குவரத்தினை சரி செய்வதற்கான நடவடிக்கையினை வீதி போக்குவரத்து அதிகார சபை ஊழியர்கள் மேற்கொண்டு வருகின்றனர். தொடர்ச்சியாக பெய்துவரும் மழை காரணமாக  ஹட்டன் -கொழும்பு,  ஹட்டன் – நுவரெலியா,  ஹட்டன் – கண்டி உள்ளிட்ட பிரதான வீதிகளில் பல இடங்களில் மண்சரிவு அபாயம் ஏற்பட்டு, மண்திட்டுக்கள் சரிந்து வீழ்ந்துள்ளன.  இந்த வீதிகளில் பயணிக்கும் வாகன சாரதிகள் மிகவும் அவதானமாக பயணிக்குமாறு போக்குவரத்து போலிஸார் சாரதிகளிடம் கோரிக்கை விடுத்துள்ளனர். ", "URL": "https://www.itnnews.lk/2023/10/05/431413/", "Category": "அண்மைய செய்திகள்,முதன்மை செய்தி,வானிலை அறிவிப்பு", "Parent URL": null}