{"Source": "ITN news", "Timestamp": "செப்டம்பர் 20, 2021 13:20", "Headline": "மட்டக்களப்பில் வனப்பகுதியில் நடத்தப்பட்ட கசிப்பு உற்பத்தி நிலையமொன்று முற்றுகை", "News Content": "மட்டக்களப்பில் வனப்பகுதியில் பாரியளவில் நடத்தப்பட்ட கசிப்பு உற்பத்தி நிலையமொன்று முற்றுகையிடப்பட்டுள்ளது. ஏறாவூர் பொலிஸ் பிரிவிற்குட்பட்ட களுவென்கேனி பகுதியில் கசிப்பு உற்பத்தி நிலையம் முன்னெடுத்து செல்லப்பட்டுள்ளது. குறித்த பகுதியை இன்று அதிகாலை மட்டக்களப்பு மாவட்ட விசேட குற்றவிசாரணை பிரிவு பொலிஸார் முற்றுகையிட்டனர். அங்கிருந்து 3 இலட்சத்து 20 ஆயிரம் மில்லி லீற்றர் கோடா மற்றும் 56 ஆயிரம் மில்லி லீற்றர் கசிப்பு என்பன கைப்பற்றப்பட்டதுடன் மூவர் கைதுசெய்யப்பட்டனர். தனிமைப்படுத்தல் ஊரடங்கு சட்டம் அமுல்ப்படுத்தப்பட்டுள்ள நிலையில் சட்டவிரோத செயற்பாடுகளை கண்டறியும் வகையில் மட்டக்களப்பு மாவட்ட குற்றவிசாரணை பிரிவினர் தொடர் சுற்றிவளைப்புக்களை முன்னெடுத்துள்ளமை குறிப்பிடத்தக்கது. ", "URL": "https://www.itnnews.lk/2023/10/05/363839/", "Category": "Breaking News,தேசிய செய்திகள்", "Parent URL": null}