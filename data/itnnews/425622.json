{"Source": "ITN news", "Timestamp": "ජූලි 29, 2022 12:09", "Headline": "අන්තරේ වසන්තගේ වරෙන්තුවත් රැගෙන පොලීසිය පෙරටුගාමී කාර්යාලයට", "News Content": "පෙරටුගාමී සමාජවාදී පක්ෂයේ ප්‍රධාන කාර්යාලය අද පෙරවරුවේ අවස්ථා දෙකකදී පොලිසිය පරික්ෂා කළා. අද පෙරවරු 7.30ට පමණ සිවිල් ඇදුමින් සැරසුණු පිරිසක් නුගේගොඩ මෙල්ඩන් පෙදෙසේ පිහිටි පෙරටුගාමී සමාජවාදී පක්ෂයේ ප්‍රධාන කාර්යාලය පරීක්ෂා කර තිබෙනවා. ඔවුන් පැමිණ ඇත්තේ කුමන කාරණයකටදැයි ප්‍රකාශ කර නැති බවයි වාර්තා වන්නේ. එම පිරිස පිටව ගිය පසු මිරිහාන පොලිසියේ නිලධාරීන් පිරිසක් පැමිණ මෙම කාර්යාලය පරික්ෂා කළා. කාර්යාලය පරික්ෂා කිරීම සඳහා ලබාගත් අවසර පත්‍රයක් ද රැගෙන මෙම පිරිස පැමිණ තිබෙනවා. අන්තර් විශ්වවිද්‍යාල ශිෂ්‍ය බල මණ්ඩලයේ කැදවුම්කරු වසන්ත මුදලිගේ අත්අඩංගුවට ගැනීම සඳහා වරෙන්තුවක් ඔවුන් මෙසේ රැගෙන විත් තිබුණා.     ", "URL": "https://www.itnnews.lk/2023/10/05/425622/", "Category": "Breaking News,දේශීය පුවත්", "Parent URL": null}