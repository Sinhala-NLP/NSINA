{"Source": "ITN news", "Timestamp": "ජනවාරි 31, 2022 16:22", "Headline": "දකුණු මුහුදු තීරයේදී හෙරොයින් සමඟ අත්අඩංගුවට ගත් 12 දෙනා රක්ෂිත බන්ධනාගාර ගත කෙරේ", "News Content": "දකුණු මුහුදු තීරයේදී හෙරොයින් මත්කුඩු කිලෝ 340 ක් සමග අත්අඩංගුවට ගත් සැකකරුවන් 12 දෙනා ලබන 15 වනදා දක්වා රක්ෂිත බන්ධනාගාර ගත කෙරුණා. මෙම සිද්ධිය සම්බන්ධයෙන් අත්අඩංගුවට ගත් සැකකරුවන් පොලිස් මත්ද්‍රව්‍ය නාශක කාර්යාංශය මගින් රඳවාගෙන ප්‍රශ්න කරනු ලැබුවා. ඉන් සැකකරුවන් 05 දෙනෙකු මුදා හරින ලෙස පොලීසිය කළ ඉල්ලීමට අනුව ඔවුන් මුදාහැරීමට අධිකරණය නියෝග කළා. සෙසු සැකකරුවන් 12 දෙනා ලබන 15වනදා දක්වා රක්ෂිත බන්ධනාගාර ගත කරන ලෙසයි නියෝග කෙරුණේ. සිද්ධිය සම්බන්ධයෙන් තවදුරටත් පරික්ෂණ සිදු කරන බව මත්ද්‍රව්‍ය නාශක කාර්යාංශය දැනුම් දුන්නා.       ", "URL": "https://www.itnnews.lk/2023/10/05/392365/", "Category": "දේශීය පුවත්", "Parent URL": null}