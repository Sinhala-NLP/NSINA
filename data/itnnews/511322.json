{"Source": "ITN news", "Timestamp": "අගෝස්තු 27, 2023 15:32", "Headline": "ඕස්ට්‍රේලියාවේ හෙළිකොප්ටර් අනතුරකින් ඇමෙරිකා නාවික භටයින් තුන් දෙනෙකු ජීවිතක්ෂයට", "News Content": "ඕස්ට්‍රේලියාවේ හෙළිකොප්ටර් අනතුරකින් ඇමෙරිකා නාවික භටයින් තුන් දෙනෙකු ජීවිතක්ෂයට පත්ව තිබෙනවා. තවත් පුද්ගලයින් 20 දෙනෙකු තුවාල ලබා ඇති බවයි විදෙස් මාධ්‍ය වාර්තා කළේ. පුහුණු අභ්‍යාසයක් අතරතුර හෙළිකොප්ටරය කඩා වැටී ඇති බවද එම වාර්තාවල සදහන්. එය කඩා වැටී ඇත්තේ ඩාවින් නගරයට උතුරින් පිහිටි ටීවී දූපතටයි. ප්‍රතිකාර ලබන නාවික සෙබලුන් පස් දෙනෙකුගේ තත්ත්වය බරපතල බවයි ඕස්ට්‍රේලියා ආරක්ෂක අංශ ප්‍රකාශ කළේ.       ", "URL": "https://www.itnnews.lk/2023/10/05/511322/", "Category": "ජාත්‍යන්තර පුවත්", "Parent URL": null}