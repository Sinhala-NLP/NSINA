{"Source": "ITN news", "Timestamp": "ජූනි 18, 2022 10:51", "Headline": "වසන්ත මුදලිගේ, ළහිරු, රැට්ටා, ජගත් මනුවර්ණ ඇතුළු 9ක් අත්අඩංගුවට ගැනීමට අධිකරණයෙන් නියෝග", "News Content": "පසුගිය මස 9 වනදා හා 10 වනදා කොටුව හා ඉසුරුපාය ඉදිරිපිට ප්‍රචණ්ඩකාරී ලෙස හැසිරෙමින් රජයේ දේපළවලට හානි කිරීම සම්බන්ධයෙන් සැකකරුවන් 9 දෙනෙකු අත්අඩංගුවට ගැනීමට අධිකරණය නියෝග කර තිබෙනවා. නීතිවිරෝධී රැස්වීමක සාමාජිකයන් වීම පොලිස් නිලධාරීන්ගේ රාජකාරියට බාධා කිරීම සාපරාධී බලහත්කාරය පෑම, තුවාල සිදුකිරීම, පොදු දේපළවලට හානි සිදුකිරීම ඇතුළු චෝදනා රැසක් ඔවුන්ට එල්ලවී තිබෙනවා. මෙසේ අත්අඩංගුවට ගැනීම සදහා සැකකරුවන් ලෙස නම්කර ඇත්තේ වසන්ත මුදලිගේ, ලහිරු වීරසේකර, රතිදු සේනාරත්න හෙවත් රැට්ටා,  ජගත් මනුවර්ණ, ධම්මික මුණසිංහ, එරංග ගුණසේකර, ජෙහාන් අප්පුහාමි, යන අය හා  පූජ්‍ය රත්කරව්වේ ජිනරතන,  පූජ්‍ය ගල්වැව සිරිධම්ම යන ස්වාමීන් වහන්සේයි.             ", "URL": "https://www.itnnews.lk/2023/10/05/417608/", "Category": "දේශීය පුවත්", "Parent URL": null}