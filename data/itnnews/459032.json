{"Source": "ITN news", "Timestamp": "பிப்ரவரி 3, 2023 12:48", "Headline": "IMF நிதியுதவி கிடைக்க பெரிஸ் கழக நாடுகள் ஆதரவளிக்குமென அமெரிக்கா உத்தரவாதம்..", "News Content": "சர்வதேச நாணய நிதியத்தின் நிதியுதவி கிடைக்க, பெரிஸ் கழக நாடுகள் ஆதரவளிக்குமென அமெரிக்கா உத்தரவாதம் அளித்துள்ளதாக வெளிவிவகார அமைச்சர் அலி சப்ரி தெரிவித்துள்ளார். அமெரிக்க உதவி ராஜாங்க செயலாளர் விக்டோரியா நூலண்டுடன் இடம்பெற்ற சந்திப்பின்போதே அவர் உத்தரவாதத்தை வழங்கியதாக வெளிவிவகார அமைச்சர் குறிப்பிட்டுள்ளார். சர்வதேச நாணய நிதியத்தின் உதவியை பெறுவதற்காக இலங்கை முன்னெடுத்துள்ள நடவடிக்கைகளுக்கு அமெரிக்கா முழுமையான ஆதரவை வழங்கும். பெரிஸ் கழக நாடுகள் இலங்கைக்கு ஆதரவாக செயற்படுவதற்கு அமெரிக்கா தேவையான உதவிகளை வழங்குமெனவும் அமெரிக்க உதவி ராஜாங்க செயலாளர் விக்டோரியா நூலண்ட் குறிப்பிட்டுள்ளார். இதேவேளை இலங்கை அனைத்து கடன் வழங்குனர்களையும் சமமாக நடத்துமென வெளிவிவகார அமைச்சர் அலி சப்ரி தெரிவித்துள்ளார். ", "URL": "https://www.itnnews.lk/2023/10/05/459032/", "Category": "Breaking News,அண்மைய செய்திகள்", "Parent URL": null}