{"Source": "ITN news", "Timestamp": "ජූලි 17, 2021 19:18", "Headline": "අභියෝග ජය ගැනීමට තරුණ පරපුර කුසලතාවලින් සන්නද්ධ කළ යුතුයි – ජනපති", "News Content": "විවිධ රටවල සංස්කෘතික වෙනස්කම් සහ හැඩගැසීම් එකිනෙකාගෙන් ඉගෙන ගැනීම අනාගතයේ අවබෝධයෙන් යුත් ගෝලීය ස්ථාවරත්වයකට හේතු වන බව ජනාධිපති ගෝඨාභය රාජපක්ෂ මහතා පෙන්වා දෙනවා. ගෝලීය සංස්කෘතික බාලදක්ෂ ජම්බෝරියට වීඩියෝ තාක්ෂණය ඔස්සේ එක්වෙමිනුයි ජනාධිපතිතුමා මේ බව ප්‍රකාශ කළේ. කොවිඩ් වසංගතය හේතුවෙන් ඉතිහාසයේ ප්‍රථම වරටයි මෙම ජම්බෝරිය විඩියෝ තාක්ෂණය යටතේ පැවැත්වුණේ. රටවල් 100 ක බාලදක්ෂයින් 20,000 කට අධික පිරිසක් ඊට එක්ව සිටිනවා. හෙටින් අවසන් වන මෙම ජම්බෝරිය පැවැත්වෙන්නේ සංස්කෘතිකමය වශයෙන් එකම බාලදක්ෂ ලෝකයක් යන තේමාව යටතේයි. ශ්‍රී ලංකාවේ ප්‍රධාන බාලදක්ෂයා වන ජනාධිපතිතුමාගේ ප්‍රධානත්වයෙන් මෙය ආරම්භ කිරීම විශේෂත්වයක්. මෙහි විශේෂ ආරාධිතයා වූයේ ලෝක බාලදක්ෂ කමිටුවේ සභාපති ක්‍රෙයිග් ටර්පි මහතායි.    ", "URL": "https://www.itnnews.lk/2023/10/05/350037/", "Category": "Breaking News,දේශීය පුවත්", "Parent URL": null}