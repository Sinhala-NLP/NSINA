{"Source": "ITN news", "Timestamp": "පෙබරවාරි 6, 2022 19:17", "Headline": "සෞඛ්‍ය වෘත්තියවේදින්ගේ සම්මේලනය හෙට සිට වැඩවර්ජනයක", "News Content": "ඉල්ලීම් කිහිපයක් මුල්කරගනිමින් හෙට සිට අඛණ්ඩ වැඩවර්ජනයක් සිදුකරන බව සෞඛ්‍ය වෘත්තියවේදින්ගේ සම්මේලනය පවසනවා. මේ අතර රාජ්‍ය සේවා එක්සත් හෙද සංගමයේ සභාපති පුජ්‍ය මුරුත්තෙට්ටුවේ ආනන්ද ස්වාමීන්වහන්සේ පවසන්නේ මෙම ඉල්ලීම් වලින් වැඩි කොටසක් ලබාදී ඇති බැවින් මෙම වෘත්තීය ක්‍රියාමාර්ග අසාධාරණ බවයි. වැටුප් විෂමතා ඉවත් කිරීම , වෘත්තියවේදී උපාධියට අදාළ නිවැරදි වැටුප් පරිමාණ ස්ථාපිත කිරිම ,සෞඛ්‍ය වෘත්තීයවේදී සේවාවන් සංවෘත සේවාවන් බවට පත්කිරිම ඇතුලු ඉල්ලීම් 7 ක් මුල්කර ගනිමින් වෘත්තීය ක්‍රියාමාර්ගයට එළඹෙන බව සෞඛ්‍ය වෘත්තීයවේදීන්ගේ සම්මේලනය පවසනවා. මෙම ඉල්ලීම් වලින් වැඩි ඉල්ලීම් සංඛ්‍යාවක් මේ වනවිටත් ලබාදි ඇති බව රාජ්‍ය සේවා එක්සත් හෙද සංගමයේ සභාපති පුජ්‍ය මුරුත්තෙට්ටුවේ ආනන්ද ස්වාමීන්වහන්සේ පවසනවා. මේ අතර රජයේ වෛද්‍ය නිලධාරීන්ගේ සංසදයේ සභාපති වෛද්‍ය රුක්ෂාන් බෙල්ලන මහතා ද ප්‍රකාශ කළේ තම පටු දේශපාලන අරමුණු ඉටුකර ගැනීම සඳහා ඇතැම් වෘත්තිය සමිති නායකයින් ක්‍රියාත්මක වෙමින් සිටින බවයි.   ", "URL": "https://www.itnnews.lk/2023/10/05/393564/", "Category": "දේශීය පුවත්", "Parent URL": null}