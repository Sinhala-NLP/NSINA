{"Source": "ITN news", "Timestamp": "නොවැම්බර් 11, 2021 19:55", "Headline": "වෘත්තිය ක්‍රියාමාර්ග පිළිබඳ අවසන් තීන්දුව හෙට අයවැයෙන් පසු – ලංකා ගුරු සංගමය", "News Content": "ගුරු විදුහල්පති වැටුප් විෂමතා ගැටලුවට ලබාදුන් විසදුම් හෙට ඉදිරිපත් කරන අයවැයට ඇතුළත් වී තිබේද යන්න පිළිබද විමසා බලා හෙට දිනයෙන් පසු තම වෘත්තිය ක්‍රියාමාර්ග පිළිබද අවසන් තීන්දුව ගන්නා බව ලංකා ගුරු සංගමය පවසනවා. මෙවර අය වැයෙහි සම්පූර්ණ වියදමින් සියයට හතයි දශම පහයි එකක් අධ්‍යාපනය වෙනුවෙන් වෙන් කිරීමට කටයුතු කළ බව මුදල් අමාත්‍ය බැසිල් රාජපක්ෂ මහතා ඊයේ පැවති සාකච්ඡාවේ දී ප්‍රකාශ කළා. අධ්‍යාපනය සදහා අය වැයකින් මෙවැනි මුදලක් වෙන් කළ ඉතිහාසයේ පළමු අවස්ථාව මෙයයි. එළඹෙන අයවැයෙන් ගුරු විදුහල්පතිවරුන්ගේ වැටුප් විෂමතාවෙන් තුනෙන් එකක් යෝජනා කළ පරිදි එකවර ලබා දීමට රජය තීරණය කළා. අග්‍රාමාත්‍ය මහින්ද රාජපක්ෂ මහතාගේ ප්‍රධානත්වයෙන් ඊයේ පාර්ලිමේන්තුවේ පැවති මෙම සාකච්ඡාවට ගුරු විදුහල්පති වෘත්තිය සමිති නියෝජිතයන් එක්ව සිටියා. ඊයේ දිනයේ පැවති එම සාකච්ඡාවේ දී රජය ගත් තීරණ පිළිබද තම ස්ථාවරය පැහැදිලි කිරීම සදහා වෘත්තිය සමිති නියෝජිතයන් අද පෙරවරුවේ මාධ්‍ය හමුවක් කැදවා තිබුණා. ගුරු විදුහල්පති වැටුප් ගැටලුව විසදීම සදහා රජය ගත් ක්‍රියාමාර්ගය සම්බන්ධයෙන් අදත් ස්ථාන කීපයක දී අදහස් ප්‍රකාශ කෙරුණා. (වීඩියෝව පහතින්…) ", "URL": "https://www.itnnews.lk/2023/10/05/375486/", "Category": "Breaking News,දේශීය පුවත්", "Parent URL": null}