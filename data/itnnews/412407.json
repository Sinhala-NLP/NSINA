{"Source": "ITN news", "Timestamp": "මැයි 21, 2022 11:38", "Headline": "ශ්‍රී ලංකාව සම්බන්ධයෙන් ලොව ප්‍රධාන බැංකු 03කින් ඒකාබද්ධ නිවේදනයක්", "News Content": "ශ්‍රී ලංකාවේ ඇති වී තිබෙන ආර්ථික අර්බුදය හමුවේ සහය දැක්වීමට සූදානම් බව ලෝක බැංකුව,  ආසියා සංවර්ධන බැංකුව සහ ආසියා යටිතල පහසුකම් ආයෝජන බැංකුව ඒකාබද්ධ නිවේදනයක් නිකුත් කරමින් සදහන් කර තිබෙනවා. මෙම ආයතන තුන අතර පොදු ක්‍රියාකාරී සැලැස්මක් නිර්මාණය කර ගැනීම සදහා විශේෂ සම්බන්ධීකරණ හමුවක් පැවැත්වුණා. ශ්‍රී ලංකාවේ ජන ජීවිතය සදහා අවශ්‍ය මූලික සේවා සහ ජීවනෝපායන් තිරසාර අයුරින් පවත්වාගෙන යාමට සාමූහික ප්‍රවේශයක් යටතේ ක්‍රියාත්මක වීමටයි ලෝක බැංකුව ආසියා සංවර්ධන බැංකුව සහ ආසියා යටිතල ආයෝජන බැංකුව කටයුතු කරන්නේ. ඖෂධ, ගෑස්, පොහොර සහ මුල්‍යාධාර ලබා දීම සම්බන්ධයෙන් මෙහි දී අවධානය යොමු වෙනවා. දැනට ක්‍රියාත්මක ව්‍යාපෘති සදහා වෙන් කර ඇති සම්පත් ප්‍රතිව්‍යුහ ගත කිරීමට එහි දී කටයුතු කරනු ඇති.       ", "URL": "https://www.itnnews.lk/2023/10/05/412407/", "Category": "Breaking News,දේශීය පුවත්", "Parent URL": null}