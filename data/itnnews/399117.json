{"Source": "ITN news", "Timestamp": "මාර්තු 2, 2022 16:06", "Headline": "කොළොන්නාව රජයේ කර්මාන්ත ශාලාව ආදායම් ඉලක්ක වලට ළඟාවෙයි", "News Content": "විවිධ ක්ෂේත්‍රවල නිෂ්පාදන සිදුකරමින් කොළොන්නාව රජයේ කර්මාන්ත ශාලාව ආදායම් ඉලක්ක වලට ළගාවෙමින් සිටින බව නාගරික සංවර්ධන සහ නිවාස අමාත්‍යාංශය පවසනවා. පසුගිය වසර අවසානයේ දී රුපියල් මිලියන 98 ක ලාභයක් ඉපැයූ අතර මෙම වසරේ අලෙවි ඉලක්කය රුපියල් මිලියන 625 ක්. කොළොන්නාව රජයේ කර්මාන්ත ශාලාව මේ වනවිට නව නිෂ්පාදන සංවර්ධන වැඩපිළිවෙළක් ක්‍රියාවට නංවා තිබෙනවා. 2021 වසරේ රුපියල් මිලියන 600 ක අලෙවි ඉලක්කයක් හඹා යමින් රුපියල් මිලියන 400 ක ඉලක්කයට පහසුවෙන් ළගාවීමට මෙම කර්මාන්ත ශාලාවට හැකිවුණා. මෙම වසරේ අපේක්ෂිත ඉලක්කය වන රුපියල් මිලියන 625 වසරේ මැද භාගය වනවිට සපුරා ගන්නා බව රජයේ කර්මාන්ත ශාලාවේ කළමනාකාර අධ්‍යක්ෂවරයා සදහන් කරනවා. රජය වෙනුවෙන් ආරම්භ කරනු ලැබූ මෙම කර්මාන්ත ශාලාව රජයේ වැඩවලට ප්‍රමුඛතාව ලබාදෙමින් පෞද්ගලික අංශයට ද සිය සේවාවන් විවෘත කිරීම විශේෂත්වයක් වනවා.       ", "URL": "https://www.itnnews.lk/2023/10/05/399117/", "Category": "දේශීය පුවත්", "Parent URL": null}