{"Source": "ITN news", "Timestamp": "ජූනි 26, 2023 15:29", "Headline": "ගංවතුරෙන් පීඩාවට පත්වූ චිලී වැසියෝ", "News Content": "චිලී රාජ්‍යයේ සැන්ටියාගෝ නුවර ගංවතුරෙන් පුද්ගලයින් රැසක් අවතැන්ව සිටිනවා. පසුගිය සිකුරාදා සිට ඇදහැලෙන අධික වර්ෂාව හේතුවෙන් සැන්ටියාගෝ හි මපෝචෝ හා මයිපෝ ගංගා පිටාර ගොස් තිබෙනවා. ඒ හේතුවෙන් ගග දෙපස දැඩි ගංවතුර තත්ත්වයක් ද ඇතිවුණා. මාර්ග රැසක් ජලයෙන් යටව ඇති අතර 793 දෙනෙකුට නිවාස අහිමිවී ඇති බවයි වාර්තා වන්නේ. මිලමීටර් 150කට වැඩි වර්ෂාපතනයක් ඊයේ දිනයේද ඇදහැලුණා. 2016 වසරෙන් පසු සැන්ටියාගෝ නුවරට බලපෑ දරුණුතම ගංවතුර තත්ත්වය මෙයයි   ", "URL": "https://www.itnnews.lk/2023/10/05/495057/", "Category": "ජාත්‍යන්තර පුවත්", "Parent URL": null}