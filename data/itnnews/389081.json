{"Source": "ITN news", "Timestamp": "ජනවාරි 16, 2022 16:10", "Headline": "ඩෙංගු රෝගීන්ගේ වාර්තාවීම අසාමාන්‍ය ලෙස ඉහළට", "News Content": "ඩෙංගු රෝගය සීඝ්‍රයෙන් පැතිර යන බැවින් උණ වැළඳී පැය 24 ක් තුළ වෛද්‍යවරයෙකු හමුවන ලෙස සෞඛ්‍ය අංශ ජනතාවගෙන් ඉල්ලා සිටිනවා. පසුගිය දින කිහිපය තුළ ඩෙංගු රෝගීන්ගේ වාර්තාවීම අසාමාන්‍ය ලෙස ඉහළ ගොස් ඇති බවයි සෞඛ්‍ය අංශ පෙන්වාදෙන්නේ. ඩෙංගු රෝගය මර්දනය සඳහා පරිශ්‍ර පිරිසිදු කිරීමේ වැඩසටහන් ජාතික ඩෙංගු මර්දන ඒකකයේ මැදිහත්වීමෙන් සිදුකෙරෙනවා. ඒ අනුව පිළියන්දල සෞඛ්‍ය වෛද්‍ය නිලධාරී බලප්‍රදේශය තුළ ඩෙංගු මර්දන වැඩසටහනක් අද උදෑසන ක්‍රියාත්මක කෙරුණා. නිවාස ඇතුළු පරිශ්‍ර රැසක් පරීක්ෂාවට ලක්කෙරුණු අතර ජලය රැදෙන ස්ථාන පවත්වාගෙන ගිය පුද්ගලයින්ට දැඩි අවවාද සිදුකෙරුණා. ඩෙංගු මර්දනය සඳහා ජනතා සහාය අත්‍යවශ්‍ය බවයි සෞඛ්‍ය අංශ අවධාරණය කරන්නේ.     ", "URL": "https://www.itnnews.lk/2023/10/05/389081/", "Category": "Breaking News,දේශීය පුවත්", "Parent URL": null}