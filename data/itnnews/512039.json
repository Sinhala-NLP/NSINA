{"Source": "ITN news", "Timestamp": "අගෝස්තු 30, 2023 09:45", "Headline": "නාවික හමුදා කැලෑ නිළ ඇඳුම් තොගයක් සමඟ පුද්ගලයෙකු අත්අඩංගුවට", "News Content": "නාවික හමුදා කැලැ නිළ ඇදුම්, කඩුවක් හා තහනම් පිහියක් සන්තකයේ තබාගෙන සිටි පුද්ගලයෙකු පොලිස් විශේෂ කර්ය බලකා නිලධාරීන්ගේ අත්අඩංගුවට ගෙන තිබෙනවා. විශේෂ කාර්ය බලකාය රත්ගම කඳවුරු බල ප්‍රදේශය තුල ස්ථාපිත කර ඇති රත්ගම පොලිස් ස්ථානයේ විශේෂ රාජකාරි වාර්ථා කර සිටින නිලධාරීන්ට ලද තොරතුරකට අනුව මෙම වැටලීමක් සිදුකර තිබෙනවා. සැකකරු තෙල්වත්ත ප්‍රදේශයේ පදිංචි වයස අවුරුදු 46 ක පුද්ගලයෙකි. සැකකරු වැඩිදුර විමර්ශන කටයුතු සඳහා මීටියාගොඩ පොලිස් ස්ථානය වෙත භාර දී තිබෙනවා.   ", "URL": "https://www.itnnews.lk/2023/10/05/512039/", "Category": "Breaking News,දේශීය පුවත්", "Parent URL": null}