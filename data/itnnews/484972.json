{"Source": "ITN news", "Timestamp": "මැයි 21, 2023 16:05", "Headline": "පොලිස් වෙඩි තැබීමකින් 18 හැවිරිදි තරුණයෙකුට තුවාල", "News Content": "ගම්පොල පන්විල තැන්න ප්‍රදේශයේ දී පොලිසිය සිදුකළ වෙඩි තැබීමකින් 18 හැවිරිදි පාසල් සිසුවෙකු තුවාල ලබා රෝහල්ගත කර තිබෙනවා. වෙඩි තැබීමෙන් රොට් වයලර් වර්ගයේ සුනඛයෙකු ද මිය ගියා. ගම්පොල පන්විලතැන්න ප්‍රදේශයේ නිවසක දී පොලිසිය තැබූ වෙඩි පහරක් වැදීමෙන් 18 හැවිරිදි පාසල් සිසුවෙකු තුවාල ලබා ගම්පහ රෝහලට ඇතුළත් කෙරුණා. නිවසේ සිටි රොට්වයලර් වර්ගයේ සුනඛයෙකු ද වෙඩි වැදීමෙන් මිය ගිය අතර එම නිවසේ වහළයේ ස්ථානයේ කිහිපයකට වෙඩි වැදි ඇති අයුරු දක්නට ලැබුණා. මෙම නිවසේ නීති විරෝධී මත්පැන් ඇති බවට ලද තොරතුරකට අනුව වැටලීමක් සිදුකළ බවත් එහිදී සුනඛයා සපා කෑම හේතුවෙන් වෙඩි තැබීම සිදුකළ බවත් පොලිසිය පවසනවා. එහිදී සිසුවාට ද වෙඩි වැදී ඇති බවයි පොලිසිය පවසන්නේ.   ", "URL": "https://www.itnnews.lk/2023/10/05/484972/", "Category": "Breaking News,දේශීය පුවත්", "Parent URL": null}