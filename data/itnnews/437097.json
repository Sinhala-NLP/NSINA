{"Source": "ITN news", "Timestamp": "සැප්තැම්බර් 25, 2022 21:12", "Headline": "බංග්ලාදේශයේ බෝට්ටුවක් පෙරලීමෙන් 24 දෙනෙකු ජීවිතක්ෂයට", "News Content": "බංග්ලාදේශයේ බෝට්ටුවක් පෙරලීමෙන් පුද්ගලයන් 24 දෙනෙකු ජීවිතක්ෂයට පත් වුණා. ධාරිතාවය ඉක්මවා පිරිස් ප්‍රවාහනය අනතුරට හේතුව  බවටයි එරට පොලිසිය සඳහන් කරන්නේ.බංග්ලාදේශයේ බෝඩා ප්‍රදේශයේ පිහිටා ඇති කරටෝවා ගංගාවේ දී මෙම අනතුර සිදුව තිබෙනවා. බෝඩා ප්‍රදේශයේ ඇති බෝදේශ්වරී හින්දු දේවස්ථානය ගිය බැතිමතුන්  පිරිසක් නැවත පැමිණීමේදීයි මෙම අනතුර සිදුව ඇත්තේ. අනතුර සිදුවන අවස්ථාවේ දී එම බෝට්ටුවේ අධික පිරිසක් සිටි බව වාර්තා වනවා. මේ වන විට පුද්ගලයන් 24 දෙනෙකුගේ සිරුරු සොයාගෙන ඇති අතර ඒ අතර කාන්තාවන් 12 දෙනෙකු සහ කුඩා දරුවන් 8 දෙනෙකු සිටි බවයි බෝඩා ප්‍රදේශයේ පොලිසිය සඳහන් කරන්නේ.  තවත් පුද්ගලයින් 25 දෙනෙකු අතුරුදන් වී ඇති අතර දස දෙනෙකු රෝහල් ගත කර තිබෙනවා. බංග්ලාදේශය බෝදේශ්වරී හින්දු දේවස්ථානය නැරඹීමට වාර්ෂිකව හින්දු බැතිමතුන් දහස් ගණනක් පැමිණෙනවා.   ", "URL": "https://www.itnnews.lk/2023/10/05/437097/", "Category": "ජාත්‍යන්තර පුවත්", "Parent URL": null}