{"Source": "ITN news", "Timestamp": "මාර්තු 6, 2023 12:19", "Headline": "ශ්‍රී ලංකාව පිළිබඳ සමාලෝචනයක්", "News Content": "ජිනීවා නුවර පැවැත්වීමට නියමිත සිවිල් සහ දේශපාලන අයිතිවාසිකම් පිළිබද ජාත්‍යන්තර සම්මුතිය යටතේ ශ්‍රී ලංකාව පිළිබඳ 6 වෙනි වාරික සමාලෝචනය සිදු කෙරුණා. ශ්‍රී ලංකාව 1980 වසරේ දී සිවිල් හා දේශපාලන අයිතිවාසිකම් පිළිබද ජාත්‍යන්තර සම්මුතිය සමග එක්වුණා. ශ්‍රී ලංකාවේ 6 වෙනි වාර්තාව 2019 වසරේ පෙබරවාරි 22 වනදා මානව හිමිකම් කමිටුවට ඉදිරිපත් කෙරුණා. විශේෂඥයින් 18 දෙනෙකුගෙන් සමන්විත මෙම කමිටුව මගින් සියලු රටවල සමාලෝචන සිදු කරනවා. ශ්‍රී ලංකාව පිළිබද 6 වෙනි සමාලෝචනය සඳහා නායකත්වය දෙන්නේ ජිනීවා නුවර එක්සත් ජාතීන්ගේ සංවිධානයේ ශ්‍රී ලංකා නිත්‍ය නියෝජිත හිමාලි අරුණතිලක මහත්මියයි. ජ්‍යෙෂ්ඨ නිලධාරීන් පිරිසක් මෙම සමාලෝචනය සඳහා කොළඹ සිට එක්වීමට ද නියමිතයි. ", "URL": "https://www.itnnews.lk/2023/10/05/465640/", "Category": "දේශීය පුවත්", "Parent URL": null}