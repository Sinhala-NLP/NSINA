{"Source": "ITN news", "Timestamp": "ජූලි 29, 2022 09:32", "Headline": "කිඹුලාඇලේ ගුණාගේ මත්ද්‍රව්‍ය ජාලය මෙහෙයවන දෙදෙනෙකු අත්අඩංගුවට", "News Content": "මත්ද්‍රව්‍ය ජාවාරම්කරුවෙකු හා සංවිධානාත්මක අපරාධකල්ලි නායකයෙකු වන කිඹුලාඇලේ ගුණා නමැත්තාගේ මත්ද්‍රව්‍ය ජාලය මෙහෙයවන දෙදෙනෙකු පොලිස් විශේෂ කාර්ය බලකාය අත්අඩංගුවට ගත්තා. වත්තල පල්ලියවත්ත කාමේල් පටුමග මංසන්ධිය අසළදී මෙසේ අත්අඩංගුවට ගෙන ඇත්තේ. සැකකරුවන් සමඟ ජීව අත්බෝම්බයක් , කේරළ ගංජා ග්‍රෑම් 6 ක් , හෙරොයින් ග්‍රෑම් 5කට අධික ප්‍රමාණයක් ද අත්අඩංගුවට ගෙන තිබෙනවා. සැකකරුවන් අවුරුදු 15 හා 32 යන වයස්කාණ්ඩවල පසුවනවා. මේ අතර අයිස් මත්ද්‍රව්‍ය ළඟතබාගෙන සිටි සැකකරුවෙකු පොලිස් විශේෂ කාර්ය බලකාය අත්අඩංගුවට ගත්තා. ජා ඇල අංක 85 මහවත්ත කොටුගොඩ ප්‍රදේශයේදීයි මොහු අත්අඩංගුවට ගෙන ඇත්තේ. අත්අඩංගුවට ගත් අයිස් මත්ද්‍රව්‍යවල වටිනාකම රුපියල් එක්කෝටි හැත්තෑදහසක් පමණවනවා. සැකකරු ජා ඇල පොලිසියට භාර දී තිබෙනවා.       ", "URL": "https://www.itnnews.lk/2023/10/05/425591/", "Category": "Breaking News,දේශීය පුවත්", "Parent URL": null}