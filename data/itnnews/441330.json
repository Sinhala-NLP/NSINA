{"Source": "ITN news", "Timestamp": "அக்டோபர் 19, 2022 10:05", "Headline": "வவுனியாவில் இளம் பெண் சுட்டுக்கொலை", "News Content": "வவுனியா நெடுங்கேணி சிவநகர் பகுதியில் நேற்றிரவு 8.30 மணியளவில் இளம் பெண் ஒருவர் சுட்டுக்கொல்லப்பட்டுள்ளார். துப்பாக்கிச் சூட்டில் பலியானவர் சிவநகர் பகுதியைச் சேர்ந்த துரைராஜா பிரமிளா என்ற 21 வயதுடையவர் என அடையாளம் காணப்பட்டுள்ளார். அவர் வீட்டை விட்டு வெளியே வந்தபோது துப்பாக்கியால் சுடப்பட்டுள்ளார் . துப்பாக்கிச் சூடு நடத்திய நபரை பிடிக்கவும், துப்பாக்கிச் சூடு நடத்தியதற்கான காரணத்தை கண்டறியவும் போலீசார் விசாரணை நடத்தி வருகின்றனர். கொலைச் சம்பவம் தொடர்பான நீதவான் விசாரணை மற்றும் பிரேத பரிசோதனை இன்று பிற்பகல் நடைபெறவுள்ளது. ", "URL": "https://www.itnnews.lk/2023/10/05/441330/", "Category": "அண்மைய செய்திகள்,தேசிய செய்திகள்", "Parent URL": null}