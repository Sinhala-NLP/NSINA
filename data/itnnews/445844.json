{"Source": "ITN news", "Timestamp": "නොවැම්බර් 15, 2022 17:47", "Headline": "ලෝක ජනගහනය අද දිනය නිමවනවිට බිලියන 8 ඉක්මවන ලකුණු", "News Content": "ගෝලීය සමස්ත ජනගහනය අද දිනය තුළදී බිලියන 8 ඉක්මවා යනු ඇති බව ජගත් සංවිධානය නිවේදනය කරනවා. ගෝලීය ජනගහනය බිලියන 8 ඉක්මවා යාම මානව සංවර්ධනයේ ඓතිහාසික සන්ධිස්ථානයක් ලෙසයි ජගත් සංවිධාන මහලේකම් ඇන්ටෝනියෝ ගුටරෙස් පවසන්නේ. මහජන සෞඛ්‍ය හා පෝෂණය,  පුද්ගල සනීපාරක්ෂාව හා වෛද්‍ය විද්‍යාවේ දියුණුවත් සමග මිනිස් ආයු කාලය ඉහළ යාම සිදුව තිබෙනවා. ගෝලීය ජනගහනය බිලියන 7 සිට 8 දක්වා ඉහළ යාමට වසර 12ක කාලයක් ගත වුව ද බිලියන 9 දක්වා ඉහළ යාමට තවත් වසර 15ක කාලයක් ගතවනු ඇති බවටයි ජගත් සංවිධානය අනාවැකි පල කරන්නේ. ගෝලීය ජනගහනයෙන් සමස්ත වර්ධන වේගය මන්දගාමි විම ඊට හේතු වි තිබෙනවා. ගෝලීය සමස්ත ජනගහනයෙන් අඩක් පමණ චීනය,  ඉන්දියාව,  ඇමෙරිකාව,  ඉන්දුනිසියාව,  පකිස්තානය,  නයිජීරියාව හා බ්‍රසිලය යන රටවල් 7ට අයත්වනවා. එමෙන්ම මේ වන විට වැඩිම ජනගහනයක් චීනයෙන් වාර්තා වුව ද කුමන මොහොතක දි හෝ ඉන්දියාව එම සංඛ්‍යාව ඉක්මවා යා හැකි බව ද ජගත් සංවිධානය පවසනවා.       ", "URL": "https://www.itnnews.lk/2023/10/05/445844/", "Category": "ජාත්‍යන්තර පුවත්", "Parent URL": null}