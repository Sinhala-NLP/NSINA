{"Source": "ITN news", "Timestamp": "නොවැම්බර් 8, 2022 09:09", "Headline": "හෙරෝයින් සමඟ සැකකරුවන් දෙදෙනෙකු අත්අඩංගුවට", "News Content": "බේරුවල අ‍ඹේපිටිය ප්‍රදේශයේ නිවසක් තුළ තිබි හෙරෝයින් කිලෝ ග්‍රැම් 08කට වැඩි තොගයක් අත්අඩංගුවට ගෙන තිබෙනවා. මත්ද්‍රව්‍ය ජවාරමට සම්බන්ධ සැකකරුවන් දෙදෙනෙකු ද අත්අඩංගුවට ගත් බවයි පොලිසිය ප්‍රකාශ කලේ. තංගල්ල කුඩා වැල්ල ප්‍රදේශයේ දී පොලසියට ලැබුණු තොරතුරකට අනුව කල වැටලීමක දී හෙරෝයින් ග්‍රැම් 544යි මිලීග්‍රැම් 300ක් සමග සැකකරුවෙකු අත්අඩංගුවට ගැනුණා. සැකකරු තංගල්ල මහේස්ත්‍රාත් අධිකරණයට ඉදිරිපත් කිරිමෙන් පසු දින 07ක් සදහා රැදවුම් නියෝග ලබා ගෙන තිබෙනවා. ඒ අනුව මෙම සැකකරුගෙන් කල ප්‍රශ්න කිරිම්වල දී බේරුවල අ‍ඹේපිටිය ප්‍රදේශයේ නිවසක් පරීක්ෂා කිරිමට පොලිසිය කටයුතු කලා. එහි දී හෙරෝයින් කිලෝ 8ක් සහිත පාර්සල් 07ක් සොයා ගැණුනු අතර සැකකරුවෙකු ද අත්අඩංගුවට ගැණුනා. එම සැකකරු ද කළුතර මහේස්ත්‍රාත් අධිකරණයට ඉදිරිපත් කිරිමෙන් පසු දින 07ක් සදහා රැදවුම් නියෝග ලබා ගෙන තිබෙනවා.   ", "URL": "https://www.itnnews.lk/2023/10/05/444659/", "Category": "Breaking News,දේශීය පුවත්", "Parent URL": null}