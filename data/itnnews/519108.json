{"Source": "ITN news", "Timestamp": "සැප්තැම්බර් 28, 2023 08:56", "Headline": "රාත්‍රී තැපැල් දුම්රියක ගැටීමෙන් අලි තිදෙනෙකු මිය යයි", "News Content": "කන්කසන්තුරේ සිට කොළඹ බලා ගමන් කරමින් තිබූ රාත්‍රී තැපැල් දුම්රියේ වන අලි රංචුවක් ගැටීමෙන් වන අලි තිදෙනෙකු මිය ගොස් තිබෙන අවාසනාවන්ත පුවතක් වාර්තා වනවා. මෙම වන අලි තිදෙනා ඊයේ  රාත්‍රියේ 11.50ට පමණ ගල්ගමුව නගරයට ආසන්නයේ දී මෙලෙස දුම්රියේ ගැටී මෙම අනතුර ඇති බවටයි තොරතුරු වාර්තා වන්නේ. මෙලෙස වන අලි දුම්රියේ ගැටීමෙන් දුම්රියේ එන්ජිමේ කොටසකට ද හානි සිදුව තිබෙන බවයි වාර්තා වන්නේ. අප වාර්තාකරු සඳහන් කළේ, අනතුරෙන් පසු පැයක පමණ ප්‍රමාදයකින් අනතුරුව දුම්රිය යළි කොළඹ බලා ගමන් ඇරඹු බවයි. මෙම අනතුරින් මිය ගොස් ඇති සහ තුවාල ලබා ඇති වන අලි පිළිබඳව ගල්ගමුව වන අලි පාලන ඒකකට දැනුම්දීමටයි පොලීසිය කටයුතු කර ඇත්තේ. ", "URL": "https://www.itnnews.lk/2023/10/05/519108/", "Category": "දේශීය පුවත්", "Parent URL": null}