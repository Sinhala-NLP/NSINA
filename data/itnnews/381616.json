{"Source": "ITN news", "Timestamp": "දෙසැම්බර් 8, 2021 18:09", "Headline": "පවතින හා අහෝසිවී ඇති අමාත්‍ය ධුර පිළිබඳ වාර්තාවක් සති 2ක් තුළ අධිකරණයට ඉදිරිපත් කරන බව නීතිපති කියයි", "News Content": "වර්තමානයේ පවතින හා මේ වනවිට අහෝසිවී ඇති අමාත්‍ය ධුර පිළිබද වාර්තාවක් ඉදිරි සති දෙක තුළ අධිකරණයට ඉදිරිපත් කරන බව නීතිපතිවරයා ශ්‍රේෂ්ඨාධිකරණයට දැනුම් දුන්නා. ඒ වෘත්තිකයන්ගේ ජාතික පෙරමුණේ ලේකම් ඉංජිනේරු කපිල රේණුක පෙරේරා යන අය ගොනුකළ පෙත්සමක් කැදවූ අවස්ථාවේයි. වත්මන් අමාත්‍ය මණ්ඩලය පත්කර ඇති ආකාරය නීතිවිරෝධී බවට තීන්දුකර එහි ක්‍රියාකාරීත්වය අත්හිටුවීමේ තහනම් නියෝගයක් නිකුත් කරන ලෙසයි පෙත්සමෙන් ඉල්ලා ඇත්තේ. රාජ්‍ය අමාත්‍යවරුන් කීපදෙනෙකුගේ කටයුතු අත්හිටුවීමේ අතුරු නියෝගයක් නිකුත් කරන ලෙස ද පෙත්සමෙන් ඉල්ලා තිබෙනවා. ", "URL": "https://www.itnnews.lk/2023/10/05/381616/", "Category": "දේශීය පුවත්", "Parent URL": null}