{"Source": "ITN news", "Timestamp": "ජූනි 27, 2023 13:45", "Headline": "ගතින් වියපත් වුණත් සිතින් තරුණ විජේදාස ඉස්කෝලෙ මහත්තයා", "News Content": "ගතින් වියපත් වුණත් සිතින් තවමත් තරුණ සිත්තරෙකු පිළිබද මේ වාර්තාව අජිත් ධම්මිකගෙන්. ගාල්ල දිස්ත්‍රික්කයේ කහද ප්‍රදේශයේ ජීවත්වන විජේදාස ඉස්කෝලෙ මහත්තයාගේ වයස අවුරුදු 92ක්. ඔහුගේ විනෝදාංශය වූයේ දියසායම් භාවිතයෙන් චිත්‍ර නිර්මාණය කිරීමයි. කුඩා කාලයේ සිටම චිත්‍ර ශිල්පය කෙරෙහි ඉමහත් ලැදියාවක් දැක්වූ විජේදාස ඉස්කෝලෙ මහත්තයා තවත් දස්කම් රැසකින් පරිපූර්ණ වූ කෙනෙක්.  ඔහු ගමේ ප්‍රසිද්ධ වි ඇත්තේ කහඳ විජේ නමින්. විහාරස්ථානවල චිත්‍ර ඇදීම හා පිරිත් මණ්ඩප නිර්මාණය කිරීමට ද ඔහුට විශේෂ හැකියාවක් තිබෙනවා. තරුණ වියේදී චිත්‍ර ප්‍රදර්ශන රැසක් ද ඔහු විසින් සංවිධාන කළ බවයි පවසන්නේ. තරුණ වියේදී පාසල් කිහිපයකම චිත්‍ර ගුරුවරයෙකු ලෙස සිය වෘත්තිය කර ඇති විජේදාස ඉස්කෝලෙ මහත්තයා චිත්‍ර කලාව තෝරාගෙන ඇත්තේ බෞද්ධ සංකල්පය මුල්කරගෙනයි. මෙමගින් ඔහු විශාල තෘප්තියක් ලබන බවයි පවසන්නේ. තමන්ගේ මියගිය දෙමව්පියන්ගේ සහ භාර්යාවගේ සොහොන් කොත් සියතින්ම නිර්මාණය කිරීමට ද මේ සීය සමත් වෙලා.  මෙම සොහොන් කොත හදන්නට ඔහුට  අවුරුදු 3ක් ගතවෙලා. නිරෝගිමත් දිවි පැවැත්මක් ගත කරන මේ ඉස්කෝලෙ මහත්තයා කියන්නේ වයසට ගියත් කුමන හෝ කාර්යයක යෙදෙන්නේ  නම් නිරෝගීමත්ව ජිවත් විය හැකි බවයි.     ", "URL": "https://www.itnnews.lk/2023/10/05/495276/", "Category": "දේශීය පුවත්,රස බර", "Parent URL": null}