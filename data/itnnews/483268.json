{"Source": "ITN news", "Timestamp": "මැයි 15, 2023 09:02", "Headline": "නිල්වලා සහ ගිං ගඟ පිටාර ගැලීමෙන් ප්‍රදේශ කිහිපයක් ජලයෙන් යටවෙයි", "News Content": "නිල්වලා ගඟ සහ ගිං ගඟ පිටාර ගැලීම හේතුවෙන් විපතට පත් ජනතාවට සහන සැලසීමේ වැඩපිළිවෙල මේ වන විටත් ආරම්භ කර තිබෙනවා. ඒ සදහා සියලු අංශ දැනුවත් කර ඇති අතර නාවික හමුදාව ද යොමුකර සිටිනවා. මෝඛා සුළි කුණාටුවේ බලපෑම හේතුවෙන් තවදුරටත් දිවයිනේ ප්‍රදේශ රැසකට මිලිමීටර් 50 ඉක්මවූ වැසි ඇද වැටෙමින් පවතිනවා. ඒ හේතුවෙන් නිල්වලා ගඟ හා ගිංග මේ වන විට පිටාර ගලා ඇති අතර ඒ ආශ්‍රිත පහත් බිම් රැසක් ජලයෙන් යටවී තිබෙනවා. මාර්ග ද ජලයෙන් යටවීම හේතුවෙන් ජන ජීවිතයට බාධා එල්ලවී තිබෙනවා. විපතට පත් ජනතාව බේරා ගැනීම සහ ගංවතුරට කොටුවී ඇති පිරිස් වෙත සහන සැලසීම සදහා නාවික හමුදාව යොමුකර සිටිනවා. එමෙන්ම දිස්ත්‍රික් ලේකම් කාර්යාල හරහා සහන සැලසීමේ වැඩපිලිවෙල ක්‍රියාත්මකයි. මෝඛා සුළි කුණාටුවේ බලපෑම හේතුවෙන් තවදුරටත් අධික වැසි ඇතිවන බවයි කාලගුණ අංශ සදහන් කරන්නේ.     ", "URL": "https://www.itnnews.lk/2023/10/05/483268/", "Category": "දේශීය පුවත්", "Parent URL": null}