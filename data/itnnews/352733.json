{"Source": "ITN news", "Timestamp": "ஜூலை 29, 2021 16:14", "Headline": "7 இலட்சம் அஸ்ட்ராசெனிகா தடுப்பூசிகள் எதிர்வரும் சனிக்கிழமை இலங்கைக்கு..", "News Content": "7 இலட்சம் அஸ்ட்ராசெனிகா தடுப்பூசிகள் எதிர்வரும் சனிக்கிழமை இலங்கைக்கு கொண்டுவரப்படவுள்ளன. 7 இலட்சத்து 28,460 அஸ்ட்ராசெனிகா தடுப்பூசிகள் எதிர்வரும் சனிக்கிழமை இலங்கைக்கு கொண்டுவரவுள்ளதாக இராஜாங்க அமைச்சர் பேராசிரியர் சன்ன ஜயசுமன தெரிவித்தார். கொவெக்ஸ் திட்டத்தின் கீழ் ஜப்பானிலிருந்து நன்கொடையாக வழங்கப்பட்ட தடுப்பூசிகளே, இவ்வாறு நாட்டிற்கு கொண்டு வரவுள்ளதாக இராஜாங்க அமைச்சர் தெரிவித்தார். இதேவேளை, அஸ்ட்ராசெனிகா தடுப்பூசியின் முதலாவது டோஸ் வழங்கப்பட்டவர்களுக்கு, இரண்டாவது டோஸ் வழங்குவதற்காக இந்தத் தடுப்பூசிகள் பயன்படுத்தப்படும் என்பதாக இராஜாங்க அமைச்சர் மேலும் தெரிவித்தார். ", "URL": "https://www.itnnews.lk/2023/10/05/352733/", "Category": "Breaking News,அண்மைய செய்திகள்,தேசிய செய்திகள்", "Parent URL": null}