{"Source": "ITN news", "Timestamp": "දෙසැම්බර් 22, 2022 16:19", "Headline": "ඉන්දියාව කොරෝනා සෞඛ්‍ය මාර්ගෝපදේශ යළි ක්‍රියාවට නංවයි", "News Content": "කොරෝනා වෛරස ව්‍යාප්තියත් සමග සෞඛ්‍ය මාර්ගෝපදේශ යළි ක්‍රියාවට නංවන ලෙස ඉන්දීය රජය උපදෙස් ලබා දී තිබෙනවා. චීනයේ සීඝ්‍රයෙන් පැතිර යන කොරෝනා ප්‍රභේදයේ ආසාධිතයින් 04 දෙනෙකු ඉන්දියාවෙන් හමුවීමත් සමගයි මෙම පියවර ගෙන ඇත්තේ. මුඛ ආවරණ පැළදීම ඇතුලු සෞඛ්‍ය පුරුදු යළි ක්‍රියාවට නංවන ලෙස ඉන්දීය සෞඛ්‍ය අමාත්‍යවරයා ජනතාවගෙන් ඉල්ලා සිටිනවා. එමෙන්ම වෛරසයට එරෙහි එන්ත හා බූස්ටර් මාත්‍රාව ලබා ගන්නා ලෙසයි සෞඛ්‍ය අංශ ජනතාවගෙන් ඉල්ලා සිටින්නේ. කෙසේ වුවද 2020 හා 2021 වසරයන්හිදි ඉන්දියාව දරුණු කොරෝන‌ා ව්‍යාප්තියන්ට මුහුණ දුන්නද මෙවර කළබලවීමක් අවශ්‍ය නොවන බව විශ්ලේෂකයින් පවසනවා.       ", "URL": "https://www.itnnews.lk/2023/10/05/451658/", "Category": "ජාත්‍යන්තර පුවත්", "Parent URL": null}