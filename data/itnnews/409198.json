{"Source": "ITN news", "Timestamp": "මැයි 1, 2022 12:37", "Headline": "ඉරාකයේ බැග්ඩෑඩ් අගනුවරින් මත්පෙති මිලියන 6 කට වැඩි තොගයක් හමුවෙයි", "News Content": "ඉරාකයේ බැග්ඩෑඩ් අගනුවරින් මත්පෙති මිලියන 6 කට වැඩි තොගයක් හමුවී තිබෙනවා. එය ඉරාකයෙන් හමුවූ වැඩිම මත්පෙති තොගය බවයි විදෙස් මාධ්‍ය වාර්තා කරන්නේ. සවුදි අරාබියට සහ තවත් මැදපෙරදිග රටවල් කිහිපයකට බෙදාහැරීම සදහා මෙම මත්පෙති තොගය බැග්ඩෑඩ් අගනුවර පිහිටි ගබඩාවක තිබී හමුවී තිබෙනවා. මෙම ජාවාරම සම්බන්ධයෙන් ඉරාක ජාතිකයින් තුන්දෙනෙකු සහ අරාබි ජාතිකයින් හතර දෙනෙකු අත්අඩංගුවට ගෙන ඇති බවයි ඉරාක ආරක්ෂක අංශ සදහන් කරන්නේ. එම පුද්ගලයින් සතුව හෂීස් කිලෝග්‍රෑම් 6 ක්ද හමුවී ඇති බවයි විදෙස් මාධ්‍ය වාර්තා කරන්නේ. ඇම්ෆෙටමීන් වර්ගයේ උත්තේජක අඩංගු වන මෙම මත්පෙති තොගය සිරියාවේ සිට ඉරාකයට රැගෙනවිත් ඇති බවයි මේ වනවිට සොයාගෙන ඇත්තේ. ඉරාකයේ මත්ද්‍රව්‍ය බෙදාහැරීම හා ජාවාරම් මරණීය දණ්ඩය හිමිවන වරදක් ලෙසයි සැලකෙන්නේ.       ", "URL": "https://www.itnnews.lk/2023/10/05/409198/", "Category": "ජාත්‍යන්තර පුවත්", "Parent URL": null}