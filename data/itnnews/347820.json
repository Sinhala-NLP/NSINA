{"Source": "ITN news", "Timestamp": "ஜூலை 8, 2021 13:04", "Headline": "ஹைட்டி ஜனாதிபதியின் படுகொலையுடன் தொடர்புடைய நால்வர் சுட்டுக்கொலை..", "News Content": "ஹைட்டி ஜனாதிபதி ஜொனல் மோயிஸின் படுகொலையுடன் தொடர்புடைய நால்வர் அந்நாட்டு பாதுகாப்பு தரப்பினரால் சுட்டுக்கொல்லப்பட்டுள்ளனர். ஹைட்டி தலைநகர் போர்ட் ஓ பிரின்ஸில் உள்ள ஜனாதிபதியின் இல்லத்திலேயே அவர் சுட்டுக்கொல்லப்பட்டார். அவரது வீட்டுக்குள் புகுந்த அடையாளம் தெரியாத துப்பாக்கிதாரிகள் சரமாரியாக மேற்கொண்ட துப்பாக்கி பிரயோகத்தில் அவர் கொல்லப்பட்டதாக அந்நாட்டின் இடைக்கால பிரதமர் க்லோட் ஜோசப் அறிவித்துள்ளார். நாட்டை ஸ்திரநிலையில் முன்னெடுத்துச்செல்வதற்குரிய அனைத்து ஏற்பாடுகளும் மேற்கொள்ளப்பட்டுள்ளதாகவும் மக்கள் பொறுமையுடன் செயற்பட வேண்டும் எனவும் அவர் வேண்டுகோள் விடுத்துள்ளார். ஜனாதிபதியின் படுகொலையானது மனித தன்மையற்ற காட்டுமிராண்டித்தனமான செயல் என கண்டனம் வெளியிட்டுள்ளார். இவ்வாறான படுகொலைகள் மூலம் நாட்டை அராஜாக நிலைக்;கு இட்டுச்செல்ல எந்தவொரு தரப்புக்கும்; இடமளிக்கப்படாது என அவர் மேலும் குறிப்ப்pட்டுள்ளார். 2017ம் ஆண்டு ஆட்சிக்கு வந்த ஜனாதிபதி மோஸ்ஸிற்கு எதிரான ஊழல் குற்றச்சாட்டுக்கள் மற்றும் முறைக்கேடுகள் காரணமாக நாடு பூராக பாரிய ஆர்ப்பாட்டங்கள் இடம்பெற்று வந்துள்ளது. இதேநேரம் பிரிட்டன் மற்றும் அமெரிக்கா உள்ளிட்ட மேற்கு நாடுகள் பல ஹைட்டி ஜனாதிபதியின் படுகொலையை வன்மையாக கண்டித்துள்ளன. ", "URL": "https://www.itnnews.lk/2023/10/05/347820/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}