{"Source": "ITN news", "Timestamp": "නොවැම්බර් 20, 2021 12:23", "Headline": "මසකට පසු ගෙදර යන සයනිවුන් දරුවන්", "News Content": "මෙරට රෝහලකදී උපත ලැබූ ප්‍රථම සය නිවුන් දරුවන්  අද සිය නිවස වෙත රැගෙන ගොස් තිබෙනවා. ඔක්තෝම්බර් මස 19 වනදා කොළඹ නයින්වෙල්ස් රෝහලේදීයි මෙම දරු උපත සිදුවුණේ. දිලිනි වාසනා නමැති වයස අවුරුදු 31 හැවිරිදි මවක් මෙම සය නිවුන් දරුවන්ට උපත ලබාදුන්නා. ඇය අංගොඩ ප්‍රදේශයේ පදිංචිකාරියක්. මෙලෙස උපත ලැබුවේ පිරිමි දරුවන් තුන් දෙනෙකු සහ ගැහැණු දරුවන් තුන් දෙනෙකුයි. සිසේරියන් සැත්කමකින් දරු උපත සිදුවූ අතර ප්‍රසව හා නාරිවේද විශේෂඥ වෛද්‍ය මහාචාර්ය ටිරාන් ඩයස් මහතා ප්‍රමුඛ වෛද්‍යවරුන් කණ්ඩායමක් ඒ සදහා දායක වී තිබෙනවා. උපත ලබා මසකට පසුව මෙම දරුවන් අද අංගොඩ පිහිට සිය නිවස වෙත රැගෙන යනවා. පිටව යාමේ විශේෂ උත්සවයට අග්‍රාමාත්‍ය  බිරිද ශිරන්ති රාජපක්ෂ මහත්මියද එක්වුණා. දරුවන් සහ මව යහපත් සෞඛ්‍ය තත්ත්වයෙන් පසුවන බවයි වෛද්‍යවරුන් ප්‍රකාශ කළේ.   ", "URL": "https://www.itnnews.lk/2023/10/05/377352/", "Category": "Breaking News,දේශීය පුවත්", "Parent URL": null}