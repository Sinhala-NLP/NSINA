{"Source": "ITN news", "Timestamp": "සැප්තැම්බර් 26, 2022 10:23", "Headline": "නෝරු සුළි කුණාටුවෙන් පුද්ගලයින් 4 දෙනෙකු ජීවිතක්ෂයට", "News Content": "පිලිපීනයට බලපා ඇති නෝරු සුළි කුණාටුවෙන් පුද්ගලයින් 4 දෙනෙකු ජීවිතක්ෂයට පත්ව තිබෙනවා. පැයට කිලෝමීටර් 240ක ප්‍රභලත්වයෙන් යුතු නෝරු සුළිකුණාටුව පිලිපීනයට අයත් ලූසාන් දූපතට වැඩිම බලපෑමක් එල්ලකර ඇති බවයි වාර්තා වන්නේ. මිලියන එකසිය දහයකට අධික ජනතාවක් එහි වාසය කරනවා. මෙම වසර තුලදී පිලිපීනයට බලපෑ ප්‍රබලතම සුළි කුණාටුව මෙය ලෙසයි සැලකෙන්නේ. සුළි කුණාටුවත් සමග ඇතිවූ අධික වැසි හේතුවෙන් හදිසි ගංවතුර තත්ත්වයක්ද ඇතිවී තිබෙනවා. හැත්තෑපන්දහසකට අධික පිරිසක් ආරක්ෂිත ස්ථානකරා යොමුකිරීමටයි බලධාරීන් පියවර ගෙන ඇත්තේ. වැඩිම බලපෑමක් එල්ලවී ඇති ප්‍රදේශවලට ඉක්මන් සහනාධාර ලබා දෙන ලෙස ජනාධිපති මාකෝස් උපදෙස් ලබා දී තිබෙනවා. එමෙන්ම ගුවන්, බෝට්ටු සේවා, පාසල් හා සියලු රජයේ කාර්යාල  තාවකාලිකව වසා දැමීමට පියවර ගෙන ඇති අතර ඇතැම් ප්‍රදේශයන්ට විදුලි බලය නොමැති බවද සදහන්.     ", "URL": "https://www.itnnews.lk/2023/10/05/437118/", "Category": "Breaking News,ජාත්‍යන්තර පුවත්", "Parent URL": null}