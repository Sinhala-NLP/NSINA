{"Source": "ITN news", "Timestamp": "ජූලි 29, 2022 18:26", "Headline": "ජනපති සහ ශ්‍රී ලංකාවේ බ්‍රිතාන්‍ය මහ කොමසාරිස්වරිය අතර හමුවක්", "News Content": "ශ්‍රී ලංකාව හා බ්‍රිතාන්‍යය අතර සබඳතා ශක්තිමත් කර ගැනීමට  පූර්ණ සහාය ලබා දෙන බව ශ්‍රී ලංකාවේ බ්‍රිතාන්‍ය මහකොමසාරිස්වරිය ජනාධිපති රනිල් වික්‍රමසිංහ මහතාට සහතික වුණා. ඒ ජනාධිපතිවරයා හමු වූ අවස්ථාවේදීයී. ජනාධිපති රනිල් වික්‍රමසිංහ මහතා සහ ශ්‍රී ලංකාවේ බ්‍රිතාන්‍ය මහකොමසාරිස් සාරා හල්ටන් මහත්මිය අතර හමුව සිදු වූයේ ජනාධිපති කාර්යාලයේදීයී.ජනාධිපතිවරයා වෙත සුබපැතුම් පිළිගැන්වූ මහකොමසාරිස්වරිය සාකච්ඡාවක ද නිරත වුණා. ආර්ථිකය යථා තත්ත්වය ගෙන එම සහ දේශපාලන ස්ථාවරත්වය සඳහා රජය ගෙන ඇති පියවර සම්බන්ධයෙන් ජනාධිපතිවරයා මහකොමසාරිස්වරිය දැනුවත් කළා. එක්සත් ජාතීන්ගේ මානව හිමිකම් සම්බන්ධයෙන් ශ්‍රී ලංකාවේ වගවීම මානව හිමිකම්වලට අනුකූලව කටයුතු කිරීම ඇතුළු කරුණු කිහිපයක් සම්බන්ධයෙන් ද මෙම සාකච්ඡාවේදී අවධානය යොමුව තිබෙනවා.       ", "URL": "https://www.itnnews.lk/2023/10/05/425654/", "Category": "Breaking News,දේශීය පුවත්", "Parent URL": null}