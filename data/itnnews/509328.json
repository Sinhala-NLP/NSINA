{"Source": "ITN news", "Timestamp": "අගෝස්තු 19, 2023 14:17", "Headline": "තායිවාන උප ජනාධිපතිගේ ඇමෙරිකා සංචාරයට විරෝධය පළ කරමින් චීනය යුද අභ්‍යාසයක් අරඹයි", "News Content": "තායිවාන උප ජනාධිපති ඇමෙරිකාවේ සංචාරය කිරිමට විරෝධය පළ කරමින් චීනය යුද අභ්‍යාසයක් ආරම්භ කළා. තායිවාන උප ජනාධිපති විලියම් ලායි මේ වන විට ඇමෙරිකාවේ රැඳී සිටිනවා. ඊට විරෝධය පළ කෙරෙන මෙම යුද අභ්‍යාසය සඳහා ගුවන් හා නාවික සටන් ද ඇතුළත්. ඒ වෙනුවෙන් හමුදා භට ඛණ්ඩ යුද නෞකා සහ ප්‍රහාරක යානා රැසක් එක් කිරීමටයි චිනය කටයුතු කර ඇත්තේ. මෙය ඇමෙරිකාවට එරෙහි චීන යුද ශක්තිය පෙන්නුම් කරන්නක් බව විදෙස් මාධ්‍ය වාර්තා කරනවා. කෙසේ වෙතත් චීනය පවසන්නේ තායිවානය යනු තම පාලනය යටතේ ක්‍රියාත්මක වන රාජ්‍යයක් බවයි. එහෙත් තායිවානය එය ප්‍රතික්ෂේප කරනවා.     ", "URL": "https://www.itnnews.lk/2023/10/05/509328/", "Category": "Breaking News,දේශීය පුවත්", "Parent URL": null}