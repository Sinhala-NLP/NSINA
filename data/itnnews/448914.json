{"Source": "ITN news", "Timestamp": "දෙසැම්බර් 4, 2022 11:33", "Headline": "ජීවිත 191ක් අහිමි කළ සප්ත කන්‍යා අනතුරට අවුරුදු 48 යි", "News Content": "නිස් ජිවිත 191ක් සප්ත කන්‍යා ගිරිසිකරයට බිලි වු බිහිසුණු ගුවන් අනතුර සිදු වී අදට වසර 48ක් සපිරෙනවා. මෙරට ඉතිහාසයේ සිදු වු දරුණුතම ගුවන් අනතුර ලෙසයි සප්ත කන්‍යා ගුවන් අනතුර  ඉතිහාසට එක්ව ඇත්තේ. ඉන්දුනිසීයාවේ සිට ගමන් ඇරඹු මාටින්එයාර් ගුවන් යානය මක්කම බලා ගමන් කරමින් තිබු‍ණේ ශ්‍රී ලංකා ගුවන් කලාපය හරහායි. 1974 වසරේ දෙසැම්බර් 4වනදා රාත්‍රී 10 පමණ වනවිට සමනල කදුවැටිය පාමුළ මස්කෙලිය නල්ලතන්නිය නෝර්වුඩ් ආදී ප්‍රදේශවල ජනතාව විමතියට පත් කරමින් සප්ත කන්‍යා කදුමුදුනින්  දැවැන්ත ශබ්දයක් අසන්නට ලැබුණා. ඉන් අනතුරුව බොහෝ දෙනෙකුට දැක ගත හැකි වුයේ කන්දේ එක් කොටසක යම් ගින්නක් හටගෙන ඇති බවයි. කාර්ය මණ්ඩලයේ 9 දෙනෙකු හා මගීන් එකසියඅසූදෙදෙනෙකු සමග මැක්ඩොන්ල්ඩ් ඩග්ලස් ඩි සී අට වර්ගයේ ගුවන් යානය මෙසේ අනතුරට ලක් වු බව පසුව හෙළි වුනේ රටම කම්පාවට පත් කරමින්. ලොවම කම්පාවු මෙම ගුවන් අනතුර සිදු වී අදට 48 වසරක් සපිරෙනවා. ගුවන්තොටුපළට ඇති දුර නිවැරදි ලෙස හදුනා නොගැනීම හා නියමුවන් ආරක්ෂිත අවම උස මට්ටමට වඩා යානය පහතින් පියාසර කරවීම අනතුරට හේතුව බවයි ගුවන් යානා විශ්ලේෂකයින් අනතුර සම්බන්ධයෙන් සිදුකළ විශ්ලේෂණවලදි හෙළි වුණේ. අනතුරින් ජිවිතක්ෂයට පත් වු වැඩිදෙනා ඉන්දුනිසීයානු ජාතිකයින් වන අතර ඔවුන්ගේ සිරුරු අනතුර සිදු වු ස්ථානට යා බද ස්ථානයක දි මිහිදන් කෙරුණා. අනතුරින් මිය ගිය පිරිස් සිහි කිරිම සදහා නොර්ටන්බ්‍රිජ් හි ස්මාරකයක් ද නිර්මාණය කෙරුණු අතර වාර්ෂිකව එම මිය ගිය පිරිස සිහිපත් කිරීම ද සිදුවන්නේ යළි මෙවන් විපතක් කිසිවෙකුටත් අත් නොවෙවා යන ප්‍රාර්තනය පෙරදැරි කරගෙන.   ", "URL": "https://www.itnnews.lk/2023/10/05/448914/", "Category": "Breaking News,දේශීය පුවත්", "Parent URL": null}