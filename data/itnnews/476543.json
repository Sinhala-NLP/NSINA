{"Source": "ITN news", "Timestamp": "අප්‍රේල් 19, 2023 13:08", "Headline": "වතුකරයේ අඩු ආදායම්ලාභී පවුල් වල පාසල් ළමුන්ට ඉන්දියාවෙන් අභ්‍යාස පොත්", "News Content": "හැටන් කලාප අධ්‍යාපන කාර්යාලය යටතේ පාලන වන වතුකරයේ අඩු අදායම්ලාභි පාසල් ළමුන් 3000 දෙනෙකුට ඉන්දියාවෙන් අභ්‍යාස පොත් නොමිලේ ලබාදිමේ වැඩසටහනක් අද හැටන් ක්‍රිෂ්ණභවන් උත්සව ශාලාවේදී  පැවැත්වුණා. හැටන් දික්ඔය නගර සභාවේ හිටපු සභාපති සහ නාගරික මන්ත්‍රි අලගමුත්තු නන්දකුමාර් මහතාගේ සම්බන්ධිකරණයෙන් ඉන්දියාවේ රජුගාන්ධි පශු වෛද්‍ය අධ්‍යයන පිඨ සහ පර්යේෂණ ආයතන සහ ඉන්දියාවේ පාණ්ඩිචේරි චෙන්නායි රොටරි සමාජය විසින් මෙම අභ්‍යාස පොත් නොමිලේ ලබාදිම සිදු කෙරුණා. හැටන් කලාප අධ්‍යාපන කාර්යාලය යටතේ පාලනය වන සිංහල සහ දමිල පාසල් වල අධ්‍යාපනය ලබන අඩුඅදායම් පවුල් වල පාසල් ළමුන්ට මෙසේ අභ්‍යාස පොත් බෙදා දිම සිදු කෙරුණා. පළමු අදිරය යටතේ පාසල් ළමුන් 3000 දෙනෙකුට , දෙවන අදිරය යටතේ තවත් ළමුන් පිරිසකට නොමිලේ පොත් බෙදා දිම සිදු කරන බව අලගමුත්තු නන්දකුමාර් මහතා කියා සිටියා. අභ්‍යාස පොත් බෙදා දිමේ උත්සවයට නුවරඑලිය දිස්ත්‍රික් පා.ම එස්.උදයකුමාර් , කොළඹ රොටරි සමාජයේ හිටපු සභාපති කරුණාකරන් , ඉන්දියාවේ රජුගාන්ධි පශු වෛද්‍ය අධ්‍යයන පිඨ සහ පර්යේෂණ ආයතන සහ ඉන්දියාවේ පාණ්ඩිචේරි චෙන්නායි රොටරි සමාජය නියෝජනය කරමින් නිලධාරින් පිරිසක් සහභාගිවී සිටියා. ", "URL": "https://www.itnnews.lk/2023/10/05/476543/", "Category": "දේශීය පුවත්", "Parent URL": null}