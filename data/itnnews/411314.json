{"Source": "ITN news", "Timestamp": "මැයි 14, 2022 13:04", "Headline": "සාමාන්‍ය පෙළ සිසුන්ට විශේෂ දැනුම් දීමක්", "News Content": "මෙවර අපොස සාමාන්‍ය පෙළ විභාගයට පෙනී සිටින අයදුම්කරුවන්ගේ ප්‍රවේශ පත්‍ර මෙතෙක් නොලැබුණහොත් ඒවා  විභාග දෙපාර්තමේන්තුවේ නිල වෙබ් අඩවියෙන් බාගත කිරීමේ හැකියාව පවතිනවා. ඩබ්ලිව් ඩබ්ලිව් ඩබ්ලිව් ඩොට් ඩොනේට්ස් ඩොට් එල්කේ යන වෙබ් අඩවියට පිවිස තම ජාතික හැදුනුම්පත් අංකය හෝ විභාග අංකය ද ඇතුළත් කිරීමෙන් අදාළ ප්‍රවේශපත්‍රයේ පිටපතක් බාගත කළ හැකි බව විභාග දෙපාර්තමේන්තුව සදහන් කරනවා. එමෙන්ම අදාළ ප්‍රවේශපත්‍රයේ සංශෝධන ඇත්නම් ඒවාද සිදු කර ගැනීමේ හැකියාව පවතිනවා. ලබන 18 වනදා මධ්‍යම රාත්‍රී 12 දක්වා මෙම සංශෝධන සිදු කළ හැකියි. කෙසේ වුවද එක් අයදුම්කරුවකට සංශෝන සිදු කළ හැකි වන්නේ එක් වරක් හෝ පමණක් බවයි විභාග කොමසාරිස් ජෙනරාල්වරයා සදහන් කරන්නේ. මෙවර අපොස සාමාන්‍ය පෙල විභාගය මැයි මස 23 වනදා සිට ජුනි මස 01 වනදා දක්වා පැවැත්වෙනවා.        ", "URL": "https://www.itnnews.lk/2023/10/05/411314/", "Category": "දේශීය පුවත්", "Parent URL": null}