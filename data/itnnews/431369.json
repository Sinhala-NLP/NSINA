{"Source": "ITN news", "Timestamp": "අගෝස්තු 27, 2022 09:41", "Headline": "ට්‍රම්ප්ගේ නීතියට බාධා කිරීම් ගැන අධිකරණයට වාර්තා කරන බව එෆ් බී අයි සංවිධානය පවසයි", "News Content": "ඇමෙරිකා එක්සත් ජනපදයේ හිටපු ජනපති ඩොනල්ඩ් ට්‍රම්ප් නීතියට බාධා කිරිම සම්බන්ධයෙන් අධිකරණයට වාර්තා කිරීමට කටයුතු කරන බව එෆ් බී අයි සංවිධානය පවසනවා. හිටපු ජනාධිපතිවරයාගේ ෆ්ලොරීඩා හි නිවස පසුගියදා සෝදිසි කිරිමට ලක්වුනා. ඒ ඔහුගේ ජනාධිපති ධුර කාලයට අදාළ ලිපි ලේඛණ එහි සගවා ඇත්ද යන්න සොයා බැලීමටයි. මෙම අවස්ථාවේදී එෆ් බී අයි නිලධාරීන්ට ඩොනල්ඩ් ට්‍රම්ප්ගේ පාර්ශ්වයෙන් බාධා එල්ලවූ බවයි එම නිලධාරීන් සදහන් කර ඇත්තේ. මේ සම්බන්ධයෙන් සාක්ෂි ගණනාවක් ඇති බවද ඔවුන් ප්‍රකාශ කළා. කෙසේ වෙතත් ඩොනල්ඩ් ට්‍රම්ප් පවසන්නේ මෙම ක්‍රියාව දේශපාලන පළිගැනීමක් බවයි.       ", "URL": "https://www.itnnews.lk/2023/10/05/431369/", "Category": "ජාත්‍යන්තර පුවත්", "Parent URL": null}