{"Source": "ITN news", "Timestamp": "நவம்பர் 15, 2022 12:05", "Headline": "வரவு செலவு திட்டத்தின் 2ம் வாசிப்பு மீதான விவாதம் ஆரம்பம்.", "News Content": "அடுத்த வருடத்திற்கென முன்வைக்கப்பட்ட வரவு செலவு திட்டம் தொடர்பில் ஆளும் மற்றும் எதிர்க்கட்சி மக்கள் பிரதிநிதிகள் கருத்துக்களை வெளியிட்டிருந்தனர். ஏற்றுமதியை அடிப்படையாக கொண்ட வரவு செலவு திட்டத்தை ஜனாதிபதி சமர்பித்துள்ளதாக பாராளுமன்ற உறுப்பினர் கலாநிதி சரத் வீரசேகர தெரிவித்துள்ளார். சுற்றுச்சூழலுக்கு உகந்த, டிஜிட்டல் மயம் மற்றும் விவசாயத்தை கட்டியெழுப்பும் வகையில் வரவு செலவு திட்டம் அமைந்துள்ளது. இளைஞர் யுவதிகளுக்கான தொழில் வாய்ப்புக்களை அதிகரிக்கும் நோக்கில் ஜனாதிபதி வரவு செலவு திட்டத்தை சமர்பித்துள்ளதாக பாராளுமன்ற உறுப்பினர் கலாநிதி சரத் வீரசேகர தெரிவித்துள்ளார். இதேவேளை மக்களை கொஞ்சம் கொஞ்சமாக மரணிக்கச்செய்யும் வரவு செலவு திட்டமென பாராளுமன்ற உறுப்பினர் வாசுதேவ நாணயக்கார தெரிவித்துள்ளார். வாழ்க்கைச்செலவு உச்சமடைந்துள்ளது. மக்களுக்கு சம்பளம் அதிகரிக்கப்படவில்லை. வருமானம் அதிகரிக்கப்படவில்லையென பாராளுமன்ற உறுப்பினர் வாசுதேவ நாணயக்கார தெரிவித்துள்ளார். இதேவேளை சில எளிய விடயங்களை மேலோட்டமாக கூறியுள்ளதாக பாராளுமன்ற உறுப்பினர் சங்கைக்குரிய அத்துரலிய ரத்தனதேரர் தெரிவித்துள்ளார். ஜனாதிபதியின் பாரிய புத்திசாலித்தனம் மற்றும் நாட்டை கட்டியெழுப்பும் மூலோபாய திட்டங்கள் இதில் இல்லையென பாராளுமன்ற உறுப்பினர் சங்கைக்குரிய அத்துரலிய ரத்தனதேரர் தெரிவித்துள்ளார். இதனிடையே நாட்டின் பிள்ளைகளுக்கென பாரிய நிதி ஒதுக்கப்பட்டுள்ளதாக இராஜாங்க அமைச்சர் கீதா குமாரசிங்க தெரிவித்துள்ளார். நாட்டின் பொருளாதார பிரச்சினைகளை ஒரு புறம் வைத்து நாட்டை கட்டியெழுப்புவதற்கும், ஸ்திரத்தன்மையுடன் முன்னெடுத்து செல்வதற்கும் சகலரும் ஒத்துழைப்பு வழங்க வேண்டுமென அவர் குறிப்பிட்டுள்ளார். குறைகூறி பயனில்லையென இராஜாங்க அமைச்சர் கீதா குமாரசிங்க தெரிவித்துள்ளார். இதேவேளை வரவு செலவு திட்;டத்தின் 2ம் வாசிப்பு மீதான விவாதம் பாராளுமன்றத்தில் இடம்பெற்றுவருகிறது. ஜனாதிபதி ரணில் விக்ரமசிங்கவும் விவாதம் இடம்பெறும் சந்தர்ப்பத்தில் பாராளுமன்றத்திற்கு வருகை தந்தார். ", "URL": "https://www.itnnews.lk/2023/10/05/445769/", "Category": "Breaking News,தேசிய செய்திகள்,முதன்மை செய்தி", "Parent URL": null}