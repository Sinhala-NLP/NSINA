{"Source": "ITN news", "Timestamp": "දෙසැම්බර් 19, 2021 17:33", "Headline": "දැවි තෙල් හා අපද්‍රව්‍ය පිරිපහදු කිරීමෙන් ලබන ආදායම 100%කින් වර්ධනය කර ගැනීමට සැලසුම්", "News Content": "දැවි තෙල් හා අපද්‍රව්‍ය පිරිපහදු කිරීමෙන් ලබන ආදායම 100%කින් වර්ධනය කර ගැනීමට සමුද්‍රීය පරිසර ආරක්ෂණ අධිකාරිය සැලසුම් කර තිබෙනවා. සමුද්‍රීය පරිසර ආරක්ෂණ අධිකාරිය යටතේ ලියාපදිංචි වී සිටින සමාගම් 25 ක් නැව්වලින් ඉවත් කරන දැවි තෙල් සහ අපද්‍රව්‍ය පිරි පහදු කිරීමේ කටයුතු සිදු කරමින් සිටිනවා. මෙරටට වසරකදී පැමිණෙන නැව් 5000 න් 2000 ක පමණ අපද්‍රව්‍ය සහ දැවිතෙල් පිරිපහදු කිරීමේ කාර්යය සිදු වනවා. දැනට වසරකට දැවිතෙල් සහ අපද්‍රව්‍ය මෙට්‍රික් ටොන් 27000 ත් 35000 ත් අතර ප්‍රමාණයක් පිරිපහදු කෙරෙන අතර ඉදිරියේ දී එය මෙට්‍රික් ටොන් පනස් දහස දක්වා ඉහළ නැංවීමට සමුද්‍රීය පරිසර ආරක්ෂණ අධිකාරිය සැලසුම් කර තිබෙනවා. ඒ තුළින් රටට ආර්ථික වාසියක් ලබා ගැනීමට හැකි බවයි රාජ්‍ය අමාත්‍ය නීතිඥ මොහාන් ප්‍රියදර්ශන ද සිල්වා මහතා පැවසුවේ.     ", "URL": "https://www.itnnews.lk/2023/10/05/383687/", "Category": "Breaking News,දේශීය පුවත්", "Parent URL": null}