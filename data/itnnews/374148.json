{"Source": "ITN news", "Timestamp": "නොවැම්බර් 5, 2021 14:10", "Headline": "දිල්ලි නගරය දුමාරයෙන් වැසෙයි", "News Content": "ඉන්දියාවේ දිල්ලි නගරය ඊයේ රාත්‍රියේ සිට ඝන දුමාරයෙන් වැසි ගොස් ඇති බව වාර්තා වනවා. ඊයේ පැවති දීපාවලි උත්සවය නිමිත්තෙන් පැවති ගිනිකෙළි සංදර්ශන සහ රතිඤ්ඤා භාවිතය හේතුවෙන් මෙම තත්ත්වය උද්ගත වී ඇති බවයි ඉන්දීය මාධ්‍ය වාර්තා කරන්නේ. ඝන දුමාරය සහ මීදුම් තත්ත්වය හේතුවෙන් දිල්ලි අගනුවර ඉන්දිරා ගාන්ධි ජාත්‍යන්තර ගුවන් තොටුපළේ දර්ශන පථය ද අද උදෑසන වන විට අපැහැදිලි මට්ටමක පැවති බව සදහන්. මේ වන විට ඉන්දියාවේ වායු දූෂණ දර්ශකය 382 දක්වා අනතුරුදායක ලෙස ඉහළ ගොස් තිබෙනවා. ලොව වායු දූෂණය ඉහළම නගර 30 අතරින් නගර 22 ක් ම අයත් වන්නේ ඉන්දියාවටයි. විෂ වායු අඝ්‍රාහනය වීම තුළින් එරට මිලියනයකට වැඩි සංඛ්‍යාවක් වාර්ෂිකව මිය යන බවද වාර්තා වනවා.               ", "URL": "https://www.itnnews.lk/2023/10/05/374148/", "Category": "ජාත්‍යන්තර පුවත්", "Parent URL": null}