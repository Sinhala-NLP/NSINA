{"Source": "ITN news", "Timestamp": "பிப்ரவரி 15, 2022 12:23", "Headline": "மட்டக்களப்பு மாவட்டத்தில் கசிப்பு உற்பத்தி நிலையங்கள் முற்றுகை", "News Content": "மட்டக்களப்பு மாவட்டத்தில் மதுவரி திணைக்களம் முன்னெடுத்துள்ள விசேட நடவடிக்கைகளின் போது பெருமளவிலான கசிப்பு உற்பத்தி நிலையங்கள் முற்றுகையிடப்பட்டன. இம்மாவட்டத்தில் கடந்த ஒரு மாத காலமாக முன்னெடுக்கப்பட்ட இவ்விசேட நடவடிக்கையின் போது 16 கசிப்பு உற்பத்தி நிலையங்கள் முற்றுகையிடப்பட்டதாக மதுவரி திணைக்கள அதிகாரிகள் தெரிவித்தனர். மட்டக்களப்பு மாவட்ட மதுவரி திணைக்கள அத்தியட்சகர் எஸ் ரஞ்சனின் ஆலோசனைக்கமைய திணைக்கள பொறுப்பதிகாரி நியூட்டன் அவுட்ஸ்கோன் தலைமையில் இந்நடவடிக்கை முன்னெடுக்கப்பட்டது. வாழைச்சேனை, செங்கலடி , கிராண் ஆகிய பிரதேச செயலகபிரிவில் முற்றுகை முன்னெடுக்கப்பட்டது. இதன்போது போதைப்பொருள் விற்பனை மற்றும் உற்பத்தி ஆகியவை தொடர்பில் 94 வழக்குகள் தாக்கல் செய்யப்பட்டதாகவும் அத்தியட்சகர் தெரிவித்துள்ளார். இவ்வாறு முற்றுகையிடப்பட்ட 16 கசிப்பு உற்பத்தி நிலையங்களிலிருந்து உற்பத்திக்கென பயன்படுத்தப்பட்ட பொருட்களும் பெருமளவு கசிப்பு மீட்கப்பட்டதாகவும் தெரிவிக்கப்படுகின்றது. ", "URL": "https://www.itnnews.lk/2023/10/05/395248/", "Category": "Breaking News,தேசிய செய்திகள்", "Parent URL": null}