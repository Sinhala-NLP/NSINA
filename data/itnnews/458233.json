{"Source": "ITN news", "Timestamp": "ජනවාරි 29, 2023 18:11", "Headline": "ලාදුරු රෝගීන් 1,325 ක්", "News Content": "ලෝක ලාදුරු දිනය අදට යෙදී තිබෙනවා. ඒ වෙනුවෙන් ලාදුරු දින ජාතික වැඩසටහන සහ පාගමන මොරටුවේ දී පැවැත්වුණා. මේ අතර ලාදුරු රෝගය මෙරට යළි හිස එසවීමේ අවදානමක් මතුව ඇති බව සෞඛ්‍ය අංශ පවසනවා. බැක්ටීරියාවක් මගින් බෝවන ලාදුරු රෝගය තුළින් සම සහ තස්නායු පද්ධතියට දැඩි බලපැම් එල්ලකරනවා. රෝගියෙකුගෙන් තවත් රෝගියෙකුට බෝවන ලාදුරු සදහා මේ වනතෙක් නිෂ්චිත වාහකයෙකු හදුනාගෙන නැහැ. ලාදුරු වැළදුනු පුද්ගලයෙකු වෙනුවෙන් බහු ඖෂධ ප්‍රතිකාර ලබාදීම සිදුකෙරෙන අතර රෝගයේ ප්‍රභේදය අනුව මාස 6 ක් හෝ 12 ක් ප්‍රතිකාර ලබාදිය යුතු වනවා. ශ්‍රී ලංකාව ලාදුරු රෝගය සම්පූර්ණයෙන්ම පාලනය කළ රටක් ලෙස 1995 වසරේ දී නම්කෙරුණ ද 2000 වසර වනවිට යළි රෝගීන් වාර්තා වුණා. එමෙන්ම පසුගිය වසර වනවිට ලාදුරු රෝගීන් 1325 දෙනෙකු වාර්තාවීම අවදානම් තත්ත්වයක් බවයි සෞඛ්‍ය අංශ පෙන්වා දෙන්නේ. එම රෝගීන් වැඩි සංඛ්‍යාවක් මොරටුව සහ කොළඹ ආශ්‍රිතව වාර්තාවී තිබෙනවා. එම රෝගීන්ගෙන් 10%ක්ම වයස අවුරුදු 14ට අඩුවීම විශේෂත්වයක් වනවා. ලාදුරු රෝගය පාලනය සදහා මහජන සහාය අත්‍යවශ්‍ය බවයි සෞඛ්‍ය අංශ අවධාරණය කරන්නේ. ඒ වෙනුවෙන් අදට යෙදී ඇති ලාදුරු දිනයට සමගාමීව අදින් අරඹමු ලාදුරු වළකමු යන තේමාවෙන් පාගමනක් අද පැවැත්වුණා. එමෙන්ම ලාදුරු දිනය වෙනුවෙන් අම්බලන්තොට,  උසන්ගොඩ වෙරළ උද්‍යානයේ දී සරුංගල් සැණකෙළියක් ද පැවැත්වුණා. ලාදුරු රෝගය තුරන් කිරීම සදහා ගතයුතු ක්‍රියාමාර්ග දැක්වෙන වැකි සමග නිර්මාණය කළ සරුංගල් මේ සදහා එක්කර තිබුණා. පසුගිය වසරේ දී හම්බන්තොට දිස්ත්‍රික්කයෙන් ලාදුරු රෝගීන් 45 දෙනෙකු වාර්තා වී ඇති අතර ඔවුන්ගෙන් 22නෙකුම වාර්තා වී ඇත්තේ අම්බලන්තොට සෞඛ්‍ය වෛද්‍ය නිලධාරී කොට්ඨාසයෙන්.   ", "URL": "https://www.itnnews.lk/2023/10/05/458233/", "Category": "Breaking News,දේශීය පුවත්", "Parent URL": null}