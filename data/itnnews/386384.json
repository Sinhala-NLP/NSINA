{"Source": "ITN news", "Timestamp": "ජනවාරි 3, 2022 11:51", "Headline": "ඩුබායි එක්ස්පෝ ප්‍රදර්ශනයේ ශ්‍රී ලංකා ප්‍රදර්ශන දිනය අදයි", "News Content": "ඩුබායි එක්ස්පෝ ප්‍රදර්ශනයේ ශ්‍රී ලංකා ප්‍රදර්ශන දිනය අදයි. දවස පුරා උත්කර්ෂවත් ආකාරයෙන් එය පැවැත්වීමට කටයුතු යොදාඇති බවද විදේශ අමාත්‍යංශය සදහන් කරනවා. අමාත්‍යවරුන් වන මහාචාර්ය ජී එල් පීරිස් හා ප්‍රසන්න රණතුංග යන මහත්වරුන්ගේ ප්‍රධානත්වයෙනුයි ප්‍රදර්ශනයේ අද දිනය ආරම්භ කෙරෙන්නේ. අවස්ථානුකූල සංචලතාව හා තිරසරත්වය යන තේමාවෙන් පසුගිය ඔක්තෝබර් මාසයේ සිට එළඹෙන මාර්තු මාසය දක්වා ඩුබායි එක්ස්ෆෝ ප්‍රදර්ශනය මාස හයක කාලයක් පැවැත්වෙනවා. අක්කර 1,083 ක කාන්තාර භූමියක පැවැත්වෙන මෙම ප්‍රදර්ශනයට රටවල් 282 ක් එක්ව සිටිනවා.   ", "URL": "https://www.itnnews.lk/2023/10/05/386384/", "Category": "දේශීය පුවත්", "Parent URL": null}