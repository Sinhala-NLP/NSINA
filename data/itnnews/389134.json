{"Source": "ITN news", "Timestamp": "ජනවාරි 16, 2022 19:11", "Headline": "බලංගොඩ නගර සභාවේ සභාපතිවරයා සහ මාවනැල්ල ප්‍රාදේශීය සභාවේ සභාපතිවරයා එම ධූර වලින් ඉවතට", "News Content": "බලංගොඩ නගර සභාවේ සභාපතිවරයා සහ මාවනැල්ල ප්‍රාදේශීය සභාවේ සභාපතිවරයා එම ධූර වලින් වහාම ක්‍රියාත්මක වන පරිදි ඉවත් කර තිබෙනවා. ඊට අදාළ ගැසට් නිවේදනය සබරගමුව පළාත් ආණ්ඩුකාර ටිකිරි කොබ්බෑකඩුව මහතා විසින් නිකුත් කිරීමටයි පියවර ගෙන තිබෙන්නේ. එම සභාපතිවරුන් ඉදිරිපත් කළ අයවැය යෝජනා පරාජයවීම හේතුවෙන් සබරගමුව පළාත් ආණ්ඩුකාර ටිකිරි කොබ්බෑකඩුව මහතාට ඇති බලතල වලට අනුව ඔවුන් ධුරයෙන් ඉවත් කළ බව ගැසට් නිවේදනයේ සඳහන්. ඒ අනුව බලංගොඩ නගර සභාවේ සභාපති චාමික ජයමිණි වැවේගෙදර සහ මාවනැල්ල ප්‍රාදේශීය සභාවේ චන්දන කුමාර ජයවර්ධන යන මහත්වරුන් සිය ධුර වලින් ඉවත් කර තිබෙනවා.     ", "URL": "https://www.itnnews.lk/2023/10/05/389134/", "Category": "දේශීය පුවත්", "Parent URL": null}