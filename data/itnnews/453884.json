{"Source": "ITN news", "Timestamp": "ජනවාරි 5, 2023 09:55", "Headline": "ඇමසන් සමාගම රැකියා කප්පාදුවක් සිදු කිරීමට සුදානම් වෙයි", "News Content": "ඇමෙරිකාවේ ඇමසන් සමාගම රැකියා කප්පාදුවක් සිදු කිරීමට සුදානම් වනවා. ගෝලීය ආර්ථික අර්බුදය හමුවේ වියදම් අවම කිරිමේ අරමුණින් මෙම රැකියා කප්පාදුව සිදු කිරීමට නියමිත බවයි සමාගමේ ඉහළ පෙලේ නිලධාරියෙක් මාධ්‍යට සදහන් කර ඇත්තේ. ඒ අනුව දහඅටදහසකට වැඩි පිරිසකට රැකියා අහිමිවනු ඇති බවට අනුමාන කෙරෙනවා. ලබන 18වනදින රැකියා කප්පාදුව සිදු කිරීමට නියමිත අතර රැකියා අහිමිවන්නන්ට එදින ඒ පිළිබදව දැනුම්දීමට නියමිතයි. ලක්ෂ 3ක පමණ පිරිසක් ඇමසන් සමාගමේ සේවයේ නිරත වන අතර රැකියා අහිමිවන සංඛ්‍යාව ඉන් 6%කට ආසන්නවනවා. රැකියා කප්පාදුවක් සිදු කිරීමට නියමිත බව මීට මාස 02කකදි ඇමසන් සමාගම නිවේදනය කළා.     ", "URL": "https://www.itnnews.lk/2023/10/05/453884/", "Category": "ජාත්‍යන්තර පුවත්", "Parent URL": null}