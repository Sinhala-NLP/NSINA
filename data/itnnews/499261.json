{"Source": "ITN news", "Timestamp": "ජූලි 12, 2023 13:36", "Headline": "පූජ්‍ය කටුදොර සුමන ස්වාමින් වහන්සේට සංඝනායක පදවියක්", "News Content": "ගුලවිට කටුදොර ගලපිටගල පුරාණ විහාරය හා මාලිගාවත්ත ශ්‍රී නිවාසාවාරාමය යන උභය විහාරයන්හි විහාරාධිපති පූජ්‍ය කටුදොර සුමන ස්වාමින් වහන්සේ කළුතර දිස්ත්‍රික්කය හා බෙන්තර වලල්ලාවිට කෝරළයේ ද්විතික සංඝනායක පදවියෙන් පිදුම් ලැබුවා. ද්විතික සංඝනායක පදවියෙන් පිදුම් ලැබු පූජ්‍ය කටුදොර සුමන ස්වාමින් වහන්සේට සන්නස් පත්‍රය පිළිගැන්විමේ උත්සවය ගුලවිට ගලපිටගල පුරාණ විහාරස්ථානයේ දී පැවැත්වුණා. විහාරස්ථ දායක සභාව සංවිධාන කළ උපහාර උත්සවය පැවැත්වුනේ මල්වතු පාර්ශවයේ අනුනායක නියංගොඩ විජිතසිරි ස්වාමින් වහන්සේගේ ප්‍රධානත්වයෙන්. මීගහතැන්න විද්‍යාරාම පිරිවනේ සිට අලංකාර පෙරහැරකින් උන්වහන්සේ ගලපිටගල විහාරස්ථානය වෙත වැඩමකරවනු ලැබුවා. පුනරුත්ථාපන කොමසාරිස් ජනරාල් මේජර් ජෙනරාල් දර්ශන හෙට්ටිආරච්චි මහතායි සන්නස් පත්‍රය පිළිගැන්වීම සිදුකළේ. මහාධිකරණ විනිසුරු ආචාර්ය නාමල් බණ්ඩාර බලල්ල මහතා විජිනිපත පිළිගන්වනු ලැබුවා. ගිහිපැවිදි විශාල පිරිසක් මෙම අවස්ථාවට එක්ව සිටියා.             ", "URL": "https://www.itnnews.lk/2023/10/05/499261/", "Category": "Breaking News,දේශීය පුවත්", "Parent URL": null}