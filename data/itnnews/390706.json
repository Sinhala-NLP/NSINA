{"Source": "ITN news", "Timestamp": "ජනවාරි 23, 2022 15:19", "Headline": "කුර්දි කැරලිකරුවන් හා අයිඑස් ත්‍රස්තවාදීන් අතර දරුණු ගැටුම්", "News Content": "කුර්දි කැරලිකරුවන් ප්‍රමුඛ සිරියා ඩිමොක්‍රටික් සටන්කාමීන් හා අයිඑස් ත්‍රස්තවාදීන් අතර දරුණු ගැටුම් හටගෙන තිබෙනවා. අයිඑස් ත්‍රස්තවාදීන් අල් සිනා බන්ධනාගාරයේ සිටි තම සගයින් බේරා ගැනීම සඳහා පසුගියදා එයට ප්‍රහාරයක් එල්ල කළා. ඊට ප්‍රතිචාර වශයෙනුයි කුර්දි කැරළිකරුවන් ඇමෙරිකාවේ සහයෝගය මත අයිඑස් ත්‍රස්තයින්ට ප්‍රහාර එල්ල කිරීම ආරම්භ කර ඇත්තේ. දෙපාර්ශ්වය අතර දරුණු ගැටුම් හටගෙන ඇති අතර අයිඑස් ත්‍රස්තවාදීන් 23 දෙනෙකු පමණ ජීවිතක්ෂයට පත්ව තිබෙනවා. ප්‍රදේශයෙන් පලායාමට නොහැකිවන ලෙස අයිඑස් ත්‍රස්තවාදීන් වටකර ප්‍රහාර එල්ල කරන බවයි කුර්දි කැරළිකරුවන් සඳහන් කරන්නේ. ගැටුම් අතරතුරදී සාමාන්‍යවැසියන් පසු දෙනෙකු ද ජීවිතක්ෂයට පත්ව ඇති බව සඳහන්.       ", "URL": "https://www.itnnews.lk/2023/10/05/390706/", "Category": "ජාත්‍යන්තර පුවත්", "Parent URL": null}