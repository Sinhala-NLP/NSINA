{"Source": "ITN news", "Timestamp": "සැප්තැම්බර් 6, 2023 13:37", "Headline": "“සුහුරුලිය” ජාත්‍යන්තරයේ අවධානයට", "News Content": "අමෙරිකා එක්සත් ජනපදයේ එක්සත් ජාතීන්ගේ මූලස්ථානයේ වාර්ෂිකව පැවැත්වෙන සයිබර් අවකාශයේ කාන්තා සහයෝගිතා වැඩසටහන සඳහා මෙවර ශ්‍රී ලංකාව නියෝජනය කිරීමේ අවස්ථාව ශ්‍රී ලංකා තොරතුරු හා සන්නිවේදන තාක්ෂණ නියෝජිතායතනයට(ICTA) හිමි වී තිබෙනවා. ඒ අනුව එම නියෝජිතායතනයේ ධාරිතා ප්‍රවර්ධනජ්‍යෙෂ්ඨ කළමනාකාරීනි චාදිකා යහම්පත් මෙනෙවිය වැඩසටහන සඳහා සහභාගී වූ බවයි එම ආයතනය නිවේදනය කළේ. සයිබර් අවකාශයේ මෙන් ම තොරතුරු තාක්ෂණ ක්ෂේත්‍රයේ කටයුතු සඳහා ගෝලීය වශයෙන් කාන්තා සහභාගිත්වය වර්ධනය කර ගැනීම මෙහි ප්‍රමුඛ අරමුණක් බව සඳහන්. ශ්‍රී ලංකා තොරතුරු හා සන්නිවේදන තාක්ෂණ නියෝජිතායතනය විසින් ක්‍රියාත්මක කරන සුහුරුලිය වැඩසටහන මඟින් මෙරට කාන්තා ප්‍රජාව සවිබල ගැන්වීමට දක්වන ලද දායකත්වය ශ්‍රී ලංකාවට මෙම නියෝජනය ලබා ගැනීමේ දී ඉතා වැදගත් නිර්ණායකයක් වී තිබෙනවා සුහුරුලිය වැඩසටහන යටතේ මේ වන විට මෙරට ග්‍රාමීය කාන්තාවන් 17,000ක් ඍජුව සහ තවත් 175,000ක් වක්‍රව ඩිජිටල් තාක්ෂණයෙන් සවිබල ගැන්වීමට හැකිවී තිබේ.ඔවුන්කාන්තා ව්‍යවසායිකාවන් වශයෙන් මෙරට ජාතික ආර්ථීකයටපසුගිය වසර තුළ පමණක් රුපියල් බිලියන 1.2කමුදලක් උත්පාදනය කර දී ඇති බවද සඳහන්. සුහුරුලිය පළමු අදියරේ ලත් ඉතා ඉහළ සාර්ථකත්වය මත මේ වන විට එහි දෙවන අදියර ක්‍රියාත්මක කිරීමට නියමිතයි. .\nගෝලීය වශයෙන් කාන්තා සංවර්ධනය වෙනුවෙන් කටයුතු කරන වැඩසටහන් පිළිබඳව අධ්‍යයනයටත්,ගෝලීය පාර්ශවකරුවන් සමඟ සම්බන්ධතා ඇතිකර ගැනීමටත්, ගෝලීය කාන්තා වැඩසටහන් මෙහෙයවන පුද්ගලයින් සමඟ සම්බන්ධවී ඔවුන්ගේ දැක්ම සහ අදහස් ලබා ගැනීමටත් මෙහිදී හැකිවූ බවත් සුහුරුලිය දෙවැනි අදියර ක්‍රියාත්මක කිරීමට මෙම වැඩසටහන ශක්තියක් වන බවත් චාදිකා යහම්පත් මෙනෙවිය පවසනවා ", "URL": "https://www.itnnews.lk/2023/10/05/513934/", "Category": "දේශීය පුවත්,රස බර", "Parent URL": null}