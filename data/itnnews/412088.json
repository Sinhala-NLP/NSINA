{"Source": "ITN news", "Timestamp": "මැයි 19, 2022 09:12", "Headline": "නිරිතදිග මෝසම දිවයින හරහා ස්ථාපිත වෙයි", "News Content": "නිරිතදිග මෝසම දිවයින හරහා ස්ථාපිතව ඇති අතර  බස්නාහිර, සබරගමුව, මධ්‍යම, වයඹ සහ දකුණු පළාත්වල විටින් විට වැසි හෝ ගිගුරුම් සහිත වැසි ඇතිවේ. සබරගමුව පළාතේත් මහනුවර, නුවරඑළිය, ගාල්ල සහ මාතර දිස්ත්‍රික්කවලත් ඇතැම් ස්ථාන වලට මි.මී. 50ට වැඩි තරමක තද වැසි ඇතිවිය හැක. උතුරු පළාතේත් අනුරාධපුර දිස්ත්‍රික්කයේත් වැසි වාර කිහිපයක් ඇති වේ. මධ්‍යම කඳුකරයේ බටහිර බෑවුම් ප්‍රදේශවලත් උතුරු,උතුරු-මැද සහ වයඹ පළාත්වලත් හම්බන්තොටසහ ත්‍රිකුණාමලය දිස්ත්‍රික්කවලත් විටින් විට හමන පැ.කි.මී. (40-50) ක පමණ තද සුළං ඇතිවිය හැක. ", "URL": "https://www.itnnews.lk/2023/10/05/412088/", "Category": "කාලගුණ අනාවැකිය,දේශීය පුවත්", "Parent URL": null}