{"Source": "ITN news", "Timestamp": "ஜூன் 21, 2022 12:58", "Headline": "வீட்டுப்பணிப்பெண்ணாக வெளிநாடு செல்வோரின் வயதெல்லையை மறுசீரமைக்க அமைச்சரவை அனுமதி..", "News Content": "வீட்டு வேலை சார்ந்த பணிகளுக்காக வெளிநாடுகளுக்கு செல்லும் இலங்கை பணியாளர்களின் வயதெல்லையை மறுசீரமைக்க அமைச்சரனை அனுமதி வழங்கியுள்ளது. வீட்டு பணிப்பெண்ணாக சவுதி அரேபியாவிற்கு செல்வோரின் ஆக குறைந்த வயதெல்லை 25 ஆக தற்போது காணப்படுகிறது. ஏனைய மத்திய கிழக்கு நாடுகளுக்கான ஆக குறைந்த வயதெல்லை 23 ஆகவும், ஏனைய நாடுகளுக்கு செல்வோரின் வயதெல்லை 21 ஆகவும் காணப்படுகிறது. எனினும் வீட்டு வேலை சார்ந்த பணிகளுக்கென செல்வதற்காக ஆக குறைந்த வயதெல்லையை 21 ஆக மறுசீரமைக்க அமைச்சரவை அனுமதியளித்துள்ளது. தொழில் மற்றும் வெளிநாட்டு வேலைவாய்ப்பு அமைச்சரால் முன்வைக்கப்பட்ட யோசனைக்கமைய வயதெல்லையை மறுசீரமைப்பது தொடர்பில் அமைச்சரவைக்கு பரிந்துரைகளை வழங்க நீதி , சிறைச்சாலைகள் மற்றும் அரசியலமைப்பு சீர்த்திருத்தங்கள் அமைச்சர் தலைமையில் அமைச்சரவை உப குழு ஒன்றை நியமிப்பதற்கென கடந்த 6ம் திகதி இடம்பெற்ற அமைச்சரவை கூட்டத்தின் போது தீர்மானிக்கப்பட்டது. ", "URL": "https://www.itnnews.lk/2023/10/05/418329/", "Category": "Breaking News,அண்மைய செய்திகள்", "Parent URL": null}