{"Source": "ITN news", "Timestamp": "டிசம்பர் 10, 2021 13:01", "Headline": "தொடர்ந்தும் எரிவாயு வெடிப்பு சம்பவங்கள் பதிவாகும் நிலையில்.. பாதுகாப்பான புதிய எரிவாயு சிலிண்டர்கள் சந்தைக்கு..", "News Content": "எரிவாயு வெடிப்பு சம்பவம் தொடர்பில் ஆராய்வதற்காக ஜனாதிபதியால் நியமிக்கப்பட்ட குழு சம்பவ இடங்களை நேரில் சென்று பரிசோதிக்கும் பணிகளை நிறைவு செய்துள்ளது. நிறுவனங்களை பரிசோதித்தல் மற்றும் அதிகாரிகளை விசாரித்தல் போன்ற பணிகளும் நிறைவு செய்யப்பட்டுள்ளதாக குழுவின் தலைவர் பேராசிரியர் ஷாந்த வல்பொலகே தெரிவித்தார். எரிவாயு பிரச்சினையுடன் தொடர்புடைய சகல தரப்பினரையும் அழைத்து தகவல்களை சேகரிக்கும் பணிகள் இடம்பெறுகின்றன. விரைவில் பரிந்துரைகள் அடங்கிய அறிக்கை சமர்ப்பிக்கப்படுமென பேராசிரியர் ஷாந்த வல்பொலகே தெரிவித்தார். இதேவேளை நாட்டில் தொடர்ந்தும் எரிவாயு வெடிப்பு சம்பவங்கள் பதிவாகியுள்ளன. இந்நிலையில் லிட்ரோ மற்றும் லாப் நிறுவனங்கள் பாதுகாப்பான புதிய எரிவாயு சிலிண்டர்களை சந்தைக்கு விநியோகித்துள்ளன. புதிய சிலிண்டர்களில் இரு வர்ணங்களில் பொலித்தீன் முத்திரை இணைக்கப்பட்டுள்ளதாக எரிவாயு நிறுவனங்கள் அறிவித்துள்ளன. ", "URL": "https://www.itnnews.lk/2023/10/05/381987/", "Category": "Breaking News,அண்மைய செய்திகள்,தேசிய செய்திகள்", "Parent URL": null}