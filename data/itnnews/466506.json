{"Source": "ITN news", "Timestamp": "මාර්තු 9, 2023 09:53", "Headline": "අත්‍යවශ්‍ය ආහාර ද්‍රව්‍ය රැසක මිල පහළට", "News Content": "ඇමෙරිකා ඩොලරයට සාපේක්ෂව රුපියලේ අගය ඉහළයාමත් සමඟ ආනයනික  භාණ්ඩවල මිල 10%කින් අඩු කිරීමට තීරණය කර තිබෙනවා. අත්‍යවශ්‍ය ආහාර ද්‍රව්‍ය රැසක මිල අඩු කරන බවයි අත්‍යවශ්‍ය ආහාර ද්‍රව්‍ය ආනයනකරුවන්ගේ සංගමය පවසන්නේ. ඒ අනුව ලොකු ළුණු කිලෝග්‍රෑමයක මිල රුපියල් 30කින් අඩු කිරීමට තීරණය කර තිබෙනවා. සීනි , පරිප්පු ආදීයෙහි මිල ද අඩු කෙරෙන බවයි අත්‍යවශ්‍ය ආහාර ද්‍රව්‍ය ආනයනකරුවන්ගේ සංගමය පවසන්නේ. මේ අතර මාස 6කට වලංගු වන පරිදි අර්තාපල් සඳහා වන විශේෂ වෙළෙඳ බද්ද රුපියල් 30කින් ඉහළ නංවා තිබෙනවා. ඒ අනුව එම බද්ද රුපියල් 50ක් වනවා. දේශිය අර්තාපල් ගොවීන් ආරක්ෂා කිරිම මෙහි අරමුණ බවයි මුදල් අමාත්‍යාංශය පවසන්නේ.       ", "URL": "https://www.itnnews.lk/2023/10/05/466506/", "Category": "Breaking News,දේශීය පුවත්", "Parent URL": null}