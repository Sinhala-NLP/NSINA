{"Source": "ITN news", "Timestamp": "අගෝස්තු 8, 2022 09:15", "Headline": "ජපානයේ දෛනික කොරෝනා ආසාදිතයින් සංඛ්‍යාව ලක්ෂ දෙක ඉක්මවයි", "News Content": "ජපානයෙන් දෛනිකව වාර්තා වන කොරෝනා වයිරස ආසාදිතයින් සංඛ්‍යාව ලක්ෂ දෙක ඉක්මවා තිබෙනවා. ඊයේ දිනයේ දී එරටින් හමුවී ඇති සමස්ත වයිරස ආසාදිතයින් සංඛ්‍යාව 214,000 කට අධිකයි. එමෙන්ම ගතවූ පැය 24 ට එරටින් වාර්තා වන කොරෝනා මරණ සංඛ්‍යාව 161 ක්. එමෙන්ම ඊයේ දිනයේ දී ලොවපුරා රටවල් 228 කින් හමුව ඇති සමස්ත වයිරස ආසාදිතයින් සංඛ්‍යාව 556,051 ක්. සිදුව ඇති මරණ සංඛ්‍යාව 780 ක්. ඒ සමගම ලොව සමස්ත කොරෝනා මරණ සංඛ්‍යාව හැටහතර ලක්ෂ තිස්හය දහස් හාරසිය අනූදෙක දක්වා ඉහළ ගියා. හමුව ඇති ආසාදිතයින් සංඛ්‍යාව පනස්අට කෝටි අනූහතර ලක්ෂයකට ආසන්න බවයි ලෝක සෞඛ්‍ය සංවිධානය නිවේදනය කරන්නේ.             ", "URL": "https://www.itnnews.lk/2023/10/05/427561/", "Category": "ජාත්‍යන්තර පුවත්", "Parent URL": null}