{"Source": "ITN news", "Timestamp": "செப்டம்பர் 17, 2021 10:52", "Headline": "இந்தியாவில் இடைநிறுத்தப்பட்ட IPL போட்டிகள் நாளை மறுதினம் டுபாயில் ஆரம்பம்..", "News Content": "2021ம் ஆண்டிற்கான ஐ.பி.எல் கிரிக்கெட் தொடரின் இடைநிறுத்தப்பட்ட போட்டிகள் நாளை மறுதினம் முதல் ஆரம்பமாகவுள்ளன. இதற்கமைய நாளை மறுதினம் தொடரில் 30வது லீக் போட்டி டுபாயில் இடம்பெறவுள்ளது. சென்னை சுப்பர் கிங்ஸ் மற்றும் மும்பை இந்தியன்ஸ் ஆகிய அணிகள் போட்டியில் மோதவுள்ளன. கடந்த ஏப்ரல் மாதம் 9ம் திகதி ஐபிஎல் கிரிக்கெட் தொடர் இந்தியாவில் ஆரம்பமானது. 29 லீக் போட்டிகள் இடம்பெற்ற நிலையில் இந்தியாவில் கொவிட் தொற்று பரவல் அதிகரித்ததன் காரணமாக போட்டிகள் இடைநிறுத்தப்பட்டன. இந்நிலையில் எஞ்சிய போட்டிகளை ஐக்கிய அரபு அமீரகத்தில் நடத்துவதற்கு தீர்மானம் எட்டப்பட்டது. இதற்கமைய தொடரின் எஞ்சியுள்ள 26 லீக் போட்டிகளும் ஐக்கிய அரபு அமீரகத்தில் இடம்பெறவுள்ளன ", "URL": "https://www.itnnews.lk/2023/10/05/363057/", "Category": "Breaking News,அக்கம் பக்கம்,கிரிக்கெட்,சர்வதேச செய்திகள்,விளையாட்டு", "Parent URL": null}