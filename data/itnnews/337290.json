{"Source": "ITN news", "Timestamp": "மே 16, 2021 17:40", "Headline": "பயணத்தடை கட்டுப்பாட்டு நடைமுறைகளை மீறிய 306 பேர் கைது", "News Content": "கடந்த 24 மணியத்தியாலங்களில் பயணத்தடை கட்டுப்பாட்டு நடைமுறைகளை மீறிய குற்றச்சாட்டின் அடிப்படையில் 306 பேர் கைதுசெய்யப்பட்டுள்ளனர். தனிமைப்படுத்தல் சட்ட நடைமுறைகளை மீறிய குற்றச்சாட்டின் அடிப்படையில் இதுவரை 9 ஆயிரத்து 588 பேர் கைதுசெய்யப்பட்டுள்ளனர். பயணக்கட்டுப்பாடு நடைமுறைகளை சோதனைக்குட்படுத்தும் வகையில் மேல்மாகாணத்துக்கு நுழையும் மற்றும் மேல்மாகாணத்திலிருந்து வெளியேறும் 14 இடங்களில் பொலிஸாரும் இராணுவத்தினரும் இணைந்து வீதி சோதனை நடவடிக்கைளை முன்னெடுத்து வருகின்றனர். நேற்றைய தினத்தில் ஆயிரத்து 826 வாகனங்கள் அதன்போது சோதனைக்குட்படுத்தப்பட்டுள்ளன. குறித்த வாகனங்களில் பயணித்த 3 ஆயிரத்து 525 பேர் சோதனைக்குட்படுத்தப்பட்டள்ளதோடு, 42 வாகனங்களில் பயணித்தவர்கள் மீள திருப்பியனுப்பப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/337290/", "Category": "Breaking News,தேசிய செய்திகள்", "Parent URL": null}