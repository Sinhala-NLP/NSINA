{"Source": "ITN news", "Timestamp": "செப்டம்பர் 14, 2022 10:34", "Headline": "விசேட ரோந்து நடவடிக்கையில் கேரள கஞ்சா போதைப்பொருளுடன் இந்திய பிரஜைகள் ஐவர் கைது..", "News Content": "வடமேல் கடற்பகுதியில் முன்னெடுக்கப்பட்ட விசேட ரோந்து நடவடிக்கையின்போது கேரள கஞ்சா போதைப்பொருளை ஏற்றிவந்த படகுடன் இந்திய பிரஜைகள் 5 பேர் கைதுசெய்யப்பட்டுள்ளனர். 434 கிலோ கிராம் கேரள கஞ்சா போதைப்பொருள் கைப்பற்றப்பட்டதாக கடற்படையினர் தெரிவித்துள்ளனர். புத்தளம் குதிரைமலை முனைக்கு மேற்கு பகுதியில் சர்வதேச கடல் எல்லையை மீறி இலங்கை கடல் எல்லைக்குள் பிரவேசித்த நிலையில், இந்திய பிரஜைகளின் படகு சோதனைக்குட்படுத்தப்பட்டுள்ளது. அதன்போது 9 உர மூடைகளில் மறைத்துவைக்கப்பட்டிருந்த கேரள கஞ்சா போதைப்பொருள் கைப்பற்றப்பட்டது. அவற்றின் பெறுமதி 130 மில்லியன் ரூபாவுக்கும் அதிகமென மதிப்பிடப்பட்டுள்ளது. கைதுசெய்யப்பட்ட சந்தேக நபர்கள் மேலதிக சட்ட நடவடிக்கைகளுக்காகவும், விசாரணைகளுக்காகவும் கற்ப்பிட்டி பொலிஸாரிடம் ஒப்படைக்கப்பட்டுள்ளனர். ", "URL": "https://www.itnnews.lk/2023/10/05/434939/", "Category": "Breaking News,அண்மைய செய்திகள்", "Parent URL": null}