{"Source": "ITN news", "Timestamp": "අප්‍රේල් 3, 2023 17:48", "Headline": "ඛනිජ තෙල් සේවකයන් හිටපු ජනාධිපති මෛත්‍රී හමුවෙයි", "News Content": "ඛනිජ තෙල් සංස්ථාව ප්‍රතිව්‍යුහගත කිරීමට විරුද්ධව සත්‍යග්‍රහයේ නිරත වූ ඛණිජ සංස්ථා ශ්‍රී ලංකා නිදහස් සේවක සංගමයේ නියෝජිතයන් හිටපු ජනාධිපති හා ශ්‍රී ලංකා නිදහස් පක්ෂයේ සභාපති මෛත්‍රීපාල සිරිසේන මහතා පක්ෂ මූලස්ථානයේ දී හමුවී තිබෙනවා. මෙම අවස්ථාවට ශ්‍රී ලංකා නිදහස් සේවක සංගමයේ ලේකම් ලෙස්ලි දේවේන්ද්‍ර හා ශ්‍රී ලංකා නිදහස් පක්ෂ වෘත්තිය සමිති නායකයන් සහභාගී වුණා. සාකච්ඡාවෙන් අනතුරුව මාධ්‍යයට අදහස් දැක්වූ ශ්‍රී ලංකා නිදහස් සේවක සංගමයේ ලේකම් ලෙස්ලි දේවේන්ද්‍ර මහතා ප්‍රකාශ කළේ සේවකයන්ට සිදුවූ අසාධාරණය පිළිබඳව පාර්ලිමේන්තුව තුල හඬක් නගන බවට මෛත්‍රීපාල සිරිසේන මහතා පොරොන්දු වූ බවයි. ", "URL": "https://www.itnnews.lk/2023/10/05/473011/", "Category": "දේශීය පුවත්", "Parent URL": null}