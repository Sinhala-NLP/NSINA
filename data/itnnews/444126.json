{"Source": "ITN news", "Timestamp": "நவம்பர் 4, 2022 12:00", "Headline": "உள்ளுராட்சிமன்றத் தேர்தலில் மொட்டு சின்னத்தை முன்னிலைப்படுத்தி போட்டியிடவுள்ளதாக பொதுஜன பெரமுன கட்சி தெரிவிப்பு", "News Content": "உள்ளுராட்சி மன்றத் தேர்தலில் மொட்டு சின்னத்தை முன்னிலைப்படுத்தியே போட்டியிடவுள்ளதாக ஸ்ரீலங்கா பொதுஜன பெரமுன கட்சி தெரிவித்துள்ளது. முன்னாள் ஜனாதிபதி மஹிந்த ராஜபக்ஷ தலைமையில் பலமான அரசியல் கூட்டணி உருவாக்கப்படுமென கட்சியின் ஊடகப்பேச்சாளர் , பாராளுமன்ற உறுப்பினர் சஞ்ஜீவ எதிரிமான்ன தெரிவித்தார். ஸ்ரீலங்கா பொதுஜன பெரமுன , பல சவால்களை கடந்துள்ளது. நாட்டின் நன்மைக்காக எடுக்கப்பட்ட சில தீர்மானங்கள் , சூழ்நிலைக்கு பொறுத்தமற்றதாக அமைந்தது. நாட்டு மக்களின் எதிர்பார்ப்புக்கமைய ஸ்ரீலங்கா பொதுஜன பெரமுன கட்சி மறுசீரமைக்கப்படும். அடுத்த வருடம் இடம்பெறவுள்ள உள்ளுராட்சி மன்ற தேர்தலில் மொட்டுசின்னத்தை முன்னிலைப்படுத்தியே பொதுஜன பெரமுன கட்சி போட்டியிடுமென பாராளுமன்ற உறுப்பினர் சஞ்ஜீவ எதிரிமான்ன தெரிவித்தார். ", "URL": "https://www.itnnews.lk/2023/10/05/444126/", "Category": "Breaking News,தேசிய செய்திகள்", "Parent URL": null}