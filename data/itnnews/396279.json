{"Source": "ITN news", "Timestamp": "පෙබරවාරි 20, 2022 14:48", "Headline": "කැනඩාවේ ඔටාවා නුවර පැවැත්වෙන උද්ඝෝෂණ විසුරුවා හැරේ", "News Content": "එන්නත්කරණය අනිවාර්ය කිරීමට හා නිරෝධායන නීති දැඩි කිරීමට විරුද්ධව කැනඩාවේ ඔටාවා නුවර පැවැත්වෙන උද්ඝෝෂණ විසුරුවා හැරීමට පොලීසිය කටයුතු කර තිබෙනවා. විරෝධතාකරුවන් පළවා හැරීමට ගම්මිරිස් ආශ්‍රිතව නිෂ්පාදනය කළ රසායනිකයක් හා දුම් ප්‍රහාර එල්ලකර ඇති බවයි විදෙස් මාධ්‍ය සදහන් කරන්නේ. පසුගිය දින කීපය තුළදී පමණක් පුද්ගලයින් දෙසීයකට අධික සංඛ්‍යාවක් අත්අඩංගුවට ගැනීමට ද පොලීසිය කටයුතු කර තිබෙනවා. පාර්ලිමේන්තුවට හා අග්‍රාමාත්‍ය කාර්යාලයට ඇතුළුවන මාර්ග අවහිර කරමින් ඔවුන් උද්ඝෝෂණයේ නිරතවීම පොලිස් ක්‍රියාමාර්ගවලට හේතුවී ඇති බව සදහන්. විරෝධතා මැඩපැවැත්වීමට අග්‍රාමාත්‍ය ජස්ටින් ටෘෘඩෝ නීතිමය ක්‍රියාමාර්ග ගැනීමට සූදානම් වනවා.     ", "URL": "https://www.itnnews.lk/2023/10/05/396279/", "Category": "ජාත්‍යන්තර පුවත්", "Parent URL": null}