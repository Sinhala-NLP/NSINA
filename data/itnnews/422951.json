{"Source": "ITN news", "Timestamp": "ஜூலை 13, 2022 12:45", "Headline": "கொழும்புக்கு மேலதிகமாக வெளி இடங்களுக்கும் லிற்றோ எரிவாயு விநியோகம் முன்னெடுப்பு…", "News Content": "இன்றைய தினம் கொழும்புக்கு மேலதிகமாக நாட்டின் ஏனைய பகுதிகளுக்கு லிற்றோ நிறுவனம் எரிவாயு விநியோக நடவடிக்கைகளை முன்னெடுத்துள்ளது. நாளாந்தம் ஒரு இலட்சம் சிலிண்டர்கள் விநியோகிக்கப்படுவதாக லிற்றோ நிறுவனம் சுட்டிக்காட்டியுள்ளது. கடந்த 10ம் திகதி மூவாயிரத்து 700 மெட்ரிக் தொன் எரிவாயு கொண்டுவரப்பட்டதையடுத்து மீண்டும் நேற்றைய தினம் முதல் எரிவாயு விநியோக நடவடிக்கைகள் ஆரம்பிக்கப்பட்டுள்ளன. மேலும் மூவாயிரத்து 725 மெட்ரிக் தொன் எரிவாயு நேற்றைய தினம் நாட்டுக்கு கொண்டுவரப்பட்ட நிலையில், மேலும் சில எரிவாயு கப்பல்கள் நாட்டுக்கு வருகைத்தரவுள்ளதாக லிற்றோ நிறுவனம் குறிப்பிட்டுள்ளது. ஓகஸ்ட் மாதம் முதலாம் திகதிக்கு முன்னர் வீட்டுப்பாவனைக்கான எரிவாயு விநியோகம் வழமைக்கு கொண்டுவரப்பட்டு, தட்டுப்பாடு நிவர்த்தி செய்யப்படுமென லிற்றோ நிறுவனம் நம்பிக்கை வெளியிட்டுள்ளது. ", "URL": "https://www.itnnews.lk/2023/10/05/422951/", "Category": "Breaking News,அண்மைய செய்திகள்", "Parent URL": null}