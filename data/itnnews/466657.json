{"Source": "ITN news", "Timestamp": "மார்ச் 9, 2023 14:57", "Headline": "75வது சுதந்திரதின நாணயக்குற்றிகள் விற்பனைக்கு", "News Content": "இலங்கையின் 75வது சுதந்திரத்தினத்தை முன்னிட்டு வெளியிடப்பட்ட 1000 ரூபா நினைவு நாணயக்குற்றிகள் விற்பனை செய்யப்படவுள்ளதாக இலங்கை மத்திய வங்கி அறிவித்துள்ளது. அதன் படி குறித்த நாணயக்குற்றி ஒன்றினை 6000 ரூபாவுக்கு பெற்றுக் கொள்ளமுடியுமென அறிவிக்கப்பட்டுள்ளது. ஒருவருக்கு ஒருநாணயம் மட்டுமே விற்பனை செய்யப்படவுள்ளதாகவும் குறிப்பிடப்பட்டுள்ளது. குறித்த நாணயக்குற்றியினை பெற்றுக்கொள்ள நினைப்பவர்கள் மத்திய வங்கியின் விற்பனை நிலையங்களில் தமது தனிப்பட்ட அடையாள விபரங்களை சமர்ப்பித்து கொள்வனவு செய்து கொள்ளமுடியுமென அறிவிக்கப்பட்டுள்ளது. அத்துடன் கொழும்பு 01ல் அமைந்துள்ள நாணய நூதனசாலையிலும், அனுராதபுரம், மாத்தளை , மாத்தறை, திருகோணமலை, கிளிநொச்சி, மற்றும் நுவரெலியாவிலும் உள்ள பிராந்திய அலுவலகங்களில் நாணயக்குற்றிகளை பெற்றுக்கொள்ளமுடியுமென மத்தியவங்கி தெரிவித்துள்ளது. ", "URL": "https://www.itnnews.lk/2023/10/05/466657/", "Category": "Breaking News,தேசிய செய்திகள்", "Parent URL": null}