{"Source": "ITN news", "Timestamp": "அக்டோபர் 15, 2021 12:40", "Headline": "கொழும்பின் நான்கு கல்வி வலயங்களில் உயர்தர மாணவர்களுக்கு பைசர் தடுப்பூசி வழங்கும் பணிகள் ஆரம்பம்", "News Content": "நாடெங்கிலும் கொவிட் தடுப்பூசி வழங்கும் செயற்பாடுகள் இன்றைய தினமும் முன்னெடுக்கப்படுகின்றன. உயர்தரப்பரீட்சைக்கு தோற்றும் மாணவர்களுக்கு பைசர் தடுப்பூசி வழங்கும் பணிகளும் ஆரம்பமாகியுள்ளதாக சுகாதார அமைச்சு தெரிவித்துள்ளது. முதற்கட்டமாக கொழும்பு மாவட்டத்தில் நான்கு கல்வி வலயங்களை சேர்ந்த உயர்தர பரீட்சைக்கு தோற்றும் மாணவர்களுக்கு இன்றைய தினம் முதல் பைசர் தடுப்பூசி வழங்கப்படுகிறது. சுகாதார அமைச்சு மற்றும் கல்வி அமைச்சு இணைந்து இந்த வேலைத்திட்டத்தை முன்னெடுக்கிறது. காலை 8.30 முதல் பிற்பகல் 3.30 மணி வரை உயர்தர மாணவர்களுக்கு பைசர் தடுப்பூசி ஏற்றப்படவுள்ளது. இதற்கமைய 18 முதல் 19 வயதுக்குட்பட்ட 24 ஆயிரம் பாடசாலை மாணவர்களுக்கு பைசர் தடுப்பூசியின் முதல் டோஸ் வழங்கப்படுகிறது. ", "URL": "https://www.itnnews.lk/2023/10/05/369328/", "Category": "Breaking News,அண்மைய செய்திகள்,தேசிய செய்திகள்", "Parent URL": null}