{"Source": "ITN news", "Timestamp": "මැයි 23, 2022 14:24", "Headline": "ගතවූ පැය 24 ට වැඩිම කොරෝනා ආසාදිතයින් උතුරු කොරියාවෙන්", "News Content": "ගතවූ පැය 24 ට වාර්තා වූ කොරෝනා මරණ 476 ත් සමග ලොව පුරා රටවල් 227 කින් වාර්තා වූ සමස්ත කොරෝනා මරණ සංඛ්‍යාව ලක්ෂ 63 ඉක්මවා ගියා. ඊයේ දිනයේදී හමුව ඇති සමස්ත ආසාදිතයින් සංඛ්‍යාව 476,103 ක්.  වැඩිම වයිරස ආසාදිතයින් සංඛ්‍යාවක් හමුවී ඇත්තේ උතුරුකොරියාවෙන්. එම සංඛ්‍යාව 185,000 කට අධිකයි. ඒ සමගම එරට සමස්ත වයිරස ආසාදිතයින් සංඛ්‍යාව විසිහය ලක්ෂ හතලිස් දහස ඉක්මවා තිබෙනවා. එමෙන්ම තායිවානයෙන් 79,000 ක් ඕස්ට්‍රේලියාවෙන් 38,000 ක් ජපානයෙන් 34,000 ක් හා ඇමෙරිකාවෙන් 19,000 ක් ලෙස වයිරස ආසාදිතයින් හමුව තිබෙනවා. ඒ සමගම ලොව සමස්ත කොරෝනා ආසාදිතයින් සංඛ්‍යාව පනස්දෙකෝටි හැත්තෑ හත්ලක්ෂයකට ආසන්න වනවා.       ", "URL": "https://www.itnnews.lk/2023/10/05/412773/", "Category": "ජාත්‍යන්තර පුවත්", "Parent URL": null}