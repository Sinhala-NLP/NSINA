{"Source": "ITN news", "Timestamp": "ඔක්තෝබර් 26, 2022 20:25", "Headline": "සූර්ය විදුලි බලය වෙනුවෙන් ලබා දෙන ගාස්තු සංශෝධනය නව සබඳතාවලට පමණයි", "News Content": "වහලය මත සවි කරන සූර්ය විදුලි ජනන පද්ධති වෙනුවෙන් ලබා දෙන ගාස්තු සංශෝධන කළ ද සංශෝධිත ගාස්තු ලබා දෙන්නේ නව සබඳතාවලට පමණක් බව අමාත්‍ය කංචන විජේසේකර මහතා පවසනවා. අමාත්‍යවරයා ට්විටර් පණිවුඩයක් නිකුත් කරමිනුයි මේ බව සඳහන් කරන්නේ. පැරණි සබඳතා සදහා ලබාදෙනුයේ පෙර එකඟ වු ගාස්තු පමණක් බව ද එහි සඳහන්. ඒ අනුව නව සබඳතා සදහා  කිලෝ වොට් 500ට අඩු පද්ධතිවලට රුපියල් 37 ක් සහ කිලෝවොට් 500ට වැඩි පද්ධතිවලට රුපියල් 34.50 ක් ගෙවීම සිදුකෙරෙණවා. ඒ සඳහා කැබිනට් අනුමැතිය ලැබී ඇති අතර  සූත්‍රයක් මත පදනම්ව වාර්ෂිකව ගාස්තු සකස් කරන බවයි අමාත්‍යවරයා පවසන්නේ. මේ අතර ලංකා විදුලිබල මණ්ඩලයේ සහ ලංකා ගල් අඟුරු සමාගමේ නිලධාරීන් සමග නොරොච්චෝලේ ලක්විජය බලාගාරයට අවශ්‍ය ගල් අඟුරු ලබා ගැනීම සඳහා අවශ්‍ය මුදල් වෙන් කර ගැනීම සහ ප්‍රසම්පාදන කටයුතු සිදු කිරිම පිළිබඳව ප්‍රගති සමාලෝචන හමුවක් අමාත්‍ය කංචන විජේසේකර මහතාගේ ප්‍රදානත්වයෙන් අද පැවැත් වුණා. මෙම වාරය වෙනුවෙන් අවශ්‍ය ගල් අඟුරු නෞකා 38න් පළමු නෞකාව ඊයේ පැමිණි අතර මීළග නෞකාව 31ක් වන දින පැමිණිමට නියමිතයි. ", "URL": "https://www.itnnews.lk/2023/10/05/442593/", "Category": "Breaking News,දේශීය පුවත්", "Parent URL": null}