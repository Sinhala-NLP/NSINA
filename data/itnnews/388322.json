{"Source": "ITN news", "Timestamp": "ජනවාරි 12, 2022 11:48", "Headline": "නිරෝධායන නීති කඩමින් බ්‍රිතාන්‍ය අගමැති කාර්යාලයේ පැවති සාදයක් ගැන විමර්ශන", "News Content": "නිරෝධායන නීති කඩකරමින් බ්‍රිතාන්‍ය අග්‍රාමාත්‍ය කාර්යාලයේ සාදයක් පැවැත්වූ බවට අනාවරණයවීමත් සමඟ ඒ පිළිබඳ විශේෂ විමර්ශනයක් මේ වනවිට ආරම්භ කර තිබෙනවා. 2020 වසරේ මැයි මස 20 වන දින බ්‍රිතාන්‍ය අග්‍රාමාත්‍ය කාර්යාල පරිශ්‍රයේදී පැවැත්වූ සාදයකට ආරාධනා කරමින් යැවූ ඊමේල් පණිවුඩයක් පිළිබඳ මාධ්‍ය වාර්තා කිරීමත් සමඟයි මෙම පරීක්ෂණය ආරම්භකර ඇත්තේ. බ්‍රිතාන්‍ය අග්‍රාමාත්‍ය බොරිස් ජොන්සන්ගේ පෞද්ගලික ලේකම් මෙම ඊමේල් පණිවුඩය යොමුකර තිබෙනවා. පුද්ගලයින් සිය දෙනෙකුට පමණ එම සාදය සඳහා ආරාධනා කර තිබූ බවයි වාර්තා වන්නේ. අග්‍රාමාත්‍යවරයා ඔහුගේ බිරිඳ හා තවත් පුද්ගලයින් 30 දෙනෙකු පමණ මෙයට සහභාගිවී ඇති බව බීබීසී පුවත් සේවය අනාවරණය කරනවා. සිද්ධිය සම්බන්ධයෙන් අග්‍රාමාත්‍යවරයා සත්‍ය හෙළිකළ යුතු බවයි විපක්ෂය පවසන්නේ. කෙසේ වුවද අග්‍රාමාත්‍යවරයා සාදයට සහභාගිවූයේද නැද්ද යන්න පිළිබඳව මේ වනතෙක් ප්‍රකාශ කර නැහැ.         ", "URL": "https://www.itnnews.lk/2023/10/05/388322/", "Category": "ජාත්‍යන්තර පුවත්", "Parent URL": null}