{"Source": "ITN news", "Timestamp": "ඔක්තෝබර් 1, 2022 10:34", "Headline": "යුක්‍රේනයේ ප්‍රදේශ කිහිපයක් රුසියාවට ඈඳා ගැනීම බයිඩන් හෙලා දකී", "News Content": "යුක්‍රේනයේ ප්‍රදේශ කිහිපයක් රුසියාවට ඈදා ගැනීම ඇමෙරිකා ජනාධිපති ජෝ බයිඩන් දැඩි ලෙස හෙලාදැක තිබෙනවා. යුක්‍රේනය ඈදා ගැනීමෙන් පසු බටහිර රටවල්වලට එරෙහිව රුසියා ජනාධිපති ව්ලැදිමීර් පුටින් සිදුකළ තර්ජන ඇමෙරිකා එක්සත් ජනපදය නොතකන බවද ජෝ බයිඩන් පැවසුවා. රුසියා හමුදා අල්ලාගත් කෙර්සන්, සපොරොෂ්ෂියා, ලුහාන්ස් හා ඩොනට්ස්ක් ප්‍රදේශ ජනමත විචාරණයක් පැවැත්වීමෙන් පසු තම රටට ඈදා ගැනීමට තම රජය කටයුතු කළා. මෙම ක්‍රියාවට එරෙහිව එක්සත් ජාතීන්ගේ ආරක්ෂක මණ්ඩලයේ යෝජනාවක් ඉදිරිපත් කෙරුණද රුසියාව නිෂේධ බලය භාවිතකරමින් එය ප්‍රතික්ෂේප කර තිබෙනවා. එහිදී චීනය ඡන්දය ලබා දීමෙන් වැළකී සිටියා.         ", "URL": "https://www.itnnews.lk/2023/10/05/438151/", "Category": "ජාත්‍යන්තර පුවත්", "Parent URL": null}