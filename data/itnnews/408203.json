{"Source": "ITN news", "Timestamp": "අප්‍රේල් 25, 2022 09:47", "Headline": "ප්‍රංශ ජනාධිපතිවරණයෙන් එමානුවෙල් මැක්‍රොන්ට විශිෂ්ට ජයක්", "News Content": "ඊයේ පැවති ප්‍රංශ ජනාධිපතිවරණයෙන් විශිෂ්ට ජයග්‍රහණයක් හිමිකර ගැනීමට ප්‍රංශ ජනාධිපති එමානුවෙල් මැක්‍රොන් සමත් වුණා. ඒ අනුව ඉදිරි වසර 5 සඳහා ප්‍රංශයේ ජනාධිපතිවරයා ලෙස එමානුවෙන් මැක්‍රෝන්ට බලය හිමිවනවා. ඊයේ පැවති ජනාධිපතිවරණයෙන් ඔහු හිමිකරගත් ඡන්ද ප්‍රතිශතය 58.55% ක්. ඔහුට විරුද්ධව තරගවැදී අන්ත දක්ෂිණාන්ෂික අපේක්ෂිකා මාරීන් ලේ පෙන් හට හිමිකර ගැනීමට හැකිවූයේ 41.45% ක ඡන්ද ප්‍රතිශතයක් පමණයි. කෙසේ වුවද ප්‍රංශ ජනාධිපතිවරණ ඉතිහාසයේ අන්ත දක්ෂිණාන්ෂික අපේක්ෂකයෙකු හිමිකරගත් වැඩිම ඡන්ද ප්‍රතිශතයද මෙයයි. කෙසේ වුවද ඇය අඛණ්ඩව පරාජයට පත්වූ 8 වන අවස්ථාව ද මෙය වනවා. මැතිවරණයෙන් එමානුවෙල් මැක්‍රෝන් විශිෂ්ට ජයග්‍රහණයක් හිමිකර ගත්තද දේශපාලනික මත අනුව ප්‍රංශය දෙකඩ වී ඇති බවයි විශේලේෂකයින් පෙන්වා දෙන්නේ.       ", "URL": "https://www.itnnews.lk/2023/10/05/408203/", "Category": "Breaking News,ජාත්‍යන්තර පුවත්", "Parent URL": null}