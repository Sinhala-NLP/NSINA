{"Source": "ITN news", "Timestamp": "ජූලි 1, 2023 13:55", "Headline": "කෙන්යාවේ ට්‍රක් රථ අනතුරකින් පුද්ගලයින් 48 දෙනෙකු ජීවිතක්ෂයට", "News Content": "බටහිර කෙන්යාවේ ලොන්ඩියානි නගරයේ සිදු වූ ට්‍රක් රථ අනතුරකින් පුද්ගලයින් 48 දෙනෙකු ජීවිතක්ෂයට පත් වුණා. එම නගරයේ අධිවේගී මාර්ගයකදීයි අනතුර සිදුව තිබෙන්නේ. රියදුරුට පාලනය කර ගත නොහැකි වූ ට්‍රක් රථය තවත් වාහනවල සහ පදිකයින්ගේ ගැටීමෙන් අනතුර සිදුව ඇති බවයි වාර්තා වන්නේ. ලොන්ඩියානි නගරය කෙන්යාවේ කාර්යබහුල නගරයක් ද වනවා. මියගිය අය අතුරින් බොහෝ දෙනෙක් ට්‍රක් රථයට යට වී මියගොස් ඇති බවයි වාර්තා වුණේ. තුවාල ලැබූ තවත් පුද්ගලයන් 30 දෙනෙකු රෝහල්ගත කර තිබෙනවා. අනතුර සිදුවන අවස්ථාවේ පැවති දැඩි වර්ෂාව හේතුවෙන් ගලවා ගැනීමේ කටයුතුවලට බාධා එල්ල වී තිබෙන බවද විදෙස් මාධ්‍ය වැඩිදුරටත් වාර්තා කරනවා.     ", "URL": "https://www.itnnews.lk/2023/10/05/496483/", "Category": "Breaking News,ජාත්‍යන්තර පුවත්", "Parent URL": null}