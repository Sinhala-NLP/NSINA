{"Source": "ITN news", "Timestamp": "ஜனவரி 27, 2023 12:12", "Headline": "இலங்கை உலக பொருளாதாரத்திலிருந்து விலகி செயற்பட முடியாதென்கிறார் IMF நிறைவேற்று பணிப்பாளர்..", "News Content": "இலங்கை போன்று வளர்ச்சியடையும் பொருளாதாரத்தை கொண்ட நாடுகள் , உலக பொருளாதாரத்திலிருந்து தனித்து செயற்பட முடியாதென சர்வதேச நாணய நிதியத்தின் நிறைவேற்று பணிப்பாளர் கலாநிதி கிருஷ்ணமூர்த்தி சுப்ரமணியம் தெரிவித்துள்ளார். இலங்கை மத்திய வங்கியின் மதிப்பீட்டு பிரிவினால் ஏற்பாடு செய்யப்பட்ட நிகழ்வொன்றில் கலந்துகொண்டு உரையாற்றும்போதே அவர் இவ்வாறு குறிப்பிட்டார். ‘மாற்றமடையும் உலகில் நிதிக்கொள்கை’ எனும் தொனிப்பொருளில் அவர் விரிவுரை நிகழ்த்தினார். நிகழ்வில் மத்திய வங்கியின் ஆளுநர் கலாநிதி நந்தலால் வீரசிங்க உள்ளிட்ட சிரேஷ்ட அதிகாரிகள் பலர் கலந்துகொண்டனர். \nஇலங்கை போன்று வளர்ச்சியடையும் பொருளாதாரத்தை கொண்ட நாடுகள், உலக பொருளாதாரத்திலிருந்து தனித்து செயற்பட முடியாது. யுக்ரேன் – ரஷ்யா யுத்தம் காரணமாக உலக பொருளாதாரத்தில் ஏற்பட்ட மாற்றம், இலங்கை போன்ற நாடுகளின் பொருளாதாரத்தில் தாக்கம் செலுத்தியது. முதலீட்டாளர்கள் தமது முதலீடுகளை வாபஸ் பெற்றதால், வளர்ச்சியடைந்துவரும் பொருளாதாரம் சீர்குலைந்ததாக சர்வதேச நாணய நிதியத்தின் நிறைவேற்று பணிப்பாளர் கலாநிதி கிருஷ்ணமூர்த்தி சுப்ரமணியம் தெரிவித்துள்ளார். ", "URL": "https://www.itnnews.lk/2023/10/05/457899/", "Category": "Breaking News,தேசிய செய்திகள்", "Parent URL": null}