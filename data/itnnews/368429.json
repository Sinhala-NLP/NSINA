{"Source": "ITN news", "Timestamp": "அக்டோபர் 11, 2021 12:31", "Headline": "பால்மா, கேஸ், சீமெந்து, போதுமை மா பொருட்களுக்கு புதிய விலை இன்று முதல் அமுலில்..", "News Content": "சமையல் எரிவாயுக்களின் விலைகள் நேற்று நள்ளிரவு முதல் அமுலுக்கு வரும் வகையில் அதிகரிக்கப்பட்டுள்ளன. இதற்கமைய டுயரபகள மற்றும் லிட்ரோ சமையல் எரிவாயு சிலிண்டர்களின் விலைகள் அதிகரிக்கப்படுவதாக குறித்த நிறுவனங்கள் அறிவித்துள்ளன. 12.5 கிலோ கிராம் எடைகொண்ட டுவைசழ எரிவாயு சிலிண்டரின் விலை, ஆயிரத்து 257 ரூபாவினால்; அதிகரிக்கப்பட்டுள்ளது. இதன் புதிய விலையாக 2 ஆயிரத்து 750 ரூபாவென அறிவிக்கப்பட்டுள்ளது.\n5 கிலோ கிராம் எடைகொண்ட எரிவாயு சிலிண்டரின் விலை 503 ரூபாவினால் அதிகரிக்கப்பட்டுள்ள நிலையில், புதிய விலை ஆயிரத்து 101 ரூபாவாகும். இதனிடையே 2.5 கிலோ கிராம் எடைகொண்ட டுவைசழ எரிவாயு சிலிண்டரின் விலை 231 இனால் அதிகரிக்கப்பட்டு, புதிய விலை 520 ரூபாவாக அறிவிக்கப்பட்டுள்ளது. இதேவேளை 12.5 கிலோ கிராம் எடைகொண்ட டுயரபகள எரிவாயு சிலிண்டரின் விலை, 984 ரூபாவினால் அதிகரிக்கப்பட்டுள்ளது. அதற்கமைய புதிய விலையாக 2 ஆயிரத்து 840 ரூபா அறிவிக்கப்பட்டுளள்து. ஐந்து கிலோ கிராம் எடைகொண்ட டுயரபகள எரிவாயு சிலிண்டரின் விலை 393 ரூபாவினால் அதிகரிக்கப்பட்டுள்ள நிலையில், புதிய விலையாக ஆயிரத்து 136 ரூபா அறிவிக்கப்பட்டுள்ளது. இந்நிலையில் கடந்த ஓகஸ்ட் 12ம் திகதியும், டுயரபாகள கேஸ் நிறுவனம் சமையல் எரிவாயு சிலிண்டர்களின் விலைகளை அதிரித்திருந்தமை குறிப்பிடத்தக்கது. அண்மையில், பால்மா, கோதுமை மா, சீமெந்து, சமையல் எரிவாயு ஆகியவற்றின் கட்டுப்பாட்டு விலைகளை நீக்கும் வர்த்தமானி வெளியிடப்பட்டதை தொடர்ந்து, சமையல் எரிவாயு சிலிண்டர்களின் விலைகளை அதிகரிக்க நடவடிக்கை எடுக்கப்பட்டது. இதேவேளை கோதுமை மாவின் விலை அதிகரிக்கப்பட்டுள்ளது. இன்று முதல் அமுலுக்கு வரும் வகையில் ஒரு கிலோ கோதுமை மாவின் விலை 10 ரூபாவால் அதிகரிக்கப்படுவதாக பிரிமா மற்றும் செரண்டிப் நிறுவனங்கள் தெரிவித்துள்ளன. இந்நிலையில் சீமெந்து விலையும் அதிகரிக்கப்பட்டுள்ளது. இன்று முதல் நடைமுறைக்கு வரும் வகையில் 50 கிலோ கிராம் எடைக்கொண்ட சீமெந்து மூடை ஒன்றின் விலை 93 ரூபாவால் அதிகரிக்கப்பட்டுள்ளது. ", "URL": "https://www.itnnews.lk/2023/10/05/368429/", "Category": "Breaking News,அண்மைய செய்திகள்", "Parent URL": null}