{"Source": "ITN news", "Timestamp": "மே 27, 2022 13:30", "Headline": "எரிவாயு ஏற்றிவரும் கப்பலொன்று இன்றையதினம் இலங்கைக்கு வருகை..", "News Content": "எரிவாயு ஏற்றிவரும் கப்பலொன்று இன்றையதினம் இலங்கையை வந்தடையவுள்ளது. கடந்த 4 நாட்களாக எரிவாயு விநியோகம் முன்னெடுக்கப்படவில்லை. மீண்டும் எரிவாயு விநியோகிக்கப்படும் தினம் குறித்து ஊடகங்கள் வாயிலாக அறிவிக்கப்படுமென லிட்ரோ நிறுவனம் குறிப்பிட்டுள்ளது. கப்பல் நாட்டை வந்தடைந்து மறுநாள் எரிவாயு தரையிறக்கப்படும். அதன்பின்னரே சிலிண்டரில் அடைக்கப்பட்டு சந்தைக்கு விநியோகிக்கப்படும். இதனால் மறுஅறிவித்தல் வரை எரிவாயு பெற்றுக்கொள்வதற்காக வரிசையில் நிக்க வேண்டாமென லிட்ரோ நிறுவனம் தனது நுகர்வோருக்கு அறிவித்துள்ளது. ", "URL": "https://www.itnnews.lk/2023/10/05/413601/", "Category": "Breaking News,தேசிய செய்திகள்", "Parent URL": null}