{"Source": "ITN news", "Timestamp": "ඔක්තෝබර් 11, 2021 15:20", "Headline": "අයහපත් කාලගුණය හේතුවෙන් චීනයේ ෂැන්සි ප්‍රාන්තයට දැඩි බලපෑම්", "News Content": "චීනයේ ෂැන්සි ප්‍රාන්තයට බලපා ඇති අයහපත් කාලගුණය හේතුවෙන් මිලියන දෙකකට ආසන්න ජනතාවක් අවතැන්ව සිටිනවා. චීනයේ ෂැන්සි ප්‍රාන්තයේ උතුරු ප්‍ර දේශයට බලපා ඇති අධික ගංවතුර තත්ත්වය ප්‍රාන්ත ජන ජීවිතය සම්පූර්ණයෙන් අඩාල කර ඇති බව සඳහන්. මිලියන 1.76ක පමණ පිරිසක් අවතැන්ව ඇති බව එරට ආපදා කළමනාකරණ මධ්‍යස්ථානය නිවේදනය කරනවා. පසුගිය සතියේ සිට ඇද හැලෙන අධික වැසි හේතුවෙන් නායයාම් රැසක් ද සිදුව ඇති අතර නිවාස 17000 ක් පමණ සම්පූර්ණයෙන් විනාශ වී ඇති බවයි වාර්තා වන්නේ. අධික වර්ෂාව හේතුවෙන් ගලවා ගැනීමේ මෙහෙයුම් ද අතරමග නවතා දැමීමට සහන කණ්ඩායම්වලට සිදුව තිබෙනවා.       ", "URL": "https://www.itnnews.lk/2023/10/05/368482/", "Category": "ජාත්‍යන්තර පුවත්", "Parent URL": null}