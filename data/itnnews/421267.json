{"Source": "ITN news", "Timestamp": "ජූලි 5, 2022 09:58", "Headline": "ඇමෙරිකාවේ චිකාගෝ නුවර වෙඩි ප්‍රහාරයකින් 06 දෙනෙකු මරුට", "News Content": "ඇමෙරිකාවේ නිදහස් දින සැමරුම් පෙල පාලියකට එල්ල වූ වෙඩි ප්‍රහාරයකින් පුද්ගලයින් 06 දෙනෙකු ජීවිතක්ෂයට පත්වුණා. ඇමෙරිකාවේ චිකාගෝ අගනුවර පැවති නිදහස් දින සැමරුම් පෙල පාලියකටයි මෙම වෙඩි ප්‍රහාරය එල්ල වී ඇත්තේ. පෙලපාලිය ආරම්භ වී සුළු මොහොතකින් එහි ගමන් කළ පුද්ගලයින් ඉලක්ක කරගනිමින් වෙඩි ප්‍රහාරය සිදු කර තිබෙනවා. අසල ගොඩනැගිල්ලක ඉහළම මහලේ සිටයි මෙම ප්‍රහාරය එල්ල කර ඇත්තේ. වෙඩි තැබීම සිදු කළ 22 හැවිරිදි පුද්ගලයා අත්අඩංගුවට ගැනීමට පොලීසිය සමත් වුණා. එම පුද්ගලයා සැක පිට අත්අඩංගුවට ගත් අතර පසුව පොලීසිය සදහන් කළේ ඔහු එම වෙඩි තැබීම සිදු කර ඇති බවයි. 2022 වසරේ සෑම සතියකට ම එක් වරක් මෙවැනි වෙඩි තැබීමකින් ඇමෙරිකාවේ සිවිල් වැසියන් ඝාතනයට ලක් වනවා. එරට පාලන නීති දැඩි කිරීමට උත්සාහ කළද මෙවැනි සිද්ධීන්ගේ අඩුවක් දක්නට නොමැති බවයි විශ්ලේෂකයින් පවසන්නේ.         ", "URL": "https://www.itnnews.lk/2023/10/05/421267/", "Category": "ජාත්‍යන්තර පුවත්", "Parent URL": null}