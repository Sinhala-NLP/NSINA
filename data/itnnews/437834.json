{"Source": "ITN news", "Timestamp": "සැප්තැම්බර් 29, 2022 15:36", "Headline": "ජනපති ආසියානු සංවර්ධන බැංකුවේ 55 වන වාර්ෂික සමුළුව අමතයි", "News Content": "පිලිපීනයට ගොස් සිටින ජනාධිපති රනිල් වික්‍රමසිංහ මහතා ආසියානු සංවර්ධන බැංකුවේ 55 වන වාර්ෂික සමුළුව ඇමතූ බව  ජනාධිපති මාධ්‍ය අංශය පවසනවා. මධ්‍යම පාන්තිකයන්ගේ ආර්ථිකය අඩාලවීම යුක්රේන යුද්ධයෙන් ඇති වූ පසු කම්පනවල ප්‍රතිඵලයක් බව ජනාධිපති රනිල් වික්‍රමසිංහ මහතා මෙම රැස්විම අමතමින් ප්‍රකාශ කර තිබෙනවා. ආහාර, ඉන්ධන සහ පොහොරවල ඇතුළු ජනතාවට අත්‍යවශ්‍ය භාණ්ඩවල මිල ඉහළයාමද මෙම කම්පනවල ප්‍රතිඵල බවයි වික්‍රමසිංහ මහතා පෙන්වා දුන්නේ. මේ නිසා ණය ලබා දුන් පුද්ගලයින් සහ ණය ලබා ගත් අය මෙම තත්ත්වය කඩිනමින් විසදීමට සාමූහිකව කටයුතු කළ යුතු බවයි ජනාධිපතිතුමා පෙන්වා දී ඇත්තේ.     ", "URL": "https://www.itnnews.lk/2023/10/05/437834/", "Category": "දේශීය පුවත්", "Parent URL": null}