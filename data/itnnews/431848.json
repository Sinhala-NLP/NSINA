{"Source": "ITN news", "Timestamp": "අගෝස්තු 29, 2022 16:18", "Headline": "බ්‍රසීල ජනාධිපති අපේක්ෂකයින් අතර පැවති පළමු රූපවාහිනී විවාදය", "News Content": "බ්‍රසීල ජනාධිපති අපේක්ෂකයින් අතර පළමු රූපවාහිනී විවාදය ඊයේ පැවැත්වුණා. ඔක්තෝබර් මාසයේදී පැවැත්වීමට නියමිත බ්‍රසීල ජනාධිපතිවරණය සදහා ජනාධිපති ජෙයර් බොල්සොනාරෝට හා හිටපු ජනාධිපති ලූලා ද සිල්වා ඉදිරිපත්ව සිටිනවා. ඊයේ පැවති රූපවාහිනී විවාදය උණුසුම් මුහුණුවරක් ගත් බවයි විදෙස් මාධ්‍ය සදහන් කරන්නේ. බ්‍රසීල ඉතිහාසයේ දූෂිතම රජය හිටපු ජනාධිපතිවරයාගේ ධුර කාලයේ දී පැවති බවයි ජෙයර් බොල්සනාරෝ මෙහිදී චෝදනා කළේ. ඊට ප්‍රතිචාර ලෙස ලූලා ද සිල්වා සදහන් කළේ වර්තමාන ජනාධිපතිවරයා බ්‍රසීලය සම්පූර්ණයෙන් විනාශ කළ බවයි. 2003 වසරේ සිට 2010 වසර දක්වා බ්‍රසීල ජනාධිපති ධුරය දැරූ ලූලා ද සිල්වා මෙවර ජනාධිපතිවරණයේ පෙරමුණ ගෙන සිටින බව අනාවැකි පළවනවා. කෙසේ වුවද අපේක්ෂකයින් දෙදෙනා අතර පරතරය ක්‍රමයෙන් අවම වන බවක් දක්නට ලැබෙන බවද සදහන්.       ", "URL": "https://www.itnnews.lk/2023/10/05/431848/", "Category": "ජාත්‍යන්තර පුවත්", "Parent URL": null}