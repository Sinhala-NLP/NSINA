{"Source": "ITN news", "Timestamp": "මාර්තු 29, 2023 15:03", "Headline": "ස්පාඤ්ඤයේ ලැව් ගිනි හේතුවෙන් අක්කර දස දහසක් සම්පූර්ණයෙන්ම විනාශ වෙයි", "News Content": "ස්පාඤ්ඤයේ හටගෙන ඇති ලැව් ගිනි හේතුවෙන් අක්කර දස දහසක් පමණ සම්පූර්ණයෙන්ම විනාශයට පත්ව ඇති බව විදෙස් මාධ්‍ය සඳහන් කරනවා. උෂ්ණත්වය ඉහළ යාමත් සමඟ ස්පාඤ්ඤයේ ලැව් ගිනි හටගෙන ඇති අතර 2000 කට ආසන්න සංඛ්‍යාවක් ආරක්ෂිත ස්ථාන කරා යොමු කළ බවයි එරට ආපදා කළමනාකරණ මධ්‍යස්ථානය නිවේදනය කරන්නේ. වසරේ මෙම කාලය තුළදී සාමාන්‍යයෙන් ලැව් ගිනි හට නොගත්තද මෙම වසරේදී එම තත්ත්වය වෙනස් වී තිබෙනවා. ඇතැම් ගොවිපොළවල සතුන් අතහැර දමා ගොවීන්ට පළා යාමට සිදුව ඇති බවද සඳහන්. ලැව් ගිනි තත්ත්වය පාලනය කිරීම සඳහා ගිනි නිවන භටයින් 500 කට අධික සංඛ්‍යාවක් යොදවා ඇති අතර ගිනි නිවන ගුවන්යානා හා හෙලිකොප්ටර් 20 ක් පමණ යෙදවීමටද පියවර ගෙන තිබෙනවා.     ", "URL": "https://www.itnnews.lk/2023/10/05/471697/", "Category": "Breaking News,ජාත්‍යන්තර පුවත්", "Parent URL": null}