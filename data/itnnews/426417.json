{"Source": "ITN news", "Timestamp": "ஆகஸ்ட் 2, 2022 13:12", "Headline": "9வது பாராளுமன்றத்தின் 3வது அமர்வு நாளை..", "News Content": "9வது பாராளுமன்றத்தின் 3வது அமர்வு நாளை 10.30க்கு வைபவ ரீதியாக ஆரம்பமாகவுள்ளது. ஜனாதிபதி ரணில் விக்ரமசிங்க நாளைய தினம் பாராளுமன்றத்தில் கொள்கை பிரகடன உரையை நிகழ்த்தவுள்ளார். ஜனாதிபதி பாராளுமன்றத்திற்கு வருகை தரும் நிகழ்வை எளிமையாக நடத்துமாறு ஜனாதிபதியினால் ஆலோசனை வழங்கப்பட்டுள்ளது. அதற்கமைய சம்பிரதாய பூர்வமாக இடம்பெறும் மரியாதை வேட்டுக்கள் மற்றும் வாகன பேரணி என்பன இடம்பெறாது. மரியாதை வேட்டுக்கள், இராணுவ மரியாதை உள்ளிட்டவை இடம்பெறக்கூடாதென ஜனாதிபதி ஆலோசனை வழங்கியுள்ளதாக பாராளுமன்ற தொடர்பாடல் நடவடிக்கை பிரிவு தெரிவித்துள்ளது. நாளைய தினம் தேசிய கொடி மாத்திரம் ஏற்றப்படவுள்ளது. நாளை இடம்பெறவுள்ள புதிய அமர்வின் ஆரம்ப நிகழ்விற்கான ஒத்திகை நடவடிக்கை இன்று பாராளுமன்ற வளாகத்தில் இடம்பெறுகிறது. சுகாதார வழிகாட்டல்கள் பின்பற்றப்பட்டு, 9வது பாராளுமன்றத்தின் 3வது சபை அமர்வுகளை வைபவ ரீதியாக நடத்துவதற்கு ஏற்பாடுகள் மேற்கொள்ளப்பட்டுள்ளன. இந்நிலையில் 9வது பாராளுமன்றத்தின் 2வது சபை அமர்வு கடந்த ஜூலை மாதம் 28ம் திகதி நிறைவடைந்தமை குறிப்பிடத்தக்கது. ", "URL": "https://www.itnnews.lk/2023/10/05/426417/", "Category": "Breaking News,அண்மைய செய்திகள்,தேசிய செய்திகள்", "Parent URL": null}