{"Source": "ITN news", "Timestamp": "දෙසැම්බර් 17, 2022 09:56", "Headline": "අඹතලේ නිවසක ඇති වූ ගින්නකින් මාස 3ක බිළිඳියක් මිය යයි", "News Content": "හදිසි අනතුරකින් අංගොඩ අඹතලේ ප්‍රදේශයේ නිවසක ඇති වූ ගින්නකින් මාස 3ක් වයසැති බිළිදියක් මිය ගොස් තිබෙනවා. අනතුර සිදුවන අවස්ථාවේදී නිවස තුළ පස් හැවිරිදි ගැහැණු දරුවෙකු මාස තුනක බිළිදියක් සහ ඔවුන්ගේ මව සිටියා. මියගිය බිළිදිය සිටි කාමරයේ ජලය උණු කිරීම සදහා හීටරයක් සම්බන්ධ කර අසළ නිවසකට මව ගොස් තිබූ අතර හීටරය ගිනිගැනීමට ලක්ව තිබෙනවා. විදුලි බිල් නොගෙවීම නිසා යාබද නිවසකින් අනාරක්ෂිත ලෙස තාවකාලිකව විදුලිය ලබා ගැනීමට ඔවුන් කටයුතු කර තිබුණා. වැඩිමහල් දියණිය ගින්නක් ඇතිවී ඇති බව මව වෙත දැනුම් දෙන විට කුඩා බිළිදිය පිළිස්සී මිය ගොස් තිබූ බවයි මූලික විමර්ශනවලදී අනාවරණය වී ඇත්තේ. දරුවන්ගේ පියා මත්ද්‍රව්‍ය චෝදනා සම්බන්ධයෙන් මේ වන විට රක්ෂිත බන්ධනාගාර ගතව සිටිනවා.       ", "URL": "https://www.itnnews.lk/2023/10/05/450726/", "Category": "දේශීය පුවත්", "Parent URL": null}