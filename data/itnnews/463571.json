{"Source": "ITN news", "Timestamp": "පෙබරවාරි 27, 2023 09:28", "Headline": "මිතුරෙකු සමඟ දිය නෑමට ගිය තරුණයෙකු දියේ ගිලී ජීවිතක්ෂයට", "News Content": "මිතුරෙකු සමඟ නානුඔය ඩෙස්පොඩ් ඇළෙහි දිය නෑමට ගිය තරුණයෙකු ගිලී ජීවිතක්ෂයට පත් වුණා. මෙසේ දියේ ගිලි ජිවිතක්ෂයට පත් වි ඇත්තේ නානුඔය ඩෙස්පොඩ් වත්තේ ඉහල කොටසේ පදිංචි මගාදේවන් සතිෂ්කුමාර් නැමති අවු 18 හැවිරිදි තරුණයෙක්. කොළඹ ප්‍රදේශයේ රැකියාවක නිරතව සිටි මෙම තරුණයා සිය නිවසට පැමිණ නානුඔය කිරිමැටිය ප්‍රදේශයේ ක්ලාන්ටන් වතුයායේ පිහිටි ඔහුගේ මිතුරෙකුගේ නිවසට පැමිණ මිතුරා සමඟ ඊයේ(26) දහවල් කොත්මලේ ඔයට ජලය ගලා බසින ඩෙස්පොඩ් ඇළෙහි දිය නැමට ගොස් තිබෙනවා. දින නාමින් සිටි තරුණයා එකවරම ඇළෙහි ගිලි අතුරුදහන් විමත් සමඟ අතුරුදහන් වු තරුණයා සොයා එම වතුයායේ වතු කම්කරුවන් දැඩි උත්සහයක නිරත වුවත් සිරුර සොයා ගැනිමට නොහැකි වුණා. නුවරඑලිය පොලිස් කොට්ඨාශයේ පොලිස් ජිවිත ආරක්ෂක නිලධාරින් විසින් අතුරුදහන් වු තරුණයාගේ සිරුර ඇළෙහි අඩි 10 පමණ ගැඹුරෙහි තිබී ගොඩගත් බවයි පොලිස් ස්ථානාධිපතිවරයා කියා සිටියේ. සිරුර පශ්චාත් මරණ පරික්ෂණය සඳහා නුවරඑලිය දිස්ත්‍රික් මහ රෝහලේ අධිකරණ වෛද්‍යවරයා වෙත යොමු කර තිබෙනවා. සිද්ධිය සම්බන්ධයෙන් නානුඔය පොලිසිය පරික්ෂණ පවත්වයි. ", "URL": "https://www.itnnews.lk/2023/10/05/463571/", "Category": "Breaking News,දේශීය පුවත්", "Parent URL": null}