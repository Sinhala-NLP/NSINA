{"Source": "ITN news", "Timestamp": "ඔක්තෝබර් 30, 2022 14:45", "Headline": "වන අලියෙකු වෙඩි වැදී මරුට", "News Content": "අනුරාධපුර කහටගස්දිගිලිය ප්‍රදේශයේදී වන අලියෙකු වෙඩි වැදී මියගොස් තිබෙනවා. කහටගස්දිගිලිය වනජීවී කලාපයට අයත් රත්මල්ගහවැව කුඩාවැව රක්ෂිතයේදී වෙඩි වැදී මිය ගිය මෙම වන අලියාගේ සිරුර හමු වී තිබෙනවා. වෙඩි වැදී අසාධ්‍ය තත්ත්වයෙන් දින කිහිපයක් වනන්තරයේ සැරිසරා අලියා ජිවිතක්ෂයට පත්ව ඇති බවයි වනජීවී නිලධාරීන් පවසන්නේ. උස අඩි 7 ක් පමණ වන මෙම සත්වයා වයස අවුරුදු 35ක පමණ වනවා. සිද්ධිය සම්බන්ධයෙන් වැඩිදුර විමර්ශන ක්‍රියාත්මක බවයි වනජීවී නිලධාරින් පවසන්නේ.       ", "URL": "https://www.itnnews.lk/2023/10/05/443240/", "Category": "දේශීය පුවත්", "Parent URL": null}