{"Source": "ITN news", "Timestamp": "මාර්තු 16, 2022 16:23", "Headline": "යුක්රේනයේ කර්සන් නගරය රුසියාව අත්පත් කරගනී", "News Content": "යුක්රේනයේ කර්සන් නගරයේ සම්පූර්ණ බලය අත්පත් කරගත් බව රුසියා ආරක්ෂක අමාත්‍යාංශය නිවේදනය කරනවා. රුසියා ප්‍රහාරයන්ගෙන් විනාශ වූ හා අතහැර දමා ඇති යුක්රේන සන්නාහ සන්නද්ධ රථ දැක්වෙන වීඩියෝවක් ද මාධ්‍ය වෙත නිකුත්කර තිබුණා. කර්සන් නගරයේ දෙලක්ෂ පනස්දහසකට ආසන්න පිරිසක් වාසය කරන අතර රුසියා පාලනයට නතුවූ පළමු දැවැන්තම නාගරික මධ්‍යස්ථානය මෙය ලෙසයි සැලකෙන්නේ. කර්සන් නගරය අත්පත් කර ගැනීමත් සමඟ මීකොලයිව් හා ඔඩෙස්සා යන නගර අත්පත් කර ගැනීමට උපායමාර්ගික මධ්‍යස්ථානයක් ලෙස කර්සන් යොදාගත හැකි බවයි ඇමෙරිකා බුද්ධි අංශ පෙන්වා දෙන්නේ.         ", "URL": "https://www.itnnews.lk/2023/10/05/401632/", "Category": "ජාත්‍යන්තර පුවත්", "Parent URL": null}