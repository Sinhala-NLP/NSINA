{"Source": "ITN news", "Timestamp": "අගෝස්තු 28, 2023 14:12", "Headline": "කම්මුල් පහරක් නිසා පාසලක් වසයි", "News Content": "කම්මුල් පහරක් එල්ල කිරීම නිසා පාසලක් වසා දැමූ පුවතක් ඉන්දියාවෙන් වාර්තා වනවා. ඉන්දියාවේ උත්තර් ප්‍රදේශ් ප්‍රාන්තයේ පෞද්ගලික පාසලක ගුරුවරියක තම සිසුන් ලවා තවත් සිසුවෙකුට කම්මුලට පහරදීමට බල කරන ආකාරය දැක්වෙන වීඩීයෝ පටයක් පසුගිය දිනවල සමාජ මාධ්‍ය වල සංසරණය වුණා. අදාළ පහරකෑමට ලක්වු සිසුවා මුස්ලිම් ජාතිකයෙක්. කාල සටහනේ සිදු වු වැරැද්දක් මුල් කරගනිමිනුයි ඔහුට පහරදෙන ලෙස ත්‍රිප්තා ත්‍යාගි නැමැති ගුරුවරිය පන්තියේ අනෙක් සිසුන්ට බලකර ඇත්තේ. කෙසේ වෙතත් මෙය අනුමත නොකරන ඉන්දීය අධ්‍යාපන දෙපාර්තමේන්තුව සදහන් කළේ තම නිර්ණායක උල්ලංඝනය කිරීම හේතුවෙන් පාසල මුද්‍රා තැබීමට කටයුතු කළ බවයි. මේ වන විට එම ගුරුවරිය සම්බන්ධයෙන් ද පරීක්ෂණයක් පැවැත්වෙන බවයි ඉන්දීය මාධ්‍ය සදහන් කළේ. ", "URL": "https://www.itnnews.lk/2023/10/05/511547/", "Category": "ජාත්‍යන්තර පුවත්", "Parent URL": null}