{"Source": "ITN news", "Timestamp": "දෙසැම්බර් 28, 2021 09:26", "Headline": "චීන-ශ්‍රී ලංකා ජනපතිවරු  අලුත් අවුරුදු සුබ පැතුම් හුවමාරු කරගනියි", "News Content": "චීන ජනාධිපති ෂී ජින් පිං මහතා සහ ශ්‍රී ලංකා ජනාධිපති ගෝඨාභය රාජපක්ෂ මහතා අලුත් අවුරුදු සුබ පැතුම් හුවමාරු කරගනිති. ශ්‍රී ලංකාවේ චීන තානාපති ඡි චෙන්හොං මහතා  27වැනිදා උදෑසන ගෝඨාභය රාජපක්ෂ මහතා හමුවී ෂී ජින් පිං මහතා ගේ අලුත් අවුරුදු සුබ පැතුම්පත භාරදුන්නා. ෂී ජින් පිං මහතාගේ උණුසුම් සුබපැතුම පිළිබඳව ගෝඨාභය රාජපක්ෂ මහතා, සිය කෘතඥතාව පළ කළ අතර, ජනාධිපති ෂී ජින් පිං මහතාට සහ චීන ජනතාවට නව වසර වෙනුවෙන් තම අවංක සුබ පැතුම් පිරිනමන ලෙස ඡි චෙන්හොං මහතාගෙන් ඉල්ලා සිටිා. ශ්‍රී ලංකාව හා චීනය අතර රාජ්‍යතාන්ත්‍රික සබඳතා පිහිටුවීමේ 65 වැනි සංවත්සරය සහ සහල් රබර් ගිවිසුම අත්සන් කිරීමේ 70 වැනි සංවත්සරය 2022 වසරේ යෙදී තිබෙනවා. දෙරට අතර මිත්‍රශීලි සහයෝගීතා ප්‍රවර්ධනය සඳහා චීනය සමඟ එක්ව සැමරුම් ක්‍රියාකාරකම් මාලාවක් පැවැත්වීමට ශ්‍රී ලංකාව කැමැත්තෙන් සිටින බව ජනාධිපතිවරයා පැවසුවා. නව ඓතිහාසික ආරම්භයක සිටින චීනය, රාජ්‍යතාන්ත්‍රික සබඳතා පිහිටුවීමේ 65 වැනි සංවත්සරය සහ සහල් රබර් ගිවිසුම අත්සන් කිරීමේ 70 වැනි සංවත්සරය ඒකාබද්ධව සැමරීමේ අවස්ථාව ප්‍රයෝජනයට ගනිමින් දෙරටේ ජනතාවට සුබසෙත සැලසීමට මෙන්ම ශ්‍රී ලංකාව සමඟ අත්වැල් බැඳගෙන පොදු සංවර්ධනය සාක්ෂාත් කිරීමට කැමැත්තෙන් සිටින බව චීන තානාපතිවරයා එහිදී පැවසුවා. ", "URL": "https://www.itnnews.lk/2023/10/05/385234/", "Category": "ජාත්‍යන්තර පුවත්", "Parent URL": null}