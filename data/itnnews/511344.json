{"Source": "ITN news", "Timestamp": "අගෝස්තු 27, 2023 16:53", "Headline": "රුමේනියාවේ ඉන්ධන පිරවුම්හලක පිපිරීම් දෙකක් – අයෙක් මරුට", "News Content": "රුමේනියාවේ ඉන්ධන පිරවුම්හලක සිදුවූ පිපිරීම් දෙකකින් එක් අයෙකු මියගොස් තවත් 46 දෙනෙකු තුවාල ලැබුවා. රුමේනියා අගනුවර වූ බුකාරෙස්ට් හි ද්‍රව පෙට්‍රෝලියම් ගෑස් පිරවුම්හලකයි පිපිරීම සිදුවුණේ. පළමු පිපිරීමෙන් පසු එම ස්ථානයට ගිනි නිවන භටයින් ළගා වී තිබුණා. ඒ  සමගම තවත් පිපිරීමක් සිදුව ඇති බවයි විදෙස් මාධ්‍ය වාර්තා කළේ. ඉන් ගිනිනිවන භටයින් 26 දෙනෙකු තුවාල ලැබුවා. තුවාල කරුවන් අතරින් 8 දෙනෙකු බරපතල පිළිස්සුම් තුවාල ලබා ඇති බවද එම වාර්තා පෙන්වා දෙනවා. රුමේනියා ජනාධිපතිවරයා මේ සම්බන්ධයෙන් විශේෂ ප්‍රකාශයක්ද සිදුකළා.       ", "URL": "https://www.itnnews.lk/2023/10/05/511344/", "Category": "ජාත්‍යන්තර පුවත්", "Parent URL": null}