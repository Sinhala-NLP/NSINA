{"Source": "ITN news", "Timestamp": "පෙබරවාරි 27, 2023 11:22", "Headline": "මුදලිගේ ඇතුළු 62 දෙනෙකු අද අධිකරණයට", "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලයේ කැඳවුම්කරු වසන්ත මුදලිගේ ඇතුළු 62 දෙනෙකු අධිකරණයට අද ඉදිරිපත් කිරීමට නියමිතයි. ඔවුන් අත්අඩංගුවට ගැනුණේ පසුගියදා ඉසුරුපාය අධ්‍යාපන අමාත්‍යංශයට ඇතුළු වී රාජ්‍ය දේපලවලට හානි කිරීමේ චෝදනා යටතේයි. බෞද්ධ හා පාලි විශ්වවිද්‍යාලය පළමු වසර සිසුන් සඳහා පමණක් අද දිනයේ විවෘත කිරීමට පියවර ගෙන තිබෙනවා. මෙම තීරණයට විරෝධය පළ කරමින් විශ්වවිද්‍යාල සිසුන් පිටිපන මංසන්ධියේ දී විරෝධතාවක්ද පැවැත්වූවා. පසුව පසුගිය 23 වනදා ඉසුරුපාය අධ්‍යාපන අමාත්‍යංශ ගොඩනැගිල්ලට බලහත්කාරයෙන් ඇතුළු වූ සිසුන් එහි කළහකාරී ලෙස හැසිරීමත් සමග කිහිප දෙනෙකු අත්අඩංගුවට ගැනුණා. අන්තර් විශ්වවිද්‍යාල ශිෂය බල මණ්ඩලයේ කැදවුම්කරු වසන්ත මුදලිගේ සහ තවත් 62නෙකු මෙලෙස අත්අඩංගුවට ගත් අතර ඔවුන් පසුගිය 24 වනදා කඩුවෙල වැඩබලන මහේස්ත්‍රාත් සුජීව ගුණතිලක මහතා හමුවට ඉදිරිපත් කෙරුණා. එහිදී අද දිනය දක්වා රක්ෂිත බන්ධනාගාර ගත කරන ලෙසයි නියෝග කෙරුණේ. ඒ අනුව එම සැකකරුවන් අද දිනයේ කඩුවෙල මහේස්ත්‍රාත් අධිකරණයට ඉදිරිපත් කිරීමට නියමිතයි.   ", "URL": "https://www.itnnews.lk/2023/10/05/463655/", "Category": "Breaking News,දේශීය පුවත්", "Parent URL": null}