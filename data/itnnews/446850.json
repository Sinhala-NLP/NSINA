{"Source": "ITN news", "Timestamp": "නොවැම්බර් 21, 2022 12:35", "Headline": "ප්‍රංශයේ සංචාරක නියෝජිතයන් පිරිසක් දිවයිනට", "News Content": "ශ්‍රී ලංකාවේ සංචාරක ව්‍යාපාරය ප්‍රවර්ධනය කිරීම සදහා ප්‍රංශයේ සංචාරක නියෝජිතයින් 80 දෙනෙකු ශ්‍රී ලංකාවට පැමිණියා. අද උදෑසන කටුණායක ගුවන් තොටුපලෙනුයි ඔවුන් ශ්‍රී ලංකාවට පැමිණියේ. මහනුවර,  බෙන්තොට සහ කොළඹ ප්‍රදේශවල සංචාරය කරන මෙම නියෝජිතයින් අදාළ ප්‍රදේශවල ඇති හෝටල් පද්ධති නිරීක්ෂණය කිරීමෙන් අනතුරුව ශ්‍රී ලංකාවට ප්‍රංශයේ සිට සංචාරකයින් කැඳවාගෙන ඒමට නියමිතව තිබෙනවා. සංචාරක හෝටල්වල නියෝජිතයින්,  සංචාරකයින් ප්‍රවාහනය කරන බස් රථ සේවා සංගම්වල නියෝජිතයින් මෙන්ම ශ්‍රී ලංකා සංචාරක ප්‍රවර්ධන කාර්යාංහයේ නිලධාරීන් සමග ද මොවුන් සාකච්ඡා කරනු ඇති. මේ අතර පසුගිය වසරට සාපේක්ෂව මේ වසරේ පසුගිය ඔක්තෝබර් මාසය වනවිට සංචාරක ක්ෂේත්‍රයේ සියයට 850 ක වර්ධනයක් පෙන්නුම් කර ඇතැයි මුදල් රාජ්‍ය අමාත්‍ය රංජිත් සියඹලාපිටිය මහතා පවසනවා.       ", "URL": "https://www.itnnews.lk/2023/10/05/446850/", "Category": "දේශීය පුවත්", "Parent URL": null}