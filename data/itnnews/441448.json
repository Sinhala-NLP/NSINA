{"Source": "ITN news", "Timestamp": "ඔක්තෝබර් 19, 2022 16:32", "Headline": "ගවරා නැමැති ගව විශේෂය ගෙන්වීමට කිසිඳු මැදිහත් වීමක් නැහැ – වනජීවී අමාත්‍යාංශය", "News Content": "ගවරා නැමැති ගව විශේෂය මෙරටට ගෙන්වීම සම්බන්ධයෙන් වනජීවී හා වන සම්පත් සංරක්ෂණ අමාත්‍යාංශයේ කිසිඳු මැදිහත් වීමක් නොමැති බව එම අමාත්‍යාංශය අවධාරණය කරනවා. ඉන්දියාවේ සිට රැගෙන ආ ගවරා නැමැති ගව විශේෂයක් මෙරට වනාන්තරවලට  මුදහැරීමට කටයුතු යොදා ඇතැයි මාධ්‍ය වාර්ථා පළ වී තිබෙනවා. මේ සම්බන්ධයෙන් වනජීවී හා වන සම්පත් සංරක්ෂණ අමාත්‍යාංශයේ ලේකම් භද්‍රා හේරත් මහත්මිය ජාතික සත්වෝද්‍යාන දෙපාර්තමේන්තුවෙන් කරුණු විමසා තිබෙනවා. ගවරුන් මෙරටට ගෙන්වීම සම්බන්ධයෙන් වනජීවී දෙපාර්තමේන්තුවෙන් හෝ  ජාතික සත්වෝද්‍යාන දෙපාර්තමේන්තුවෙන් මෙතෙක් කිසිදු සංවිධානයක්  හෝ පුද්ගලයෙකු විමසීම් සිදු කර නොමැති බවයි එම කරුණු විමසීමේදී හෙළි වුණේ. එම දෙපාර්තමේන්තු ගවරුන් සම්බන්ධ කිසිදු තොරතුරක් නොදන්න බවද අදාළ දෙපාර්තමේන්තු දෙකෙහි අධ්‍යක්ෂ ජෙනරාල්වරුන් අවධාරණය කර තිබෙනවා. එහෙයින් ගවරුන් මෙරටට ගෙන්වීම සම්බන්ධව අමාත්‍යංශයේ කිසිඳු මැදිහත්වීමක් හෝ අනුදැනුමක් නොමැති බවයි වනජීවී හා වනසම්පත් සංරක්ෂණ අමාත්‍යාංශයේ ලේකම් චන්ද්‍රා හේරත් මහත්මිය අවධාරණය කරන්නේ.   ", "URL": "https://www.itnnews.lk/2023/10/05/441448/", "Category": "Breaking News,දේශීය පුවත්", "Parent URL": null}