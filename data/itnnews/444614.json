{"Source": "ITN news", "Timestamp": "நவம்பர் 7, 2022 13:01", "Headline": "கந்தகாடு சம்பவம் தொடர்பில் முழுமையான அறிக்கையை வழங்குமாறு ஜனாதிபதி அறிவிப்பு..", "News Content": "கந்தகாடு சிகிச்சை மற்றும் புனர்வாழ்வு நிலையத்தில் இரு குழுக்களுக்கிடையில் ஏற்பட்ட மோதலில் ஐந்து கைதிகள் காயமடைந்துள்ளனர். மோதலை அடுத்து, அங்கிருந்த 50 கைதிகள் தப்பிச் சென்றுள்ளதுடன், அவர்களில் 35 பேர் இன்று காலை சரணடைந்துள்ளனர். இதேவேளை, கந்தகாடு புனர்வாழ்வு நிலையத்தில் இடம்பெற்ற சம்பவம் தொடர்பில் முழுமையான அறிக்கையை வழங்குமாறு ஜனாதிபதி அறிவித்துள்ளார். நேற்று இரவு இரு கைதிகளுக்கு இடையே ஏற்பட்ட வாக்குவாதம் மோதலாக மாறியது. மோதலில் மேலும் பலர் இணைந்துள்ளதாகவும் தெரியவந்துள்ளது. மோதலில் காயமடைந்த 5 கைதிகள் சிகிச்சைக்காக மருத்துவமனையில் அனுமதிக்கப்பட்டுள்ளனர். மோதலின் போது சுமார் 50 கைதிகள் தப்பியோடியதுடன், இன்று காலை வரை அவர்களில் 35க்கும் மேற்பட்டோர் சரணடைந்துள்ளனர். \n ", "URL": "https://www.itnnews.lk/2023/10/05/444614/", "Category": "Breaking News,முதன்மை செய்தி", "Parent URL": null}