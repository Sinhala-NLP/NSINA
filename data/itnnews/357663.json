{"Source": "ITN news", "Timestamp": "අගෝස්තු 22, 2021 12:16", "Headline": "කාබුල් ගුවන් තොටට IS ප්‍රහාරයක් ගැන ඇමරිකාවෙන් අනතුරු ඇඟවීම්", "News Content": "ඇෆ්ගනිස්තානයේ කාබුල් ගුවන්තොටුපොළට අයි එස් ත්‍රස්තවාදීන්ගෙන් ප්‍රහාරයක් එල්ලවීමේ අවදානමක් පවතින බවට අමෙරිකාව අනතුරු අඟවනවා. මේ අතර කාබුල් ගුවන් තොටුපළේ පවතින නොසන්සුන්කාරී තත්ත්වය හේතුවෙන් ඇෆ්ගනිස්ථානයේ සිටින ඇමෙරිකා සහ ජර්මානු ජාතිකයින්ට ගුවන්තොටුපළට පැමිණිමෙන් වළකින ලෙස අදාළ රටවල් දැනුම් දී තිබෙනවා. ඇෆ්ගනිස්තානයේ කාබුල් ගුවන්තොටුපොලේ පිටත ප්‍රදේශය තුළ ආරක්ෂාවට තර්ජනයක් පවතින බවට ඇමෙරිකාව ඊයේ අනතුරු ඇඟවීමක් නිකුත් කර තිබෙනවා. අයි එස් ත්‍රස්තවාදීන් ප්‍රහාරයක් එල්ල කරනු ඇති බවයි ඇමෙරිකාව අනතුරු අඟවන්නේ. එම අනතුරු ඇඟවීමත් සමඟ එරට සිටින ඇමෙරිකා වැසියන්ට කාබුල් ගුවන්තොටුපොළ මගහැර සිටින ලෙසයි උපදෙස් ලබාදී ඇත්තේ. ඒ අනුව කිසියම් අයෙකු ගුවන්තොටුපොළට පැමිණිය යුත්තේ සිය රජයේ නියෝජිතයෙක් විසින් කරන දැනුම්දීමකට අනුව පමණක් බව ඇමෙරිකාව සිය පුරවැසියන්ට දැනුම්දී තිබෙනවා. මේ අතර ජර්මනියද කාබුල් ගුවන්තොටුපොලේ ආරක්ෂවට තර්ජනයක් පවතින බවට සිය පුරවැසියන්ට දැනුම්දී තිබෙනවා. තලෙයිබාන් සංවිධානය ඇෆ්ගනිස්ථානය අත්පත් කර ගැනීමත් සමඟ ඇෆ්ගනිස්ථානයෙන් පළායෑමට උත්සාහ දරන ඇෆ්ගන් වැසියන් හේතුවෙන් කාබුල් අගනුවර හමීඩ් කර්සායි ගුවන්තොටුපොලේ තවමත් පවතින්නේ දැඩි කලබලකාරී වාතාවරණයක්. ගාසා තීරයේ හමාස් සංවිධානයේ කඳවුරු කිහිපයකට ඊශ්‍රායලයෙන් ප්‍රහාර එල්ල කර තිබෙනවා. හමාස් සංවිධානයට අයත් ආයුධ ගබඩා 4කට යි ප්‍රහාර එල්ල කර ඇත්තේ. පසුගිය දින කිහිපයේ ගාසා තීරයේ සිදු වු වෙඩි ප්‍රහාරවලින් පුද්ගලයින් 14 දෙනෙකු පමණ ජිවිතක්ෂයට පත්ව තිබෙනවා.     ", "URL": "https://www.itnnews.lk/2023/10/05/357663/", "Category": "ජාත්‍යන්තර පුවත්", "Parent URL": null}