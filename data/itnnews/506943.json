{"Source": "ITN news", "Timestamp": "අගෝස්තු 10, 2023 10:03", "Headline": "පාකිස්තාන මහමැතිවරණය පැවැත්වීම තවදුරටත් ප්‍රමාදවන ලකුණු", "News Content": "පාකිස්තාන මහමැතිවරණය පැවැත්වීම තවදුරටත් ප්‍රමාද වන බව එරටින් ලැබෙන වාර්තා සඳහන් කරනවා. එරට පාර්ලිමේන්තුව නිළ වශයෙන් විසුරුවා හැරීමට පාකිස්තාන ජනාධිපති අරීෆ් අල්වි පසුගිය දා කටයුතු කළා. දින 90ක් ඇතුලත මැතිවරණය පැවැත්විය යුතු අතර එතෙක් භාරකාර රජයක් යටතේ පාලනය ගෙන යා යුතු වනවා. එම රජයේ නායකයා නම් කිරීමට බලයේ සිටි අග්‍රාමාත්‍ය ෂිබාස් ෂරීෆ්ට හා ඔහුගේ රජයට දින 3ක කාලයක් ලබාදී තිබෙනවා. කෙසේ වෙතත් මැතිවරණය පැවැත්වීමට නම් නව සංගණනයන්ට අනුව මැතිවරණ සීමා නැවත සකස් කළ යුතු බව එරට මැතිවරණ කොමිෂම සඳහන් කරනවා. ඒ සඳහා මාස 4ක කාලයක් ගත වනවා. මේ අනුව පාකිස්තාන මහමැතිවරණය ලබන වසර දක්වා ප්‍රමාද වීමේ ඉඩකඩක් පවතිනවා.         ", "URL": "https://www.itnnews.lk/2023/10/05/506943/", "Category": "Breaking News,ජාත්‍යන්තර පුවත්", "Parent URL": null}