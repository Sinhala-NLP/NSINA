{"Source": "ITN news", "Timestamp": "மார்ச் 18, 2022 13:24", "Headline": "யுத்த மோதல்களுக்கு மத்தியில் யுக்ரேன் தமது மக்களை பலிக்கடாவாக பயன்படுத்தி வருவதாக குற்றச்சாட்டு..", "News Content": "யுத்த மோதல்களுக்கு மத்தியில் யுக்ரேன் அரசு தமது மக்களை பலிக்கடாவாக பயன்படுத்தி வருவதாக குற்றம் சுமத்தப்படுகிறது. நேற்றைய தினம் யுக்ரேனின் மரியுபோல் உள்ளிட்ட நகரங்களிலிருந்து 3 ஆயிரத்து 810 பேர் புலம்பெயர்ந்தவர்களாக வேறு நாடுகளுக்கு தப்பிச் சென்றுள்ளனர். ஐக்கிய நாடுகள் ஸ்த்தாபனத்தின் பாதுகாப்பு சபை 5 வது தடவையாகவும் கூடி யுக்ரேன் நெருக்கடி தொடர்பாக கலந்துரையாடியது. இதன்போது ரஷ்யாவும் விசேட யோசனை தொடர்களை முன்வைத்ததாக வெளிநாட்டு ஊடகங்கள் தெரிவிக்கி;ன்றன. யுக்ரேனில் பொது மக்களுக்கு பாதுகாப்பு மற்றும் உதவிகளை வழங்குவது குறித்து இவ் யோசனைத் தொடரில் உள்ளடக்கப்பட்டுள்ளது. இதேவேளை ஐக்கிய குடியரசின் ராஜாங்க செயலாளர் என்டனி பிலிங்கன் கருத்து தெரிவிக்கையில் ரஷ்யா யுத்த குற்றங்களை மேற்கொண்டுவருவதாக குறிப்பிட்டுள்ளார். அமெரிக்க ஜனாதிபதி ஜோ பைடன் இன்று சீன ஜனாதிபதி சீ ஜிங் பின்னுடன் தொலைபேசி உரையாடல் ஒன்றை நடாத்த திட்டுமிட்டுள்ளார். ரஷ்யாவுக்கு ஆதரவு வழங்குவதற்கு எதிர்ப்பை தெரிவித்து அமெரிக்க ஜனாதிபதி இதன்போது கருத்துக்களை முன்வைப்பார் என அரசியல் விமர்சகர்கள் தெரிவிக்கின்றனர். 3 உலக சுகாதார அமைப்புக்கள் வெளியிட்டுள்ள அறிக்கையில் ரஷ்யா யுக்ரேனில் உள்ள வைத்தியசாலைகள் உள்ளிட்ட சுகாதார சேவைகளை வழங்கி வரும் 43 நிலையங்கள் மீது தாக்குதல் நடாத்தியுள்ளதாக தெரிவித்துள்ளன. ஜப்பானும் ரஷ்யாவின் அதிகாரிகள் மற்றும் அமைப்புக்களை இலக்கு வைத்து தடைகளை விதித்துள்ளது. இதற்கமைய 15 ரஷ்ய நாட்டவர்களுக்கும் 9 அமைப்புக்களுக்கும் உரிய சொத்துக்களை முடக்கி விடவும் நடவடிக்கை எடுப்பதாக ஜப்பான் அரசு அறிவித்துள்ளது. அவுஸ்திரேலியாவும் ரஷ்யாவின் இரு கோடீஸ்வரர்களுக்கும் 11 வங்கிகளை இலக்கு வைத்தும் தடைகளை விதித்துள்ளது. சீன வெளியுறவு அமைச்சின் அதிகாரிகள் குழுவொன்று ரஷ்ய தூதுவரை சந்திக்க நேற்று நடவடிக்கை எடுத்தது. யுக்ரேனின் லிவிவ் விமான நிலையத்தின் மீதும் சற்று முன்னர் தாக்குதல் நடத்தப்பட்டுள்ளதாக உத்தியோகபூர்வமற்ற தகவல்கள் தெரிவிக்கின்றன. லிவிவ் விமான நிலையத்திலிருந்து பாரிய புகை மூட்டம் வெளிவருவதாக அங்கிருக்கும் வெளிநாட்டு ஊடகவியலாளர்கள் குறிப்பிட்டுள்ளனர். கீவ் நகரிலிருந்து பொதுமக்கள் வெளியேற்றப்படுவதாகவும் தெரிவிக்கப்படுகிறது. ", "URL": "https://www.itnnews.lk/2023/10/05/401949/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}