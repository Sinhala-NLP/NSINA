{"Source": "ITN news", "Timestamp": "මැයි 30, 2022 11:50", "Headline": "ශෂිට ඇප ලැබෙයිද? නොලැබෙයිද? – ඉල්ලීම සලකා බැලීම හෙට", "News Content": "සිර දඬුවම් නියම වී සිටින ශෂී වීරවංශ මහත්මිය ගොනුකර ඇති ඇප ඉල්ලීම හෙට දින සලසා බැලීම සඳහා කොළඹ මහෙස්ත්‍රාත් අධිකරණය නියම කළා. අවිධිමත් රාජ්‍යතාන්ත්‍රික විදේශ ගමන් බලපත්‍රයක් ළඟ තබා ගැනීමේ සිද්ධිය සම්බන්ධයෙන් හිටපු අමාත්‍ය විමල් වීරවංශ මහතාගේ බිරිඳ වන ශෂී වීරවංශ මහත්මියට පසුගිය දා වසර දෙකක සිර දඬුවම් නියම කෙරුණා. එම දඬුවමට එරෙහිව ඇයගේ නීතිඥවරුන් ඉකුත් සිකුරාදා අභියාචනයක් ඉදිරිපත් කර තිබුණා. ඒ අනුව ශෂී වීරවංශ මහත්මිය බන්ධනාගාර නිලධාරීන් විසින් කොළඹ මහෙස්ත්‍රාත් අධිකරණය වෙත අද රැගෙන එන ලැබුවා. අද අදාළ අභියාචනය විභාග කොට අවසන් තීන්දුවක් ලබා දෙන තෙක් ඇය ඇප මත මුදාහරින ලෙස ඉල්ලමින් ගොනු කර ඇති ඉල්ලීම කොළඹ මහෙස්ත්‍රාත් අධිකරණය හමුවේ අද දින සලකා බැලීමට නියමිතයි. ", "URL": "https://www.itnnews.lk/2023/10/05/414051/", "Category": "දේශීය පුවත්", "Parent URL": null}