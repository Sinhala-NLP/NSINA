{"Source": "ITN news", "Timestamp": "ජූලි 17, 2022 18:01", "Headline": "යුරියා පොහොර බෙදාහැරීම් කටයුතු කෘෂිකර්ම ඇමතිගේ නිරීක්ෂණයට", "News Content": "ලබන මහ කන්නය සදහා අවශ්‍ය පොහොර මේ වන විටත් ඇනවුම් කර ඇති බව අමාත්‍ය මහින්ද අමරවීර මහතා පවසනවා. ඉන්දීය රජය විසින් මෙරටට ලබා දෙන යූරියා පොහොර තොග මේ වන විට ගොවිජනතාව අතර බෙදා දිම සිදුවෙනවා. රජයට අයත් පොහොර සමාගම් දෙක වන ලංකා පොහොර සමාගම සහ කමර්ෂල් පොහොර සමාගම මෙම බෙදාහැරීම් සිදුකරන ආකාරය පිළිබදව සොයා බැලීම සදහා කෘෂිකර්ම අමාත්‍ය මහින්ද අමරවීර මහතා අද (17) නිරීක්ෂණ චාරිකාවක එක් වුණා. ඉන්දියාවෙන් ලබා දීමට නියමිත පොහොර මෙට්‍රික් ටොන් 65,000න් පළමු තොගය වන මෙට්‍රික් ටොන් 44,000ක් පසුගිය දා මෙරටට ලගා වුණා. එහි දෙවන තොගය වන මෙට්‍රික් ටොන් 21,000ක් ඉදිරි සති දෙක තුළ රටට පැමිණීමට නියමිත බවයි අමාත්‍යවරයා සදහන් කළේ. පොහොර බෙදා හැරීමේ කටයුතු සදහා අවශ්‍ය ඉන්ධන ලබා ගැනීම සදහා මේ වන විටත් ලංකා ඛනිජ තෙල් සංස්ථාවට මුදල් ලබා දෙන ලෙසට අමාත්‍යවරයා විසින් නිලධාරින්ට උපදෙස් ලබා දුන්නා. සියලුම දිස්ත්‍රික් ආවරණය වන පරිදි පොහොර ලබා දීමේ කටයුතු සිදු කෙරෙනවා. එමෙන්ම ඉන්දියාවෙන් ලබා දුන් පොහොර යොදා ගනිමින් එලවලු වගාව සදහා මිශ්‍ර පොහොර සකස් කිරිමේ වැඩකටයුතු මේ වන විට ලංකා පොහොර සමාගම ආරම්භ කර තිබෙනවා. ඒ අනුව ඉදිරියේ දී මෙරට එළවලු සදහා ද අවශ්‍ය පොහොර ලබා ගැනිමට හැකි බවයි වැඩිදුරටත් සදහන් වන්නේ. ලබන මහ කන්නයේ දී ලෝක බැංකුව හා ලෝක ආහාර හා කෘෂිකර්ම සංවිධානය මගින් යුරියා පොහොර ලබා දීමට කටයුතු කර තිබෙනවා. මෙතෙක් ගොවීන්ට විශාල බලපෑමක් එල්ල කල වගා ණය කපා හැරීමට ද කටයුතු කර ඇති අතර ඒ අයටතේ ගොවීන් ලක්ෂ 10ක පමණ පිරිසක් රාජ්‍ය බැංකු හතරකින් ගෙන තිබූ ණය රැපියල් මිලියන 30,000ක් මෙසේ කපා හැර ඇති බවයි මහින්ද අමරවීර මහතා සදහන් කරන්නේ. ", "URL": "https://www.itnnews.lk/2023/10/05/423714/", "Category": "දේශීය පුවත්", "Parent URL": null}