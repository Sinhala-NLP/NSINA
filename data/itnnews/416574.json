{"Source": "ITN news", "Timestamp": "ජූනි 11, 2022 18:44", "Headline": "විදුලිබල වෘත්තීය සමිති කිහිපයක නියෝජිතයින් ඇමති කංචන හමුවෙයි", "News Content": "අසාධාරණ වර්ජනයට සහභාගී නොවූ විදුලිබල වෘත්තීය සමිති කිහිපයක නියෝජිතයින් අද උදෑසන විදුලිබල සහ බලශක්ති අමාත්‍ය කංචන විජේසේකර මහතා හමු වුණා. ඒ බලශක්ති අමාත්‍යාංශයේදී. එහිදී වසර 9 ක් පුරා විවිධ හේතු නිසා සංශෝධනය කර ගැනීමට නොහැකිව තිබූ විදුලිබල පනත සංශෝධනයට අමාත්‍යවරයා ගත් සෘජු තීරණයට අදාළ වෘත්තීය සමිති නියෝජිතයින් අමාත්‍යවරයා සිය ප්‍රසාදය පළ කළා. එමෙන්ම දේශපාලන හේතු මත මෙම පනතට විරෝධය පළ කරන මුවාවෙන් යම් යම් කණ්ඩායම් සිදු කරන්නට සූදානම් වූ රට අදුරේ තැබීමේ ක්‍රියාව ඔවුන්ගේ දැඩි දෝෂ දර්ශනයට ලක් වුණා. වෘත්තීය අයිතිවාසිකම් කිසිවිටෙක අභියෝගයට ලක් නොකරන නමුත් වෘත්තීය අයිතිවාසිකම්වලට මුවා වී ජනතාව අපහසුතාවට පත් කිරීමට කිසිදු විටෙක තමා ඉඩ නොතබන බව අවධාරණය කළ අමාත්‍යවරයා පාර්ලිමේන්තුවේ වැඩි බහුතරයකින් සම්මත වූ පනතේ සංශෝධනය හරහා ලැබෙන වාසි සහගත තත්ත්වයන් පිළිබදවද කරුණු පැහැදිලි කළා. ", "URL": "https://www.itnnews.lk/2023/10/05/416574/", "Category": "දේශීය පුවත්", "Parent URL": null}