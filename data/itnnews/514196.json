{"Source": "ITN news", "Timestamp": "සැප්තැම්බර් 7, 2023 12:19", "Headline": "ආබාධ සහිත තැනැත්තන්ට අනුකම්පාව නොව අයිතීන් ලබාදිය යුතුයි", "News Content": "ආබාධ සහිත තැනැත්තන්ට අනුකම්පාව නොව අයිතීන් ලබාදිය යුතු බව ආබාධ සහිත තැනැත්තන් සඳහා වන පාර්ලිමේන්තු සංසදය පවසනවා. මෙම සංසදය පාර්ලිමේන්තුවේදී ප්‍රථම වරට රැස් වුණා. එහිදී එහි සභාපතිවරයා ලෙස පාර්ලිමේන්තු මන්ත්‍රී ඩලස් අලහප්පෙරුම මහතා පත් කර ගැනුණා. ඒ මහතා මෙහිදි කියා සිටියේ ආබාධ සහිත තැනැත්තන් සඳහා වූ ජාතික ලේකම් කාර්යාලය කැඳවා අදහස් හා යෝජනා ලබාගත යුතු බවයි. අධ්‍යාපනය, ප්‍රවාහනය, නීති හා සෞඛ්‍ය යන අංශ තුළ ආබාධ සහිතවූවන්ට වැඩි වශයෙන් ගැටලු පවතින බවද ඔහු සඳහන් කළා. විපක්ෂ නායක සජිත් ප්‍රේමදාස මහතා මෙහිදී කියා සිටියේ ආබාධ සහිත තැනැත්තන් පිළිබඳව දත්ත පද්ධතියක් සකස් කළ යුතු බවයි. සාමාජික මන්ත්‍රීවරුන් එම අවස්ථාවට සහභාගී වුණා.   ", "URL": "https://www.itnnews.lk/2023/10/05/514196/", "Category": "Breaking News,දේශීය පුවත්", "Parent URL": null}