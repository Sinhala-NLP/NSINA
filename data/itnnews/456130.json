{"Source": "ITN news", "Timestamp": "ජනවාරි 17, 2023 11:33", "Headline": "උසස් පෙළ විභාග සමයේ විදුලි කප්පාදු අත්හිටුවයි", "News Content": "අපොස උසස් පෙළ විභාගය පැවැත්වෙන දිනවලදි අඛණ්ඩව විදුලිය සැපයීමට රජය තීරණය කර තිබෙනවා. ඒ සඳහා රුපියල් බිලියන 5ක් අත්‍යවශ්‍ය බවත් දිනකට මිලියන 357ක් වැයවන බවත් අමාත්‍ය කංචන විජේසේකර මහතා කැබිනට් මණ්ඩලයට දැනුම් දුන්නා. කෙසේ වුවද විභාගය පැවැත්වෙන කාලය තුළ විදුලිය අඛණ්ඩව සැපයීමට කටයුතු කරන බවයි කැබිනට් තීරණ දැනුම් දෙන මාධ්‍ය හමුවේදි අමාත්‍ය ආචාර්ය බන්දුල ගුණවර්ධන මහතා දැනුම් දුන්නේ. අපොස උසස් පෙළ විභාගය (2022) මෙම මස 23 වැනිදා සිට පෙබරවාරි මස 17 වැනිදා දක්වා පැවැත්වීමට නියමිතයි. ", "URL": "https://www.itnnews.lk/2023/10/05/456130/", "Category": "Breaking News,දේශීය පුවත්", "Parent URL": null}