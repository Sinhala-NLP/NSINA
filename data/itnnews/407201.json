{"Source": "ITN news", "Timestamp": "අප්‍රේල් 18, 2022 09:31", "Headline": "ජල නළ තොගයක් සමඟ සැකකරුවන් දෙදෙනෙකු අත්අඩංගුවට", "News Content": "රුපියල් කෝටි එකහමාරක් වටිනා ජල නළ තොගයක් සොරාගත් සැකකරුවන් අත්අඩංගුවට ගැනීමට පොලිසියට හැකි වුණා. අත්තනගල්ල හරස්නාගල ජල යෝජනා ක්‍රමය සදහා රැගෙන ආ ජල නළ තොගයක් පසුගියදා අත්අඩංගුවට ගෙන තිබුණා. ජාතික ජල සම්පාදන හා ජලාපවහන මණ්ඩලයට අයත් මෙම ජල නළ තොගය සොරා ගැනීම සම්බන්ධයෙන් නිට්ටඹුව පොලිසිය පරීක්ෂණ ආරම්භ කළා. ඒ අනුවයි සැකකරුවන් සහ ජලනළ තොගය අත්අඩංගුවට ගැනීමට හැකි වූයේ. විවිධ පෞද්ගලික ව්‍යාපෘති සදහා අදාළ ජල නළ අඩු මිලට අලෙවි කර තිබුණා. මෙලෙස අත්අඩංගුවට ගත් සැකකරුවන් දෙදෙනා අත්තනගල්ල මහේස්ත්‍රාත් අධිකරණයට ඉදිරිපත් කිරිමට නියමිතයි.     ", "URL": "https://www.itnnews.lk/2023/10/05/407201/", "Category": "දේශීය පුවත්", "Parent URL": null}