{"Source": "ITN news", "Timestamp": "සැප්තැම්බර් 24, 2021 15:55", "Headline": "ඇමෙරිකාවේ සිටින තම රාජ්‍ය තාන්ත්‍රික නිලධාරියා නැවත සිය රටට කැදවීමට හයිටි රාජ්‍යය තීරණය කරයි", "News Content": "ඇමෙරිකාවේ සිටින තම රාජ්‍ය තාන්ත්‍රික නිලධාරියා නැවත සිය රටට කැදවීමට හයිටි රාජ්‍යය තීරණය කර තිබෙනවා. ඇමෙරිකා,  මෙක්සිකෝ දේශසීමාවේ රැදී සිටි හයිටි සරණාගතයින්ට ඇමෙරිකා දේශසීමා ආරක්ෂක අංශ එල්ල කළ ප්‍රහාර සමග ඇතිවූ මතභේදාත්මක තත්ත්වය සැළකිල්ලට ගනිමින් මෙම පියවර ගත් බවයි හයිටි රජය දැනුම් දෙන්නේ. මෙම සිද්ධියත් සමග එම දේශසීමාව ආසන්නයේ රදවා සිටින අසුන්පිට නැගි ආරක්ෂක නිලධාරීන් එම සේවාවන්ගෙන් ඉවත් කිරීමට කටයුතු කළ බවයි ධවල මන්දිර මාධ්‍ය ප්‍රකාශිකා විශේෂ ප්‍රකාශයක් කරමින් දැනුම් දෙන්නේ. සිද්ධිය සම්බන්ධයෙන් ඇමෙරිකාවට ලොව රටවල් රැසක් චෝදනා එල්ලවී තිබෙනවා.             ", "URL": "https://www.itnnews.lk/2023/10/05/364776/", "Category": "ජාත්‍යන්තර පුවත්", "Parent URL": null}