{"Source": "ITN news", "Timestamp": "සැප්තැම්බර් 12, 2022 15:59", "Headline": "වරාය හා ගුවන් සේවා රාජ්‍ය අමාත්‍යවරයා ලෙස ප්‍රේමලාල් ජයසේකර පත්කෙරේ", "News Content": "වරාය හා ගුවන්සේවා රාජ්‍ය අමාත්‍යවරයා ලෙස ප්‍රේමලාල් ජයසේකර මහතා දිවුරුම් දුන්නා. ඒ ජනාධිපති රනිල් වික්‍රමසිංහ මහතා ඉදිරියේයි. ප්‍රේමලාල් ජයසේකර මහතා රාජ්‍ය අමාත්‍ය ධුරයේ දිවුරුම් දීම සිදු කෙරුණේ ජනාධිපති ලේකම් කාර්යාලයේදීයි. ජනාධිපති රනිල් වික්‍රමසිංහ මහතා ඉදිරියේ වරාය හා ගුවන්සේවා රාජ්‍ය අමාත්‍යධුරයෙහි ඒ මහතා දිවුරුම් දීමේ අවස්ථාවට ජනාධිපති ලේකම් සමන් ඒකනායක මහතා ඇතුළු පිරිසක් එක්ව සිටියා. දිවුරුම් දීමෙන් අනතුරුව ප්‍රේමලාල් ජයසේකර මහතා අද දිනයේම සිය රාජකාරී කටයුතු ආරම්භ කළා. සිය අමාත්‍යාංශයේදී වැඩ භාරගනිමින් ඒ මහතා සදහන් කළේ වියදම් අඩුකර කැපවී සේවය කිරීම තුලින් රටේ ආර්ථිකය ශක්තිමත් කිරීමට සියලු දෙනා දායක විය යුතු බවයි.         ", "URL": "https://www.itnnews.lk/2023/10/05/434475/", "Category": "දේශීය පුවත්", "Parent URL": null}