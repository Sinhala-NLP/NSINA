{"Source": "ITN news", "Timestamp": "අගෝස්තු 6, 2023 14:00", "Headline": "රටවල් කිහිපයක් තම පුරවැසියන්ට ලෙබනනයට ගමන් නොකරන ලෙස දැනුම් දෙයි", "News Content": "බ්‍රිතාන්‍ය හා සෞදි අරාබිය ඇතුළු රටවල් කිහිපයක් තම පුරවැසියන්ට ලෙබනනයට ගමන් නොකරන ලෙස දැනුම් දී තිබෙනවා. ලෙබනනයේ හටගෙන ඇති ගැටුම් හේතුවෙනුයි මෙම දැනුම්දීම් සිදුකර ඇත්තේ. ගැටුම්වලින් මේ වනවිට පුද්ගලයින් 13 දෙනෙකු ජීවිතක්ෂයට පත්ව තිබෙනවා. සෞදි අරාබිය , කුවේට් රාජ්‍ය , බහරේන් , ජර්මනිය හා බ්‍රිතාන්‍යයයි මෙලෙස තම පුරවැසියන්ට ලෙබනනයට ගමන් කිරීම සම්බන්ධයෙන් නිවේදන නිකුත් කර ඇත්තේ. එමෙන්ම තම වැසියන්ට ලෙබනනයෙන් හැකි ඉක්මනින් ඉවත්ව යන ලෙස සෞදි අරාබිය නිවේදනය කළා. ලෙබනනයේ භාරකාර රජයේ අග්‍රාමාත්‍ය නජීබ් මිකාටි පවසන්නේ තත්ත්වය පාලනය කිරීමට ආරක්ෂක අංශ සමත්වී ඇති බැවින් අනවශ්‍ය කළබලවීමක් ඇති කර නොගන්නා ලෙසයි.   ", "URL": "https://www.itnnews.lk/2023/10/05/505927/", "Category": "Breaking News,ජාත්‍යන්තර පුවත්", "Parent URL": null}