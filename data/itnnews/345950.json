{"Source": "ITN news", "Timestamp": "ජූනි 29, 2021 13:57", "Headline": "ඕස්ට්‍රේලියාවේ ඩෙල්ටා ව්‍යාප්තිය හේතුවෙන් තවත් නගර කිහිපයක් වසා දැමේ", "News Content": "ඕස්ට්‍රේලියාවේ ඩෙල්ටා වයිරස ප්‍ර භේදය ව්‍යාප්තිය හේතුවෙන් සිඩ්නි නගරයට අමතරව තවත් නගර කිහිපයක් වසා දැමීමට බලධාරීන් පියවර ගෙන තිබෙනවා. පර්ත්, කුවින්ස්ලන්ඩ් හා බ්‍රිස්බේන් යන ප්‍රධාන නගර මෙන්ම තවත් ප්‍රාදේශීය නගර රැසක්ම මෙලෙස වසා දැමීමටයි පියවර ගෙන ඇත්තේ. මෙම වසා දැමීම මිලියන විස්සක පමණ ජනතාවකට බලපා ඇති බව වාර්තා වනවා. ඉන්දියාවෙන් හදුනාගත් ඩෙල්ටා නව කොරෝනා වයිරස ප්‍ර භේදය ඕස්ට්‍රේලියාව තුළ ශීඝ්‍ර යෙන් ව්‍යාප්ත වන බව විදෙස් මාධ්‍ය සදහන් කරනවා. සිඩ්නි නගරයෙන් පමණක් මේ වනවිට හදුනාගෙන ඇති වයිරස ආසාදිතයින් සංඛ්‍යාව එකසිය පනහකට ආසන්නයි.   ", "URL": "https://www.itnnews.lk/2023/10/05/345950/", "Category": "ජාත්‍යන්තර පුවත්", "Parent URL": null}