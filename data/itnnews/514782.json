{"Source": "ITN news", "Timestamp": "සැප්තැම්බර් 9, 2023 14:29", "Headline": "කොකේන් මත්ද්‍රව්‍ය සමඟ පුද්ගලයින් දෙදෙනෙකු අත්අඩංගුවට", "News Content": "දිගු කලෙක සිට කොකේන් මත්ද්‍රව්‍ය ජාවාරමේ යෙදිය සිටි පුද්ගලයින් දෙදෙනෙකු විශේෂ කර්ය බලකාය නිලධාරීන් විසින් අත්අඩංගුවට ගෙන තිබෙනවා. විශේෂ කාර්ය බලකාය ගෝනහේන කඳවුරේ නිලධාරීන්ට ලද තොරතුරකට අනුව ඊයේ (2023.09.08) වන දින දෙමටගොඩ පොලිස් වසමේ අංක 90, වේළුවන පාර, දෙමටගොඩ, කොළඹ 09 ප්‍රදේශයේ දී වැටලීමක් සිදුකර තිබෙනවා. එහි දී කොකේන් මත්ද්‍රව්‍ය ග්‍රෑම් 11 මිලි ග්‍රෑම් 950 ක් සන්තකයේ තබාගෙන සිටි වත්තේගම ප්‍රදේශයේ පදිංචි අවුරුදු 35ක පුද්ගලයකු සහ කොකේන් මත්ද්‍රව්‍ය ජාවාරම් කිරීම සඳහා ආධාර අනුබල දුන් දෙමටගොඩ ප්‍රදේශයේ පදිංචි වයස අවුරුදු 46 ක පුද්ගලයකු ජංගම දුරකථන 02ක් සමඟ අත්අඩංගුවට ගෙන තිබෙනවා. වැඩිදුර විමර්ශන කටයුතු සඳහා ඔවුන් දෙමටගොඩ පොලිස් ස්ථානය වෙත භාර දී තිබෙනවා. ", "URL": "https://www.itnnews.lk/2023/10/05/514782/", "Category": "Breaking News,දේශීය පුවත්", "Parent URL": null}