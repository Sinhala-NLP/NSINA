{"Source": "ITN news", "Timestamp": "අප්‍රේල් 24, 2022 15:23", "Headline": "පොදු ප්‍රවාහන සේවා බාධාවකින් තොරව පවත්වාගෙන යන්න", "News Content": "උද්ඝෝෂණ සහ විරෝධතා හේතුවෙන් පොදු ප්‍රවාහන සේවා බාධාවකින් තොරව පවත්වාගෙන යාමට පියවර ගන්නා ලෙස මහජන ආරක්ෂක අමාත්‍ය ප්‍රසන්න රණතුංග මහතා උපදෙස් ලබාදී තිබෙනවා. මහජන ආරක්ෂක අමාත්‍යංශ ලේකම්වරයාට සහ පොලිස්පතිවරයාට මේ සම්බන්ධයෙන් කඩිනම් පියවර ගන්නා ලෙසයි අමාත්‍යවරයා දැනුම් දී තිබෙන්නේ. පාසල් සිසුන් ප්‍රවාහනය කරන වාහන සදහා බාධාවකින් තොරව ගමන් කිරීමට අවස්ථාව සැලසීම, විදේශ ආයෝජන මත ක්‍රියාත්මක කර්මාන්ත ශාලා කාර්ය මණ්ඩලයට බාධාවකින් තොරව ගමන් කිරීමට පහසුකම් සැලසීම, සංචාරකයින් ගමන් ගන්නා වාහන වලට උදඝෝෂණ සහ විරෝධතා හේතුවෙන් බාධාවන් ඇති නොවීම ඇතුළු කරුණු රැසක් සම්බන්ධයෙන් අවධානය යොමු කරන ලෙසයි අමාත්‍යවරයා දැනුම්දී තිබෙන්නේ.           ", "URL": "https://www.itnnews.lk/2023/10/05/408147/", "Category": "දේශීය පුවත්", "Parent URL": null}