{"Source": "ITN news", "Timestamp": "මාර්තු 15, 2023 18:05", "Headline": "රටම එකම ආයෝජන කලාපයක් බවට පත් කිරීමට සැලසුම් සකස් කෙරේ", "News Content": "රටම එකම ආයෝජන කලාපයක් බවට පත් කිරීමට සැලසුම් සකස් කර ඇති බව රාජ්‍ය අමාත්‍ය දිලුම් අමුණුගම මහතා පවසනවා. ශ්‍රී ලංකා ආයෝජන මණ්ඩලයේ කාන්තා දින සැමරුම් උත්සවයට එක්වෙමින් ඒ මහතා මේ බව ප්‍රකාශ කළා. ශ්‍රී ලංකා ආයෝජන මණ්ඩලයේ කාන්තා දින සැමරුම අද පෙරවරුවේ පැවැත්වුණේ එම මන්ඩලයේ ශ්‍රවනාගාරයේදී. රාජ්‍ය අමාත්‍ය දිලුම් අමුණුගම මහතාගේ ප්‍රධානත්වයෙන් පැවැත්වුනු උත්සවයට බී ඕ අයි අධ්‍යක්ෂ ජෙනරාල් රේණුකා විරකෝන් මහත්මිය ඇතුළු ආයතනික කාර්ය මණ්ඩලය එක් වුණා. කාන්තා කළමනාකරණය පිළිබද ආයතනයේ ආචාර්ය සුලෝචනා සිගේරා මහත්මිය සහ ප්‍රවීන ගීත රචක බන්දුල නානායක්කාරවසම් ද මෙහිදී දේශන පැවැත්වූවා.   ", "URL": "https://www.itnnews.lk/2023/10/05/468473/", "Category": "නවතම පුවත්", "Parent URL": null}