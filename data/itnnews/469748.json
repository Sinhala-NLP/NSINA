{"Source": "ITN news", "Timestamp": "මාර්තු 20, 2023 18:04", "Headline": "විද්‍යා දැරිය ඝාතනයේ විත්තිකරුවන් 07 දෙනාගේ අභියාචනා කැඳවීමට අධිකරණය දින දෙයි", "News Content": "යාපනයේ සිවලෝගනාදන් විද්‍යා දැරියගේ ඝාතනය සම්බන්ධයෙන් මරණ දඩුවම නියම වී සිටින විත්තිකරුවන් 7 දෙනෙකුට පනවා ඇති දඩුවමින් නිදොස් කොට නිදහස් කරන ලෙස ඉල්ලා ගොනුකර ඇති අභියාචනා ඔක්තෝම්බර් 6 වනදා විභාගයට ගැනීමට ශ්‍රේෂ්ඨාධිකරණය නියම කළා. මෙම අභියාචනා කැඳවූ අවස්ථාවේ සිද්ධියේ ප්‍රධාන විත්තිකරු වූ ස්වීස් කුමාර් ඇතුලු විත්තිකරුවන් දැඩි ආරක්ෂාව මධ්‍යයේ බන්ධනාගාර නිලධාරින් විසින් අධිකරණයට රැගෙන විත් තිබුණා. විද්‍යා දැරිය දූෂණය කර ඝාතනය කර තිබුණේ 2015 වසරේදීයි.     ", "URL": "https://www.itnnews.lk/2023/10/05/469748/", "Category": "දේශීය පුවත්", "Parent URL": null}