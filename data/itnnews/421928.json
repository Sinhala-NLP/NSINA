{"Source": "ITN news", "Timestamp": "ஜூலை 8, 2022 11:39", "Headline": "உரங்களை ஏற்றிய கப்பல் நாளை நாட்டுக்கு வருகை..", "News Content": "40 ஆயிரம் மெற்றிக்தொன் உரத்தை எடுத்துவரும் கப்பல் நாளை இரவு நாட்டை வந்தடையவுள்ளது. கப்பலில் இருந்து உரம் தரையிறக்கப்பட்டதும், எதிர்வரும் ஞாயிற்றுக்கிழமை முதல் அவை விநியோகிக்கப்படுமென விவசாய அமைச்சு தெரிவித்துள்ளது. சிறுபோக பயிர்ச்செய்கையில் ஈடுபட்டுள்ளோருக்கு உரம் விநியோகிக்கப்படும். இந்நிலையில் பெரும்போகத்தை மையப்படுத்தியும் உரம் விநியோகிக்கும் வேலைத்திட்டம் முன்னெடுக்கப்படவுள்ளது. இதற்கு தேவையான நிதியும் ஒதுக்கப்பட்டுள்ளது. இதேவேளை நாளை வருகைதரவுள்ள கப்பலுக்கு மேலதிகமாக எதிர்வரும் இரு தினங்களில் 25 ஆயிரம் மெற்றிக்தொன் உரத்தை எடுத்துவரும் மற்றுமொரு கப்பலும் இலங்கை வருகைதரவுள்ளமை குறிப்பிடத்தக்கது. ", "URL": "https://www.itnnews.lk/2023/10/05/421928/", "Category": "Breaking News,தேசிய செய்திகள்", "Parent URL": null}