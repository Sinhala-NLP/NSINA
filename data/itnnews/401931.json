{"Source": "ITN news", "Timestamp": "மார்ச் 18, 2022 10:19", "Headline": "வலஸ்முல்லயில் நேற்றிரவு இடம்பெற்ற விபத்தில் காயமடைந்த இரு மாணவர்களின் நிலைமை கவலைக்கிடம்..", "News Content": "வலஸ்முல்ல ஹதுகல பகுதியில் நேற்றிரவு இடம்பெற்ற வாகன விபத்தில் காயமடைந்த இரு மாணவர்களின் நிலைமை கவலைக்கிடமாகவுள்ளதாக வைத்தியசாலை வட்டாரங்கள் தெரிவிக்கின்றன. கட்டுவன தேசிய பாடசாலைக்குரிய பஸ் வண்டியே இவ்வாறு விபத்துக்குள்ளாகியது. சமய நிகழ்வொன்றிற்காக சென்று மீண்டும் திரும்பிக் கொண்டிருந்த பொது ஹதுகல இகுறுவத்த பகுதியில் பஸ் வண்டி விபத்துக்குள்ளாகியது. சாரதியினால் பஸ் வண்டியை கட்டுப்படுத்த முடியாது போனதால் வீதியை விட்டு விலகி பஸ் வண்டி விபத்துக்குள்ளானதில் 10 பாடசாலை மாணவர்கள் உள்ளிட்ட 25 பேர் காயமடைந்தனர். காயமடைந்தவர்கள் கிரம மற்றும் வலஸ்முல்ல வைத்தியசாலைகளில் அனுமதிக்கப்பட்டனர். இருவரின் நிலைமை கவலைக்கிடமாக உள்ளதால் அவர்கள் மாத்தறை வைத்தியசாலைக்கு மாற்றப்பட்டுள்ளனர். வலஸ்முல்ல பொலிசார் சம்பவம் குறித்து விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/401931/", "Category": "Breaking News,தேசிய செய்திகள்", "Parent URL": null}