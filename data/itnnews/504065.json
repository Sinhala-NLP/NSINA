{"Source": "ITN news", "Timestamp": "ජූලි 31, 2023 05:48", "Headline": "විගණකාධිපති කාර්යාලයේ තඹ සොරකමට සම්බන්ධ දෙදෙනෙකු අත්අඩංගුවට", "News Content": "ජාතික විගණකාධිපති දෙපාර්තමේන්තු ගොඩනැඟිල්ලෙහි විදුලි පරිපථයේ පිටතින් ඇති වයර් සහ අකුණු සන්නායකයේ තඹ කොටස් සොරකමට සම්බන්ධ දෙදෙනෙකු අත්අඩංගුවට ගෙන තිබෙනවා. බත්තරමුල්ලේ ජාතික විගණකාධිපති දෙපාර්තමේන්තු ගොඩනැඟිල්ලෙහි විදුලි පරිපථයේ පිටතින් ඇති වයර් සහ අකුණු සන්නායකයේ තඹ කොටස් සොරාගැනීමක් සම්බන්ධයෙන් තලංගම පොලිසියට ලද පැමිණිල්ලකට අනුව බස්නාහිර පළාත් දකුණු දිසා අපරාධ කොට්ඨාසයයේ නිලධාරීන් විසින් කළ විමර්ශනයක ප්‍රතිඵලයක් ලෙස මෙම සොරකමට සම්බන්ධ දෙදෙනෙකු අත්අඩංගුවට ගෙන ඇත. විගණකාධිපති දෙපාර්තමේන්තුව විසින් පොලිසියට කර ඇති පැමිණිල්ලට අනුව මෙසේ සොරාගෙන ඇති වයර්වල වටිනාකම රුපියල් ලක්ෂ 21කි. අත්අඩංගුවට ගත් සැකකරුවන් දෙදෙනා ඇතුළුකෝට්ටේ මාලිගාව ප්‍රදේශයේ පදිංචිකරුවන් බවත් ඔවුන් අවුරුදු 19 සහ 20 යන වයස්වල පසුවන්නන් බවත් පොලිසිය කියයි. මෙම සැකකරුවන් දෙදෙනා වෘත්තියෙන් විදුලි කාර්මිකයන් බවද පෙනී ගොස් ඇත. ජාතික විගණකාධිපති දෙපාර්තමේන්තු ගොඩනැඟිල්ලෙහි විදුලි පරිපථවල වයර් කපා ඇත්තේද මෙම ගොඩනැඟිල්ලෙහි ආරක්ෂාවට ආරක්ෂක වැඩපිළිවෙළක් ක්‍රියාත්මකව පවතින විටදී බවද පෙනී ගොස් ඇත. සැකකරුවන් දෙදෙනා කඩුවෙල මහේස්ත්‍රාත් අධිකරණයට ඉදිරිපත් කිරීමට නියමිතව තිබුණි. පොලිසිය පවසනුයේ සැකකරුවන් විදුලිය ඇති අවස්ථාවන්වලදී පවා වයර් කපා ඇති බවය. ", "URL": "https://www.itnnews.lk/2023/10/05/504065/", "Category": "Breaking News,දේශීය පුවත්,නවතම පුවත්", "Parent URL": null}