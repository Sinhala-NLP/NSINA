{"Source": "ITN news", "Timestamp": "අප්‍රේල් 24, 2023 11:29", "Headline": "දප්පුල ද ලිවේරාගෙන් අභියාචනාධිකරණයට පෙත්සමක්", "News Content": "හිටපු නීතිපති දප්පුල ද ලිවේරා මහතා ත්‍රස්ත විමර්ශන කොට්ඨාසයට අද කැඳවා තිබෙනවා. මේ අතර ත්‍රස්ත විමර්ශන කොට්ඨාසයට තමන් කැදවීම සම්බන්ධයෙන් දප්පුල ද ලිවේරා මහතා අභියාචනාධිකරණය හමුවේ අද පෙත්සමක් ගොනු කළා. පාස්කු ප්‍රහාරය සම්බන්ධයෙන් සිදු කෙරෙන විමර්ශනවලට අදාළව ප්‍රකාශයක් ලබා දීම සදහා හිටපු නීතිපති දප්පුල ද ලිවේරා මහතා ත්‍රස්ත විමර්ශන කොට්ඨාසයට අද කැදවා තිබුණා. මීට පෙර පසුගිය 19 වනදා හා 21 වනදා ඔහුට ත්‍රස්ත විමර්ශන කොට්ඨාසය හමුවේ පෙනී සිටින ලෙස දැනුම් දී තිබුණ ද ඔහු එම දිනයන්හි එම කොට්ඨාසය වෙත පැමිණ තිබුණේ නැහැ. එහෙත් හිටපු නීතිපතිවරයා තම නීතීඥයින් මාර්ගයෙන් ත්‍රස්ත විමර්ශන කොට්ඨාසයට කරුණු ඉදිරිපත් කර තිබුනා. ඒ අනුවයි දප්පුල ද ලිවේරා මහතාට තුන්වන වරටත් අද දිනයේ ත්‍රස්ත විමර්ශන කොට්ටාසයට පැමිණෙන ලෙස දැනුම් දී තිබුණේ. අද දිනයේද ඔහු එම කොට්ඨාසය වෙත නොපැමිණිය හොත් ඒ සම්බන්ධයෙන් අධිකරණයට කරුණු වාර්තාකිරීමට ත්‍රස්ත විමර්ශන කොට්ඨාසය කටයුතු කරනු ඇති. මේ අතර හිටපු නීතිපති දප්පුල ද ලිවේරා මහතා අභියාචනාධිකරණය හමුවේ අද පෙත්සමක් ගොනු කළා. ඒ ඔහු ත්‍රස්ත විමර්ශන කොට්ඨාසය හමුවට කැඳව තිබූ පසුබිමක් තුලයි.     ", "URL": "https://www.itnnews.lk/2023/10/05/477721/", "Category": "දේශීය පුවත්", "Parent URL": null}