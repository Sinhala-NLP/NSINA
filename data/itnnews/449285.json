{"Source": "ITN news", "Timestamp": "දෙසැම්බර් 6, 2022 11:01", "Headline": "LPL තරගාවලිය අද ඇරඹෙයි", "News Content": "ශ්‍රී ලංකා ප්‍රිමියර් ලීග් විස්සයි විස්ස ක්‍රිකට් තරගාවලිය අද හම්බන්තොට සූරියවැව ක්‍රීඩාංගනයේ දී ආරම්භ වනවා. මෙවර තරගාවලියට ද කණ්ඩායම් 5 ක් එක්වන අතර විදෙස් ක්‍රීඩකයින් රැසක් ද එම කණ්ඩායම් නියෝජනය කිරීමට නියමිතයි. අද පළමු තරගය ලෙස තිසර පෙරේරා මෙහෙයවන ජැෆ්නා කින්ග්ස් කණ්ඩායම හා කුසල් මෙන්ඩිස් නායකත්වය දරණ ගෝල් ග්ලැඩියේටර්ස් අතර තරගය පස්වරු 3 ට ආරම්භ වීමට නියමිතයි. දෙවන තරගය ලෙස පැවැත්වෙන්නේ ඇන්ජලෝ මැතිව්ස් නායකත්වය දරණ කලම්බු ස්ටාර්ස් හා වනිදු හසරංග මෙහෙයවන කැන්ඩි පැල්කන්ස් අතර තරගයයි. තරගාවලිය නියෝජනය කරන අනෙක් කණ්ඩායම් වන්නේ දඹුල්ල ඕරායි. එහි නායකත්වය දසුන් ශානක විසින් දරණවා. ", "URL": "https://www.itnnews.lk/2023/10/05/449285/", "Category": "Breaking News,ක්‍රීඩා,දේශීය පුවත්", "Parent URL": null}