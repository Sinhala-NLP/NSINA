{"Source": "ITN news", "Timestamp": "ஜனவரி 28, 2022 12:40", "Headline": "முகக்கவசம் அணியத்தேவையில்லை : இங்கிலாந்து அரசாங்கம் அறிவிப்பு", "News Content": "இங்கிலாந்தில் சுகாதார கட்டுப்பாடுகள் இரத்து செய்யப்பட்டுள்ளன. இனி முகக்கவசம் அணியத்தேவையில்லை என அந்நாட்டு அரசாங்கம் அறிவித்துள்ளது. ஒமிக்ரோன் பரவல் குறைவடைந்துள்ளதால் சுகாதார கட்டுப்பாடுகளை இரத்து செய்ய தீர்மானித்ததாக பிரதமர் பொரிஸ் ஜொன்சன் தலைமையிலான அரசாங்கம் அறிவித்துள்ளது. அரசாங்கத்தின் தடுப்பூசி திட்டம், கொவிட் பரிசோதனை மற்றும் வைரஸ் தடுப்பு சிகிச்சைகள் வலுவான பாதுகாப்புக்களை உருவாக்குகின்றன. குறித்த விடயங்கள் எச்சரிக்கையுடன் இயல்பு நிலைக்கு திரும்ப அனுமதிப்பதாக இங்கிலாந்து சுகாதார அமைச்சர் சாஜித் ஜாவிட் தெரிவித்துள்ளார். இதேவேளை இங்கிலாந்து அரசாங்கம் முகக்கவசம் அணிய தேவையில்லை என அறிவித்துள்ள போதிலும், லண்டனில் பொதுப்போக்குவரத்தில் பயணிப்போர் முகக்கவசம் அணிய வேண்டுமென லண்டன் மேயர் சாதிக்கான் தெரிவித்துள்ளார். இதேவேளை சில வர்த்தக நிலையங்கள் மற்றும் பொதுப்போக்குவரத்து நிறுவனங்கள் தமது வாடிக்கையாளர்களை தொடர்ந்தும் முகக்கவசம் அணியுமாறு வலியுறுத்தியுள்ளன. ", "URL": "https://www.itnnews.lk/2023/10/05/391878/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}