{"Source": "ITN news", "Timestamp": "ජූනි 10, 2021 14:47", "Headline": "අවුන්සාන් සුචීට එරෙහි නඩු විභාගය ඇරඹෙයි", "News Content": "මියන්මාරයේ ප්‍රජාතන්ත්‍රවාදී ලීගයේ නායිකා අවුන්සාන් සුචීට එරෙහි නඩු විභාගය නැවතත් ආරම්භ වුණා. අනවසරයෙන් සන්නිවේදන උපකරණ භාවිත කරමින් රාජ්‍ය රහස් තවත් පාර්ශවයන් සමග හුවමාරු කර ගත් බවට චෝදනා කරමින් අවුන්සාන් සුචීට එරෙහි පළමු නඩු විභාගය මීට සති කිහිපයකට පෙර පැවැත්වුණා. එමෙන්ම අල්ලස් ලබා ගැනීම් සහ අනවසර ලෙස පුණ්‍ය කටයුතු සම්බන්ධ ආයතනයක් පවත්වා ගෙන යාම ඇයට එරෙහිව එල්ල වී ඇති අනෙකුත් චෝදනා වනවා. අද දිනයේ පැවැත්වෙන නඩු විභාගයේදී වැරදිකරුවෙකු වුවහොත් ඇයට වසර 15 ක සිර දඩුවම් නියම වනු ඇති බවයි සදහන් වන්නේ. පසුගිය පෙබරවාරි පළමුවැනිදා මියන්මාර හමුදා කුමන්ත්‍රණයෙන් බලයෙන් පහ කෙරුණු අවුන්සාන් සුචී ඇතුලු ප්‍රජාතන්ත්‍රවාදී ලීගයේ දේශපාලන නායකයින් රැසක් තවමත් එරට හමුදා අත්අඩංගුවේ පසුවනවා.     ", "URL": "https://www.itnnews.lk/2023/10/05/341878/", "Category": "ජාත්‍යන්තර පුවත්", "Parent URL": null}