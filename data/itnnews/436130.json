{"Source": "ITN news", "Timestamp": "செப்டம்பர் 20, 2022 15:05", "Headline": "கல்வித்துறைக்கு சர்வதேச நிதியுதவி..", "News Content": "இலங்கையின் கல்வித்துறைக்கென, கல்விக்கான சர்வதேச நிதிவசதிகளின் கீழ் நிதி பெறப்படுமென கல்வி அமைச்சு தெரிவித்துள்ளது. ஐக்கிய நாடுகளின் 77வது பொதுச்சபை அமர்வுக்கு இணைவாக கல்வி மாற்றத்திற்கான மாநாடு நிவ்யோர்க்கில் இடம்பெற்றது. இலங்கையை பிரதிநிதித்துவப்படுத்தி கல்வி அமைச்சர் கலாநிதி சுசில் பிரேமஜயந்த் இதில் பங்கேற்றார். உலகளாவிய ரீதியில் கல்வித்துறையில் காணப்படும் நெருக்கடிக்கு தீர்வு காண்பதே மாநாட்டின் நோக்கமாகும். உலகின் பல நாடுகளை சேர்ந்த அரச தலைவர்கள், கல்வி அமைச்சர்கள் இதில் பங்கேற்றனர். கல்விக்கான சர்வதேச நிதி வசதிகள் இதில் வெளியிடப்பட்டது. கொவிட் பாதிப்பு மற்றும் உலகளாவிய பொருளாதார நெருக்கடிக்கு மத்தியில் பாதிப்புக்களை எதிர்க்கொண்டுள்ள நாடுகளின் கல்வித்துறையை கட்டியெழுப்புவதற்கென இதன் ஊடாக நிதி வசதிகளை வழங்க திட்டமிடப்பட்டுள்ளது. அதற்கமைய இலங்கைக்கும் நிதி உதவி கிடைக்கப்பெறவுள்ளமை குறிப்பிடத்தக்கது. ", "URL": "https://www.itnnews.lk/2023/10/05/436130/", "Category": "Breaking News,அண்மைய செய்திகள்,தேசிய செய்திகள்", "Parent URL": null}