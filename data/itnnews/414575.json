{"Source": "ITN news", "Timestamp": "ජූනි 1, 2022 14:19", "Headline": "යුක්රේනයට දිගුදුර රොකට් ප්‍රහාර පද්ධතියක් ලබාදීමට ඇමෙරිකාව සූදානම්", "News Content": "යුක්රේනයට ලබාදෙන නවතම ආධාර පැකේජයක් ලෙස දිගුදුර රොකට්  ප්‍රහාර පද්ධතියක් ලබාදීමට ඇමෙරිකාව සූදානම් වනවා. යුක්රේනය ආරක්ෂා කර ගැනීමේ අරමුණෙන් ඇමෙරිකාව මෙසේ ආධාර ලබාදෙන බව ජනාධිපති ජෝ බයිඩන් කියාසිටියා. දිගුදුර සිට සතුරු හමුදාවන්ට වඩාත් නිවැරදිව පහරදීමට උපකාර කිරීමක් ලෙසයි මෙම රොකට් පද්ධතිය ලබාදෙන්නේ. ඒවායෙහි ගමන් කිරීමේ දුර ප්‍රමාණය කිලෝමීටර් 80 ක් පමණ වන ඩොලර් මිලියන 700 ක ආයුධ මෙලෙස යුක්රේනයට ලබාදෙනු ඇති. මේ වනවිට කර්සන් නාගරය ආසන්නයේ සිටින යුක්රේන හමුදා කාර්කිව් කලාපයේ කොටස් රැසක බලය අත්පත්කරගෙන ඇති බව යුක්රේන ජනාධිපති වොල්දොමීර් සෙලෙන්ස්කි ද ප්‍රකාශ කළා.       ", "URL": "https://www.itnnews.lk/2023/10/05/414575/", "Category": "Breaking News,ජාත්‍යන්තර පුවත්", "Parent URL": null}