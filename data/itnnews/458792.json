{"Source": "ITN news", "Timestamp": "පෙබරවාරි 2, 2023 10:30", "Headline": "ඔස්ට්‍රේලියාවේ මුදල් නෝට්ටුවලින් දෙවන එළිසබත් රැජිනගේ රුව ඉවත් කිරීමට සැරසෙයි", "News Content": "දෙවන එළිසබත් මහ රැජිනගේ රුව ඔස්ට්‍රේලියාවේ මුදල් නෝට්ටුවලින් ඉවත් කිරීමට සුදානම් වනවා. ඕස්ට්‍රේලියාවේ මහ බැංකුවේ තීරණය අනුව එරට ඩොලර් පහේ මුදල් නෝට්ටුවේ එළිසබත් මහ රැජිනගේ රුව ඉවත්කොට එරට ස්වදේශික සංස්කෘතිය ප්‍රවර්ධනය වන පරිදි මුදල් නෝට්ටවු නිර්මාණය කිරීමට නියමිතයි. ඒ අනුව චාල්ස් රජුගේ රුව නව මුදල් නෝට්ටුවට ඇතුලත් නොවනු ඇති. කෙසේ වුවද එම මුදල් නෝට්ටුවේ අනෙක් පස නොවෙනස්ව පවත්නා බව ද සදහන්. මෙම තීරණය සම්බන්ධයෙන් පෙඩ්‍රරල් රජයේ අනුමැතිය ලබා ගැනීමට යොමු කර තිබෙනවා. බ්‍රිතාන්‍යයේ දෙවන එළිසබත් මහ රැජින අභාවප්‍රාප්ත වීමෙන් පසු ඇයගේ පුත් 3න් වන චාල්ස් රජු ලෙස පදවි ප්‍රාප්ත වු අතර ඔහු ඕස්ට්‍රේලියාව, නවසීලන්තය හා තවත් පොදු රාජ්‍ය මණ්ඩලීය රටවල් 12ක නායකයා ලෙස කටයුතු කරනවා.       ", "URL": "https://www.itnnews.lk/2023/10/05/458792/", "Category": "ජාත්‍යන්තර පුවත්", "Parent URL": null}