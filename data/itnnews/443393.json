{"Source": "ITN news", "Timestamp": "ඔක්තෝබර් 31, 2022 12:32", "Headline": "ගුවනින් බීජ හෙළිමේ ව්‍යාපෘතියේ තවත් අදියරක්", "News Content": "ගුවන් හමුදාව විසින් ක්‍රියාත්මක කරන ගුවනින් බීජ හෙලීමේ ව්‍යාපෘතියේ හත්වන අදියර ගුවන්හමුදාපති එයාර් මාර්ෂල් සුදර්ශන පතිරණ මහතාගේ උපදෙස් මත ක්‍රියාත්මක කෙරුණා. ඒ යටතේ සියඹලාන්ඩුව කැබිලිත්ත ප්‍රදේශයේ අක්කර 80ක භූමි ප්‍රදේශයක් ආවරණය වන පරිදී බීජ ලක්ෂයක් ගුවනින් හෙළීම සිදුකළා. මෙරට තිරසර සංවර්ධන ඉලක්කයක් වන හරිත ආවරණය සියයට 32 දක්වා වර්ධනය කිරීමේ අරමුණෙන් වැඩපිලිවෙල ක්‍රියාත්මකයි. දේශයේ අනාගත පරපුර වෙනුවෙන් හරිත අනාගතයක් උදාකිරීම සදහා ගුවන් හමුදාව බීජ හෙළීමේ ව්‍යාපෘතිය මේ වන විටත් අදියර කිහිපයක් යටතේ සිදුකළා. එහි හත්වන අදියර සිදු කෙරුණේ වීරවිල කදවුර මූලික කර ගනිමින් ප්‍රවාහන හෙළිකොප්ටර් බලගනයට අයත් බෙල් 212 යානාවක් උපයෝගී කර ගනිමින්. සියඹලාන්ඩුව,  කැබිලිත්ත වන රක්ෂිතයේ අක්කර 80ක පමණ භූමි ප්‍ර දේශයක් ආවරණය වන පරිදී ඇහැල, මී, කරද, සියඹලා, කුඹුක්, කොහොඹ ආදී ශාක බීජ ලක්ෂයක ප්‍රමාණයක් ගුවනින් හෙළීම සිදු කෙරුණා. වන සංරක්ෂණ දෙපාර්තමේන්තුවේ සහ පේරාදෙණිය විශ්වවිද්‍යාලයේ මග පෙන්වීම යටතේ වැඩපිළිවෙල ක්‍රියාත්මකයි.         ", "URL": "https://www.itnnews.lk/2023/10/05/443393/", "Category": "දේශීය පුවත්", "Parent URL": null}