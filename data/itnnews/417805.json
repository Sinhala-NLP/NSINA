{"Source": "ITN news", "Timestamp": "ජූනි 19, 2022 12:30", "Headline": "පලාලි ජාත්‍යන්තර ගුවන් තොටුපල ජූලි 01 සිට යළි වැඩ අරඹයි", "News Content": "පලාලි ජාත්‍යන්තර ගුවන් තොටුපලේ ගුවන් කටයුතු ලබන පළමුවනදා සිට ආරම්භ කිරීමට පියවර ගෙන තිබෙනවා. කංකසන්තුරේ වරාය ද කඩිනමින් සංවර්ධනය කරන බවයි යාපනයේ නිරීක්ෂණ චාරිකාවකට එක්වෙමින් අමාත්‍ය නිමල් සිරිපාල ද සිල්වා මහතා සදහන් කළේ. කංකසන්තුරේ වරාය සංවර්ධනයට ඉන්දියාව ඇමෙරිකානු ඩොලර් මිලියන 45 ක ණය මුදලක් ලබාදී තිබෙනවා. වරාය සංවර්ධනයෙන් ඉන්දියාවේ සිට සෘජුවම ආහාර හා පොහොර කංකසන්තුරේ වෙත රැගෙන ඒමට අපේක්ෂා කරන බවයි අමාත්‍ය නිමල් සිරිපාල ද සිල්වා මහතා පවසන්නේ. ඊට අවශ්‍ය කටයුතු සලසන ලෙස අමාත්‍යවරයා වරාය අධිකාරියට දැනුම්දී තිබෙනවා. විශේෂයෙන් ටොන් 300 බෝට්ටු හරහා ආහාර ද්‍රව්‍ය හා පොහොර කංකසන්තුරේ වරායට රැගෙන ඒමට නියමිත බවද අමාත්‍ය නිමල් සිරිපාල ද සිල්වා මහතා වැඩිදුරටත් සදහන් කළා.           ", "URL": "https://www.itnnews.lk/2023/10/05/417805/", "Category": "දේශීය පුවත්", "Parent URL": null}