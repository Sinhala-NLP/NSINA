{"Source": "ITN news", "Timestamp": "අගෝස්තු 2, 2022 15:10", "Headline": "කැලිෆෝනියා ප්‍රාන්තයේ ලැව්ගිනි හේතුවෙන් තවත් පුද්ගලයින් දෙදෙනෙකු ජීවිතක්ෂයට", "News Content": "කැලිෆෝනියා ප්‍රාන්තයේ ලැව්ගිනි හේතුවෙන් තවත් පුද්ගලයින් දෙදෙනෙකු ජීවිතක්ෂයට පත්ව තිබෙනවා. උතුරු කැලිෆෝනියාවේ ශීඝ්‍රයෙන් පැතිරයන ලැව් ගිනි හේතුවෙන් දහස් ගණනකට සිය නිවෙස් වලින් ඉවත්වීමට සිදුව තිබෙනවා. මියගිය පුද්ගලයින් දෙදෙනාගේ සිරුරු මෝටර් රථයක් තුළ තිබියදීයි සොයාගෙන ඇත්තේ. ලැව් ගිනි වේගයෙන් පැතිරීමත් සමග ඉන් පලායාමට ඔවුන් දෙදෙනා උත්සාහ කර ඇති බව සහන කණ්ඩායම් සදහන් කරනවා. මැකින්නි ප්‍රදේශයේ ලැව්ගිනි හේතුවෙන් මේ වනවිටත් අක්කර පනස්දහසකට අධික ප්‍රමාණයක් විනාශ වී ඇති අතර මෙම වසර තුළ කැලිෆෝනියා ප්‍රාන්තයෙන් වාර්තා වූ විශාලම වන විනාශය ද මෙය වනවා.           ", "URL": "https://www.itnnews.lk/2023/10/05/426523/", "Category": "ජාත්‍යන්තර පුවත්", "Parent URL": null}