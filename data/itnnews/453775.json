{"Source": "ITN news", "Timestamp": "ජනවාරි 4, 2023 12:31", "Headline": "අධිවේගී බස් ගාස්තු 10%කින් අඩු කෙරේ", "News Content": "අධිවේගී මාර්ගවල බස් ගාස්තු අද මධ්‍යම රාත්‍රියේ සිට සියයට දහයකින් අඩු කරන බව අමාත්‍ය ආචාර්ය බන්දුල ගුණවර්ධන මහතා පවසනවා. රජයේ ප්‍රවෘත්ති දෙපාර්තමේන්තුවේ පැවති විශේෂ මාධ්‍ය හමුවේදී අමාත්‍යවරයා මේ බව සදහන් කළා. මේ අතර කොළඹ කතරගම අතර ක්‍රියාත්මක අර්ධ සුඛෝපභෝගි බස් රථ සේවාව අද මධ්‍යම රාත්‍රී සිට අත්හිටුවීමට කටයුතු කරන බවයි අමාත්‍යවරයා වැඩිදුරටත් සදහන් කළේ. කොළඹ කතරගම අර්ධ සුඛෝපභෝගී බස් රථ සේවාව අහෝසි කරමින් රුපියල් එක්දහස් පන්සිය හතළිස් එකක්ව පැවති ගමන් ගාස්තුව රුපියල් එක්දහස් එකසිය දාහතක් දක්වා අඩුවන බවයි අමාත්‍ය බන්දුල ගුණවර්ධන මහතා මෙහිදී වැඩිදුරටත් කියා සිටියේ.   ", "URL": "https://www.itnnews.lk/2023/10/05/453775/", "Category": "Breaking News,දේශීය පුවත්", "Parent URL": null}