{"Source": "ITN news", "Timestamp": "නොවැම්බර් 16, 2022 13:51", "Headline": "ලොකයේ කිසිම රටක කිසිම දවසක ඉදිකිරිම් ක්ෂේත‍්‍රය නතර වන්නේ නැහැ", "News Content": "ශ්‍රී ලංකාවේ ඉදිකිරිම් ක්ෂේත්‍රය මුහුණ දී තිබෙන කාලීන අර්බුධ විසඳීම හා එම ක්ෂේත්‍රයේ වර්ධනීය ඉලක්ක වෙත ගමන් කිරිම සඳහා ගත හැකි ක්‍රියාමාර්ග සම්බන්ධයෙන් ක්ෂේත්‍රයේ පිරිස් දැනුවත් කිරිම මහ බැංකු අධිපති මහාචාර්ය නන්දලාල් වීරසිංහ මහතාගේ ප්‍රධාන්වයෙන් සිදු කෙරුණා. ඒ කොළඹ පදනම් ආයතනයේ දි පැවති සම්මන්ත්‍රණයකදියි. මහ බැංකු අධිපති මහාචාර්ය නන්දලාල් වීරසිංහ : “ශ‍්‍රී ලංකාවේ ඉදිකිරිම් ක්ෂේත‍්‍රය මේ තරම් දියුණු තත්ත්වයකට පැමිණීමට රජයේ ප‍්‍රතිපාදන යෙදවු ව්‍යාපෘති හේතු වී තිබෙනවා. මෙරට ක‍්‍රියාත්මක ඉදිකිරිම් ව්‍යපෘතිවලින් 90% වැඩි ප‍්‍රතිශතයක් රජයේ ප‍්‍රතිපාදන මත ක‍්‍රියාත්මක වනවා. විදේශීය ආයෝජකයින් මෙරට ක‍්‍රියාත්මක කරන ඉදිකිරිම් ව්‍යාපෘති හරහා එම රටවල ඉදිකිරිම් ක්ෂේත‍්‍රයේ තාක්ෂණය හා දැනුම මෙරටට ලබා ගැනිමේ හැකියාව පවතිනවා. ලොකයේ කිසිම රටක කිසිම දවසක ඉදිකිරිම් ක්ෂේත‍්‍රය නතර වන්නේ නැහැ. මෙරට ඉදිකිරිම් ක්ෂේත‍්‍රයේ නිරතවුවන්ගෙන් මා ඉල්ලා සිටිනවා හැමදාම රජයේ ප‍්‍රතිපාදන මත රැදි නොසිට තමන්ගේ දැනුම තරගකාරීත්වය හා තාක්ෂණය යොදා ගෙන ඉදිකිරිම් ක්ෂේත‍්‍රයේ ඉදිරියට යන කටයුතු දේශීයව මෙන්ම ජාත්‍යන්තරව ද සාර්ථකව සිදු කරන ලෙස. මේ වන විට රජයෙන් තාවකාලිකව පනවා තිබෙන මූල්‍ය රෙගුලාසි නොතකා විදේශීය රටවල ද ඉදිකිරිම් ක්ෂේත‍්‍රයේ ආයෝජන සිදුකළ හැකි අවස්ථා පිළිබඳ අවධානය යොමු කරන ලෙස මා ඔබෙන් ඉල්ලා සිටිනවා.”   ", "URL": "https://www.itnnews.lk/2023/10/05/445962/", "Category": "Breaking News,දේශීය පුවත්", "Parent URL": null}