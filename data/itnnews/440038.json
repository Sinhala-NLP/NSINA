{"Source": "ITN news", "Timestamp": "ඔක්තෝබර් 11, 2022 18:33", "Headline": "තිළිණි සමඟ සබඳතා පැවැත්වූ බවට පළ වන වාර්තා ගැන CIDයට පැමිණිලි 2ක්", "News Content": "කෝටි ගණනක් මුදල් වංචා කළ තිළිණි ප්‍රියමාලි නම් කාන්තාව සමඟ සබඳතා පැවැත්වූ බවට පළ වන වාර්තා පිළිබඳ සොයා බලන ලෙස ඉල්ලා අද දිනයේ කිහිප දෙනෙකු අපරාධ පරික්ෂණ දෙපාර්තමේන්තුවට පැමිණිලි ඉදිරිපත් කළා. මහා පරිමාණ මුදල් වංචාවක් සම්බන්ධයෙන් අත්අඩංගුවට ගෙන සිටින කෝටිපති ව්‍යාපාරික කාන්තාවක වන තිළිණි ප්‍රියමාලි සමග සබඳතා පැවැත්වූ බවට නම් සඳහන් ලැයිස්තුවක් සමාජ මාධ්‍යයේ සංසරණය වනවා. එම ලැයිස්තුවේ තමන්ගේ නම සඳහන් බැවින් ඒ සම්බන්ධයෙන් පරීක්ෂණයක් පවත්වන ලෙස ඉල්ලා පාර්ලිමේන්තු චමින්ද විජේසිරි මහතා අපරාධ පරික්ෂණ දෙපාර්තමේන්තුවට අද පැමිණිල්ලක් භාර දුන්නා. මේ අතර තිළිණි ප්‍රියමාලි නැමැති කාන්තාව සමග ජාතික ජනබලවේගයේ සහ ජනතා විමුක්ති පෙරමුණේ නායකයින් කිහිප දෙනෙකුගේ නම් ඇතුළත් කර ප්‍රවෘත්තියක් පළ කරන පුද්ගලයින් සම්බන්ධයෙන් පරික්ෂණයක් පවත්වන ලෙස ඉල්ලා ජාතික ජනබලවේගය ද  අපරාධ පරික්ෂණ දෙපාර්තමේන්තුවට පැමිණිල්ලක් භාර දුන්නා. ", "URL": "https://www.itnnews.lk/2023/10/05/440038/", "Category": "Breaking News,දේශීය පුවත්", "Parent URL": null}