{"Source": "ITN news", "Timestamp": "ජනවාරි 9, 2022 12:17", "Headline": "කැප්පෙටිපොල විශේෂිත ආර්ථික මධ්‍යස්ථානයේ එළවළු මිල පහළට", "News Content": "උඩරට එළවළු වර්ග රට පුරා බෙදා හරින ප්‍රධානතම ආර්ථික මධ්‍යස්ථානය වන කැප්පෙටිපොල විශේෂිත ආර්ථික මධ්‍යස්ථානයේ එළවළු මිල පහත වැටී තිබෙනවා. දින තුනක සිට මෙලෙස එළවළු මිල අඩු අගයක් ගන්නා බවයි කැප්පෙටිපොල විශේෂිත ආර්ථික මධ්‍යස්ථානයේ වෙළද සංගමයේ ලේකම් මහින්ද ප්‍රේමසිරි ඒකනායක මහතා පවසන්නේ . ඒ අනුව රුපියල් දෙසීය පනහක්ව පැවති අර්තාපල් කිලෝ එකක වත්මන් මිල රුපියල් 180ක් වනවා.  බෝංචි කිලෝ එකක් මේ වන විට රුපියල් 240  ක් වන අතර  එය පෙර අලෙවි වුයේ රුපියල් 310 කටයි. රුපියල් 210 කට අලෙවි වු ගෝවා කිලෝ එකක් අද අලෙවි වුයේ රුපියල් එකසිය දහයකටයි. අමු මිරිස් කිලෝවක් පෙර අලෙවි වුයේ රුපියල් දහසකට වූවත් මේ වන විට එය රුපියල් 500 දක්වා අඩු වී තිබෙනවා.  රුපියල් 600ක්ව පැවති මාළු මිරිස් කිලෝවක වත්මන් මිල රුපියල් 450 ක් වනවා. තක්කාලි කිලෝවක වත්මන් මිල රුපියල් 120 ක් වන අතර එය මින් පෙර අලෙවි වුයේ රුපියල් 180කටයි.  රුපියල් 250 ක්ව පැවති වම්බටු කිලෝවක වත්මන් මිල රුපියල් 180 ක් වනවා.  ගෝවා කිලෝවක් මේ වන විට අලෙවි වන්නේ රුපියල් රුපියල් 110කටයි. ගෝවා කිලෝවක්  මින් පෙර අලෙවි වුයේ රුපියල් 210 කටයි. මේ වන විට පාරිභෝගියන් එළවළු මිලදී ගැනීම අඩු වී ඇති බැවින් මෙලෙස එළවළු  මිල පහත වැටී  ඇති බවයි කැප්පෙටිපොල විශේෂිත ආර්ථික මධ්‍යස්ථානයේ වෙළද සංගමයේ ලේකම් මහින්ද ප්‍රේමසිරි ඒකනායක මහතා පවසන්නේ ", "URL": "https://www.itnnews.lk/2023/10/05/387654/", "Category": "දේශීය පුවත්", "Parent URL": null}