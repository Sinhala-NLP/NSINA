{"Source": "ITN news", "Timestamp": "செப்டம்பர் 6, 2022 09:40", "Headline": "டொலர் செலுத்தி வீடு வாங்கினால், 10 சதவீதம் தள்ளுபடி.", "News Content": "நகர அபிவிருத்தி அதிகாரசபையினால் நடைமுறை படுத்தப்பட்டு வந்த இரண்டு நடுத்தர வருமான வீடு தொகுதிகள் பூர்த்தி செய்யப்பட்டுள்ள நிலையில் , வெளிநாடுகளில் உள்ள இலங்கையர்கள் மற்றும் தொழில் நிமித்தம் சென்றுள்ளோர் டொலர்களை செலுத்தி வீடுகளை கொள்வனவு செய்வதற்கு நகர அபிவிருத்தி அதிகாரசபையின் முகாமைத்துவ சபை அனுமதி வழங்கியுள்ளது.  நடுத்தர வருமான வீட்டு திட்டங்களில் டொலர்களை கொண்டு வீடுகளை வாங்குவோருக்கு,  10 சதவீத தள்ளுபடி வழங்க தீர்மானிக்கப்பட்டுள்ளது. நாட்டில் நிலவும் டொலர் பிரச்சினைக்கு தீர்வாக இத்திட்டம் செயற்படுத்தப்படுகின்றது . ", "URL": "https://www.itnnews.lk/2023/10/05/433248/", "Category": "Breaking News,அண்மைய செய்திகள்,முதன்மை செய்தி", "Parent URL": null}