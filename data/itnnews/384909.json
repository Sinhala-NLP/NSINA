{"Source": "ITN news", "Timestamp": "දෙසැම්බර් 25, 2021 16:34", "Headline": "කාන්තා පොලිස් කොස්තාපල්වරියකට අතවර කළ ගන්දර OIC රිමාන්ඩ්", "News Content": "ආධුනික කාන්තා පොලිස් කොස්තාපල්වරියකට ලිංගික අතවර සිදුකිරීමේ සිද්ධියක් සම්බන්ධයෙන් ගන්දර පොලීසියේ ස්ථානාධිපති අර්ජුන විජේවර්ධන මහතා ලබන 28 වනදා තෙක් රක්ෂිත බන්ධනාගාර ගත කිරීමට මාතර ප්‍රධාන මහේස්ත්‍රාත්වරයා නියෝග කළා. සිද්ධිය සම්බන්ධයෙන් ලැබුණු පැමිණිල්ලකට අනුව සිදුකළ විමර්ශනයක දී යි මෙම අත්අඩංගුවට ගැනීම සිදුව ඇත්තේ. මාතර කොට්ඨාස ළමා හා කාන්තා කාර්යාංශය මගින් අත්අඩංගුවට ගැනීම සිදු කර තිබෙනවා. ගන්දර පොලිස් ස්ථානයේ රාජකාරී කළ මෙම ආධුනික පොලිස් නිලධාරිනිය ඊයේ උදය කාලයේදී මෙම අතවරයට ලක්ව ඇති බවයි වාර්තා වන්නේ. වෙනත් අවස්ථාවල දී අත්අඩංගුවට ගන්නා සැකකරුවන් මහේස්ත්‍රාත් අධිකරණයට ඉදිරිපත් කිරීමේදී ගේට්ටුව අභියසට පමණක් පොලිස් ජීප් රථයෙන් රැගෙනවිත් එතැන් සිට අධිකරණ භූමිය වෙත පාගමනින් රැගෙන යාම සාමන්‍යයෙන් සිදුවන නමුත් මෙම අතවර සිද්ධියට සම්බන්ධ වූ ස්ථානාධිපතිවරයා ජීප් රථයෙන් අධිකරණ භූමියේ දොරටුව අභියසට රැගෙන යන ආකාරය දැකගැනීමට ලැබුණු බවයි අප වාර්තාකරුවන් පැවසුවේ.       ", "URL": "https://www.itnnews.lk/2023/10/05/384909/", "Category": "දේශීය පුවත්", "Parent URL": null}