{"Source": "ITN news", "Timestamp": "ඔක්තෝබර් 15, 2022 16:54", "Headline": "අතිරේක සෙබලුන් බඳවා ගැනීම දෙසතියක් තුළ අවසන් කරන ලෙස පුටින් නියෝග කරයි", "News Content": "යුක්රේන යුද්ධය සඳහා අතිරේක සෙබලුන් බඳවා ගැනීමේ වැඩපිළිවෙළ දෙසතියක් තුළ අවසන් කරන ලෙස රුසියා ජනාධිපති ව්ලැඩ්මිර් පුටින් නියෝග කර තිබෙනවා. රුසියා හමුදාව සඳහා ලක්ෂ තුනක පිරිසක් අලුතින් බඳවා ගැනීමට පුටින් නියෝග කිරීමත් සමඟ රුසියාව තුළ දැඩි බෙදීමක් ඇති වුණා. මේ හේතුවෙන් යුක්රේනයේ හමුදා මෙහෙමයුම්ද අඩපණ වූ බවයි විදෙස් මාධ්‍ය සඳහන් කළේ. ගෙවී ගිය සතිය තුළ එල්ල කළ දැඩි ප්‍රහාර මාලාව ඉදිරියේදී පවත්වාගෙන නොයන බවද රුසියා රජය ප්‍රකාශ කර තිබෙනවා. පසුගිය සතිය තුලදී රුසියා හමුදා යුක්රේනයේ ඉලක්කවලට දිගු දුර මිසයිල සීයකට වැඩි සංඛ්‍යාවක් එල්ල කළා.       ", "URL": "https://www.itnnews.lk/2023/10/05/440712/", "Category": "ජාත්‍යන්තර පුවත්", "Parent URL": null}