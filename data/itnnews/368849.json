{"Source": "ITN news", "Timestamp": "ඔක්තෝබර් 13, 2021 09:03", "Headline": "කඩු 6ක්, ගිනි අවියක් සහ කේරල ගංජා පාර්සලයක් සමඟ තුන් දෙනෙකු අත්අඩංගුවට", "News Content": "තියුණු කඩු හයක් ගල් කටස් වර්ගයේ ගිනි අවියක් සහ කේරල ගංජා පාර්සලයක් සමඟ සැකකරුවන් තුන් දෙනෙකු ගාල්ල මීටියාගොඩ ප්‍ර දේශයේ දී අත්අඩංගුවට ගෙන තිබෙනවා. පොලිස් විශේෂ කාර්ය බලකායේ රත්ගම කදවුරේ බුද්ධි නිලධාරීන්ට ලැබුණ තොරතුරකට අනුවයි වැටලීම සිදු කෙරුණේ. ඒ අනුව මීටියාගොඩ කලුපේ ප්‍රදේශයේ නිවසක් ඊයේ රාත්‍රිෙය් දී වැටලීමට ලක් කෙරුණා. එහිදීයි අදාළ අවි සමග සැකකරුවන් අත්අඩංගුවට ගැණුනේ. ඔවුන් වයස අවුරුදු 18,  20 සහ 22 යන වයස්වල පසුවන කලුපේ ප්‍ර දේශයේ පදිංචිකරුවන්. මොවුන් ප්‍ර දේශයේ නිවාසවලට පහරදීම සහ බියවැද්දීම ආදිය සිදු කර ඇති බවට පැමිණිලි ලැබී ඇති බවයි පොලිසිය පවසන්නේ. වැඩිදුර පරීක්ෂණ සදහා මොවුන් මීටියාගොඩ පොලිසියට භාරදී තිබෙනවා.     ", "URL": "https://www.itnnews.lk/2023/10/05/368849/", "Category": "දේශීය පුවත්", "Parent URL": null}