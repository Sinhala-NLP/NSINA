{"Source": "ITN news", "Timestamp": "අගෝස්තු 8, 2021 19:17", "Headline": "ගුරු හටන කරේ තියන් ස්ටාලින් වෙනම ගමනක් යද්දී උලපනේ හිමි තවත් ගමනක", "News Content": "ගුරු වෘත්තීය අරගලයේ දී තම සංගමය නිර්පාක්ෂිකව ක්‍රියාත්මක වන බව ශ්‍රී ලංකා රජයේ ගුරු හා විදුහල්පති විරෝධතා ජාතික එකමුතුවේ කැදවුම්කරු පූජ්‍ය උලපනේ සුමංගල ස්වාමීන් වහන්සේ ස්වාධීන රූපවාහිනියට පැවසුවා. කෙසේ වෙතත් ලංකා ගුරු සංගමයේ ප්‍රධාන ලේකම් ජෝසප් ස්ටාලින් මහතා චෝදනා කරන්නේ ඇතැම් ගුරු වෘත්තිය සමිති ගුරු අරගලය කඩා කප්පල් කිරීමට උත්සාහ දරමින් සිටින බවයි. මේ අතර ගුරු වෘත්තිය ක්‍රියාමාර්ගය සම්බන්ධයෙන් අද දිනයේ ස්ථාන කිහිපයකදීම අදහස් පල කෙරුණා.   ", "URL": "https://www.itnnews.lk/2023/10/05/355411/", "Category": "දේශීය පුවත්", "Parent URL": null}