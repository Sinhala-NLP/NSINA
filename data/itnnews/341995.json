{"Source": "ITN news", "Timestamp": "ජූනි 11, 2021 11:57", "Headline": "සුවය ලැබූ විපක්ෂ නායකවරයා සහ ඔහුගේ බිරිද ගංගාරාමයේ ආගමික වතාවත්වල", "News Content": "කොරෝනා ආසාදනය වීමෙන් රෝහල්ගතව සිටි විපක්ෂ නායක සජිත් ප්‍රේමදාස මහතා සහ ඔහුගේ බිරිද වන ජලනි ප්‍රේමදාස මහත්මිය පූර්ණ සුවය ලැබීමෙන් පසු අද රෝහලෙන් පිටව ගියා. ඔවුනට කොරෝනා ආසාදනය වී ඇති බව පසුගිය මස 23 වනදා තහවුරු කෙරුණා. ඔවුන් කොළඹ පිහිටි පෞද්ගලික රෝහලකට ඇතුළත්ව ප්‍රතිකාර ලැබුවා. රෝහලෙන් පිටව ගිය විපක්ෂ නායකවරයා සහ ඔහුගේ බිරිද කොළඹ හුනුපිටිය ගංගාරාම විහාරස්ථානය වෙත පැමිණ ආගමික වතාවත්වල නිරතවී මහා සංඝරත්නයේ ආශිර්වාද ලබාගත්තා. මහාචාර්ය පූජ්‍ය අගලකඩ සිරි සුමන,  පූජ්‍ය තීනියාවල පාලිත,  පූජ්‍ය උක්ගොඩ ධම්මින්ද යන  ස්වාමීන් වහන්සේ ප්‍රමුඛ මහා සංඝරත්නය සෙත් පිරිත් සජ්ඣායනාවට වැඩම කර සිටියා. ", "URL": "https://www.itnnews.lk/2023/10/05/341995/", "Category": "දේශීය පුවත්", "Parent URL": null}