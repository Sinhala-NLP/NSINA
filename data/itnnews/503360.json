{"Source": "ITN news", "Timestamp": "ජූලි 28, 2023 12:06", "Headline": "ඉගිනියාගල සේනානායක සමුද්‍රයේ සංවර්ධන කටයුතු ඇමති රොෂාන්ගේ නිරීක්ෂණයට", "News Content": "ඉගිනියාගල සේනානායක සමුද්‍රයේ රළපනාවේ සංවර්ධන කටයුතු නිසි ප්‍රමිතියෙන් යුතුව සිදු කරන ලෙස අමාත්‍ය රොෂාන් රණසිංහ මහතා නිලධාරීන්ට උපදෙස් ලබාදුන්නා. 1949 වසරේ වැඩ ආරම්භ කර ඇති ඉගිනියාගල ජලාශය ඉදිකර වසර 74ක් සපිරෙනවා. අක්කර අඩි හත්ලක්ෂ හැත්තෑහත්දහසකින් සමන්විත මෙම ජලාශයේ බැම්මේ දිග අඩි 3600ක්. එහි රළපනාව සංවර්ධනය කෙරෙන්නේ වසර 74කට පසුවයි. ඒ ලෝක බැංකු ආධාර යටතේ රුපියල් මිලියන 600ක වියදමින්. මෙම වැවේ සංවර්ධන කටයුතු නිරීක්ෂණයට අමාත්‍ය රොෂාන් රණසිංහ මහතා සමඟ පාර්ලිමේන්තු මන්ත්‍රී විමලවීර දිසානායක මහතා සහ වාරිමාර්ග නිලධාරීන් ඇතුළු පිරිසක් ද එක්ව සිටියා.           ", "URL": "https://www.itnnews.lk/2023/10/05/503360/", "Category": "Breaking News,දේශීය පුවත්", "Parent URL": null}