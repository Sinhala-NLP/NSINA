{"Source": "ITN news", "Timestamp": "මාර්තු 5, 2023 20:41", "Headline": "තවත් විශේෂ චක්‍රලේඛයක් නිකුත් කෙරේ", "News Content": "රාජ්‍ය පරිපාලන හා ස්වදේශ කටයුතු අමාත්‍යංශය මගින්, මෙවර රාමසාන් සමයේ දී මුස්ලිම් රාජ්‍ය නිලධාරීන්ට යාඥා සහ ආගමික වතාවත්වල නිරත වීමට හැකිවන පරිදි වැඩපිළිවෙලක් සකස්කරන ලෙස දැනුම් දී තිබෙනවා. ඊට අදාළ රාජ්‍ය පරිපාලන චක්‍රලේඛ (04/2023) සියලුම අමාත්‍යාංශ ලේකම්වරු, පළාත් ප්‍රධාන ලේකම්වරු , දෙපාර්තමේන්තු ප්‍රධානීන්, රාජ්‍ය සංස්ථා හා ව්‍යවස්ථාපිත මණ්ඩල ප්‍රධානීන් වෙත නිකුත් කර තිබේ. ඊට අමතරව රාමසාන් සමය අවසන් වීමට දින 14කට පෙර රාජ්‍ය සේවයේ නිලධාරීන්ට උත්සය අත්තිකාරම් ලබාදීමට ද කටයුතු කරන ලෙස රාජ්‍ය පරිපාලන හා ස්වදේශ කටයුතු අමාත්‍යංශ ලේකම්වරයා නිකුත් කළ නිවේදනයේ සඳහන් වෙයි.  ", "URL": "https://www.itnnews.lk/2023/10/05/465506/", "Category": "Breaking News,දේශීය පුවත්", "Parent URL": null}