{"Source": "ITN news", "Timestamp": "මාර්තු 5, 2023 12:25", "Headline": "IMF පළමු ණය වාරිකය මේ මාසයේ දී", "News Content": "IMF ණය පළමු වාරිකය මේ මාසයේ දී ලබාගැනීමට හැකිවනු ඇති බව විදේශ කටයුතු අමාත්‍ය අලි සබ්රි මහතා පවසනවා. විදේශ කටයුතු අමාත්‍යවරයා ඉන්දියාවේ නිල සංචාරයක නිරතව සිටින අතරතුර ඉන්දීය රූපවාහිනී නාලිකාවක් සමඟ සම්මුඛ සාකච්ඡාවට එක්වෙමින් අමාත්‍යවරයා මෙම අදහස් පළකළා. මේ අතර අලි සබ්රි මහතා ඉන්දීය විදේශ කටයුතු අමාත්‍යවරයා සමඟ ද සාකච්ඡා පැවැත්වූවා. ඉන්දියාවේ නිල සංචාරයක නිරත විදේශ කටයුතු අමාත්‍ය අලි සබ්රි මහතා හයිද්‍රාබාද් මන්දිරයේදී ඉන්දීය විදේශ කටයුතු අමාත්‍ය ආචාර්ය එස් ජයශංකර් මහතා හමුවුණා. ඵලදායී ද්වී පාර්ශ්වික හමුවක් මෙහිදී පැවැත්වුණු අතර ඉන්දු ලංකා වත්මන් සබඳතා පිළිබඳ අලි සබ්රි මහතා මෙහිදී පැහැදිලි කර තිබෙනවා. මේ අතර විදේශ කටයුතු අමාත්‍ය අලි සබ්රි මහතා ඉන්දීය රූපවාහිනි නාලිකාවක් සමඟ සම්මුඛ සාකච්ඡාවකට ද එක්වුණා.   ", "URL": "https://www.itnnews.lk/2023/10/05/465436/", "Category": "Breaking News,නවතම පුවත්", "Parent URL": null}