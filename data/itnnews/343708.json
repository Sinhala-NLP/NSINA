{"Source": "ITN news", "Timestamp": "ජූනි 19, 2021 12:56", "Headline": "හොන්ඩුරාස් රාජ්‍යයේ බන්ධනාගාරයක ඇතිවූ ගැටුමකින් රැදවියන් 5ක් ජීවිතක්ෂයට", "News Content": "හොන්ඩුරාස් රාජ්‍යයේ බන්ධනාගාරයක ඇතිවූ ගැටුමකින් එහි රැදවියන් 5 දෙනෙකු ජීවිතක්ෂයට පත්ව තිබෙනවා. ගැටුම හේතුවෙන් 50 කට වැඩි පිරිසක් තුවාල ලබා ඇති බවයි වාර්තා වන්නේ. ඒ අතර බන්ධනාගාර නියාමකවරුන් සහ රැදවියන් ද වනවා. බන්ධනාගාරය තුළ සගවා ගෙන ඇතැයි සැක කෙරුණු ආයුධ තොගයක් වැටලීමට ගිය අවස්ථාවේ මෙම ගැටුම ඇතිවී තිබෙනවා. පැය 3 කට වැඩි කාලයක් ගැටුම් පැවති බව ද සදහන් වනවා. අමතර හමුදා බලඇණි යොදා තත්ත්වය පාලනය කිරීමට කටයුතු කළ බව බන්ධනාගාර නිලධාරීන් පවසනවා. හොන්ඩුරාස් රාජ්‍යයේ බන්ධනාගාර තුළ නිතර හටගන්නා ගැටුම් හේතුවෙන් එහි පාලනය ඇත්තේ එරට හමුදා අධීක්ෂණය යට‌ෙත්යි.     ", "URL": "https://www.itnnews.lk/2023/10/05/343708/", "Category": "ජාත්‍යන්තර පුවත්", "Parent URL": null}