{"Source": "ITN news", "Timestamp": "ජූනි 8, 2022 14:54", "Headline": "ඉරානයේ සිදු වූ දුම්රිය පීලි පැනීමකින් 17 දෙනෙකු මිය යයි", "News Content": "ඉරානයේ සිදු වූ දුම්රිය පීලි පැනීමකින් පුද්ගලයින් 17 දෙනෙකු මිය ගොස් තිබෙනවා. අනතුර සිදුව ඇත්තේ කාන්තාර නගරයක් වන ටබාස් අසලදීයී. නැගෙනහිර ඉරානයේ සිදු වූ අනතුරෙන් මගීන් 50 කට වැඩි පිරිසක් බරපතල තුවාල ලැබුවා. අනතුර සිදුවන අවස්ථාවේ එය කැනීම් යන්ත්‍රයක ගැටී ඇති අතර මගීන් 350 දෙනෙකු  පමණ ගමන් කළ බවයි වාර්තා වන්නේ. ටබාස් නගරය ටෙහෙරාන් අගනුවරට ගිනිකොන දෙසින් කිලෝමීටර් 550 ක් පමණ දුරින් පිහිටි නගරයක්. ගිලන් රථ සහ හෙලිකොප්ටර් යානා ප්‍රදේශයට ළගාවීම ප්‍රමාද වීමද මරණ ප්‍රමාණය ඉහළයාමට හේතුවී ඇති බවයි වාර්තා වන්නේ. කෙසේ වෙතත් කැනීම් යන්ත්‍රයක් දුම්රිය මාර්ගය ආසන්නයේ නවතා තැබීම පිළිබද මේ වන විට පරික්ෂණ පැයවැත්වෙනවා.       ", "URL": "https://www.itnnews.lk/2023/10/05/415899/", "Category": "ජාත්‍යන්තර පුවත්", "Parent URL": null}