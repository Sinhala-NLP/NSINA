{"Source": "ITN news", "Timestamp": "නොවැම්බර් 9, 2021 17:17", "Headline": "රත්නපුර ශික්ෂණ රෝහලේ සායනික අපද්‍රව්‍ය කළමනාකරණයට ස්ථිර විසදුමක්", "News Content": "රත්නපුර ශික්ෂණ රෝහලේ සායනික අපද්‍රව්‍ය කළමනාකරණයට ස්ථිර විසදුමක් ලබා දී තිබෙනවා. රත්නපුර ශික්ෂණ රෝහලේ දිනකට එකතුවන සායනික අපද්‍රව්‍ය ප්‍රමාණය කිලෝ 900ක් පමණ වනවා. එම කසල බැහැර කිරීමේ ගැටලුව හේතුවෙන් සායනික දාහකයක් ඉදිකිරීමට සෞඛ්‍ය අමාත්‍යාංශය පියවර ගෙන ඇති බව රෝහල් අධ්‍යක්ෂ වෛද්‍ය අනෝජ් රොද්‍රිගෝ මහතා පවසනවා. රත්නපුර ශික්ෂණ රෝහල ඇදන් 1450කින් සමන්විතයි. දිනකට නේවාසික රෝගීන් දහසක් පමණ ඉන් ප්‍රතිකාර ලබාගන්නවා. බාහිර රෝගී අංශයෙන් දිනකට රෝගීන් 2500ක් ප්‍රතිකාර ලබාගන්නා අතර කාර්ය මණ්ඩලය තුන්දහසකට ආසන්නයි. කොවිඩ් තත්ත්වය හමුවේද අපද්‍රව්‍ය ප්‍රමාණය වැඩිවී තිබෙනවා. ඒ හේතුවෙනුයි සායනික අපද්‍රව්‍ය දාහකයක් පිහිටුවීමට තිරණය කර ඇත්තේ.     ", "URL": "https://www.itnnews.lk/2023/10/05/375001/", "Category": "දේශීය පුවත්", "Parent URL": null}