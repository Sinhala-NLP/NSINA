{"Source": "ITN news", "Timestamp": "ජූලි 25, 2022 09:14", "Headline": "ඊයේ වැඩිම කොරෝනා ආසාදිතයින් ජපානයෙන්", "News Content": "ගතවූ පැය 24ට ලොව පුරා රටවල් 228 කින් කොරෝනා වයිරස ආසාදිතයින් ලක්ෂ හයටක අධික සංඛ්‍යාවක් හමුව තිබෙනවා. සිදුව ඇති මරණ සංඛ්‍යාව 769ක්. ඊයේ දිනයේදී හමුවූ වැඩිම කොරෝනා වයිරස ආසාදිතයින් සංඛ්‍යාව එක්ලක්ෂ අනූ දෙදහස වාර්තා වන්නේ ජපානයෙන්. එමෙන්ම දකුණු කොරියාවෙන් 65,000ක්, ඉතාලියෙන් 51,000ක් හා ප්‍රංශයෙන් 50,000 ක් ලෙස වයිරස ආසාදිතයින් හමුව තිබෙනවා. ගතවූ පැය 24ට සිදුව ඇති වැඩිම කොරෝනා මරණ සංඛ්‍යාව වන 105 වාර්තා වන්නේ මෙක්සිකෝවෙන්. ඒ සමගම ලොව සමස්ථ මරණ සංඛ්‍යාව හැටහතර ලක්ෂ තුන්දහස ඉක්මවා ගියා. හමුව ඇති සමස්ත වයිරස ආසාදිතයින් සංඛ්‍යාව පනස් හත් කෝටි පනස් තුන් ලක්ෂයකට අධිකයි.           ", "URL": "https://www.itnnews.lk/2023/10/05/424937/", "Category": "ජාත්‍යන්තර පුවත්", "Parent URL": null}