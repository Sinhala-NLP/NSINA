{"Source": "ITN news", "Timestamp": "පෙබරවාරි 6, 2023 09:06", "Headline": "දර්ශන හඳුන්ගොඩ අත්අඩංගුවට", "News Content": "සමාජ මාධ්‍ය ක්‍රියාකාරිකයෙකු වන දර්ශන හදුන්ගොඩ අත්අඩංගුවට ගෙන තිබෙනවා. දර්ශන හදුන්ගොඩ ඩුබායි සිට මෙරටට පැමිණෙමින් සිටියදී කටුණායක ගුවන් තොටුපලේ පැමිණීමේ පර්යන්තයේ දී ඔහු අත්අඩංගුවට ගනු ලැබුවේ පරිගණක අපරාධ කොට්ඨාසයේ විශේෂ කණ්ඩායමක් විසින්. රට තුළ පැවති කළහකාරී වාතාවරණයේ දී අරලියගහ මන්දිරයට ජනතාව ප්‍රකෝපකාරීව පැමිණෙන අවස්ථාවේ දී එහි සිට ෆේස්බුක් සමාජ මාධ්‍ය ඔස්සේ සජීවීව විකාශයක් කරමින් ජනතාව කුපිත වන ආකාරයෙන් හැසිරීමේ චෝදනාව යටතේ ඔහු මෙලෙස අත්අඩංගුවට ගත් බවයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව මහතා ප්‍රකාශ කළේ. කොළඹ පරිගණක අපරාධ කොට්ඨාසය මේ පිළිබදව අවස්ථා දෙකකදී ඔහු කැදවා ප්‍රකාශ ලබාගෙන තිබුණා. ඉන් පසුවයි දර්ශන හදුන්ගොඩ ඩුබායි බලා පිටත්ව ගොස් තිබුණේ. කටුණායක ගුවන් තොටුපලේදී ඔහු අත්අඩංගුවට ගැනීමෙන් පසු කොළඹ පරිගණක අපරාධ කොට්ඨාසය වෙත රැගෙන ගොස් තිබෙනවා.       ", "URL": "https://www.itnnews.lk/2023/10/05/459402/", "Category": "දේශීය පුවත්", "Parent URL": null}