{"Source": "ITN news", "Timestamp": "ජනවාරි 16, 2022 15:05", "Headline": "ටෙක්සාස් ප්‍රාන්තයේ දේවස්ථානයක් තුළ ප්‍රාණ ඇපයේ රඳවාගෙන සිටි සියලු දෙනා මුදා ගැනේ", "News Content": "ඇමෙරිකාවේ ටෙක්සාස් ප්‍රාන්තයේ සිනගාග් ප්‍රදේශයේ දේවස්ථානයක් තුළ ප්‍රාණ ඇපයේ රඳවාගෙන සිටි සියලු පුද්ගලයින් මුදා ගැනීමට ආරක්ෂක අංශ සමත් වුණා. උදෑසන දේව මෙහෙය පැවැත්වෙන අවස්ථාවේ දී දේවස්ථානයට ඇතුළු වූ තුවක්කු කරුවෙකු එහි රැඳී සිටි පුද්ගලයින් ප්‍රාණ ඇපයට ගන්නා ආකාරය අන්තර්ජාලය ඔස්සේ සජීවීව විකාශය කෙරුණා. ප්‍රාණ ඇපයට ගත් පුද්ගලයින් 4 දෙනා අතුරින් එක් පුද්ගලයෙකු පැය 6 කට පසුව නිදහස් කිරීමටයි තුවක්කුකරුවා පියවර ගත්තේ. ඉතිරි පුද්ගලයින් මුදා ගැනීම සඳහා විශේෂ පොලිස් කණ්ඩායම් රැසක් හා එෆ්බීඅයි නියෝජිතයින් ද යොදවා තිබුණා. පැය 10 ක පමණ මෙහෙයුමකින් අනතුරුව ප්‍රාණ ඇපයේ සිටි අනෙක් පුද්ගලයින් තුන්දෙනා ද නිරුපද්‍රිතව මුදා ගැනීමට සමත්වූ බවයි පොලීසිය නිවේදනය කරන්නේ. මෙහෙයුම අතරතුරදී වෙඩි ප්‍රහාරයක් එල්ලවීමෙන් තුවක්කුකරු ජීවිතක්ෂයට පත්ව තිබෙනවා.         ", "URL": "https://www.itnnews.lk/2023/10/05/389071/", "Category": "Breaking News,ජාත්‍යන්තර පුවත්", "Parent URL": null}