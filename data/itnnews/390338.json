{"Source": "ITN news", "Timestamp": "ජනවාරි 21, 2022 13:10", "Headline": "අධික මිලට සිමෙන්ති අලෙවිකළ ව්‍යාපාරිකයෙකු අත්අඩංගුවට (Video)", "News Content": "ව්‍යාජ සිමෙන්ති හිගයක් මවා පාමින් අධික මිලට සිමෙන්ති අලෙවිකළ ව්‍යාපාරිකයෙකු තංගල්ල,  සිටිනාමළුව ප්‍රදේශයේ දී අත්අඩංගුවට ගෙන තිබෙනවා. රුපියල් 1375ක සිමෙන්ති කොට්ටටක් 1875ක මිලකට මෙම පුද්ගලයා අලෙවි කර ඇති බවයි විමර්ශනවලදී හෙළිවුණේ. ඔහු එක්දිනක් තුළදී සිමෙන්ති කොට්ට 600 ක්  පමණ අලෙවි කර ඇති අතර එයින් රුපියල් ලක්ෂ 3 ක පමණ අයුතු ලාභයක් ලබා තිබෙනවා. හම්බන්තොට පාරිභෝගික සේවා අධිකාරයේ නිලධාරීන් කළ වැටලීමකදී සැකකාර ව්‍යාපාරිකයා අත්අඩංගුවට ගෙන තිබෙනවා. ව්‍යාපාරිකයා සතුව තිබූ සිමෙන්ති තොගයක් සීල් තැබීමට ලක්වු අතර ඔහුට එරෙහිව අධිකරණයේ නඩු පැවරීමට පාරිභෝගික සේවා අධිකාරිය කටයුතු කළා.         ", "URL": "https://www.itnnews.lk/2023/10/05/390338/", "Category": "දේශීය පුවත්", "Parent URL": null}