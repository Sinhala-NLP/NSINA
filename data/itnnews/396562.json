{"Source": "ITN news", "Timestamp": "පෙබරවාරි 21, 2022 16:36", "Headline": "සියලු නිරෝධායන නීති ඉවත් කිරීමට බ්‍රිතාන්‍යය සූදානම් වෙයි", "News Content": "කොරෝනා වයිරසය ආසාදනය වූ බවට තහවුරු වූ පුද්ගලයින් ඉදිරියේ දී නිරෝධායනයට ලක්වීම අනවශ්‍ය බව බ්‍රිතාන්‍ය රජය නිවේදනය කරනවා. කොරෝනා ආසාදිතයින් ස්වයං නිරෝධායනයට ලක්වීම ලොව සෑම රටකම අනිවාර්යයි. කෙසේ වුවද ජන ජීවිතය සාමාන්‍ය තත්ත්වයට පත්කිරීමේ අරමුණෙන් පනවා ඇති සියලු නිරෝධායන නීති ඉවත් කිරීමට බ්‍රිතාන්‍ය රජය සූදානම් වනවා. ඒ අනුව ඉදිරි සති කීපයෙන් පසු වයිරස ආසාදිතයින් ස්වයං නිරෝධායනයට ලක්වීම අනිවාර් වන්නේ නැහැ. නමුත් රජයේ මෙම තීරණය අහිතකර ප්‍රතිඵල ඇතිකළ හැකි බවටයි වෛද්‍ය විශේෂඥයින් අනතුරු අඟවන්නේ. රජයේ මෙම පියවර ජයග්‍රහණයට පෙර ජය සැමරුමක් ලෙස විපක්ෂය හඳුන්වනවා.           ", "URL": "https://www.itnnews.lk/2023/10/05/396562/", "Category": "ජාත්‍යන්තර පුවත්", "Parent URL": null}