{"Source": "ITN news", "Timestamp": "සැප්තැම්බර් 28, 2022 15:08", "Headline": "කියුබාවේ විදුලි බලය සම්පූර්ණයෙන්ම ඇණහිටියි", "News Content": "ඉයන් සුළි කුණාටුව හේතුවෙන් කියුබාවේ විදුලි බලය සම්පූර්ණයෙන්ම ඇණහිට ඇති බව විදෙස් මාධ්‍ය වාර්තා කරනවා. කැරිබියන් දූපත් ආශ්‍රිත මුහුදෙන් හටගත් ඉයන් සුළි කුණාටුව ඊයේ කියුබාවට පැයට කිලෝමීටර් 195 ක ප්‍රබලත්වයෙන් යුතුව ඇතුළු වුණා. සුළි කුණාටුවෙන් කියුබාවේ බටහිර ප්‍රදේශයට දැඩි හානි සිදුව ඇති බවයි වාර්තා වන්නේ. ප්‍රධානම විදුලි බලාගාරය අක්‍රීයවීම විදුලිබලය ඇණහිටීමට හේතුවී තිබෙනවා. එමගින් මිලියන 11ක පමණ පිරිසකට අදුරේ කාලය ගත කිරීමට සිදුව තිබෙනවා. එමෙන්ම විදුලි රැහැන් පද්ධතිවලට ද දැඩි හානි සිදුව ඇති බවයි වාර්තා වන්නේ. තුන්වන කාණ්ඩයට අයත් සුළි කුණාටුවක් ලෙස හැදින්වෙන ඉයන් සුළි කුණාටුවේ බලපෑමෙන් කියුබාවේ පුද්ගලයින් දෙදෙනෙකු ජීවිතක්ෂයට පත්වුණා.   ", "URL": "https://www.itnnews.lk/2023/10/05/437666/", "Category": "Breaking News,ජාත්‍යන්තර පුවත්", "Parent URL": null}