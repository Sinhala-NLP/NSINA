{"Source": "ITN news", "Timestamp": "ජූලි 12, 2022 17:07", "Headline": "ජනපති ගුවන් හමුදාපතිගේ පෞද්ගලික නිවසක නැහැ – ගුවන් හමුදාවෙන් නිවේදනයක්", "News Content": "ජනාධිපති ගෝඨාභය රාජපක්ෂ මහතා ගුවන් හමුදාපතිවරයාට අයත් පෞද්ගලික නිවසක රැදි සිටින බවට සමාජ මාධ්‍ය වෙත මුදාහැර ඇති හඬ පටයේ කිසිදු සත්‍යතාවයක් නොමැති බව ගුවන් හමුදා මාධ්‍ය අධ්‍යක්ෂවරයා නිවේදනය කරනවා. ශ්‍රී ලංකා පොලීසිය දේශපාලනීකරණයෙන් මුදා ගැනීමේ ජාත්‍යන්තර සංවිධානයේ සභාපති යැයි කියන හිටපු පොලිස් නිලධාරියකු වූ අජිත් ධර්මපාල මෙම හඬ පටය මුදා හැර ඇති අතර   එය ගුවන් හමුදාව සහ ගුවන් හමුදාපතිවරයාගේ කීර්ති නාමය හානි කිරීම සදහා පල කළ ප්‍රවෘත්තියක් බව ඔවුන් පෙන්වා දෙනවා. එමෙන්ම ගුවන් හමුදාව කෙරෙහි මහජනතාව තුල වෛරය හා ක්‍රෝධය පැතිරවීමේ පටු අවස්ථාවාදී  අරමුණි සාක්ෂාත් කර ගැනීම සදහා පල කළ වාර්වක් බවයි ගුවන් හමුදාව පවසන්නේ.  ", "URL": "https://www.itnnews.lk/2023/10/05/422784/", "Category": "දේශීය පුවත්", "Parent URL": null}