{"Source": "ITN news", "Timestamp": "ජූනි 29, 2021 16:22", "Headline": "අධික සුළං හා වර්ෂාව හේතුවෙන් රුසියාවේ මොස්කව් නගර වැසියන් දැඩි පීඩාවට", "News Content": "අධික සුළං හා වර්ෂාව හේතුවෙන් රුසියාවේ මොස්කව් නගර වැසියන් දැඩි පීඩාවට පත්ව ඇති බව වාර්තා වනවා. මහා මාර්ග ජලයෙන් යටවී ඇති අතර මාර්ග දෙපස ඇති ගස් කඩා වැටීමට ලක්ව ඇති බව රුසියා මාධ්‍ය සදහන් කරනවා. පසුගිය දින කිහිපය තුළදී මොස්කව් වැසියන් උෂ්ණාධික කාලගුණය හේතුවෙන් පීඩාවට පත්ව සිටියා. අධික සුළං හේතුවෙන් ගොඩනැගිල්ලක වහලක් සම්පූර්ණයෙන්ම ගැලවී ගොස් රථ ගාලක් මතට වැටී තිබෙනවා. ගංවතුර තත්ත්වය හේතුවෙන් පොදු ප්‍රවාහන සේවා තාවකාලිකව අත්හිටුවීමටයි බලධාරීන් පියවර ගෙන ඇත්තේ. විදුලි සැර වැදීම හේතුවෙන් මොස්කව් නගරය ආසන්නයේ පිහිටා ඇති විදුලි බලාගාරයක ගින්නක්ද හටගෙන තිබෙනවා.       ", "URL": "https://www.itnnews.lk/2023/10/05/345925/", "Category": "ජාත්‍යන්තර පුවත්", "Parent URL": null}