{"Source": "ITN news", "Timestamp": "ஏப்ரல் 28, 2022 13:10", "Headline": "வெளிநாடுகளிலுள்ள, இலங்கையர்களிடமும் நன்கொடையாளர்களிடமும் உதவிகளை கோரும் மத்திய வங்கி..", "News Content": "அந்நியசெலாவணி கையிருப்பு குறைவடைந்துள்ள நிலையில் வெளிநாடுகளில் உள்ள இலங்கையர்கள் மற்றும் நன்கொடையாளர்களின் உதவிகளை எதிர்பார்ப்பதாக இலங்கை மத்திய வங்கி அறிவித்துள்ளது. அந்நியசெலாவணியுடன் ஊடாக பொதுமக்களின் சிரமங்களை குறைக்க நடவடிக்கை எடுக்கப்படுமெனவும் மருந்துப்பொருட்கள், எரிபொருள் உள்ளிட்ட அத்தியாவசிய பொருட்களின் இறக்குமதிக்கு மாத்திரமே குறித்த அந்நியசெலாவணி பயன்படுத்தப்படுமெனவும் மத்திய வங்கியின் பேஸ்புக் பக்கத்தில் அறிவிக்கப்பட்டுள்ளது. இந்நிலையில் அந்நியசெலாவணியின் பெறுகை மற்றும் பயன்பாடு என்பவற்றின் வெளிப்படைத்தன்மையை பேணுவதற்காக சிரேஷ்ட அதிகாரிகள் மூவர் அடங்கிய குழுவொன்றும் மத்திய வங்கியின் ஆளுநரினால் நியமிக்கப்பட்டுள்ளது. நன்கொடைகள் தொடர்பான தகவல்களை மின்னஞ்சல் மற்றும் வட்சப்பின் ஊடாக பெற்றுக்கொடுக்கவும் நடவடிக்கை எடுக்கப்படுமென இலங்கை மத்திய வங்கியின் ஆளுநர் குறிப்பிட்டுள்ளார். ", "URL": "https://www.itnnews.lk/2023/10/05/408752/", "Category": "Breaking News,தேசிய செய்திகள்", "Parent URL": null}