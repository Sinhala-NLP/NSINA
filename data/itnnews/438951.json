{"Source": "ITN news", "Timestamp": "அக்டோபர் 5, 2022 14:40", "Headline": "பாவனைக்குதவாத அரிசியை களஞ்சியப்படுத்தி வைத்திருந்த இரண்டு களஞ்சியசாலைகள் சீல்..", "News Content": "பாவனைக்குதவாத அரிசியை களஞ்சியப்படுத்தி வைத்திருந்த இரண்டு களஞ்சியசாலைகள் சீல் வைக்கப்பட்டுள்ளன. பேருவளை பொலிஸார் மற்றும் பொது சுகாதார பரிசோதகர்கள் இணைந்து சுற்றிவளைப்பை முன்னெடுத்தனர். பாவனைக்குதவாத அரிசியை மீள பதப்படுத்தி விற்பனை செய்யும் இடமொன்று தர்கா நகரில் சுற்றிவளைக்கப்பட்டது. கால்நடை தீவனத்திற்கென கொண்டுவரப்பட்ட அரிசி மீள பதப்படுத்தப்படும் விதத்தையும் காணக்கூடியதாக இருந்தது. குறித்த அரிசி பேருவளை நகரிலுள்ள களஞ்சியசாலையொன்றில் வைத்து விற்பனை செய்யப்படுவதாக தகவல் வெளியானது. இதன்போது சுமார் 16 ஆயிரம் கிலோ கிராம் அரிசி கண்டெடுக்கப்பட்டது. குறித்த பகுதியிலுள்ள உணவகங்கள் மற்றும் வர்த்தக நிலையங்களுக்கு குறித்த அரிசி குறைந்த விலையில் விற்பனை செய்யப்பட்டுள்ளது. சம்பவத்துடன் தொடர்புடைய வர்த்தகர் கைதுசெய்யப்பட்டுள்ளார். அரிசியை அரச இரசாயன பகுப்பாய்வாளரிடம் ஒப்படைக்க நடவடிக்கை எடுக்கப்பட்டுள்ளது. ", "URL": "https://www.itnnews.lk/2023/10/05/438951/", "Category": "Breaking News,தேசிய செய்திகள்", "Parent URL": null}