{"Source": "ITN news", "Timestamp": "පෙබරවාරි 27, 2022 17:35", "Headline": "දික්වැල්ලේදී ටිපර් රථයක් ලොරි රථයක ගැටෙයි", "News Content": "දික්වැල්ල, හුන්නදෙණිය ප්‍රදේශයේ දී ටිපර් රථයක් වේගය පාලනය කර ගැනීමට නොහැකිව ඉදිරියෙන් පැමිණි ලොරි රථයක ගැටී අනතුරට ලක්වුණා. හම්බන්තොට සිට ගාල්ල බලා සිමෙන්ති ප්‍රවාහනය කරමින් තිබූ ටිපර් රථයකුයි මෙලෙස අනතුරට ලක්ව ඇත්තේ. අනතුරට ලක්වූ ටිපර් රථය පසුව කැබ් රථයක ද ගැටී පෙරළිගොස් තිබෙනවා. කැබ් රථයේ පුද්ගලයින් 5 දෙනෙකු ගමන් කරමින් සිට ඇති අතර ඔවුන්ගෙන් තුන්දෙනෙකු බරපතල තුවාල ලබා ඇති බවයි අප වාර්තාකරුවන් සදහන් කළේ. සිද්ධිය සම්බන්ධයෙන් පොලීසිය විමර්ශන සිදුකරනවා.         ", "URL": "https://www.itnnews.lk/2023/10/05/398294/", "Category": "දේශීය පුවත්", "Parent URL": null}