{"Source": "ITN news", "Timestamp": "ජූනි 27, 2022 12:49", "Headline": "පාඨලීගේ මූලික විරෝධතා පිළිබඳ නඩු විභාගයට දින නියම කෙරේ", "News Content": "රාජගිරිය ප්‍රදේශයේදී අපරික්ෂාකාරී ලෙස රිය ධාවනය  කළ තරුණයෙකු අනතුරට ලක් කිරීමේ චෝදනාව සම්බන්ධයෙන් හිටපු අමාත්‍ය පාඨලී චම්පික රණවක මහතාට ගොණු කර ඇති නඩුව ලබන ජුලි මස 18 වනදා කැදවන ලෙස කොළඹ මහාධිකරණය නියම කළා. ඒ නඩුවේ මූලික විරෝධතා ඉදිරිපත් කිරීම සදහායි. පැමිණිල්ල කැදවූ අවස්ථාවේ නියෝජ්‍ය සොලිසිටර් ජෙනරාල් මාධව තෙන්නකෝන් මහතා අධිකරණයට දැනුම් දුන්නේ නඩුවේ ප්‍රධාන සාක්ෂිකරුවන් 10 දෙනා විසින් පොලිස් ස්ථානවලට ලබාදී ඇති සියලු ප්‍රකාශවල පිටපත් විත්තිය වෙත ලබාදීමට කටයුතු කර ඇති බවයි ඒ අනුව එම ලේඛණවල යම් අඩුපාඩුවක් තිබේ නම් ඉදිරි දිනට පෙර අධිකරණය දැනුවත් කරන බවයි විත්තියේ නීතිඥවරුන් සදහන් කළේ. නඩුව පවත්වාගෙන යාමට නොහැකි බවට විත්තිය විසින් මූලික විරෝධතාවක් ඉදිරිපත් කරන බවට මීට පෙර අධිකරණයට දැනුම්  දී තිබුණා. මේ අනුව අදාළ මූලික විරෝධතා ලබන මස 18 වනදා  ඉදිරිපත් කරන ලෙස විනිසුරුවරයා විත්තියේ නීතිඥවරුන්ට නියෝග කළා. ", "URL": "https://www.itnnews.lk/2023/10/05/419407/", "Category": "දේශීය පුවත්", "Parent URL": null}