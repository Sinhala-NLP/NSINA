{"Source": "ITN news", "Timestamp": "දෙසැම්බර් 24, 2021 11:49", "Headline": "ඊයේ දිනය තුළ කොවිඩ් ආසාදිතයින් 554ක්", "News Content": "ඊයේ දිනයේ දී වාර්තා වූ කොරෝනා මරණ 21 ත් සමග මෙරට තුළ සිදුවූ කොරෝනා මරණ සංඛ්‍යාව 14,832 ක් දක්වා ඉහළ ගියා. ඊයේ දිනයේදී ද අලුතින් ආසාදිතයින් 554 දෙනෙකු වාර්තා වුණා.  මෙරටින් වාර්තා වූ සමස්ත ආසාධිතයින් සංඛ්‍යාව ද 582149 ක් දක්වා ඉහළ ගොස් තිබෙනවා. මේ වනවිට ප්‍රතිකාර ලබන රෝගීන් සංඛ්‍යාව 8,790 ක්. කොරෝනා ආසාදනය වූ රෝගීන් 558,527 දෙනෙකු සම්පූර්ණ සුවය ලබා පිටව ගොස් තිබෙනවා. කොරෝනා මර්දන එන්නත් පළමු මාත්‍රාව 15,978,824 දෙනෙකුට ලබාදී ඇති අතර දෙවන මාත්‍රාව 13,824,015 දෙනෙකුට ලබාදී තිබෙනවා. තුන්වන මාත්‍රාව ලබාදී ඇති සංඛ්‍යාව 3,141,341 ක්. කොරෝනා මර්දන එන්නත් ලබානොගත් ගර්භනී මව්වරුන් එම එන්නත් ලබාගැනීමට කඩිනමින් යොමුවිය යුතු බව ශ්‍රී ලංකා ප්‍රසව හා නාරිවේද විශේෂඥ වෛද්‍යවරුන්ගේ විද්‍යායතනය පවසනවා. පළමු මාත්‍රා දෙක ලබාගත් ගර්භනී මව්වරුන් දෙවන මාත්‍රා වෙන් මාස තුනකට පසු තුන්වන මාත්‍රාව ලබාගත හැකි බවයි එම විද්‍යායතනයේ ලේකම් විශේෂඥ වෛද්‍ය චාමින්ද මාතොට මහතා පැවසුවේ. මෙම නත්තල් සමය සිය නිවෙස්වල සාමාජිකයින් සමග පමණක් සැමරීමට කටයුතු කරන ලෙස තමන් කතෝලික ජනතාවගෙන් ඉල්ලා සිටින බව රජයේ ආයුර්වේද වෛද්‍ය නිලධාරීන්ගේ සංගමයේ ප්‍රජා සෞඛ්‍ය ලේකම් වෛද්‍ය සේනක ගමගේ මහතා පවසනවා. ", "URL": "https://www.itnnews.lk/2023/10/05/384687/", "Category": "දේශීය පුවත්", "Parent URL": null}