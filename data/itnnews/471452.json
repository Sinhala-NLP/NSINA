{"Source": "ITN news", "Timestamp": "மார்ச் 28, 2023 12:42", "Headline": "சவுதி அரேபியாவில் பேருந்து விபத்து", "News Content": "சவுதி அரேபியாவின் தெற்கு மாகாணமான ஆசிரில் பஸ் ஒன்று 50க்கும் மேற்பட்ட பக்தர்கள் உடன் உம்ரா பயணமாக மக்காவுக்கு பயணத்தை மேற்கொண்டது. அப்போது ஒரு பாலம் ஒன்றில் பஸ் சென்றபோது திடீரென்று ஓட்டுனரின் கட்டுப்பாட்டை இழந்து ஓடிய பஸ் பாலத்தில் மோதி கவிழ்ந்தது. இதில் பஸ் தீப்பிடித்து எரிந்தது. இந்த விபத்தில் 20 பேர் பலியானார்கள். 29 பேர் காயம் அடைந்தனர். அவர்களை மீட்டு மருத்துவமனையில் சேர்த்தனர். பலியானவர்கள் வெளிநாடுகளை சேர்ந்தவர்கள் என்று தெரிவிக்கப்பட்டுள்ளது. அவர்கள் பெயர், விவரங்களை வெளியிடவில்லை. ", "URL": "https://www.itnnews.lk/2023/10/05/471452/", "Category": "Breaking News,சர்வதேச செய்திகள்", "Parent URL": null}