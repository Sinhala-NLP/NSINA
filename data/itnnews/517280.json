{"Source": "ITN news", "Timestamp": "සැප්තැම්බර් 21, 2023 05:23", "Headline": "යුද හමුදා සාජන් මේජර්වරියක් සංචාරක වීසා මත ඩුබායි යවා ගණිකා වෘත්තියේ යොදවලා", "News Content": "විශ්‍රාමික යුද හමුදා සාජන් මේජර්වරියක සංචාරක වීසා මත ඩුබායි රාජ්‍ය වෙත යවා එහි දී ගණිකා වෘත්තිය සඳහා යොමු කළ බව කියන මෙරට ජාවාරම්කාර කාන්තවක් තඹුත්තේගමදී අත්අඩංගුවට ගෙන තිබෙනවා. සැකකාරිය එප්පාවල පදිංචි (36) හැවිරිදි කාන්තාවක බවත්, ඩුබායි හි වෙසෙන ඇගේ ඥාති සොහොයුරියක හරහා සැකකාරිය මෙම ජාවාරම සිදුකරගෙන ගොස් ඇති බවත් පොලීසිය පවසනවා. අනුරාධපුරයේ පදිංචි යුද හමුදා සාජන් මේජර්වරිය හමුදා සේවයේ විශ්‍රාම යාමෙන් පසු ඉකුත් 2022 වසරේ ජුනි මස ඇය රුපියල් ලක්ෂ 5 මුදලක් ඉහත සැකකාරිය වෙත ලබා දී සුපිරි වෙළෙඳ සැලක සේවය සඳහා සංචාරක වීසා මගින් ඩුබායි රාජ්‍ය වෙත ගොස් තිබෙනවා. ඇය සතු රන් භාණ්ඩ සහ ත්‍රී රෝද  රථය ඇතුළු භාණ්ඩ තොගයක් උකස් තබා ලබාගත් මෙම රුපියල් ලක්ෂ 5ක මුදලක් සැකකාරියට ලබා දී ඇය මෙලෙස ඩුබායි රාජ්‍ය වෙත ගොස් ඇති බවයි හෙළිව තිබෙන්නේ. ", "URL": "https://www.itnnews.lk/2023/10/05/517280/", "Category": "නවතම පුවත්", "Parent URL": null}