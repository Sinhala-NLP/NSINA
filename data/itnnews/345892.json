{"Source": "ITN news", "Timestamp": "ජූනි 29, 2021 10:12", "Headline": "දිස්ත්‍රික්ක කිහිපයක ග්‍රාම සේවා වසම් කිහිපයක් හුදෙකලා කෙරේ", "News Content": "පවතින කොරෝනා තත්ත්වය සැලකිල්ලට ගනිමින් කොළඹ , ගම්පහ , ගාල්ල ,අම්පාර හා මඩකලපුව යන දිස්ත්‍රික්කවල ග්‍රාම සේවා වසම් කිහිපයක් අලුතින් හුදෙකලා කර තිබෙනවා. කොළඹ දිස්ත්‍රික්කයේ කොළොන්නාව පොලිස් බල ප්‍රදේශයේ සිංහපුර , සංහිද සෙවණ නිවාස සංකීර්ණය හැර සෙසු ප්‍රදේශ හුදෙකලා කෙරුණා. කැළණිය පොලිස් බල ප්‍රදේශයේ ගල්බොරුල්ල සීයවත්ත ප්‍රදේශය ද අලුතින් හුදෙකලා කළ ලැයිස්තුවට ඇතුළත්. ගාල්ල ඉදුරුව පොලිස් බල ප්‍රදේශයේ ගෝනගල ග්‍රාම නිලධාරී වසමේ බොල්තුඩුව මෙන්ම අම්පාර සමන්තුරේ පොලිස් බල ප්‍රදේශයේ නව වලතපිටිය ගම්මානය හුදෙකලා කර තිබෙනවා. මඩකලපුව වාලච්චේන පොලිස් බල ප්‍රදේශයේ මීරවෝදි නැගෙනහිර 207 /මීරවෝදි බටහිර 207 බී සහ මැන්චකෝලායි බදුරිය 207 ඒ යන ප්‍රදේශ අලුතින් හුදෙකලා කෙරුණා. මෙම හුදෙකලා කිරීම අද පෙරවරු 6 සිට ක්‍රියාත්මකයි.     ", "URL": "https://www.itnnews.lk/2023/10/05/345892/", "Category": "දේශීය පුවත්", "Parent URL": null}