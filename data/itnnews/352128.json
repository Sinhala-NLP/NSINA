{"Source": "ITN news", "Timestamp": "ஜூலை 27, 2021 13:25", "Headline": "நேற்றைய தினமும் 1, 665 கொரோனா தொற்றாளர்கள் பதிவு..", "News Content": "நேற்றைய தினமும் ஆயிரத்து 665 கொரோனா தொற்றாளர்கள் இனங்காணப்பட்டனர். கூடுதலானோர் களுத்துறை மாவட்டத்திலிருந்து இனங்காணப்பட்டனர். நேற்று இனங்காணப்பட்ட ஆயிரத்து 665 தொற்றாளர்களில் கூடுதலானோர் களுத்துறை மாவட்டத்தை சேர்ந்தவர்கள். அவ்வணெ;ணிக்கை 293 ஆகும். கொழும்பிலிருந்து 273 பேரும் கம்பஹாவில் 278 பேரும் யாழ்ப்பாணத்தில் 149 பேரும் பதுளையிலிருந்து 132 பேரும் இனங்காணப்பட்டுள்ளனர். இதற்கமைய மொத்த கொரோனா தொற்றாளர்களின் எண்ணி;க்கை 2 இலட்சத்து 98 ஆயிரத்து 181 ஆகும். இவர்களில் 25 ஆயிரத்து 75 பேர் வைத்தியசாலைகளிலும் இடைத்தங்கல் சிகிச்சை நிலையங்களிலும் சிகிச்சை பெறுகின்றனர். பூரண குணமடைந்தவர்களின் எண்ணிக்கை 2 இலட்சத்து 69 ஆயிரத்து 7 ஆகும். கொரோனா தொற்றுக்கு இலக்காகிய 48 பேர் உயிரிழந்ததை சுகாதார பணிப்பாளர் நாயகம் நேற்று உறுதி செய்தார். இதற்கமைய மொத்த கொரோனா மரண எண்ணி;க்கை 4147 ஆக அதிகரித்துள்ளது. நேற்றைய தினமும் 10 ஆயிரத்து 145 பிசிஆர் பரிசோதனைகள் மேற்கொள்ளப்பட்டதுடன் 3454 என்டிஜன் பரிசோதனைகளும் மேற்கொள்ளப்டப்டதாக சுகாதார பிரிவு தெரிவிக்கின்றது. இதேவேளை டெல்டா தொற்றாளர்கள் சகல மாவட்டங்க்ளிலும் பதிவாகலாமென வைத்திய நிபுணர் ஹேமந்த ஹேரத் தெரிவித்துள்ளார். ", "URL": "https://www.itnnews.lk/2023/10/05/352128/", "Category": "Breaking News,தேசிய செய்திகள்", "Parent URL": null}