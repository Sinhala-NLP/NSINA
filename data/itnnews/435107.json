{"Source": "ITN news", "Timestamp": "செப்டம்பர் 15, 2022 12:29", "Headline": "இலங்கையின் கைத்தொழிற்துறையை அபிவிருத்தி செய்ய ஐரோப்பிய சங்கம் நிதியுதவி", "News Content": "இலங்கையின் கைத்தொழிற்துறையை அபிவிருத்தி செய்ய ஐரோப்பிய சங்கம் நிதியுதவி வழங்கியுள்ளது. ஐரோப்பிய சங்கத்தினால் 23 மில்லியன் அமெரிக்க டொலரும், 18.75 மில்லியன் யூரோவும் வழங்கப்பட்டுள்ளன. இலங்கையின் நிலையான கைத்தொழில் அபிவிருத்திக்காக ஐரோப்பிய சங்கம் நிதியுதவி வழங்கியுள்ளதாக ஐக்கிய நாடுகள் சபையின் கைத்தொழில் அபிவிருத்தி அமைப்பின் இலங்கை பிரதிநிதி கலாநிதி ரேனோ வேன்ங்பேர்கல் தெரிவித்துள்ளார். ஐக்கிய நாடுகள் சபையின் கைத்தொழில் அபிவிருத்தி அமைப்பின் தேசிய திட்டத்தை நடைமுறைப்படுத்துவது தொடர்பான கூட்டத்தில் கலந்துகொண்டபோதே அவர் இவ்வாறு குறிப்பிட்டார். கைத்தொழில் அமைச்சின் செயலாளர் திலகா ஜயசுந்தர தலைமையில் குழு கூட்டம் நடைபெற்றது. ", "URL": "https://www.itnnews.lk/2023/10/05/435107/", "Category": "Breaking News,அண்மைய செய்திகள்", "Parent URL": null}