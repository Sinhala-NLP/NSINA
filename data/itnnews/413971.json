{"Source": "ITN news", "Timestamp": "මැයි 29, 2022 16:25", "Headline": "සතොස ලොරි රථවලට ඉන්ධන ලබාදෙන්න නව ඉන්ධන පිරවුම් හලක්", "News Content": "අත්‍යවශ්‍ය භාණ්ඩ ප්‍රවාහනය අඛණ්ඩව පවත්වාගෙන යාම සදහා සතොස ලොරි රථවලට ඉන්ධන ලබාදීම වෙනුවෙන් නව ඉන්ධන පිරවුම් හලක් විවෘත කෙරුණා. කොළඹ ඩී ආර් විජේවර්ධන මාවතේ පිහිටි සතොස ප්‍රවාහන අංශ පරිශ්‍රයේ පිහිටවූ ඉන්ධන පිරවුම්හල විවෘත කෙරුණේ අමාත්‍ය නලීන් ප්‍රනාන්දු මහතාගේ ප්‍රධානත්වයෙන්. භාණ්ඩ ප්‍රවාහනයේ දී පසුගිය කාලයේ ඉන්ධන ගැටලුව හේතුවෙන් දැඩි දුෂ්කරතාවන්ට මුහුණදීමට සිදුවූ බවයි අමාත්‍යවරයා මෙහිදී පෙන්වා දුන්නේ. ඒ හේතුවෙන් භාණ්ඩ තොග නිසි වේලාවට ප්‍රවාහනය කිරීමේ දුෂ්කරතා ද මතුවුණා. නව ඉන්ධන පිරවුම්හල විවෘත කිරීම තුළින් එම ගැටලුවලට විසදුම් ලැබෙන බවයි අමාත්‍යවරයා පෙන්වා දුන්නේ.       ", "URL": "https://www.itnnews.lk/2023/10/05/413971/", "Category": "දේශීය පුවත්", "Parent URL": null}