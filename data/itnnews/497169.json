{"Source": "ITN news", "Timestamp": "ජූලි 4, 2023 12:56", "Headline": "වේවැල්හින්න වනවගා භූමියට කසළ බැහැර කළ දෙදෙනෙකු අත්අඩංගුවට", "News Content": "බදුල්ල වේවැල්හින්න වනවගා භූමියට හා ජල මුලාශ්‍රවලට ලොරි රථයකින් අපද්‍රව්‍ය රැගෙනවිත් දැමු දෙදෙනෙකු අදාළ රථය ද සමඟ අත්අඩංගුවට ගෙන තිබෙනවා. වේවැල්හින්න ප්‍රදේශයේ අතහැර දමා ඇති ගල්වලක් අසළ වනවගාවක් තුළට විවිධ පුද්ගලයින් අපද්‍රව්‍ය රැගෙනවිත් බැහැර කිරිම කලක පටන් සිදුවනවා. මෙසේ අපද්‍රව්‍ය බැහැර කිරීමට පැමිණි ලොරි රථයක් සහ පුද්ගලයන් දෙදෙනෙකු අල්ලා ගෙන බදුල්ල පොලිසියට භාරදීමට ප්‍රදේශයේ තරුණ පිරිසක් කටයුතු කර තිබෙනවා. සැකකරුවන් මුලින් උත්සහ කර ඇත්තේ රිල්පොළ ප්‍රදේශයේ රක්ෂිතයකට අපද්‍රව්‍ය බැහැර කිරීමටයි. එහෙත් එහි ජනතාව ඔවුන් පළවා හැර ඒ පිළිබඳව අවට ජනතාව ද දැනුවත් කර තිබෙනවා. ඒ අනුව අවධානයෙන් සිටි වේවැල්හින්න ප්‍රදේශයේ තරුණ පිරිසකටයි අදාළ පුද්ගලයන් අල්ලා ගැනීමට හැකි වුයේ. පරිසරයට බැහැර කළ අපද්‍රව්‍ය සියල්ල ඉවත් කරන ලෙස දැනුම් දෙමින් සැකකරුවන් පොලිස් ඇප මත මුදා හැර ඇති අතර ලොරි රථය තවදුරටත් පොලිස් භාරයේ තබා තිබෙනවා.           ", "URL": "https://www.itnnews.lk/2023/10/05/497169/", "Category": "දේශීය පුවත්", "Parent URL": null}