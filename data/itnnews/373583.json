{"Source": "ITN news", "Timestamp": "නොවැම්බර් 3, 2021 09:09", "Headline": "බද්දේගම දී මනුෂ්‍ය ඝාතනයක් – තරුණයෙකු අත්අඩංගුවට", "News Content": "බද්දේගම ආපන ශාලාවක් ඉදිරිපිට සිදු වූ අපරාධක් සම්බන්ධයෙන් පොලීසිය පරීක්ෂණ පවත්වනවා. ඊයේ රාත්‍රී 9 ට පමණ මෙමම අපරාධය සිදුව ඇති බවයි පොලිසිය පවසන්නේ. බද්දේගම පරණ බස් නැවතුම්පොළ ප්‍රදේශයේ ආපන ශාලාවකින් කොත්තු රොටි රැගෙන යාමට පැමිණි පුද්ගලයෙකු එය නිසි ප්‍රමිතියෙන් නැති බව පවසමින් ආපනශාලා හිමිකරුට බැන වැදී තිබෙනවා. එහිදී ආපනශාලා හිමිකරු දුන් පිළිතුරෙන් උරණ වූ මෙම පුද්ගලයා නිවසට ගොස් මන්නා පිහියක් රැගෙන විත් ආපන ශාලා හිමිකරුට පහරදීමෙන් ඔහු බරපතළ තුවාල ලබා තිබෙනවා. ඒ සමගම ආපනශාලා හිමිකරුගේ පුත්‍රයා අදාළ පුද්ගලයාට මෝල් ගසකින් පහරදීමනිසා එම පුද්ගලයා ආපනශාලාව ඉදිරිපිටදීම මියගොස් තිබෙනවා. මෙසේ මියගොස් ඇත්තේ බද්දේගම පරණවත්ත ප්‍රදේශයේ පදිංචි 27 හැවිරිදි තරුණයෙක්. සිද්ධිය පිළිබද මහේස්ත්‍රාත් පරීක්ෂණය ඊයේ රාත්‍රියේම සිදු කෙරුණා. සිද්ධිය සම්බන්ධයෙන් ආපනශාලා හිමිකරුගේ පුත්‍රයා බද්දේගම පොලිසිය මගින් අත්අඩංගුවට ගැනුණා.     ", "URL": "https://www.itnnews.lk/2023/10/05/373583/", "Category": "Breaking News,දේශීය පුවත්", "Parent URL": null}