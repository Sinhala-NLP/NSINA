{"Source": "ITN news", "Timestamp": "මැයි 27, 2022 11:30", "Headline": "හෙරොයින් සමඟ සැකකරුවන් කිහිප දෙනෙකු අත්අඩංගුවට", "News Content": "හෙරොයින්,  මත්කුඩු සමඟ සැකකරුවන් කිහිප දෙනෙකු පොලිසිය අත්අඩංගුවට ගත්තා. පිංවත්ත සුනාමි මහල් නිවාස අසළ කළ වැටලීමකදී හෙරොයින් මත්කුඩු ග්‍රෑම් 5යි මිලිග්‍රෑම් 580ක් සමග සැකකරුවෙකු අත්අඩංගුවට ගත්තා. වයස අවුරුදු 41ක් වන මෙම පුද්ගලයා පානදුර ප්‍රදේශයේ පදිංචිකරුවෙක්. හෙරොයින් මත්කුඩු ග්‍රෑම් 5යි මිලිග්‍රෑම් 10ක් සමග තවත් සැකකරුවෙකු පෑලියගොඩ ගුවන් පාලම අසලදී අත්අඩංගුවට ගෙන තිබෙනවා. වයස අවුරුදු 31 වන මෙම පුද්ගලයා කැළණිය ප්‍රදේශයේ පදිංචිකරුවෙක්. මේ අතර මෙරට නිශ්පාදනය කළ ගිනි අවියක් සන්තකයේ තබාගෙන සිටි වයස අවුරුදු 70ක සැකකරුවෙකු පුලියන්කුලම පොලිසිය අත්අඩංගුවට ගෙන තිබෙනවා. එමෙන්ම මෙරට නිෂ්පාදිත තවත් ගිනි අවියක් සමඟ පුද්ගලයෙකු එම ප්‍රදේශයේදීම අත්අඩංගුවට ගත් බවයි පොලිසිය පවසන්නේ,       ", "URL": "https://www.itnnews.lk/2023/10/05/413524/", "Category": "Breaking News,දේශීය පුවත්", "Parent URL": null}