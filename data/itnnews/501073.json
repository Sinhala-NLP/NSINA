{"Source": "ITN news", "Timestamp": "ජූලි 20, 2023 08:59", "Headline": "මනූෂ්‍ය ඝාතනයකට ආධාර අනුබල දුන් සැකකරුවෙකු අත්අඩංගුවට", "News Content": "වෙඩි තබා මනූෂ්‍ය ඝාතනයකට ආධාර අනුබල දුන් සැකකරුවෙකු සීතාවක පොලිසිය මඟින් අත්අඩංගුවට ගෙන තිබෙනවා. ගලපිටමඩ පොලිස් වසමේ මාරුමුත්තුඅම්මාන් කොවිල ඉදිරිපිට මාර්ගයේ දී ටී 56 වර්ගයේ ගිනි අවියකින් වෙඩි තබා පුද්ගලයෙකු ඝාතනය කිරිමේ සිද්ධිය සම්බන්ධයෙනුයි එම සැකකරු විමර්ෂණ සදහා අත්අඩංගුවට ගෙන තිබුණේ. එම ප්‍රදේශයේ ගල්ගොඩක් යට සගවා තිබිය දී එම අපරාධයට අදාළ ජංගම දුරකතනයක්, ටී 56 පතොරොමක් සහ ගමන් මලු දෙකක් සොයා ගෙන තිබෙනවා. එම ජංගම දුරකතනයට අදාළ පුද්ගලයා මට්ටක්කුළිය සමිතපුර ප්‍රදේශයේ පදිංචිකරුවෙකු බවයි අනාවරණය වී ඇත්තේ. ඔහු ද මෙම මනූෂ්‍ය ඝාතනයට අනුබල දීම සම්බන්ධයෙන් අත්අඩංගුවට ගෙන තිබෙනවා.         ", "URL": "https://www.itnnews.lk/2023/10/05/501073/", "Category": "නවතම පුවත්", "Parent URL": null}