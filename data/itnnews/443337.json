{"Source": "ITN news", "Timestamp": "அக்டோபர் 31, 2022 10:05", "Headline": "குறைவடையும் பாணின் விலை", "News Content": "பாண் விலையினை இன்றைய தினம் குறைப்பதற்கு நடவடிக்கை எடுக்கவுள்ளதாக அகில இலங்கை வெதுப்பக உரிமையாளர் சங்கம் தெரிவித்துள்ளது. போதியளவில் சந்தையில் கோதுமை மாவின் கையிருப்பு உள்ளமையால், நிறைவேற்று குழு கூடி பாண் விலையினை குறைப்பது தொடர்பான தீர்மானத்தை எடுக்கவுள்ளதாக அகில இலங்கை வெதுப்பக உரிமையாளர் சங்கத்தின் தலைவர், என்.கே ஜயவர்தன தெரிவித்துள்ளார். கடந்த புதன்கிழமை வர்த்தக அமைச்சில் இடம்பெற்ற கலந்துரையாடலின் போது, கோதுமை மாவின் கையிருப்பு போதுமானளவு இருந்தால், பாண் விலையினை குறைக்க முடியும் என வெதுப்பக உரிமையாளர்கள் குறிப்பிட்டிருந்தனர். இதன்படி, இன்றைய தினம் ஒரு இறாத்தல் 450kg பாணின் விலை 10 ரூபா முதல் 20 ரூபா வரையில் குறைக்கப்படும் என எதிர்ப்பார்க்கப்படுகின்றது. ", "URL": "https://www.itnnews.lk/2023/10/05/443337/", "Category": "தேசிய செய்திகள்", "Parent URL": null}