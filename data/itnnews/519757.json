{"Source": "ITN news", "Timestamp": "ඔක්තෝබර් 1, 2023 10:31", "Headline": "ලෝක ළමා දිනය නිමිත්තෙන් වතුකරයේ ළමුන් ගිය පාගමන", "News Content": "වතුකරයේ ළමුන්ගේ අයිතිවාසිකම් සුරකින ලෙස බල කරමින් වතුකරයේ ළමුන් පිරිසක් පාගමනක නිරතවී තිබෙනවා. අදට යෙදි ඇති ලෝක ළමා දිනය නිමිත්තෙන් පවතින අයහපත් කාලගුණ තත්ත්වයද නොතකා මොවුන් මෙම පාගමනේ නිරත වීම විශේෂත්වයක්. රාජ්‍ය නොවන සංවිධානයක් විසින් මෙම පාගමන සංවිධානය කර තිබු අතර , එම පාගමනට එක් වු පාසල් ළමුන් ළමා මෙහෙකාර සේවයේ යෙදීම නතර කිරීම , ළමුන්ගේ පෝෂණ තත්ත්වය ඉහල දැමීම , ළමා අපචාර වැලැක්වීම , ළමුන්ට හොඳ අධ්‍යාපන දැනුමක් ලබා දෙන ලෙස සඳහන් පුවරු රැගෙනයි පාගමනේ නිරතව තිබුණේ. හැටන් පොලීසිය අසලින් ආරම්භ කල පාගමන හැටන් නගර මධ්‍යයෙන් හැටන් ශ්‍රී මාණික්‍ය පිල්ලයාර් හින්දු කොවිල දක්වා ගමන් කළා.   ", "URL": "https://www.itnnews.lk/2023/10/05/519757/", "Category": "දේශීය පුවත්", "Parent URL": null}