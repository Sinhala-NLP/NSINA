{"Source": "ITN news", "Timestamp": "නොවැම්බර් 20, 2022 17:06", "Headline": "දුම්රිය කාලසටහන සංශෝධනයට", "News Content": "දුම්රිය වේග සීමා පැනවීමත් සමඟ දුම්රිය කාල සටහන් සංශෝධනය කිරීමට දුම්රිය දෙපාර්තමේන්තුව පියවර ගෙන තිබෙනවා. පසුගිය දින කීපයේදීම දුම්රිය පීලි පැනීම සම්බන්ධයෙන් ලැබුණු පැමිණිලි සැලකිල්ලට ගනිමිනුයි වේග සීමා පැනවීමට තීරණය කෙරුණේ. දුම්රිය මාර්ගයේ අබලන් සහිත ස්ථානවල දී දුම්රිය අඩු වේගයකින් ධාවනය කිරීම සදහා වේග සීමා පැනවීමටයි තීරණය කර තිබෙන්නේ. ජනතාවගේ ආරක්ෂාව සහ දේපල ආරක්ෂාව සැලකිල්ලට ගනිමින් එම තීරණය ගත් බවයි දුම්රිය දෙපාර්තමේන්තුව සදහන් කරන්නේ. ඊට අදාළ වාර්තාවක් ලබන 24 වන දින ඉදිරිපත් කිරීමට නියමිත අතර අනතුරුව දුම්රිය කාලසටහන් ප්‍රකාශයට පත් කිරීමට නියමිතයි. දුම්රිය ධාවනය සම්බන්ධයෙන් නව දුරකතන යෙදවුමක් ද හදුන්වාදීමට සැළසුම්කර තිබෙනවා.             ", "URL": "https://www.itnnews.lk/2023/10/05/446711/", "Category": "දේශීය පුවත්", "Parent URL": null}