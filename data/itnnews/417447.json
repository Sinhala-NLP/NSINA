{"Source": "ITN news", "Timestamp": "ජූනි 17, 2022 14:08", "Headline": "ගංජාවලට එරෙහිව තිබූ නීතිය වෙනසක් වෙන ලකුණු", "News Content": "පොලිසිය මඟින් අත්අඩංගුවට ගන්නා කංසාවලින් නඩු භාන්ඩ ලෙස ඉදිරිපත් කරන ප්‍රමාණය හැර ඉතිරිය ආයුර්වේද සංස්ථාවට භාර දීම සදහා පවතින නීතිමය බාධාවන් ඉවත් කිරීමට අධිකරණ අමාත්‍යාංශය තීරණය කර තිබෙනවා. කංසා ඵලදායී ලෙස ආයුර්වේද නිෂ්පාදන සදහා පහසුවෙන් යොදා ගැනීම මෙහි අරමුණයි. කංසා යොදා ගනිමින් ආයුර්වේද සංස්ථාව මේ වන විට ඖෂධ වර්ග 5ක් නිෂ්පාදනය කරනවා. ඒ සදහා වසරක කංසා කිලෝග්‍රෑම් 3000 ක් අවශ්‍යවනවා. පොලිසිය මගින් අත්අඩංගුවට ගන්නා කංසා ආයුර්වේද සංස්ථාවට භාර දීමේදී විවිධ බාධා පවතිනවා. මේ සම්බන්ධයෙන් අධිකරණ අමාත්‍යාංශයේ පැවති සාකච්ඡාවකදී අමාත්‍ය ආචාර්ය විජේදාස රාජපක්ෂ මහතා කියා සිටියේ පොලිසිය ආයුර්වේද සංස්ථාවට එලෙස කංසා භාර දීමට පෙර භාරදුන් හා විනාශ කරන ලද ප්‍රමාණය පිළිබද වාර්තාවක් අධිකරණයට ඉදිරි පත් කළ යුතු බවයි. එසේම එම කංසා ආයුර්වේද සංස්ථාව දක්වා ප්‍රවාහනය කිරීම හා එහි ආරක්ෂාව ඇතුළු සියලු වගකීම් පොලිසිය මගින් භාරගත යුතු බවද අමාත්‍යවරයා සදහන් කළා.     ", "URL": "https://www.itnnews.lk/2023/10/05/417447/", "Category": "දේශීය පුවත්", "Parent URL": null}