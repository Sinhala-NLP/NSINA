{"Source": "ITN news", "Timestamp": "ජූලි 7, 2021 19:15", "Headline": "චීනයටවත් වෙනත් රටකටවත් අපේ තෙල් බෙදා හරින්න තීරණයක් නෑ – ඇමති ගම්මන්පිළ කියයි", "News Content": "චීනයේ හෝ වෙනත් විදේශීය සමාගමකට අපේ රටේ තෙල් බෙදා හැරීම භාරදීම සම්බන්ධයෙන් කිසිදු සාකච්ඡාවක් පවත්වා නැති බව උදය ගම්මන්පිල අමාත්‍යවරයා වගකීමෙන් යුතුව ප්‍රකාශයක් කළා. ඒ අද පාර්ලිමේන්තුවේදී විපක්ෂය නගපු ප්‍රශ්නවලට පිළිතුරු ලබාදෙමින්. ඒ වගේම මාධ්‍ය මර්දනය කිරීමට ආණ්ඩුවේ උත්සාහයක් තිබෙන බවට විපක්ෂය චෝදනා එල්ල කළා. ඒ චෝදනාව සම්පූර්ණයෙන්ම ප්‍රතික්ෂේප කරන බවයි බන්දුල ගුණවර්ධන අමාත්‍යවරයා මෙහිදී ප්‍රකාශ කළේ. ඒත් සමගම පාර්ලිමේන්තුවේ උණුසුම් තත්ත්වයක් ඇති වුණා.   ", "URL": "https://www.itnnews.lk/2023/10/05/347731/", "Category": "දේශීය පුවත්", "Parent URL": null}