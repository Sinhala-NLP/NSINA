{"Source": "ITN news", "Timestamp": "සැප්තැම්බර් 11, 2021 18:01", "Headline": "2024 දී මිරිස් ආනයනය සම්පුර්ණයෙන්ම නතර කිරිමට පියවර", "News Content": "2024 වසර වන විට මෙරටට මිරිස් ආනයනය සම්පුර්ණයෙන්ම නතර කිරිමට පියවර ගන්නා බව කෘෂිකර්ම අමාත්‍ය මහින්දානන්ද අලුත්ගමගේ මහතා පැවසිය. අමාත්‍යවරයා ඒ බැව් කියා සිටියේ නාවලපිටිය ගලබොඩ වත්තේ අක්කර 100ක කාබනික පොහොර සහ නව තාක්ෂණය යොදා ගනිමින් සාර්ථකව සිදු කරනු ලබන මිරිස් වගාව නිරික්ෂණය කිරිම සදහා අද (11) දින පස්වරුවේ\nගලබොඩ වත්තට පැමිණි අවස්තාවේ මාධ්‍යයට විශේෂ ප්‍රකාශයක් කරමිණි. දැනට මෙරටට අවශ්‍ය මිරිස් සම්පුර්ණයෙන්ම ආනයනය කරන බවත්,මධ්‍යම පලාත තුල මිරිස් වගාවට අවශ්‍ය බිජ නිෂ්පාදනය කරන බවත්, ඉදිරියේදි දිවයිනේ විවිධ ප්‍රදේශවල අක්කර 3000 ක මිරිස් වගාව සාර්ථකව සිදු කිරිමට\nතම අමාත්‍යංශය සැලසුම් කර ඇති බව අමාත්‍යවරයා පැවසිය. විපක්ෂය පවසන පරිදි ගලබොඩ දිය ඇල්ලට කිසිදු හානියක් සිදු කර නොමැති බවත්,තේ වතු ඉඩම් පෞද්ගලික අංශයට පැවරිමට කිසිදු අදහසක් නොමැති බවයි අමාත්‍ය මහින්දානන්ද අලුත්ගමගේ මහතා කියා සිටියේ. ", "URL": "https://www.itnnews.lk/2023/10/05/361788/", "Category": "දේශීය පුවත්", "Parent URL": null}