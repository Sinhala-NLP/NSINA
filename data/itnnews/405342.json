{"Source": "ITN news", "Timestamp": "අප්‍රේල් 3, 2022 15:21", "Headline": "පාකිස්ථාන පාර්ලිමේන්තුව විසුරුවා හැරීමට ඉම්රාන් ඛාන් ජනාධිපතිවරයාට නිර්දේශ ලබා දෙයි", "News Content": "පාකිස්ථාන පාර්ලිමේන්තුව විසුරුවා හැරීමට අග්‍රාමාත්‍ය ඉම්රාන් ඛාන් එරට ජනාධිපතිවරයාට නිර්දේශ ලබාදී තිබෙනවා. ඒ සමගම පාකිස්ථාන අග්‍රාමාත්‍ය ඉම්රාන් ඛාන්ට එරෙහිව ගෙන ආ විශ්වාස භංග යෝජනාව ද අවලංගු වනවා. ඒ අනුව ඉදිරියේදී පාර්ලිමේන්තු මැතිවරණයක් පැවැත්වෙනු ඇති. විශ්වාස භංග යෝජනාවට අදාලව ඡන්ද විමසීම අද පැවැත්වීමට නියමිතව තිබූ අතර ඡන්ද විමසීමකට නොගොස් එය ප්‍රතික්ෂේප කිරීමටයි  නියෝජ්‍ය කථානායකවරයා කටයුතු කළේ. පාකිස්ථාන විපක්ෂ සන්ධානයේ පාකිස්ථාන ජනතා පක්ෂය මැදිහත්වීමෙන් එම විශ්වාස භංගය එරට පාර්ලිමේන්තුවට ඉදිරිපත් කෙරුණා. පාකිස්ථානයේ දැනට පවතින ආර්ථික අර්බුදයට අග්‍රාමාත්‍ය ඉම්රාන් ඛාන් වගකිව යුතු බවටයි එම විශ්වාස භංග යෝජනාව ඉදිරිපත් කෙරුණේ.       ", "URL": "https://www.itnnews.lk/2023/10/05/405342/", "Category": "ජාත්‍යන්තර පුවත්", "Parent URL": null}