{"Source": "ITN news", "Timestamp": "දෙසැම්බර් 14, 2022 15:55", "Headline": "ලොව පළමුවරට සිදුවූ නව නිවුන් දරු උපතේ දරුවන් මාස 19 කට පසු ගෙදර යයි", "News Content": "ලොව පළමුවරට සිදුවූ නව නිවුන් දරු උපතේ දරුවන් මාස 19 කට පසු රෝහලේ සිට නිවෙස බලා පිටත්ව ගියා. මාලි රාජ්‍යයේ 27 හැවිරිදි හලිමා සිසේ නැමැති කාන්තාවක් මෙම දරුවන්ගේ මව වනවා. පසුගිය වසරේ මැයි මාසයේදී මෙම දරුවන් 9 දෙනා උපත ලැබුවේ මොරොක්කෝවේ දීයි. මාලි රාජ්‍යයේ වෛද්‍ය පහසුකම් අඩු බැවින් ඇය දරු ප්‍රසූතිය සඳහා මොරොක්කොවට ගිය අතර එහිදී සිදුකළ සිසේරියන් සැත්කමකින් එම දරුවන් බිහිකර තිබුණා. ගැහැණු දරුවන් 5 දෙනෙකු හා පිරිමි දරුවන් 4දෙනෙකු ඇය මෙසේ ප්‍රසූත කළා. දරුවන් යහපත් සෞඛ්‍ය තත්ත්වයෙන් පසුවන බැවින් යළි සිය උපන් රටට යැවීමට තීරණය කළ බවයි වෛද්‍යවරු පවසන්නේ. මාලි රාජ්‍යයේ සෞඛ්‍ය අමාත්‍යවරයා පැවසුවේ තම රජය අඛණ්ඩව එම පවුලට සහයෝගය දක්වන බවයි.   ", "URL": "https://www.itnnews.lk/2023/10/05/450298/", "Category": "Breaking News,අතන මෙතන,ජාත්‍යන්තර පුවත්", "Parent URL": null}