{"Source": "ITN news", "Timestamp": "ජූනි 30, 2021 12:55", "Headline": "බැසිල් පාර්ලිමේන්තු යවන්න පළාත් පාලන ආයතන රැසක යෝජනා සම්මත කරගනී", "News Content": "බැසිල් රාජපක්ෂ මහතා පාර්ලිමේන්තුවට පැමිණිය යුතු බවට පළාත් පාලන ආයතන රැසක යෝජනා සම්මත කරගෙන තිබෙනවා. බැසිල් රාජපක්ෂ මහතාගේ පාර්ලිමේන්තු ගමනට වඩාත් බිය වී සිටින්නේ විපක්ෂය බවයි ආණ්ඩු පක්ෂ නියෝජිතයින් පවසන්නේ. බැසිල් රාජපක්ෂ මහතා පාර්ලිමේන්තුවට පත් කරන ලෙස මන්ත්‍රිවරුන් 113 දෙනෙකුගේ අත්සනින් යුත් ලිපිය ශ්‍රී ලංකා පොදුජන පෙරමුණේ නායක අග්‍රාමාත්‍ය මහින්ද රාජපක්ෂ මහතාට භාර දීමට කටයුතු කෙරුණා. අනුරාධපුර මහ නගර සභාවේ නගරාධිපති එච් පී සෝමදාස මහතා ඇතුළු නාගරික මන්ත්‍රීවරුන් බැසිල් රාජපක්ෂ මහතාගේ පාර්ලිමේන්තු පැමිණීම සම්බන්ධයෙන් සහාය පළ කරමින් මාධ්‍ය හමුවක් කැදවා තිබුණා.         ", "URL": "https://www.itnnews.lk/2023/10/05/346186/", "Category": "දේශීය පුවත්", "Parent URL": null}