{"Source": "ITN news", "Timestamp": "මාර්තු 16, 2022 12:15", "Headline": "ඇමති බැසිල් ඉන්දීය විදේශ ලේකම් සමඟ විශේෂ සාකච්ඡාවක", "News Content": "මුදල් අමාත්‍ය බැසිල් රාජපක්ෂ ඉන්දීය විදේශ ලේකම් ශ්‍රී හර්ෂ් වර්ධන ශ්‍රින්ග්ලා හමුවී සාකච්ඡා කළා. බැසිල් රාජපක්ෂ අමාත්‍යවරයා ඉන්දීය විදේශ ලේකම්වරයා හමුවූයේ සිය ඉන්දීය සංචාරය අතරතුරදීයි. මුදල් අමාත්‍යාංශයේ ලේකම් එස් ආර් ආටිගල , ඉන්දියාවේ ශ්‍රී ලංකා මහ කොමසාරිස් මිලින්ද මොරගොඩ ,ශ්‍රී ලංකාවේ ඉන්දීය මහ කොමසාරිස් ගෝපාල් බග්ලේ යන අය ඇතුළු පිරිසක් ද ඊට එක්ව සිටියා. මුදල් අමාත්‍යවරයා සිය ඉන්දීය සංචාරයේ දී ඉන්දීය විදේශ අමාත්‍ය එස් ජයිශංකර් , මුදල් හා ආයතනික කටයුතු අමාත්‍ය නිර්මලා සීතාරාමන් , ඉන්දීය නියෝජ්‍ය ජාතික ආරක්ෂක උපදේශක ශ්‍රී වික්‍රම් මිස්රි යන අය ද හමුවී සාකච්ඡා කිරීමට නියමිතයි.         ", "URL": "https://www.itnnews.lk/2023/10/05/401553/", "Category": "Breaking News,දේශීය පුවත්", "Parent URL": null}