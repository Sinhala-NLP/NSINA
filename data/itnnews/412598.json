{"Source": "ITN news", "Timestamp": "මැයි 22, 2022 11:21", "Headline": "ඇමෙරිකානුවන් 963 දෙනෙකුට රුසියාවට ඇතුළු වීම තහනම්", "News Content": "ඇමෙරිකානුවන් දහසකට ආසන්න පිරිසකට රටට ඇතුළු වීම රුසියාව තහනම් කර තිබෙනවා. ඇමෙරිකාව යුක්රේනයට සහාය ලබා දීම සහ මාස 3 කට ආසන්න කාලයක් රුසියාවට සම්බාධක පනවා තිබීම මීට හේතුවයි. ඒ අනුව ඇමෙරිකා ජනාධිපති ජෝ බයිඩන්, උප ජනාධිපති කමලා හැරිස් සහ ප්‍රකට නළු මොර්ගන් ෆ්‍රීමන් ඇතුළු පුද්ගලයින් 963 දෙනෙකුට මෙලෙස රුසියවට ඇතුළු වීම තහනම් කරමින් නියෝගයක් නිකුත් කර තිබෙනවා. එම පිරිස අතර ඇමෙරිකා ජනාධිපතිවරයාගේ පුත්‍රයා,  බයිඩ්න් පරිපාලනයේ නියෝජිතයින්, ජනමාධ්‍යවේදීන් සහ නිතීඥයින් ද ඇතුළත් බවයි වාර්තා වන්නේ. මෙම තහනම් ලැයිස්තුවේ හිටපු ඇමෙරිකා ජනාධිපත් ඩොනල්ඩ් ට්‍රම්ප් නොමැති බවයි විදෙස් මාධ්‍ය වාර්තා කරන්නේ. මීට අමතරව කැනේඩියානු ජාතිකයින් 26 දෙනෙකුටද සංචාරක තහනම පනවා තිබෙනවා. ", "URL": "https://www.itnnews.lk/2023/10/05/412598/", "Category": "Breaking News,ජාත්‍යන්තර පුවත්", "Parent URL": null}