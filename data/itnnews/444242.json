{"Source": "ITN news", "Timestamp": "நவம்பர் 5, 2022 10:15", "Headline": "யாழ்ப்பாணத்தில் இருந்து கொழும்பு நோக்கி பயணித்த பேருந்து விபத்து – மூவர் பலி", "News Content": "யாழ்ப்பாணத்தில் இருந்து கொழும்பு நோக்கி பயணித்த சொகுசு பஸ் வவுனியா நொச்சிமோட்டை பகுதியில் விபத்துக்குள்ளானதில் மூவர் உயிரிழந்துள்ளனர். நொச்சிமோட்டை பாலத்தில் மோதி பேருந்து கவிழ்ந்ததில் இந்த விபத்து ஏற்பட்டுள்ளது. இந்த சம்பவத்தில் 17 பேர் காயமடைந்துள்ளனர். சாரதி தூங்கியதாலும், அதிக வேகம் காரணமாக பேருந்தை கட்டுப்படுத்த முடியாமல் போனதாலும் இவ்விபத்து நேர்ந்துள்ளதாக பொலிஸார் தெரிவிக்கின்றனர். உயிரிழந்தவர்களில் இருவர் வெல்வெட்டித்துறை மற்றும் நாவலப்பிட்டியை சேர்ந்தவர்கள். அவர்கள் 23 முதல் 32 வயதுக்கு உட்பட்டவர்கள். இந்த சம்பவத்தில் பஸ் ஓட்டுனரும் உயிரிழந்துள்ளார் . அதேநேரம் அதே திசையில் பயணித்த மற்றுமொரு சொகுசு பேரூந்து , சாரதியின் சாமர்த்தியத்தால் வீதியின் ஒரமாக செலுத்தி விபத்து தவிர்க்கப்பட்டுள்ளது. ", "URL": "https://www.itnnews.lk/2023/10/05/444242/", "Category": "Breaking News,அண்மைய செய்திகள்", "Parent URL": null}