{"Source": "ITN news", "Timestamp": "සැප්තැම්බර් 6, 2023 11:17", "Headline": "නිදහස් පක්ෂයේ වැඩබලන ලේකම්වරයා ලෙස සරත් ඒකනායක මහතා පත් කෙරේ", "News Content": "ශ්‍රී ලංකා නිදහස් පක්ෂ ප්‍රධාන ලේකම් දයාසිරි ජයසේකර මහතාගේ සාමාජිකත්වයක් තාවකාලිකව අත්හිටුවීමෙන් පසු පුරප්පාඩු වූ ශ්‍රී ලංකා නිදහස් පක්ෂ ප්‍රධාන ලේකම් ධූරය සඳහා වැඩබලන ලේකම්වරයා ලෙස ශ්‍රි.ල.නි.ප නියෝජ්‍ය ලේකම් සරත් ඒකනායක මහතා පත් කර තිබෙනවා. දයාසිරි ජයසේකර මහතා විසින් පක්ෂයේ විනය විරෝධී ක්‍රියා සිදු කිරීමත්, ශ්‍රී .ල.නි.ප ව්‍යවස්ථාව උල්ලංඝනය කරමින් කටයුතු කරනු ලැබීමත් හේතුවෙන්  පක්ෂ සාමාජිකත්වය 2023.09.05 වන දින සිට තාවකාලිකව අත්හිටවූ බවයි පක්ෂ සභාපති මෛත්‍රීපාල සිරිසේන මහතා ප්‍රකාශ කළේ.‍ෙ 2023.09.05 වන දින ප.ව 7 ට රැස් වූ විශේෂ දේශපාලන මණ්ඩල රැස්වීමේදීයි මෙම තීන්දුව ගෙන තිබෙන්නේ.    ", "URL": "https://www.itnnews.lk/2023/10/05/513866/", "Category": "දේශීය පුවත්", "Parent URL": null}