{"Source": "ITN news", "Timestamp": "ජූනි 14, 2021 11:06", "Headline": "එංගලන්තය වසා දැමීම තවත් සති 4 කින් දීර්ඝ වන ලකුණු", "News Content": "එංගලන්තය තුළ කොරෝනා තත්ත්වයත් සමඟ බලපැවැත්වූ සීමා කිරීම් සති 4 කින් දීර්ඝවීමට ඉඩ ඇති බව විදෙස් මාධ්‍ය වාර්තා  කරනවා. රාත්‍රී සමාජශාලා වසා දැමීම මෙන්ම නිවසේ සිට සේවා ඉටු කිරීම සඳහා ජනතාව දිරිගැන්වීමට රජය  තීරණය කර තිබෙනවා. අද පැවැත්වෙන ප්‍රවෘත්ති සාකච්ඡාවේදී ඉදිරි තත්ත්වය පිළිබඳ මහා බ්‍රිතාන්‍ය අග්‍රාමාත්‍ය බොරිස් ජොන්සන් කරුණු පැහැදිලි කිරීමට නියමිතයි. මහාබ්‍රිතාන්‍ය පාර්ලිමේන්තුවේ පහළ මන්ත්‍රී මණ්ඩලයේ ඡන්ද විමසීමකින් පසු එම තීරණය ගැනීමට ආණ්ඩුව සැලසුම් කර තිබෙනවා.   ", "URL": "https://www.itnnews.lk/2023/10/05/342563/", "Category": "ජාත්‍යන්තර පුවත්", "Parent URL": null}