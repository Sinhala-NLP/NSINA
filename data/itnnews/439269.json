{"Source": "ITN news", "Timestamp": "அக்டோபர் 7, 2022 12:18", "Headline": "சிறுவர்களின் மரணத்துக்கு காரணமான இந்திய இருமல் பாணி இலங்கைக்கு இறக்குமதி செய்யப்படவில்லை : சுகாதார அமைச்சர் உறுதி..", "News Content": "கெம்பியா சிறுவர்களின் மரணத்திற்கு காரணமாக இந்திய தயாரிப்பான இருமல் பாணி , இல ங்கைக்கு இறக்குமதி செய்யப்படவில்லையென சுகாதார அமைச்சர் கெஹெலிய ரம்புக்வெல்ல தெரிவித்துள்ளார். குறித்த விடயம் தொடர்பில் சுகாதார அமைச்சு , விசேட அவதானம் செலுத்தியுள்ளதாக அமைச்சர் குறிப்பிட்டுள்ளார். இந்திய நிறுவனமான மெய்டன் பார்மசிடிகல் நிறுவனம் தயாரித்த இருமல் பாணியை அருந்திய 66 சிறுவர்கள் கெம்பியாவில் உயிரிழந்தனர். குறித்த நிறுவனம் 4 வகையான மருந்துகளை தயாரிக்கிறது. அவற்றை பயன்படுத்த உலக சுகாதார ஸ்தாபனமும் தடை விதித்துள்ளது. இவ்வாறான சூழலில் இலங்கையிலும் குறித்த நிறுவனத்தின் மருந்துகள் விற்பனை செய்யப்படுகின்றதா என்பது தொடர்பில் மக்கள் மத்தியில் அச்சநிலை காணப்பட்டது. இவ்வாறான சூழலிலேயே குறித்த மருந்து வகைகள் இலங்கைக்கு இறக்குமதி செய்யப்படவில்லையென சுகாதார அமைச்சர் கெஹெலிய ரம்புக்வெல்ல அறிவித்துள்ளார். ", "URL": "https://www.itnnews.lk/2023/10/05/439269/", "Category": "Breaking News,தேசிய செய்திகள்", "Parent URL": null}