{"Source": "ITN news", "Timestamp": "ජනවාරි 27, 2022 12:31", "Headline": "අද දින විදුලි කප්පාදුවක් සිදු නොවන බව ලංකා විදුලිබල මණ්ඩලය පවසයි", "News Content": "අද දින විදුලි කප්පාදුවක් සිදු  නොවන බව ලංකා විදුලිබල මණ්ඩලය අවධාරණය කරනවා. මේ අතර  මහජන උපයෝගීතා කොමිෂන් සභාව  පවසන්නේ ඉදිරි දිනවල විදුලිය කප්පාදුවකට විදුලිබල මණ්ඩලයට අවසර දෙනවා ද නැද්ද යන්න පිළිබද තීරණය අද පස්වරුවේ දැනුම් දෙන බවයි. ඉදිරි දින කිහිපය තුළ විදුලි කප්පාදුවක් සිදු කිරීමට අවශ්‍ය වන්නේ ද නැද්ද යන්න සම්බන්ධයෙන් කරුණු සමාලෝචනය කොට මහජන උපයෝගීතා කොමිසම ඒ පිලිබද සාකච්ඡාවක් පැවැත්වීමට නියමිතයි. ඊට විදුලි ඉංජිනේරුවරුන් ඇතුළු තවත් නිලධාරීන් සහභාගී වීමට නියමිතව තිබෙනවා. එම සාකච්ඡාවෙන් පසුවයි හෙට දිනයේදී විදුලි කප්පාදුවක් සිදු කරන්නේද නැද්ද යන තීරණය දැනුම්දීමට  නියමිතව ඇත්තේ. මේ අතර පසුගිය 24 වනදා විදුලි අර්බුදය සම්බන්ධව ජනාධිපතිතුමාගේ ප්‍රධානත්වයෙන් පැවති සාකච්ඡවෙන් පසු  ලංකා ඛණිජතෙල් නීතිගත සංස්ථාව විදුලිබල මණ්ඩලයට අවශ්‍ය ඉන්ධන ලබාදීමට පියවර ගත්තා. ඒ අනුව අද දින විදුලිය කප්පාදුවක් සිදු නොකිරීමට අවශ්‍ය තරම් ඉන්ධන ලැබුණු බවයි විදුලිබල මණ්ඩලය සදහන් කළේ.     ", "URL": "https://www.itnnews.lk/2023/10/05/391637/", "Category": "දේශීය පුවත්", "Parent URL": null}