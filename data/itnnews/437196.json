{"Source": "ITN news", "Timestamp": "සැප්තැම්බර් 26, 2022 18:07", "Headline": "ඇමෙරිකා ඩොලරයට සාපේක්ෂව බ්‍රිතාන්‍ය පවුමේ අඩුම අගය වාර්තා වෙයි", "News Content": "ඇමෙරිකා ඩොලරයට සාපේක්ෂව බ්‍රිතාන්‍ය පවුමේ අඩුම අගය වාර්තා වී  තිබෙනවා. ඩොලරයට සාපේක්ෂව පවුමේ අඩුම අගය වාර්තාවූයේ 1971 වසරට පසුවයි. අද දිනයේදී ඩොලරයට සාපේක්ෂව පවුම 4% කින් පමණ පහත වැටී ඇති අතර එහි අගය සටහන් වූයේ ඇමෙරිකා ඩොලර් 1.3 ක් ලෙසයි. බ්‍රිතාන්‍ය තුළ නව බදු කප්පාදුවක් හදුන්වාදීම පවුමේ අගය පහත වැටීමට හේතුවී ඇති බව විශ්ලේෂකයින් පෙන්වා දෙනවා. ඇමෙරිකා මහ බැංකුව පොලී අනුපාත ඉහළ දැමීමත් ඩොලරයේ අගය ඉහළ යාම ලොවසෑම රටකම ආර්ථිකයන්ට දැඩි පහරක් එල්ලකර තිබෙනවා. වසර 20කට පසු යුරෝ මුදල් ඒකකයේ අවම අගයද අද වාර්තා වුණා. යුක්‍රේන යුද ගැටුම් හේතුවෙන් එළඹෙන සීත සෘතුව වන විට බලශක්ති අර්බුදය උග්‍රවනු ඇති බවට අනාවැකි පළවන අතර ඒ හේතුවෙන් යුරෝ මුදල් ඒකකයේ අගයද පහළ ගොස් තිබෙනවා. ගෝලීය ඛණිජ තෙල් සහ ස්වභාවික ගෑස් මිල ඉහළ යාමට ද ඩොලරයේ අගය ඉහළ යාම දැඩි බලපෑමක් එල්ලකර තිබෙනවා. ", "URL": "https://www.itnnews.lk/2023/10/05/437196/", "Category": "Breaking News,ජාත්‍යන්තර පුවත්", "Parent URL": null}