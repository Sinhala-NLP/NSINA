{"Source": "ITN news", "Timestamp": "පෙබරවාරි 23, 2023 11:11", "Headline": "පාසල් සිසුවෙකු සිදුකළ පිහි ඇණුමකින් ගුරුවරියක් ජිවිතක්ෂයට", "News Content": "පාසල් සිසුවෙකු සිදුකළ පිහි ඇණුමකින් ප්‍රංශයේ ගුරුවරියක් ජිවිතක්ෂයට පත්ව තිබෙනවා. ප්‍රංශයේ සෙන්ට් ජොන් ද ලුස් නගරයේ පිහිටා ඇති පාසලකයි මෙම පිහි ඇණුම සිදුව ඇත්තේ. පිහි ඇණුම සිදු කළ සිසුවා 16 හැවිරිදි බව පොලිසිය සඳහන් කරනවා. සිසුවා අත්අඩංගුවට ගෙන ඇති අතර සිද්ධිය සම්බන්ධයෙන් පුළුල් විමර්ශනයක් ක්‍රියාත්මකයි. ගුරුවරිය ඉගැන්වීම් කරටයුතු සිදු කරමින් සිටිය දී පංති කාමරයට ඇතුළු වු අදාළ සිසුවා පිහි ඇණුම සිදු කර තිබෙනවා. පිහි ඇණුමෙන් අනතුරුව ගුරුවරියට හෘදයාබාධයක් ඇති වීමෙන් මරණය සිදු ව ඇති බවයි සෞඛ්‍ය අංශ සඳහන් කරන්නේ. පිහි ඇණුම සිදු කළ සිසුවා මානසික ආබාධයක් සහිත පුද්ගලයෙක් විය හැකි බව මාධ්‍ය වාර්තා කරනවා.       ", "URL": "https://www.itnnews.lk/2023/10/05/462694/", "Category": "ජාත්‍යන්තර පුවත්", "Parent URL": null}