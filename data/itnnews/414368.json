{"Source": "ITN news", "Timestamp": "මැයි 31, 2022 15:16", "Headline": "යුරෝපා සංගමය රුසියාවෙන් තෙල් ආනයනය කිරීම සීමා කරයි", "News Content": "රුසියාවෙන් ආනයනය කෙරෙන ඛනිජ තෙල් ප්‍රමාණයෙන් තුනෙන් දෙකකට වැඩි පරිමාවක් ලබාගැනීම අත්හිටුවීමට යුරෝපා සංගමය තීරණය කර තිබෙනවා. රුසියාව යුක්රේනයේ යුද මෙහෙයුම් ආරම්භ කිරීමත් සමග ඇමෙරිකාව බ්‍රිතාන්‍ය කැනඩාව ඇතුලු රටවල් රැසක් රුසියාවෙන් ඛනිජ තෙල් ආනයනය අත්හිටවනු ලැබුවා. යුරෝපා සංගමය තුළ ද ඒ පිළිබද දිගින් දිගටම සාකච්ඡා පැවැත්වුණු අතර හංගේරියාවේ විරෝධ්‍ය මධ්‍යයේ මෙම තීරණයට එළඹ තිබෙනවා. කෙසේ වුවද නල මාර්ග ඔස්සේ ඛනිජ තෙල් ආනයනය අත්හිටුවීමක් සිදු නොවන බවයි යුරෝපා සංගමය අවධාරණය කරන්නේ. මෙම තීරණය හරහා රුසියානු ආර්ථිකයට දැඩි බලපෑමක් එල්ල කිරීමට යුරෝපා සංගමය බලාපොරොත්තු වනවා. යුරෝපා රටවලට අයත් ඛනිජ තෙල් හා ගෑස් අවශ්‍යතාවයෙන් සියයට 40 කට වැඩි ප්‍රමාණයක් සපයා ගනු ලබන්නේ රුසියාවෙන්.         ", "URL": "https://www.itnnews.lk/2023/10/05/414368/", "Category": "ජාත්‍යන්තර පුවත්", "Parent URL": null}