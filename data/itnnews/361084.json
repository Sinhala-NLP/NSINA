{"Source": "ITN news", "Timestamp": "செப்டம்பர் 8, 2021 13:13", "Headline": "பிணை கோரிக்கை தொடர்பில் நீதிமன்றம் வெளியிட்ட அறிவிப்பு", "News Content": "சந்தேக நபர்களுக்காக நீதிமன்றத்தில் பிணை கோரிக்கை முன்வைக்கப்படும் போது கொவிட் – 19 வைரஸ் பரவலை விசேட காரணமாக சுட்டிக்காட்டுவதை ஏற்க முடியாதென மேன்முறையீட்டு நீதிமன்றம் தீர்ப்பளித்துள்ளது. போதைப்பொருள் தொடர்பில் விளக்கமறியலில் வைக்கப்பட்டுள்ள சிறைக்கைதிகளுக்காக தாக்கல் செய்யப்பட்ட திருத்த மனுவை நிராகரித்த மேன்முறையீட்டு நீதிமன்ற நீதிபதிகள் குழாம் குறித்த உத்தரவை பிறப்பித்துள்ளது. கடந்த வருடம் சிலாபம் பிரதேசத்தில் 67 கிலோ கிராம் ஹெரோயின் போதைப்பொருளுடன் கைதுசெய்யப்பட்ட சந்தேக நபரை விடுதலை செய்யுமாறு கோரியே உரிய திருத்த மனு தாக்கல் செய்யப்பட்டிருந்தது. கொரோனா வைரஸ் நிலலை சகல சிறைக்கைதிகளுக்கும் பொதுவானதென நீதிபதிகள் குழாம் சுட்டிக்காட்டி, அதனை விசேட காரணமாக கருத முடியாதென அறிவித்துள்ளது. ", "URL": "https://www.itnnews.lk/2023/10/05/361084/", "Category": "Breaking News,தேசிய செய்திகள்", "Parent URL": null}