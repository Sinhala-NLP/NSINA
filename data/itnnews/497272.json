{"Source": "ITN news", "Timestamp": "ජූලි 4, 2023 15:05", "Headline": "අලි මිනිස් ගැටුම විසඳීම සම්බන්ධයෙන් ජාතික ප්‍රතිපත්තියක් අවශ්‍යයි – පවිත්‍රා වන්නිආරච්චි", "News Content": "අලි මිනිස් ගැටුම විසඳීම සම්බන්ධයෙන් ජාතික ප්‍රතිපත්තියක් සහ වැඩපිලිවෙලක් ඇති කළයුතු බව වනජීවී හා වන සම්පත් සංරක්ෂණ අමාත්‍ය නීතිඥ පවිත්‍රා වන්නිආරච්චි මහත්මිය පවසනවා අමාත්‍යවරිය මේ බව පැවසුවේ අලි මිනිස් ගැටුම කළමනාකරණය කිරීම සම්බන්ධයෙන් සාකච්ඡා කිරීම සඳහා ඊට අදාළ සියලුම ආයතන ඒකාබද්ධ කර ගනිමිනි ශ්‍රී ලංකා පදනම් ආයතනයේදී අද දින (ජූලි 04) පැවති වැඩමුළුවට සහභාගි වෙමින්. වනජීවී හා වන සම්පත් සංරක්ෂණ අමාත්‍යාංශයේ මූලිකත්වයෙන් හා ඊට අදාළ අනෙකුත් සියළුම ආයතනයන්ගේ මැදිහත්වීමෙන් සකස් කෙරෙන අලි මිනිස් ගැටුම විසඳීම සම්බන්ධයෙන් වූ ජාතික ප්‍රතිපත්තිය හා වැඩපිළිවෙළ පාර්ලිමේන්තුව තුළ විවාදයට බඳුන් කළයුතු බවත්, ආංශික අධීක්ෂණ කමිටු වැනි දේට යොමු කර අවශ්‍ය ක්‍රියාමාර්ග සම්බන්ධයෙන් නිසි සැකැස්මක් සකස් කළ යුතු බවත් අමාත්‍යවරිය කියා සිටියා වත්මන් තත්වය තුළදී අලි මිනිස් ගැටුම මෙරට ප්‍රධාන ගැටලුවක් බවට පත්වී ඇති බවත්, ඒ සම්බන්ධයෙන් විසඳුම් සෙවීමේදී කොතරම් මුදලක් වැය වුවද වැයවන මුදල නොව ස්ථිරසාර විසඳුමක් ලබාගැනීමට කටයුතු කළ යුතු බවත් පවිත්‍රා වන්නිආරච්චි අමාත්‍යතුමිය එහිදී වැඩිදුරටත් සඳහන් කළා මෙම ගැටලුව සම්බන්ධයෙන් ප්‍රතිපත්ති හා වැඩපිළිවෙළ සකසන විට කෙටිකාලීන, මධ්‍ය කාලීන හා දිගු කාලීන විසඳුම් සහිතව සැකසිය යුතු බවද අමාත්‍වරිය කියා තිබෙනවා. පවිත්‍රා වන්නිආරච්චි දැක්වූ අදහස් ” මිනිස්සු ,වන අලි, සතුන් මේ ප්‍රශ්නය නිසා පීඩා විඳිනවා. මේ කට උත්තරය හදන්න, වගකීම ඔබලාට පැවරෙනවා.මෙතන ඉන්නේ අලි මිනිස් ගැටළු විසඳීමේ වගකීම් දැරීමට හැකි පිරිසයි.මව්බිම වෙනුවෙන් මේ කටයුත්ත ඉටු කර දෙන ලෙස ඉල්ලා සිටිනවා.” ", "URL": "https://www.itnnews.lk/2023/10/05/497272/", "Category": "දේශීය පුවත්", "Parent URL": null}