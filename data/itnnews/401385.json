{"Source": "ITN news", "Timestamp": "මාර්තු 15, 2022 12:32", "Headline": "බස් ගාස්තු ඉහළට – දුම්රිය ගාස්තු ඉහළ නැංවීමටත් සූදානමින්", "News Content": "අද සිට අවම බස් ගාස්තුව රුපියල් 20 ක් දක්වා ඉහළ නැංවා තිබෙනවා. සෙසු කාණ්ඩවල බස් ගාස්තු සියයට පහළොවකින් ඉහළ නැංවීමටයි ඊයේ පස්වරුවේ රැස් වූ කැබිනට් මණ්ඩලය අනුමැතිය ලබා දී තිබෙන්නේ. ඉන්ධන මිල ඉහළ යාම සැලකිල්ලට ගනිමින් අවම බස් ගාස්තුව රුපියල් 3කින් ඉහළ නැංවීමට කැබිනම් මණ්ඩලය ඊයේ  අනුමැතිය ලබා දුන්නා. ඒ අනුව රුපියල් 17ක්ව පැවති අවම බස් ගාස්තුව රුපියල් 20ක් දක්වා ඉහළ ගියා. රුපියල් 20ක් ව පැවති ගාස්තුව රුපියල් 23ක් දක්වා රුපියල් 3කින්ද , රුපියල් 27ක් ව පැවති ගාස්තුව රුපියල් 31ක් දක්වා රුපියල් 4කින්ද , රුපියල් 33ක් ව පැවති ගාස්තුව රුපියල් 38ක් දක්වා රුපියල් 5කින්ද , රුපියල් 39ක් ව පැවති ගාස්තුව රුපියල් 45ක් දක්වා රුපියල් 6කින්ද , රුපියල් 52ක් ව පැවති ගාස්තුව රුපියල් 60ක් දක්වා රුපියල් 8කින්ද , රුපියල් 66ක් ව පැවති ගාස්තුව රුපියල් 76ක් දක්වා රුපියල් 10කින්ද , රුපියල් 666ක් ව පැවති ගාස්තුව රුපියල් 766ක් දක්වා රුපියල් 100කින්ද , ඉහළ ගියා. එමෙන්ම රුපියල් 1303ක්ව පැවති සාමාන්‍ය සේවා උපරිම බස් ගාස්තුව ද රුපියල් 1498ක් දක්වා ඉහළ නංවා තිබෙනවා. මේ අතර ඉන්ධන මිල ඉහළ යාමට සාපේක්ෂව දුම්රිය ගාස්තුද ඉදිරියේදී යම් ප්‍රමාණයකින් ඉහළ දමන බව අමාත්‍ය දිලුම් අමුණුගම පවසනවා. අද පෙරවරුවේ පැවති කැබිනට් තීරණ දැනුම් දීමේ මාධ්‍ය හමුවට එක්වෙමින් අමාත්‍යවරයා මේ බව සදහන් කලා.         ", "URL": "https://www.itnnews.lk/2023/10/05/401385/", "Category": "Breaking News,දේශීය පුවත්", "Parent URL": null}