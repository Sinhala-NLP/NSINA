{"Source": "ITN news", "Timestamp": "ජූලි 11, 2022 17:49", "Headline": "නව ජනාධිපති තෝරා ගැනීමේ ඡන්ද විමසීම 20 වැනිදා – පාර්ලිමේන්තුව 15 කැඳවයි", "News Content": "නව ජනාධිපතිවරයෙකු තෝරා ගැනීම සඳහා වන පාර්ලිමේන්තු ඡන්ද විමසීම ලබන 20 වෙනිදා පැවැත්වීමට පක්ෂ නායක රැස්වීමේ දී තීරණය වී තිබෙනවා. ලබන 15 වනදා පාර්ලිමේන්තු කැඳවීමට තීරණය වු බවයි පාර්ලිමේන්තු මන්ත්‍රී රංජිත් මද්දුම බණ්ඩාර මහතා ප්‍රකාශ කළේ. කතානායක මහින්ද යාපා අබේවර්ධන මහතාගේ ප්‍රධානත්වයෙන් පක්ෂ නායක රැස්වීම අද පස්වරුවේ පාර්ලිමේන්තු පරිශ්‍රයේ දී පැවැත් වුණා. අග්‍රාමාත්‍ය රනිල් වික්‍රමසිංහ මහතා ද පක්ෂ නායක රැස්වීමට සහභාගී වුණා. සමගි ජනබලවේගයේ නායක සජිත් ප්‍රේමදාස ජනතා විමුක්ති පෙරමුණේ නායක අනුර කුමාර දිසානායක යන මහත්වරුන් ඇතුළු පක්ෂ නායකයින් මෙම රැස්වීමට සහභාගී වී සිටියා. නව ජනාධිපතිවරයෙකු තෝරා පත් කර ගැනීමට අදාලව ලබන 19 වන දා නාම යෝජනා කැදවීමෙන් පසු විසි වන දා ඡන්දය පැවැත්විමටයි පක්ෂ නායකයින් පක්ෂ නායක රැස්වීමේ දී තීරණය කර තිබෙන්නේ.   ", "URL": "https://www.itnnews.lk/2023/10/05/422598/", "Category": "දේශීය පුවත්", "Parent URL": null}