{"Source": "ITN news", "Timestamp": "ජූනි 18, 2022 15:07", "Headline": "කන්ටේනර් රථයක් අඩි ප්‍රපාතයකට පෙරළෙයි", "News Content": "බෙරගල උඩ විහාරගල ප්‍රදේශයේ දී කන්ටේනර් රථයක් අඩි දහසක පමණ ප්‍රපාතයකට පෙරළීමෙන් අනතුරක් සිදුවුණා. හපුතලේ සිට කොළඹ බලා ධාවනය වෙමින් තිබූ කන්ටේනර් රථයකුයි මෙසේ අනතුරට ලක්ව තිබෙන්නේ.  රියදුරු බරපතල තුවාල ලබා දියතලාව රෝහලට ඇතුළත් කර තිබෙනවා. වෙනත් වාහනයකට ඉඩ දීමට යාමේදී මෙම අනතුර සිදුව තිබෙන්නේ. කන්ටේනර් රථයට බරපතල ලෙස හානි සිදුව ඇති අතර එය ගොඩට ගැනීම ද දැඩි අසීරු කාර්යයක් වනවා. මෙම ප්‍රදේශයේ අධික බෑවුම් සහිත තත්ත්වයක් පැවතීම මීට හේතුවයි.       ", "URL": "https://www.itnnews.lk/2023/10/05/417689/", "Category": "Uncategorized @si", "Parent URL": null}