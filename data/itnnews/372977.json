{"Source": "ITN news", "Timestamp": "ඔක්තෝබර් 31, 2021 12:13", "Headline": "කොරෝනා එන්නත් ලබා නොගත් යාචකයින් සොයා විශේෂ මෙහෙයුමක්", "News Content": "නගරවල , වීදිවල සහ ආලෝක සංඥා පුවරු අසළ සැරි සරන යාචකයන් පරීක්ෂා කර ඔවුන් කොවිඩ් මර්දන එන්නත් ලබා ගැනීම සඳහා යොමු කිරීමේ විශේෂ මෙහෙයුමක් පොලිසිය ක්‍රියාත්මක කළා. බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් මහතාගේ උපදෙස් පරිදි මෙම මෙහෙයුම සිදු කෙරුණා. යාචකයන් 541 දෙනෙකු පරීක්ෂාවට ලක් කෙරුණු අතර එක් මාත්‍රාවක් හෝ ලබා ගත් යාචකයන් 464 දෙනෙකු හඳුනා ගැණුනා. කොරෝනා මර්දන එන්නත් එක් මාත්‍රාවක් හෝ ලබා නොගත් යාචකයන් 77 දෙනෙකු හඳුනාගත් අතර ඔවුන්ගෙන් 22 නෙකුට වහා එන්නත ලබා දීමට කටයුතු කෙරුණා. ඉතිරි55 දෙනාට ඉදිරියේ දී එන්නත ලබා දීමට කටයුතු කරන බවයි පොලිසිය පැවසුවේ. කොවිඩ් එන්නත් ලබා නොගත් යාචකයන් සම්බන්ධයෙන් ඉදිරියටත් පරීක්ෂා කිරීම් සිදු කෙරෙනවා.   ", "URL": "https://www.itnnews.lk/2023/10/05/372977/", "Category": "Breaking News,දේශීය පුවත්", "Parent URL": null}