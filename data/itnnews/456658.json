{"Source": "ITN news", "Timestamp": "ஜனவரி 20, 2023 12:21", "Headline": "ஹரக் கட்டாவின் சட்டபூர்வமற்ற மனைவி ஹெரோயின் போதைப்பொருளுடன் கைது..", "News Content": "ஹரக் கட்டா என அடையாளப்படுத்தப்படும் ஒன்றிணைந்த குற்றச்செயல்களுடன் தொடர்புடைய நதுன் ச்சிந்தக்கவின் சட்டபூர்வமற்ற மனைவி என கூறப்படும் பெண் ஒருவர் ஹெரோயின் போதைப்பொருளுடன் கைதுசெய்யப்பட்டுள்ளார். டீனா எனும் குறித்த பெண்ணை விசேட அதிரடிப்படையினர் கைதுசெய்துள்ளனர். கிடைக்கப்பெற்ற ரகசிய தகவலுக்கமைய மஹரகம உடஹேன வீதியில் சுற்றிவளைப்பு மேற்கொள்ளப்பட்டது. அதன்போது 31 வயதான குறித்த பெண் 12 கிராம் 800 மில்லி கிராம் ஹெரோயின் போதைப்பொருளுடன் கைதுசெய்யப்பட்டார். சந்தேக நபரான பெண்ணிடம் மேற்கொள்ளப்பட்ட மேலதிக விசாரணைகளுக்கமையவே ஹரக் கட்டாவின் சட்டபூர்வமற்ற மனைவியென தெரியவந்துள்ளது. அவர் போதைப்பொருளுடன் மேலதிக விசாரணைகளுக்கென திஹகொட பொலிஸ் நிலையத்தில் ஒப்படைக்கப்பட்டுள்ளார். \n ", "URL": "https://www.itnnews.lk/2023/10/05/456658/", "Category": "Breaking News,தேசிய செய்திகள்", "Parent URL": null}