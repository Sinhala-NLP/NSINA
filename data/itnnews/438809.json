{"Source": "ITN news", "Timestamp": "ඔක්තෝබර් 4, 2022 15:42", "Headline": "දූපත් සංවර්ධන අධිකාරිය නමින් නව ආයතනයක්", "News Content": "දූපත් සංවර්ධන අධිකාරිය නමින් නව ආයතනයක් ආරම්භ කිරීමට තීරණය කර තිබෙනවා.නිසි සැළසුමකට අනුව සියලු දූපත්වල යටිතල පහසුකම් සංවර්ධනය කෙරෙහි නව ආයතනය කටයුතු කරනු ඇති. ශ්‍රී ලංකා දූපත් සංවර්ධන අධිකාරිය පිහිටුවීම සදහා වන කැබිනට් පත්‍රිකාව නුදුරේදීම අමාත්‍ය මණ්ඩලයට ඉදිරිපත් කරන බව නාගරික සංවර්ධන හා නිවාස අමාත්‍ය ප්‍රසන්න රණතුංග මහතා පවසනවා. රටවටා පිහිටා ඇති දූපත් සංඛ්‍යාව 60 කට අධිකයි. එම දූපත් සමූහය සංවර්ධනය කර සංචාරක ආකර්ෂණය ඉහළ නංවා ගැනීමෙන් මෙරට ආර්ථිකයට ප්‍රභල දායකත්වයක් ලබාදිය හැකියි. මාලදිවයින වැනි දූපත් රටවල ක්‍රියාත්මක ජල බංගලා වැනි හෝටල් ඉදිකිරීමෙන් දෙස් විදෙස් සංචාරක ආකර්ෂණය ඉහළ නංවාගත හැකි බවද අමාත්‍ය ප්‍රසන්න රණතුංග මහතා වැඩිදුරටත් පෙන්වා දෙනවා.       ", "URL": "https://www.itnnews.lk/2023/10/05/438809/", "Category": "දේශීය පුවත්", "Parent URL": null}