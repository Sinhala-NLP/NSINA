{"Source": "ITN news", "Timestamp": "අගෝස්තු 20, 2022 21:55", "Headline": "තුර්කියේ රථවාහන අනතුරකින් පුද්ගලයන් 16 දෙනෙකු ජීවිතක්ෂයට", "News Content": "තුර්කියේ රථවාහන අනතුරක් සිදු වී ඇති ස්ථානයකට කඩා වැදුනු බස් රථයක් නිසා සිදු වූ තවත් රථවාහන අනතුරකින් පුද්ගලයන් 16 දෙනෙකු ජීවිතක්ෂයට පත් වුණා. සිද්ධියෙන් තවත් 21 දෙනෙකු තුවාල ලබා ඇති බවයි වාර්තා වන්නේ. මියගිය පිරිස අතර කලින් අනතුරට ලක්වූ පුද්ගලයන් බේරා ගැනීමට පැමිණි ගිනි නිවන භටයන් හා සහන කණ්ඩායම් මෙන්ම සිද්ධිය වාර්තා කිරීමට පැමිණි ජනමාධ්‍යවේදීන්ද සිටිනවා. මාර්ගයෙන් ඉවතට පැන ඇති බස් රථය මීටර් 220 ක් පමණ ඈතින් උඩු අතට පෙරළී තිබූ බව විදෙස් මාධ්‍ය සදහන් කළා. ", "URL": "https://www.itnnews.lk/2023/10/05/430105/", "Category": "ජාත්‍යන්තර පුවත්", "Parent URL": null}