{"Source": "ITN news", "Timestamp": "මැයි 13, 2023 10:18", "Headline": "ඇමෙරිකා – මෙක්සිකෝ දේශසීමාවේ හැට දහසකට අධික සරණාගතයින් පිරිසක් අවතැන් වෙයි", "News Content": "ඇමෙරිකා මෙක්සිකෝ දේශසීමාවේ හැට දහසකට අධික සරණාගතයින් පිරිසක් අවතැන්ව සිටින බව විදෙස් මාධ්‍ය වාර්තා කරනවා. ඇමෙරිකාව පසුගියදා නව සංක්‍රමණ නීති කිහිපයක් හඳුන්වා දුන්නා. ඇමෙරිකාවේ සරණාගතභාවය අපේක්ෂාවෙන් සිටි බොහෝ දෙනෙකු මේ හේතුවෙන් දැඩි බලපෑමට ලක්වුණා. එවැනි පිරිසක් ඇමෙරිකා මෙක්සිකෝ දේශසීමාවේ රැඳී සිටිනවා. කොරෝනා වසංගතයත් සමඟ ඇමෙරිකාව මෙක්සිකෝවේ සරණාගතයින් සම්බන්ධයෙන් පැවති නීති ලිහිල් කළද ඉන්පසුව ගෙන ආ නව නීති හේතුවෙන් ඇමෙරිකාවට ඇතුල්වීම තහනම් වනවා. ඇමෙරිකාවට නීති විරෝධීව ඇතුල්වන ඕනෑම අයෙකු පිටුවහල් කිරීමට දැන් පවත්නා නීතිය අනුව හැකියාව තිබෙනවා. එසේ පිටුවහල්කල අයට වසර 5ක් යන තුරු ඇමෙරිකාවට ඇතුල්වීම ද තහනම් වනවා.       ", "URL": "https://www.itnnews.lk/2023/10/05/482802/", "Category": "Breaking News,ජාත්‍යන්තර පුවත්", "Parent URL": null}