{"Source": "ITN news", "Timestamp": "ஜூன் 13, 2023 12:36", "Headline": "நிதி நிறுவன உரிமையாளர் கடத்தலில் பிக்கு உட்பட மூவர் கைது", "News Content": "குற்றப் புலனாய்வுத் திணைக்களத்தைச் சேர்ந்தவர்கள் என தம்மை அடையாளப்படுத்தியவர்களால் நிதி நிறுவனம் ஒன்றின் உரிமையாளர் கடத்தப்பட்ட சம்பவத்துடன் தொடர்புடைய பிக்கு ஒருவரை தெமட்டகொட பொலிஸார் கைது செய்துள்ளனர். கடந்த மே 11ஆம் திகதி தெற்கு மாகொல பிரதேசத்தில் உள்ள நிதி நிறுவனமொன்றுக்கு சென்ற குற்றப் புலனாய்வு திணைக்களத்தின் உத்தியோகத்தர்கள் எனக் கூறப்படும் இருவருடன், குறித்த பிக்குவும் அந்த நிறுவன உரிமையாளரைக் கடத்தியுள்ளதாக தெரியவந்துள்ளது. அவரை கடத்திச் சென்று அவரது கடவுச்சீட்டு மற்றும் வீட்டுப் பத்திரத்தை வலுக்கட்டாயமாக சந்தேகநபர்கள் எடுத்துச் சென்றதாகவும் பொலிஸார் தெரிவித்துள்ளனர். இந்த நிலையில், குற்றப்புலனாய்வு திணைக்கள அதிகாரிகளாக தம்மை அடையாளப்படுத்திய பொலிஸ் விசேட அதிரடிப்படையின் சார்ஜன்ட் ஒருவரையும் பொலிஸ் கான்ஸ்டபிள் சாரதி ஒருவரையும், கைது செய்யவுள்ளதாக தெமட்டகொட பொலிஸார் தெரிவிக்கின்றனர். இதேவேளை, குறித்த கடத்தல் சம்பவத்துக்கு பயன்படுத்தப்பட்டதாக கருதப்படும் பொலிஸ் விசேட அதிரடிப்படை தலைமையகத்திற்கு சொந்தமான கெப் வாகனமொன்றையும் கைப்பற்ற நடவடிக்கை எடுத்துள்ளதாக பொலிஸார் மேலும் தெரிவித்தனர். ", "URL": "https://www.itnnews.lk/2023/10/05/491627/", "Category": "Breaking News,அண்மைய செய்திகள்", "Parent URL": null}