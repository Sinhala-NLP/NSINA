{"Source": "ITN news", "Timestamp": "டிசம்பர் 3, 2021 11:57", "Headline": "பாடசாலைகளின் தற்போதய நிலை குறித்து ஆராய ஊவா மாகாண ஆளுநர் பாடசாலைகளுக்கு விஜயம்", "News Content": "பாடசாலைகளின் தற்போதய நிலை குறித்து ஆராய்வதற்கென ஊவா மாகாண ஆளுநர் ஏ.ஜே.எம்.முசம்மில் பாடசாலைகளுக்கு கள ஆய்வு விஜயமொன்றை மேற்கொண்டார். பதுளை அல் அதான் மகா வித்தியாலயம் அதனுடன் இணைந்து காணப்படுகின்ற பதுளை அல் ஹிக்மா ஆரம்ப பாடசாலைகளின் தற்போதய நிலை குறித்து ஊவா மாகாண ஆளுநர் ஆராய்ந்தார். இம் மாகாண முஸ்லிம் அதிபர்கள் சங்கம் மற்றும் மலையகம் முஸ்லிம் கவுன்சில் ஆகியவற்றின் அழைப்பின் பேரில் மேற்கொண்ட இவ்விஜயத்தின் போது பாடசாலைகளின் தற்போதய கல்வி வளர்ச்சி உட்கட்டமைப்பு வசதிகள் இடப்பற்றாக்குறை கொரோனாவுக்கு பின்னரான சுகாதார வழிகாட்டல்கள் போன்றன குறித்து அதிபர்களினால் விளக்கமளிக்கப்பட்டது. அத்துடன் இவ்விரு பாடசாலைகள் தொடர்பிலும் முன்னெடுக்க வேண்டிய நடவடிக்கைகள் குறித்து மாகாண கல்வி அமைச்சின் செயலாளர் மற்றும் மாகாண கல்விப் பணிப்பாளர் ஆகியோருக்கு ஆளுநர் ஆலோசனை வழங்கினார். ஆளுநரின் செயலாளர் எம்.எம்.விஜயநாயக்க மாகாண கல்வி அமைச்சின் செயலாளர் சந்தயா அபன்வெல உள்ளிட்ட அதிபர்கள் அபிவிருத்தி சங்க உறுப்பினர்கள் என பலரும் கலந்துகொண்டனர். ", "URL": "https://www.itnnews.lk/2023/10/05/380242/", "Category": "Breaking News,தேசிய செய்திகள்", "Parent URL": null}