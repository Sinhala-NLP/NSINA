{"Source": "ITN news", "Timestamp": "ජූලි 26, 2023 21:43", "Headline": "ඉන්දීය ක්‍රිකට් නායිකාවට ICC යෙන් තරඟ තහනමක්", "News Content": "විනය විරෝධී හැසිරීම හේතුවෙන් ඉන්දීය ක්‍රිකට් නායිකා හර්මන්ප්‍රිට් කොවුර්ට එරෙහිව අන්තර් ජාතික ක්‍රිකට් කවුන්සිලය තරග තහනමක් පනවා තිබෙනවා. බංග්ලාදේශයට එරෙහිව පැවති අවසන් එක්දින තරගයේ දී ඉන්දීය නායිකා හර්මන්ප්‍රිට් දැවී යාමෙන් පසු විනිසුරුගේ තීරණයට විරෝධය පළ කරමින් සිය කඩුල්ලට, පිත්තෙන් පහර දීම ඇයට ‍එල්ල වී ඇති චෝදනාවයි. එම වරද විනය නීති සංග්‍රහයේ දෙවැනි මට්ටමේ වරදකි. ඒ අනුව, ඇයට තරග ගාස්තුවෙන් 50% ක දඩ මුදලක් සහ දඬුවම් ලකුණු 3 ක් පැනවීමට අන්තර් ජාතික ක්‍රිකට් කවුන්සිලය පියවර ගෙන තිබුණා. එමෙන්ම, හර්මන්ප්‍රිට් එම තරාගවලියේ සම්මාන ප්‍රදානෝත්සවයේදී ද විනිසුරුවරයා විවේචනය කර තිබෙනවා. තරගාවලියේ ශූරතාව සම සේ බෙදීයාම හේතුවෙන් කණ්ඩායම් දෙකේ ක්‍රීඩිකාවන්ගේ සමූහ ඡායාරූ‍පය ගැනීමේ අවස්ථාවේ දී ඇය විනය විරෝධී ලෙස හැසිරී තිබෙනවා. ක්‍රීඩකයෙක් හෝ ක්‍රීඩිකාවක දඬුවම් ලකුණු 4 ක් ලබා ගතහොත් ඔහුට හෝ ඇයට ටෙස්ට් තරගයක් හෝ සීමිත පන්දුවාර තරග දෙකක් තහනම් කර ඇති බබ දැක්වෙනවා. ඒ අනුව, හර්මන්ප්‍රිට්හට එළඹෙන ආසියානු ක්‍රීඩා උලෙළේ ඉන්දියාව සහභාගී වන ප්‍රථම තරග දෙක අහිමි වනු ඇති. ", "URL": "https://www.itnnews.lk/2023/10/05/502967/", "Category": "ක්‍රිකට්,ක්‍රීඩා", "Parent URL": null}