{"Source": "ITN news", "Timestamp": "මැයි 24, 2023 12:16", "Headline": "ගුවන් යානයේ ප්‍රමාදය නිසා කොරියාවට යන්න නොහැකි වූ අයට යළි එන්න දිනයක්", "News Content": "ගුවන් ගමන් ප්‍රමාදයක් හේතුවෙන් දකුණු කොරියාවේ රැකියා අවස්ථාවන් සඳහා යාමට නොහැකි වූ 48 දෙනාට යළි එරට වෙත පැමිණීම සඳහා දිනයක් ලබා දී තිබෙනවා. ඒ අනුව එම පිරිසට ලබන ජුනි මස 4 වනදා උදෑසන 05.00 වන විට දකුණු කොරියාවට පැමිණෙන ලෙස එරට මානව සම්පත් දෙපාර්තමේන්තුව විසින් දැනුම් දී ඇති බවයි විදේශ සේවා නියුක්ති කාර්යාංශයේ මාධ්‍ය ප්‍රකාශක නියෝජ්‍ය සාමාන්‍යාධිකාරි සෙනරත් යාපා මහතා සඳහන් කළේ. ඊයේ (23) රාත්‍රියේ ඔවුන් දකුණු කොරියාව බලා පිටත්ව යාමට නියමිතව තිබූ ගුවන් යානය පැය 10 ක පමණ කාලයක් ප්‍රමාද වී ඇති අතර අද (24) පෙරවරුවේ පිටත් වන බව ශ්‍රී ලංකන් ගුවන් සේවය නිවේදනය කර තිබුණා. ", "URL": "https://www.itnnews.lk/2023/10/05/485857/", "Category": "දේශීය පුවත්", "Parent URL": null}