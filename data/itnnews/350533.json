{"Source": "ITN news", "Timestamp": "ஜூலை 20, 2021 12:01", "Headline": "வனாதே அருணி போதைப்பொருளுடன் கைது", "News Content": "ஒரு கிலோ 210 கிராம் ஹெரோயின் போதைப்பொருளுடன் இருவர் கைது செய்யப்பட்டுள்ளனர். பல்லியகே ஹருணி நதிஷிக எனப்படும் வனாத்தே அருணி என்ற பெண்ணும் இதில் உள்ளடங்குவதாக பொலிஸார் தெரிவிக்கின்றனர். வனாத்தே அருணி எனும் இப்பெண்ணும் மற்றொரு நபரும் ஜா எல பகுதியில் வைத்து கைது செய்யப்பட்டனர். அவர்களிடமிருந்து 8 இலட்சத்து 68 ஆயிரம் ரூபாவிற்கும் அதிக பணமும் கைப்பற்றப்பட்டதாக பொலிஸ் ஊடகப்பேச்சாளர் தெரிவித்தார். “நேற்றைய தினம் ஜாஎல கொட்டுகொட பகுதியில் கொழும்பு குற்றத்தடுப்பு பிரிவு மேற்கொண்ட சுற்றிவளைப்பில் ஒரு கிலோ 225 கிராம் போதைப்பொருளை தம்வசம் வைத்திருந்த 29 வயதுடைய நபரும், 26 வயதான பெண்ணும் கைதுசெய்யப்பட்டனர். அவர்களிடமிருந்து 8 இலட்சத்து 68 ஆயிரம் ரூபா பணமும் கண்டெடுக்கப்பட்டுள்ளது. இந்த பணம் ஹெரோயின் வர்த்தகத்தின் ஊடாக பெறப்பட்டது என தெரியவந்துள்ளது. தற்போது வெளிநாட்டில் இருப்பதாக சந்தேகிக்கப்படும் போதைப்பொருள் வர்த்தகரான பட்டியவத்தே நெவில் என்பவரால் இவ்வர்த்தகம் மேற்கொள்ளப்படுவதாக தெரியவந்துள்ளது. கைப்பற்றப்பட்ட போதைப்பொருளின் பெறுமதி ஒரு கோடியே 25 இலட்சம் ரூபாவிற்கு அதிகம் என மதிப்பிடப்பட்டுள்ளது.” ", "URL": "https://www.itnnews.lk/2023/10/05/350533/", "Category": "Breaking News,தேசிய செய்திகள்", "Parent URL": null}