{"Source": "ITN news", "Timestamp": "මාර්තු 11, 2023 14:58", "Headline": "රාජ්‍ය තාන්ත්‍රික සබඳතා යළි ආරම්භ කිරීමට ඉරානය සහ සවුදි අරාබිය එකඟ වෙයි", "News Content": "රාජ්‍ය තාන්ත්‍රික සබඳතා යළි ආරම්භ කිරීමට ඉරානය සහ සවුදි අරාබිය එකඟ වී තිබෙනවා. කලාපීය ප්‍රතිවාදීන් වන ඉරානය සහ සවුදි අරාබිය දෙරට අතර රාජ්‍ය තාන්ත්‍රික සබඳතා ආරම්භ කිරීමට ගිවිසුමකට එළඹ තිබෙනවා. ඒ අනුව මාස දෙකක් ඇතුළත දෙරටේම තානාපති කාර්යාල නැවත විවෘත කිරීම සිදු වනවා. බීජිං නුවර චීන මැදිහත්වීම මත සිදු කරන ලද සාකච්ඡාවලින් පසු රටවල් දෙක මෙම එකගතාවට එළඹ තිබෙනවා. චීන ‍ජ්‍යෙෂ්ඨ රාජ්‍ය තාන්ත්‍රික වැන්ග් යීගේ මැදිහත්වීම මත  ඉරාන රජයේ ආරක්ෂක කවුන්සිලයේ ලේකම් අලි ෂම්කානි සහ සවුදි ආරක්ෂක උපදේශක මොහොමඩ් අල් අයිබාන් මෙම ගිවිසුමට අත්සන් කරනු ලැබුවා. මෙහිදී ඉරානය සහ සවුදි අරාබිය දෙපාර්ශ්වයම අවංකභාවයෙන් යුතුව කටයුතු කළ බව චීනය සඳහන් කරනවා.     ", "URL": "https://www.itnnews.lk/2023/10/05/467186/", "Category": "ජාත්‍යන්තර පුවත්", "Parent URL": null}