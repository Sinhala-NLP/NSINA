{"Source": "ITN news", "Timestamp": "මැයි 20, 2021 18:29", "Headline": "කැන්ඩි සිටි සෙන්ටර් ආයතනයෙන් සෞඛ්‍ය අංශ වෙත ලක්ෂ 100 ක් වටිනා සෞඛ්‍ය උපකරණ තොගයක්", "News Content": "ජනතාව කොරෝනා වසංගතයේ ඇති භයානක තත්වය වටහාගෙන කටයුතු කළේ නැති වුවහොත් අවාසනාවන්ත තත්වයක් ඇති විය හැකි බව මල්වතු පාර්ශ්වයේ අනුනායක පූජ්‍ය නියංගොඩ විජිතසිරි ස්වාමීන්වහන්සේ පවසනවා. කොරෝනා රෝගීන් සදහා අත්‍යවශ්‍ය වන වෛද්‍ය හා සෞඛ්‍ය උපකරණ තොගයක් පරිත්‍යාග කිරීම සදහා පැවති උත්සවයකදී අනුශාසනාවක් සිදු කරමිනුයි උන්වහන්සේ මෙම බව ප්‍රකාශ කළේ. මහනුවර කැන්ඩි සිටි සෙන්ටර් ආයතනයේ මැදිහත්වීමෙන් මෙම වෛද්‍ය සහ සෞඛ්‍ය උපකරණ තොගය සෞඛ්‍ය අංශ වෙත ලබාදීම සිදු කෙරුණා. එහි වටිනාකම රුපියල් ලක්ෂ 100 ක් පමණ වනවා. මධ්‍යම පළාත් ආණ්ඩුකාර ලලිත් යූ ගමගේ මහතා ඇතුළු පිරිසක් මෙම අවස්ථාවට එක් වුණා.         ", "URL": "https://www.itnnews.lk/2023/10/05/338317/", "Category": "දේශීය පුවත්", "Parent URL": null}