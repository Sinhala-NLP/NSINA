{"Source": "ITN news", "Timestamp": "ජූලි 2, 2022 10:03", "Headline": "බලපත්‍ර නීති උල්ලංඝනය කරමින් ඉන්ධන ගබඩා කළ පුද්ගලයෙකු අත්අඩංගුවට", "News Content": "බලපත්‍ර නීති උල්ලංඝනය කරමින් ඉන්ධන ගබඩා කළ පුද්ගලයෙකු දොම්පේ ප්‍රදේශයේදී අත්අඩංගුවට ගැනීමට පොලිස් විශේෂ කාර්ය බලකායට හැකිවුණා. පොලිස් විශේෂ කාර්ය බලකායේ පූගොඩ කදවුරේ නිලධාරීන්ට ලැබුණු තොරතුරකට අනුව හැලුම්මහර දෙකටන ප්‍රදේශයේදී මෙම ඉන්ධන අත්අඩංගුවට ගෙන ඇත්තේ. නීතිවිරෝධී අයුරින් බැරල් 5ක තිබූ ඩීසල් ලීටර් 950ක් මෙසේ සොයා ගැනුනා. සිද්ධිය සම්බන්ධයෙන් එම ප්‍රදේශයේ පදිංචි වයස අවුරුදු 54ක පුද්ගලයෙකු අත්අඩංගුවට ගෙන තිබෙනවා. අත්අඩංගුවට ගත් ඩීසල් තොගයේ වටිනාකම හාරලක්ෂ තිස්හත් දහසක්  වනවා. ඉන්ධන හා සැකකරු දොම්පේ පොලිසියට භාරදීමට ක්‍රියා කෙරුණා.       ", "URL": "https://www.itnnews.lk/2023/10/05/420636/", "Category": "දේශීය පුවත්", "Parent URL": null}