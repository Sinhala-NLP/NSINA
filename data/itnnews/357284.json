{"Source": "ITN news", "Timestamp": "අගෝස්තු 20, 2021 12:32", "Headline": "සන්ධානයේ පක්ෂ නායකයින් ඇමති බැසිල් හමුවෙයි", "News Content": "මහජන එක්සත් පෙරමුණ,  ජාතික නිදහස් පෙරමුණ හා ප්‍රජාතන්ත්‍රවාදී වාමාංශික පෙරමුණු නායකයින් අමාත්‍ය බැසිල් රාජපක්ෂ මහතා හමුවුණා. අමාත්‍ය දිනේෂ් ගුණවර්ධන මහතාගේ නායකත්වයෙන් යුත් මහජන එක්සත් පෙරමුණේ නියෝජිතයින් හා බැසිල් රාජපක්ෂ මහතා අතර සාකච්ඡා පැවැත්වුණා. ඉදිරි අය වැයේ යෝජනා පිළිබද මෙහිදි සාකච්ඡා කෙරුණා. රාජ්‍ය අමාත්‍ය සිසිර ජයකොඩි හා පාර්ලිමේන්තු මන්ත්‍රී යදාමිණි ගුණවර්ධන යන මහත්වරු ද ඊට එක්ව සිටියා. ජාතික නිදහස් පෙරමුණේ නායක අමාත්‍ය විමල් වීරවංශ මහතා ඇතුලු එම පක්ෂයේ පාර්ලිමේන්තු කණ්ඩායම ද බැසිල් රාජපක්ෂ මහතා හමුවී සාකච්ඡා පැවැත්වුවා. මේ අතර ප්‍රජාතන්ත්‍රවාදී වාමාංශික පෙරමුණේ නායක අමාත්‍ය වාසුදේව නානායක්කාර මහතා හා එහි පාර්ලිමේන්තු කණ්ඩායම අමාත්‍ය බැසිල් රාජපක්ෂ මහතා හමුවී අය වැය යෝජනා සම්බන්ධයෙන් සාකච්ඡා කළා.       ", "URL": "https://www.itnnews.lk/2023/10/05/357284/", "Category": "දේශීය පුවත්", "Parent URL": null}