{"Source": "ITN news", "Timestamp": "ඔක්තෝබර් 14, 2021 13:48", "Headline": "කොරෝනා වෛරසයේ සුල මුල සෙවීමට තවත් විශේෂඥ කණ්ඩායමක් – WHO", "News Content": "කොරෝනා වෛරසයේ සුල මුල සෙවීම සදහා තවත් විශේෂඥ කණ්ඩායමක් යෙදවීමට ලෝක සෞඛ්‍ය සංවිධානය කටයුතු කර තිබෙනවා. මෙම කණ්ඩායමට විශේෂඥයින් 26 දෙනෙකු ඇතුලත්. මීට වසර එකහමාරකට පමණ පෙර චීනයේ වුහාන් නගරයේ රසායනාගාරයකින් කොවිඩ් 19 වෛරසයේ මූලාරම්භය සිදුවූ බවට පවතින මතය පිළිබදව තවදුරටත් සොයා බැලීම නව මෙහෙයුමේ අරමුණ වී තිබෙනවා. එමෙන්ම චීනයේ සත්ත්ව වෙළෙදපොළක් ආශ්‍රිතව වෛරසය පැතිර යාම ආරම්භ වූ බවට බොහෝදෙනා මත පළ කළා. මෙම කරුණු සැළකිල්ලට ගනිමින් පසුගිය පෙබරවාරි මස ලෝක සෞඛ්‍ය සංවිධානයේ නියෝජිත පිරිසක් චීනයේ පර්යේෂණ කටයුතුවල නිරත වුවද ඒතුළින් අවසන් නිගමනයකට එළඹීමට හැකියාව ලැබුණේ නැහැ. වෛරස් මූලාරම්භය සම්බන්ධයෙන් පර්යේෂණ කටයුතු සදහා මෙහෙයුම් ක්‍රියාත්මක කරන අවසන් අවස්ථාව ද මෙය වන බව ලෝක සෞඛ්‍ය සංවිධානය වැඩිදුරටත් පවසනවා.         ", "URL": "https://www.itnnews.lk/2023/10/05/369228/", "Category": "ජාත්‍යන්තර පුවත්", "Parent URL": null}