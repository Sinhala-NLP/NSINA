{"Source": "ITN news", "Timestamp": "මාර්තු 18, 2022 16:03", "Headline": "ඇමෙරිකාවේ අධිවේගී මාර්ගයක සිදු වූ අනතුරකින් 06 දෙනෙකු ජීවිතක්ෂයට", "News Content": "ඇමෙරිකාවේ අධිවේගී මාර්ගයක සිදු වූ අනතුරකින් 06 දෙනෙකු ජීවිතක්ෂයට පත්ව තිබෙනවා. ඇමෙරිකාවේ මිසුරි ප්‍රාන්තයේ අධිවේගී මාර්ගයක රථවාහන 47 ක් එකිනෙකට ගැටීමෙන් අනතුර සිදුව තිබෙනවා. අනතුරෙන් 06 දෙනෙකු ජිවිතක්ෂයට පත් වූ බවයි විදෙස් මාධ්‍ය වාර්තා කරන්නේ. තුවාල ලැබූ පිරිස් වහා රෝහල් ගත කිරීමට කටයුතු කර තිබෙනවා. අධික මීදුම් සහිත කාලගුණික තත්ත්වය අනතුරට හේතු වී ඇති බවයි පැවසෙන්නේ. අධිවේගී මාර්ගයේ අනතුර සිදු වූ කලාපය මේ වන විට වසා දමා ඇති අතර අනතුරට ලක් වූ වාහන  ඉවත් කිරීමේ කටයුතු ආරම්බ කර තිබෙනවා.         ", "URL": "https://www.itnnews.lk/2023/10/05/401988/", "Category": "ජාත්‍යන්තර පුවත්", "Parent URL": null}