{"Source": "ITN news", "Timestamp": "පෙබරවාරි 12, 2022 10:28", "Headline": "සතොස ලොක්කන් දෙදෙනෙකුගේ සේවය අත්හිටුවයි", "News Content": "සමූපාකාර තොග වෙළෙද සංස්ථාවේ සභාපතිවරයාගේ හා ප්‍රවාහන කළමනාකාරවරයාගේ සේවය වහාම ක්‍රියාත්මක වන පරිදී අත්හිටුවීමට පියවර ගෙන තිබෙනවා. සිදුවී ඇතැයි කියන අක්‍රමිකතා සම්බන්ධයෙන් සිදුකරන පරික්ෂණ අවසන් වන තෙක් මෙම තීරණය ගෙන ඇති බවයි වෙළෙද අමාත්‍යාංශය සදහන් කළේ. පසුගිය කාල සීමාව තුළ සතොස ආයතනයේ සිදුවූ බවට සැක කෙරෙන අයථා ගනුදෙනු සම්බන්ධයෙන් තොරතුරු අනාවරණය වීමත් සමගයි වෙළද අමාත්‍යවරයාගේ නියෝගයකට අනුව සතොස සභාපතිවරයාගේ සේවය අත්හිටුවා ඇත්තේ. අයථා ගනුදෙනු සම්බන්ධයෙන් කඩිනම් පරික්ෂණයක් පවත්වා තමාට වාර්තාවක් ලබාදෙන ලෙස අමාත්‍ය අචාර්ය බන්දුල ගුණවර්ධන මහතා වෙළෙද අමාත්‍යාංශ ලේකම්වරියට නියෝග කර තිබෙනවා. ඒ අනුවයි පරික්ෂණ නිම වෙනතෙක් සතොස සභාපතිවරයාගේ හා එහි ප්‍රවාහන කළමනාකාරවරයාගේ සේවය අත්හිටුවීමට පියවර ගෙන තිබෙන්නේ. අපරාධ පරික්ෂණ දෙපාර්තුවට ද මේ සම්බන්ධයෙන් පැමිණිලි කර ඇති අතර ඊට අදාළ පරික්ෂණද ක්‍රියාත්මකයි.       ", "URL": "https://www.itnnews.lk/2023/10/05/394597/", "Category": "දේශීය පුවත්", "Parent URL": null}