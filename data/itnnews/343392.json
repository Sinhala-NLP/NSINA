{"Source": "ITN news", "Timestamp": "ජූනි 17, 2021 17:05", "Headline": "අතුරුදන්ව සිටි නිවිතිගල, කිරිබත්ගල තරුණයා ගල්ගුහාවක සැගවී සිටියදී සොයාගනී", "News Content": "නිවිතිගල කිරිබත්ගල ප්‍රදේශයේ නිවසක් කඩා බිද දැමීමේ සිද්ධියේදි අතුරුදන් වූ දා හත් හැවිරිදි තරුණයා ගල් ගුහාවක සැගව සිටියදි සොයා ගැණුනා. පෞද්ගලික ආරවුලක් මත පිරිසක් විසින් කිරිබත්ගල කාන්තාවකට අයත් නිවසකට පහර දී කඩා බිද දමා තිබුණා. එම අවස්ථාවේ නිවසේ සිටි නඩරාජා නදිෂ් නැමති 17 හැවිරිදි තරුණයා අතුරුදන් වූ අතර ඔහු සොයා පොලිස් පරීක්ෂණ ක්‍රියාත්මක වුණා. මෙම තරුණයා කිරිබත්ගල ප්‍රදේශයේ කැළෑවක ගල් ගුහාවක් තුළ සැගව සිටියදි නිවිතිගල ප්‍රාදේශීය සභාවේ මන්ත්‍රීවරයෙකු ඇතුලු පිරිසක් විසින් සොයාගැනීමෙන් අනතුරුව නිවිතිගල පොලිසිය වෙත භාරදීමටයි කටයුතු කෙරුණේ. එම ප්‍රහාරයට සම්බන්ධ හත් දෙනෙකු අත්අඩංගුවට ගැනීමට පොලිසිය කටයුතු කළ අතර එම පිරිසට නිවෙස් හිමි කාන්තාවගේ පියාද ඇතුළත්.     ", "URL": "https://www.itnnews.lk/2023/10/05/343392/", "Category": "දේශීය පුවත්", "Parent URL": null}