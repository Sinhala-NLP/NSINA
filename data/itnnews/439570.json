{"Source": "ITN news", "Timestamp": "ඔක්තෝබර් 9, 2022 09:45", "Headline": "ආසියානු මලල ක්‍රීඩා ශූරතාවය සඳහා සහභාගී වන ශ්‍රී ලංකා කණ්ඩායම නම් කෙරේ", "News Content": "මෙම මාසයේ පැවැත්වීමට නියමිත වයස අවුරුදු 18න් පහළ ආසියානු මලල ක්‍රීඩා ශූරතාවය සඳහා සහභාගී වන ශ්‍රී ලංකා කණ්ඩායම ශ්‍රී ලංකා මලල ක්‍රීඩා සංගමය විසින් නිල වශයෙන් ප්‍රකාශයට පත් කළා. ක්‍රීඩක ක්‍රීඩිකාවන් 8 දෙනෙකුගෙන් යුත් මෙම සංචිතයට ක්‍රීඩකයින් 05ක් සහ ක්‍රීඩිකාවන් 03ක් ඇතුළත් අතර එම කණ්ඩායමට ක්‍රීඩා අමාත්‍යවරයාගේ අවසරය ද හිමි වූ බව මලල ක්‍රීඩා සංගමය නිවේදනය කළා. ආසියානු මලල ක්‍රීඩා සංගමය සහ කුවේට් මලල ක්‍රීඩා සංගමයේ සංවිධානය යටතේ කුවේට් හී පැවැත්වෙන මෙම තරගාවලිය මෙම (ඔක්තෝබර්) 12 සිට 16 දක්වා පැවැත්වීමට සැලසුම් කර තිබෙනවා. තරගාවලිය සඳහා නම් කළ ශ්‍රී ලංකා කණ්ඩායම් ක්‍රීඩකයින් පී. එස්. ජයතිලක – මීටර් 400\nඒ. ටී. රාජපක්ෂ – මීටර් 400\nඑස්. ඩී. අනුහස් – උස පැනීම\nජී. එල්. අර්ථවිදු – උස පැනීම\nCarrim – උස පැනීම\nක්‍රීඩිකාවන් කේ. එන්. වික්‍රමසිංහ – මීටර් 800\nසිතුලි සාදිත්‍යා – උස පැනීම\nමධුෂානි හේරත් – දුර පැනීම\nනිලධාරීන් පාලිත ජයතිලක මහතා – කළමනාකරු\nජී. කේ. කුමාර මහතා – පුහුණුකරු\nඉමල්කා රණවීර මහත්මිය – Lady chaperone ", "URL": "https://www.itnnews.lk/2023/10/05/439570/", "Category": "ක්‍රීඩා,මලල ක්‍රීඩා", "Parent URL": null}