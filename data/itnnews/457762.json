{"Source": "ITN news", "Timestamp": "ජනවාරි 26, 2023 18:50", "Headline": "මැතිවරණ කොමිසමේ සාමාජිකා චාල්ස් ඉල්ලා අස්වෙයි", "News Content": "මැතිවරණ කොමිසමේ සාමාජිකාවක වන පී එස් එම් චාල්ස් මහත්මිය ඉල්ලා අස්වීමේ ලිපිය ජනාධිපති රනිල් වික්‍රමසිංහ මහතා වෙත යොමුකර තිබෙනවා. එමෙන්ම තමා මැතිවරණ කොමිෂන් සභාවේ සභාපති ධුරයෙන් ඉල්ලා අස්වන බවට පළවන වාර්තා සම්පූර්ණයෙන්ම අසත්‍ය බවයි කොමිෂන් සභාවේ සභාපති නිමල් ජී පුංචිහේවා මහතා පවසන්නේ. මේ අතර නිවේදනයක් නිකුත් කරන මැතිවරණ කොමිෂන් සභාවේ ලේකම් එච්.එම්.ටී.ඩී හේරත් මහතා කියා සිටින්නේ මැතිවරණ කොමිෂන් සභාවේ සභාපතිවරයා ඇතුළු සාමාජිකයන් ඉල්ලා අස්වී ඇති බවට සහ එම කොමිෂන් සභාවේ සාමාජිකයෙකු ඉල්ලා අස්වීමේ ලිපිය ජනාධිපති කාර්යාලය වෙත යොමු කර ඇති බවට කිසිදු ලිඛිත දැනුම්දීමක් තම කොමිෂන් සභාව වෙත සිදු කර නැති බවයි. පී එස් එම් චාල්ස් මහත්මියගේ ඉල්ලා අස්වීමත් සමග සමාජ මාධ්‍ය ජාලා තුළ විවිධ තොරතුරු වාර්තා වුණා. මැතිවරණ කඩාකප්පල් කිරීමේ කුමන්ත්‍රණයක් ක්‍රියාත්මක වන්නේද යන්න පිළිබද සැකයක් මතුව ඇතැයි පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා මාධ්‍ය හමුවකට එක්වෙමින් ප්‍රකාශකර සිටියා. කෙසේ වෙතත් මැතිවරණ කොමිෂන් සභාව ක්‍රියාත්මකවීමට සාමාජිකයින් තුන් දෙනෙකු පමණක් සිටියද එය ප්‍රමාණවත් බවයි හිටපු මැතිවරණ කොමසාරිස් මහින්ද දේශප්‍රිය මහතා ප්‍රකාශ කර තිබුණේ. ඒ ෆේස්බුක් සමාජ මාධ්‍ය ජාලයේ සටහනක් තබමින්. මේ අතර චාල්ස් මහත්මියගේ ඉල්ලා අස්වීම සම්බන්ධයෙන් මැතිවරණ නිරීක්ෂකයින් ද සමාජ මාධ්‍යයේ විවිධ සටහන් තබා තිබුණා. අපහාසාත්මක සටහන් ද ඒ අතර වුණා. මේ සම්බන්ධයෙන් හිටපු ජ්‍යෙෂ්ඨ පරිපාලන නිලධාරියෙකු වන සුනිල් කන්නන්ගර මහතා සදහන් කරන්නේ ඉල්ලා අස්වීම හෝ රැදී සිටීම තම තමන්ගේ පුද්ගලික අයිතියක් වන බවයි. තවත් කිහිප දෙනෙකු අප වෙත ඒ සම්බන්ධයෙන් මෙසේ අදහස් පළකළා.         ", "URL": "https://www.itnnews.lk/2023/10/05/457762/", "Category": "දේශීය පුවත්", "Parent URL": null}