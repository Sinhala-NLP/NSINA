{"Source": "ITN news", "Timestamp": "நவம்பர் 27, 2021 15:43", "Headline": "இரசாயன உரம் தருவிக்கப்படுவதாக கூறியதையடுத்து வீழ்ச்சியடைந்த மரக்கறி விலை.", "News Content": "கடந்த நாட்களில் கூடிய விலைக்கு விற்கப்பட்ட பல மரக்கறி வகைகளின் விலைகள் வீழ்ச்சியடைந்ததாக நாம் நேற்று செய்தி வெளியிட்டோம். இன்றைய தினமும் ஒரு சில மரக்கறி வகையின் விலைகள் மேலும் குறைவடைந்துள்ளதாக எமது செய்தியாளர்கள் தெரிவிக்கின்றனர். இ ரசாயன உரம் இன்மையே இதற்கு காரணமென பலராலும் குற்றஞ்சுமத்தப்பட்டது. எனினும் இன்று கூட இரசாயன உரம் வழங்கப்படாத நிலையில் மரக்கறி வகைகயின் விலை குறைவடைந்தமை வியப்புக்குரியதாகும். இன்றைய தினம் தம்புள்ள பொருளாதார மத்திய நிலையம் மெனிங் சந்தை , தம்புத்தேகம, கெப்பட்டிபொல போன்ற பொருளாதார மத்திய நிலையங்களில் விசேடமாக உடரட மரக்கறி வகைகளின் விலை கடந்த நாட்களை விட குறிப்பிடத்தக்களவில் குறைவடைந்துள்ளதை அவதானிக்க முடிந்தது. அத்துடன் கிடைத்துவரும் மரக்கறி வகைகளின் அளவிலும் அதிகரிப்பு ஏற்பட்டுள்ளதனால் பெரும்பாலான மரக்கறி வகைகள் ஒருகிலோ கிராம் 100 க்கும் 150 ரூபாவுக்கும் இடைப்பட்ட பெறுமதியில் காணப்படுகின்றது. கடந்த வாரம் கரட், லீக்ஸ், போஞ்சி போன்ற மரக்கறிகளின் ஒரு கிலோ மொத்த விற்பனை விலை 400 க்கும் 500 ரூபாவுக்கும் இடைப்பட்டதாக காணப்பட்டது. எனினம் இன்று அவ்வாறான ஒரு கிலோ மரக்கறி வகைகளின் மொத்த விலை 150 க்கும் 200 ரூபாவுக்கும் இடைப்பட்டதாக குறைவடைந்துள்ளது. தம்புள்ள பொருளாதார மத்திய நிலையத்தில் இன்று ஒரு கிலோ கோவா 150 க்கும் 170 ரூபாவுக்கும் இடைப்பட்டதாக காணப்படுகின்றது. கடந்த நாட்களில் ஒரு கிலோ கோவாவின் பெறுமதி 230 க்கும் 300 ரூபாவுக்கும் இடைப்பட்டதாகவே காணப்பட்டது. ஒரு கிலோ போஞ்சி 100 ருபாவுக்கும் 150 ரூபாவுக்கும் இடைப்பட்ட விலையில் விற்பனை செய்யப்படுவதுடன் ஒரு கிலோ லீக்ஸ் 180 ரூபாவுக்கும் 200 ரூபாவுக்கும் இடைப்பட்ட விலையில் விற்பனை செய்யப்படுகின்றது. ஒரு கிலோ தக்காளி 180 ரூபாவுக்கும் 250 ரூபாவுக்கும் இடைப்பட்ட விலையில் விற்பனை செய்யப்படுகின்றது. கடந்த நாட்களின் இதன் விலை 300 க்கும் 330 ரூபாவுக்கும் இடைப்பட்டதாகவே காணப்பட்டது. ", "URL": "https://www.itnnews.lk/2023/10/05/379016/", "Category": "Breaking News,அண்மைய செய்திகள்,தேசிய செய்திகள்,வணிகம்", "Parent URL": null}