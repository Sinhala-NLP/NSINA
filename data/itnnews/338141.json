{"Source": "ITN news", "Timestamp": "මැයි 20, 2021 11:37", "Headline": "ලෝක මිනුම් විද්‍යා දිනය අදයි", "News Content": "ලෝක මිනුම් විද්‍යා දිනය අදට යෙදී තිබෙනවා. මෙවර එම දිනය සමරනු ලබන්නේ ඔන්ලයින් ක්‍රමයටයි. සෞඛ්‍ය සදහා මිනුම් විද්‍යාව යන්න මෙවර ලෝක මිනුම් විද්‍යා දිනයේ තේමාව වී තිබෙනවා. සෞඛ්‍යය පිළිබද ජනතාවගේ දැනුවත්භාවය කාලීන වශයෙන් ඉහළ නැංවීමේ අරමුණෙන් මෙම තේමාව සකස් කර ඇති බව සදහන්. 1875 වසරේ මැයි 20 වනදා රටවල් 17 ක් මීටර් සම්මුතියට අත්සන් තැබීමත් සමග වාර්ෂිකව මෙම දිනය සමරනවා. විද්‍යාත්මක සොයා ගැනීම්, නවෝත්පාදන, කාර්මික නිෂ්පාදන, ජාත්‍යන්තර වෙළදාම, ගෝලීය පරිසරය ආරක්ෂා කිරීම ,ජීවන තත්ත්වය දියුණු කිරීම ආදී ක්ෂේත්‍රයන් සදහා මිනුම් විද්‍යාව දායක වනවා. දිස්ත්‍රික් ලේකම්වරුන්  ඔන්ලයින් ක්‍රමය සම්බන්ධ කර ගනිමින් අද දිනයේ මිනුම් විද්‍යා දිනය සමරන බවයි මිනුම් හා ප්‍රමිති ඒකක දෙපාර්තමේන්තුවේ සහකාර අධ්‍යක්ෂ ඒ.ඩී.පී නමින්ද මහතා කියා සිටියේ.     ", "URL": "https://www.itnnews.lk/2023/10/05/338141/", "Category": "දේශීය පුවත්", "Parent URL": null}