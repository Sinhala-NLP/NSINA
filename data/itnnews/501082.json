{"Source": "ITN news", "Timestamp": "ජූලි 20, 2023 09:26", "Headline": "චීනයේ “එක් තීරයක් එක් මාවතක්”වැඩපිළිවෙළ මගින් රැකියා අවස්ථා 420000ක්", "News Content": "බංග්ලාදේශයේ පළමු නවීන මහා පරිමාණ අපද්‍රව්‍ය පවිත්‍රාගාරය, චීනය“එක් තීරයක් එක් මාවතක්”වැඩපිළිවෙළ මගින් හවුල්කාර රටවලට සුබසෙත සැලසීම පිළිබඳ තවත් නිදසුනක් බව චීනය පවසනවා. චීන විදේශ අමාත්‍යාංශ ප්‍රකාශිකා Mao Ning මහත්මිය ඊයේ පැවති නිත්‍ය මාධ්‍ය හමුවේ දී මේ බව ප්‍රකාශ කළාය. ඩෂර් ගාන්ධි අපද්‍රව්‍ය පවිත්‍රාගාරයේ ඉදිකිරීම් නිම කිරීමේ උත්සවය පසුගිය දා පැවැත්විණ. බංග්ලාදේශ අගමැතිනි Sheikh Hasina මහත්මිය ඇතුළු එරට දේශපාලනඥයෝ පිරිසක් එම උත්සවයට සහභාගී වූහ. චීනය“එක් තීරයක් එක් මාවතක්”වැඩපිළිවෙළ මගින් තම රටේ ජනතාවගේ ජීවන මට්ටම ඉහළ නැංවීම සම්බන්ධයෙන් ඔවුන් එම අවස්ථාවේ කෘතවේදීත්වය පළ කර තිබෙනවා. “එක් තීරයක් එක් මාවතක්”වැඩපිළිවෙළ ක්‍රියාවට නංවා ගෙවී ගිය වසර 10 තුළ චීනය සිය හවුල්කාර රටවලට රැකියා අවස්ථා ලක්ෂ 4.2ක් සපයා ඇති අතර, කෝටි 4 ක පමණ පිරිසක් දිළිඳුකමෙන් මුදාගැනීමට හැකි වූ බව ද Mao Ning මහත්මිය ප්‍රකාශ කරනවා. වසර 2030 වන විට “එක් තීරයක් එක් මාවතක්”හා සම්බන්ධ රටවල වෙළඳාම 2.8%ත් 9.7%ත් අතර වර්ධනයක් අත්පත් කරගනු ඇතැයි අපේක්ෂා කෙරෙන බව ලෝක බැංකුව වාර්තා කර ඇති බවත් ඇය පැවසුවා. ", "URL": "https://www.itnnews.lk/2023/10/05/501082/", "Category": "ජාත්‍යන්තර පුවත්", "Parent URL": null}