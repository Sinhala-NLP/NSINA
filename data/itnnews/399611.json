{"Source": "ITN news", "Timestamp": "මාර්තු 5, 2022 17:17", "Headline": "”සඳහිරු සෑ” පුදබිමේ අටවිසි බුද්ධ ප්‍රතිමා තැන්පත් කිරීම සහ බුද්ධ මන්දිරයේ ප්‍රතිමා නිරාවරණය කිරීම ජනපති ප්‍රධානත්වයෙන්", "News Content": "අනුරාධපුර පූජා භූමියේ ඉදිවූ සදහිරු සෑ චෛත්‍යයේ අටවිසි බුද්ධ ප්‍රතිමා වහන්සේ තැන්පත් කිරීම සහ බුද්ධ මන්දිරයේ ප්‍රතිමා නිරාවරණය කිරීමේ මහොත්සවය අද පැවැත්වුණා. ඒ ජනාධිපති ගෝඨාභය රාජපක්ෂ මැතිතුමාගේ ප්‍රධානත්වයෙන්. මැල්සිරිපුර නාඋයන ආරණ්‍ය සේනාසනයේ සිට අටවිසි බුද්ධ ප්‍රතිමා වහන්සේ ඊයේ දිනයේදී පෙරහැරකින් එම ස්ථානයට වැඩම කරවනු ලැබුවා. අටමස්ථානාධිපති පූජ්‍ය පල්ලේගම සිරිනිවාස ස්වාමීන්වහන්සේ ප්‍රධාන මහා සංඝරත්නයේ ආශිර්වාද මධ්‍යයයේ සර්වඥ ධාතූන් වහන්සේ තැන්පත් කරන ලද මුද්‍රා 5කින් යුතු බුද්ධ ප්‍රතිමා අද උදෑසන නිරාවරණය කර අභිනවයෙන් ඉදිවූ බුද්ධ මන්දිරය ද විවෘත කරනු ලැබුවා. මෙම අවස්ථාවට එක්වූ ජනාධිපතිතුමා පැමිණ සිටි බැතිමතුන් සමග සුහද පිළිසදරක ද නිරතවුණා. මෙම අවස්ථාවට ජනාධිපති ආර්යාව මෙන්ම අමාත්‍ය පවිත්‍රා වන්නිආරච්චි,  ආරක්ෂක ලේකම් කමල් ගුණරත්න,  යුද හමුදාපති ශවේන්ද්‍ර සිල්වා, ගුවන් හමුදාපති සුදර්ශන පතිරණ ඇතුළු පිරිසක් එක්ව සිටියා. අටවිසි බුද්ධ ප්‍රතිමා, අටවිසි බෝධීන් වහන්සේ අභියස සකස් කළ විශේෂ ආසනවල අද පස්වරුවේ තැන්පත් කිරීමට කටයුතු යොදා තිබුණා.      ", "URL": "https://www.itnnews.lk/2023/10/05/399611/", "Category": "දේශීය පුවත්", "Parent URL": null}