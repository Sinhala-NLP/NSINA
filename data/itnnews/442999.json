{"Source": "ITN news", "Timestamp": "ඔක්තෝබර් 28, 2022 22:01", "Headline": "රුසියා හමුදා කෙර්සන් ප්‍රදේශයේ සිවිල් ජනතාව ඉවත් කිරීමේ මෙහෙයුම අවසන් කරයි", "News Content": "රුසියාව කෙර්සන් ප්‍රදේශයෙන් සිවිල් ජනතාව ඉවත් කර ගැනීමේ මෙහෙයුම අවසන් කර තිබෙනවා. පසුගිය දින 8ක කාලය පුරා සිවිල් ජනතාව ඉවත් කිරීම සිදු කෙරුණා. යුක්‍රේනය සමඟ දරුණු සටනක් ඇරඹීමේ අරමුණෙනුයි මෙම ක්‍රියාමාර්ගය ගෙන ඇත්තේ. හැත්තෑදහසකට වැඩි සාමාන්‍ය ජනතාවක් මෙලෙස ඉවත්කර තිබෙනවා. කෙරුසන් ප්‍රදේශය යුක්‍රේනයේ දකුණු දිග කලාපයක් වන අතර එය පසුගියදා නිල වශයෙන් රුසියාවට ඈදා ගැනීමට එරට ජනාධිපති ව්ලැදිමීර් පුටින් පියවර ගත්තා. එහෙත් එම ප්‍ර දේශය රුසියාවෙන් මුදාගැනීමට කටයුතු කරන බවයි යුක්‍රේනය සඳහන් කරන්නේ. යුක්‍රේන හමුදා ඉදිරියට පැමිණීමත් සමග අලුතින් ඈදාගත් ප්‍රදේශ කිහිපයක් යුක්‍රේන හමුදා අතට පත්වීම ද සිදුවුණා.     ", "URL": "https://www.itnnews.lk/2023/10/05/442999/", "Category": "ජාත්‍යන්තර පුවත්", "Parent URL": null}