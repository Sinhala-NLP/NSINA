{"Source": "ITN news", "Timestamp": "ජූලි 31, 2023 12:08", "Headline": "රත්නපුර අනතුරේ දැඩිසත්කාර ඒකකයේ හෙදියත් මරුට", "News Content": "රත්නපුර කිරිඇල්ල ප්‍රදේශයේ දී ඊයේ සිදුවූ අනතුරෙන් ජීවිතක්ෂයට පත්වූ රූපවාහිනී සංස්ථාවේ ආසිරි විජේසුන්දරගේ බිරිද ද දැඩිසත්කාර ඒකකයේ ප්‍රතිකාර ලබමින් සිටියදී ජීවිතයෙන් සමුගත්තා. ඇය රත්නපුර ශික්ෂණ රෝහලේ ප්‍රධාන දැඩිසත්කාර ඒකකයේ සේවය කළ හෙද නිලධාරිනියක් රත්නපුර පානදුර මාර්ගයේ කිරිඇල්ල පොලිසිය ඉදිරිපිට දී මෙම දෙදෙනා ගමන් ගත් යතුරුපැදිය අනතුරට ලක්වුයේ අධික වේගයෙන් ධාවනය කළ සුඛෝපභෝගී ජීප් රථයක ගැටීමෙන්. එම රථය වෙනත් වාහනයක් පසුකර යාමට උත්සාහ කිරීමේ දී  ඉදිරියෙන් පැමිණි මෝටර් රථයේ ගැටී පසුව මෙම යුවල ගමන් ගත් යතුරු පැදියේ ගැටී තිබෙනවා. නිමාල බණ්ඩාර නමැති මෙම හෙද නිලධාරිනිය ප්‍රධාන දැඩිසත්කාර ඒකකයේ තම සේවය නිමකර සැමියා සමග යතුරු පැදියෙන් නිවහන බලා යමින් සිටියදී මෙම අවාසනාවන්ත ඉරණමට ඔවුන් දෙදෙනා ගොදුරු වුණේ.  මිය ගිය නිමාල බණ්ඩාර මහත්මිය 34වන වියේ පසුවූ අතර ඇගේ සැමියා වූ ආසිරි විජේසුන්දර 35 වන වියේ පසුවුණා.       ", "URL": "https://www.itnnews.lk/2023/10/05/504162/", "Category": "දේශීය පුවත්", "Parent URL": null}