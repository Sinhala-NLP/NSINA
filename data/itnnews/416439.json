{"Source": "ITN news", "Timestamp": "ජූනි 10, 2022 19:32", "Headline": "දේශීය ආයෝජකයන්ගෙන් විදුලිය ගැනීමේ බලපත්‍ර නිකුත් කිරීම ලබන සතියේ සිට", "News Content": "දේශීය ආයෝජකයන්ගෙන් විදුලිය මිලදී ගැනීම සඳහා අවශ්‍ය බලපත්‍ර ලබන සතියේ සිට නිකුත් කිරීම ආරම්භ කරන බව අමාත්‍ය කංචන විජේසේකර මහතා පවසනවා. විදුලිබල පනත සංශෝධනය වීම පිළිබදව ද අද පැවති මාධ්‍ය හමුවකදී අමාත්‍යවරයා අදහස් දැක්වුවා. ඉදිරියේදී ක්‍රමානුකූලව විදුලිබිල සංශෝධනය කිරීම සදහා කටයුතු කරන බවද අමාත්‍යවරයා මෙහිදී ප්‍රකාශ කළා. ඊයේ දිනයේදී ඇතැම් ස්ථානවල සිදුවූ විදුලිය බිදවැටිම් මෙන්ම රන්දෙණිගල හා රන්ටැඹේ ජලාශවල ජලය විදුලි උත්පාදනය සදහා ලබා නොගෙන මුදා හැරීම පිළිබද පූර්ණ පරික්ෂණයක් සිදුකරන බවද කංචන විජේසේකර මහතා මෙහිදී කියා සිටියා.     ", "URL": "https://www.itnnews.lk/2023/10/05/416439/", "Category": "දේශීය පුවත්", "Parent URL": null}