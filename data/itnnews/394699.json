{"Source": "ITN news", "Timestamp": "பிப்ரவரி 12, 2022 12:35", "Headline": "நீர்த்தேக்கத்தில் குதித்தவர் சடலமாக மீட்பு..", "News Content": "வீட்டுக்கு தொலைபேசியில் அறிவித்துவிட்டு நீர்த்தேக்கத்தில் குதித்தவர் சடலமாக மீட்கப்பட்ட சம்பவமொன்று கினிகத்தேனையில் பதிவாகியது. கினிஹத்தேனை பொலிஸ் பிரிவுக்குட்பட்ட கேனில்வேர்த் தோட்ட முதலாம் பிரிவிலுள்ள தெப்பங்குளத்திலிருந்து 62 வயதுடைய ஆண் ஒருவரின் சடலம் இன்று காலை பொலிசார் மற்றும் பொதுமக்களின் உதவியுடன் மீட்கப்பட்டது. 3 பிள்ளைகளின் தந்தையே இவ்வாறு சடலமாக மீட்கப்பட்டார். நேற்றிரவு 8 மணியளவில் தனது மகனுடன் தொலைபேசியில் தொடர்புகொண்ட இவர் தெப்பக் குளத்தில் குதிக்கப்போவதாக கூறியுள்ளார். அத்துடன் அதில் குதிக்கும் சத்தமும் தொலைபேசியின் ஊடாக செவிமடுக்க முடிந்ததாக மகன் தெரிவிக்கிறார். இதனைத் தொடர்ந்து குறித்த இடத்திற்கு வருகை தந்த உறவினர்கள். இரவு பூராகவும் குளத்தில் தேடுதல் மேற்கொண்ட போது, இன்று காலையில் அவரது சடலம் மீட்டெடுக்கப்பட்டது. கினிஹத்தேனை பொலிசார் விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/394699/", "Category": "Breaking News,தேசிய செய்திகள்", "Parent URL": null}