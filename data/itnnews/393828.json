{"Source": "ITN news", "Timestamp": "පෙබරවාරි 8, 2022 10:53", "Headline": "සෑම පුද්ගලයෙකුටම ගැලපෙන සම්මුතියක් ගොඩනැගීමට සූදානම් – රුසියා ජනපති", "News Content": "සෑම පුද්ගලයෙකුටම ගැලපෙන සම්මුතියක් ගොඩනැගීමට තමා සූදානම් බව රුසියා ජනාධිපති ව්ලැඩ්මීර් පුටින් සඳහන් කරනවා. රුසියා යුක්රේන අර්බුදය සම්බන්ධයෙන් ප්‍රංශ ජනාධිපති එමානුවෙල් මැක්රෝන් සමඟ පැවති සාකච්ඡාවලින් අනතුරුවයි රුසියා ජනාධිපතිවරයා මේ බව සඳහන් කළේ. රුසියා යුක්රේන යුද්ධයක් ඇතිවීම වැළැක්වීමේ අරමුණෙන් ප්‍රංශ ජනාධිපතිවරයාගේ මැදිහත්වීමෙන් සාකච්ඡා ආරම්භ කෙරුණා. ප්‍රංශ ජනාධිපතිවරයා ඉදිරිපත් කළ අදහස් අර්බුදය සම්බන්ධයෙන් ගනු ලබන ඉදිරි පියවර සඳහා වැදගත් වන බවයි ව්ලැඩිමීර් පුටින් සඳහන් කර සිටියේ. ඉදිරි දින කීපය දෙපාර්ශ්වයේ මත ගැටුම් පිළිබඳ තීරණාත්මක අවධියක් වන බව ප්‍රංශ ජනාධිපතිවරයා මෙහිදී සඳහන් කළා. කෙසේ වුවද හටගෙන ඇති අර්බුදය යුද ගැටුමකින් තොරව විසඳාගත හැකි බවටයි ඔහු විශ්වාසය පළකරන්නේ. ", "URL": "https://www.itnnews.lk/2023/10/05/393828/", "Category": "ජාත්‍යන්තර පුවත්", "Parent URL": null}