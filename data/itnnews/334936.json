{"Source": "ITN news", "Timestamp": "මැයි 2, 2021 16:56", "Headline": "මට්ටක්කුලිය ඝාතනයට සම්බන්ධ 4 දෙනෙකු පෑලියගොඩදී අත්අඩංගුවට", "News Content": "මොහොමඩ් රිසාඩ් මොහොමඩ් තස්ලීන් නොහොත් ආලේ නමැති පුද්ගලයා ඝාතනයට සම්බන්ධ සැකකරුවන් 4 දෙනෙකු පෑලියගොඩ පොලීසිය අත්අඩංගුවට ගෙන තිබෙනවා. ආලේ නමැති මෙම පුද්ගලයා මට්ටක්කුලිය ප්‍රදේශයේ කැලණිගග අසලදී කපාකොට ඝාතනය කර තිබුණේ පසුගිය 29 වනදායි. ඔහුගේ ඝාතනය සම්බන්ධයෙන් අත්අඩංගුවට ගත් පුද්ගලයින් කංජිපානි ඉම්රාන් නමැති පාතාල නායකයාගේ ගෝලයන් බව විමර්ශනවලදී හෙලිවුණා. ඝාතනයට හේතුව බන්ධනාගාර තුළදී කංජිපානි ඉම්රාන් සමග ඇති වූ බහින්බස්වීමක් දුරදිග යාම බවයි පොලීසිය සදහන් කළේ.     ", "URL": "https://www.itnnews.lk/2023/10/05/334936/", "Category": "දේශීය පුවත්", "Parent URL": null}