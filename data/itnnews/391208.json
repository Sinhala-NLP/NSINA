{"Source": "ITN news", "Timestamp": "ஜனவரி 25, 2022 10:49", "Headline": "தொடர்ந்தும் இனங்காணப்படும் கொவிட் தொற்றாளர்களின் எண்ணிக்கையில் அதிகரிப்பு", "News Content": "நாட்டில் நேற்றைய தினம் பதிவான நாளாந்த கொவிட் தொற்றாளர்களின் எண்ணிக்கை 877 என சுகாதார பிரிவினர் தெரிவித்துள்ளனர். அதன் அடிப்படையில் நாட்டில் மொத்தமாக இதுவரை பதிவாகியுள்ள கொவிட் தொற்றாளர்களின் எண்ணிக்கை ஆறு இலட்சத்து 2 ஆயிரத்து 763 ஆக உயர்வடைந்துள்ளது. தொற்றிலிருந்து 5 இலட்சத்து 76 ஆயிரத்து 324 பேர் பூரண குணமடைந்துள்ள நிலையில், 11 ஆயிரத்து 126 பேர் வரை தொடர்ந்தும் தொற்றாளர்களாக சிகிச்சை பெற்று வருவதாக சுகாதார அமைச்சின் புள்ளிவிபர தரவுகளில் குறிப்பிடப்பட்டுள்ளது. இந்நிலையில் நேற்றைய தினம் 14 கொவிட் மரணங்கள் தொடர்பாக அறிவிப்பு சுகாதார சேவைகள் பணிப்பாளரினால் உறுதிப்படுத்தப்பட்டு வெளியிடப்பட்டுள்ளது. குறித்த எண்ணிக்கையுடன் நாட்டில் மொத்த கொவிட் மரணங்களின் எண்ணிக்கை 15 ஆயிரத்து 313 ஆக அதிகரித்து காணப்படுகின்றது. ", "URL": "https://www.itnnews.lk/2023/10/05/391208/", "Category": "Breaking News,தேசிய செய்திகள்", "Parent URL": null}