{"Source": "ITN news", "Timestamp": "ஜனவரி 28, 2022 12:22", "Headline": "43 வருடங்களின் பின்னர் பயங்கரவாத தடுப்பு சட்டத்தில் திருத்தம்..", "News Content": "பயங்கரவாத தடுப்பு சட்டம் 43 வருடங்களின் பின்னர் திருத்தப்படவுள்ளதாக வெளிவிவகார அமைச்சர், பேராசிரியர் ஜீ.எல்.பீரிஸ் தெரிவித்துள்ளார். இராஜதந்திரிகளை சந்தித்த போதே அமைச்சர் குறித்த விடயத்தை குறிப்பிட்டுள்ளார். சிறந்த முறையில் செயற்படும் நோக்குடன் சட்டமூலம் திருத்தம் செய்யப்படும். உத்தேச திருத்தங்கள் அடங்கிய சட்டமூலத்தை வர்த்தமானியில் வெளியிடப்பட்டதன் பின்னர், பாராளுமன்றத்தில் சமர்ப்பிக்க அமைச்சரவை அனுமதி வழங்கியுள்ளதாக அமைச்சர் ஜீ.எல்.பீரிஸ் குறிப்பிட்டுள்ளார். பல மாதங்களாக நடத்தப்பட்ட நீண்ட கலந்துரையாடலின் பின்னரே பயங்கரவாத தடுப்பு சட்டத்தில் திருத்தம் செய்ய தீர்மானிக்கப்பட்டது. பயங்கரவாத தடுப்பு சட்டத்தின் கீழ் தடுத்து வைக்கப்பட்டுள்ள எல்.ரி.ரீ.ஈ உறுப்பினர்கள் 16 பேருக்கு கடந்த வருடம் ஜனாதிபதியின் பொது மன்னிப்பு வழங்கப்பட்டது. இவ்வாறு நீண்டகாலம் தடுத்து வைக்கப்பட்டுள்ளவர்களை விடுதலை செய்வதற்கான சட்ட மற்றும் நிர்வாக செயற்பாடுகள் ஆரம்பிக்கப்பட்டுள்ளன. இதற்கமைய கடந்த 13ம் திகதி மேலும் 13 பேர் விடுதலை செய்யப்பட்டுள்ளதாகவும் வெளிவிவகார அமைச்சர் பேராசிரியர் ஜீ.எல்.பீரிஸ் தெரிவித்துள்ளார். ", "URL": "https://www.itnnews.lk/2023/10/05/391872/", "Category": "Breaking News,தேசிய செய்திகள்", "Parent URL": null}