{"Source": "ITN news", "Timestamp": "ජූලි 6, 2022 18:05", "Headline": "2021 – 2022 මහ කන්නයට වන්දි ඉල්ලා ගොවීන්ගෙන් පෙත්සමක්", "News Content": "2021 – 2022 මහ කන්නයේදී වී අස්වැන්න අඩු වූ ගොවීන්ට කිලෝග්‍රෑම් එකක් සඳහා රුපියල් 25 බැගින් වන්දි ගෙවීමට ගෙන තිබූ අමාත්‍ය මණ්ඩල තීරණය ක්‍රියාත්මක කිරීමේ නියෝගයක් නිකුත් කරන්නැයි ඉල්ලා ශ්‍රේෂ්ඨාධිකරණයට මූලික අයිතිවාසිකම් පෙත්සමක් ඉදිරිපත් කෙරුණා. සමගි ජනබලවේගයේ මහ ලේකම් පාර්ලිමේන්තු මන්ත්‍රී රංජිත් මද්දුමබණ්ඩාර එම පක්ෂයේ පාර්ලිමේන්තු මන්ත්‍රී නලින් බණ්ඩාර සහ සමගි ගොවි බලවේගයේ සාමාජිකයින් ඇතුළු 11 දෙනෙකු මෙම පෙත්සම ඉදිරිපත් කර තිබුණා. එහි වගඋත්තරකරුවන් ලෙස අමාත්‍ය මහින්ද අමරවීර, කෘෂිකර්ම අමාත්‍යාංශයේ ලේකම්වරයා, අග්‍රාමාත්‍යවරයා ඇතුළු විසිදෙදෙනකු නම් කර තිබෙනවා. *උදයකුමාර   ", "URL": "https://www.itnnews.lk/2023/10/05/421679/", "Category": "Breaking News,දේශීය පුවත්", "Parent URL": null}