{"Source": "ITN news", "Timestamp": "ජූලි 12, 2021 14:18", "Headline": "ජපානයේ ටෝකියෝ අගනුවරට හදිසි තත්වයක්", "News Content": "කොරෝනා වයිරස ආසාදිතයින් රැසක් හමුවීමත් සමගම ජපානයේ ටෝකියෝ අගනුවර හදිසි තත්ත්වයක් ප්‍රකාශයට පත් කර තිබෙනවා. ගතවු පැය 24ට එරටින් වයිරස ආසාදිතයින් 1902 නෙකු හමුවී ඇති අතර ඉන් 614 දෙනෙකුම වාර්තා වී ඇත්තේ ටෝකියෝ නගරයෙන්. ඒ සමගම ටෝකියෝ නගරයට හතර වන මට්ටමේ හදිසි තත්ත්වයක් ප්‍රකාශයට පත් කිරීමට බලධාරීන් පියවර ගත්තා. ආපන ශාලා හා අවන්හල් තුළ මත් පැන් අලෙවිය තහනම් වන අතර සාප්පු සංකීර්ණ රාත්‍රී අට වනවිට වසා තැබිය යුතු වනවා. පනවා ඇති හදිසි තත්ත්වය අගෝස්තු මස 22 වන දින දක්වා බල පැවැත්වෙන බවයි වාර්තා වන්නේ. ටෝකියෝ නගරය කේන්ද්‍ර කර ගනිමින් ඔලිම්පික් උළෙල පැවැත්වීමට මේ වනවිට සියලු කටයුතු සුදානම් කර ඇති බැවින් වයිරස ව්‍යාප්තියක් ඇති නොවීමට අවශ්‍ය සියලු ක්‍රියාමාර්ග ගන්නා බව බලධාරීන් නිවේදනය කරනවා.       ", "URL": "https://www.itnnews.lk/2023/10/05/348688/", "Category": "ජාත්‍යන්තර පුවත්", "Parent URL": null}