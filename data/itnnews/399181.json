{"Source": "ITN news", "Timestamp": "මාර්තු 3, 2022 10:55", "Headline": "සෞඛ්‍ය වර්ජනය අදත් – රෝගීන්ට දැඩි පීඩා", "News Content": "සෞඛ්‍ය ක්ෂේත්‍රයේ වෘත්තිය සමිති 17 ක් ඊයේ ආරම්භ කළ වැඩවර්ජනය අද දිනයේත් පැවැත්වෙනවා. වර්ජනය හේතුවෙන් රෝගීන් දැඩි දුෂ්කරතාවන්ට ලක්ව සිටිනවා. වැටුප් විෂමතා ඉවත් කිරීම ඇතුලු මෙම ඉල්ලීම් කඩිනමින් ඉටු කරන ලෙසයි වර්ජනයේ නිරත වෘත්තිය සමිති නියෝජිතයන් ප්‍රකාශ කරන්නේ. ගැටලු සම්බන්ධයෙන් සෞඛ්‍ය අමාත්‍යාංශයේ ලේකම්වරයා සමග ඊයේ පස්වරුවේ සාකච්ඡාවක් පැවැත්වූ බව සෞඛ්‍ය වෘත්තියවේදීන්ගේ සංගමය පෙන්වා දෙනවා. මෙම වැඩවර්ජනය හේතුවෙන් නේවාසික රෝගීන් මෙන්ම ප්‍රතිකාර ලබාගැනීම සදහා රෝහල්වලට පැමිණි අයද දැඩි දුෂ්කරතාවන්ට ලක්වුණා. නිදහස් සෞඛ්‍ය සේවාව වඩාත් ඵලදායි සේවාවක් බවට පත්කර ගැනීමට නම් සෞඛ්‍ය සේවකයින් වෘත්තිය සමිතිවලින් නිදහස් විය යුතු බව ඇතැමුන් පෙන්වා දෙනවා.       ", "URL": "https://www.itnnews.lk/2023/10/05/399181/", "Category": "Breaking News,දේශීය පුවත්", "Parent URL": null}