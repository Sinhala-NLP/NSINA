{"Source": "ITN news", "Timestamp": "මාර්තු 27, 2023 09:53", "Headline": "මොරටුව දෙඅත් කැපීමේ සිද්ධියට ඇල්ලූ දෙදෙනා රිමාන්ඩ්", "News Content": "මොරටුවේදී තියුණු ආයුධයකින් පහරදී පුද්ගලයෙකුගේ මැණික්කටුව ආසන්නයෙන් දෑත් කපා රැගෙන යාමේ සිද්ධියේ ප්‍රධාන සැකකරු සහ ඔහුට ආධාර අනුබල දුන් තවත් පුද්ගලයෙකු ලබන මස හයවනදා දක්වා රක්ෂිත බන්ධනාගාර ගත කර තිබෙනවා. ඒ සැකකරුවන් ඊයේ(26) මොරටුව මහේස්ත්‍රාත්වරයා හමුවට ඉදිරිපත් කිරීමෙන් පසුවයි. සිද්ධියේ ප්‍රධාන සැකකරු පසුගිය 24 වනදා නීතීඥයෙකු මාර්ගයෙන් මොරටුව මහේස්ත්‍රාත් අධිකරණයට භාරවීමෙන් පසුව පැය 48 ක රැඳවුම් නියෝග මත මොහුගෙන් ප්‍රශ්න කෙරුණා. ඒ අතරතුරයි මෙම සිද්ධියට ආධාර අනුබලදුන් තවත් අයෙකු ඊයේ අත්අඩංගුවට ගනු ලැබුවේ. මෙම සිද්ධියට යොදාගත් කඩුව එගොඩඋයන, මෝසස් පාරේ වෙරළ තීරයේ ගල්පර අතර සඟවා තිබියදී ඊයේ සොයාගෙන තිබුණා ", "URL": "https://www.itnnews.lk/2023/10/05/471145/", "Category": "දේශීය පුවත්", "Parent URL": null}