{"Source": "ITN news", "Timestamp": "පෙබරවාරි 7, 2022 13:43", "Headline": "සහෝදරයන් දෙදෙනෙකු අතර ඇති වූ ගැටුමකින් එක් අයෙකු මරුට", "News Content": "සහෝදරයන් දෙදෙනෙකු අතර ඇති වූ ගැටුමක් එක් අයෙකුට මරු කැදවමින් අවසන් වූ ශෝචනිය පුවතක් පනාමුර ප්‍රදේශයෙන් වාර්තා වුණා. පනාමුර මුල්ඇඩියාවල ප්‍රදේශයේ පුද්ගලයෙකු මෙලෙස මියගියේ තම බාල සහෝදරයාගේ පහරදීමෙන්. මෙසේ මියගියේ 41 හැවිරිදි කුළී රථ රියදුරෙක්. මියගිය අයගේ පුත්‍රයා තම සොහොයුරාගේ නිවසේදී සුනඛයෙකු සපා කා තිබෙනවා. ඒ අනුව සුනඛයා මැරීමට පැමිණි අවස්ථාවේ ඇති වූ ගැටුමක් දුරදිග යාමයි මෙම ඝාතනයට හේතු වී ඇත්තේ. පනාමුර පොලිසිය මේ පිළිබද පරීක්ෂණ පවත්වනවා.     ", "URL": "https://www.itnnews.lk/2023/10/05/393677/", "Category": "දේශීය පුවත්", "Parent URL": null}