{"Source": "ITN news", "Timestamp": "දෙසැම්බර් 5, 2022 12:20", "Headline": "දිස්ත්‍රික්ක අටක ගොවි පවුල්වලට යූරියා මෙට්‍රික් ටොන් 9300ක් බෙදීම ඇරඹෙයි", "News Content": "සහනාධාර යටතේ ලැබුණ යූරියා පොහොර මෙට්‍රික් ටොන් නවදහස් තුන්සියයක් බෙදා හැරීම අද ආරම්භ වුණා. තෝරාගත් දිස්ත්‍රික්ක 8 ක ගොවි පවුල් වෙත මෙම පොහොර ලබාදීම සිදුවනවා. එක්සත් ජාතීන්ගේ ආහාර හා කෘෂිකර්ම සංවිධානය විසින් මෙරට දිස්ත්‍රික්ක 08ක වෙසෙන අඩු ආදායම්ලාභී ගොවි පවුල් සදහා ලබාදුන් යූරියා පොහොර බෙදා හැරීම අද ආරම්භ වුණා. ඒ අමාත්‍ය මහින්ද අමරවීර,  එක්සත් ජාතීන්ගේ ආහාර හා කෘෂිකර්ම සංවිධානයේ ශ්‍රී ලංකා නියෝජිත විමලේන්ද්‍ර ෂරන්,  ශ්‍රී ලංකාවේ ඇමෙරිකා තානාපතිනි ජුලි චන්ක්ග් යන මහත්ම මහත්මීන්ගේ ප්‍රධානත්වයෙන්. කොළඹ වරාය පරිශ්‍ර යේ සිට අදාළ දිස්ත්‍රික්ක වෙත යූරියා පොහොර මෙට්‍රික් ටොන් 9,300 ක් සහනාධාර ක්‍රමය යටතේ බෙදාහැරීම සිදුවනවා. මෙවර මහ කන්නයේ වී වගාවට අත්‍යවශ්‍ය එම් ඕ පී හෙවත් බණ්ඩි පොහොර මෙට්‍රික් ටොන් 41,678 රැගත් නෞකාවක් ද කොළඹ වරායට පසුගියදා පැමිණියා. එම පොහොර තොගයද කඩිනමින් බෙදා හැරීමේ කටයුතු ආරම්භ කිරීමටයි රජය කටයුතු යොදා ඇත්තේ.       ", "URL": "https://www.itnnews.lk/2023/10/05/449080/", "Category": "Breaking News,දේශීය පුවත්", "Parent URL": null}