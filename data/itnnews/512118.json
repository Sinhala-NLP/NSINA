{"Source": "ITN news", "Timestamp": "අගෝස්තු 30, 2023 12:21", "Headline": "ගම්පහ දිස්ත්‍රික්කයේ පානීය ජල ගැටලුව අවසන් කරන්නැයි ඇමති ප්‍රසන්නගෙන් නිලධාරීන්ට උපදෙස්", "News Content": "කොළඹ හා ගම්පහ දිස්ත්‍රික් සංවර්ධන කමිටු රැස්වීම එම දිස්ත්‍රික් ලේකම් කාර්යාලවලදී පැවැත්වුණා. කොළඹ දිස්ත්‍රික් සම්බන්ධීකරණ කමිටු රැස්වීම පැවැත්වුණේ එහි සම සභාපතිවරුන් වන පාර්ලිමේන්තු මන්ත්‍රී මේජර් ප්‍රදීප් උදුගොඩ , බස්නාහිර පළාත් ආණ්ඩුකාර මාෂල් ඔෆ් ද එයාර්ෆෝස් රොෂාන් ගුණතිලක යන මහත්වරුන්ගේ ප්‍රධානත්වයෙනුයි. කොළඹ දිස්ත්‍රික්කයේ ඩෙංගු රෝග ව්‍යාපෘතියේ වත්මන් තත්ත්වය මෙන්ම ගැබිනි මව්වරුන් හා දරුවන්ගේ පෝෂණ ගැටලු පිළිබඳව ද මෙහිදී කරුණු ඉදිරිපත් කෙරුණා. තවත් බොහෝ ක්ෂේත්‍ර පිළිබඳව මෙහිදී සාකච්ඡා කෙරුණා. මේ අතර ගම්පහ දිස්ත්‍රික්කයේ පානීය ජල ගැටලුව සම්පූර්ණයෙන්ම අවසන් කරන්නැයි අමාත්‍ය ප්‍රසන්න රණතුංග  මහතා ගම්පහ දිස්ත්‍රික් සංවර්ධන කමිටු රැස්වීමේදී නිලධාරීන්ට උපදෙස් දුන්නා. කරස්නාගල ජල ව්‍යාපෘතිය ලබන දෙසැම්බර් මාසයේදී අවසන් කිරීමට නියමිත බැවින් දිස්ත්‍රික්කයේ ජල අවශ්‍යතාව සපුරාලීමට හැකිදැයි අමාත්‍යවරයා මෙහිදී ප්‍රශ්න කළා. දිස්ත්‍රික් සම්බන්ධීකරණ කමිටු සභාපති පාර්ලිමේන්තු මන්ත්‍රී සහන් ප්‍රදීප් විතාන මහතාගේ මූලිකත්වයෙනුයි සංවර්ධන කමිටු රැස්වීම  පැවැත් වුණේ. ", "URL": "https://www.itnnews.lk/2023/10/05/512118/", "Category": "Breaking News,දේශීය පුවත්", "Parent URL": null}