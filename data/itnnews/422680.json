{"Source": "ITN news", "Timestamp": "ජූලි 12, 2022 11:21", "Headline": "Flydubai ගුවන් සේවය ඩුබායි සහ කොළඹ අතර ගුවන් ගමන් අත්හිටුවයි", "News Content": "එක්සත් අරාබි එමීර් රාජ්‍යයේ ගුවන් සේවය වන Flydubai නැවත දැනුම් දෙන තුරු ශ්‍රී ලංකාවේ කොළඹ වෙත මෙහෙයුම් අත්හිටුවා ඇති බව එම ගුවන් සේවයේ ප්‍රකාශකයෙකු ප්‍රකාශ කළ බව රොයිටර්ස් පුවත් සේවය පවසනවා. “අපි ශ්‍රී ලංකාවේ භූමියේ තත්ත්වය සමීපව නිරීක්ෂණය කරමින් සිටිමු. මෙම ගුවන් ගමන් සඳහා වෙන් කර ඇති මගීන් අමතා මුදල් ආපසු ලබා දීමට නියමිතයි” එම ගුවන් සේවයේ ප්‍රකාශකයා විද්‍යුත් තැපෑලෙන් රොයිටර් දන්වා ඇති බවයි වාර්තා වන්නේ. Etihad ගුවන් සේවයද ශ්‍රී ලංකාවේ තත්ත්වය සමීපව නිරීක්ෂණය කරමින් සිටිබව ගුවන් සේවයේ ප්‍රකාශකයෙක් පවසා තිබෙනවා. දශක ගණනාවකට පසු දිවයිනේ ඇති වූ දරුණුතම ආර්ථික අර්බුදයෙන් කෝපයට පත් දස දහස් සංඛ්‍යාත ජනතාවක්  ජනපති අගමැති නිල නිවාසවලට කඩා වැදීමෙන් පසු, ශ්‍රී ලංකාවේ ජනාධිපතිවරයා සහ කැබිනට් මණ්ඩලය එක්සත් ආන්ඩුවකට මග සැලසීම සඳහා ඉල්ලා අස්වන බව අගමැති කාර්යාලය සඳුදා ප්‍රකාශ කළ බවට රොයිටර්ස් පුවත් සේවය වැඩිදුරටත් සඳහන් කරනවා.   ", "URL": "https://www.itnnews.lk/2023/10/05/422680/", "Category": "Breaking News,නවතම පුවත්", "Parent URL": null}