{"Source": "ITN news", "Timestamp": "செப்டம்பர் 27, 2021 19:04", "Headline": "பால்மா, கோதுமை மா , எரிவாயு, சீமெந்து விலைகள் அதிகரிக்குமா ? முடிவு அமைச்சரவையில்..", "News Content": "பால்மா, கோதுமை மா, எரிவாயு மற்றும் சீமெந்து ஆகியவற்றின் விலைகளை அதிகரிப்பதா? இல்லையா? என்பது தொடர்பான இறுதி தீர்மானம் இன்றைய அமைச்சரவை கூட்டத்தில் எடுக்கப்படவிருந்தது. பால்மா, கோதுமை மா, எரிவாயு மற்றும் சீமெந்து ஆகியவற்றின் விலையை அதிகரிக்குமாறு இறக்குமதியாளர்கள் அரசாங்கத்திடம் கோரிக்கை விடுத்துள்ளனர். அதுதொடர்பில் அண்மையில் இடம்பெற்ற வாழ்க்கைச் செலவு தொடர்பான அமைச்சரவை உபகுழு கூட்டத்தில் கவனம் செலுத்தப்பட்டது. அதற்கமைய பால்மா ஒரு கிலோ கிராமின் விலையை 200 ரூபாவாலும் எரிவாயு சிலிண்டரின் விலையை 550 ரூபாவாலும் சீமெந்து ஒரு மூடையின் விலையை 50 ரூபாவாலும் கோதுமை மா ஒரு கிலோ கிராமின் விலையை 10 ரூபாவாலும் அதிகரிக்க இங்கு திட்டமிடப்பட்டது. அதற்கமைய ஒரு கிலோ கிராம் பால்மாவின் விலை ஆயிரத்து 145 ரூபாவாகவும் சீமெந்து ஒரு மூடையின் விலை ஆயிரத்து 50 ரூபாவாகவும் அதிகரிக்கப்படும். எவ்வாறெனினும் இந்த பொருட்களின் விலையை அதிகரிப்பதா? அல்லது வரியை நீக்குவதா? இல்லை என்றால் ஏதாவது நிவாரணத்தை வழங்குவதா என்பது தொடர்பில் இன்றைய தினம் அமைச்சரவை கூட்டத்தில் தீர்மானிக்கப்படவிருந்தது. ", "URL": "https://www.itnnews.lk/2023/10/05/365409/", "Category": "Breaking News,தேசிய செய்திகள்", "Parent URL": null}