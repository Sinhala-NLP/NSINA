{"Source": "ITN news", "Timestamp": "ජනවාරි 5, 2023 09:45", "Headline": "ඇමෝනියම් නයිට්ට්‍රේට් ප්‍රවාහනය කරමින් සිටි දෙදෙනෙකු අත්අඩංගුවට", "News Content": "බලපත්‍ර නොමැතිව ඇමෝනියම් නයිට්ට්‍රේට් කිලෝග්‍රෑම් දහයකට අධික ප්‍රමාණයක් ප්‍රවාහනය කරමින් සිටි සැකකරුවන් දෙදෙනෙකු දකුණු කළුතර පොලිස් ස්ථානය මගින් අත්අඩංගුවට ගෙන තිබෙනවා. පුපුරණ ද්‍රව්‍ය තොගයක් ප්‍රවාහනය කරන බවට පානදුර කොට්ඨාස අපරාධ විමර්ශන අංශයේ නිලධාරීන්ට ලැබුණු තොරතුරකට අනුවයි වැටලීම සිදු කෙරුණේ. ඒ අනුව දකුණු කළුතර පොලිස් වසමේ උක්වත්ත ප්‍රදේශයේදී අධිවේගී මාර්ග පාලම ආසන්නයේ වැටලීම සිදු කර තිබෙනවා. ඒ අනුව ඇමෝනියම් නයිට්ට්‍රේට් කිලෝග්‍රෑම් දහයයි ග්‍රෑම් 380 ක ප්‍රමාණයක් ත්‍රීරෝද රථයකින් ප්‍රවාහනය කරමින් සිටියදී අත්අඩංගුවට ගැනුනා. සැකකරුවන් දෙදෙනෙකුද අත්අඩංගුවට ගැනීමට පොලිසියට හැකි වුණා.       ", "URL": "https://www.itnnews.lk/2023/10/05/453879/", "Category": "දේශීය පුවත්", "Parent URL": null}