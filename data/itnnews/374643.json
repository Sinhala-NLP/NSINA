{"Source": "ITN news", "Timestamp": "නොවැම්බර් 8, 2021 12:24", "Headline": "පළාත් අතර දුම්රිය සහ බස් රථ ගමන් වාර සංඛ්‍යාව වැඩි කෙරේ", "News Content": "අද සිට පළාත් අතර දුම්රිය සහ බස් රථ ගමන් වාර සංඛ්‍යාව වැඩි කර තිබෙනවා. කාර්යාල සේවාවන්ට අමතරව පාසල් ආරම්භ වීමද ඊට හේතුවයි. සංචරණ සීමා ඉවත් කිරීමත් සමඟ සාමාන්‍යකරණයට අනුකූලව දුම්රිය ධාවනය ආරම්භ වුණා. පසුගිය සතිය තුළ දිනකට ක්‍රියාත්මක වූයේ දුම්රිය ගමන් වාර 152 ක් පමණයි. එය තවදුරටත් පුළුල් කරමින් අද සිට දුම්රිය ගමන් වාර සංඛ්‍යාව 301 දක්වා වැඩි කළ බව ශ්‍රී ලංකා දුම්රිය සේවය පවසනවා. කොළඹ, මහනුවර,මාතර ,බෙලිඅත්ත , හික්කඩුව , ගල්කිස්ස, කන්කසන්තුරය ආදි ප්‍රදේශ අතර මේ අනුව දුම්රිය ධාවනය කෙරෙන බවයි දුම්රිය සාමාන්‍යාධිකාරිවරයා සඳහන් කරන්නේ. අත්‍යවශ්‍ය නොවන අවස්ථාවන්හිදි දුම්රියවල ගමන් නොකරන ලෙසත් දුම්රියවල ගමන් කරන අවස්ථාවේ දී සෞඛ්‍ය මාර්ගෝපදේශ අනුගමනය කරමින් සමාජමය වගකීම ඉටු කරන ලෙසත් ඔහු ජනතාවගෙන් ඉල්ලා සිටිනවා. මේ අතර ලංකා ගමනාගමන මණ්ඩලයේ විශ්‍රාමික සේවකයන්ට බස් රථ වල නොමිලේ ගමන් කළ හැකි ප්‍ර වේශ පත්‍ර නැවත ලබා දී තිබෙනවා.   ", "URL": "https://www.itnnews.lk/2023/10/05/374643/", "Category": "දේශීය පුවත්", "Parent URL": null}