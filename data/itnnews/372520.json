{"Source": "ITN news", "Timestamp": "அக்டோபர் 29, 2021 11:29", "Headline": "இலங்கை அணி தோல்வி", "News Content": "2021 T 20 உலகக்கிண்ணத் தொடரின் சூப்பர் 12 சுற்றுப் போட்டிகளில் ,அவுஸ்திரேலியா அணிக்கெதிரான போட்டியில் ,இலங்கை அணி தோல்வி அடைந்துள்ளது. இந்த போட்டி டுபாய் விளையாட்டரங்கில் நேற்று (28) இடம்பெற்றது. நாணய சுழற்சியில் வெற்றிப் பெற்ற அவுஸ்திரேலியா அணி முதலில் கள தடுப்பில் ஈடுபட்டது. இதற்கமைய முதலில் துடுப்பெடுத்தாடிய இலங்கை அணி 17 ஓவர்கள் நிறைவில் 6 விக்கெட்டுக்களை இழந்து 154 ஓட்டங்களை பெற்றது. இலங்கை அணி சார்ப்பில் குசல் பெரேரா மற்றும் சரித் அசலங்க ஆகியோர் தலா 35 ஓட்டங்களை பெற்றுக் கொண்டதுடன் பானுக ராஜபக்ஷ ஆட்டமிழக்காமால் 33 ஓட்டங்களை பெற்றார். பந்துவீச்சில் மிச்சல் ஸ்டார்க், பெட் கம்மின்ஸ் மற்றும் அடம் ஷம்பா ஆகியோர் தலா 2 விக்கெட்களை வீழ்த்தினர் 155 ஓட்டங்கள் என்ற வெற்றியிலக்கை நோக்கி விளையாடிய அவுஸ்திரேலியா அணி ,நிர்ணயிக்கப்பட்ட 20 ஓவர்கள் நிறைவில் 3 விக்கெட்டுகளை இழந்து 155 ஓட்டங்களை பெற்று வெற்றி பெற்றது. துடுப்பாட்டத்தில் அவுஸ்திரேலிய அணி சார்பில் டேவிட் வேனர் 65 ஓட்டங்களை பெற்றார். பந்துவீச்சில் இலங்கை அணி சார்பில் வனிந்து ஹசரங்க 2 விக்கெட்டுகளை கைப்பற்றினார். ", "URL": "https://www.itnnews.lk/2023/10/05/372520/", "Category": "Breaking News,அண்மைய செய்திகள்,கிரிக்கெட்,விளையாட்டு", "Parent URL": null}