{"Source": "ITN news", "Timestamp": "සැප්තැම්බර් 13, 2023 16:18", "Headline": "British way Popular Awards සම්මාන උළෙල ඔක්තෝබර් 13 නෙළුම් පොකුණ රඟහලේදී", "News Content": "බ්‍රිටිෂ්වේ පොපියුලර් අවෝර්ඩ්ස් උළෙල ඔක්තෝබර් 13 වනදා නෙළුම් පොකුණ රඟහලේ දී පැවැත්වීමට කටයුතු යොදා තිබෙනවා. එම සම්මාන සඳහා නිර්දේශිත නාම ප්‍රකාශයට පත් කිරීම ඊයේ කොළඹ දී සිදු කෙරුණා. බ්‍රිටිෂ්වේ පොපියුලර් අවෝර්ඩ්ස් උළෙල සංවිධාන කෙරෙන්නේ පළමු වරටයි. රූපවාහිනි, ගුවන් විදුලි, සිනමා,  සමාජ මාධ්‍ය ඇතුලු අංශ රැසක් නියෝජනය කරමින් සම්මාන පිරිනැමීමට කටයුතු යොදා තිබෙනවා. ඒ සදහා නිර්දේශ වී සිටින ශිල්පින්ගේ නම් ප්‍රකාශයට පත් කිරීම කොළඹ දී සිදු කෙරුණේ ජ්‍යෙෂ්ඨ රංගන ශිල්පින් වන ශ්‍රියාණි අමරසේන, ශ්‍රියන්ත මෙන්ඩිස් ඇතුලු ප්‍රවීණ කලා ශිල්පින්ගේ සභාගීත්වයෙන්. මෙම සම්මාන උළෙලේ ජනප්‍රියම රූපවාහිනි නාලිකාව සදහා වන අංශයට ස්වාධීන රූපවාහිනිය ද නිර්දේශ වී තිබෙනවා. එමෙන්ම රූපවාහින වැඩසටහන්, ගුවන් විදුලි නාලිකාව, ගුවන් විදුලි වැඩසටහන්, ප්‍රවෘත්ති නිවේදක, නිවේදිකා,  ටෙලි නාට්‍ය ඇතුලු අංශ රැසක් වෙනුවෙන් ස්වාධීන රූපවාහිනියේ ශිල්පින් මෙන්ම නිර්මාණ නිර්දේශ වීම විශේෂත්වයක්. සම්මාන සදහා නිර්දේශ වූවන් තෝරා ගැනීම එස් එම් එස් මනාපයන් මත සිදු කෙරෙනවා. ජනප්‍රිය ශිල්පින් වෙනුවෙන් සම්මාන පිරිනැමීමේ උත්සවය ඔක්තෝබර් 13 වනදා පැවැත්වීමට නියමිතයි.             ", "URL": "https://www.itnnews.lk/2023/10/05/515668/", "Category": "දේශීය පුවත්", "Parent URL": null}