{"Source": "ITN news", "Timestamp": "අගෝස්තු 14, 2023 10:21", "Headline": "මෝටර් රථයක් පැහැරගත් පුද්ගලයන් තුන්දෙනෙකු අත්අඩංගුවට", "News Content": "පුද්ගලයෙකුට පහර දී මෝටර් රථයක් කොල්ලකෑමේ සිද්ධියක් සම්බන්ධයෙන් සැකකරුවන් තුන්දෙනෙකු අත්අඩංගුවට ගෙන තිබෙනවා. ඊයේ පස්වරුවේ කිරිඳිවැල පොලිස් වසමේ බෝගහවත්ත හංදිය ආසන්නයේ දී මෝටර් රථයක් පැහැරගෙන ගොස් තිබුණා. ඒ මෝටර් රථයකින් පැමිණි සැකකරුවන් 3 දෙනෙකු විසිනුයි. මග හරස් කර මහමග ගමන් ගත් මෝටර් රථයක් නවතා එහි රියදුරුට පහර දී එය පැහැරගත් බවට කිරිඳිවැල පොලිසියට පැමිණිලි ලැබී තිබුණා. ඒ අනුව සිදුකළ විමර්ෂණවලදී අදාළ මෝටර් රථය සමග සැකකරුවන් 3න් දෙනෙකු අත්අඩංගුවට ගැනීමට හැකිවී තිබෙනවා. ඔවුන් රදාවාන හා විලිබුලහේනේගම ප්‍රදේශවල පදිංචිකරුවන් බව පොලිසිය පවසනවා. සැකකරුවන් අද දින පූගොඩ මහේස්ත්‍රාත් අධිකරණයට ඉදිරිපත් කිරීමට නියමිතයි.             ", "URL": "https://www.itnnews.lk/2023/10/05/508005/", "Category": "දේශීය පුවත්", "Parent URL": null}