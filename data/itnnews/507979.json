{"Source": "ITN news", "Timestamp": "අගෝස්තු 14, 2023 08:56", "Headline": "හවායි දූපතේ ලැව් ගිනි හේතුවෙන් මියගිය සංඛ්‍යාව 100කට ආසන්නයි", "News Content": "හවායි දූපතේ හටගෙන ඇති ලැව් ගිනි හේතුවෙන් මේ වනවිට ජීවිතක්ෂයට පත්වූ සංඛ්‍යාව 100කට ආසන්න වන බවයි විදෙස් මාධ්‍ය සදහන් කරන්නේ. හවායි දූපතේ කලක් අගනගරය ලෙස හැදින්වූ ලහයිනා නගරය මේ වනවිට සොහොන් බිමක් ආකාරයෙන් දිස්වනවා. ඇමෙරිකා කලාපයේ වසර සියයකට පසු හටගත් වැඩිම මරණ සංඛ්‍යාවක් සිදුවූ ලැව්ගින්න මෙය ලෙස ද හැදින්වෙනවා. මරණ සංඛ්‍යාව තවදුරටත් ඉහළ යාහැකි බවටයි සහන කණ්ඩායම් අනතුරු අගවන්නේ. අධික සුළං හේතුවෙන් ලැව්ගින්න ශීඝ්‍රයෙන් පැතිර යන බවද වාර්තා වනවා. මේ වනවිටත් දහසකට වැඩි පිරිසකගේ නිෂ්චිත තොරතුරු තහවුරු කර ගැනීමට නොහැකි වී තිබෙනවා. ඔවුන් සම්බන්ධකර ගැනීමේ අපහසුතා මතුවීම ඊට හේතුවයි.               ", "URL": "https://www.itnnews.lk/2023/10/05/507979/", "Category": "ජාත්‍යන්තර පුවත්", "Parent URL": null}