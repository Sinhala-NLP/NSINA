{"Source": "ITN news", "Timestamp": "දෙසැම්බර් 29, 2021 15:58", "Headline": "කැලිෆෝනියා ප්‍රාන්තයට වාර්තාගත හිම පතනයක්", "News Content": "ඇමරිකාවේ කැලිෆෝනියා ප්‍රාන්තයට වාර්තාගත හිම පතනයක් සිදුව ඇති බව විදෙස් මාධ්‍ය සදහන් කරනවා. 1970 වසරෙන් පසු කැලිෆෝනියා ප්‍රාන්තයට වැඩිම හිම පතනයක් සිදුවූ අවස්ථාව මෙයයි. ඊයේ දිනයේ දී පමණක් අගල් 193.7 ක පමණ හිම පතනයක් කැලිෆෝනියාවේ ටාහෝ ප්‍ර දේශයට පතනය වී තිබෙනවා. මීට පෙර වැඩිම හිම පතනය ලෙස වාර්තා වන්නේ අගල් 179 ක්. ප්‍රවාහන කටයුතු සම්පූර්ණයෙන්ම ඇණහිට ඇති අතර ප්‍ර දේශ රැසක විදුලි බලය ද බිද වැටී තිබෙනවා. ගුවන් ගමන් ද තාවකාලිකව අත්හිටුවීමටයි බලධාරීන් පියවර ගෙන ඇත්තේ. අත්‍යවශ්‍යම කරුණකට හැර නිවෙස්වලින් පිටතට පැමිණීමෙන් වලකින ලෙස බලධාරීන් ඉල්ලා සිටිනවා.     ", "URL": "https://www.itnnews.lk/2023/10/05/385568/", "Category": "ජාත්‍යන්තර පුවත්", "Parent URL": null}