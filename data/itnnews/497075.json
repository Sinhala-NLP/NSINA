{"Source": "ITN news", "Timestamp": "ජූලි 3, 2023 17:59", "Headline": "ශ්‍රී ලංකාවේ කොමියුනිස්ට් පක්ෂයේ 80 වන සංවත්සර සැමරුම", "News Content": "ශ්‍රී ලංකාවේ කොමියුනිස්ට් පක්ෂයේ 80 වන සංවත්සර සැමරුම මහරගම ජාතික තරුණ මධ්‍යස්ථානයේදී පැවැත්වුණා. අරගලයක අනාගතයකට ආලෝකයකි තේමාවෙන් මෙවර සංවත්සර සැමරුම සංවිධාන කර තිබුණා. කොමියුනිස්ට් පක්ෂ සභාපති ඩියු ගුණසේකර හා ප්‍රධාන ලේකම් වෛද්‍ය ජී.වීරසිංහ මහතා යන මහත්වරුන්ගේ ආරාධනයෙන් වාමාංශික දේශපාලන පක්ෂ රැසක නියෝජිතයින් මීට එක්ව සිටියා. විදේශීය වාමාංශික දේශපාලන පක්ෂ නියෝජිතයින් පිරිසක් ද මෙවර සංවත්සර සැමරුමට එක්ව සිටින අයුරු දක්නට ලැබුණා. ", "URL": "https://www.itnnews.lk/2023/10/05/497075/", "Category": "දේශීය පුවත්", "Parent URL": null}