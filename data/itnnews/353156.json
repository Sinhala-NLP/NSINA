{"Source": "ITN news", "Timestamp": "ஜூலை 31, 2021 12:31", "Headline": "அவுஸ்திரேலியாவில் அமுல்ப்படுத்தப்பட்டுள்ள முடக்கம் மேலும் நீடிப்பு", "News Content": "அவுஸ்திரேலியாவின் நிவ் சவுத்வேல்ஸ் பிராந்தியத்தில் அமுல்ப்படுத்தப்பட்டுள்ள முடக்கம் மேலும் நீடிக்கப்பட்டுள்ளதால் அதற்கெதிராக மக்கள் ஆர்ப்பாட்டத்தை முன்னெடுத்துள்ளனர். இதன் காரணமாக பாதுகாப்பை பலப்படுத்த நிவ் சவுத் வேல்ஸ் பொலிஸார் நடவடிக்கை எடுத்துள்ளனர். வேகமாக பரவும் டெல்ட்டா திரிபு தொற்று காரணமாக குறித்த மாநிலத்தில் நாளாந்தம் பதிவாகும் கொரோனா நோயாளர்களின் எண்ணிக்கை அதிகரித்துள்ளது. 24 மணித்தியாலங்களில் மாத்திரம் 210 புதிய தொற்றாளர்கள் இனங்காணப்பட்டுள்ளனர். நிவ் சவுத் வேல்ஸ் மாநிலத்தில் இதுவரை மூவாயிரத்து 190 பேர் கொவிட் தொற்றுக்குள்ளாகியுள்ளனர். நிலமையை கவனத்திற்கொண்டு எதிர்ப்பு நடவடிக்கைகளில் ஈடுபடுவதை தவிர்த்து பொதுமக்கள் வீடுகளிலேயே இருக்குமாறு மாநில அதிகாரிகள் அறிவுறுத்தியுள்ளனர். ", "URL": "https://www.itnnews.lk/2023/10/05/353156/", "Category": "Breaking News,சர்வதேச செய்திகள்", "Parent URL": null}