{"Source": "ITN news", "Timestamp": "සැප්තැම්බර් 23, 2021 10:44", "Headline": "අය වැය සඳහා යෝජනා ලබා ගැනීම ග්‍රාම නිලධාරි කොට්ඨාශ මට්ටමෙන් ඇරඹෙයි", "News Content": "රටේ සියලු ක්ෂේත්‍රවල පුනර්ජීවනයක් ඇති කිරීමේ අරමුණින් ලබන වසරේ අය වැය සදහා යෝජනා ලබා ගැනීම ග්‍රාම නිලධාරි කොට්ඨාශ මට්ටමෙන් ආරම්භ කර තිබෙනවා. ජීවනෝපාය සංවර්ධනය පොදු යටිතල පහසුකම් සංවර්ධනය,  පරිසර හා තිරසර සංවර්ධනය මෙන්ම සමාජ සුබ සාධනය හා සමාජ සංවර්ධනය යන අංශ ඔස්සේ මෙම යෝජනා ලබා ගැනීම සිදු වනවා. 2022 වසර තුළ සම්පූර්ණයෙන්ම වැඩ ආරම්භ කර අවසන් කළ හැකි ව්‍යාපෘති සදහා ප්‍රමුඛතාව ලබා දෙමින් මෙම යෝජනා ලබා ගැනීම සිදු වනවා. එහිදී එක් ග්‍රාම නිලධාරි වසමක් වෙනුවෙන් රුපියල් මිලියන 30 ක මූල්‍ය ප්‍රතිපාදන වෙන් කිරීමටයි සැලසුම් කර ඇත්තේ. ඒ යටතේ කැස්බෑව මැතිවරණ කොට්ඨාශයේ යෝජනා ලබා ගැනීම අමාත්‍ය ගාමිණි ලොකුගේ මහතාගේ ප්‍රධානත්වයෙන් සිදු වුණා.         ", "URL": "https://www.itnnews.lk/2023/10/05/364434/", "Category": "දේශීය පුවත්", "Parent URL": null}