{"Source": "ITN news", "Timestamp": "මාර්තු 3, 2023 15:41", "Headline": "වනවාටු රාජ්‍යය භූමිකම්පා දෙකකින් සහ සුළි කුණාටු දෙදකින් පීඩා විඳියි", "News Content": "වනවාටු රාජ්‍ය  භූමිකම්පා දෙකකින් සහ සුළි කුණාටු දෙකකින් පීඩාවට පත්ව තිබෙනවා. පැසිෆික් සාගරයේ දූපත් සමූහයකින් සමන්විත වනවාටු රාජ්‍ය පසුගිය සතිය පුරාම සුළි කුණාටු දෙකකින් පීඩාවට පත්වුණා. අද දිනයේදී වනවාටු රාජ්‍ය තුළ භූමිකම්පා දෙකක් වාර්තා වී ඇති අතර ඒවායෙහි ප්‍රබලත්වය පිළිවෙලින් රිච්ටර් පරිමාණ ඒකක 6.5ක් සහ 5.4 ක් බවයි වාර්තා වන්නේ. පසුගියදින කිහිපය පුරාම පැයට කිලෝමීටර 130කට වැඩි සුළං සහිත සුළි කුණාටු වනවාටු රාජ්‍ය හරහා හමා ගිය අතර දේපල හානි විශාල වශයෙන් සිදුව තිබෙනවා. සුළි කුණාටුව හා භූමිකම්පා හේතුවෙන් විපතට පත්වූවන් සම්බන්ධයෙන් තවමත් පැහැදිලි තොරතුරු වාර්තා වන්නේ නැහැ. ", "URL": "https://www.itnnews.lk/2023/10/05/465028/", "Category": "Breaking News,දේශීය පුවත්", "Parent URL": null}