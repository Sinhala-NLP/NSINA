{"Source": "ITN news", "Timestamp": "ජූලි 17, 2023 14:25", "Headline": "අධික උණුසුම මහද්වීප තුනකට දැඩි බලපෑම්", "News Content": "අධික උණුසුම මහද්වීප තුනකට බලපෑම් එල්ල කර තිබෙනවා. ඒ හේතුවෙන් ලැව්ගිනි රැසක් ද ව්‍යාප්ත වෙමින් පවතිනවා. ආසියා යුරෝපා හා උතුරු ඇමෙරිකා මහද්වීප වලට අධික උෂ්ණත්වය දැඩි බලපෑම් එල්ලකර තිබෙනවා. වතිකානු රාජ්‍යයේ 15,000කට අධික පිරිසක් පාප් වහන්සේගේ දේවමෙහෙය සදහා එක්ව සිටියේ දැඩි අව්රෂ්මිය මධ්‍යයේයි. දකුණුදිග යුරෝපාකරයේ ප්‍රංශය ඉතාලිය ඇතුළු රටවල් රැසක් උෂ්ණත්වය සෙල්සියස් අංශක 45ක සාමාන්‍ය අගයක් ගෙන තිබෙනවා. ඉන්දියාවේ ප්‍රදේශ රැසක උෂ්ණත්වය ද වැඩි අගයක් ගන්නා බවයි වාර්තා වන්නේ. ජපානයේ ද බොහෝ පිරිසක් අධික උණුසුමෙන් පීඩා විදිනවා. මේ අතර උතුරු ඇමෙරිකා මහද්වීපයේ ඇරිසෝනා ප්‍රාන්තය හා කැනඩාවේ ප්‍ර දේශ රැසක ද ලැව්ගිනි තත්ත්වයන් ඇතිව තිබෙනවා. ඩෙත් වැලි ප්‍රදේශයේ උෂ්ණත්වය සෙල්සියස් අංශක 47.2 ඉක්මවූ බවයි වාර්තා වන්නේ.   ", "URL": "https://www.itnnews.lk/2023/10/05/500535/", "Category": "ජාත්‍යන්තර පුවත්", "Parent URL": null}