{"Source": "ITN news", "Timestamp": "ජූනි 11, 2021 13:22", "Headline": "සිව් හැවිරිදි දරුවෙකුට මත්පැන් පානයට දුන් තරුණයා අත්අඩංගුවට", "News Content": "පෑලියගොඩ, නුගේ පාර ප්‍රදේශයේ දී වයස අවුරුදු 4ක දරුවෙකුට බීර වර්ගයේ මත්පැන් පානය කිරීමට දුන් පුද්ගලයෙකු පොලීසිය විසින් අත්අඩංගුවට ගෙන තිබෙනවා. මෙලෙස අත්අඩංගුවට පත් තැනැත්තා 25 හැවිරිදි තරුණයෙක් වන අතර ඔහු දරුවාට බීර පානය දෙන අයුරු දැක්වෙන වීඩියෝවක් සමාජ මාධ්‍ය ඔස්සේ සංසරණය වුණා. එම විඩියෝව ඔස්සේ කරන ලද පරීක්ෂණ වලින් අනතුරුව තරුණයා අත්අඩංගුවට ගත් බවයි පොලිස් මාධ්‍ය ප්‍රකාශක, නියෝජ්‍ය පොලිස්පති අජිත් රෝහණ මහතා පවසා සිටියේ. අත්අඩංගුවට ගත් සැකකරු අද (11) දින අධිකරණය වෙත ඉදිරිපත් කිරීමට නියමිත අතර සිද්ධිය සම්බන්ධයෙන් පෑලියගොඩ පොලීසිය තවදුරටත් පරීක්ෂණ සිදුකරයි. ", "URL": "https://www.itnnews.lk/2023/10/05/342058/", "Category": "Breaking News,දේශීය පුවත්", "Parent URL": null}