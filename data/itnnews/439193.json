{"Source": "ITN news", "Timestamp": "ඔක්තෝබර් 7, 2022 09:44", "Headline": "මිනුවන්ගොඩ ත්‍රිත්ව ඝාතනයට සම්බන්ධ සැකකරුවන් 6 දෙනෙකු අත්අඩංගුවට", "News Content": "මිනුවන්ගොඩ ත්‍රිත්ව ඝාතනය සම්බන්ධයෙන් සැකකරුවන් 6 දෙනෙකු මේ වනවිට  අත්අඩංගුවට ගෙන තිබෙනවා. මිනුවන්ගොඩ ගමන්ගෙදර  ප්‍රදේශයේ නිවසක් තුළදී ඊයේ අලුයම මෙම වෙඩි තැබීම සිදුව තිබුණා.දෙපාර්ශවයක් අතර දීර්ඝකාලීනව පවතින ගැටුමක් ඝාතනවලට මුල් වී ඇති බවයි හෙළි වුණේ. ටී 56 ගිනි අවියකින් වෙඩි තැබීම සිදුකර ඇති අතර මෙසේ ඝාතනයට ලක්වූයේ  51 ක් හැවිරිදි පියෙකු හා 23 හැවිරිදි හා 24  හැවිරිදි පුතුන් දෙදෙනායි. සිද්ධිය සැලසීමත් සමඟ වහා ක්‍රියාත්මක වූ පොලීසිය සහ විශේෂ කාර්ය බලකාය මේ සම්බන්ධයෙන් සැකකරුවන් තුන් දෙනෙකු ඊයේ දහවල් අත්අඩංගුවට ගත්තා. ඒ ගලේවෙල ප්‍රදේශයේදීයී. ප්‍රධාන සැකකරු වන 4 වන සැකකාර පුද්ගලයා අත්අඩංගුවට ගැනුනේ ඊයේ රාත්‍රියේ ගිරිඋල්ල ප්‍රදේශයේදීයී. අද පෙරවරුවේද  ඊට සම්බන්ධ සැකකරුවන් දෙදෙනකු අත්අඩංගුවට ගැනුනා. ඔවුන් අත්අඩංගුවට ගැනුනේ දිවුලපිටිය බඩල්ගම ප්‍රදේශයේදීයී.     ", "URL": "https://www.itnnews.lk/2023/10/05/439193/", "Category": "Breaking News,දේශීය පුවත්", "Parent URL": null}