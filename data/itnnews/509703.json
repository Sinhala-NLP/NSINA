{"Source": "ITN news", "Timestamp": "අගෝස්තු 21, 2023 05:44", "Headline": "මහනුවර ඇසළ පෙරහැර මංගල්‍යයේ පළමු කුඹල් පෙරහැර අද", "News Content": "ඇසල පෙරහැර මංගල්‍යයේ පළමු කුඹල් පෙරහැර අද රාත්‍රියේ වීථි සංචාරය කෙරෙනවා. සිව්මහා දේවාල අවසන් අභ්‍යන්තර පෙරහැර ඊයේ රාත්‍රියේ වීථි සංචාරය කළා. මහනුවර ඓතිහාසික කතරගම දේවාලයේ බස්නායක නිලමේ දමින්ද බණ්ඩාර උඩුරාවන මහතාගේ ප්‍රධානත්වයෙන් කතරගම දේවාල අවසන් අභ්‍යන්තර පෙරහැර පුරාණ චාරිත්‍රානුකූලව පැවැත්වුණා. පළමු කුඹල් පෙරහැර අද රාත්‍රියේ පැවැත්වුණ අතර එය දළදා මාලිගය ඉදිරිපිටින් පස්වරු 7.10ට යෙදෙන සුබ මොහොතෙන් ගමන් ආරම්භ කිරීමට නියමිතයි. පෙරහැර දළදා වීථිය,  ඩීඑස් සේනානායක වීථිය,  පන්සල පාර, දේව වීථිය,  කොළඹ වීථිය,  යටි නුවර වීථිය ඔස්සේ ගමන් කර රජ වීථියෙන් ඉහළට විත් ගෙවැදීමට නියමිතයි. කුඹල් පෙරහැර අද සිට ලබන 25 වනදා දක්වා පැවැත්වෙනවා. අනතුරුව රන්දෝලි පෙරහැර 26 වනදා සිට පැවැත්වෙන අතර අවසන් රන්දෝලි පෙරහැර පැවැත්වෙන්නේ ලබන 30 වනදායි.       ", "URL": "https://www.itnnews.lk/2023/10/05/509703/", "Category": "Breaking News,දේශීය පුවත්,නවතම පුවත්", "Parent URL": null}