{"Source": "ITN news", "Timestamp": "மே 15, 2021 12:50", "Headline": "மேல்மாகாணத்தையடுத்து மேலும் 3 மாவட்டங்களில் கொவிட் தெடுப்பூசி திட்டம் விரைவில் ஆரம்பம்…", "News Content": "மேல்மகாணத்தில் மாத்திரமே தற்போது கொவிட் தடுப்பூசி ஏற்றும் பணிகள் முன்னெடுக்கப்பட்டு வருவதாக சுகாதார அமைச்சர் பவித்ரா வண்ணியாராச்சி தெரிவித்துள்ளார். இதற்கமைய மேல்மாகாணத்தில் இதுவரை 11 இலட்சத்துக்கும் அதிமானோருக்கு தடுப்பு மருந்து ஏற்றப்பட்டுள்ளது. முழு நாட்டிலிருந்தும் கொரோனா தொற்று பரவலை முற்றாக இல்லாமல் செய்யும் நோக்கில் சனத்தொகையில் 13 மில்லியன் மக்களுக்கு தடுப்பு மருந்தை வழங்க திட்டமிடப்பட்டுள்ளது. 30 வயதுக்கும் மேற்பட்டவர்களுக்கு கொவிட் தடுப்பூசி வழங்கப்படுகிறது. மேல்மாகாணத்தில் குறித்த பணிகள் நிறைவடைந்ததன் பின்னர் கண்டி, குருநாகல், இரத்தினபுரி ஆகிய மாவட்டங்களில் தடுப்பு மருந்து ஏற்றும் பணிகள் ஆரம்பிக்கப்படும். நாட்டுக்கு கிடைக்கப்பெறும் தடுப்பூசிகளின் எண்ணிக்கைக்கமைய நாட்டின் ஏனைய மாவட்டங்களிலும் தடுப்பு மருந்து ஏற்றும் நடவடிக்கை ஆரம்பிக்க எதிர்பார்த்துள்ளதாக சுகாதார அமைச்சர் பவித்ரா வண்ணியாராச்சி மேலும் தெரிவித்துள்ளார். இதேவேளை ரயில் சேவையில் நேரடியாக தொடர்புப்படும் ஊழியர்களுக்கு தடுப்பூசி ஏற்றும் பணிகள் விரைவாக முன்னெடுக்கப்படாவிடின் நாளை மறுதினம் முதல் ரயில் சேவைகள் பெற மாட்டாதென அறிவிக்கப்ட்டுள்ளது. ரயில் கட்டுப்பாட்டாளர்கள் சங்கம் இந்த அறிவிப்பை வெளியிட்டுள்ளது. ரயில் இயக்குனர்கள், சாரதி உதவியாளர்;கள், ரயில் கட்டுப்பாட்டாளர்கள், ரயில் நிலைய பொறுப்பதிகாரிகள். பயணச்சீட்டு பரிசோதகர்கள் உள்ளிட்டோருக்கு உடனடியாக தடுப்பூசி செலுத்தப்படவேண்டுமென சங்கத்தின் பிரதம செயலாளர் மனுர பீரிஸ் வலியுறுத்தியுள்ளார். பயணக்கட்டுப்பாடு காரணமாக நாளை மறுதினம் வரை ரயில் சேவைகள் இடைநிறுத்தப்பட்டுள்ளன. எனினும் தடுப்பூசி செலுத்தப்படாவிடின் பயணக்கட்டுப்பாடு நீக்கப்பட்டதன் பின்னரும் ரயில் சேவைகளை தாம் முன்னெடுக்கப்போவதில்லையென அவர் குறிப்பிட்டுள்ளார். ", "URL": "https://www.itnnews.lk/2023/10/05/337124/", "Category": "Breaking News,தேசிய செய்திகள்", "Parent URL": null}