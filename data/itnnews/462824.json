{"Source": "ITN news", "Timestamp": "பிப்ரவரி 23, 2023 15:52", "Headline": "வெளிநாட்டு சுற்றுலா பயணியை செருப்பால் தாக்கிய நபர் கைது", "News Content": "பண்டாரவளையில் இருந்து எல்ல நோக்கி ரயிலில் பயணித்த வெளிநாட்டு சுற்றுலாப் பெண் ஒருவரை செருப்பால் தாக்கிய நபரை பொலிஸார் கைது செய்துள்ளனர்.\nசந்தேகநபர் இன்று (23) காலை கைது செய்யப்பட்டதாக பண்டாரவளை பொலிஸார் தெரிவித்தனர். சந்தேகநபர் வெளிநாட்டுப் பெண்ணை செருப்பால் தாக்கும் காணொளிகள் நேற்று (22) சமூக ஊடகங்களில் பரவலாகப் பரப்பப்பட்டன.\nசந்தேக நபர் இன்று பண்டாரவளை நீதவான் நீதிமன்றில் ஆஜர்படுத்தப்படவுள்ளார். ", "URL": "https://www.itnnews.lk/2023/10/05/462824/", "Category": "Breaking News,தேசிய செய்திகள்", "Parent URL": null}