{"Source": "ITN news", "Timestamp": "මාර්තු 26, 2022 15:29", "Headline": "යුක්රේන ජනාධිපති ගෝලීය නායකයන්ගේ දෝහා සමුළුව අමතයි", "News Content": "යුක්රේන ජනාධිපති සෙලෙන්ස්කි ගෝලීය නායකයන්ගේ දෝහා සමුළුව අමතනු ලැබුවා. කටාර් රාජ්‍යයේ පැවති මෙම සමුළුවට ඛනිජ තෙල් නිෂ්පාදනය කරන රටවල්වල නායකයන් රැසක් එක්ව සිටියා. සමුළුව අමතමින් යුක්රේන ජනාධිපති කියා සිටියේ රුසියානු තෙල් සහ ගෑස් ලබා ගැනීම නතර කිරීමට යුරෝපය ගත් තීරණයත් සමග යුරෝපයේ ස්ථාවරත්වය වෙනුවෙන් මැදපෙරදිග දායකත්වය අවශ්‍ය බවයි. ලෝකයේ කිසිම රටකට ඉන්ධන හෝ බලශක්තිය ආයුධයක් ලෙස භාවිත කිරීමට ඉඩ නොතැබිය යුතු බවත් සෙලෙන්ස්කි සමුළුව අමතමින් කියා සිටියා.     ", "URL": "https://www.itnnews.lk/2023/10/05/404062/", "Category": "ජාත්‍යන්තර පුවත්", "Parent URL": null}