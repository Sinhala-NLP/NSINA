{"Source": "ITN news", "Timestamp": "ඔක්තෝබර් 28, 2022 09:36", "Headline": "උගන්ඩාවේ කම්පාලා නුවර ඉබෝලා වෛරසය පැතිරයෑමේ දැඩි අවදානමක්", "News Content": "උගන්ඩාවේ කම්පාලා නුවර ඉබෝලා වෛරසය පැතිරයෑමේ දැඩි අවදානමක් මතු වී තිබෙනවා. කම්පාලා නුවර පාසල් සිසුන් 6 දෙනෙකුට ඉබෝලා වෛරසය වැලදී ඇති බව සොයා ගැනීමත් සමඟින් උගන්ඩා රජය දැඩි පාලන ක්‍රියාමාර්ග ගෙන තිබෙනවා. මේ වන විට ප්‍රදේශ කිහිපයක සංචරණ සීමා පනවා ඇති බවයි විදෙස් මාධ්‍ය සඳහන් කළේ. පසුගිය දින කිහිපය තුළ දී පුද්ගලයන් 15 දෙනෙකුට වැඩි පිරිසකට ඉබෝලා වෛරසය වැලදී ඇති බව උගන්ඩා සෞඛ්‍ය බලධාරීන් හඳුනා ගත්තා.  ඉබෝලා වෛරසය වැලදෙන පුද්ගලයන්ගෙන් අඩකට වැඩි සංඛ්‍යාවක් මිය යෑමේ තත්ත්වයක් පවතිනවා.   ", "URL": "https://www.itnnews.lk/2023/10/05/442803/", "Category": "Breaking News,ජාත්‍යන්තර පුවත්", "Parent URL": null}