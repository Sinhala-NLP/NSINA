{"Source": "ITN news", "Timestamp": "ඔක්තෝබර් 17, 2022 10:49", "Headline": "නායයාම් පූර්ව අනතුරු ඇගවිම් නිවේදන තවදුරටත් ක්‍රියාත්මකයි", "News Content": "දිස්ත්‍රික් 6කට පනවා ඇති නායයාමේ අනතුරු ඇගවිම් තවදුරටත් බලාත්මක බව ජාතික ගොඩනැගිලි පර්යේෂණ සංවිධානය පවසනවා. කළුතර,  නුවරඑළිය,  රත්නපුර දිස්ත්‍රික්කවල ඇතැම් ප්‍රදේශවලට රතු නිවේදන නිකුත් කර ඇති අතර කෑගල්ල කොළඹ සහ ගාල්ල යන දිස්ත්‍රික්කවලට නායයාම් දෙවන මට්ටමේ නිවේදන නිකුත් කර තිබෙනවා. පසුගිය දින කීපයේ ජීවිත හානි වාර්තා වූයේ පස් කදු කඩාවැටීම හේතුවෙන් බැවින් එවැනි අවධානමක් පවතින ප්‍රදේශවල ජනතාව දැඩි විමසිල්ලෙන් සිටින ලෙස ආපදා කළමනාකරණ මධ්‍යස්ථානය දැනුම් දෙනවා. ", "URL": "https://www.itnnews.lk/2023/10/05/440938/", "Category": "Breaking News,දේශීය පුවත්", "Parent URL": null}