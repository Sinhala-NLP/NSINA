{"Source": "ITN news", "Timestamp": "මැයි 25, 2022 18:17", "Headline": "අගමැති අත්‍යවශ්‍ය හා හිඟ ඖෂධ පිළිබඳ ලේඛනයක් කැඳවයි", "News Content": "ශ්‍රී ලංකාව තුළ පවතින අත්‍යවශ්‍ය ඖෂධ වර්ග සහ හිග ඖෂධ වර්ග පිළිබද ලේඛනයක් වහා ඉදිරිපත් කරන ලෙස අග්‍රාමාත්‍යවරයා සෞඛ්‍ය අමාත්‍යාංශයට උපදෙස් දී තිබෙනවා. ඒ සෞඛ්‍ය බලධාරින් සමග අග්‍රාමාත්‍ය කාර්යාලයේ පැවති සාකච්ඡාවකදීයි. අත්‍යවශ්‍ය ඔෟෂධ වර්ග 76 ක හිගයක් පවතින බව මෙහිදී අනාවරණය වුණා. ඉන්දීය ණය පහසුකම් යටතේ ශ්‍රීලංකාවට ලැබුණු ඇමෙරිකා ඩොලර් මිලියන 200 ක් පමණ අත්‍යවශ්‍ය ඖෂධ සදහා රුපියල් වලින් ගෙවීමට දෙරට අතර සිදු කළ සාකච්ඡාවකදී එකග වූ බවද රනිල් වික්‍රමසිංහ මහතා මෙහිදී සදහන් කළා. එමෙන්ම ප්‍රංශ රජය මගින් හෙද ආධාර ලෙස ලබාදීමට නියමිත ඖෂධ හා නිර්වින්දන උපකරණ තොගය හේතුවෙන් දිවයිනේ සියලු හදිසි ශල්‍යාගාර ඒකක දින 90 ක කාලයක් දක්වා අඛණ්ඩව පවත්වාගෙන යා හැකි බවයි මෙහිදී අමාත්‍ය කෙහෙළිය රඹුක්වැල්ල මහතා සදහන් කළේ. කඩිනමින් ඖෂධ මිලදී ගැනීම සදහා අවශ්‍ය කටයුතු වෙනුවෙන් ඖෂධ නියාමන අධිකාරි පනත සංශෝධනය සදහා ස්වාධීන කමිටුවක්ද පත් කර තිබෙනවා. ", "URL": "https://www.itnnews.lk/2023/10/05/413166/", "Category": "Breaking News,දේශීය පුවත්", "Parent URL": null}