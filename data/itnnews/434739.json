{"Source": "ITN news", "Timestamp": "සැප්තැම්බර් 13, 2022 17:18", "Headline": "ඉන්ධන නැව් ප්‍රමාද ගාස්තු USD මිලියන 432ක් ගෙවූ කතාව බොරු – CPC", "News Content": "ඉන්ධන නැව් තුනකට ප්‍රමාද ගාස්තු ලෙස ඇමරිකා ඩොලර් මිලියන 432ක් ගෙවා ඇති බවට පළ වූ වාර්තා අසත්‍ය බව ලංකා ඛනිජ තෙල් නීතිගත සංස්ථාව පවසනවා. විශේෂ නිවේදනයක් නිකුත් කරමින් එම සංස්ථාව මේ බව නිවේදනය කළා. ලංකා ඛනිජ තෙල් නීතිගත සංස්ථාව  මගින් මෙරටට ඩීසල් හා බොරතෙල් අඩංගු නෞකා තුනක් ආනයන කළ අතර එම නෞකා කොළඹ වරායට සේන්දු වි තිබෙනවා. ඉන් ඩීසල් නෞකාව සදහා ගෙවිම් සිදු කිරීමට අවශ්‍ය පියවර ගෙන ඇති බවයි ඛනිජ තෙල් නීතිගත සංස්ථාව පවසන්නේ. ඉන් එක් නෞකාවකට අර්ධ වශයෙන් ගෙවීම් සිදුකර ඇති අතර එහි ඩීසල් ගොඩ බෑම ආරම්භ කර තිබෙනවා. අනිත් ඩීසල් නෞකාවේ ඩීසල් ගොඩබෑමට අවශ්‍ය කටයුතු ද පිළියෙල කරමින් පවතින බවයි ඛනිජ තෙල් නීතිගත සංස්ථාව නිකුත් කළ නිවේදනයේ සදහන් වන්නේ. ඉන්ධන නෞකා සදහා කිසිදු ප්‍රමාද ගාස්තුවක් ගෙවා නොමැති අතර ඇමරිකා ඩොලර් මිලියන 432ක් ගෙවා ඇති බවට පළ වන වාර්තා මුළු මනින්ම පදනම් විරහිත බව ද එම නිවේදනයෙන් අවධාරණය කර තිබෙනවා.    ", "URL": "https://www.itnnews.lk/2023/10/05/434739/", "Category": "Breaking News,දේශීය පුවත්", "Parent URL": null}