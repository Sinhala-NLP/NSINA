{"Source": "ITN news", "Timestamp": "மார்ச் 21, 2023 09:56", "Headline": "கிராமப்புற எரிபொருள் நிரப்பு நிலையங்கள் மூடப்படும் அபாயம்", "News Content": "கிராமப்புற எரிபொருள் நிரப்பு நிலையங்கள் மூடப்படும் அபாயம் ஏற்பட்டுள்ளதாக  எரிபொருள் நிரப்பு நிலைய உரிமையாளர்கள் சுட்டிக்காட்டுகின்றனர்.\nகிராமப்புற எரிபொருள் நிரப்பு நிலையங்களில் எரிபொருள் விற்பனை மிகவும் குறைவாகவே காணப்படுவதாகவும் இதன் காரணமாக எரிபொருள் இருப்புக்களை கொள்வனவு செய்வதற்கு தேவையான பணத்தை எரிபொருள் நிரப்பு நிலைய உரிமையாளர்கள் பெற முடியவில்லை எனவும் அவர்கள் கூறுகின்றனர். இந்நிலை தொடருமானால் கிராமிய எரிபொருள் நிரப்பு நிலையங்களை மூட வேண்டிய நிலை ஏற்படும் என எரிபொருள் நிரப்பு நிலைய உரிமையாளர்கள் சங்கத்தின் பேச்சாளர் ஒருவர் தெரிவித்துள்ளார். இதேவேளை, இலங்கையில் கடந்த ஆண்டு ஜனவரி மற்றும் இந்த ஆண்டு ஜனவரி வரையிலான காலப்பகுதியில் எரிபொருள் விற்பனை 30% முதல் 70% வரை குறைந்துள்ளதாக எரிசக்தி அமைச்சு அண்மையில் தெரிவித்துள்ளது.\nஅவற்றுள் மண்ணெண்ணெய் விற்பனையானது அதிகபட்சம் 70% வீதம் குறைந்துள்ளது . லங்கா ஆட்டோ டீசல் விற்பனை 50% குறைந்துள்ளதுடன் பெற்றோல் விற்பனையும் 30% குறைந்துள்ளது ", "URL": "https://www.itnnews.lk/2023/10/05/469810/", "Category": "Breaking News,தேசிய செய்திகள்", "Parent URL": null}