{"Source": "ITN news", "Timestamp": "පෙබරවාරි 10, 2023 16:32", "Headline": "ඇමෙරිකාවේ ප්‍රාන්ත කිහිපයක ඉඩම් මිලදී ගැනීම චීන ජාතිකයින්ට තහනම් වෙයි", "News Content": "ඇමෙරිකාවේ ප්‍රාන්ත කිහිපයක් චීන ජාතිකයන්ට තම ප්‍රාන්තවල ඉඩම් මිලදී ගැනීම තහනම් වී තිබෙනවා. චීන ජාතිකයන්ට පමණක් නොව රුසියානුවන් ඉරාන ජාතිකයන් සහ උතුරු කොරියානුවන්ට ද ඇමෙරිකාවේ ඉඩම් මිලදී ගැනීම තහනම් වනවා. පසුගියදා ටෙක්සාස් ප්‍රාන්තයේ මෙම නීතිය ක්‍රියාත්මක කිරීම ප්‍රධාන වශයෙන් ආරම්භ වුණා. ටෙක්සාස්වල පමණක් නොව ෆ්ලොරීඩාව, අර්කන්සාස් , දකුණු ඩකෝටාව ඇතුළු තවත් ප්‍රාන්ත 08 ක විදේශීය ජාතිකයන් ද ඉඩම් මිලදී ගැනීම තහනම් කිරීම පිළිබඳ නීති සම්පාදනයට පියවර ගනිමින් තිබෙනවා. විශේෂයෙන්ම ටෙක්සාස් ප්‍රාන්තයේ මිලියන 1.4 ක ජනතාවක් ආසියානු ජනතාව වන අතර එයින් දෙලක්ෂ විසිතුන්දහස් පන්සීයක්ම චීන ජාතික යන් බව ඇමෙරිකානු දත්ත සටහන් පෙන්වා දෙනවා.     ", "URL": "https://www.itnnews.lk/2023/10/05/460190/", "Category": "ජාත්‍යන්තර පුවත්", "Parent URL": null}