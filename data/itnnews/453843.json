{"Source": "ITN news", "Timestamp": "ජනවාරි 4, 2023 16:40", "Headline": "ට්‍රාන්ස්ෆෝමර්වල තිබෙන තඹ කම්බි සොරකම් කළ කල්ලියක් අත්අඩංගුවට", "News Content": "ට්‍රාන්ස්ෆෝමර්වල තිබෙන තඹ කම්බි සොරකම් කිරීමේ නිරත කල්ලියක් අත්අඩංගුවට ගැනීමට බඩල්ගම පොලීසිය සමත්වුණා. විදුලිය විසන්ධි කරන අවස්ථාවල දී මෙම කණ්ඩායම ට්‍රාන්ස්ෆෝමර් අසලට පැමිණ සොරකම සිදුකර තිබෙනවා. එය මෙහෙයවා ඇත්තේ විදුලි පුද්ගලික සමාගමක සේවය කරන කාර්මික ශිල්පියෙකු බව විමර්ශනවලදී හෙළිවුණා. මෙසේ සොරකම් කළ රුපියල් ලක්ෂ 50 ට අධික වටිනාකමකින් යුත් තඹ කම්බි තොගයක් සොයාගත්තා. ත්‍රි රෝද රථයකින් තඹ කම්බි තොගය රැගෙන යමින් සිටියදීයි පොලීසිය සොයාගෙන ඇත්තේ. සිද්ධිය සම්බන්ධයෙන් සැකකරුවන් දෙදෙනෙකු අත්අඩංගුවට ගත්තා. විදුලිය විසන්ධි කළ අවස්ථාවල දී ප්‍රදේශවාසීන්ට සැකයක් ඇති නොවන අයුරින් ඔවුන් සොරකම සිදුකර තිබෙනවා.     ", "URL": "https://www.itnnews.lk/2023/10/05/453843/", "Category": "Breaking News,දේශීය පුවත්", "Parent URL": null}