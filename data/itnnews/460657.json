{"Source": "ITN news", "Timestamp": "පෙබරවාරි 13, 2023 13:16", "Headline": "ඡන්ද දායකයින්ට මැතිවරණ කොමිෂන් සභාවෙන් විශේෂ නිවේදනයක්", "News Content": "පළාත් පාලන ආයතන ඡන්ද විමසීමේ දී ඡන්ද දායකයන් තම අනන්‍යතාව තහවුරු කිරීම අත්‍යවශ්‍ය වනවා. පුද්ගලයන් ලියාපදිංචි කිරීමේ දෙපාර්තමේන්තුව මගින් නිකුත් කර ඇති ජාතික හැදුනුම්පතට අමතරව වලංගු ගමන් බල පත්‍රය, ලියදුරු බලපත්‍රය, රාජ්‍ය සේවා විශ්‍රාමික හැඳුනුම්පත වැඩිහිටි හැඳුනුම්පත, පූජ්‍ය පූජක හැඳුනුම්පත, ජාතික හැඳුනුම්පත් තොරතුරු තහවුරු කිරිමේ ලිපිය, මෝටර් රථ ප්‍රවාහන දෙපාර්තමේන්තුව නිකුත් කළ තාවකාලික රියදුරු බලපත්‍රය හෝ මැතිවරණ කොමිෂන් සභාව නිකුත් කළ විශේෂ හැඳුනුම්පත අනන්‍යතාව තහවුරු කිරිම සඳහා ඉදිරිපත් කළ හැකි බවයි මැතිවරණ කොමිෂන් ස‍භාව නිවේදනය කරන්නේ. මෙම ලියවිලි හැර වෙනත් හැඳුනුම්පතක්, සහතික කරන ලද ඡායාරූප හෝ සහතික කළ කුවිතාන්සි වලංගු හැඳුනුම්පතක් ලෙස ඡන්දපොළේදී පිළිනොගන්නා බවයි මැතිවරණ කොමිෂන් සභාව නිවේදනය කරන්නේ. මැතිවරණ කොමිෂන් සභාව නිකුත් කරන විශේෂ හැදුනුම්පත ලබා ගැනීම සඳහා මාර්තු 2වන දා දක්වා අවස්ථාව ලබා දී තිබෙනවා. ", "URL": "https://www.itnnews.lk/2023/10/05/460657/", "Category": "Breaking News,දේශීය පුවත්", "Parent URL": null}