{"Source": "ITN news", "Timestamp": "මැයි 24, 2022 12:12", "Headline": "සාම සාධක රාජකාරී සඳහා තවත් යුද හමුදා භට පිරිසක් මාලි රාජ්‍යයට", "News Content": "එක්සත් ජාතීන්ගේ සාම සාධක රාජකාරී සඳහා තවත් යුද හමුදා භටපිරිසක් මාලි රාජ්‍යය බලා පිටත්ව ගියා. 243 දෙනෙකුගෙන් සමන්විත යුද හමුදා බලඇණියේ සිය දෙනෙකුගෙන් යුත් භට පිරිසක් පළමු කණ්ඩායම ලෙස මෙසේ මාලි රාජ්‍ය සඳහා පිටත්ව ගිය බවයි යුද හමුදාව සඳහන් කළේ. ආරක්ෂක මාණ්ඩලික ප්‍රධානී හා යුද හමුදාපති ජෙනරාල්  ශවේන්ද්‍ර සිල්වා මහතා කටුනායක ගුවන්තොටුපලේදී මෙම සෙබල පිරිසට සුබපැතුම් එක් කළා. බලඇණියේ සෙසු භට පිරිස් ද කඩිනමින් සාම සාධක රාජකාරී සඳහා එක්වීමට නියමිතයි.       ", "URL": "https://www.itnnews.lk/2023/10/05/412886/", "Category": "දේශීය පුවත්", "Parent URL": null}