{"Source": "ITN news", "Timestamp": "ඔක්තෝබර් 24, 2022 10:52", "Headline": "හෙට අර්ධ සූර්යග්‍රහණයක්", "News Content": "අර්ධ සූර්යග්‍රහණයක් හෙට දිනයේ සිදුවිමට නියමිත බව ආතර් සී ක්ලාක් මධ්‍යස්ථානය පවසනවා. මෙය විනාඩි විසි දෙකක කාලයක් තුල යාපනය ප්‍රදේශයට සම්පුර්ණයෙන්ම දිස් වන බවයි එම මධ්‍යස්ථානය සඳහන් කරන්නේ. පස්වරු පහයි හතලිස් තුනේ සිට පහයි පනස් දෙක දක්වා කාලය තුල කොළඹ දී එය නීරික්ෂණය කළ හැකි වනවා. සූර්යාග්‍රහණයේ උපරිම අවස්ථාව පස්වරු පහයි හතලිස් නවයට සිදුවන අතර එහි අවසානය පස්වරු හයයි විස්සට සිදු වීමට නියමිතයි. කෙසේ වෙතත් මෙය ලංකාවට දැක බලා ගැනීම අවම වනු ඇති බවයි ආතර්සී ක්ලාක් මධ්‍යස්ථානය ප්‍රකාශ කළේ. අර්ධ සූර්යග්‍රහණය සිදු වන විට සූර්යා බැස යාමට ඉතා ආසන්න වීම හේතුවෙන් ශ්‍රී ලංකාවට එය දැක බලා ගැනීම  අවම වි තිබෙනවා.             ", "URL": "https://www.itnnews.lk/2023/10/05/442115/", "Category": "දේශීය පුවත්", "Parent URL": null}