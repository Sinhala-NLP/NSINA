{"Source": "ITN news", "Timestamp": "දෙසැම්බර් 28, 2022 09:49", "Headline": "පිස්තෝලයක්, ජීව පතරොම් සහ අයිස් මත්ද්‍රව්‍ය සමඟ සැකකරුවෙකු අත්අඩංගුවට", "News Content": "පිස්තෝලයක්, ජීව පතරොම් සහ අයිස් මත්ද්‍රව්‍ය සමග සැකකරුවෙකු අත්අඩංගුවට ගෙන තිබෙනවා. දොම්පේ මූකලාන හංදිය අසලදී මෙම අත්අඩංගුවට ගැනීම සිදුකළේ දොම්පේ පොලීසියට ලැබුණු තොරතුරුකට අනුවයි. විදේශ රටක නිෂ්පාදිත පිස්තෝලයක්, මිලිමීටර් නවය වර්ගයේ ජීව පතරොම් 39 ක්, ටී56 ගිනි අවියට භාවිත කරන ජීව පතරොම් 31 ක්, මැගසිනයක්, අයිස් මත්ද්‍රව්‍ය ග්‍රෑම් 8 ක් සහ රුපියල් ලක්ෂ 4 ක් සමගයි සැකකරු අත්අඩංගුවට ගැණුනේ. ඔහු දෙල්ගොඩ ප්‍රදේශයේ පදිංචිකරුවෙක්. සැකකරු අද දින පූගොඩ මහේස්ත්‍රාත් අධිකරණයට ඉදිරිපත් කිරීමට නියමිත බවයි පොලීසිය පවසන්නේ. ", "URL": "https://www.itnnews.lk/2023/10/05/452470/", "Category": "Breaking News,දේශීය පුවත්", "Parent URL": null}