{"Source": "ITN news", "Timestamp": "ඔක්තෝබර් 14, 2021 10:44", "Headline": "කෙන්යානු ජාතික ලෝක ශූර ක්‍රීඩිකාවක් ඝාතනය කෙරේ", "News Content": "කෙන්යානු ජාතික ලෝක ශූර ක්‍රීඩිකාවක් ඝාතනයට ලක් කර තිබෙනවා. කිලෝමීටර් දහය දුර දිවීමේ ලෝක වාර්තාවට හිමිකම් කියන කෙන්යාවේ අග්නස් ටිරොෆ් තියුණු ආයුධයකින් පහරදී ඝාතනයට ලක් කර තිබෙනවා. කෙන්යාවේ අයිට්න් නගරයේ පිහිටි ඇගේ නිවසේදී මෙලෙස ඇය ඝාතනයට ලක්ව ඇති බවයි විදෙස් මාධ්‍ය වාර්තා කරන්නේ. ඝාතනය සම්බන්ධයෙන් ඇයගේ සැමියා සැක කරන බව එරට පොලීසිය පවසනවා. මේ වන විට ඔහු අතුරුදන්ව ඇති අතර ඔහු සොයා පරීක්ෂණ කටයුතු ආරම්භ කර තිබෙනවා. පසුගිය මාසයේ ජර්මනියේ පැවති කිලෝමීටර් දහය දුර දිවීමේ ඉසව්වේදී ද ලෝක වාර්තාවක් පිහිටුවීමට ඇග්නස් ටිරොෆ් සමත්ව තිබෙනවා. මිය යන විට ඇගේ වයස අවුරුදු 25 ක්.     ", "URL": "https://www.itnnews.lk/2023/10/05/369127/", "Category": "ජාත්‍යන්තර පුවත්", "Parent URL": null}