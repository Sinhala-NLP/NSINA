{"Source": "ITN news", "Timestamp": "ඔක්තෝබර් 7, 2022 10:13", "Headline": "තායිලන්තයේ දිවා සුරැකුම් මධ්‍යස්ථානයක සිදුවූ වෙඩි තැබීමෙන් මියගිය සංඛ්‍යාව 37 දක්වා ඉහළට", "News Content": "තායිලන්තයේ දිවා සුරැකුම් මධ්‍යස්ථානයක සිදුවූ ඛේදවාචකයෙන් සිදුවූ ජීවිත හානි සංඛ්‍යාව 37 දක්වා ඉහළ ගියා. මිය ගිය පිරිසෙන් 23 දෙනෙකුම කුඩා දරුවන් බවයි විදෙස් මාධ්‍ය සඳහන් කළේ. රට පුරා කොඩි අඩකුඹ කර ඇති ආකාරය දැක ගැනීමට ලැබුණා. මත්ද්‍රව්‍ය භාවිතය නිසා පොලිස් සේවාවෙන් ඉවත්කළ 34 හැවිරිදි පුද්ගලයෙකුයි මෙම ඝාතනය සිදු කර තිබුණේ. ඝාතනයට පැය කිහිපයකට පසු ඔහු අධිකරණයට ඉදිරිපත්ව සිටි අතර අද දිනයේදී ඔහුට දඬුවම් නියම කිරීමට නියමිතව තිබුණා. සමූහ ඝාතනයෙන් පසු සැකකරු ඔහුගේ පවුලේ සාමාජිකයන්ද ඝාතනය කර සිය දිවි නසා ගෙන තිබෙනවා. තායිලන්ත අග්‍රාමාත්‍ය ප්‍රයුත්චන් ඕචා මෙන්ම තායිලන්ත මහා වජ්‍රලෝන්කෝන් සහ රැජිණ ද විපතට පත්වූවන්ගේ ඥාතීන් හමුවීමට නියමිතයි.             ", "URL": "https://www.itnnews.lk/2023/10/05/439216/", "Category": "Breaking News,ජාත්‍යන්තර පුවත්", "Parent URL": null}