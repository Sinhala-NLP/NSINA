{"Source": "ITN news", "Timestamp": "ஜனவரி 25, 2023 10:23", "Headline": "மீண்டும் ஏ.எச்.எம். பௌஸி பாராளுமன்றத்திற்கு…", "News Content": "ஐக்கிய மக்கள் சக்தியின் பாராளுமன்ற உறுப்பினராக ஏ.எச்.எம்.பௌசியின் பெயர் வர்த்தமானியில் வெளியிடப்பட்டுள்ளது. தனது பாராளுமன்ற உறுப்பினர் பதவியை முஜிபுர் ரஹ்மான் இராஜினாமா செய்ததையடுத்து ஏற்பட்ட வெற்றிடத்திற்கு ஏ.எச்.எம்.பௌசியின் பெயர் முன்மொழியப்பட்டது. கொழும்பு மாநகர சபை மேயர் வேட்பாளராக ஐக்கிய மக்கள் சக்தியில் போட்டியிடுவதற்காக முஜிபுர் ரஹ்மான் தனது பாராளுமன்ற பதவியை இராஜினாமா செய்தார். ஐக்கிய மக்கள் சக்தியின் கொழும்பு மாவட்ட விருப்பு வாக்குகளின் பட்டியலில் அடுத்த இடத்தில் பௌசியின் பெயரே காணப்படுகிறது. அதனடிப்படையில் நீண்ட அரசியல் அனுபவம் கொண்ட ஏ.எச்.எம்.பௌசியை பாராளுமன்ற உறுப்பினராக அக்கட்சி, தேர்தல்கள் ஆணைக்குழுவுக்கு அறிவித்திருந்தது. ", "URL": "https://www.itnnews.lk/2023/10/05/457469/", "Category": "Breaking News,அண்மைய செய்திகள்,தேசிய செய்திகள்", "Parent URL": null}