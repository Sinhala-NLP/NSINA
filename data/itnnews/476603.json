{"Source": "ITN news", "Timestamp": "අප්‍රේල් 19, 2023 15:10", "Headline": "මුලතිව් කැලේදී වෙඩි වැදුණු අලියාගේ ජීවිතය බේරාගන්න වනජීවී නිලධාරීන් දැඩි උත්සාහයක", "News Content": "මුලතිව් ඔඩ්ඩුසුඩාන් ප්‍රාදේශීය ලේකම් කොට්ඨාශයට අයත් කෝනකුලම් ප්‍රදේශයේ වෙඩිවැදීමෙන් නිරාහාරව සිටින වනඅලියෙකුට ප්‍රතිකාර කිරීම් අද දිනයේදීද සිදු කල බවට උතුරු පලාත් වනජීවී   පශුවෛද්‍ය කාර්යාලය පවසනවා. උතුරු පලාත් වනජීවි පශුවෛද්‍ය බී. ගිරිධරන් මහතාගේ ප්‍රධානත්වයෙන් වනජීවි නිලධාරීන් පිරිසක් විසින් වෙඩිවැදීමෙන් දැඩි අසාද්‍යව සිටින වනඅලියාවට අද දිනයේදී පැය කිහිපයක්ම ප්‍රතිකාර කිරීම් සිදුකරනු ලැබීය. මෙම වනඅලියා පසුගිය 16 වනදා කෝනකුලම් වැව් තාවුල්ල ප්‍රදේශයේ පිහිටි වතුරු වලක වැටී සිටිනු ප්‍රදේශවාසියෙකු දැක ඒ පිළිබඳව වනජීවි නිලධාරීන්ට දැනුම් දී තිබුණි. පසුව මුලතිව් වනජීවි නිලධාරීන් අදාල ස්ථානයට ගොස් පරික්ෂා කිරීමේදී වන අලියාගේ පාදයකට වෙඩිවැදීමෙන් බරපතල තුවාල ලබා ඇවිදීමට නොහැකි තත්වයක සිටි ඇති බවටත්, ඇවිදීමට නොහැකි වීමෙන් වනඅලියා දින කිහිපයක්ම නිරාහාරව සිට ඇතැයිද වනජීවි නිලධාරීන් ප්‍රකාශ කළා. කෙසේ වෙතත් ප්‍රදේශවාසීන් විසින් වනඅලියාවට ආහාර පාන ලබාදීමට පියවර ගත්තද වනඅලියා තුවාලය හේතුවෙන් දැඩි ලෙස දුර්වල වී සිටින අතරම වනඅලියාගේ තුවාල ඔඩුදුවා ඇති හෙයින් වනඅලියාගේ ජීවිතය පවා අවදානම් තත්වයක පවතින බවට වනජීවි නිලධාරීන් පැවසුවා. ", "URL": "https://www.itnnews.lk/2023/10/05/476603/", "Category": "දේශීය පුවත්", "Parent URL": null}