{"Source": "ITN news", "Timestamp": "අගෝස්තු 24, 2021 16:18", "Headline": "මංගල සමරවීර මහතාගේ අභාවය පිළිබඳ ජනපති සහ අගමැති සිය ශෝකය පළ කරයි", "News Content": "හිටපු අමාත්‍ය සහ හිටපු පාර්ලිමේන්තු මන්ත්‍රී මංගල සමරවීර මැතිතුමාගේ හදිසි වියෝව සැල වීමෙන් මම ඉතා සංවේගයට පත් වූ බව ජනාධිපති ගෝඨාභය රාජපක්ෂ මහතා පවසයි. නිල ෆේස් බුක් අඩවියේ සටහනක් තබමින් ජනාධිපතිවරයා මේ බව සඳහන් කර ඇත. එම ශෝක ප්‍රකාශය මෙසේ ය. ”ලාංකීය දේශපාලන ගමන්මඟෙහි විශාල පරිවර්තනයන් මෙන් ම ‍අරගලයන් දියත් කරමින් ලාංකීය ජනතාවට අමිල මෙහෙවරක් ඉටුකිරීමට සක්‍රීයව දායක වූ කෘතස්ත දේශපාලනඥයකු වන එක්සත් ජාතික පක්ෂ හිටපු අමාත්‍ය සහ හිටපු පාර්ලිමේන්තු මන්ත්‍රී මංගල සමරවීර මැතිතුමාගේ හදිසි වියෝව සැල වීමෙන් මම ඉතා සංවේගයට පත් වීමි.\nඑතුමාගේ අභාවය පිළිබඳව මාගේ බලවත් කණගාටුව ප්‍රකාශ කර සිටිමි.”  මේ අතර හිටපු අමාත්‍ය මංගල සමරවීර මහතාගේ හදිසි අභාවය පිළිබඳ අසා මහත් කණගාටුවට පත් වූ බව අග්‍රාමාත්‍ය මහින්ද රාජපක්ෂ මහතා ද සිය නිල ෆේස් බුක් අඩවියේ පණිවුඩයක් තබමින් සඳහන් කරයි. එම ශෝක පණිවුඩය මෙසේ ය ”හිටපු අමාත්‍ය මංගල සමරවීර මහතාගේ හදිසි අභාවය පිළිබඳ අසා මම මහත් කණගාටුවට පත්වුණෙමි.\nකලක් අප සමඟ ඉතා ම සමීපව දේශපාලන කටයුතු කළ එතුමා අපේ කඳවුරේ ද පෞද්ගලිකව මගේ ද දේශපාලන කටයුතු සඳහා සුවිශේෂ දායකත්වයක් ලබා දුන් හිතවතෙකි; දේශපාලනඥයෙකි; සටන් සගයෙකි.\nමේ කනගාටුදායක අවස්ථාවේ මංගල සමරවීර මැතිතුමාගේ පවුලේ සැමට සහ හිතවතුන්ට මගේ ශෝකය ප්‍රකාශ කරමි.”  අභාවප්‍රාප්ත හිටපු අමාත්‍ය මංගල සමරවීර මහතා පිළිබඳ ජනමාධ්‍ය අමාත්‍ය ඩලස් අලහප්පෙරුම මහතා  නිකුත් කළ ශෝක පණිවුඩය,    ", "URL": "https://www.itnnews.lk/2023/10/05/358144/", "Category": "Breaking News,දේශීය පුවත්", "Parent URL": null}