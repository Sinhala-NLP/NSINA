{"Source": "ITN news", "Timestamp": "ඔක්තෝබර් 21, 2022 10:22", "Headline": "ජනාධිපති කාර්යාලයේ දේපළවලට හානි කිරීමේ සිද්ධියට තවත් 4 දෙනෙකු අත්අඩංගුවට", "News Content": "ජනාධිපති කාර්යාලයට අයුතු ලෙස ඇතුළු වී එහි දේපළවලට හානි සිදු කිරීමේ සිද්ධියට අදාළ තවත් සැකකරුවන් 4 දෙනෙකු අත්අඩංගුවට ගෙන තිබෙනවා. පසුගිය ජුලි 09 වනදා පැවති ප්‍රචණ්ඩකාරී හා කලහකාරී සිදුවීම්වලදී ජනාධිපති කාර්යාලයට ද අයුතු ලෙස  ඇතුළු වී එහි දේපලවලට හානි කෙරුණා.මෙම සිද්ධීන්වලට  අදාළව කොළඹ මධ්‍යම කොට්ඨාස අපරාධ විමර්ශන කාර්යාංශය විමර්ශන සිදු කරනවා. ඒ අනුවයි තවත් සැකකරුන් 4 දෙනෙකු  අත්අඩංගුවට ගැනීමට හැකි වී ඇත්තේ. ඔවුන් අගුණකොලපැලැස්ස ප්‍රදේශයේ පදිංචිකරුවන් බවයි පොලීසිය පවසන්නේ.         ", "URL": "https://www.itnnews.lk/2023/10/05/441659/", "Category": "Breaking News,දේශීය පුවත්", "Parent URL": null}