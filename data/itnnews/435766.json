{"Source": "ITN news", "Timestamp": "සැප්තැම්බර් 19, 2022 08:58", "Headline": "‘සලිදු මල්ලිගේ’ ප්‍රධාන ගෝලයෙකු අත්අඩංගුවට", "News Content": "සංවිධානාත්මක අපරාධකල්ලි සාමාජිකයෙකු වන සෙල්ලප්පෙරුමගේ සලිදු මල්ශික ගුණරත්නගේ ප්‍රධාන ගෝලයෙකු හෙරොයින් සමඟ අත්අඩංගුවට ගැනුණා. සලිදු මල්ශික ගුණරත්න හෙවත් සලිදු මල්ලී නමැති අපරාධ කල්ලි සාමාජිකයා සමග සමීපව කටයුතු කළ මෙම පුද්ගලයා අත්අඩංගුවට ගැනුණේ විශේෂ කාර්ය බලකාය සිදුකළ මෙහෙයුමක දී. ඔහු ළඟ තිබී රුපියල් ලක්ෂ 3 කට වැඩි වටිනාමකින් යුතු හෙරොයින් මත්ද්‍රව්‍ය ග්‍රෑම් 30ක් මත්ද්‍රව්‍ය ජාවාරමෙන් උපයාගත් රුපියල් 35,000ක මුදලක් ද සොයා ගැනුණා. පානදුර ප්‍රදේශයේ පදිංචි මෙම පුද්ගලයා සම්බන්ධයෙන් වැඩිදුර විමර්ශන ආරම්භ කර තිබෙනවා.       ", "URL": "https://www.itnnews.lk/2023/10/05/435766/", "Category": "දේශීය පුවත්", "Parent URL": null}