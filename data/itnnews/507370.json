{"Source": "ITN news", "Timestamp": "අගෝස්තු 11, 2023 15:02", "Headline": "රෝහින්යා ජාතිකයන් රැගත් බෝට්ටුවක් පෙරළීමෙන් 23 දෙනෙකු මිය යයි", "News Content": "මියන්මාරයේ රෝහින්යා ජාතිකයන් රැගත් බෝට්ටුවක් පෙරළීමෙන් 23 දෙනෙකු මිය ගොස් 30 දෙනෙකු අතුරුදන්ව සිටිනවා. රයිබන් ප්‍රාන්තයෙන් පළා යමින් සිටි රෝහින්යා  ජාතිකයින් පිරිසකුයි මෙම අනතුරට පුහුණ පා ඇත්තේ. 50 දෙනෙකුට වැඩි පිරිසක් රැගත් බෝට්ටුව මැලේසියාව බලා යමින් සිටියදී කාර්ය මණ්ඩලය විසින් එය අතහැර දැමීම හේතුවෙනුයි අනතුරට පත්ව තිබෙන්නේ. මැලේසියාවට යාම සදහා එක් අයෙකුට ඩොලර් 4000ක් බැගින් ගෙවා ඇති බව සදහන්. එම මුදල් ලබා ගත් ජාවාරම්කරුවන් මුහුද මැදදී බෝට්ටුව අතහැර පළා යාම හේතුවෙන් අනතුරට ලක්ව තිබෙනවා. සෑම වසරකම රෝහින්යාවරුන් දහස් ගණනක් මැලේසියාවට හෝ ඉන්දුනිසියාවට මුහුදු මාර්ගයෙන් පළා යාමට උත්සාහ කරනවා. ඒ මියන්මාරයේ දැඩි පීඩාවලින් සහ බංගලාදේශයේ ඉතා අඩු පහසුකම් වලින් සමන්විත සරණාගත කඳවුරුවලින් බේරී සිටිම සඳහායි.               ", "URL": "https://www.itnnews.lk/2023/10/05/507370/", "Category": "ජාත්‍යන්තර පුවත්", "Parent URL": null}