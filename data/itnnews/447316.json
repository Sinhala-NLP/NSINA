{"Source": "ITN news", "Timestamp": "නොවැම්බර් 23, 2022 18:14", "Headline": "ලංකා ධීවර සංස්ථා සේවකයින් විරෝධතාවක", "News Content": "ලංකා ධීවර සංස්ථාව ඉදිරිපිටදී එහි සේවකයින් විරෝධතාවක නිරත වුණා. ඒ එම සංස්ථාවේ පවතින ගැටලුවලට විසඳුම් ලබා දෙන ලෙස ඉල්ලා සිටිමින්. ධීවර සංස්ථාවේ බරපතල ගැටලු රැසක් ඇති වී තිබෙන බවත් සේවකයින්ට වැටුප් නියමිත පරිදි නොගෙවන බවත් පවසමින් සේවකයන් මෙසේ විරෝධතාවට එක්ව සිටියා. ඒ අතර තුර අමාත්‍ය ඩග්ලස් දේවානන්ද මහතා ධීවර සංස්ථා පරිශ්‍රයට ඇතුළුවීමට පැමිණිය ද ප්‍රධාන දොරටුව අවහිර කර තිබීම හේතුවෙන්   වාහනයෙන් බැස ආයතනයට ගමන් කළා. විරෝධතාකරුවන්ට සාකච්ඡාවකට අමාත්‍යවරයා ආරාධනා කළ අතර විරෝධතාකරුවන් ඊට යහපත් ප්‍රතිචාරයක් දැක්වූයේ නැහැ. ඒ අනුව ඔවුන්ට සිකුරාදා දිනයේ සාකච්ඡාවක් සදහා පැමිණෙන ලෙස අමාත්‍යවරයා දැනුම් දුන්නා. ", "URL": "https://www.itnnews.lk/2023/10/05/447316/", "Category": "Breaking News,දේශීය පුවත්", "Parent URL": null}