{"Source": "ITN news", "Timestamp": "ஜூன் 18, 2021 12:49", "Headline": "சேதன பசளை பயன்பாட்டால் விவசாயிகள் மகிழ்ச்சியில்..", "News Content": "சேதன பசளையை பயன்படுத்தி செய்கைகளை முன்னெடுப்பதில் விவசாயிகளின் ஆர்வம் அதிகரித்துள்ளது. குறித்த விவசாயிகள் தமது செய்கைகளில் அமோகமான விளைச்சல்களை பெற்றுள்ளமை விசேட அம்சமாகும். வவுனியா நெடுங்கேனி பிரதேசத்தில் விவசாயிகள் சேதன பசளையை பயன்படுத்தி வெற்றிகரமாக மரக்கறி செய்கைகளை முன்னெடுத்து வருகின்றனர். எந்தவொரு இரசாயன மூலப்பொருளையும் பயன்படுத்தாது மேற்கொள்ளப்படும் மரக்கறி செய்கை மூலம் உயர் விளைச்சர் கிடைக்கப்பெறுவதாகவும் அதற்கான கேள்வி சந்தையில் அதிகரித்துள்ளதாகவும் விவசாயிகள் குறிப்பிட்டுள்ளனர். சேதனபசளை மூலம் மேற்கொள்ளப்படும் செய்கை நடவடிக்கைகளை வவுனியா மாவட்ட செயாளர் சமான் பந்துள சேன நேரில் சென்று பார்வையிட்டார். இதேவேளை ஹெப்பாவல பிரதேசத்திலும் சேதன பசளையை பயன்படுத்தி செய்கை முன்னெடுக்கப்படுகிறது. இதனை அமைச்சர் எஸ்.எம்.சந்திரசேன பார்வையிட்டுள்ளார். வட மத்திய மாகாணத்தின் பல பகுதிகளிலும் இவ்வாறு சேதன பசளை செய்கை இடம்பெறுகிறது. குறித்த மாகாணத்தில் 3 இலட்சதம் மெட்ரிக்தொன் சேதன பசளையை தயாரிப்பதற்கான பணிகளும் ஆரம்பிக்கப்பட்டுள்ளன. ", "URL": "https://www.itnnews.lk/2023/10/05/343515/", "Category": "Breaking News,தேசிய செய்திகள்,வணிகம்", "Parent URL": null}