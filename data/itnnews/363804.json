{"Source": "ITN news", "Timestamp": "செப்டம்பர் 20, 2021 12:45", "Headline": "இத்தாலிக்கு உத்தியோகப்பூர்வ விஜயம் மேற்கொண்டிருந்த பிரதமர் இன்று நாடு திரும்பினார்.", "News Content": "இத்தாலிக்கு உத்தியோகப்பூர்வ விஜயம் மேற்கொண்டிருந்த பிரதமர் மஹிந்த ராஜபக்ஷ இன்று அதிகாலை நாடு திரும்பினார். சிங்கப்பூரிலிருந்து வருகை தந்த இலங்கை விமான சேவைக்கு சொந்தமான யு.எல் 309 விமானத்தின் ஊடாக பிரதமர் உள்ளிட்ட தூது குழுவினர் நாட்டை வந்தடைந்தனர். ஜி 20 சர்வமத மற்றும் கலாச்சார மாநாட்டில் கலந்துகொள்வதற்கென கடந்த 10ம் திகதி பிரதமர் மஹிந்த ராஜபக்ஷ இத்தாலி நோக்கி பயணித்தார். அரச மட்டத்திலான தொடர்புகளை மேலும் சக்திப்படுத்தும் பேச்சுவார்த்தைகளிலும் பிரதமர் சுற்றுப்பயணத்தின்போது கலந்துகொண்டார். இலங்கையின் அடுத்த கட்ட அபிவிருத்தி செயற்பாடுகளுக்கு இத்தாலியிடமிருந்து பெற்றுக்கொள்ளக் கூடிய ஒத்துழைப்பு மற்றும் முதலீட்டு வாய்ப்புக்கள் தொடர்பிலும் பிரதமர் கூடுதல் கவனம் செலுத்தியிருந்தமை குறிப்பிடத்தக்கது. ", "URL": "https://www.itnnews.lk/2023/10/05/363804/", "Category": "Breaking News,அண்மைய செய்திகள்", "Parent URL": null}