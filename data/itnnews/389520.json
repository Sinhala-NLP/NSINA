{"Source": "ITN news", "Timestamp": "ජනවාරි 18, 2022 18:06", "Headline": "මේ වසරේ පළමු ආණ්ඩු පක්ෂ මන්ත්‍රී කණ්ඩායම් රැස්වීම අගමැති ප්‍රධානත්වයෙන්", "News Content": "මෙම වසරේ පළමු ආණ්ඩු පක්ෂ මන්ත්‍රී කණ්ඩායම් රැස්වීම අග්‍රාමාත්‍ය මහින්ද රාජපක්ෂ මහතාගේ ප්‍රධානත්වයෙන් අද පැවැත්වුණා. කල්තැබීමේ විවාදය සිකුරාදා දිනයේත් පැවැත්වීම පිළිබද මෙහිදී යෝජනා ඉදිරිපත් කෙරුණා. ජනාධිපතිතුමා පාර්ලිමේන්තුවට ඉදිරිපත් කළ ප්‍රතිපත්ති ප්‍රකාශය සම්බන්ධයෙන් කල් තැබීමේ විවාදය හෙට සහ අනිද්දා දිනවල පැවැත්වීමට තීරණය වී තිබුණා. ආණ්ඩු පක්ෂ මන්ත්‍රීවරුන් බහුතරයක් විවාදයේ දී අදහස් දැක්වීමට සූදානම්ව සිටින බැවින් 21 වන සිකුරාදා දිනය ද විවාදයට වෙන්කර දෙන ලෙස ආණ්ඩු පක්ෂයේ ප්‍රධාන සංවිධායක අමාත්‍ය ජොන්ස්ටන් ප්‍රනාන්දු මහතා මෙහිදී ඉල්ලා සිටියා. ඒ අනුව කතානායකවරයා දැනුවත් කර එම දිනය ද විවාදය සදහා ලබාගන්නා ලෙසයි අග්‍රාමාත්‍යවරයා උපදෙස් ලබාදුන්නේ. තෙල් ටැංකි යළි රටට යන තේමාවෙන් ත්‍රිකුණාමලය තෙල් ටැංකි සංකීර්ණය සංවර්ධනය සදහා වන ගිවිසුම පිළිබද අමාත්‍ය උදය ගම්මන්පිල මහතා ආණ්ඩු පක්ෂ මැතිඇමතිවරුන්ට මෙහිදී කරුණු පැහැදිලි කළා.         ", "URL": "https://www.itnnews.lk/2023/10/05/389520/", "Category": "දේශීය පුවත්", "Parent URL": null}