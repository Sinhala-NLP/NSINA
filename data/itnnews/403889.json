{"Source": "ITN news", "Timestamp": "மார்ச் 25, 2022 12:42", "Headline": "தமிழ் மக்களின் பிரச்சினைகள் குறித்து கலந்துரையாட தமிழ் தேசிய கூட்டமைப்பு ஜனாதிபதியுடன் சந்திப்பு", "News Content": "Update : நீண்ட நாட்களாக ஒத்திவைக்கப்பட்ட ஜனாதிபதி மற்றும் தமிழ்த் தேசியக் கூட்டமைப்பின் பிரதிநிதிகளுக்கு இடையிலான சந்திப்பு இன்றைய தினம் ஜனாதிபதி செயலகத்தில் இடம்பெற்றிருந்தது. இந்நிலையில் “நாட்டைக் கட்டியெழுப்ப இணைந்து செயல்படுவோம்” என்று ஜனாதிபதி தமிழ் தேசியக் கூட்டமைப்புக்கு அழைப்பு விடுத்தார். ஜனாதிபதி கோட்டாபய ராஜபக்ஷவுக்கும் தமிழ் தேசிய கூட்டமைப்பினருக்கும் இடையிலான சந்திப்பு ஆரம்பமாகியுள்ளது. இந்த சந்திப்பு ஜனாதிபதி செயலகத்தில் இடம்பெறுகின்றது. இதன்போது நாட்டின் தற்போதைய நிலவரம் மற்றும் தமிழ் மக்கள் எதிர்கொள்ளும் பல்வேறு பிரச்சினைகள் தொடர்பில் கவனம் செலுத்தப்படுமென தெரிவிக்கப்பட்டுள்ளது. ஜனாதிபதி கோட்டாபய ராஜபக்ஷவுக்கும், தமிழ் தேசிய கூட்டமைப்பினருக்கும் இடையிலான சந்திப்பு கடந்த 15ம் திகதி இடம்பெறவிருந்தது. எனினும் சில தவிர்க்க முடியாத காரணங்களினால் குறித்த சந்திப்பு இன்று வரை ஒத்திவைக்கப்பட்டிருந்தது. இந்த நிலையிலேயே இன்றைய சந்திப்பின் போது ஜனாதிபதியுடன் விரிவான கலந்துரையாடல்களை மேற்கொள்ளவுள்ளதாக இலங்கை தமிழரசு கட்சியின் தலைவர் மாவை சேனாதிராஜா தெரிவித்தார். இதேவேளை ஜனாதிபதியுடனான சந்திப்பில் தமது கட்சி கலந்துகொள்ளவில்லை என டெலோ அமைப்பின் தலைவர் பாராளுமன்ற உறுப்பினர் செல்வம் அடைக்கலநாதன் தெரிவித்தார்.    ", "URL": "https://www.itnnews.lk/2023/10/05/403889/", "Category": "Breaking News,முதன்மை செய்தி", "Parent URL": null}