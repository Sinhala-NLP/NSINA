{"Source": "ITN news", "Timestamp": "ඔක්තෝබර් 13, 2021 19:11", "Headline": "ශ්‍රී සංඛපාල රජමහා විහාරස්ථානයේ ඇසළ උළෙලට සුබ මොහොතින් කප් සිටුවයි", "News Content": "පල්ලෙබැද්ද ශ්‍රී සංඛපාල රජමහා විහාරස්ථානයේ ඇසළ උළෙල සදහා කප් සිටුවීම සුබ මොහොතින් සිදු කෙරුණා. විහාරාධිපති පූජ්‍ය අත්තුඩාවේ ධම්මාරාම ස්වාමීන් වහන්සේ ඇතුළු මහා සංඝරත්නයේ සහභාගීත්වයෙන් අද පෙරවරු 08.58ට යෙදුනු සුබ මොහොතින් කප් සිටුවීම සිදු වුණා. මෙම අස්ථාවට බස්නායක නිලමේ රංග මානගොඩ, ඇඹිලිපිටිය ප්‍රාදේශීය සභා සභාපති සුරන්ත වීරසිංහ යන මහත්වරුන් ඇතුළු පිරිසක් සහභාගී වුණා. ලබන පහළොස් වනදා පැවැත්වෙන මහ පරිත් දේශනයෙන් අනතුරුව පෙරහැර ආරම්භ කෙරෙනවා. ලබන 20 වනදා මහ පෙරහැර පැවැත්වෙන අතර 21 වනදා පෙරවරුවේ දිය කැපීමෙන් සංඛ්‍යපාල විහාරයේ ඇසළ මංගල්‍යය අවසන් කිරීමට නියමිතයි.   ", "URL": "https://www.itnnews.lk/2023/10/05/369017/", "Category": "Breaking News,දේශීය පුවත්", "Parent URL": null}