{"Source": "ITN news", "Timestamp": "ජූනි 22, 2021 15:33", "Headline": "පාරි‌භෝගික කටයුතු පිළිබද අධිකාරි පනත සංශෝධනය කිරීමට කැබිනට් අනුමැතිය", "News Content": "පාරි‌භෝගික කටයුතු පිළිබද අධිකාරි පනත සංශෝධනය කිරීමට කැබිනට් අනුමැතිය හිමි වුණා. පාරි‌භෝගික කටයුතු පිළිබද අධිකාරි පනත වත්මන් අවශ්‍යතාවන්ට අනුව සංශෝධනය කිරීමයි රජයේ අරමුණ.  අදාල කෙටුම්පතට තවදුරටත් ඇතුලත් කල යුතු විධි විධාන වෙළද අමාත්‍යංශය මගින් දැනටමත් හදුනාගෙන තිබෙනවා. එම විධි විධානද ඇතුළත් කරමිනුයි නව කෙටුම්පතක් සකස් කිරීමට අමාත්‍ය මණ්ඩලය තීරණය කර ඇත්තේ. ශ්‍රී ලංකාවේ ද්‍රවීකෘත පෙට්‍රෝලියම් ගෑස් කර්මාන්තය ප්‍රති ව්‍යුහ ගත කිරීම සම්බන්ධයෙන් වන නිර්දේශ ලබාගැනීම සදහා පත්කළ අමාත්‍ය අනුකාරක සභාවේ නිර්දේශ ක්‍රියාත්මක කිරීමටද කැබිනට් අනුමැතිය හිමිවුණා. ඒ අනුව ලිට්රෝ සහ ලාෆ්ස් කිලෝ ග්‍රෑම් 12 යි දශම පහක ගෘහස්ථ ගෑස් සිලින්ඩරයක් රුපියල් 1493 ක මිලට අලෙවි කළ යුතුයි. යන ගෑස් මිලදී ගැනීම ප්‍රවාහනය සහ ගබඩා කිරීම සමාගම් දෙක විසින්ම ඒකාබද්ධව සිදු කිරීම හා ඒ සදහා හම්බන්‌ෙතා‌ට ගෑස් පර්යන්තය යොදා ගැනීමද කළ යුතු වනවා.       ", "URL": "https://www.itnnews.lk/2023/10/05/344436/", "Category": "දේශීය පුවත්", "Parent URL": null}