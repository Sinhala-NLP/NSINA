{"Source": "ITN news", "Timestamp": "නොවැම්බර් 6, 2021 07:48", "Headline": "ප්‍රබල මිලදී ගැනීමේ හැකියාවක් ඇති චීන පාරිභෝගිකයන්ගේ අවධානය අද රාත්‍රියේදී ආසියානු හා අප්‍රිකානු සුප්‍රකට නිෂ්පාදන වෙත", "News Content": "“2021 – ආසියානු හා අප්‍රිකානු රටවල සුප්‍රකට නිෂ්පාදන අලෙවි කිරීමේ උත්සවය” සිව්වැනි චීන ජාත්‍යන්තර ආනයන ප්‍රදර්ශනයේදී පැවැත්වේ. එම උත්සවය පිළිබඳ සජීවි වැඩසටහන අද (6) රාත්‍රි චීන මාධ්‍ය සමූහයේ ප්‍රවෘත්ති නාලිකාවේ ජංගම දුරකථන යෙදවුම ඇතුළු දෙස්විදෙස් වේදිකාවන් ඔස්සේ විකාශනය කෙරෙනු ඇත. චීන මාධ්‍ය සමූහයේ ආසියා අප්‍රිකා වැඩසටහන් නිෂ්පාදන මධ්‍යස්ථානය සහ ජපානය, දකුණුකොරියාව, තායිලන්තය හා මලේසියාව යන රටවල් සමඟ එක්ව එම සජීවි වැඩසටහන සංවිධාන කරයි. සජීවි වැඩසටහන මගින් ආසියානු හා අප්‍රිකානු රටවල සුප්‍රකට නිෂ්පාදන, චීන පාරිභෝගිකයන්ට හඳුන්වාදෙමින් චීන වෙළඳපොළේ විශාල සැඟවුණු වාණිජ අවස්ථා අදාළ රටවල ජනතාවට හා ව්‍යාවසායන්ට යොමු කිරීම එහි ප්‍රධාන අරමුණයි. පසුගිය වසරේ තුන් වැනි චීන ජාත්‍යන්තර ආනයන ප්‍රදර්ශනය පැවැත්වුණු කාලයේ නිෂ්පාදන අලෙවි කිරීම සඳහා චීන මාධ්‍ය සමූහය සජීවි වැඩසටහන් දෙකක් ඉදිරිපත් කර ඇත. අදාළ වැඩසටහන් හරහා සිදුකෙරුණු සමස්ත අලෙවිය චීන යුවාන් මිලියන 140කි. චීන පාරිභෝගිකයන්ගේ ප්‍රබල මිලදී ගැනීමේ හැකියාවන් ඉන් පිළිබිඹු වේ. ", "URL": "https://www.itnnews.lk/2023/10/05/374238/", "Category": "Breaking News,ජාත්‍යන්තර පුවත්", "Parent URL": null}