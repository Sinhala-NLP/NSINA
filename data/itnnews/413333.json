{"Source": "ITN news", "Timestamp": "මැයි 26, 2022 15:00", "Headline": "සෙනගාලයේ රෝහලක ගින්නකින් බිළිඳුන් 11 දෙනෙකු ජිවිතක්ෂයට", "News Content": "සෙනගාලයේ රෝහලක ඇති වු ගින්නකින් බිළිඳුන් 11 දෙනෙකු ජිවිතක්ෂයට පත්වුණා. සෙනගාලයේ ටිවාවාන් නගරයේ රෝහලක නව ජන්ම අංශයේ තාක්ෂණික දෝෂයක් හේතුවෙන් මෙම ගින්න හට ගෙන ඇති බව මූලික පරීක්ෂණයෙන් හෙළිව තිබෙනවා. ඇති වූ ගින්නෙන් නව ජන්ම අංශයේ සිටි අලුත උපන් දරුවන් 11 දෙනෙක් මිය ගියා.  එහි සිටි දරුවන් තුන්දෙනකු බේරා ගැනීමට  රෝහල් කාර්ය මණ්ඩලය සමත් වු බවයි වාර්තා වන්නේ. මෙය ඉතා අවාසනාවන්ත හා කම්පනයක් ගෙන දෙන සිදු වීමක් බව සෙනගාල ජනාධිපතිවරයා නිවේදනයක් නිකුත් කරමින් සඳහන් කර තිබෙනවා. සිද්ධිය සම්බන්ධයෙන් පුළුල් පරික්ෂණයක් ද ආරම්භ කරන ලෙස  ජනාධිපතිවරයා අදාල අංශවලට උපදෙස් ලබා දී ඇති බව එරට වාර්තා සදහන් කළා.         ", "URL": "https://www.itnnews.lk/2023/10/05/413333/", "Category": "ජාත්‍යන්තර පුවත්", "Parent URL": null}