{"Source": "ITN news", "Timestamp": "ජූනි 28, 2023 15:48", "Headline": "ජනාධිපති මන්දිරයේ මුදල් සොයා ගැනීමේ සිද්ධිය – කොටුව මහේස්ත්‍රාත්වරයාගෙන් අල්ලස් කොමිසමේ නිලධාරීන්ට දැඩි ලෙස දෝෂාරෝපණ", "News Content": "අරගල සමයේ ජනාධිපති මන්දිරයේ මුදල් සොයා ගැනීමේ සිද්ධිය සම්බන්ධයෙන් නිසි පරිදි විමර්ශන සිදු නොකරන්නේ නම් නඩුව පවත්වාගෙන යන්නේද නැද්ද යන්න පිළිබදව ඉදිරි දින තීරණය කරන බව කොටුව මහේස්ත්‍රාත්වරයා අපරාධ පරීක්ෂණ දෙපාර්තමේන්තුවට දන්වා සිටියා. එම දෙපාර්තමේන්තුවේ සහ අල්ලස් කොමිසමේ නිලධාරීන්ට දැඩි ලෙස දෝෂාරෝපණය කරමිනුයි මහේස්ත්‍රාත්වරයා මේ බව දන්වා සිටියේ. අපරාධ පරීක්ෂණ දෙපාර්තමේන්තු නිලධාරින් පැවසුවේ අදාළ මුදල් සම්බන්ධයෙන් හිටපු ජනාධිපති ගෝඨාභය රාජපක්ෂ මහතාගෙන් ප්‍රකාශයක් ලබා ගත්තද එම මුදල් ලැබුණු ආකාරය ගැන ප්‍රකාශ ලබා නොගත් බවයි. එම මුදල් තමාගේ බවට ඔහු පිළිගත් බවද ඒ පිළිබද අධිකරණයට ප්‍රකාශයක් ලබා දෙන බවද හිටපු ජනාධිපතිවරයා පවසා තිබෙනවා. අල්ලස් කොමිසමේ නිලධාරීන් පැවසුවේ සිද්ධිය පිළිබද විමර්ශන ආරම්භ කළද හිටපු ජනාධිපති ගෝඨාභය රාජපක්ෂ මහතාගෙන් මෙතෙක් ප්‍රකාශයක් ලබාගෙන නැති බවයි. ", "URL": "https://www.itnnews.lk/2023/10/05/495665/", "Category": "දේශීය පුවත්", "Parent URL": null}