{"Source": "ITN news", "Timestamp": "අගෝස්තු 12, 2022 15:26", "Headline": "තමාට අයත් බඩු බාහිරාදිය රැගෙන අරගල භූමියෙන් ඉවත්වීමට විනාඩි 15 ක් දෙයි", "News Content": "දින 126 ක් පුරා ගාලු මුවදොර අරගල භූමියෙහි රැදී සිටි අවසන් පිරිස මේ වන විට එම ස්ථානයෙන් ඉවත් වෙමින් සිටිනවා. ඒ පොලීසිය කළ නියෝගයකට අනුවයි. දින 126 ක් පුරා අරගලය භූමියෙහි රැදී සිටි පිරිස ඉවත් කිරීමට පොලීසිය අද පියවර ගත්තා. අපරාධ නඩු විධාන සංග්‍රහය පනතේ 95 /1 වගයන්තිය යටතේ සිදු කරනු ලබන අණ කිරීමක් ලෙසයි පොලීසිය මෙම දැනුම්දීම අරගලකරුවන් වෙත ලබා දුන්නේ. අද දහවල් වහාම එම ස්ථානවලින් ඉවත් වීම සදහා විනාඩි 15 ක පමණ කාලයක්  පොලීසිය ඔවුන් වෙත ලබා දුන්නා. කෙසේ වෙතත් අරගලකරුවන් කියා සිටියේ එම ස්ථානයෙන් තමාට අයත් බඩු බාහිරාදිය රැගෙන යාම සදහා යම් කාලයක් අවශ්‍ය බවයි. ඒ අනුව මේ වන විටත් ඔවුන් තම බඩුබාහිරාදිය රැගෙන යමින් සිටිනවා. පොලීසිය, විශේෂ කාර්ය බලකාය සහ නාගරික සංවර්ධන අධිකාරියේ නිලධාරීන් මෙම ස්ථානයට පැමිණ සිටිනවා.     ", "URL": "https://www.itnnews.lk/2023/10/05/428548/", "Category": "දේශීය පුවත්", "Parent URL": null}