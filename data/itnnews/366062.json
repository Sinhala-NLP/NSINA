{"Source": "ITN news", "Timestamp": "සැප්තැම්බර් 30, 2021 15:35", "Headline": "සෘජු විදේශ ආයෝජනවලින් චීනය ලෝකයේ ඉහළම ස්ථානයට", "News Content": "සෘජු විදේශ ආයෝජනවලින් චීනය  ලෝකයේ ඉහළම ස්ථානයට පැමිණ තිබෙනවා. චීනයේ බාහිර සෘජු විදේශ ආයෝජන 2020 වසරේ දී ඇමෙරිකා ඩොලර් බිලියන 153 දක්වා වර්ධනය වූ අතර එය ගෝලීය වශයෙන් පළමුවරට චීනය ශ්‍රේණිගත කිරීම්වලින් ඉහළටම පැමිණි බව පෙන්නුම්කර තිබෙනවා. එම වසරේ දී බාහිර සෘජු විදේශ ආයෝජනයන්හි වර්ධන වේගය සියයට 12 දශම තුනකින් ඉහළ ගිය අතර එය වසර 2019 දී සියයට 4 දශම 3 ක හැකිලීමක සිට විශාල ලෙස ආපසු හැරවීමක් සමග අත්කරගත් ජයග්‍රහණයක් බවයි පැවසෙන්නේ. කෙසේ වෙතත් ගෝලීය සෘජු විදේශ ආයෝජන සදහා චීනයේ බලපෑම තවදුරටත් පුළුල් වෙමින් පවතින බව ආර්ථික විශ්ලේෂකයින් පෙන්වා දෙනවා.         ", "URL": "https://www.itnnews.lk/2023/10/05/366062/", "Category": "ජාත්‍යන්තර පුවත්", "Parent URL": null}