{"Source": "ITN news", "Timestamp": "ஜனவரி 15, 2022 12:29", "Headline": "அதிபர், ஆசிரியர் சேவை – மூடிய சேவையாக வர்த்தமானியில் பிரகடனம்..", "News Content": "அதிபர், ஆசிரியர் சேவையை மூடிய சேவையாக பிரகடனப்படுத்தும் வர்த்தமானி வெளியிடப்பட்டுள்ளது. கல்வி அமைச்சின் செயலாளர் பேராசிரியர் கபில பெரெராவின் கையொப்பந்தத்தடன் வர்த்தமானி வெளியிடப்பட்டுள்ளது. அதிபர் சேவை, ஆசிரியர் ஆலோசகர் சேவை மற்றும் ஆசிரியர் சேவை போன்றவை 2021ம் ஆண்டு ஓகஸ்ட் 30ம் திகதியிலிருந்து அமுலுக்கு வரும் வகையில் மூடிய சேவையாக அறிவிக்கப்பட்டுள்ளது. குறித்த சேவைகளுக்கு நியமனங்களை வழங்குதல், பதவி உயர்வு, ஒழுக்காற்று நடவடிக்கை, இடமாற்றம் மற்றும் ஏனைய நிறுவனங்கள் தொடர்பான அதிகாரங்கள் மற்றும் ஏற்பாடுகள் உரிய சேவைகளுக்காக தற்போது செயற்படும் முறையிலேயே முன்னெடுக்கப்படுமென வர்த்தமானியில் குறிப்பிடப்பட்டுள்ளது. இதேவேளை ஆசிரியர், அதிபர் தொழிற்சங்க நடவடிக்கையின் போது முன்வைக்கப்பட்ட பிரதான கோரிக்கையாக இது காணப்பட்டது. அரசாங்கம் ஏற்கனவே அதிபர், ஆசிரியர் சம்பள முரண்பாட்டுக்கு தீர்வு வழங்கியுள்ளது. தற்போது அதிபர், ஆசிரியர் சேவை மூடிய சேவையாகவும் வர்த்தமானி மூலம் பிரகடனப்படுத்தப்பட்டுள்ளது. ஆசிரியர்கள், அதிபர்கள் கடந்த 3 தசாப்தகாலமாக முன்வைத்த கோரிக்கைக்கு தற்போதைய அரசாங்கம் தீர்வு வழங்கியுள்ளது. ", "URL": "https://www.itnnews.lk/2023/10/05/388851/", "Category": "Breaking News,தேசிய செய்திகள்,முதன்மை செய்தி", "Parent URL": null}