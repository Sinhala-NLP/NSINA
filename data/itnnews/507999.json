{"Source": "ITN news", "Timestamp": "අගෝස්තු 14, 2023 09:51", "Headline": "ඉන්දියාවේ රෝහලක පැය 24ක් තුළ 18ක් මිය යයි", "News Content": "ඉන්දියාවේ මහාරාෂ්ට්‍ර ප්‍රාන්තයේ රෝහලක පැය 24ක් තුළ මරණ 18ක් සිදුව තිබෙනවා. ඒ පිළිබද පුළුල් පරික්ෂණයක් මේ වන විට ක්‍රියාත්මකයි. මහාරාෂ්ට්‍ර ප්‍රාන්තයේ චත්‍රපාතී ශිවාජි මහාරාජ් රෝහලෙනුයි මෙම මරණ වාර්තා වන්නේ. මියගිය අය අතර කාන්තාවන් දස දෙනෙකු හා පිරිමි පුද්ගලයන් 8 දෙනෙකු වනවා. මියගිය දොළොස් දෙනෙකුම වයස අවුරුදු 50ට අඩු අයයි. මියගිය අය අතර වකුගඩු,  අංශභාග,  නිව්මෝනියා හා විෂ පානය කළ රෝගීන් වනවා. සාමාන්‍යයෙන් එරට රෝහලක දෛනිකව මරණ 6ක් හෝ 7ක් සිදුවුවද මෙතරම් ඉහළ අගයක් මිය ගිය  පළමු අවස්ථාව මෙය බවයි ප්‍රාන්ත ප්‍රධාන අමාත්‍ය ඒක්නාත් ශින්දේ පවසන්නේ. මේ වන විටත් මෙම මරණ පිළිබද පරික්ෂණයක් සිදුකරන ලෙස උපදෙස් දුන් බව ඔහු ප්‍රකාශ කරනවා.       ", "URL": "https://www.itnnews.lk/2023/10/05/507999/", "Category": "ජාත්‍යන්තර පුවත්", "Parent URL": null}