{"Source": "ITN news", "Timestamp": "අගෝස්තු 2, 2023 08:27", "Headline": "අනුරාධපුර ඓතිහාසික ශ්‍රී දළදා පෙරහැර 27 වන වතාවටත් උත්කර්ෂවත්ව", "News Content": "අනුරාධපුර පූජානගරයේ වාර්ෂිකව සිදුකෙරෙන ඓතිහාසික ශ්‍රී දළදා පෙහැර මෙවරද අති උත්කර්ෂවත් අයුරින් ඊයේ (01 ) රාත්‍රියේ පැවත්වුණා. අටමස්ථානාධිපති පුජ්‍ය පල්ලේගම හේමරතන නාහිමිගේ අනුශාසනා පරිදි උතුරු මැද පළාත් ආණ්ඩුකාරවර මහීපාල හේරත් ප්‍රධානත්වයෙන් ප්‍රධාන අමාත්‍යංශයෙන් හා පළාත් සංස්කෘතික දෙපාර්තමේන්තුවේ සංවිධානයෙන් පෙරහැර පැවැත්වුණා. ශ්‍රී මහා බෝධීන් වහන්සේගේ නැගෙනහිර දොරටුවේන් ප්‍රධාන හස්ති රාජයා පිට කරඞුව තැන්පත් කිරීමෙන් ආරම්භ වූ ශ්‍රී දළඳා පෙරහැර පෙත්මග දිගේ පැරණි දළදා මාළිගාව තෙක් ගමන් කොට එම ස්ථානයේ පැවැත්වූ ආගමික වතාවත් වලින් අනතුරුව ථූපාරාම විහාරය අසලින් අනුලා මාවත දිගේ අභයගිරිය දක්වා ගමන් කොට අභයගිරි විහාරය අසලින් ආගමික වතාවත් සිදුකර පෙරහැර නිමා වීම සිදුවුණා. පෙරහැර නැරඹීම සඳහා විශාල බැතිමතුන් පිරිසක් අනුරාධපුර ඇතුල් නුවර මාර්ගයන් වෙතට පැමිණ සිටි අතර අලංකාරවත් වූ විවිධ වූ සංස්කෘතික අංගයන්ගෙන් පෙරහැර සමන්වී තිබුණා.         ", "URL": "https://www.itnnews.lk/2023/10/05/504641/", "Category": "Breaking News,දේශීය පුවත්", "Parent URL": null}