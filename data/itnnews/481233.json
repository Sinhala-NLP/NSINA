{"Source": "ITN news", "Timestamp": "මැයි 7, 2023 17:46", "Headline": "කීරි සම්බා උපරිම සිල්ලර මිල වෙනස් කර ඇති බවට පළ වන වාර්තා අසත්‍යයි – පාරිභෝගික අධිකාරිය", "News Content": "කීරි සම්බා සදහා පනවා ඇති උපරිම සිල්ලර මිල වෙනස්කර ඇති බවට පලවන වාර්තා අසත්‍ය බව පාරිභෝගික කටයුතු පිළිබද අධිකාරිය නිවේදනය කරනවා. පාරිභෝගික කටයුතු පිළිබද අධිකාරිය කීරි සම්බා සදහා රුපියල් 260ක උපරිම සිල්ලර මිලක් පනවා තිබුණා. එම මිල වෙනස් කර ඇති බවට වාර්තා පළ වුව ද එම මිලෙහි කිසිදු වෙනසක් සිදු කර නැති බව එම අධිකාරිය අවධාරණය කරනවා. එම මිලට වඩා වැඩි මිලට කීරි සම්බා අලෙවි නොකළ යුතු අතර වැඩි මිලට අලෙවි කරන වෙළදුන් සොයා වැටලීම් සිදු කෙරෙනවා. වැඩි මිලට සහල් අලෙවි කර වරදකරුවන් වන පුද්ගලයින්ට අධිකරණය මගින් අවම වශයෙන් රුපියල් ලක්ෂයක දඩ මුදලක් හෝ උපරිමය රුපියල් ලක්ෂ 5ක දඩ මුදලක් නියම කළ හැකියි. එමෙන්ම මාස 6ක සිරදඩුවමක් හෝ දඩමුදල සහ සිරදඩුවම් යන දෙකම නියම කිරිමේ හැකියාව පවතින බවයි පාරිභෝගික කටයුතු අධිකාරිය සිය නිවේදනයේ පෙන්වා දී තිබෙන්නේ.     ", "URL": "https://www.itnnews.lk/2023/10/05/481233/", "Category": "Uncategorized @si", "Parent URL": null}