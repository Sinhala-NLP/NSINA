{"Source": "ITN news", "Timestamp": "දෙසැම්බර් 24, 2021 11:01", "Headline": "දකුණු කොරියාවේ හිටපු ජනපතිනී පාර්ක් ග්වෙන් හේ ට සමාවක්", "News Content": "දකුණු කොරියාවේ හිටපු ජනපතිනී පාර්ක් ග්වෙන් හේ ට සමාව ලබාදී නිදහස් කිරීමට එරට වත්මන් ජනාධිපති මූ ජේ ඉන් තීරණ කර තිබෙනවා. දූෂණ චෝදනා හේතුවෙන් සිරදඩුවම් ලබාසිටි දකුණු කොරියාවේ හිටපු ජනපතිනී පාර්ක් ග්වෙන් හේ නිදන්ගත රෝගී තත්ත්ව කිහිපයක් හේතුවෙන් මේ වසරේ තුන්වතාවක් රෝහල්ගත කෙරුණා. 69 හැවිරිදි පාර්ක් ග්වෙන් හේ දකුනු කොරියාවේ බලයෙන් පහ කෙරුණු ප්‍රජාතන්ත්‍රවාදී ලෙස තේරී පත්වූ ප්‍රථම නායිකාව ද වනවා. පාර්ක් ග්වෙන් හේ ඇගේ පාලනයේදී සිය සමීප මිතුරියක වන චෝයි සුන් සිල් ගේ පුණ්‍ය ආයතනයකට ඩොලර් මිලියන ගණනක අරමුදල් ලබා දෙන ලෙස දකුණු කොරියාවේ දැවැන්ත සමාගම්වලට බලකළ බව අධිකරණයේ දි අධිකරණයේදී තහවුරු වීමද ඇයට එරෙහිව එල්ල වූ චෝදනා අතර වනවා.         ", "URL": "https://www.itnnews.lk/2023/10/05/384662/", "Category": "ජාත්‍යන්තර පුවත්", "Parent URL": null}