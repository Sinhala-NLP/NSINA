{"Source": "ITN news", "Timestamp": "ජූනි 4, 2022 14:59", "Headline": "රුසියා යුක්රේන යුද්ධය ලෝක ආහාර අර්බුදය තවත් දැඩි කරයි", "News Content": "රුසියා යුක්‍රේන යුද්ධය නිසා ලෝක ආහාර අර්බුදය ඉදිරියේදී තවත් දරුණු වීමට ඉඩ ඇති බව එක්සත් ජාතීන්ගේ සංවිධානය නිවේදනය කරනවා. පසුගිය මාසයේදී ලොවපුරා ආහාර නිෂ්පාදනයේ සහ අලෙවියේ බරපතල බිද වැටීමක් දක්නට ලැබෙන බවයි එක්සත් ජාතීන්ගේ ආහාර සහ කෘෂිකර්ම සංවිධානය සඳහන් කළේ. තවමත් බොහෝ රටවල ආහාර හිඟයක් නොමැති අතර ආහාර මිල ගණන් අධික වීම පමණක් දැක ගැනීමට ලැබෙන බව එක්සත් ජාතීන්ගේ සංවිධානය සඳහන් කළා. යුක්‍රේන යුද්ධය සමඟ රටවල් 19 ක් පසුගිය මාසයේදී ආහාර අපනයනය තහනම් කර තිබෙනවා.     ", "URL": "https://www.itnnews.lk/2023/10/05/415103/", "Category": "ජාත්‍යන්තර පුවත්", "Parent URL": null}