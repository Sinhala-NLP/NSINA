{"Source": "ITN news", "Timestamp": "පෙබරවාරි 13, 2022 12:34", "Headline": "14ට කලින් ආපු ITN ප්‍රේමනීය වැලන්ටයින් පෝට්සිටියේ දී දවස පුරා (Video)", "News Content": "ආදරයේ සොදුරු සන්නිවේදකයා ITN ගෙන එන ප්‍රේමනීය වැලන්ටයින් දැවැන්ත ප්‍රාසාංගික අත්දැකීම අද දවස පුරා විඳගැනීමට ප්‍රේමනීය ඔබට හැකියාව උදාවනවා. ආදරවන්තයින්ගේ දිනය වෙනුවෙන් තාරුණ්‍යයට පිරිනැමෙන මේ සුන්දර අත්දැකීම විදගන්නට අපි ඔබටත් පෝට්සිටි උද්‍යානයට ඇරයුම් කරනවා. ස්වාධීන රූපවාහිනී මාධ්‍ය ජාලයේ සභාපති නිරෝෂන් ප්‍රේමරත්න මහතාගේ අදහසකට අනුවයි මෙම ප්‍රසංගය සංවිධාන කෙරෙන්නේ. අති විශාල අයැදුම්කරුවන් පිරිසක් අතරින් අප තෝරාගත් ආදරණීය යුවල සියයක් විහාරමහාදේවි උද්‍යානයේ සිට පෝට් සිටි පරිශ්‍රය දක්වා අලංකාරවත් රථ පෙරහැරකින් කැදවාගෙන එමින් මේ දැවැන්ත අත්දැකීමේ ආරම්භය සටහන් වුණා. එමෙන්ම තාරුණ්‍යයේ ආදරවන්තයින් වෙනුවෙන්ම සංවිධාන කළ තරග ඉසව් රැසක් මේ වනවිටත් පෝට්සිටි පරිශ්‍රයේ පැවැත්වෙනවා. ජයග්‍රාහකයින්ට ගුවන් ටිකට්පත්, රන් ආභරණ, විවාහ මංගල උත්සවය සදහා සුවිශේෂී අවස්ථා ඇතුළු වටිනා ත්‍යාග රැසක් පිරිනැමීමට ද අප සූදානම්. ලංකාවේ අතිශය ජනප්‍රිය සංගීත කණ්ඩායම් වන ලයින් වන්, ඕරා, ඈන්ට්ස් සංගීතයෙන් මෙම ප්‍රේමනීය අත්දැකීම රසවන් වනවා. චිත්‍රාල් සෝමපාල,  රොමේෂ් සුගතපාල, සංක දිනෙත්, ජය ශ්‍රී, වස්ති, ඉරාජ්, ස්මොකියෝ, පේෂල මනෝජ්, සනුක වික්‍රමසිංහ, දිල්කි උරේෂා , කාංචනා අනුරාධි,  ෆැලන් ඇන්ඩ්‍රියා, අශාන් ප්‍රනාන්දු හා සදුන් පෙරේරා ඇතුළු ජනප්‍රිය ගී තරු රැසක් අයිටීඑන් ප්‍රේමනීය වැලන්ටයින් සමග එක්වනවා. මේ අතර අයිටීඑන් විශේෂ මාධ්‍ය කුටියේ දී මාධ්‍ය අත්දැකීම විදගැනීමට මෙන්ම තිර පරීක්ෂණවලට එක්වීමට ද මෙරට තාරුණ්‍යයට අවස්ථාව හිමිවනවා. අයිටීඑන් සූර්ය මංගල්‍යයේ අවුරුදු කුමරා සහ කුමරිය තරගවලට වරම් හිමිකර ගැනීමට ද තාරුණ්‍ය යේ පෙම්වතුන්ට මෙහිදී ඉඩකඩ විවරකර තිබෙනවා. එපමණක් නොව ස්වාධීන රූපවාහිනියේ විකාශය වන ටෙලිනාට්‍ය සදහා රංගනයෙන් එක්වීමේ වටිනා අවස්ථාව ද ඔබට හිමිකර දීමට අප සූදානම්. වසරේ දැවැන්තම ප්‍රේමනීය අත්දැකීම විදගන්නට ඔබත් අනිවාර්යයෙන්ම පෝට් සිටි පරිශ්‍රයට එක්වන්න. 14ට කලින් ආපු ITN ප්‍රේමනීය වැලන්ටයින් ", "URL": "https://www.itnnews.lk/2023/10/05/394797/", "Category": "දේශීය පුවත්", "Parent URL": null}