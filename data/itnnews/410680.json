{"Source": "ITN news", "Timestamp": "මැයි 10, 2022 18:57", "Headline": "මහින්ද රාජපක්ෂ හෙළිකළ නොහැකි ආරක්ෂිත ස්ථානයක", "News Content": "හිටපු අග්‍රාමාත්‍ය මහින්ද රාජපක්ෂ මහතාට රටින් පලායාමේ කිසිදු අවශ්‍යතාවක් නැති බව පාර්ලිමේන්තු මන්ත්‍රී නාමල් රාජපක්ෂ මහතා පවසනවා. ඒ මහතා මේ බව සදහන් කළේ ප්‍රංශ පුවත් සේවයට අදහස් දක්වමින්. ඒ මහතා වැඩිදුරටත් සදහන් කරන්නේ රාජපක්ෂ පවුල රට හැරයන බවට සමාජ මාධ්‍ය ඔස්සේ විවිධ කටකතා පැතිර ගියද එසේ සිදුකිරීමට කිසිදු අවශ්‍යතාවක් නැති බවයි. හිටපු අග්‍රාමාත්‍ය මහින්ද රාජපක්ෂ මහතා මේ වනවිට හෙළිකළ නොහැකි ආරක්ෂිත ස්ථානය රැදී සිටින බවත් තම පවුලේ පිරිස සමග සාකච්ඡා කරන බවත් ඒ මහතා වැඩිදුරටත් සදහන් කර සිටියා. මෙහිදී වැඩිදුරටත් අදහස් දැක්වූ නාමල් රාජපක්ෂ මහතා සදහන්කර සිටියේ සිය පියා පාර්ලිමේන්තු මන්ත්‍රී ධුරයෙන් ඉවත්වීමට තවමත් තීරණය කර නොමැති බවයි.             ", "URL": "https://www.itnnews.lk/2023/10/05/410680/", "Category": "දේශීය පුවත්", "Parent URL": null}