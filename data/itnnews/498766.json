{"Source": "ITN news", "Timestamp": "ජූලි 10, 2023 13:44", "Headline": "සංක්‍රමණිකයන් රැගෙන යමින් සිටි බෝට්ටු තුනක් අනතුරට ලක් වෙයි – 300ක් පමණ අතුරුදන්", "News Content": "ස්පාඤ්ඤ බලා අනවසර සංක්‍රමණිකයන් රැගෙන යමින් සිටි බෝට්ටු තුනක් අනතුරට පත් වීමෙන් තුන්සියකට අධික පිරිසක් අතුරුදන්ව තිබෙනවා. මීට සති දෙකකට පෙරයි අනතුර සිදුව ඇත්තේ. එය විදෙස් මාධ්‍ය අද වාර්තා කර තිබුණා. සෙනගාලයේ සිට ස්පාක්ඤ බලා යමින් සිටිය දී කැනරි දූපත් ආසන්නයේ දී මෙම බෝට්ටු අනතුරට ලක්ව තිබෙනවා. මගීන් 65 දෙනෙකු පමණ ගමන් කළ බෝට්ටු දෙකක් මීට සති දෙකකට පෙර අනතුරට ලක්ව ඇති අතර මගීන් 200ක් පමණ ගමන් ගත් තුන්වන බෝට්ටුව පසුගිය 27වනදා අනතුරට ලක්ව තිබෙනවා. කුඩා දරුවන් රැසක් ද බෝට්ටුවල ගමන් කර ඇති බව සඳහන්. අනතුරෙන් දිවි බේරාගත් අය පිළිබඳ මෙතෙක් හෙළි කර නැහැ. ", "URL": "https://www.itnnews.lk/2023/10/05/498766/", "Category": "දේශීය පුවත්", "Parent URL": null}