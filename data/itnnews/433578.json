{"Source": "ITN news", "Timestamp": "සැප්තැම්බර් 7, 2022 18:30", "Headline": "රුසියාවේ ගෑස් රූබල් හා යුවාන් වලින් මිලදී ගැනීමට චීනය එකඟවෙයි", "News Content": "රුසියාවෙන් මිලදී ගන්නා ගෑස් සදහා රූබල් හා යුවාන් මුදල් ඒකක වලින් ගෙවීම් සිදුකිරීමට චීනය එකඟතාව පළකර තිබෙනවා. ජාත්‍යන්තර ගනුදෙනු වලදී ගෙවීම් ඇමෙරිකා ඩොලරය භාවිත කරමින් සිදුකෙරෙන අතර බටහිර රටවල් රුසියාවට සම්බාධක පැනවීමත් සමග බොරතෙල් හා ගෑස් සදහා ගෙවීම් සිදුකිරීමේ දී රූබල් භාවිත කරන ලෙස රුසියාව දැනුම් දුන්නා. ඒ අනුවයි චීනය සිය මිලදී ගැනීම සදහා රූබල් හා යුවාන් භාවිත කිරීමට එකගතාව පළකර ඇත්තේ. ඒ හරහා ඇමෙරිකා ඩොලරය මත අනවශ්‍ය ලෙස යැපීම සීමා වනවා. රුසියාව හා චීනය අතර පවත්නා ද්වීපාර්ශ්වික සබදතා හා මිත්‍රත්වය තවදුරටත් තහවුරු කිරීම මේ හරහා සිදුවන බවටයි චීනය පවසන්නේ. මෙවැනි ආර්ථික අර්බුදකාරී අවස්ථාවක ලබාදිය හැකි හොඳම හා ප්‍රායෝගික විසදුම මෙය බවද ඔවුන් පෙන්වා දෙනවා.     ", "URL": "https://www.itnnews.lk/2023/10/05/433578/", "Category": "Breaking News,ජාත්‍යන්තර පුවත්", "Parent URL": null}