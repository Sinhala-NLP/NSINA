{"Source": "ITN news", "Timestamp": "අගෝස්තු 15, 2023 08:48", "Headline": "රුසියාවේ ඉන්ධන පිරවුම්හලක හටගත් ගින්නකින් 12 දෙනෙකු ජීවිතක්ෂයට", "News Content": "දකුණුදිග රුසියාවේ ඉන්ධන පිරවුම්හලක හටගත් ගින්නකින් පුද්ගලයින් 12 දෙනෙකු ජීවිතක්ෂයට පත්ව තිබෙනවා. දකුණුදිග රුසියාවේ ඩගිස්ටාන් ප්‍රදේශයේ පිහිටා ඇති ඉන්ධන පිරවුම්හලක සිදුවූ පිපිරීමක් සමගින් මෙම ගින්න හටගෙන ඇති බවයි වාර්තා වන්නේ. ගින්නෙන් පුද්ගලයින් 60 දෙනෙකු පමණ තුවාල ලබා රෝහල් ගතකර ඇති බවද සදහන්. බරපතල තත්ත්වයේ පසුවන රෝගීන් මොස්කව් රෝහල් වෙත රැගෙන යාම සදහා හෙලිකොප්ටර් යානා යෙදවීමටයි පියවර ගෙන ඇත්තේ. මරණ සංඛ්‍යාව 25ක් පමණ දක්වා ඉහළ යා හැකි බවට රෝහල් ආරංචි මාර්ග පවසනවා. පිපිරීමට හේතුව මෙතෙක් අනාවරණය වී නොමැති අතර ගින්න මැඩපැවැත්වීම සදහා 260කින් පමණ යුතු ගිනි නිවන භටයින් සංඛ්‍යාවක් යොදවා ඇති බවද සදහන්.                 ", "URL": "https://www.itnnews.lk/2023/10/05/508285/", "Category": "ජාත්‍යන්තර පුවත්", "Parent URL": null}