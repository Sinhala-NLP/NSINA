{"Source": "ITN news", "Timestamp": "மே 26, 2022 13:00", "Headline": "48வது நாளாகவும் தொடரும் போராட்டம்..", "News Content": "காலி முகத்திடல் மற்றும் ஜனாதிபதி செயலகத்திற்கு முன்பாக இன்று 48வது நாளாகவும் போராட்டம் முன்னெடுக்கப்பட்டு வருகின்றது. நேற்றையதினம் இரவு வேளையில் பெரும் எண்ணிக்கையிலானோர் போராட்ட களத்திற்கு வருகை தந்திருந்தனர். இன்றையதினமும் குறித்த பகுதியில் போராட்டங்கள் முன்னெடுக்கப்பட்டு வருகின்றன. இந்நிலையில் 14வது நாளாக நோ டீல் கம போராட்டம் இடம்பெறுகின்றது. போராட்டம் முன்னெடுக்கப்படும் பகுதியில் நேற்றையதினம் இரவு வேளையில் மின்சாரம் துண்டிக்கப்பட்டது. எனினும் இலங்கை மின்சார சபையினர் முன்னெடுத்த நடவடிக்கைகளின் ஊடாக மீண்டும் மின் விநியோகம் வழங்கப்பட்டது. இந்நிலையில் நோ டீல் கம பகுதியில் ஆர்ப்பாட்டக்காரர்கள் இன்று பிற்பகல் வேளையில் பாதயாத்திரையொன்றை முன்னெடுக்க திட்டமிட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/413283/", "Category": "Breaking News,தேசிய செய்திகள்", "Parent URL": null}