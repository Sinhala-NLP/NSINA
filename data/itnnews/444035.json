{"Source": "ITN news", "Timestamp": "නොවැම්බර් 3, 2022 18:27", "Headline": "වෙඩි තැබීමකින් පාකිස්ථානයේ හිටපු අගමැති තුවාල ලබයි", "News Content": "පාකිස්ථානයේ හිටපු අග්‍රාමාත්‍ය ඉම්රාන් ඛාන් සහභාගී වෙමින් සිටි විරෝධතා පාගමනකට එල්ල වූ වෙඩි ප්‍රහාරයකින් ඔහුගේ පාදයකට තුවාල සිදු වුණා. හිටපු අග්‍රාමාත්‍යවරයා ලාහෝරයේ රෝහලකට ඇතුළත් කර ඇති අතර ඔහුගේ තත්ත්වය බරපතළ නොවන බවයි වාර්තා වන්නේ. මහ මැතිවරණයක් වහා කැදවන ලෙස ඉල්ලමින් මෙම පාගමන පැවැත්වුණා. තුවක්කු කරු අත්අඩංගුවට ගැනීමට පොලීසිය සමත් වී ඇති අතර ඔහුගේ අනන්‍යතාව මෙතෙක් හෙළි වී නැහැ. කිසිදු කණ්ඩායමක් තවමත් මෙම වෙඩි තැබීම සම්බන්ධයෙන් වගකීම බාර ගෙන නොමැති බවයි විදෙස් මාධ්‍ය සදහන් කළේ. පසුගිය 28 වනදා මෙම උද්‌ඝෝෂණ පා ගමන ලාහෝරයෙන් ආරම්භ වූ අතර ලබන 11 වනදා එය ඉස්ලාමාබාද් නුවරට ලගා වීමට නියමිතයි.   ", "URL": "https://www.itnnews.lk/2023/10/05/444035/", "Category": "ජාත්‍යන්තර පුවත්", "Parent URL": null}