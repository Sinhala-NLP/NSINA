{"Source": "ITN news", "Timestamp": "ජූලි 19, 2023 09:17", "Headline": "වාහන නැවතුම්පලක ගින්නකින් යතුරුපැදි 28ක් විනාශවෙයි", "News Content": "වාලච්චේන ප්‍රදේශයේ වාහන නැවතුම්පලක ඇති වූ ගින්නකින් යතුරුපැදි 28 ක් විනාශයට පත්ව තිබෙනවා. වාලච්චේන ප්‍රදේශයේ වාහන නැවතුම්පලක ගින්නක් සිදුව ඇති බවට පොලිසියට ලැබුණු තොරතුරකට අනුව ගින්න නිවීමට ප්‍රදේශවාසීන්ගේ ද සහාය ඇතිව පොලිසිය කටයුතු කළා. ගින්න නිවා දැමීමට හැකි වූ අතර ඒ වන විටත් යතුරුපැදි 28 ක් සහ පාපැදි 4 ක් ගින්නෙන් විනාශ වී ඇති බවටයි පොලිසිය ප්‍රකාශ කළේ. ජීවිත හානි කිසිවක් සිදුව නොමැති අතර ගින්නට හේතුව මෙතෙක් හෙළිව නැහැ. සිද්ධිය සම්බන්ධයෙන් වාලච්චේන පොලිසිය විමර්ශන ආරම්භ කර තිබෙනවා.   ", "URL": "https://www.itnnews.lk/2023/10/05/500808/", "Category": "Breaking News,දේශීය පුවත්", "Parent URL": null}