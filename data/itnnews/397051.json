{"Source": "ITN news", "Timestamp": "පෙබරවාරි 23, 2022 09:44", "Headline": "පානදුර සලිදුගේ ජාවාරම්වල මුදල් එක්රැස් කරන්නෙකු අත්අඩංගුවට", "News Content": "පානදුර සලිදුගේ ජාවාරම්වල මුදල් එක්රැස් කරන්නෙකු අත්අඩංගුවට ගෙන තිබෙනවා. රුපියල් ලක්ෂ 80ක මුදලක් සමඟයි ඔහු අත්අඩංගුවට ගෙන ඇත්තේ. විදේශ රටක සැඟව සිටින බව කියන මත්කුඩු ජාවාරම්කරුවෙකු වන පානදුර සලිදුගේ ජාවාරම් රැසක් මෙරට ක්‍රියාත්මක වන බවයි පොලීසිය පවසන්නේ. එම ජාවාරම්වල මුදල් එක්රැස් කරන්නේ මෙසේ අත්අඩංගුවට ගත් පුද්ගලයා බවයි පොලීසිය පවසන්නේ. ඔහු පානදුර කුරුප්පුමුල්ලේ පදිංචිකරුවෙකි. ඔහු සන්තකයේ තිබි මත්කුඩු පැකට් කිහිපයක්ද සොයාගෙන තිබෙනවා.     ", "URL": "https://www.itnnews.lk/2023/10/05/397051/", "Category": "දේශීය පුවත්", "Parent URL": null}