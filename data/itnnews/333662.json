{"Source": "ITN news", "Timestamp": "අප්‍රේල් 25, 2021 16:50", "Headline": "ජපානයේ උස්කි ගංගාවේ ජලය අතරින් ඔලිම්පික් ගිනිසිළුව රැගෙන යයි", "News Content": "ඔලිම්පික් ගිනිසිළුව රැගෙන යාම ජපානය තුළ මේ දිනවල සිදුවනවා. ජපානයේ කුෂු නගරයේ උස්කි ගංගාවේ ජලය අතරින් එය රැගෙන යාම බොහෝ දෙනෙකුගේ සිත් ආකර්ෂණය කළා. විශේෂ පිහිනුම්කරුවෙකුයි ගග හරහා ඔලිම්පික් ගිනිසිළුව රැගෙන ගියේ. බොහෝ පිරිසක් සුබාශිංසන එක් කිරීම සදහා මාර්ග අවට රැස්ව සිටින ආකාරය ද දැක ගැනීමට ලැබුණා. කොරෝනා වෛරස තත්ත්වය හමුවේ සෞඛ්‍ය ආරක්‍ෂක වැඩපිළිවෙළ අනුගමනය කරමිනුයි ඔලිම්පික් බලධාරීන් හා ජපන් රජය මෙම ක්‍රියාමාර්ග ගෙන තිබුණේ. ටෝකියෝ හි පැවැත්වෙන ඔලිම්පික් තරගාවලිය ඉහළම සෞඛ්‍ය ආරක්‍ෂාවක් සහතික කරමින් පැවැත්වීමට කටයුතු කරන බව ජපාන අග්‍රාමාත්‍ය යොෂිහිඩේ සුගා පසුගියදා නිවේදනය කළා.         ", "URL": "https://www.itnnews.lk/2023/10/05/333662/", "Category": "ජාත්‍යන්තර පුවත්", "Parent URL": null}