{"Source": "ITN news", "Timestamp": "மார்ச் 9, 2023 10:06", "Headline": "கைது செய்யப்பட்ட களனி பல்கலைக்கழக மாணவர்கள் இன்று நீதிமன்றில் முன்னிலை", "News Content": "நேற்றிரவு ஆர்ப்பாட்டத்தில் ஈடுபட்டிருந்த களனி பல்கலைக்கழக மாணவர்களில் 6 பேர் கைது செய்யப்பட்ட நிலையில், அவர்களை இன்றைய தினம் மஹர நீதிமன்றில் முன்னிலைப்படுத்துவதற்கு நடவடிக்கை எடுக்கப்பட்டுள்ளதாக பொலிஸ் ஊடகப்பிரிவு குறிப்பிட்டுள்ளது. அதேநேரம் ஆர்ப்பாட்டங்கள் தொடர்பில் கண்டியில் ஊடகங்களுக்கு கருத்துரைத்த இலங்கை மனித உரிமைகள் ஆணைக்குழுவின் தலைவர் விஜித நாணயக்கார, கருத்து சுதந்திரம் பாதுகாக்கப்பட வேண்டும் என தெரிவித்தார். அமைதியான ஆர்ப்பாட்டங்கள் முன்னெடுக்கப்படும் போது அதனை கட்டுப்படுத்துவதற்கு நடவடிக்கை எடுக்கப்படுமாயின் அதற்கு எதிராக சுயாதீன ஆணைக்குழு என்ற அடிப்படையில் நடவடிக்கை எடுக்கப்படும் எனவும் குறிப்பிட்டுள்ளார். ", "URL": "https://www.itnnews.lk/2023/10/05/466545/", "Category": "Breaking News,தேசிய செய்திகள்", "Parent URL": null}