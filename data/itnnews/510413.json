{"Source": "ITN news", "Timestamp": "අගෝස්තු 24, 2023 05:43", "Headline": "47 වැනි ජාතික ක්‍රීඩා තරඟාවලියේ අවසන් ක්‍රීඩා තරඟ අදින් ඇරඹෙයි", "News Content": "47 වැනි ජාතික ක්‍රීඩා තරඟාවලියේ අවසන් ක්‍රීඩා තරඟ අද සිට 26 දක්වා කොළඹ සුගතදාස ක්‍රීඩාංගණයේදී පැවැත්වීමට සියලු කටයුතු සූදානම් කර තිබෙනවා. ක්‍රීඩා හා යෞවන කටයුතු අමාත්‍යාංශය සහ ක්‍රීඩා සංවර්ධන දෙපාර්තමේන්තුව එක්වයි මෙම තරඟාවලිය සංවිධානය කර තිබෙන්නේ. ඉතිහාසයේ අවස්ථා හතළිස් හයකදීම ජාතික මහා ක්‍රීඩා උලෙළ ලෙසින් හැඳින්වූවද මෙවර ක්‍රීඩා තරගාවලිය ලෙසින් නාමය වෙනස් කොට පැවැත්වීම විශේෂත්වයක්. මෙම ක්‍රීඩා තරඟාවලිය සඳහා වැය වන ප්‍රතිපාදන අවම කොට තිබීම විශේෂත්වයකි. තරඟාවලියේ සමාරම්භක අවස්ථාව සනිටුහන් කරමින් ක්‍රීඩා ගිනි සිළුව දැල්වීමේ අවස්ථාව ජාතික හා ජාත්‍යන්තර තරඟවලදී මල්ලවපොර සහ ජූඩෝ ක්‍රීඩාවල දස්කම් දක්වා ඇති බස්නාහිර පළාතේ ඊ.එම්.එල්. ප්‍රියංකර සහ ජාතික ක්‍රීඩා තරඟාවලියේ මීටර් 100 සහ මීටර් 200 කෙටි දුර ධාවන ඉසව්වෙන් ජයග්‍රහණ අත්පත්කරගත් ශිවන්ති ජයතිලක යන ක්‍රීඩක ක්‍රීඩකාවන්ට ලබාදී තිිබෙනවා. ", "URL": "https://www.itnnews.lk/2023/10/05/510413/", "Category": "ක්‍රීඩා,වෙනත් ක්‍රීඩා", "Parent URL": null}