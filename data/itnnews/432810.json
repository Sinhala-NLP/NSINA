{"Source": "ITN news", "Timestamp": "සැප්තැම්බර් 3, 2022 16:26", "Headline": "ඉන්ධන සහ බොරතෙල් ඇනවුම් කිරීම පිළිබඳ සාකච්ඡාවක්", "News Content": "ඉන්ධන සහ බොරතෙල් ඇනවුම් කිරීම පිළිබද සාකච්ඡාවක් විදුලිබල සහ බලශක්ති අමාත්‍ය කංචන විජේසේකර මහතාගේ ප්‍රධානත්වයෙන් පැවැත්වුණා. සැප්තැම්බර් සහ ඔක්තෝබර් මාස දෙක වෙනුවෙන් ලංකා ඛණිජ තෙල් නීතිගත සංස්ථාවේ ඉන්ධන සහ බොරතෙල් අවශ්‍යතා ඇණවුම් සැලසුම, තහවුරු කර ගත් ඇණවුම්, එම ඉන්ධන අවශ්‍යතා වෙනුවෙන් අවශ්‍ය මුදල් ප්‍රමාණයන් සහ ගෙවීම් කල යුතු දින වකවානු පිළිබඳව  මෙම සාකච්ඡාවේදී අවධානයට ලක්ව තිබෙනවා.  මෙම අවස්ථාවට ලංකා ඛණිජ තෙල් සංස්ථාවේ වාණිජ් අංශයේ සහ මූල්‍ය අංශයේ නිළධාරීන් සහභාගි වුණා. මේ අතර ලංකා ඛණිජ තෙල් සංස්ථාව සඳහා රාජ්‍ය-පෞද්ගලික හවුල් ව්‍යාපාර සහ ආයෝජන අවස්ථා සහ ප්‍රතිව්‍යුහගත කිරීමේ යෝජනා පිළිබඳව සාකච්ඡා කිරීමට ෆ්‍රෙඩ්රික් න්‍යුමන් පදනම සංවිධාන කළ වැඩසටහනක් අමාත්‍යවරයාගේ ප්‍රධානත්වයෙන් ඊයේ සවස පැවැත්වුනා.  එහිදී වර්තමාන අභියෝග, අවස්ථා, රජයේ ඉදිරි වැඩපිළවෙල, ඉන්ධන මිල සූත්‍රය, ඉන්ධන ආනයන ක්‍රමවේදය සහ හවුල් ව්‍යාපාර අවස්ථා පිළිබඳව සාකච්ඡා කර තිබෙනවා. පාර්ලිමේන්තු මන්ත්‍රි ආචාර්ය හර්ෂ ද සිල්වා මහතා ද මෙම අවස්ථාවට එක්ව සිටියා.       ", "URL": "https://www.itnnews.lk/2023/10/05/432810/", "Category": "දේශීය පුවත්", "Parent URL": null}