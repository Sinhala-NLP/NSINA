{"Source": "ITN news", "Timestamp": "அக்டோபர் 17, 2022 08:39", "Headline": "தொடரும் மழையுடனான காலநிலை", "News Content": "ஒன்றிணைந்த வெப்ப மண்டலம் நாட்டின் வட பகுதியை அண்மித்த நிலையில் நிலைக்கொண்டுள்ளமையினால் தொடர்ந்தும் அதிக மழையுடன் கூடிய வானிலை நிலவுமென வளிமண்டலவியல் திணைக்களம் எதிர்வு கூறியுள்ளது. வங்காள விரிகுடாவில் ஏற்பட்டுள்ள தளம்பல் நிலை காரணமாக எந்தவொரு சந்தர்ப்பத்திலும் மழை பெய்யக்கூடுமெனவும் வளிமண்டலவியல் திணைக்களம் அறிவித்துள்ளது. விசேடமாக மாலை வேளையில் மழை கொண்ட காலநிலை நிலவுமென திணைக்களம் குறிப்பிட்டுள்ளது. மேல், சப்ரகமுவ, மத்திய மற்றும் வடமேல் மாகாணங்களிலும் காலி, மாத்தறை மாவட்டங்களிலும் மழை அல்லது இடியுடன் கூடிய மழை பெய்யக்கூடும். சில இடங்களில் 75 மில்லிமீட்டருக்கும் அதிகமான மழைவீச்சி பதிவாகலாமென எதிர்வு கூறப்பட்டுள்ளது. பலத்த மழையின் போது காற்று அதிகரித்து வீசக்கூடுமெனவும், இடி மின்னல் தாக்கங்களிலிருந்து பாதுகாத்துக்கொள்ள தேவையான முன்னெச்சரிக்கை நடவடிக்கைளை பின்பற்றுமாறும் பொதுமக்கள் அறிவுறுத்தப்பட்டுள்ளனர். ", "URL": "https://www.itnnews.lk/2023/10/05/440901/", "Category": "தேசிய செய்திகள்,முதன்மை செய்தி", "Parent URL": null}