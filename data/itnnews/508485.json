{"Source": "ITN news", "Timestamp": "අගෝස්තු 15, 2023 16:34", "Headline": "ජපානය ගොඩයන හැටි", "News Content": "ජපාන මුදල් ඒකකය දුර්වල වුව ද එරට ආර්ථිකය වර්ධනයක් අත්කර ගෙන ඇති බව ආර්ථික විශ්ලේෂකයින් පෙන්වා දෙනවා. ජපානයේ අපනයන ඉහළ යාම මීට හේතු වී ඇති බවයි වාර්තා වන්නේ. එරට ආර්ථිකය පසුගිය කාර්තුව තුළ දී අපේක්ෂා කළ වේගයට වඩා වැඩි වේගයකින් වර්ධනය වන ආකාරය දැක ගත හැකියි. ජපානය ලෝකයේ තෙවන විශාලතම ආර්ථිකයට හිමිකම් කියන අතර පසුගිය කාර්තුවේ දී එරට දළ දේශීය නිෂ්පාදිතය 6%කින් පමණ ඉහළ ගොස් ඇති බව සඳහන්. එය අපේක්ෂා කළ අගය මෙන් දෙගුණයක් පමණ වනවා. එමෙන්ම වසර 3කින් අත්කර ගත් ඉහළම ආර්ථික වර්ධන වේගය ද මෙය බවයි වාර්තා වන්නේ. එමෙන්ම දළ දේශීය නිෂ්පාදිතය ඉහළ යාමට යෙන් මුදල් ඒකකය අවප්‍රමාණය වීම බලපා ඇති බව ආර්ථික විශ්ලේෂකයින් පෙන්වා දෙනවා. ", "URL": "https://www.itnnews.lk/2023/10/05/508485/", "Category": "ජාත්‍යන්තර පුවත්", "Parent URL": null}