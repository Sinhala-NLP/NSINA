{"Source": "ITN news", "Timestamp": "අප්‍රේල් 24, 2021 15:21", "Headline": "ඔස්ට්‍රේලියාව සහ චීනය අතර යළිත් රාජ්‍ය තාන්ත්‍රික මත ගැටුම් උත්සන්න වෙයි", "News Content": "ඔස්ට්‍රේලියාව සහ චීනය අතර යළිත් රාජ්‍ය තාන්ත්‍රික මත ගැටුම් උත්සන්න වී තිබෙනවා. ඔස්ට්‍රේලියාවේ වික්ටෝරියා ප්‍රාන්තය සහ චීනයේ ජාතික සංවර්ධන සහ ප්‍රතිසංස්කරණ කොමිසම අතර එක් තීරයක් එක් මාවතක් වැඩසටහන යටතේ 2018 සහ 2019 වර්ෂවල ඇති කරගෙන තිබූ ගිවිසුමක් අහෝසි කිරීමට ඔස්ට්‍රේලියානු මධ්‍යම රජය කටයුතු කිරීම චීනයේ විරෝධයට හේතුවී තිබෙනවා. ඔස්ට්‍රේලියාවේ චීන තානාපති කාර්යාලය සදහන් කරන්නේ මෙම තීරණය අසාධාරණ එකක් බවයි. ඔස්ට්‍රේලියාව සහ  චීනය අතර සබදතා තවදුරටත් පවත්වා ගෙන යාමට නොහැකි තත්ත්වයක් මතුව ඇති බව ද පැවසෙනවා.       ", "URL": "https://www.itnnews.lk/2023/10/05/333449/", "Category": "ජාත්‍යන්තර පුවත්", "Parent URL": null}