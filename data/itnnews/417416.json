{"Source": "ITN news", "Timestamp": "ஜூன் 17, 2022 12:40", "Headline": "நிதிச்சலவையில் ஈடுபட்ட இருவர் கைது..", "News Content": "நிதிச்சலவையில் ஈடுபட்ட இருவர் கைதுசெய்யப்பட்டுள்ளனர். அவர்களுக்கு ஒத்துழைப்பு வழங்கியதாக மேலும் இருவரும் கைதுசெய்யப்பட்டுள்ளனர். சந்தேகநபர்களிடமிருந்து ஒரு கோடியே 86 லட்சம் ரூபாவுக்கும் அதிகமான பணமும் , பெருமளவு வெளிநாட்டு நாணயத்தாள்களும் கைப்பற்றப்பட்டுள்ளன. புரக்கோட்டை பொலிஸ் பிரிவுக்குட்பட்ட வர்த்தகத்தொகுதிகளில் திடீர் சுற்றிவளைப்புக்கள் மேற்கொள்ளப்பட்டன. இதன்போது சந்தேக நபர்கள் கைதுசெய்யப்பட்டனர். செட்டியார் தெருவிலுள்ள நகை விற்பனை நிலையங்கள் சிலவும் சோதனையிடப்பட்டன. இதேவேளை கைதுசெய்யப்பட்ட சந்தேகநபர்கள் மற்றும் கைப்பற்றப்பட்ட பணம் போன்றவை மேலதிக விசாரணைக்காக பொலிஸ் சட்டவிரோத சொத்து விசாரணைப் பிரிவினரிடம் ஒப்படைக்கப்பட்டுள்ளனர். ", "URL": "https://www.itnnews.lk/2023/10/05/417416/", "Category": "Breaking News,தேசிய செய்திகள்", "Parent URL": null}