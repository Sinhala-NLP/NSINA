{"Source": "ITN news", "Timestamp": "සැප්තැම්බර් 13, 2021 10:53", "Headline": "තවත් ෆයිසර් එන්නත් තොගයක් දිවයිනට", "News Content": "ඇමෙරිකාවේ නිෂ්පාදිත ෆයිසර් එන්නත් මාත්‍රා හැත්තෑහයදහසක් අද අලුයම මෙරටට රැගෙන එනු ලැබුවා. කෝවිඩ් නයින්ටීන් ප්‍රතිශක්තිකරණ වැඩසටහන යටතේ එන්නත්කරණය දිවයින පුරා සාර්ථකව ක්‍රියාත්මකයි. ඒ අනුවයි ෆයිසර් එන්නත් මාත්‍රා තොගය මෙරටට රැගෙන එනු ලැබුවේ. කටාර් ගුවන් සේවයට අයත් භාණ්ඩ ප්‍රවාහන ගුවන් යානයකින් එන්නත් තොගය කටුනායක ගුවන් තොටුපොළ වෙත රැගෙන එනු ලැබුවා. මේ අතර 20-30 අතර පිරිස් සඳහා එන්නත්කරණයද අඛණ්ඩව සිදුවන බැවින් ඒ සඳහා යොමු වන ලෙස යුද හමුදාපති ජෙනරාල් ශවේන්ද්‍ර සිල්වා මහතා ඉල්ලා සිටිනවා.   ", "URL": "https://www.itnnews.lk/2023/10/05/362044/", "Category": "Breaking News,දේශීය පුවත්", "Parent URL": null}