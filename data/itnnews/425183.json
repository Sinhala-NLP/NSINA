{"Source": "ITN news", "Timestamp": "ජූලි 26, 2022 15:30", "Headline": "රාහුල් ගාන්ධි ඉන්දීය පොලිස් භාරයට", "News Content": "ඉන්දියාවේ ප්‍රබල දේශපාලන චරිතයක් වන රාහුල් ගාන්ධි ඉන්දීය පොලිස් භාරයට ගෙන තිබෙනවා. මුදල් විශුද්ධිකරණය යන චෝදනාව යටතේ සෝනියා ගාන්ධිගෙන් අඛණ්ඩව දෙවන දිනටත් ප්‍රශ්න කිරීමට විරෝධය දක්වමින් පැවැත්වූ උද්ඝෝෂණයක් අතරතුරදීයි රාහුල් ගාන්ධි පොලිස් භාරයට ගෙන ඇත්තේ. කොංග්‍රස් පක්ෂයට අයත් පුවත්පතක් තවත් සමාගමක් සමඟ සිදුවූ ගණුදෙනුවක් සම්බන්ධයෙනුයි මෙම විශේෂ විමර්ශනය සිදුකෙරෙන්නේ. මීට පෙරදී රාහුල් ගාන්ධිගෙන් ද කිහිප වරක්ම ප්‍රශ්න කිරීම සිදුකෙරුණා.  ඉන්දීය පාර්ලිමේන්තුව අසල අධි ආරක්ෂිත කලාපයක සංවිධාන කර තිබූ මෙම උද්ඝෝෂණය අතරතුරදී මහාමාර්ගයේ ඉදගත්  රාහුල් ගාන්ධිව එම ස්ථානයෙන් ඉවත් කර පොලිස් බස් රථයකට නංවා ගත් බවයි ඉන්දීය මාධ්‍ය සදහන් කරන්නේ.         ", "URL": "https://www.itnnews.lk/2023/10/05/425183/", "Category": "ජාත්‍යන්තර පුවත්", "Parent URL": null}