{"Source": "ITN news", "Timestamp": "ජූනි 20, 2021 14:58", "Headline": "කොරෝනා බලපෑම එල්ලවී තිබුනත් සංවර්ධන කටයුතු අඛණ්ඩව", "News Content": "කොරෝනා වයිරසයේ බලපෑම එල්ලවී තිබුනද දිවයින පුරා සිදු කෙරෙන සංවර්ධන කටයුතු අඛණ්ඩව සිදු කිරීමට රජය පියවර ගෙන තිබෙනවා. රජයේ කඩිනම් සංවර්ධන වැඩපිළිවෙල යටතේ පාදුක්ක නගරයේ වටරවුම් මාර්ගය කාපට් අතුරා සංවර්ධනය කිරීම ආරම්භ කර තිබෙනවා. ආසියානු සංවර්ධන බැංකු ණය ආධාර යටතේ දෙවැනි ඒකාබද්ධ මාර්ග යෝජනා ක්‍රමයට අනුව සිදු කෙරෙන මෙම සංවර්ධන කටයුතු සදහා වැය කෙරෙන මුදල රුපියල් ලක්ෂ දෙසිය පනහක්. ශ්‍රී ලංකා පොදු ජන පෙරමුණේ අවිස්සාවේල්ල ආසන සංවිධායක රවීන්ද්‍ර ජයසිංහ හා සීතාවක ප්‍රාදේශීය සභා සභාපති ජයන්ත රෝහණ යන මහත්වරුන්ගේ ඉල්ලීමකට අනුවයි මෙම සංවර්ධන ව්‍යාපෘතිය ක්‍රියාවට නැංවුණේ.       ", "URL": "https://www.itnnews.lk/2023/10/05/343895/", "Category": "දේශීය පුවත්", "Parent URL": null}