{"Source": "ITN news", "Timestamp": "අප්‍රේල් 16, 2021 15:01", "Headline": "පාකිස්තානයේ සිටින ප්‍රංශ ජනතාවට තාවකාලිකව ඉවත්වන්නැයි නිවේදනයක්", "News Content": "පාකිස්තානයේ සිටින ප්‍රංශ ජනතාවට තාවකාලිකව එරටින් ඉවත්වන ලෙස පාකිස්තානයේ ප්‍රංශ තානාපති කාර්යාලය නිවේදනය කරනවා. ප්‍රංශ සඟරාවක නබිනායකතුමාගේ කාටුනයක් පලවීමත් සමඟ මීට මසකට පමණ පෙර සිට පාකිස්තානය තුළ ප්‍රංශ විරෝධී රැල්ලක් හටගත්තා. එම විරෝධතා ගැටුම් දක්වා උත්සන්න වූ අතර පොලිස් නිලධාරීන් දෙදෙනෙකු ද එහිදී ජිවිතක්ෂයට පත්වුණා. ප්‍රංශ රජය නබිනායකතුමාගේ කාටුන් පලවූ සඟරාවක් නැවතත් මුද්‍රණය කිරීමට අවසර දීමත් සමඟින් විරෝධතා නැවතත් උත්සන්නවී ඇති බවයි වාර්තා වන්නේ. පාකිස්තානයේ පිහිටි ප්‍රංශ තානාපති කාර්යාලයට දැඩි ආරක්ෂාවක් යෙදීමට ද කටයුතුකර තිබෙනවා.         ", "URL": "https://www.itnnews.lk/2023/10/05/331778/", "Category": "ජාත්‍යන්තර පුවත්", "Parent URL": null}