{"Source": "ITN news", "Timestamp": "ஆகஸ்ட் 3, 2021 13:40", "Headline": "இரசாயன பசளைக்கென செலுத்தும் 100 பில்லியன் ரூபாய்களை நிறுத்தி சேதனபசளையை வழங்க நடவடிக்கை", "News Content": "வருடந்தோறும் இரசாயன பசளைக்கென வெளிநாடுகளுக்கு செலுத்தும் 100 பில்லியன் ரூபாய்களை நிறுத்தி சேதன பசளையை வழங்க நடவடிக்கை எடுத்துள்ளதாக அமைச்சர் மகிந்தானந்த அலுத்கமகே தெரிவித்துள்ளார். திருகோணமலை கச்சேரியில் சேதன பசளை பாவனை குறித்த கூட்டம் மாவட்ட அரச அதிபர் தலைமையில் இடம்பெற்றது. இதில் கலந்து கொண்டு உரையாற்றும் போதே அமைச்சர் இவ்வாறு தெரிவித்தார். பாராளுமன்ற உறுப்பினர் கபில நுவான் அதுகோரல உட்பட பலரும் இதில் கலந்து கொண்டனர். 2019, 2020 ஆகிய காலப்பகுதிகளுக்கென சேத பசளைக்கென ஒன்றரை பில்லியன் ரூபாய்களை திறைசேரியிலிருந்து ஒதுக்கியுள்ளோம். இது விவசாயிகளுக்கு பகிர்ந்தளிக்கப்படும். பயிர்களுக்கு தேவையான சிறந்த உரத்தை நாம் வழங்குவோம். இதனால் எதிர்வரும் போகத்திற்குரிய சேதன பசளை நாட்டில் தயாரிக்கப்படும். சேதன பசளை குறித்த தீர்மானம் எடுக்கப்பட்டதுடன் விவசாயிகள் வீதியில் இறங்கியதை நீங்கள் அறிவீர்கள். ஆண்டு தோறும் 100 பில்லியன்களை உர இறக்குமதியென வெளிநாடுகளுக்கு செலுத்துகின்றோம். இதனை நிறுத்தி அத்தொகையை எமது விவசாயிகளுக்கு வழங்க வேண்டுமென ஜனாதிபதி தீர்மானித்தார். இதனால் தேவையான உரத்தை தயாரிப்பதற்காகவே விவசாயிகளுக்கு 12 ஆயிரத்து 500 ரூபா வழங்கப்படுகின்றது.  ", "URL": "https://www.itnnews.lk/2023/10/05/354046/", "Category": "Breaking News,தேசிய செய்திகள்", "Parent URL": null}