{"Source": "ITN news", "Timestamp": "ජනවාරි 20, 2022 13:17", "Headline": "කාබුල් අගනුවරට අමෙරිකානු හමුදාව එල්ල කළ ඩ්‍රෝන ප්‍රහාරයේ වීඩියෝ දර්ශන මාධ්‍යයට", "News Content": "පසුගිය වසරේ ඇෆ්ගනිස්ථානයේ දී ඩ්‍රෝන ප්‍රහාරයකින් දරුවන් ඝාතනය වීමේ වීඩියෝ දර්ශන මාධ්‍යයට නිකුත් වී තිබෙනවා. පසුගිය වසරේ අගෝස්තු 29 වනදා ඇෆ්ගනිස්ථානයේ කාබුල් අගනුවරදී අමෙරිකානු හමුදාව එල්ල කළ ඩ්‍රෝන ප්‍රහාරයේ වීඩියෝ දර්ශන අමෙරිකා හමුදාව විසින් මාධ්‍යයට නිකුත් කර තිබෙනවා. එම ප්‍රහාරයෙන් දරුවන් 7 දෙනෙකු ඇතුලු 10 දෙනෙකු ජීවිතක්ෂයට පත්වුණා. එම වීඩියෝ දර්ශනයන් හි දැක්වෙන්නේ මෝටර් රථයකට අමෙරිකානු ඩ්‍රෝන ප්‍රහාරය එල්ල වන ආකාරයයි. අයිසිස්කේ සංවිධානයට අයත් පුපුරණ ද්‍රව්‍ය පිරවූ රථයකට පහර දුන් බවයි අමෙරිකානු හමුදාව පවසන්නේ.       ", "URL": "https://www.itnnews.lk/2023/10/05/390069/", "Category": "ජාත්‍යන්තර පුවත්", "Parent URL": null}