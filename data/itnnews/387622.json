{"Source": "ITN news", "Timestamp": "ජනවාරි 9, 2022 10:40", "Headline": "අනතුරට පත් යාත්‍රාවක සිටි ධීවරයින් පස්දෙනෙකු මුදා ගැනේ", "News Content": "ශ්‍රී ලංකාවට නිරිත දෙසින් වූ මුහුදු ප්‍රදේශයේදී අනතුරට පත් බහුදින ධීවර යාත්‍රා‍වේ සිටි  ධීවරයින් පස්දෙනා මුදා ගැනීමෙන් පසු ගාල්ල වරාය වෙත රැගෙන ඒම සිදුකෙරුණා. එහි සිටි තවත් ධීවරයෙකු අතුරුදන්ව ඇති අතර ඔහු සොයා මෙහෙයුම් ක්‍රියාත්මකයි. බේරුවල ධීවර වරායෙන් පසුගිය නොවැම්බර් 04 වැනිදා ධීවර කටයුතු සඳහා පිටත්ව ගිය අසේල පුතා 2 නමැති බහුදින යාත්‍රාවයි මෙලෙස අනතුරට ලක්වුණේ. ඔවුන් යළි ගොඩබිමට නොපැමිණීම හේතුවෙන් ඒ පිළිබඳ සොයා බලන ලෙස බේරුවල පොලීසිය ධීවර හා ජලජ සම්පත් දෙපාර්තමේන්තුව නාවික හමුදාවෙන් ඉල්ලා තිබුණා. ඒ අනුව කළ සොයාබැලීමේ දීයි මෙම ධීවරයින් සහිත යාත්‍රාව මාලදිවයිනට අයත් මුහුදු තීරයේ දී පෙරලීමට ලක්ව ඇති බවට සොයාගැණුනේ. එහි සිටි ධීවරයින් පස් දෙනා මුදා ගැනීමට කටයුතු කෙරුණු අතර තවත් ධිවරයෙකු අතුරුදන්ව ඇති අතර ඔහු සෙවීමේ කටයුතු ආරම්භ කර තිබෙනවා. මුදාගත් ධීවරයින් ගාල්ල වරාය වෙත රැගෙන ඒමෙන් පසු ප්‍රතිකාර සඳහා කරාපිටි රෝහල වෙත යොමුකෙරුණා.       ", "URL": "https://www.itnnews.lk/2023/10/05/387622/", "Category": "Breaking News,දේශීය පුවත්", "Parent URL": null}