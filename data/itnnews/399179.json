{"Source": "ITN news", "Timestamp": "මාර්තු 3, 2022 12:03", "Headline": "මෙරට එන්නත්කරණ වැඩපිළිවෙල ජාත්‍යන්තර මූල්‍ය අරමුදලේ පැසසුමට", "News Content": "කොරෝනාවට එරෙහිව මෙරට එන්නත්කරණ වැඩපිළිවෙල  ජාත්‍යන්තර මූල්‍ය අරමුදලේ පැසසුමට ලක්ව තිබෙනවා. ජාත්‍යන්තර මූල්‍ය අරමුදලේ විධායක මණ්ඩලය නිවේදනයක් නිකුත් කරමිනුයි ශ්‍රී ලංකාවේ කොරෝනා මර්දන එන්නත් වැඩපිලිවෙල පැසසුමට ලක් කර ඇත්තේ. ශ්‍රී ලංකාව් ආර්ථික ස්ථාවරත්වය යථාතත්ත්වයට පත් කිරීම සහ ණය බර අඩු කිරීමට විශ්වසනීය උපාය මාර්ග ක්‍රියාත්මක කිරීමේ හදිසි අවශ්‍යතාවක් පවතින බවද එම නිවේදනයේ සදහන්.  බදු කප්පාදුව සහ කොරෝනා මර්දන වැඩපිළිවෙලට විශාල මුදලක් වැය කිරීමට සිදු වීම හේතුවෙන් වාර්ෂික මූල්‍ය හිගය ඉහළ ගොස් ඇති බවද එහි සදහන්. ශ්‍රී ලංකාවේ සර්ව ආර්ථික ස්ථාවරත්වය සහ ණය බර අඩු කිරීමට පිළිගත හැකි ක්‍රමවේදයක් කඩිනමින් ක්‍රියාවට නැංවිය යුතු බවද  ජාත්‍යන්තර මූල්‍ය අරමුදල පවසනවා.       ", "URL": "https://www.itnnews.lk/2023/10/05/399179/", "Category": "Breaking News,දේශීය පුවත්", "Parent URL": null}