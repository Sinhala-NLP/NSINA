{"Source": "ITN news", "Timestamp": "පෙබරවාරි 10, 2022 16:33", "Headline": "අගමැති ජය ශ්‍රී මහා බෝධින් වහන්සේ වැඳ ආශිර්වාද ලබාගනී", "News Content": "අග්‍රාමාත්‍ය මහින්ද රාජපක්ෂ මහතා අනුරාධපුර ජයශ්‍රී මහාබෝධීන් වහන්සේ වැදපුදා ගනිමින් ආශීර්වාද ලබා ගත්තා. පළමුව අටමස්ථානාධිපති පූජ්‍ය පල්ලේගම සිරිනිවාස ස්වාමීන්වහන්සේ බැහැදුටු අග්‍රාමාත්‍යවරයා උන්වහන්සේගේ සුව දුක් විමසා බැලුවා. අනතුරුව අග්‍රාමාත්‍යවරයා ජයශ්‍රී මහා බෝධීන්වහන්සේ වැද පුදාගත්තා. රුවන්වැලි මහා සෑ චෛත්‍යාරාමාධිකාරී පූජ්‍ය පල්ලේගම හේමරතන ස්වාමීන්වහන්සේ බැහැදුටු අග්‍රාමාත්‍යවරයා උන්වහන්සේගේ සුව දුක් විමසා සිටියා. මෙම ආගමික වතාවත් සඳහා උතුරු මැද පළාත් හිටපු මහ ඇමති එස්. එම්. රංජිත් මහතා ඇතුළු කිහිප දෙනෙක් ද එක්වූහ.             ", "URL": "https://www.itnnews.lk/2023/10/05/394326/", "Category": "දේශීය පුවත්", "Parent URL": null}