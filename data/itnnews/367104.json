{"Source": "ITN news", "Timestamp": "ඔක්තෝබර් 5, 2021 15:40", "Headline": "බූස්ටර් එන්නතක් ලෙස ෆයිසර් ලබාදීමට යුරෝපා ඖෂධ පාලන අධිකාරිය තීරණය කරයි", "News Content": "කොරෝනා වයිරසයට එරෙහිව නිෂ්පාදිත ෆයිසර් එන්නත බූස්ටර් එන්නතක් ලෙස ලබා දීමට යුරෝපා ඖෂධ පාලන අධිකාරිය තීරණය කර තිබෙනවා. දුර්වල ප්‍රතිශක්තියක් සහිත පුද්ගලයින්ට එන්නතෙහි දෙවන මාත්‍රාව ලබාගෙන දින 28 කින් පසුව තුන්වන මාත්‍රාව ලෙස ෆයිසර් එන්නත ලබා දීමටයි එම අධිකාරිය අවසර ලබා දී ඇත්තේ. යුරෝපා සංගමයට අයත් රටවල් රැසක තවමත් තුන්වන මාත්‍රාව ලබාදීමට අනුමැතිය ලබා දී නැහැ. කෙසේ වුවද තුන්වන මාත්‍රාව ලබා දෙන්නේ කාටද යන්න පිළිබඳ යුරෝපා රටවල් අතර පැහැදිලි එකඟතාවයකට පැමිණ නැහැ.     ", "URL": "https://www.itnnews.lk/2023/10/05/367104/", "Category": "ජාත්‍යන්තර පුවත්", "Parent URL": null}