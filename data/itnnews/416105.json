{"Source": "ITN news", "Timestamp": "ஜூன் 9, 2022 15:38", "Headline": "ஜோன்ஸ்டனின் மனுவை விசாரணைக்கு எடுத்துக்கொள்ளாமல் நிராகரிக்குமாறு கோரிக்கை..", "News Content": "தான் கைது செய்யப்படுவதை தடுத்து உத்தரவிடுமாறு கோரி ஜொன்ஸ்டன் பெர்ணாண்டோ தாக்கல் செய்த ரீட் மனுவை விசாரணைக்கு எடுத்துக்கொள்ளாமல் நிராகரிக்குமாறு சட்டமா அதிபர் மேன்முறையீட்டு நீதிமன்றத்தை கோரியுள்ளார். காலி முகத்திடல் மற்றும் அலரி மாளிகையை அண்மித்த பகுதிகளில் போராட்டத்தில் ஈடுபட்டவர்கள் மீது கடந்த மாதம் 9ம் திகதி தாக்குதல் நடத்தப்பட்டது. ஆர்ப்பாட்டக்காரர்கள் மீது தாக்குதல் நடத்தப்பட்டு இன்றுடன் ஒரு மாதம் நிறைவடையும் நிலையில் அதனை நினைவு கூறும் முகமாக கொழும்பு கோட்டை பிரதான வீதிக்கு முன்பாக ஆர்ப்பாட்டமொன்று ஒழுங்குசெய்யப்பட்டிருந்தது. ஆர்ப்பாட்டக்காரர்களினால் இரத்த தான் மற்றும் கண்தான நிகழ்வுகள் ஒழுங்குசெய்யப்பட்டிருந்த நிலையில் அதனை செஞ்சிலுவை சங்கம் இணைந்து ஒழுங்கு செய்திருந்தது. இந்நிலையில் காலி முகத்திடல், அலரி மாளிகை தாக்குதல் சம்பவம் தொடர்பில் சந்தேகநபர்கள் சிலர் பெயரிடப்பட்டுள்ள நிலையில் அவர்களில் ஜொன்ஸ்டன் பெர்ணாண்டோவும் உள்ளடங்குகின்றார். இன்றையதினமும் காலி முகத்திடலில் 61வது நாளாக போராட்டம் முன்னெடுக்கப்படுகின்றது. அலரி மாளிகைக்கு முன்பாக இடம்பெறும் போராட்டம் 28வது நாளாக முன்னெடுக்கப்படுகின்றது. ", "URL": "https://www.itnnews.lk/2023/10/05/416105/", "Category": "Breaking News,தேசிய செய்திகள்", "Parent URL": null}