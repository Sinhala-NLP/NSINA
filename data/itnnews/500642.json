{"Source": "ITN news", "Timestamp": "ජූලි 18, 2023 10:17", "Headline": "දකුණුදිග චීනයට හා වියට්නාමයට තාලීම් සුළි කුණාටුවෙන් දැඩි බලපෑම්", "News Content": "දකුණුදිග චීනයට හා වියට්නාමයට තාලීම් සුළි කුණාටුවෙන් දැඩි බලපෑම් එල්ල වී තිබෙනවා. සුළි කුණාටුව හේතුවෙන් දකුණුදිග චීනයේ ග්වැන්ඩොන්ග් ප්‍රාන්තයේ දෙලක්ෂ තිස්දහසකට අධික පිරිසක් ආරක්ෂිත ස්ථානකරා යොමුකර තිබෙනවා. පැයට කිලෝමීටර් 140ක පමණ ප්‍රබලත්වයකින් තාලීම් සුළි කුණාටුව චීනයට ඇතුළුවූ බවයි එරට කාලගුණ අංශ නිවේදනය කරන්නේ. සුළි කුණාටුවත් සමග දැඩි වර්ෂාපතනයක් හා සුළං හටගෙන තිබෙනවා. සිය ගණනක් ගුවන් හා දුම්රිය ගමන් වාර අත්හිටුවීමටයි පියවර ගෙන ඇත්තේ. මේ අතර වියට්නාමයේ තිස්දහසකට ආසන්න පිරිසක් ආරක්ෂිත ස්ථානකරා යොමුකර ඇති අතර සුළි කුණාටුව සම්බන්ධයෙන් දැඩි අවදානයෙන් පසුවන ලෙස එරට ජනතාවට බලධාරීන් දැනුම් දී තිබෙනවා.           ", "URL": "https://www.itnnews.lk/2023/10/05/500642/", "Category": "ජාත්‍යන්තර පුවත්", "Parent URL": null}