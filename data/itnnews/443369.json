{"Source": "ITN news", "Timestamp": "ඔක්තෝබර් 31, 2022 11:57", "Headline": "විරෝධතාවයට පෙර ඇමතිගෙන් විසඳුම්", "News Content": "රැකියා විරහිත උපාධිධාරීන් අද ක්‍රියාත්මක කිරීමට නියමිතව තිබූ විරෝධතාව අත්හිටුවීමට කටයුතු කෙරුණා. ඒ  විරෝධතාව ආරම්භ කිරීමට ස්වල්ප වේලාවට පෙර එම ස්ථානයට පැමිණි අමාත්‍ය සුසිල් ප්‍රේමජයන්ත මහතා ඔවුන්ගේ ගැටලුවලට වහාම විසදුම් ලබාදීමට පොරොන්දුවීමත් සමගයි. රැකියා විරහිත උපාධිධාරීන් පැලවත්ත ඉසුරුපාය ඉදිරිපිට උද්ඝෝෂණයක් පැවැත්වීමට සූදානම් කර තිබුණා. අමාත්‍ය සුසිල් ප්‍රේම්ජයන් මහතා සිය කාර්යාලයට පැමිණෙන අතර එම ස්ථානයට ද පැමිණ සාකච්ඡා සිදුකර තිබෙනවා. කැබිනට් පත්‍රිකාවක් මගින් රැකියා විරහිත උපාධිධාරීන් සදහා ගුරු පත්වීම් ලබා දීමට කටයුතු කරන බවටයි අමාත්‍යවරයා එහිදී ප්‍රකාශ කර තිබෙන්නේ. පසුව විරෝධතාව අත්හිටුවීමට ඔවුන් කටයුතු කළ අතර එම ස්ථානයේ සිටි කිහිප දෙනෙකු අමාත්‍යවරයාගේ කාර්යාලයට ගොස් විශේෂ සාකච්ඡාවකට ද එක්වුණා.         ", "URL": "https://www.itnnews.lk/2023/10/05/443369/", "Category": "දේශීය පුවත්", "Parent URL": null}