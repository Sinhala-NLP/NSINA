{"Source": "ITN news", "Timestamp": "ජූනි 14, 2021 11:51", "Headline": "දිස්ත්‍රික්ක කිහිපයකට නායයාමේ අවදානම් නිවේදන නිකුත් කෙරේ", "News Content": "පවතින අයහපත් කාලගුණයත් සමඟ දිවයිනේ දිස්ත්‍රික් රැසකට නායයාමේ අවදානම් පිළිබඳව කහ නිවේදන නිකුත් කර ඇති බැවින් ඒ පිළිබඳව සැළකිලිමත් වන ලෙස ජාතික ගොඩනැගිලි පර්යේෂණ සංවිධානය ජනතාවට දැනුම් දෙනවා. මධ්‍යම කදුකරයේ බටහිර බෑවුම් ප්‍රදේශවලට ඇද හැලෙමින් තිබෙන අධික වර්ෂාව නිසා ඉහළ කොත්මලේ ජලාශයේ එක් වාන් දොරටුවක් විවෘත කෙරුණා. කොත්මලා ඔය දෙපස පදිංචිකරුවන් ඒ පිළිබඳ සැළකිලිමත් විය යුතු බවයි නුවරඑළිය දිස්ත්‍රික් ආපදා කළමනාකරණ ඒකකයේ සහකාර අධ්‍යක්‍ෂ රංජිත් අලහකෝන් මහතා සඳහන් කළේ. මේ අතර අධික වර්ෂාව නිසා දික්ඔය ඇළ පිටාර ගැලීමෙන් වතු නිවාස 23 ක් පමණ ජලයෙන් යටවුණා. අධික වර්ෂාව සමඟ කලුගඟේ ජල මට්ටම ද ඉහළ ගොස් තිබෙනවා. රත්නපුරට ඇඳ හැලෙමින් තිබෙන අධික වැසි නිසා ප්‍රදේශ රැසක පහත් බිම් ජලයෙන් යටවී ඇති බවයි රත්නපුර ආපදා කළමනාකරණ මධ්‍යස්ථානය සඳහන් කළේ. ", "URL": "https://www.itnnews.lk/2023/10/05/342599/", "Category": "Breaking News,කාලගුණ අනාවැකිය,දේශීය පුවත්", "Parent URL": null}