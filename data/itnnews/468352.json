{"Source": "ITN news", "Timestamp": "மார்ச் 15, 2023 14:53", "Headline": "ரயிலில் கைவிடப்பட்ட குழந்தையின் பெற்றோருக்கு விளக்கமறியல் நீடிப்பு", "News Content": "கடந்த 11ஆம் திகதி, கொழும்பு கோட்டையில் இருந்து மட்டக்களப்பு நோக்கி புறப்படவிருந்த மீனகயா ரயிலில் கழிவறையில் குழந்தையொன்று கைவிடப்பட்ட சம்பவம் தொடர்பில் கைதுசெய்யப்பட்ட குழந்தையின் தாய் மற்றும் தந்தை ஆகியோர் எதிர்வரும் 17 வரை மீள விளக்கமறியலில் வைக்கப்பட்டுள்ளனர். சந்தேகநபர்கள் இன்று கொழும்பு கோட்டை நீதிவான் நீதிமன்றில் முன்னிலைப்படுத்தப்பட்டபோது, நீதிவான் திலின கமகே இந்த உத்தரவை பிறப்பித்தார். கைதுசெய்யப்பட்ட சந்தேகநபர்கள் கடந்த 13 ஆம் திகதி நீதிமன்றில் முன்னிலைப்படுத்தப்பட்ட நிலையில், நீதிவானின் உத்தரவுக்கமைய மீண்டும் விளக்கமறியலில் வைக்கப்பட்டுள்ளனர். ", "URL": "https://www.itnnews.lk/2023/10/05/468352/", "Category": "Breaking News,தேசிய செய்திகள்", "Parent URL": null}