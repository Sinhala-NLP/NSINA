{"Source": "ITN news", "Timestamp": "நவம்பர் 19, 2021 11:33", "Headline": "திருகார்த்திகையை முன்னிட்டு நாடுபூராகவும் ஆலயங்களில் விசேட வழிபாடுகள்..", "News Content": "இந்துக்களின் விரதங்களுள் திருகார்த்திகை விரதம் மிக முக்கியமானதாகும். திருகார்த்திகையை முன்னிட்டு நாடுபூராகவும் ஆலயங்களில் விசேட வழிபாடுகள் முன்னெடுக்கப்பட்டுள்ளதுடன் வீடுகளிலும் திரு விளக்குகள் ஒளி ஏற்றி இறைவனை வழிபடும் நிகழ்வுகள் நடைபெற்றன. கார்த்திகை விளக்கீற்றின் தத்துவம் படைத்தல் தொழிலை செய்யும் பிரம்மணும் காத்தல் தொழிலை செய்யும் விஷ்ணுவும் நானே பெரியவன் என்று வாதாடி பல வருடங்கள் போரிட்டனர். சிவபெருமான் சோதி பிளம்பாக தோன்றினார். அடியையும் முடியையும் தேடும்படி அசரீரி கூறியது. இருவரும் அடி முடி தேடி காணமுடியாமல் சிவபெருமானே முழுமுதற் கடவுள் என்று ஏற்றுக்கொண்டனர். அவர்கள் இருவரும் தாம் கண்ட சோதியை எல்லோரும் காணும்படி காட்டியருள வேண்டுமென்று விண்ணப்பிக்க அவர் திருகார்த்திகை நட்சத்திரத்தன்று காட்டி அருளினார். இந்த தத்துவத்தை விளக்குவதே கார்த்திகை விளக்கீடு ஆகும். கிழக்கிலங்கையின் வரலாற்று சிறப்புமிக்க மட்டக்களப்பு அமிர்தகலி ஸ்ரீ மாமாங்கேஷ்வரர் ஆலயத்தில் கார்த்திகையை முன்னிட்டு விசேட பூஜைகள் மற்றும் சொகபானை எரிக்கும் நிகழ்வு சிறப்பாக இடம்பெற்றது. ஆலய பிரதம குருசிவஸ்ரீ ஆதி சௌதரராஜ குருக்களின் தலைமையில் வழிpபாடுகள் நடைபெற்றன. சுகாதார வழிமுறைகளை பின்பற்றியதாக ஆலய நிர்வாகத்தினர் மற்றும் உபயகாரர்கள் மாத்திரம் அனுமதிக்கப்பட்டு திருகார்த்திகை வழிபாடு முன்னெடுக்கப்பட்டது. இபோன்று வீடுகளிலும் இன்றைய தினம் திரு விளக்கு ஏற்றப்பட்டு விசேட வழிபாட்டிலும் இந்துக்கள் ஈடுபட்டனர். வவுனியாவிலும் கார்த்திகை தீப திருநாளை முன்னிட்டு ஆதி விநாயகர் ஆலயத்தில் சொக்கபானை நாட்டிவைத்து அதநன மேல் தீ பந்தம்ஏற்றியும் வெளியிலும் தீபம் ஏற்றி நேர்த்தியாக அலங்கரித்து வழிபடுகின்ற நிகழ்வு சிறப்பாக இடம்பெற்றது. மேலும் அனைத்து ஆலயங்களிலும் சிறப்பு பூஜைகளும் விளக்கீற்று நிகழ்வுகளும் நடைபெற்றதுடன் பெருமளவிலான மக்கள் சுகாதார வழிமுறைகளை பின்பற்றி கலந்துகொண்டமை குறிப்பிடத்தக்கது. ", "URL": "https://www.itnnews.lk/2023/10/05/377075/", "Category": "Breaking News,தேசிய செய்திகள்", "Parent URL": null}