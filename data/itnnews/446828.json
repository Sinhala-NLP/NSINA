{"Source": "ITN news", "Timestamp": "නොවැම්බර් 21, 2022 11:55", "Headline": "ලෝක රූපවාහිනි දිනය අදයි", "News Content": "ලෝක රූපවාහිනි දිනය අදයි. ඇසිදිසි මානයේ රූපමය පෙළහර වෙනුවෙන් දිනයක් වෙන් වන්නේ 1996 වසරේදියි. ටෙලිවිෂන් යන වචනය සැදි තිබෙන්නේ ටෙලී යනු පුරාණ ග්‍රික අර්ථයෙන් දුර ලෙසත්, ලතීන් භාෂාවෙන් විෂන් යන්නෙන් පෙනීම යන අර්ථයත් එකතුවිමෙන්. ලෝකයේ සිදුවන සිදුවීම් විවිධ වැඩසටහන් විනෝදාස්වාදය වැනි දෑ නිවසේ සිටම රූප පෙට්ටිය හරහා ජනතාවට නැරඹිමේ අවස්ථාව වෙනුවෙන් දිනය වෙන් වුයේ නොවැම්බර් 21ක් වනදා ලෙසයි. 1996 වසරේ දෙසැම්බර් මාසයේ එක්සත් ජාතීන්ගේ මහ මණ්ඩලය ලෝක රූපවාහිනි දිනය ප්‍රකාශයට පත් කරන ලදි. එම වසරේ දි ප්‍රථම ලෝක රූපවාහිනි සංසදය පැවැත්වුණා. එක්සත් ජාතීන්ගේ සංවිධානය මෙවැනි දිනයක් ප්‍රකාශයට පත් කිරිමට තීරණය ගනු ලැබුවේ ලෝක අවධානය යොමු කිරිම හා රූපවාහිනි තීරණ ගැනිමේ දි ඇතිවන බලපෑම වැඩි කිරිමටයි. නූතන ලෝකය තුළ සන්නිවේදනය සහ ගෝලීයකරණය නියෝජනය කිරිමට රූපවාහිනිය දිගුකාලයක් තිස්සේ කටයුතු කර තිබෙනවා. රූපවාහිනිය සොයා ගැනිම අතිශය වැදගත් වනුයේ මිනිසුන් දැනුවත් කිරිමේ වැදගත් මෙවලමක් ලෙසයි. ප්‍රතිපත්ති සැකසිමේ දි තීරණ ගැනිමේ දි හා තොරතුරු ජනතාව අතරට ගෙන යාමේ දි රූපවාහිනිය ඉමහත් කාර්ය භාරයක් සිදු කරනවා. පුද්ගලයා කෙරෙහි බලපෑමක් සිදු කර එය විශාල වශයෙන් අදහස්වල වෙනසක් ඇති කරන මෙවලමක් ලෙස රූපවාහිනිය හදුනාගෙන තිබෙනවා. එක්සත් ජාතීන්ගේ සංවිධානයේ සංඛ්‍යා ලේඛණවලට අනුව 2023 වසර වන විට රූපවාහිනිය භාවිත කරන සංඛ්‍යාව දළ වශයෙන් බිලියන එකයි දශම හතයි තුනක් වනවා.     ", "URL": "https://www.itnnews.lk/2023/10/05/446828/", "Category": "Breaking News,දේශීය පුවත්", "Parent URL": null}