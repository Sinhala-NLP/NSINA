{"Source": "ITN news", "Timestamp": "අගෝස්තු 14, 2023 15:49", "Headline": "ටොනේඩෝවක් දෙදෙනෙකු බිලි ගනී", "News Content": "චීනයේ ටොනේඩෝවකින් දෙදෙනෙකු මිය ගොස් තිබෙනවා. නායයෑම් වලින් තවත් 21ක් දෙනෙකු මිය ගොස් ඇති බවයි විදෙස් වාර්තා සඳහන් කරන්නේ. නැගෙනහිර චීනයේ යැන්චෙන්ග් ප්‍රදේශයේයි මෙම ටොනේඩෝ තත්ත්වය හටගත්තේ. නිවාස වල වහල ගැලවී යාමෙන් බොහෝ පිරිසක් තුවාල ලැබුවා. 15 දෙනෙකු තුවාල ලබා රෝහල් ගත කර තිබෙනවා. එරට වේලාවෙන් ඊයේ පස්වරු කාලයේයි මෙය ඇතිව තිබෙන්නේ. ටොනේඩෝවෙන් නිවාස 283කට හානි සිදුවුණා. මේ අතර චීනයේ ශාන්ක්සී ප්‍රාන්තයේ අධික වැසි හේතුවෙන් නායයෑම් රැසක් සිදුව තිබෙනවා. පුද්ගලයන් 21ක් දෙනෙකු මිය ගොස් තිබෙනවා. තවත් 14 දෙනෙක් අතුරුදන්ව ඇති බවයි වාර්තා වන්නේ. වසර 140කට පසු ප්‍රදේශයට බලපෑ දරුණුතම වැසි තත්ත්වය මෙයයි. ", "URL": "https://www.itnnews.lk/2023/10/05/508172/", "Category": "ජාත්‍යන්තර පුවත්", "Parent URL": null}