{"Source": "ITN news", "Timestamp": "ජූලි 12, 2021 11:15", "Headline": "කොරෝනා ප්‍රභේද දෙකක් එකවර වැළඳීමෙන් පසු බෙල්ජියමේ කාන්තාවක් ජීවිතක්ෂයට", "News Content": "කොරෝනා ප්‍රභේද දෙකක් එකවර වැළඳීමෙන් පසු බෙල්ජියමේ කාන්තාවක් ජීවිතක්ෂයට පත්ව තිබෙනවා. බ්‍රිතාන්‍යයෙන් හමු වූ ඇල්ෆා ප්‍රභේදය හා දකුණු අප්‍රිකාවෙන් හමු වූ බීටා ප්‍රභේදය මෙලෙස ආසාදනය වී ඇත්තේ බෙල්ජියමේ අනූ හැවිරිදි කාන්තාවකටයි. වයිරස ප්‍රභේද දෙකක් ආසාදනය වීම ඉතාමත් විරල සිද්ධියක් ලෙස විශේෂඥයින් පෙන්වා දෙනවා. කෙසේ වුවද මෙමගින් පැහැදිලි වන්නේ වයිරස ප්‍රභේද කිහිපයක් වුවද එක් පුද්ගලයෙකුට එකවර වැළදිය හැකි බවයි. මේ ආකාරයේම පුවතක් බ්‍රසීලයෙන්ද වාර්තා වන අතර එරට පුද්ගලයින් දෙදෙනෙකුට වයිරස ප්‍රභේද දෙකක් ආසාදනය වී ඇති බවටයි විදෙස් මාධ්‍ය සඳහන් කරන්නේ.     ", "URL": "https://www.itnnews.lk/2023/10/05/348570/", "Category": "ජාත්‍යන්තර පුවත්", "Parent URL": null}