{"Source": "ITN news", "Timestamp": "ஜூன் 10, 2021 12:23", "Headline": "நேற்றைய தினம் 2 ஆயிரத்து 735 கொவிட் தொற்றாளர்கள் அடையாளம்", "News Content": "நேற்றைய தினம் நாட்டில் புதிதாக 2 ஆயிரத்து 735 கொவிட் தொற்றாளர்கள் அடையாளம் காணப்பட்டனர். அதிகளவாக கம்பஹா மாவட்டத்தில் 545 தொற்றாளர்கள் பதிவாகியுள்ளனர். கொழும்பு மாவட்டத்தில் 543 பேரும், களுத்துறையில் 358 பேரும், கண்டி, குருநாகல், காலி மற்றும் மட்டக்களப்பு ஆகிய மாவட்டங்களில் நூற்றுக்கும் மேற்பட்ட தொற்றாளர்களும் அடையாளம் காணப்பட்டனர். அதற்கமைய நாட்டில் பதிவாகியுள்ள மொத்த கொவிட் தொற்றாளர் எண்ணிக்கை 2 இலட்சத்து 13 ஆயிரத்து 396 ஆக அதிகரித்துள்ளது. அவர்களில் ஒரு இலட்சத்து 80 ஆயிரத்து 427 பேர் குணமடைந்துள்ளனர். 31 ஆயிரத்து 126 பேர் வைத்தியசாலையில் சிகிச்சை பெற்று வருவதாக சுகாதார பிரிவு அறிவித்துள்ளது. ", "URL": "https://www.itnnews.lk/2023/10/05/341817/", "Category": "Breaking News,தேசிய செய்திகள்", "Parent URL": null}