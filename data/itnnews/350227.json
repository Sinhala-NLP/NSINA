{"Source": "ITN news", "Timestamp": "ජූලි 18, 2021 18:16", "Headline": "ජාතික ගෞරව නාම සන්නස් පත්‍ර ප්‍රදානෝත්සවය කොළඹදී", "News Content": "ජාතික ගෞරව නාම සන්නස් පත්‍ර ප්‍රදානෝත්සවය කොළඹදී පැවැත්වුණා. මනුෂ්‍යත්වයේ සමාජ සත්කාර පදනම සහ කාන්තා හඩ පාරිසරික හා ප්‍රජා සංවර්ධන පදනම එක්වයි මෙම සම්මාන ප්‍රදානෝත්සවය සංවිධාන කර තිබුණේ. සම්මාන උළෙල පැවැත්වුණේ අමරපුර ශ්‍රී සද්ධම්ම වංශ නිකායේ අනුනායක පූජ්‍ය බෙංගමුවේ නාලක ස්වාමීන් වහන්සේගේ ප්‍රධානත්වයෙන්. සබරගමුව මහ සමන් දේවාලයේ බස්නායක නිලමේ මිගාර ජයසුන්දර මහතා සහ ජ්‍යෙෂ්ඨ කලාකරුවන්, ව්‍යාපාරිකයන්, වෛද්‍යවරුන් ඇතුලු වෘත්තිකයන් නියෝජනය කරමින් පනස් දෙනෙකු මෙහිදී සම්මාන ලැබුවා. සතිෂ්චන්ද්‍ර එදිරිසිංහ, චන්න විජේවර්ධන, නිරෝෂා විරාජිනි, උපුලි පනිභාරත, සීලාරත්න සෙනරත්, අසංක ප්‍රියමන්ත පීරිස්, පාලිත සිල්වා යන කලාකරුවන්ද ඒ අතර වුණා.     ", "URL": "https://www.itnnews.lk/2023/10/05/350227/", "Category": "දේශීය පුවත්", "Parent URL": null}