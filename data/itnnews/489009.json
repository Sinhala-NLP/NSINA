{"Source": "ITN news", "Timestamp": "ජූනි 4, 2023 14:50", "Headline": "කෝටි 35ක් වටිනා මැණිකක් සොරකම් කළ පුද්ගලයින් තිදෙනෙකු අත්අඩංගුවට", "News Content": "මීගොඩ ගොඩගම ප්‍රදේශයේ ව්‍යාපාරිකයෙකුගේ නිවසක තිබි සොරකම් කළ රුපියල් කෝටි තිස්පහක් වටිනා මැණිකක් සහ රුපියල් ලක්ෂ විසිහතක් වටිනා අත්ඔරලෝසුවක් සොයා ගෙන තිබෙනවා. සැකකරුවන් 3න් දෙනෙකු ද අත්අඩංගුවට ගත් බවයි මීගොඩ පොලිසිය ප්‍රකාශ කලේ. අත්අඩංගුවට ගත් ප්‍රධාන සැකකරු ළඟ තිබි හෙරෝයින් ග්‍රෑම් 20යි මිලි ග්‍රෑම් 300ක් සොයා ගෙන තිබෙනවා. එම සැකකරු චාටර් චුටි යන අන්වර්ත නාමයෙන් හදුන්වන බව සදහන්. මෙම පුද්ගලයා දැඩි ලෙස හෙරෝයින් වලට ඇබ්බැහි වුවෙකු වන අතර පුරුද්දක් ලෙස සොරකම් කරන පුද්ගලයෙකු බවට හදුනාගෙන ඇති බවයි පොලිසිය පවසන්නේ. අත්අඩංගුවට ගත් අනෙක් සැකකරුවන් දෙදෙනා මැණික විකිණීමට භාරගත් පුද්ගලයා සහ මැණික් ගලේ හැඩය වෙනස් කිරීමට භාරගත් ඇහැළියගොඩ ප්‍රදේශයේ පුද්ගලයෙකු බවයි පොලිසිය ප්‍රකාශ කලේ. මීට මාසයකට පමණ පෙර ගොඩගම ව්‍යාපාරිකයෙකුගේ නිවසින් මැණික ඇතුළු භාණ්ඩ සොරකම් කර තිබුණා. සැකකරුවන් හෝමාගම මහේස්ත්‍රාත් අධිකරණයට ඉදිරිපත් කිරීමට නියමිතයි.               ", "URL": "https://www.itnnews.lk/2023/10/05/489009/", "Category": "Breaking News,දේශීය පුවත්", "Parent URL": null}