{"Source": "ITN news", "Timestamp": "දෙසැම්බර් 29, 2021 19:31", "Headline": "බුද්ධංගල ආනන්ද ස්වාමීන් වහන්සේගේ දේහයට ජනපතිගෙන් අවසන් ගෞරව", "News Content": "අපවත් වී වදාළ පූජ්‍ය බුද්ධංගල ආනන්ද ස්වාමීන් වහන්සේගේ දේහයට ජනාධිපති ගෝඨාභය රාජපක්ෂ මැතිතුමා අවසන් ගෞරව දැක්වුවා. කොළඹ හත සමස්ත ලංකා බෞද්ධ මහා සම්මේලන ශාලාවේ තැන්පත් කර ඇති පූජ්‍ය බුද්ධංගල ආනන්ද ස්වාමීන් වහන්සේගේ දේහයට අවසන් ගෞරව දැක්වූ ජනාධිපතිතුමා උන් වහන්සේගේ පවුලේ ඥාතීන්ට සහ අමාත්‍ය සරත් වීරසේකර මහතා ට සාතිශය සංවේගය පළ කළා. අම්පාර බුද්ධංගල ආරණ්‍ය සේනාසනයේ වැඩවිසූ උන් වහන්සේ ප්‍රසිද්ධ ධර්ම දේශකයාණන් වහන්සේ නමක් වනවා. අපවත් වනවිට උන්වහන්සේ 78 වන වියේ පසුවුණා. ගිහි ජීවිතයේ දි යුද හමුදාවේ මේජර් ජනරාල්වරයෙකු සහ පුනරුත්තාපන කොමසාරිස් ජනරාල්වරයෙකු ලෙස ද කටයුතු කළා. 2007 වසරේ දී පැවිදි දිවියට එළඹි අතර ධර්ම ග්‍රන්ථ රැසක් රචනා කළා. අපවත් වී වදාළ පූජ්‍ය බුද්ධංගල ආනන්ද ස්වාමීන් වහන්සේ පරිවර්තන කෘති කිහිපයක් එළි දක්වා තිබෙනවා.     ", "URL": "https://www.itnnews.lk/2023/10/05/385636/", "Category": "දේශීය පුවත්", "Parent URL": null}