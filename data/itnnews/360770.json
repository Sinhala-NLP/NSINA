{"Source": "ITN news", "Timestamp": "செப்டம்பர் 7, 2021 12:32", "Headline": "தனிமைப்படுத்தல் ஊரடங்கு சட்டம் அமுல்ப்படுத்தபட்டுள்ள நிலையிலும் கொழும்புக்குள் கடும் வாகன நெரிசல்..", "News Content": "தனிமைப்படுத்தல் ஊரடங்கு சட்டம் அமுல்ப்படுத்தபட்டுள்ள நிலையிலும் கொழும்புக்குள் உள்நுழையும் இடங்களில் இன்று காலை கடுமையான வாகன நெரிசல் காணப்பட்டதாக எமது செய்தியாளர் தெரிவித்தார். பயனத்தடை மீறப்படுவதாகவும் தெரியவந்துள்ளது. தனிமைப்படுத்தல் ஊரடங்கு சட்டத்தை மீறி செயற்படும் சம்பவங்கள் நாளுக்கு நாள் பதிவாகின்றன. நீர்கொழும்பு வீதி மற்றும் கண்டி வீதியூடாக கொழும்புக்குள் உள் நுழையும் பகுதியில் அதிக வாகன நெரிசல் காணப்பட்டது. ஏனைய புகுதிகளிலிருந்து மேல் மாகாணத்திற்குள் உள்நுழையும் 13 இடங்களில் வீதித்தடை ஏற்படுத்தப்பட்டள்ளது. மேல் மாகாணத்திலிருந்து வெளியேறும் வாகனங்கள் மற்றும் நபர்கள் சோதனைக்கு உட்படுத்தப்படுகின்றனர். ", "URL": "https://www.itnnews.lk/2023/10/05/360770/", "Category": "Breaking News,தேசிய செய்திகள்", "Parent URL": null}