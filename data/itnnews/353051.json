{"Source": "ITN news", "Timestamp": "ජූලි 31, 2021 10:26", "Headline": "එංගලන්තයේදී විනය කැඩූ ධනුෂ්කට, කුසල්ට සහ දික්වැල්ලට අවුරුද්දක තරග තහනමක්", "News Content": "නිමාවූ එංගලන්ත තරග සංචාරය අතරතුර විනය කඩ කිරීමේ චෝදනාවට ලක්වූ ක්‍රිකට් ක්‍රීඩකයින් වන කුසල් මෙන්ඩිස්,  නිරෝෂන් දික්වැල්ල සහ ධනුෂ්ක ගුණතිලක ට වසරක කාලයක් සදහා ජාත්‍යන්තර තරග තහනමක් පනවා තිබෙනවා. මීට අමතරව එක් ක්‍රීඩකයෙකුගෙන් රුපියල් මිලියන 10 ක දඩ මුදලක් ද අය කර ගැනීමට කටයුතු කර තිබෙනවා. නිමාවූ එංගලන්ත තරග සංචාරය අතරතුර විනය කඩ කිරීමේ චෝදනාවට ලක්වූ ක්‍රිකට් ක්‍රීඩකයින් වන කුසල් මෙන්ඩිස්,  නිරෝෂන් දික්වැල්ල සහ ධනුෂ්ක ගුණතිලක ට වසරක කාලයක් සදහා ජාත්‍යන්තර තරග තහනමක් පනවා තිබෙනවා. ඊට අමතරව තවත් වසරකට අත්හිටවූ තරග තහනමක් පනවා ඇති අතර අදාළ කාලය තුළදී මොවුන් යම් විනය නීතියක් කඩ කළහොත් තවත් වසර 2 ක කාලයක් සදහා මෙම තහනම ක්‍රියාත්මක කෙරෙනවා. මීට අමතරව මොවුන්ට මාස 6 ක කාලයක් සදහා දේශීය තරග තහනමක් ද පනවා ඇති අතර එක් ක්‍රීඩකයෙකුගෙන් රුපියල් මිලියන 10 ක දඩ මුදලක් ද අය කර ගැනීමට කටයුතු කර තිබෙනවා. තවද මෙම ක්‍රීඩකයින් තිදෙනාට ශ්‍රී ලංකා ක්‍රිකට් ආයතනය නිර්දේශ කරනු ලබන වෛද්‍යවරයෙකු යටතේ උපදේශන සේවයකට ද සහභාගී වීමට සිදුවන බවයි පැවසෙන්නේ.   ", "URL": "https://www.itnnews.lk/2023/10/05/353051/", "Category": "ක්‍රීඩා,දේශීය පුවත්", "Parent URL": null}