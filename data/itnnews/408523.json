{"Source": "ITN news", "Timestamp": "අප්‍රේල් 27, 2022 10:09", "Headline": "සුදු හඳුන් තොගයක් සමඟ දෙදෙනෙකු අත්අඩංගුවට", "News Content": "රුපියල් එක්කෝටි හැත්තෑ ලක්ෂයකට ආසන්න වටිනාකමකින් යුත් සුදු හඳුන් ළඟ තබාගෙන සිටි දෙදෙනෙකු අත්අඩංගුවට ගෙන තිබෙනවා. විශේෂ කාර්ය බළකායේ බුද්ධි කොට්ඨාසයේ නිලධාරීන්ට ලැබුණු තොරතුරකට අනුවයි මෙම සුදු හඳුන් තොගය සමඟ සැකකරුවන් අත්අඩංගුවට ගැනුණේ. උඩවලව මිරිස්වැල්පොත හන්දිය, කොළඹගේආර ප්‍රදේශයේ බ්ලොක්ගල් වැඩපොළක් තුළ මෙම සුදු හදුන් තොගය සගවා තබා තිබුණා. සුදු හදුන් ශාක කොටස් කිලෝග්‍රෑම් හත්සිය අසූ හතක් මෙහිදී අත්අඩංගුවට ගැනීමට හැකි වූ බවයි විශේෂ කාර්ය බළකාය පවසන්නේ. සැකකරුවන් වැඩිදුර විමර්ශන සදහා ඇඹිලිපිටිය අඩවිවන නිලධාරී කාර්යාලය වෙත භාර දී තිබෙනවා.     ", "URL": "https://www.itnnews.lk/2023/10/05/408523/", "Category": "දේශීය පුවත්", "Parent URL": null}