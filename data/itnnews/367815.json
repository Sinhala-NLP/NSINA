{"Source": "ITN news", "Timestamp": "ඔක්තෝබර් 8, 2021 12:56", "Headline": "සෞඛ්‍ය වෘත්තීය සමිති පැය 5හේ වැඩ වර්ජනය ඇතැමුන්ගේ පැවැත්ම සඳහායි", "News Content": "සෞඛ්‍ය වෘත්තීය සමිති එකමුතුව අද උදෑසන 7 සිට පැය 5 ක වැඩ වර්ජනයක් ආරම්භ කළා. මේ අතර රාජ්‍ය සේවා එක්සත් හෙද සංගමයේ සභාපති පූජ්‍ය මුරුත්තෙට්ටුවේ ආනන්ද ස්වාමීන් වහන්සේ මාධ්‍ය හමුවකට එක්වෙමින් පෙන්වා දුන්නේ මෙවැනි වැඩවර්ජන සිදුකරන්නේ ඇතැමුන්ගේ පැවැත්ම සදහා බවයි. රුපියල් 7500 කොවිඩ් දීමනාව ලබාදීම අත්හිටුවීම, පිසීආර් පරික්ෂණ සංඛ්‍යාව අඩු කිරීම, ආරක්ෂිත ඇදුම් කට්ටල සහ ගමනාගමන පහසුකම් මෙන්ම නිවාඩු කප්පාදුව යන කාරණා මුල්කරගෙන සෞඛ්‍ය වෘත්තීය සමිති කිහිපයක් අද උදෑසන 7.00 සිට වැඩවර්ජනයක් ආරම්භ කළා. ඒ හේතුවෙන් රෝහල් රැසක දෛනික කටයුතුවලට බාධා පැමිණ තිබුණා. වර්ජනය සම්බන්ධයෙන් රජයේ හෙද නිලධාරීන්ගේ සංගමයේ සභාපති සමන් රත්නප්‍රිය මහතාද අදහස් පළකලා. (වීඩියෝව පහතින්…) මේ අතර රාජ්‍ය සේවා එක්සත් හෙද සංගමයේ සභාපති පූජ්‍ය මුරුත්තෙට්ටුවේ ආනන්ද ස්වාමීන් වහන්සේ මාධ්‍ය හමුවක් පවත්වමින් මෙම වැඩවර්ජනය සම්බන්ධයෙන් අදහසක් පළ කළා. ", "URL": "https://www.itnnews.lk/2023/10/05/367815/", "Category": "Breaking News,දේශීය පුවත්", "Parent URL": null}