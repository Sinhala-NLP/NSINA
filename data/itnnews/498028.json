{"Source": "ITN news", "Timestamp": "ජූලි 7, 2023 10:06", "Headline": "වෙල්ලන්කුලම් පහරදීමේ සිද්ධියට 11ක් අත්අඩංගුවට", "News Content": "යාපනය – මන්නාරම ප්‍රදේශයේ දී පහරදීමකට අදාළව 11 දෙනෙක් පොලිසිය විසින් අත්අඩංගුවට ගෙන තිබෙනවා. ඒ එම මාර්ගයේ වෙල්ලන්කුලම් ප්‍රදේශයේ දී කෝවිලක පූජාවකට පැමිණ යළි නිවෙස් වෙත යමින් සිටි පිරිසකට පහරදීමේ සිද්ධියකට අදාළවයි. සිද්ධිය සම්බන්ධයෙන් අත්අඩංගුවට ගෙන ඇත්තේ අවුරුදු 18ත් 35ත් අතර වයසේ පසුවන වෙල්ලන්කුලම ප්‍රදේශයේ පදිංචිකරුවන්ව ය. පෙරේදා (05) මෙම කෝවිලේ පූජාවට ට්‍රැක්ටරයකින් පැමිණි පිරිසක් යළි පිටත්ව යාමේ දී මෙම පහරදීම සිදුව ඇති අතර ඉන් ට්‍රැක්ටරයේ රියදුරු සහ තවත් කාන්තාවන් දෙදෙනෙකු බරපතල තුවාල ලබා තිබෙනවා.    ", "URL": "https://www.itnnews.lk/2023/10/05/498028/", "Category": "Breaking News,දේශීය පුවත්", "Parent URL": null}