{"Source": "ITN news", "Timestamp": "මාර්තු 19, 2023 15:37", "Headline": "විපක්ෂය නගන චෝදනා පදනම් විරහිත බව ජීවන් තොණ්ඩමන් කියයි", "News Content": "තමා පාර්ලිමේන්තුවේදී කරන ලද කතාව පදනම් කර ගනිමින් විපක්ෂය නගන චෝදනා පදනම් විරහිත බව ජල සම්පාදන සහ වතු යටිතල පහසුකම් සංවර්ධන අමාත්‍ය ජීවන් තොණ්ඩමාන් මහතා මාධ්‍ය නිවේදනයක් නිකුත් කරමින් ප්‍රකාශ කරනවා. ඒ මහතා විසින් නිකුත් කරන ලද මාධ්‍ය නිවේදනයේ වැඩිදුරටත් මෙසේ සඳහන් කොට තිබෙනවා. දුෂණය පිටු දැකීම වැනි සටන් පාඨ කියමින් ප්‍රධාන විපක්ෂය පදනම් විරහිතව කටයුතු කරමින් ඉන්නවා.  බස් රථ ලබාදීමට මුදල් ලබා දෙන ආකාරය පවසන ලෙස පාර්ලිමේන්තුවේදී මා විසින් සිදු කරන ලද ප්‍රකාශය ඇතැමුන් තැති ගැන්මට පත්වෙලා.  කුළි හේවයන් යොදවා ඔවුන් මිත්‍යා මත් පතුරමින් සිටිනවා.  එම විවේධන ජනතාව පිලිගන්නේ නැහැ. ප්‍රධාන විපක්ෂය ක්‍රියා කරන්නේ රජය ගෙන යන සියලුම දේවල්වලට විරුද්ධ වුවහොත් පමණයි විරුද්ධ පක්ෂය වන්නේ කියලා.  අනෙක රජය ගෙන යන වැඩපිළිවෙල අවුල් කරන්න දුෂණය කියන ලේබලය අලවනවා.  විරුද්ධ පක්ෂය පාසල්වලට බස් රථ දෙනවා.  බස් රථයක මිල රුපියල් ලක්ෂ 50 ක් පමණ වෙන බව පැවසෙනවා.  මේ වන විට බස් රථ 47 ක් ලබාදී තිබෙනවා.  එසේ නම් ඒ සඳහා වැය වු රුපියල් මිලියන 235 පැමිණියේ කෙසේද? ගසෙන් කඩපු ඒවාද ?  ඔවුන් විනිවිද භාවය ගැන කතා කරන අය නිසයි මම බස් රථ ලබාදෙන ආකාරයේ විනිවිද භාවයක් ඇති කරන්න කියලා කිව්වේ. ", "URL": "https://www.itnnews.lk/2023/10/05/469430/", "Category": "දේශීය පුවත්", "Parent URL": null}