{"Source": "ITN news", "Timestamp": "අප්‍රේල් 15, 2021 19:02", "Headline": "එකම පවුලේ 4 දෙනෙක් වේලිඔයේ ගිලෙයි – දෙදෙනෙක් අතුරුදහන්", "News Content": "හල්දුම්මුල්ල – වේලිඔයේ දිය නෑමට ගිය එකම පවුලේ 4 දෙනෙක් දියේ ගිලී තිබෙනවා. තාත්තයි පුතයි මේ වනතුරු අතුරුදහන් බවයි වාර්තා වන්නේ. අනිත් දෙන්නගේ ජීවිත බේරා ගැනීමට හැකිවී තිබෙනවා. හල්දුම්මුල්ල කළුපහන ප්‍රදේශයේදී වේලිඔයේ දිය නෑමට ගිය මෙම 4 දෙනා අනතුරට ලක්වුණේ අද පස්වරුවේයි. ඔයේ ජලය එකවර ඉහළ යාමෙන් මෙම පිරිස අනතුරට ලක් වූ අතර ඉන් දෙදෙනෙකු බේරා ගැනුණා. පියා හා පුතු අතුරුදන්ව ඇති අතර නාවික හමුදාවේ සහාය මත ඔවුන් සොයා මෙහෙයුම් ක්‍රියාත්මක බව බදුල්ල ආපදා කළමනාකරණ ඒකකය පවසනවා. මෙසේ අනතුරට ලක්වුණේ මහරගම පමුණුව ප්‍රදේශයේ පදිංචිකරුවන් පිරිසක්. ", "URL": "https://www.itnnews.lk/2023/10/05/331730/", "Category": "Breaking News,දේශීය පුවත්", "Parent URL": null}