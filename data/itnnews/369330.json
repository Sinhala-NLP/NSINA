{"Source": "ITN news", "Timestamp": "ඔක්තෝබර් 15, 2021 11:43", "Headline": "මීටියාගොඩදී තියුණු ආයුධයකින් පහර දී පුද්ගලයෙකු ඝාතනය කෙරේ", "News Content": "මීටියාගොඩ පොලිස් වසමේදී තියුණු ආයුධයකින් පහර දී පුද්ගලයෙකු ඝාතනය කර තිබෙනවා. අකුරල, ගල්දූව ආරණ්‍ය සේනාසන මාර්ගයේ මැටිදූව ප්‍රදේශයේදී යතුරුපැදියකින් ගමන් ගත් පුද්ගලයෙකු මෙසේ තියුණු ආයුධයකින් ගෙල කපා ඝාතනය කර ඇති බවයි පොලීසිය පවසන්නේ. ඊයේ රාත්‍රී 7.30 ට පමණ ඝාතනය සිදුව ඇති අතර බලපිටිය වැඩබලන මහේස්ත්‍රාත් සංජය කොඩිතුවක්කු මහතා මූලික මහේස්ත්‍රාත් පරීක්ෂණ පැවැත්වුවා. දේහය බලපිටිය මූලික රෝහලේ අධිකරණ වෛද්‍යවරයා වෙත ඉදිරිපත් කරන ලෙසයි මහේස්ත්‍රාත්වරයා පොලීසයට නියෝග කළේ. ඝාතකයින් සොයා වැඩිදුර පොලිස් පරීක්ෂණ ක්‍රියාත්මකයි.   ", "URL": "https://www.itnnews.lk/2023/10/05/369330/", "Category": "Breaking News,දේශීය පුවත්", "Parent URL": null}