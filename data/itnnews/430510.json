{"Source": "ITN news", "Timestamp": "අගෝස්තු 22, 2022 18:40", "Headline": "ත්‍රස්තවාදී චෝදනාවක් දමා ඉම්රාන් ඛාන්ව කොටුකරන වෑයමක්", "News Content": "පාකිස්තාන හිටපු අගමැති ඉම්රාන් ඛාන්ට එරෙහිව ත්‍රස්ත විරෝධී නීති යටතේ චෝදනා ගොනු කිරීමට එරට පොලීසිය කටයුතු කර තිබෙනවා. තම සමීපතම සහායකයා රඳවා තබාගෙන වද හිංසා පමුණුවන බවට ඉම්රාන් ඛාන් පොලීසියට සහ අධිකරණයට චෝදනා එල්ල කිරීමෙන් පසුවයි මෙම චෝදනා ගොනුකර ඇත්තේ. හිටපු නායකයාගේ ආධාරකරුවන් මේ වනවිටත් ඔහුගේ නිවස අසලට රැස්ව ඔහු අත්අඩංගුවට ගැනීම වළක්වන්නැයි බලකරමින් විරෝධතාවල නිරත වනවා. පසුගිය අප්‍රේල් මාසයේ දී බලයෙන් පහ කිරීමත් සමඟ ඉම්රාන් ඛාන් පාකිස්තානු රජය සහ හමුදාව දැඩි ලෙස විවේචනයට ලක්කළා. රාජ්‍ය නිලධාරීන්ට එරෙහිව ඉම්රාන් ඛාන් තර්ජනය කර ඇති අතර එබැවින් ඔහු ත්‍රස්ත විරෝධී පනත කඩකළ බවටයි පොලීසිය චෝදනා කරන්නේ. ", "URL": "https://www.itnnews.lk/2023/10/05/430510/", "Category": "ජාත්‍යන්තර පුවත්", "Parent URL": null}