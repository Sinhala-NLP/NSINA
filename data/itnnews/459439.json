{"Source": "ITN news", "Timestamp": "பிப்ரவரி 6, 2023 12:25", "Headline": "இலங்கைக்கான ஜப்பான் தூதுவர் ITN இற்கு விஜயம்..", "News Content": "இலங்கைக்கான ஜப்பான் தூதுவர் மிஷூகோசி ஹிதேகி இன்றைய தினம் சுயாதீன தொலைக்காட்சி ஊடக வலையமைப்பிற்கு வருகை தந்தார். இலங்கைக்கும், ஜப்பானுக்கும் இடையில் ராஜதந்திர தொடர்புகள் ஏற்படுத்தப்பட்டு 70 ஆண்டுகள் நிறைவடையும் நிலையில் ஜப்பான் மொழியிலான தொலைக்காட்சி தொடர் ஒன்றை சிங்கள மொழியில் மொழி மாற்றம் செய்து ஒளிபரப்புவதற்கு சுயாதீன தொலைக்காட்சி நடவடிக்கை எடுத்துள்ளது. புளும் எனும் குறித்த ஜப்பானிய தொலைக்காட்சி தொடர் மினோக்கோ எனும் பெயரில் எதிர்வரும் 13ம் திகதி முதல் வாரத்தின் ஐந்து நாட்கள் மாலை 6 மணிக்கு சுயாதீன தொலைக்காட்சியின் ஊடாக ஒளிபரப்பு செய்யப்படவுள்ளது. ஜப்பான் பொன்கா நிதியத்தினால் கலாசார உதவியின் கீழ் ஒசின் தொலைக்காட்சி தொடர் இலங்கைக்கு வழங்கப்பட்டதை போன்று ஜப்பானிய நிதியத்தின் ஊடாக மினோக்கோ தொலைக்காட்சி தொடர் சுயாதீன தொலைக்காட்சிக்கு வழங்கப்பட்டுள்ளது. குறித்த தொலைக்காட்சி தொடருக்கான சிங்கள மொழியிலான வசனங்களையும், குரல் பதிவுக்கான இயக்குனராகவும் பிரபல குரல் பதிவு இயக்குனர் அத்துல ரன்சிரிலால் மேற்கொள்கின்றார். இந்நிலையில் சுயாதீன தொலைக்காட்சி ஊடக வலையமைப்பின்று வருகை தந்த ஜப்பானிய து{துவர் மிஷூகோசி ஹிதேகி, சுயதீன தொலைக்காட்சி ஊடக வலையமைப்பின் தலைவர் சட்டத்தரணி சுதர்சன குணவர்தனவினால் வரவேற்கப்பட்டார். பின்னர் ஜப்பான் தூதுவருக்கும், சுயாதீன தொலைக்காட்சி ஊடகவலையமைப்பின் தலைவருக்கும் இடையில் விசேட பேச்சுவார்த்தை இடம்பெற்றது. அதன்போது நிறுவனத்தின் பொது முகாமையாளர் அருன விஜயசிங்க, முன்னாள் தலைவர் சுதத் ரோஹன ஆகியோரும் இணைந்திருந்தமை குறிப்பிடத்தக்கது. ", "URL": "https://www.itnnews.lk/2023/10/05/459439/", "Category": "Breaking News,அண்மைய செய்திகள்", "Parent URL": null}