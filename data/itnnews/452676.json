{"Source": "ITN news", "Timestamp": "දෙසැම්බර් 29, 2022 16:24", "Headline": "ඉන්දියාවේ නිෂ්පාදිත කැස්ස සිරප් පානය කිරීම හේතුවෙන් ළමුන් 18 දෙනෙකු ජිවිතක්ෂයට", "News Content": "ඉන්දියාවේ නිෂ්පාදිත කැස්ස සිරප් පානය කිරීම හේතුවෙන් ළමුන් දහඅටදෙනෙකු ජිවිතක්ෂයට පත්ව ඇති බව උස්බෙකිස්තානය නිවේදනය කරනවා. මියගිය ළමුන් පානය කළ කැස්ස සිරප්වල විෂ රසායන අඩංගු බව රසායනාගාර පරීක්ෂන වලින් හෙළිව තිබෙනවා. එමෙන්ම එම ළමුන්ට වෛද්‍ය නිර්දේශකයකින් තොරව මෙම සිරප් ලබා දි ඇති බවයි  උස්බෙකිස්තාන සෞඛ්‍ය අමාත්‍යාංශය නිවේදනය කරන්නේ. නිර්දේශිත මාත්‍රාව ඉක්මවා ළමුන්ට ලබා දි ඇති බවද අනාවරණය වි තිබෙනවා. ඉන්දියාවේ නිෂ්පාදිත එම සිරප් වර්ග සියල්ල එරට ඔසුසල් වලින් ඉවත් කිරීමටයි පියවර ගෙන ඇත්තේ. මේ ආකාරයටම ඉන්දියාවේ කැස්ස සිරප් පානය කිරිමෙන්  ගැම්බියාවේ ළමුන් 66 දෙනෙකු ජිවිතක්ෂයට පත්වුණා.       ", "URL": "https://www.itnnews.lk/2023/10/05/452676/", "Category": "ජාත්‍යන්තර පුවත්", "Parent URL": null}