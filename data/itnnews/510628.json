{"Source": "ITN news", "Timestamp": "අගෝස්තු 24, 2023 15:15", "Headline": "ජගත් ආරක්ෂක කවුන්සිලය මියන්මාර හමුදාවේ ප්‍රචණ්ඩත්වය හෙළා දකී", "News Content": "ජගත් ආරක්ෂක කවුන්සිලය මියන්මාර හමුදාවේ ප්‍රචණ්ඩත්වය හෙළා දැක තිබෙනවා. සාමාජිකයන් 15 දෙනෙකුගෙන් යුත් ආරක්ෂක මණ්ඩලයේ සාමාජිකයන් 13න් දෙනෙකුම ඒකාබද්ධ ප්‍රකාශයක් සිදුකරමින් මේ බව ප්‍රකාශ කරනවා. මියන්මාර හමුදා පාලනය සිවිල් වැසියන් ඝාතනය කිරීමට නතර කළ යුතු බවත් අර්බුද අවසන් කළ යුතු බවත් ඔවුන් පෙන්වා දෙනවා. චීනය හා රුසියාව මේ පිළිබඳ ප්‍රකාශයක් සිදුකර නැහැ. දිගින් දිගටම සිදුවන ප්‍රචන්ඩත්වය තුළින් මියන්මාරයට හමුදාමය මැදිහත්වීමක් සිදු කිරිමේ අවශ්‍යතාව මතුකර ඇති බව ජගත් ආරක්ෂක මණ්ඩලය පෙන්වා දෙනවා. ප්‍රජාතන්ත්‍රවාදී බලයෙන් තේරීපත් වු අවුන්සාන් සුකී පාලනය බිඳ දැමීම මෙම ප්‍රචන්ඩත්වයට හේතුව බවයි ඔවුන් වැඩිදුරටත් කියා සිටින්නේ.           ", "URL": "https://www.itnnews.lk/2023/10/05/510628/", "Category": "Breaking News,ජාත්‍යන්තර පුවත්", "Parent URL": null}