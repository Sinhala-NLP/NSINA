{"Source": "ITN news", "Timestamp": "අගෝස්තු 21, 2022 09:57", "Headline": "අයිස් මත්ද්‍රව්‍ය ළඟ තබාගෙන සිටි පුද්ගලයෙකු වැල්ලම්පිටියේ දී අත්අඩංගුවට", "News Content": "අයිස් මත්ද්‍රව්‍ය ළඟ තබාගෙන සිටි පුද්ගලයෙකු වැල්ලම්පිටිය ප්‍රදේශයේ දී අත්අඩංගුවට ගැණුනා. විශේෂ කාර්ය බලකායේ ගෝනහේන කදවුරේ නිලධාරීන්ට ලැබුණු තොරතුරකට අනුව වැටලීම සිදුකෙරුණා. වැල්ලම්පිටිය ශ්‍රී විමලාරාම මාවත ප්‍රදේශයේ සිදුකළ මෙම වැටලීමේ දී අයිස් මත්ද්‍රව්‍ය ග්‍රෑම් 74 යි මිලිග්‍රෑම් 74 ක් සමඟ පුද්ගලයෙකු අත්අඩංගුවට ගැණුනා. එම මත්ද්‍රව්‍ය වල වටිනාකම රුපියල් ලක්ෂ 9 ට ආසන්න බවයි පොලීසිය ප්‍රකාශ කළේ. මත්ද්‍රව්‍ය ජාවාරමෙන් උපයාගත් බවට සැක සහිත රුපියල් 41,000 ක් සහ විද්‍යුත් තරාදියක් ද සැකකරු ළඟ තිබී පොලිස් භාරයට ගැණුනා.     ", "URL": "https://www.itnnews.lk/2023/10/05/430166/", "Category": "දේශීය පුවත්", "Parent URL": null}