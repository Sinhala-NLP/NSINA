{"Source": "ITN news", "Timestamp": "ජූනි 26, 2023 15:38", "Headline": "යුද බියෙන් සිටි රුසියාවේ රස්තොව් නගර වැසියන් වෙනුවෙන් සහන", "News Content": "නිරිත දිග රුසියාවේ රස්තොව් නගරයෙන් වැග්නර් භටපිරිස් ඉවත්වීමත් සමග එම නගරයේ වැසියන් වෙනුවෙන් සහන වැඩපිළිවෙළ ක්‍රියාත්මක කිරීම අරඹා තිබෙනවා. රුසියා හිතවාදී වැග්නර් භටපිරිස් එරට රජයට විරුද්ධව ක්‍රියාත්මක කළ කැරැල්ල අත්හැර දැමීමත් සමග එය තමන්ට මහත් සහනයක් අත්කර දුන් බව රස්තොව් වැසියන් පවසනවා. සාමකාමීව පැවති රුසියාවේ රස්තොව් නගරය යුද භීතියෙන් ඇලලීගිය මොහොතක් ලෙස මුහුණු ආවරණය කරගත් වැග්නර් කණ්ඩායමේ ආගමනය හදුන්වාදිය හැකියි. අවි දරාගත් වැග්නර් භටපිරිස් යුද ටැංකි සමග ගමන් කිරීම තමන් පීඩාවට පත්කළ බවයි රුසියානු වැසියන් පෙන්වා දෙන්නේ. බෙලරුස් නායක ඇලෙක්සැන්ඩර් ලුකාෂෙන්කෝගේ මැදිහත්වීම මත වැග්නර් නායකයා තම රටට ආරක්ෂිතව පිටුවහල් කිරීමේ පොරොන්දුව මත වැග්නර් භට පිරිස් රස්තොව් නගරයෙන් ඉවත් වුණා.   ", "URL": "https://www.itnnews.lk/2023/10/05/495069/", "Category": "ජාත්‍යන්තර පුවත්", "Parent URL": null}