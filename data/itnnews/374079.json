{"Source": "ITN news", "Timestamp": "நவம்பர் 5, 2021 11:43", "Headline": "தூர சேவை புகையிரதங்கள் எதிர்வரும் திங்கட்கிழமை முதல் சேவையில்..", "News Content": "போக்குவரத்து கட்டுப்பாடுகள் தளர்த்தப்பட்டதன் பின்னர் படிப்படியாக ரயில் சேவைகள் ஆரம்பிக்கப்படும் என ரயில்வே திணைக்களம் தெரிவித்துள்ளது. நிலைமையைக் கட்டுப்படுத்தவும் மேலதிக புகையிரதங்களை சேவையில் ஈடுபடுத்தவும் அல்லது ரயில் பெட்டிகளின் கொள்ளளவை அதிகரிக்கவும் நடவடிக்கை எடுக்கப்பட்டு வருவதாக ரயில்வே பொது முகாமையாளர் தம்மிக்க ஜயசுந்தர தெரிவித்துள்ளார். கண்டி – கொழும்பு மாகாணங்களுக்கு இடையிலான புகையிரத சேவைகள் ஆரம்பிக்கப்பட்டுள்ளதுடன் யாழ்ப்பாணம் – காங்கேசன்துறை – கொழும்பு உட்பட மேலும் பல தூர சேவை புகையிரதங்கள் எதிர்வரும் திங்கட்கிழமை முதல் சேவையில் சேர்க்கப்படவுள்ளன. ", "URL": "https://www.itnnews.lk/2023/10/05/374079/", "Category": "Breaking News,அண்மைய செய்திகள்,முதன்மை செய்தி", "Parent URL": null}