{"Source": "ITN news", "Timestamp": "අගෝස්තු 10, 2022 09:43", "Headline": "ගත වූ පැය 24 ට ලොව පුරා නව කොවිඩි ආසාදිතයින් 770,000ක්", "News Content": "ලොව පුරා රටවලින් දෛනිකව වාර්තා වන කොරෝනා වයිරස ආසාදිතයින් හා මරණ සංඛ්‍යාව යළිත් වරක් ඉහළ ගොස් තිබෙනවා. ගත වූ පැය 24 ට පමණක් රටවල් 228 කින් හමුවී ඇති වයිරස ආසාදිතයින් සංඛ්‍යාව 770,000 ට ආසන්නයි. සිදුව ඇති මරණ සංඛ්‍යාව 2,060 ක්. ඊයේ දිනයට වැඩිම ආසාදිතයින් සංඛ්‍යාවක් හමුව ඇත්තේ ජපානයෙන්. එම සංඛ්‍යාව 173,000 ට ආසන්නයි. එමෙන්ම දකුණු කොරියාවෙන් 149,000 ක් ජර්මනියෙන් 72,000 ක් හා ඇමෙරිකාවෙන් 58,000 ක් ලෙස වයිරස ආසාදිතයින් හමුව තිබෙනවා. ගතවූ පැය 24 ට සිදුව ඇති වැඩිම කොරෝනා මරණ සංඛ්‍යාව වන 359 වාර්තා වන්නේ බ්‍රසීලයෙන්. ඒ සමගම ලොව සමස්ත කොරෝනා මරණ සංඛ්‍යාව හැටහතර ලක්ෂ හතලිස් එක් දහස ඉක්මවා ගියා. හමුව ඇති සමස්ත වයිරස ආසාදිතයින් සංඛ්‍යාව පනස්නව කෝටි එකොලොස් ලක්ෂ හැත්තෑ තුන්දහසකට අධිකයි. ", "URL": "https://www.itnnews.lk/2023/10/05/428102/", "Category": "Breaking News,ජාත්‍යන්තර පුවත්", "Parent URL": null}