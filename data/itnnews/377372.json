{"Source": "ITN news", "Timestamp": "නොවැම්බර් 20, 2021 13:01", "Headline": "අනුරාධපුරයේ පවුල් 100කට අගමැතිගේ පෞද්ගලික ධන පරිත්‍යාගයෙන් පානීය නල ජල පහසුකම්", "News Content": "අනුරාධපුර දිස්ත්‍රික්කයේ අඩු ආදායම් ලාභී පවුල් සියයක් සදහා පානීය නල ජල පහසුකම් පෞද්ගලික ධන පරිත්‍යාගයෙන් ලබාදීමට අග්‍රාමාත්‍ය මහින්ද රාජපක්ෂ මහතා කටයුතු කළා. නල ජල පහසුකම් ලබාදීම සංකේතවත් කරමින් පවුල් 5 ක් සදහා එම අයිතිය ප්‍රදානය කිරීමේ උත්සවය අනුරාධපුර,  මිරිසවැටිය රජමහා විහාරස්ථානයේ දී පැවැත්වුණා. අගමැතිතුමාගේ ඡන්ම දිනයට සමගාමී ලෙසයි වැඩසටහන ක්‍රියාත්මක කෙරුණේ. රජරට විශ්වවිද්‍යාලයේ කුලපති මිරිසවැටිය චෛත්‍යාරාමාධිකාරී පූජ්‍ය ඊතලවැටුණුවැවේ ඥානතිලක ස්වාමීන් වහන්සේ ප්‍රමුඛ මහා සංඝරත්නය මෙන්ම කතානායක මහින්ද යාපා අබේවර්ධන,  අමාත්‍ය වාසුදේව නානායක්කාර යන මහත්වරුන් ඇතුළු රාජ්‍ය නිලධාරීන් පිරිසක් ද මෙම අවස්ථාවට එක්ව සිටියා. මෙහිදී අදහස් දැක්වූ මහාචාර්ය පූජ්‍ය ඉදුරාගාරේ ධම්මරතන ස්වාමීන් වහන්සේ සදහන් කළේ ත්‍රස්තවාදයට තේරෙන භාෂාවෙන් ප්‍රතිචාර දක්වමින් රටේ ස්වෛරීභාවය ආරක්ෂා කර ගැනීමට අග්‍රාමාත්‍ය මහින්ද රාජපක්ෂ මහතා ඉටුකළ ඓතිහාසික කාර්යභාරය ඉතිහාසයේ රන් අකුරෙන් ලියැවෙන බවයි.   ", "URL": "https://www.itnnews.lk/2023/10/05/377372/", "Category": "දේශීය පුවත්", "Parent URL": null}