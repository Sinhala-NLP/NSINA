{"Source": "ITN news", "Timestamp": "ජූනි 30, 2021 12:06", "Headline": "විශේෂ අවශ්‍යතා සහිත දරුවෙකු ලිංගික අපයෝජනයට ලක්කළ කාන්තාවක අත්අඩංගුවට", "News Content": "මහනුවර කැටවල විශේෂ අවශ්‍යතා සහිත දරුවන් සඳහා වන රජයේ වෘත්තීය පුහුණු ආයතනයේ පුහුණුව ලබන පිරිමි දරුවෙකු අමානුෂික ලෙස පහර දීම හා ලිංගික අපයෝජනයට ලක්කිරීමේ සිද්ධියක් සම්බන්ධයෙන් කාන්තාවක අත්අඩංගුවට ගෙන තිබෙනවා. අදාළ වෘත්තීය පුහුණු ආයතනය මගින් මෙම දරුවා පුහුණුවකට යොමු කරන බව පවසමින් රස කැවිලි නිෂ්පාදන ආයතනයක් වෙත යොමු කර තිබෙනවා. එහි සිටි සේවිකාවක දරුවා බලහත්කාරයෙන් රඳවාගෙන ඔහු‌ට අමානුෂික අයුරින් පහරදී තිබෙනවා. එමෙන්ම දරුණු ලෙස ලිංගික අපයෝජනයට ලක්කර ඇති බවද වාර්තා වනවා. මෙම රස කැවිලි නිෂ්පාදන ආයතනයට විශේෂ අවශ්‍යතා සහිත පිරිමි දරුවන් තුන් දෙනෙකු යොමු කර ඇති බවයි වාර්තා වන්නේ. එම දරුවන්ට නිවෙස්වලට පවා යාමට ඉඩ නොදී අදාළ කාන්තාව දැඩි සාහසික අයුරින් ක්‍රියා කර තිබෙනවා. හතලිස් එක් හැවිරිදි මෙම කාන්තාව සෑම දිනකම රාත්‍රි අසබ්‍ය චිත්‍රපට ප්‍රදර්ශනය කරමින් දරුවන් ලිංගික කටයුතුවලට යොදා ගන්නා බවටයි චෝදනා එල්ල වී තිබෙන්නේ. අදාළ ආයතනයේ හිමිකරුටද ස්ත්‍රී දූෂණ නඩුවක් මේ වනවිට අධිකරණයේ විභාග වෙමින් පවතිනවා.     ", "URL": "https://www.itnnews.lk/2023/10/05/346179/", "Category": "Breaking News,දේශීය පුවත්", "Parent URL": null}