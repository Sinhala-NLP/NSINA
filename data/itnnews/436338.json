{"Source": "ITN news", "Timestamp": "செப்டம்பர் 21, 2022 10:59", "Headline": "சட்டவிரோதமான முறையில் அகதிகளாக இந்தியாவுக்கு பயணித்த 12 இலங்கையர்கள் மீட்பு", "News Content": "சட்டவிரோதமான முறையில் இலங்கையிலிருந்து படகுமூலம் அகதிகளாக இந்தியாவுக்கு பயணித்த 12 இலங்கையர்கள் தனுஷ்கோடி அருகிலுள்ள மணல்திட்டு பகுதியிலிருந்து, இந்திய கடலோர காவற்படையினரால் மீட்கப்பட்டுள்ளனர். அரிச்சல்முனை கடற்கரைக்கு அழைத்துச்செல்லப்பட்ட அவர்கள், விசாரணைகளின் பின்னர் மண்டபம் அகதி முகாமில் தங்கவைக்கப்பட்டுள்ளனர். யாழ்ப்பாணம் மற்றும் மட்டக்களப்பு ஆகிய பகுதிகளை சேர்ந்த 12 பேரே அகதிகளாக இந்தியாவுக்கு பயணித்துள்ளதாக ஆரம்பகட்ட விசாரணைகளிலிருந்து தெரியவந்துள்ளது. இரண்டு இலட்சம் ரூபா பணம் வழங்கி படகில் அகதிகளாக பயணித்துள்ளதாகவும், படகுக்காரர்கள் மணல்திட்டு பகுதியில் தம்மை கைவிட்டுசென்றதாக அகதிகள் தெரிவித்துள்ளனர். ", "URL": "https://www.itnnews.lk/2023/10/05/436338/", "Category": "Breaking News,தேசிய செய்திகள்", "Parent URL": null}