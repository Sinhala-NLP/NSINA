{"Source": "ITN news", "Timestamp": "ජූනි 29, 2021 15:05", "Headline": "දකුණු අප්‍රිකාව වයිරස ව්‍යාප්තිය පාලනයට පනවා ඇති නීති දැඩි කරයි", "News Content": "වයිරස ව්‍යාප්තිය පාලනය කිරීම සඳහා පනවා ඇති නීති දැඩි කිරීමට දකුණු අප්‍රිකා රජය පියවර ගෙන තිබෙනවා. ඩෙල්ටා නව ප්‍ර භේදය දකුණු අප්‍රිකාව තුළ පැතිර යාමත් සමඟයි මෙම පියවර ගෙන ඇත්තේ. ආපනශාලා , අවන්හල් හා මත්පැන් අලෙවිසැල් සති දෙකක කාලයක් සඳහා වසා දැමීමට රජය නියෝග කර තිබෙනවා. නීති දැඩි කිරීමත් සමඟ එරට මහා මාර්ග පාලු ස්වභාවයක් ගන්නා ආකාරය විදෙස් මාධ්‍ය වාර්තා කර සිටියා. වයිරසයට එරෙහි එන්නත් ලබාදී ඇත්තේ එරට ජන ගහනයෙන් 4%කට පමණයි. අවශ්‍ය මොහොතේදි එන්නත් ඇණවුම් කිරීම රජය හිතාමතාම මගහැරීම මෙයට හේතු වී ඇති බවයි විපක්ෂය චෝදනා කරන්නේ.         ", "URL": "https://www.itnnews.lk/2023/10/05/346011/", "Category": "ජාත්‍යන්තර පුවත්", "Parent URL": null}