{"Source": "ITN news", "Timestamp": "මාර්තු 23, 2022 18:44", "Headline": "Online ක්‍රමයට මැණික් හා ස්වර්ණාභරණ ජාත්‍යන්තර වෙළෙඳපොළට යැවීම ඇරඹෙයි", "News Content": "ඔන්ලයින් ක්‍රමයට මැණික් හා ස්වර්ණාභරණ ජාත්‍යන්තර වෙළෙදපොළට යැවීම අද ආරම්භ කෙරුණා. තැපැල් දෙපාර්තමේන්තුව,  ශ්‍රී ලංකා රේගුව මෙන්ම මැණික් හා ස්වර්ණාභරණ අධිකාරිය සමග එක්ව මෙම ව්‍යාපෘතිය ක්‍රියාත්මක කරනවා. නව අපනයන ක්‍රියාවලිය තුළින් විශාල විදේශ විනිමයක් උපයා ගැනීම අපේක්ෂාවයි. එමෙන්ම නීති විරෝධීව මෙරටින් විදේශයන්ට යැවූ මැණික් හා ස්වර්ණාභරණ එම ක්‍රමයට යැවීම වළක්වා ගැනීම මැණික් හා ස්වර්ණාභරණ අධිකාරියේ ඉලක්කයයි. වසරකට ඇමෙරිකා ඩොලර් බිලියනයකට වැඩි ආදායමක් මෙමගින් ඉපැයීමට අපේක්ෂා කෙරෙනවා. ඔන් ලයින් ක්‍රමයට මැණික් හා ස්වර්ණාභරණ අපනයනය කරන අයට බලපත්‍ර හා ගිවිසුම් ප්‍රදානය කිරීමද මෙහිදී සිදු කෙරුණා.         ", "URL": "https://www.itnnews.lk/2023/10/05/403552/", "Category": "දේශීය පුවත්", "Parent URL": null}