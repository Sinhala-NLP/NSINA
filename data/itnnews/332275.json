{"Source": "ITN news", "Timestamp": "අප්‍රේල් 19, 2021 09:45", "Headline": "ලබන 21 වනදා සියලු දේවස්ථාන ආශ්‍රිතව විශේෂ ආරක්ෂක වැඩපිළිවෙළක්", "News Content": "ලබන 21 වනදා දිවයිනේ සියලු දේවස්ථාන ආශ්‍රිතව විශේෂ ආරක්ෂක වැඩපිළිවෙළක් ක්‍රියාත්මක බව පොලිසිය පවසනවා. ලබන 21 වනදාට පාස්කු ප්‍රහාරය සිදුවී වසර දෙකක් සපිරෙනවා. දිවයිනේ සෑම දේවස්ථානයකම විශේෂ දේව මෙහෙයන් පැවැත්වීමට කටයුතු යොදා තිබෙනවා. ඒ සඳහා සහභාගි වන ජනතාවගේ ආරක්ෂාව වෙනුවෙන් උපරිම විධි විධාන සලසන ලෙස සියලු පොලිස් ස්ථාන දැනුවත් කර ඇති බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ මහතා ප්‍රකාශ කළේ. එමෙන්ම හෙට පස්වරු 4.00 සිට අනිද්දා දහවල් 12 දක්වා කොළඹ කොච්චිකඩේ ශාන්ත අන්තෝනි දේවස්ථානය අවට විශේෂ රථ වාහන සැලැස්මක් ද ක්‍රියාත්මක බව පොලිසිය ප්‍රකාශ කළා.           ", "URL": "https://www.itnnews.lk/2023/10/05/332275/", "Category": "Breaking News,ප්‍රධාන පුවත", "Parent URL": null}