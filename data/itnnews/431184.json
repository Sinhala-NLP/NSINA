{"Source": "ITN news", "Timestamp": "අගෝස්තු 25, 2022 22:07", "Headline": "මතුගම බෝපිටිය ප්‍රදේශයේදී පුද්ගලයෙකු කපා කොටා ඝාතනය කරයි", "News Content": "මතුගම බෝපිටිය ප්‍රදේශයේදී පුද්ගලයෙකු කපා කොටා ඝාතනය කර තවත් අයෙකුට බරපතළ තුවාල සිදුකළ සිද්ධිය අදාළ වෙළෙඳසැලේ ආරක්ෂක කැමරා පද්ධතියක සටහන්ව තිබුණා. කළු පැහැති ආරක්ෂක හිස් වැසුම් සහ කබා පැළද මතුගම බෝපිටිය ප්‍රදේශයේ වෙළෙඳසැලට පැමිණි සාහසිකයින් දෙදෙනෙකු තියුණු ආයුධවලින් පහර දී පුද්ගලයෙකු ඝාතනය කර තවත් අයෙකුට බරපතළ තුවාල සිදු කළා. සිද්ධියෙන් මියගොස් තිබුණේ වෙළෙඳසැලට පැමිණ සිටි බෝපිටිය ප්‍රදේශයේ පදිංචි 39 හැවිරිදි පුද්ගලයෙක්. සිද්ධියෙන් බරපතළ තුවාල ලැබූ අනෙක් පුද්ගලයා මේ වනවිට කළුතර ශික්ෂණ රෝහලේ ප්‍රතිකාර ලබනවා.     ", "URL": "https://www.itnnews.lk/2023/10/05/431184/", "Category": "දේශීය පුවත්", "Parent URL": null}