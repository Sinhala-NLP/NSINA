{"Source": "ITN news", "Timestamp": "පෙබරවාරි 24, 2023 12:30", "Headline": "කිඹුලාවල STREET FOOD වෙළඳුන්ට පදිංචිකරුවන්ගෙන් යළි විරෝධයක්", "News Content": "කිඹුලාවල ස්ට්‍රීට් ෆුඩ්හි  ස්ථිරව ඉදිකර ඇති වෙළදසැල් නිසා තමන් දැඩි දුෂ්කරතාවට පත්ව ඇති බව කිඹුලාවල ප්‍රදේශවාසීන් පවසනවා. මෙම වෙළෙදසැල් ඉවත් කිරීමට කටයුතු කරන බවට නාගරික සංවර්ධන අධිකාරිය පසුගියදා ප්‍රකාශ කළා. එහෙත් එම ඉවත් කිරීමේ තීරණය යළි සංශෝධනය කිරීමටයි නාගරික සංවර්ධන අධිකාරිය කටයුතු කළේ. මෙම වෙළෙදසැල් ඉවත් කිරීමට නාගරික සංවර්ධන අධිකාරිය තීරණය කිරිමත් සමඟ එම වෙළෙදසැල් හිමියන්ගෙන් දැඩි විරෝධයක් පළ වුණා. කෙසේ වෙතත් නාගරික සංවර්ධන අධිකාරිය යළි ඔවුන් සමඟ සාකච්ඡා කර වෙළෙදසැල් ඉවත් කිරීමේ තීරණයට යම් සංශෝධනයක් එක් කර තිබුණා. ඒ පස්වරු තුනේ සිට අලුයම තුන දක්වා කාලසීමාවේදී ඔවුන්ගේ වෙළෙදාම් සිදු කරගෙන යන ලෙසයි. එමෙන්ම ඔවුන්ගේ ස්ථිර වෙළෙද කුටි ඉවත් කර ගන්නා ලෙසටද නාගරික සංවර්ධන අධිකාරිය නියෝග ලබා දුන්නා. කෙසේ වෙතත් මේ වන විට යළිත් වරක් විරෝධයක් පළ වී තිබෙනවා. ඒ කිඹුලාවල ප්‍රදේශයේ පදිංචිකරුවන්ගෙන්. ", "URL": "https://www.itnnews.lk/2023/10/05/463044/", "Category": "Breaking News,දේශීය පුවත්", "Parent URL": null}