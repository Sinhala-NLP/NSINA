{"Source": "ITN news", "Timestamp": "පෙබරවාරි 26, 2022 17:43", "Headline": "වැන් රථයක් ප්‍රපාතයකට පෙරලෙයි – අඹුසැමි යුවලක් බරපතල තුවාල ලබයි", "News Content": "කොළඹ සිට වැලිමඩ දක්වා ධාවනය වු වැන් රථයක් අඩි 300 ක් පමණ ප්‍රපාතයට පෙරලී  තිබෙනවා.  ඒම අනතුරෙන් තුවාල ලබා ඇත්තේ  අඹුසැමි යුවලක්. අද පස්වරු 2.30 පමණ මෙම අනතුර සිදු වි ඇත්තේ හැටන් කොළඹ ප්‍රධාන මාර්ගයේ වටවල රොසැල්ල ප්‍රදේශයේදීයි.   ධාවනය වෙමින් තිබු වැන් රථයේ හදිසියේ ඇති වු කාර්මික දෝෂයක් හේතුවෙන් රථය මාර්ගයෙන් ඉවතට පැන අඩි 300 පමණ ප්‍රපාතයෙන් පිහිටි වන වගා රක්ෂිතයකට පෙරලි ඇති  අතර, වැන් රථය පෙරලීමත් සමග වැන් රථයේ තුවාල ලබා සිර වී සිටි අඹුසැමි යුවල ප්‍රදේශවාසින් විසින්  මහත් පරිශ‍්‍රමයෙන් ඉවතට ගෙන වටවල ප්‍රාදේශිය රෝහල වෙත රැගෙන ගොස්  තිබෙනවා. අනතුරෙන් වැන් රථයට දැඩි අලාභ හානි සිදු වී තිබෙනවා. ", "URL": "https://www.itnnews.lk/2023/10/05/398039/", "Category": "දේශීය පුවත්", "Parent URL": null}