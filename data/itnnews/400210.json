{"Source": "ITN news", "Timestamp": "මාර්තු 9, 2022 11:29", "Headline": "රියදුරු බලපත්‍රවල කාලය දීර්ඝ කිරීමට මෙතෙක් කිසිදු තීරණයක් ගෙන නැහැ", "News Content": "කල් ඉකුත්වීමට නියමිත රියදුරු බලපත්‍රවල කාලය දීර්ඝ කිරීමට මෙතෙක් කිසිදු තීරණයක් ගෙන නැති බව මෝටර් රථ ප්‍රවාහන දෙපාර්තමේන්තුව නිවේදනය කරනවා. රියදුරු බලපත්‍ර මුද්‍රණය කිරීමේ ගැටලුකාරී තත්ත්වයක් පැවතිය ද කල් ඉකුත්වන බලපත්‍රවල කාලය දීර්ඝ කරන්නේ නැති බවයි මෝටර් රථ ප්‍රවාහන කොමසාරිස් ජනරාල් සුමිත් අලහකෝන් කියාසිටිනවා. ලබන මාසයේ කල් ඉකුත්වීමට නියමිත රියදුරු බලපත්‍රවල කාලය දීර්ඝ කිරීමට තීරණය කර ඇති බවට පැතිරයන ප්‍රචාර අසත්‍ය බවද ඔහු ප්‍රකාශ කරනවා.       ", "URL": "https://www.itnnews.lk/2023/10/05/400210/", "Category": "දේශීය පුවත්", "Parent URL": null}