{"Source": "ITN news", "Timestamp": "මාර්තු 27, 2022 11:36", "Headline": "ගිලන් රථයක් යතුරුපැදියක ගැටෙයි", "News Content": "රෝගියෙකු රැගෙන යමින් සිටි ගිලන් රථයන් දියතලාව ප්‍රදේශයේ දී යතුරුපැදියක් හා ගැටීමෙන් අනතුරක් සිදුවුණා. යතුරුපැදියේ ගමන් කළ 17 හැවිරිදි ගැහැණු දරුවෙකු සිද්ධියෙන් ජීවිතක්ෂයට පත්ව ඇති බවයි පොලීසීය සදහන් කළේ. දියතලාව බණ්ඩාරවෙල ප්‍රධාන මාර්ගයේ මිනින්දෝරු කණුව අසල දී අනතුර සිදුව තිබෙනවා. බණ්ඩාරවෙල රෝහලේ සිට දියතලාව රෝහල දක්වා රෝගියෙකු රැගෙන යමින් සිටි ගිලන් රථයකුයි මෙලෙස අනතුරට ලක්වුණේ. යතුරුපැදියේ ගමන් කළ දෙදෙනා රෝහල් ගත කිරීමෙන් පසු 17 හැවිරිදි ගැහැණු දරුවා ජීවිතක්ෂයට පත්ව තිබෙනවා.  සිද්ධිය සම්බන්ධයෙන් දියතලාව පොලීසිය වැඩිදුර විමර්ශන සිදුකරනවා.         ", "URL": "https://www.itnnews.lk/2023/10/05/404119/", "Category": "දේශීය පුවත්", "Parent URL": null}