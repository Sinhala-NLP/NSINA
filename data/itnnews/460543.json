{"Source": "ITN news", "Timestamp": "பிப்ரவரி 13, 2023 09:50", "Headline": "உலக வானொலி தினம்", "News Content": "இன்று உலக வானொலி தினமாகும்.  ஒவ்வொரு வருடமும் பெப்ரவரி மாதம் 13ஆம் திகதி இந்நாள் கொண்டாடப்படுகிறது.  இவ்வருடத்திற்கான கருப்பொருள் “வானொலி மற்றும் அமைதி” ஆகும். அமைதியை வளர்ப்பதற்கும் மோதலைத் தடுப்பதற்கும் சுயாதீன வானொலியின் முக்கியத்துவத்தை மையமாகக் கொண்டுள்ளது. யுனெஸ்கோவின் உறுப்பு நாடுகளால் முதன் முதலில் 2011 இல் வானொலி தினம் அறிவிக்கப்பட்டது. இரண்டு ஆண்டுகளுக்குப் பிறகு 2013 இல், ஐக்கிய நாடுகளின் பொதுச் சபை அதற்குத் தங்களின் ஒப்புதல் முத்திரையைக் கொடுத்து, சர்வதேச தினமாக அங்கீகரித்தது. வானொலியானது மனிதகுலத்தை அதன் அனைத்து பன்முகத்தன்மையிலும் கொண்டாடுவதற்கான ஒரு சக்திவாய்ந்த ஊடகம் மற்றும் ஜனநாயக சொற்பொழிவுக்கான ஒரு தளமாக அமைகிறது. உலக அளவில், வானொலி மிகவும் பரவலாக நுகரப்படும் ஊடகமாக உள்ளது. பரந்த பார்வையாளர்களை சென்றடையும் இந்த தனித்துவமான திறன் என்பது, வானொலியானது ஒரு சமூகத்தின் பன்முகத்தன்மையின் அனுபவத்தை வடிவமைக்கும், அனைத்து குரல்களும் பேசுவதற்கும், பிரதிநிதித்துவப்படுத்தப்படுவதற்கும், கேட்கப்படுவதற்கும் ஒரு அரங்கமாக நிற்கும். பல்வேறு சர்வதேச அறிக்கைகளின்படி,  உலகில் மிகவும் நம்பகமான மற்றும் பயன்படுத்தப்படும் ஊடகங்களில் ஒன்றாக வானொலி திகழ்கிறது. ஆரம்ப காலம் தொட்டே பல வானொலி சேவைகளுக்கு முன்னோடியாய் இலங்கை வானொலி சேவை திகழ்கின்றது.  சர்வதேச ரீதியில் அங்கீகாரமும் தனித்துவமும் காணப்படுகிறது. வாழ்வியலோடு ஒன்று பட்ட பல அம்சங்களின் கண்ணாடியாய் வானொலி சேவைகள் திகழ்கின்றன. உறவுகளின் உற்ற தோழனாய் வானொலிகள் பரிணமிக்கின்றன.  வானொலி சேவைக்காக தங்களை அர்ப்பணித்து பயணிக்கின்ற எல்லா உறவுகளுக்கும் வாழ்த்துக்கள். ", "URL": "https://www.itnnews.lk/2023/10/05/460543/", "Category": "Breaking News,பன்முகம்", "Parent URL": null}