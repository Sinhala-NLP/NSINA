{"Source": "ITN news", "Timestamp": "டிசம்பர் 16, 2022 13:01", "Headline": "இவ்வருடத்தில் இதுவரை 6 லட்சத்து 50 ஆயிரம் வெளிநாட்டு சுற்றுலாப்பயணிகள் இலங்கைக்கு வருகை", "News Content": "இவ்வருடத்தில் இதுவரை 6 லட்சத்து 50 ஆயிரம் வெளிநாட்டு சுற்றுலாப்பயணிகள் இலங்கை வருகைதந்துள்ளதாக சுற்றுலா அபிவிருத்தி அதிகார சபை தெரிவித்துள்ளது. கடந்த 11ம் திகதி வரை 6 லட்சத்து 53 ஆயிரத்து 41 சுற்றுலாப்பயணிகள் இலங்கை வருகைதந்துள்ளனர். இம்மாத இறுதிக்குள் குறித்த எண்ணிக்கை மேலும் அதிகரிக்கக்கூடும். டிசெம்பர் மாதத்தில் அதிகளவான சுற்றுலாப்பயணிகள் வருகைதருவது வழமையாகும். இந்தியாவிலிருந்தே அதிகளவான சுற்றுலாப்பயணிகள் வருகைதந்துள்ளனர். ஐக்கிய இராச்சியம், ரஷ்யா, ஜேர்மன், கெனடா, அவுஸ்திரேலியா ஆகிய நாடுகளிலிருந்தும் குறிப்பிடத்தக்களவு சுற்றுலாப்பயணிகள் இலங்கை வருகைதந்துள்ளதாக சுற்றுலா அபிவிருத்தி அதிகார சபை தெரிவித்துள்ளது. ", "URL": "https://www.itnnews.lk/2023/10/05/450616/", "Category": "Breaking News,அண்மைய செய்திகள்", "Parent URL": null}