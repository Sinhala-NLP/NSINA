{"Source": "ITN news", "Timestamp": "டிசம்பர் 16, 2022 13:12", "Headline": "அரசியல் கட்சிகளுடன் கலந்துரையாட எல்லை நிர்ணய ஆணைக்குழு நடவடிக்கை..", "News Content": "உள்ளுராட்சி மன்ற எல்லை நிர்ணயம் தொடர்பில் அரசியல் கட்சிகளுடன் கலந்துரையாடவுள்ளதாக எல்லை நிர்ணய ஆணைக்குழுவின் தலைவர் மஹிந்த தேசப்பிரிய தெரிவித்துள்ளார். எதிர்வரும் 20ம் திகதி சந்திப்பு இடம்பெறவுள்ளதாகவும் அவர் குறிப்பிட்டுள்ளார். எல்லை நிர்ணயத்தின் பின்னர் தேர்தலை நடத்த வேண்டுமாயின் மேலும் ஆறு மாதங்கள் தேர்தல் பிற்போடப்பட வேண்டுமென மஹிந்த தேசப்பிரிய குறிப்பிட்டுள்ளார். எல்லை நிர்ணயம் மூலம் உள்ளுராட்சி மன்றங்களின் உறுப்பினர்களின் எண்ணிக்கையை ஐயாயிரத்து 200 ஆக குறைக்க முடியுமென அவர் குறிப்பிட்டுள்ளார். \nஇதேவேளை உள்ளுராட்சி மன்ற தேர்தலை உடனடியாக நடத்த உத்தரவிடுமாறு கோரி ஐக்கிய மக்கள் சக்தி உறுப்பினர்கள் தாக்கல் செய்த மனுக்கள் இன்று உயர்நீதிமன்றில் ஆராயப்படவுள்ளன. ஐக்கிய மக்கள் சக்தியின் செயலாளர் ரஞ்சித் மத்தும பண்டார மற்றும் பேராசிரியர் ஜீ எல் பீரிஸ் இணைந்து ஒரு மனுவை தாக்கல் செய்துள்ளனர். ஸ்ரீலங்கா சுதந்திர கட்சி சார்பில் அதன் பொதுச்செயலாளர் தயாசிறி ஜயசேகர, லக்ஷ்மன் கிரியெல்ல, அநுர பிரியதர்சன யாப்பா மற்றும் எம். ஏ சுமந்திரன் ஆகிய பாராளுமன்ற உறுப்பினர்களால் மேலும் ஒரு மனு தாக்கல் செய்யப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/450606/", "Category": "Breaking News,தேசிய செய்திகள்", "Parent URL": null}