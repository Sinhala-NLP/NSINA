{"Source": "ITN news", "Timestamp": "பிப்ரவரி 15, 2022 10:20", "Headline": "மீன்பிடித்துக்கொண்டிருந்த இளம் குடும்பஸ்தர் நீரில் மூழ்கி உயிரிழப்பு", "News Content": "மட்டக்களப்பு மாவடிவேம்பு இயற்கை குளத்தில் தூண்டில் இட்டு மீன்பிடித்துக்கொண்டிருந்த இளம் குடும்பஸ்தர் ஒருவர் நீரில் மூழ்கி உயிரிழந்துள்ளார். இச்சம்பவம் நேற்று மாலை இடம்பெற்றதாக சந்திவெளி பொலிசார் தெரிவித்தனர். மாவடிவேம்பு பிரதேசத்தை சேர்ந்த 4 பிள்ளைகளின் தந்தையான 38 வயதுடைய இளம் குடும்பஸ்தரே இவ்வாறு உயிரிழந்துள்ளார். கூலித் தொழிலாளியான இவர், தூண்டிலிட்டு மீன்பிடித்துக்கொண்டிருந்த வேளையில் சேற்றில் புதையுண்டு உயிரிழந்ததாக தெரிவிக்கப்படுகின்றது. திடீர் மரண விசாரணை அதிகாரி எம் எஸ் எம் நசீர் சம்பவ இடத்துக்கு வருகை தந்து சட்டவிசாரணைகளை ஆரம்பித்தார். ", "URL": "https://www.itnnews.lk/2023/10/05/395288/", "Category": "Breaking News,அண்மைய செய்திகள்,தேசிய செய்திகள்", "Parent URL": null}