{"Source": "ITN news", "Timestamp": "අගෝස්තු 13, 2021 19:14", "Headline": "කොරෝනාවෙන් මිදෙන්න පහසුකම් ඉල්ලා දුම්රිය ස්ථානාධිපතිවරු වැඩවර්ජනයක", "News Content": "දුම්රිය ස්ථානාධිපතිවරු ඊයේ මධ්‍යම රාත්‍රියේ සිට එක්දින වැඩවර්ජනයක් ආරම්භ කළා. තමන් ඇතුලු කාර්ය මණ්ඩලවලට කොවිඩ් අවදානමෙන් මිදෙන්න අවශ්‍ය පහසුකම් සපයන්න කියලා ඉල්ලා සිටිමිනුයි මේ වර්ජනය ක්‍රියාත්මක කර තිබෙන්නේ. ඊයේ මධ්‍යම රාත්‍රී 12.00ට ආරම්භ කළ වැඩවර්ජනය අද මධ්‍යම රාත්‍රී 12.00 දක්වා ක්‍රියාත්මක කරන බව දුම්රිය ස්ථානාධිපතිවරුන්ගේ සංගමයේ සභාපති සුමේධ සෝමරත්න මහතා පවසනවා. සෞඛ්‍යාරක්ෂිත ක්‍රමවේද ප්‍රමාණවත් නොවීම,  කොවිඩ් අවධානමෙන් මිදීමට අවශ්‍ය උපකරණ නොලැබීම ආදි ගැටලු කිහිපයක් මුල් කරගෙන මෙය ක්‍රියාත්මක කළ බවයි සභාපතිවරයා වැඩිදුරටත් සදහන් කළේ. මෙම වැඩවර්ජනය හේතුවෙන් දුම්රිය ධාවනය සියයට පනහකින් අඩු වී ඇති බව දුම්රිය සාමාන්‍යාධිකාරී ධම්මික ජයසුන්දර මහතා ප්‍රකාශ කළා.     ", "URL": "https://www.itnnews.lk/2023/10/05/356154/", "Category": "දේශීය පුවත්", "Parent URL": null}