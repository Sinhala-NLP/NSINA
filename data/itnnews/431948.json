{"Source": "ITN news", "Timestamp": "අගෝස්තු 30, 2022 10:04", "Headline": "මැලේසියානු වීසා ජාවාරමක් ගැන CID විමර්ශන", "News Content": "සංචාරක විසා මත මැලේසියාවට යාමෙන් පසු රැකියා විසා ලබා දෙන බවට මුදල් වංචා කළ ජාවාරම්කරුවන් අත්අඩංගුවට ගැනිම සදහා අපරාධ පරීක්ෂණ දෙපාර්තමේන්තුව විමර්ශන සිදු කරනවා. ශ්‍රී ලාංකික පුද්ගලයින් සංචාරක වීසා මත මැලේසියාවට යාමෙන් පසු රැකියා වීසා බලපත්‍ර බවට පරිවර්තනය කිරීමත් පිළිබද අපරාධ පරීක්ෂණ දෙපාර්තමේන්තුවට තොතුරු ලැබී තිබුණා. එලෙස ව්‍යාජ පොරොන්දු ලබා දී මුදල් වංචා කරන පුද්ගලයන් පිළිබද එම දෙපාර්තමේන්තුව මේ වන විට විමර්ශන සිදු කෙරෙනවා. වීසා පරිවර්තනය කිරීමේ කිසිදු හැකියාවක් නොමැති බව ශ්‍රී ලංකා මහ කොමසාරිස් කාර්යාලය දැනුම් දී තිබෙනවා. ඒ අනුව ජාවාරම්කරුවන් සිදු කරන මෙවැනි වංචනික ක්‍රියාවන්ට හසු නොවන ලෙස පොලිසිය ජනතාවගෙන් ඉල්ලා සිටිනවා.       ", "URL": "https://www.itnnews.lk/2023/10/05/431948/", "Category": "දේශීය පුවත්", "Parent URL": null}