{"Source": "ITN news", "Timestamp": "ජූනි 18, 2022 17:46", "Headline": "වී කීයට ගත්තත් හෙට ඉඳන් හාල් දෙන්න ඕනෙ පාලන මිලට", "News Content": "සියලුම සහල් වර්ගවල විකුණුම් මිල අද රාත්‍රියේ සිට රජයේ අනුමත පාලන මිලට අලෙවි කළ යුතු බව සහල් මෝල්කරුවන්ගේ සංගමයේ සභාපති ඩඩ්ලි සිරිසේන මහතා පවසනවා. අද පැවති ප්‍රවෘත්ති සාකච්ඡාවකදී ඔහු කියා සිටියේ සියලුම සහල් මෝල් හිමියන් තම තොග පාලන මිලට වෙළඳපොළට නිකුත් කළ යුතු බවයි. වහාම ක්‍රියාත්මක වන පරිදි පාලන මිලට වඩා අඩු තොගයක් භාර නොගන්නා ලෙස ඔහු සිල්ලර වෙළෙන්දන්ගෙන් ඉල්ලා සිටියා. අද සිට සහල් වෙළඳපොලේ මිල අඛණ්ඩව පවත්වාගෙන යාමේ සම්පූර්ණ වගකීම ජනතාව සතු බවද ඔහු ප්‍රකාශ කළා. පාලන මිල යටතේ සහල් ඉල්ලා සිටීමට ජනතාවට බලය ඇති බවත් එසේ නොමැති නම් ග්‍රාමසේවක හෝ පොලිසිය වැනි වගකිවයුතු බලධාරීන්ට පැමිණිලි කළ හැකි බවත් ඩඩ්ලි සිරිසේන මහතා සඳහන් කළා. පාරිභෝගික කටයුතු අධිකාරිය (CAA) විසින් 2022 මැයි 2 දින නිකුත් කරන ලද ගැසට් නිවේදනයට අනුව සහල් සඳහා උපරිම සිල්ලර මිල පහත පරිදි පනවා ඇත සුදු / රතු නාඩු – දේශීය රු. 220 (මොට්ටයිකරුපන් හා ආට්ටකාරී හැර) සුදු / රතු සම්බා – දේශීය රු. 230  (සුදුරු සම්බා හැර) කීරි සම්බා (දේශීය) රු. 260 ", "URL": "https://www.itnnews.lk/2023/10/05/417715/", "Category": "දේශීය පුවත්", "Parent URL": null}