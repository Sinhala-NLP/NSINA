{"Source": "ITN news", "Timestamp": "නොවැම්බර් 18, 2021 10:44", "Headline": "ඊයේ දිනය තුළ කොවිඩ් ආසාදිතයින් 728ක්", "News Content": "ඊයේ දිනයේදි කොරෝනා ආසාදිතයන් 728 දෙනෙකු අලුතින් හඳුනා ගෙන තිබෙනවා. ඊයේ දිනයේ හමු වූ ආසාදිතයන් හත්සිය විසි අට දෙනාද සමගින් මෙරට සමස්ත ආසාදිතයින් සංඛ්‍යාව පන්ලක්ෂ පනස්තුන්දහස් හත්සිය විසිදෙකක් වනවා. මේ අතුරින් දාහතර දහස් හාරසිය හැත්තෑ හත් දෙනෙකු තවදුරටත් ප්‍රතිකාර ලබනවා. ඊයේ දිනයේ සුවය ලැබූ හාරසිය හතළිස් අට දෙනාද සමගින් සුවය ලැබූ සමස්ත පිරිස පන්ලක්ෂ විසිපන්දහස් එකසිය අසූ අටක් වෙනවා. කොරෝනා මරණ විසිතුනක් ඊයේ වාර්තා වුණා. මේ අනුව සමස්ත මරණ සංඛ්‍යාව දාහතර දහස් පනස් හතක් වනවා. කොරෝනා ප්‍රතිශක්තිකරණ එන්නතේ දෙවන මාත්‍රාව ලබාගෙන මාස තුනක් සම්පූර්ණ වූ පසු වයස අවුරුදු 60 ට වැඩි පුද්ගලයන්ට බූස්ටර් එන්නතක් ලෙස ෆයිසර් එන්නත ලබාදීම ඊයේ ආරම්භ කෙරුණා. ඒ බස්නාහිර දකුණ යන පළාත්වල මෙන්ම අම්පාර හා අනුරාධපුරය යන දිස්ත්‍රික්වලින්. බූස්ටර් එන්නත අද දිනයේ ද ලබාදීම සිදුවනවා. කොළඹ විහාරමහාදේවි උද්‍යාන පරිශ්‍රයේ සිදු කෙරෙන බූස්ටර් එන්නත්කරණ වැඩසටහනට අමතරව සයිනොෆාම් පළමු හා දෙවන එන්නත් මාත්‍රා ලබාදීමද සිදු වනවා. කොරෝනාවට එරෙහි පළමු එන්නත් මාත්‍රාව එක්කෝටි පනස් අට ලක්ෂ අනූහතර දහස් තුන්සිය හැත්තෑ පස් දෙනෙකුට මේ වන විට ලබා දී තිබෙනවා. දෙවන මාත්‍රාව එක්කෝටි තිස්හය ලක්ෂ අසූඅටදහස් හත්සිය දහ දෙනෙකු ලබා ගත්තා. බූස්ටර් එන්නත ලබාගෙන ඇති පිරිස එක්ලක්ෂ හතළිස් හතර දහස් හත්සිය හතළිස් දෙකක් වනවා. ", "URL": "https://www.itnnews.lk/2023/10/05/376905/", "Category": "දේශීය පුවත්", "Parent URL": null}