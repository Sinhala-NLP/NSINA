{"Source": "ITN news", "Timestamp": "මැයි 31, 2022 16:19", "Headline": "පොල්ගොල්ල ජලාශයේ වාන් දොරටු තුනක් විවෘත කෙරේ", "News Content": "පොල්ගොල්ල ජලාශයේ වාන් දොරටු තුනක් ද විවෘත කර තිබෙනවා. අකුරණ හා අඹතැන්න ප්‍රදේශවල ගංවතුර පාලනය සදහා වාන් දොරටු විවෘත කළ බවයි පොල්ගොල්ල ජලාශයේ කාර්යභාර ඉංජිනේරුවරයා ප්‍රකාශ කළේ. මේ හේතුවෙන් මහවැලි ගග භාවිත කරන පිරිස් විමසිලිමත් වන ලෙස ද දැනුවත් කෙරෙනවා. මේ අතර කුකුලේගග ජලාශයේ වාන් දොරටු දෙකක් විවෘත කෙරුණා. තත්ත්පරයකට ගන මීටර් 190 ක ජල ධාරිතාවක් කුඩා ගගට මුදාහැරෙන බැවින් බුලත්සිංහල ප්‍රදේශ රැසක් ජලයෙන් යටවී තිබෙනවා. බුලත්සිංහල මෝල්කාව ප්‍රධාන මාර්ගය ඇතුළු මාර්ග රැසක ගමනා ගමනය ද ඇණහිට ඇති බවයි අප වාර්තාකරු ප්‍රකාශ කළේ. අධික වර්ෂාවත් සමඟ බතලේගොඩ ජලාශයේ ජල මඩ සොරොව්ව කැඩීයාම නිසා එහි ජලය පිටාර ගලමින් පවතිනවා. එම ජලය පිටවාන හරහා දැදුරු ඔයට එක්වන අතර ඉන් අක්කර අඩි 200 කට ආසන්න ජල ධාරිතාවක් පිටතට ගලායමින් පවතින බව හිරියාල වාරිමාර්ග ඉංජිනේරුවරයා පවසනවා. ", "URL": "https://www.itnnews.lk/2023/10/05/414403/", "Category": "දේශීය පුවත්", "Parent URL": null}