{"Source": "ITN news", "Timestamp": "அக்டோபர் 27, 2022 12:49", "Headline": "சில அமைச்சுக்களுக்கான விடயதானங்கள் மீள திருத்தப்பட்டு வர்த்தமானி அறிவித்தல் வெளியீடு..", "News Content": "இன்று முதல் அமுலுக்கு வரும் வகையில் சில அமைச்சுக்களுக்கான விடயதானங்கள் மீள திருத்தப்பட்டு வர்த்தமானி அறிவித்தல் வெளியிடப்பட்டுள்ளது. அதற்கமைய பாதுகாப்பு அமைச்சின் கீழ் காணப்பட்ட தேசிய கட்டிட ஆய்வு நிறுவனம் குறித்த அமைச்சிலிருந்து நீக்கப்பட்டுள்ளது. நிதி பொருளாதார ஸ்திரத்தன்மை மற்றும் தேசிய கொள்கை அமைச்சின் கீழ் காணப்பட்ட நிறுவன பதிவு திணைக்களம் குறித்த அமைச்சிலிருந்து நீக்கப்பட்டுள்ளது. விவசாய அமைச்சின் கீழ் காணப்பட்ட வரையறுக்கப்பட்ட போஸ்பேட் நிறுவனம் மற்றும் கைத்தொழில் அமைச்சின் கீழ் காணப்பட்ட ரோபோ தொழிநுட்பத்திற்கான சிறப்பு மத்திய நிலையம் என்பன குறித்த அமைச்சுக்களிலிருந்து நீக்கப்பட்டுள்ளன. புதிய வர்த்தமானி அறிவித்தலுக்கமைய நிறுவன பதிவு திணைக்களம் மற்றும் வரையறுக்கப்பட்ட போஸ்பேட் நிறுவனம் கைத்தொழில் அமைச்சின் கீழ் கொண்டுவரப்பட்டுள்ளன. இதற்கு மேலதிகமாக இலங்கை தொலைத்தொடர்பு ஒழுங்குப்படுத்தல் ஆணைக்குழு மற்றும் துணை நிறுவனங்கள், ரோபோ தொழிநுட்பத்திற்கான சிறப்பு மத்திய நிலையம் என்பன தொழிநுட்ப அமைச்சின் கீழ் கொண்டுவரப்பட்டுள்ளன. ", "URL": "https://www.itnnews.lk/2023/10/05/442668/", "Category": "Breaking News,தேசிய செய்திகள்", "Parent URL": null}