{"Source": "ITN news", "Timestamp": "ඔක්තෝබර් 29, 2021 16:36", "Headline": "චීනයේ ඉන්ධන බෙදා හැරීම සලාක ක්‍රමයට", "News Content": "අධික ලෙස මිල ඉහළ යාම සහ සැපයුම අඩාලවීම හේතුවෙන් චීනයේ ඉන්ධන පිරවුම්හල් සලාක ක්‍රමයට ඉන්ධන බෙදා හැරීමට පියවර ගෙන තිබෙනවා. චීනය මේ වනවිට දැවැන්ත ඉන්ධන හිගයකට මෙන්ම බලශක්ති අර්බුදයකට මුහුණපා සිටිනවා. ඩීසල් සැපයුම අඩාලවීම හේතුවෙන් ට්‍රක්රථ සදහා ලීටර් 100 ක උපරිමයක් දක්වා පමණක් ලබාදීමේ වැඩපිළිවෙළ ආරම්භ කර තිබෙනවා. ඇතැම් ප්‍රදේශවල එම ප්‍රමාණය ලීටර් 25 දක්වා සීමා කිරීමට පියවර ගෙන ඇති බවයි පැවසෙන්නේ. මෙම තත්ත්වය හමුවේ චීනයේ ඇතැම් කම්හල් වසා දැමීමට සිදුව ඇති අතර නිවාස රැසකටම විදුලිය සැපයුම අඩාලවී තිබෙනවා.         ", "URL": "https://www.itnnews.lk/2023/10/05/372685/", "Category": "ජාත්‍යන්තර පුවත්", "Parent URL": null}