{"Source": "ITN news", "Timestamp": "දෙසැම්බර් 15, 2021 19:31", "Headline": "සැබෑ කම්කරු නායකයන් සටන් කරන්නේ පටු දේශපාලන වාසි වෙනුවෙන් නොවෙයි", "News Content": "සැබෑ කම්කරු නායකයන් සටන් කරන්නේ පටු දේශපාලන වාසි වෙනුවෙන් නොවන බව අග්‍රාමාත්‍ය මහින්ද රාජපක්ෂ මහතා අවධාරණය කරනවා. වසර 35 කට වැඩි කාලයක් වෘත්තිය සමිති ක්ෂේත්‍රය වෙනුවෙන් කැපවූවන් වෙනුවෙන් උපහාර දක්වන උත්සවයට එක් වෙමින් අග්‍රාමාත්‍යවරයා මේ බව කියා සිටියා. ශ්‍රමයට අභිමන් ජනතා බුහුමන් 2021 ඇගයීම් උළෙල පැවැත්වුණේ අරලියගහ මන්දිරයේ දී යි. වැඩකරන ජනතාව වෙනුවෙන් සේවයට කැපවූ කම්කරු නායකයින් මෙන්ම රාජ්‍ය සේවයේ නිරත වෙමින් කම්කරුවන්ගේ උන්නතිය වෙනුවෙන් තම සේවා කාලය කැප කළ රාජ්‍ය නිලධාරීන් ඇගයීම මෙහිදී සිදුවුණා. වෘත්තිය සමිති නායකයින් නව දෙනෙකු මෙන්ම විශ්‍රාමික රාජ්‍ය නිලධාරීන් දෙදෙනෙකු මෙහිදී ඇගයීමට ලක් වුණා. අග්‍රාමාත්‍යවරයා කම්කරු අමාත්‍යවරයාව සිටියදී ආරම්භ කළ ශ්‍රම වාසනා අරමුදලේ පුරෝගාමිත්වයෙන් කම්කරු අමාත්‍යංශයේ සහ මුදල් අමාත්‍යංශයේ මෙහෙයවීමෙන් සම්මාන උළෙල සංවිධාන කර තිබුණා. අමාත්‍ය නිමල් සිරිපාල ද සිල්වා මහතා ද මෙම අවස්ථාවට එක් වුණා. ", "URL": "https://www.itnnews.lk/2023/10/05/382954/", "Category": "Breaking News,දේශීය පුවත්", "Parent URL": null}