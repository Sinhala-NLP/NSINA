{"Source": "ITN news", "Timestamp": "මැයි 22, 2023 05:49", "Headline": "හම්බන්තොට ප්‍රදේශයේ වෙඩි තැබීමක් – පුද්ගලයෙකු මරුට", "News Content": "හම්බන්තොට සුචී ගම්මාන ප්‍රදේශයේ දී සිදුකළ වෙඩි තැබීමකින් පුද්ගලයෙකු මිය ගොස් තිබෙනවා. සුජී ගම්මාන ප්‍ර දේශයේදී යතුරුපැදියකින් පැමිණි නාදුනන පුද්ගලයින් දෙදෙනෙකු වෙඩි තැබීම සිදුකර පලාගොස් ඇති අතර වෙඩි වැදීමෙන් බරපතල තුවාල ලැබූ පුද්ගලයෙකු හම්බන්තොට රෝහලට ඇතුළත් කෙරුණා. එහිදී එම පුද්ගලයා මිය ගිය බවයි පොලිසිය සදහන් කළේ. මෙම වෙඩි තැබීමෙන් මිය ගියේ වයස අවුරුදු 38ක් වන සිරිබෝපුර ප්‍ර දේශයේ පදිංචිකරුවෙක්. වෙඩි තැබීමට හේතුව මෙතෙක් අනාවරණ වී නොමැති අතර මෙම පුද්ගලයා ඝාතන සිද්ධියක් සම්බන්ධයෙන් බන්ධනාගාර ගතව සිට මීට දින කිහිපයකට පෙර ඇප ලබා පැමිණ සිටි අයෙකු බවයි වාර්තා වන්නේ.    ", "URL": "https://www.itnnews.lk/2023/10/05/485048/", "Category": "දේශීය පුවත්", "Parent URL": null}