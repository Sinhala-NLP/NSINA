{"Source": "ITN news", "Timestamp": "ජූනි 3, 2022 14:50", "Headline": "පානදුර වෙඩි තැබීමකින් පුද්ගලයෙකු ජීවිතක්ෂයට", "News Content": "පානදුර උයන්කැලේ නිර්මල මාවතේ සිදුවූ වෙඩි තැබීමකින් දෙදරු පියෙකු ජීවිතක්ෂයට පත්වුණා. පානදුර නගරයේ එළවළු වෙළදාමේ නිරත මෙම පුද්ගලයා තවත් අයෙකු සමඟ යතුරුපැදියකින් වෙරළ ප්‍රදේශයේ සිට ගාලුපාර දෙසට පැමිණි අවස්ථාවේ වෙඩි ප්‍රහාරයට ලක්ව තිබෙනවා. යතුරුපැදියකින් පැමිණි දෙදෙනෙකු මෙම වෙඩි තැබීම සිදුකර ගාලුපාර දෙසට ගමන්කර තිබෙනවා. වෙඩි වැදීමත් සමඟ ජීවිතක්ෂයට පත්වූ පුද්ගලයා මාර්ගයේ ඇදවැටී ඇති බවයි වාර්තා වන්නේ. යතුරුපැදිය හරවා යළි එම ස්ථානයට පැමිණි වෙඩි තැබීම සිදුකළ අය නැවත මෙම පුද්ගලයාට නැවතත් වෙඩි තබා තිබෙනවා. වෙඩි ප්‍රහාරයට ලක්වූ පුද්ගලයා සමඟ යතුරුපැදියේ ගමන් කළ අනෙක් අයට කිසිදු හානියක් සිදුව නැති බවයි වාර්තා වන්නේ. මියගිය අය වයස අවුරුදු 30 ක් වන වාද්දුව තල්පිටිය ප්‍රදේශයේ පදිංචිකරුවෙක්.           ", "URL": "https://www.itnnews.lk/2023/10/05/414972/", "Category": "දේශීය පුවත්", "Parent URL": null}