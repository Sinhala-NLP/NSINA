{"Source": "ITN news", "Timestamp": "නොවැම්බර් 12, 2022 11:51", "Headline": "පළාත් කිහිපයකට අද පස්වරුවේ ගිගුරුම් සහිත වැසි", "News Content": "පළාත් කිහිපයකට අද පස්වරුවේත් ගිගුරුම් සහිත වැසි ඇතිවන බව කාලගුණ විද්‍යා දෙපාර්තමේන්තුව නිවේදනය කරනවා. බස්නාහිර, සබරගමුව, මධ්‍යම, වයඹ, ඌව සහ නැගෙනනහිර යන පළාත්වලත් ගාල්ල ගසහ මාතර යන දිස්ත්‍රික්ක වලත් සවස් කාලයේ දී හෝ රාත්‍රී කාලයේ දී මෙසේ ගිගුරුම් සහිත වැසි ඇතිවිය හැකියි. ඌව පළාතේ සහ අම්පාර දිස්ත්‍රික්කයේ ඇතැම් ස්ථානවලට මිලිමීටර් 75 ක පමණ තරමක තද වැසි ඇතිවිය හැකියි. දිවයින වටා වන මුහුදු ප්‍රදේශවල ද සවස් කාලයේ වැසි හෝ ගිගුරුම් සහිත වැසි ඇතිවිය හැකි තත්ත්වයකුයි පවතින්නේ. පවතින වර්ෂාපතනයත් සමග බදුල්ල, මහනුවර, කෑගල්ල, මාතලේ, මාතර, නුවරඑළිය සහ රත්නපුර යන දිස්ත්‍රික්කවලට පනවා තිබූ නායයාම් අනතුරු ඇගවීම තවදුරටත් බලපැවැත්වෙනවා.         ", "URL": "https://www.itnnews.lk/2023/10/05/445303/", "Category": "දේශීය පුවත්", "Parent URL": null}