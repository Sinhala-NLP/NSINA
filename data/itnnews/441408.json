{"Source": "ITN news", "Timestamp": "ඔක්තෝබර් 19, 2022 15:24", "Headline": "මත්ද්‍රව්‍ය තුරන් කිරීමට ක්‍රියාමාර්ග ගැනීමේදී වැලිකන්ද ප්‍රාදේශීය සභාවේ ගැටුමක්", "News Content": "වැලිකන්ද ප්‍රාදේශීය සභා බල ප්‍රදේශයේ මත්ද්‍රව්‍ය තුරන් කිරීමට ක්‍රියාමාර්ග ගැනීමේදී ප්‍රාදේශීය සභා සභාපතිවරයා හා මන්ත්‍රීවරුන් අතර ගැටුමක් ඇති වුණා. පොලොන්නරුව වැලිකන්ද ප්‍රදේශයේ මත්ද්‍රව්‍ය භාවිතය සීඝ්‍රයෙන් ඉහළ ගොස් තිබෙනවා. වැඩිහිටියන් මෙන්ම තරුණ පිරිස් ඊට යොමු වී ඇති බැවින් ප්‍රාදේශීය සභා බලප්‍රදේශයෙන් මත් උවදුර තුරන් කිරීමේ වැඩසටහන් ක්‍රියාත්මක කිරීමට පියවර ගැනීමත් සමඟ ප්‍රාදේශීය සභා සභාපතිවරයා හා මන්ත්‍රීවරුන් අතර ගැටුමක් ඇති වුණා. දැඩි පොලිස් ආරක්ෂාව යටතේ සභාවාරය ඊයේ පැවැත්වීමටයි සභාපති නිමල් අධිකාරී මහතා කටයුතු ක‌ළේ. ", "URL": "https://www.itnnews.lk/2023/10/05/441408/", "Category": "Breaking News,දේශීය පුවත්", "Parent URL": null}