{"Source": "ITN news", "Timestamp": "මාර්තු 1, 2022 15:25", "Headline": "යුක්රේන හමුදා කඳවුරකට රුසියාව එල්ල කළ ප්‍රහාරවලින් යුක්රේන සෙබලුන් 70 ක් ජීවිතක්ෂයට", "News Content": "යුක්රේනයේ ඔක්ටිර්කා නගරයේ හමුදා කදවුරක් ඉලක්ක කරගිනිමින් රුසියාව එල්ල කළ ප්‍රහාරවලින් යුක්රේන සෙබලුන් 70 දෙනෙකු පමණ ජීවිතක්ෂයට පත්ව තිබෙනවා. ඔක්ටිර්කා නගරය ඉලක්ක කරගනිමින් ඊයේ රාත්‍රියේ  රුසියා හමුදාව මිසයිල ප්‍රහාර එල්ල කළා. මිසයිල ප්‍රහාරයෙන් මිය ගිය සෙබලුන් වීරයන් ලෙස සළකන බවයි යුක්රේන පාර්ලිමේන්තුව නිවේදනය කරන්නේ.  සාම සාකච්ඡා අසාර්ථකවීමෙන් පසු රුසියා ප්‍රහාර දැඩි කිරීමත් සමග කියෙව්, ටර්නොපිල්, වින්යෙට්සියා, රිවේන්, චර්කාසි හා කෝපෙන්නිට්ස්කි  යන නගරවල, ගුවන් ප්‍රහාර එල්ල වන බවට අනතුරු ඇගවෙන සයිරන් හඩ ගැන්වූ බවයි වාර්තා වන්නේ.   ", "URL": "https://www.itnnews.lk/2023/10/05/398899/", "Category": "ජාත්‍යන්තර පුවත්", "Parent URL": null}