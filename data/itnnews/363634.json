{"Source": "ITN news", "Timestamp": "செப்டம்பர் 19, 2021 10:49", "Headline": "ஒரு இலட்சத்து 20 ஆயிரம் ஸ்புட்னிக் V தடுப்பூசிகள் இன்று நாட்டுக்கு வருகை..", "News Content": "ரஷ்யாவில் உற்பத்தி செய்யப்படும் ஸ்புட்னிக் தடுப்பூசியின் ஒரு இலட்சத்து 20 ஆயிரம் டோஸ்கள் இன்று அதிகாலை நாட்டுக்கு கொண்டுவரப்பட்டன. குறித்த தடுப்பூசிகள் நாளை முதல் கண்டி பகுதியிலுள்ள மக்களுக்கு செலுத்தப்படவுள்ளதாக இராஜாங்க அமைச்சர் பேராசிரியர் ச்சன்ன ஜயசுமன தெரிவித்தார். கண்டி மாவட்டத்தில் ஒரு இலட்சத்து 50 ஆயிரம் பேருக்கு ஸ்புட்னிக் வி தடுப்பூசியின் முதலாவது டோஸ் செலுத்தப்பட்டுள்ளது. இதேவேளை எதிர்வரும் மூன்று வாரங்களில் 7 இலட்சத்து 13 ஆயிரம் பைஸர் தடுப்பூசிகள் நாட்டுக்கு கிடைக்கப்பெறவுள்ளது. குறித்த தடுப்பூசிகள் நாட்பட்ட நோய் மற்றும் விசேட தேவையுடைய 12 முதல் 19 வயதுக்கிடைப்பட்ட சிறுவர்களுக்கும், 15 முதல் 19 வயதுக்கிடைப்பட்ட பாடசாலை மாணவர்களுக்கும் செலுத்தப்படவுள்ளதாக இராஜாங்க அமைச்சர், பேராசிரியர் ச்சன்ன ஜயசுமன தெரிவித்தார். ", "URL": "https://www.itnnews.lk/2023/10/05/363634/", "Category": "Breaking News,அண்மைய செய்திகள்,தேசிய செய்திகள்", "Parent URL": null}