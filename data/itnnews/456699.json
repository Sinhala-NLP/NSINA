{"Source": "ITN news", "Timestamp": "ஜனவரி 20, 2023 15:33", "Headline": "திறைசேரியில் போதியளவு பணம் இல்லாத நிலையிலேயே தேர்தல் பிரவேசம்..", "News Content": "அத்தியாவசிய செலவுகளை கூட பூர்த்தி செய்ய போதியளவு பணம் திறைசேரியில் இல்லாத நிலையே தற்போது காணப்படுகிறது. இந்நிலையில் நாட்டின் எதிர்கால செலவுகளை எவ்வாறு சந்திப்பது என்பது தீர்க்கப்பட வேண்டிய பிரச்சினையாக மாறியுள்ளதென நிதி இராஜாங்க அமைச்சர் ரஞ்சித் சியம்பலாப்பிட்டிய தெரிவித்தார். இத்தகைய சூழ்நிலையில் தேர்தல் பிரவேசிப்பதானது மிகவும் சிக்கலான நிலையென அரசாங்க தகவல் திணைக்களத்தில் இடம்பெற்ற ஊடக சந்திப்பில் இராஜாங்க அமைச்சர் குறிப்பிட்டார். தற்போதைய பொருளாதார நிலை மற்றும் அதன் சவால்கள் தொடர்பிலும் இராஜாங்க அமைச்சர் ரஞ்சித் சியம்பலாப்பிட்டிய தெளிவூட்டல்களை வழங்கியிருந்தார். தேர்தல் நெருங்கி வரும் நிலையில் அதற்கென கணிப்பிடப்பட்டுள்ள நிதி தொகையையும் விட மேலும் அதிக தொகையை செலவிட நேரிடலாமென அவர் சுட்டிக்காட்டினார். இது தற்போதைய பொருளாதார நிலையில் மேலும் குழப்பத்தை ஏற்படுத்தலாமென அவர் சுட்டிக்காட்டினார். அரச வருமானமானது செலவுகளை ஈடுகட்ட போதுமானதாக இல்லை. இந்நிலையில் அத்தியாவசியமற்ற செலவுகளை குறைக்க அல்லது இரத்து செய்வதற்கான சுற்றுநிரூபங்களை வெளியிடுவது தொடர்பில் கவனம் செலுத்தப்பட்டுள்ளதாகவும் இராஜாங்க அமைச்சர் ரஞ்சித் சியம்பலாப்பிட்டிய தெரிவித்தார். ", "URL": "https://www.itnnews.lk/2023/10/05/456699/", "Category": "Breaking News,தேசிய செய்திகள்", "Parent URL": null}