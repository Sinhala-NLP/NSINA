{"Source": "ITN news", "Timestamp": "මැයි 27, 2021 12:03", "Headline": "මහ කන්නයට අවශ්‍ය කාබනික පොහොර හිඟයකින් තොරව – ජනපතිගෙන් උපදෙස්", "News Content": "මහ කන්නයට අවශ්‍ය කාබනික පොහොර හිඟයකින් තොරව ලබා දිමට විධිමත් ක්‍රමවේදයක් සකස් කරන ලෙස ජනාධිපති ගෝඨාභය රාජපක්‍ෂ මැතිතුමා නිලධාරීන්ට උපදෙස් දුන්නා. ඒ සඳහා පුළුල් යාන්ත්‍රණයක් ක්‍රියාත්මක කිරීමේ වැදගත්කම ද ජනාධිපතිතුමා අවධාරණය කළා. නිරෝගී හා ඵලදායී පුරවැසියෙකු බිහි කිරීමට වස විසෙන් තොර ආහාර වේලක් සඳහා වූ ජනතා අයිතිය සෞභාග්‍යයේ දැක්ම ප්‍රතිපත්ති ප්‍රකාශයෙන් තහවුරු කර තිබෙනවා. එය යථාර්ථයක් බවට පත් කිරීම සඳහා මෙරට කෘෂිකර්මාන්තය මුළුමණින්ම කාබනික පොහොර භාවිතයට යොමු කිරීම අරමුණයි. ඒ වෙනුවෙන් වන විශේෂ සාකච්ඡාවක් කෘෂිකර්ම අමාත්‍යාංශ නිලධාරීන් හා කාබනික පොහොර නිෂ්පාදකයන්ගේ සහභාගිත්වයෙන් පැවැත්වුණා. එහිදී ජනාධිපතිතුමා අවධාරණය කළේ රසායනික පොහොර ගෙන්වීමට වාර්ෂිකව වැය කළ විශාල මුදල කාබනික පොහොර නිෂ්පාදනය දිරි ගැන්වීම සඳහා යෙදවිය හැකි බවයි.     ", "URL": "https://www.itnnews.lk/2023/10/05/339355/", "Category": "Breaking News,නවතම පුවත්", "Parent URL": null}