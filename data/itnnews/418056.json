{"Source": "ITN news", "Timestamp": "ජූනි 20, 2022 12:44", "Headline": "සමස්ත ලංකා මැදපෙරදිග සේවා සමිති සංවිධානය සහ ඇමති මනුෂ අතර සාකච්ඡාවක්", "News Content": "විදේශ රැකියාලාභින්ට පවතින ගැටලු හා පහසුකම් ලබාගැනීම සම්බන්ධයෙන් සමස්ත ලංකා මැදපෙරදිග සේවා සමිති සංවිධානය අතර සාකච්ඡාවක් ශ්‍රී ලංකා විදේශ සේවා නියුක්ති කාර්යාංශයේදී පවත්වා තිබෙනවා. ඒ කම්කරු හා විදේශ රැකියා ප්‍රවර්ධන අමාත්‍ය මනුෂ නානායක්කාර මහතාගේ ප්‍රධානත්වයෙනි. එහිදී එම සමිති සංගමය මගින් යෝජනා කිහිපයක් අමාත්‍යවරයා වෙත ඉදිරිපත් කළේය. දායකත්ව විශ්‍රාම වැටුප, නිවාස ණය පහසුකම් හා ඉඩම් ලබාගැනීම, බදු රහිත වාහන මිලදී ගැනිම, තානාපති කාර්යාල සේවා වැඩි කිරීම වැනි යෝජනා රැසක් ඉදිරිපත් කළේය. මෙම යෝජනා සම්බන්ධයෙන් තවදුරටත් කරුණු අධ්‍යනය කර උපරිමයෙන්ම ඒවා ලබාදීමට කටයුතු කරන බවට අමාත්‍යවරයා සහතික විය . මෙම අවස්ථාවට සමස්ත ලංකා මැදපෙරදිග සේවා සමිති සංවිධානයේ සභාපති රංජිත් නානායක්කාර මහතා ඇතුලු පිරිසක් එක්වී සිටියහ. ", "URL": "https://www.itnnews.lk/2023/10/05/418056/", "Category": "දේශීය පුවත්", "Parent URL": null}