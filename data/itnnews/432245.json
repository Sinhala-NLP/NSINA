{"Source": "ITN news", "Timestamp": "අගෝස්තු 31, 2022 17:25", "Headline": "අරලියගහ මන්දිරයෙන් සොරකම් කළ සැකකරුවන් දෙදෙනා ලබන මස 14 වනදා දක්වා රිමාන්ඩ්", "News Content": "අරලියගහ මන්දිරයට අයුතු ලෙස ඇතුළු වී රූපවාහිනි යන්ත්‍ර දෙකක් හා කැමරා බෑගයක් සොරකම් කළ සැකකරුවන් දෙදෙනා ලබන මස 14 වනදා දක්වා තවදුරටත් රක්ෂිත බන්ධනාගාරගත කෙරුණා. අරලියගහ මන්දිරයට අයුතු ලෙස ඇතුළු වී එහි තිබූ රූපවාහිනී යන්ත්‍ර දෙකක් සහ කැමරා බෑගයක් සොරකම් කළ බවටයි සැකකරුවන් දෙදෙනාට චෝදනා එල්ල වී ඇත්තේ. සැකකරුවන් දෙදෙනා ලබන 14 වනදා දක්වා තවදුරටත් රක්ෂිත බන්ධනාගාරගත කරන ලෙස කොටුව මහේස්ත්‍රාත් තිළිණ ගමගේ මහතා අද නියෝග කළා. එමෙන්ම අරලියගහ මන්දිරයට අයුතු ලෙස ඇතුළු වී එහි සිට මාධ්‍ය සාකච්ඡාවක් පැවැත්වූ හර්ෂණ සෙනෙවිරත්න යන අය රුපියල් ලක්ෂ පහක ශරීර ඇප මත මුදා හරින ලෙසටද මහේස්ත්‍රාත්වරයා නියෝග කළා. මෙම සිද්ධිය සම්බන්ධයෙන් ඇප මත මුදා හැර සිටින එරංග ගුණසේකර, රංගන ලක්මාල් ඇතුළු සැකකරුවන් දාහතර දෙනාද අධිකරණය හමුවේ පෙනී සිටියා. මහේස්ත්‍රාත්වරයා කොළඹ අපරාධ කොට්ඨාසයට නියෝග කළේ ඉදිරි විමර්ශන සිදු කර අධිකරණයට කරුණු වාර්තා කරන ලෙසයි. ", "URL": "https://www.itnnews.lk/2023/10/05/432245/", "Category": "Breaking News,දේශීය පුවත්", "Parent URL": null}