{"Source": "ITN news", "Timestamp": "සැප්තැම්බර් 23, 2021 13:56", "Headline": "නවසීලන්තයේ ඕක්ලන්ඩ් නුවර තවදුරටත් වසා තැබීමට තීරණය කෙරේ", "News Content": "නවසීලන්තයේ ඕක්ලන්ඩ් නුවර තවදුරටත් වසා දැමීම එරට රජය තීරණය කර තිබෙනවා. නවසීලන්තයේ විශාලතම නගරය වන ඕක්ලන්ඩ් හි ඩෙල්ටා වෛරස් ව්‍යාප්තිය සීඝ්‍ර ලෙස ඉහළ යාම හේතුවෙන් නගරය වසා දැමීම තවත් සති දෙකකින් දීර්ඝ කිරීමටයි තීරණය කර තිබෙන්නේ. මෙය තෙවන මට්ටමේ අගුලු දැමීමක් ලෙසයි නවසීලන්ත රජය නිවේදනය කර තිබෙන්නේ. භෝජනාගාර හා ආපන ශාලා ආහාර බෙදා හැරීමේ කටයුතු සදහා පමණක් විවෘත කිරීමට අවසර ලබාදී තිබෙනවා. එම අවසරය හිමි වීමත් සමග ඒවා අසල දිගු පෝලීම් දක්නට ලැබුණු බවයි වාර්තා වන්නේ. පසුගිය වසරේ කොවිඩ් වෛරසය ව්‍යාප්තිය හේතුවෙන් නවසීලන්තය දැඩි සීමා යටතේ ක්‍රියාත්මක කළ ජාත්‍යන්තර ගුවන් ගමන් සීමා තවදුරටත් ක්‍රියාත්මක වනවා.         ", "URL": "https://www.itnnews.lk/2023/10/05/364540/", "Category": "ජාත්‍යන්තර පුවත්", "Parent URL": null}