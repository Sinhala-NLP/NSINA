{"Source": "ITN news", "Timestamp": "ඔක්තෝබර් 12, 2022 11:38", "Headline": "කර්මාන්තකරුවන් ද පුනර්ජනනීය බලශක්තිය වෙත යාමට රජයෙන් පහසුකම්", "News Content": "කර්මාන්තකරුවන් ද පුනර්ජනනීය බලශක්ති ප්‍රභේදයන් වෙත යොමු කිරීමට අවශ්‍ය පහසුකම් සැලසීමට කර්මාන්ත අමාත්‍යංශයේ අවධානය යොමුවේ. විදුලිබිල සංශෝධනය නිසා කර්මාන්ත ක්ෂේත්‍රය ද මූල්‍යමය අභියෝග රැසකට මුහුණදී සිටිනවා. මේ පිළිබඳ සාකච්ඡා කිරීම සඳහා කර්මාන්ත අමාත්‍ය වෛද්‍ය රමේෂ් පතිරණ සහ විදුලිබල හා බලශක්ති අමාත්‍ය කංචන විජේසේකර යන මහත්වරුන් අතර සාකච්ඡාවක් බලශක්ති අමාත්‍යංශයේ දී පැවැත්වුණා. විවිධ කර්මාන්ත නියෝජනය කරමින් කර්මාන්තකරුවන් කිහිපදෙනෙකු ද එම සාකච්ඡාවට එක්ව සිටියා. දෛනික විදුලි කප්පාදුව, විදුලි බිල සංශෝධනය මෙන්ම ඉන්ධන සම්බන්ධයෙන් පවතින ගැටලු පිළිබඳ මෙහිදී කර්මාන්තකරුවන් සිය ගැටලු ඉදිරිපත් කළා. එහිදී පුනර්ජනනීය බලශක්ති ප්‍රභවයන් කර්මාන්තකරුවන්ට හඳුන්වාදීමටත්, උපරිම ඵලදායිතාව ගෙන දෙන ගෝලීය ව්‍යාපෘති කෙරෙහිත් කර්මාන්ත කරුවන් යොමුකිරීම කෙරෙහිත් මෙහිදී කථිකාවක් ගොඩනැගුණා.     ", "URL": "https://www.itnnews.lk/2023/10/05/440113/", "Category": "Breaking News,දේශීය පුවත්", "Parent URL": null}