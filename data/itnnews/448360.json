{"Source": "ITN news", "Timestamp": "நவம்பர் 30, 2022 14:54", "Headline": "வரவு செலவு திட்டத்தில் திரிபோஷா வழங்கும் வேலைத்திட்டத்திற்கென 12 ஆயிரம் மில்லியன் ரூபா ஒதுக்கீடு", "News Content": "இம்முறை வரவு செலவு திட்டத்தில் திரிபோஷா வழங்கும் வேலைத்திட்டத்திற்கென 12 ஆயிரம் மில்லியன் ரூபா ஒதுக்கப்பட்டுள்ளதாக அமைச்சர் கெஹலிய ரம்புக்வெல்ல தெரிவித்துள்ளார். மந்தபோஷனை தொடர்பான பிரச்சினைகள் எழுந்துள்ள நிலையில், திரிபோஷா வழங்கும் வேலைத்திட்டத்தினூடாக அது குறைவடையுமெனவும் அமைச்சர் சுட்டிக்காட்டியுள்ளார். மந்தபோஷன நிலைக்கு தீர்வு காணப்படவேண்டுமெனவும், எதிர்காலத்தில் ஆரோக்கியமான சந்ததி உருவாக வேண்டுமெனவும் அமைச்சர் தெரிவித்துள்ளார். மந்தபோஷனை பிரச்சினையை நிவர்த்தி செய்வதற்காக விசேட வேலைத்திட்டம் நடைமுறைப்படுத்தப்பட்டுள்ளதாகவும் அமைச்சர் தெரிவித்துள்ளார். 21 ஆயிரம் சிறுவர்கள் மந்தபோஷனையினால் பாதிக்கப்பட்டுள்ளதாகவும், அவர்களுக்காக 500 மில்லியன் ரூபா ஒதுக்கப்பட்டுள்ளதாகவும் சுகாதார அமைச்சர் குறிப்பிட்டுள்ளார். ", "URL": "https://www.itnnews.lk/2023/10/05/448360/", "Category": "Breaking News,அண்மைய செய்திகள்", "Parent URL": null}