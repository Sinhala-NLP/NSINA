{"Source": "ITN news", "Timestamp": "මාර්තු 27, 2022 12:38", "Headline": "නැවෙන් ආ ඉන්ධන මෙට්‍රික් ටොන් 34000 ගොඩබෑම හෙට සිට", "News Content": "ශ්‍රී ලංකාවට පැමිණ ඇති ඉන්ධන මෙට්‍රික් ටොන් තිස් හතර දහසක් රැගත් නෞකාවක තෙල් ගොඩබෑමේ කටයුතු හෙට දිනයේදී ආරම්භ කරන බව අමාත්‍ය ගාමිණී ලොකුගේ මහතා ප්‍රකාශ කළා. ලබන 31 වනදා ඉන්ධන මෙට්‍රික් ටොන් හතළිස් පන්දහසක් රැගත් තවත් නෞකාවක් මෙරටට පැමිණෙන බවයි අමාත්‍යවරයා වැඩිදුරටත් කියාසිටියේ. ඛනිජ තෙල් සංස්ථාව සතුව ඩීසල්මෙට්‍රික් ටොන් තිස් දහසක් පමණ සහ පෙට්‍රල් මෙට්‍රික් ටොන් පහළොස් දහසක් පමණ මේ වනවිට පවතින බව අමාත්‍ය ගාමිණී ලොකුගේ මහතා ප්‍රකාශ කරනවා. ඒ අනුව ඉන්දන පිරවුම්හල් වෙත අවශ්‍ය ඉන්ධන බෙදාහැරීමේ කටයුතු ක්‍රමානුකූලව සිදුකරන බවයි අමාත්‍යවරයා කියාසිටියේ. මේ අතර කැප්පෙටිපොළ විශේෂ ආර්ථික මධ්‍යස්ථානයේ එළවළු තොග මිල අද දිනයේදී සීඝ්‍ර ලෙස පහත වැටී තිබුණා. ඩීසල් නොමැතිවීම හේතුවෙන් වෙළෙදුන් ආර්ථික මධ්‍යස්ථානයට පැමිණීමේ අඩුවක් තිබීම එළවළු මිල පහත වැටීමට හේතුව බවයි ගොවීන් පවසන්නේ.   ", "URL": "https://www.itnnews.lk/2023/10/05/404134/", "Category": "Breaking News,දේශීය පුවත්", "Parent URL": null}