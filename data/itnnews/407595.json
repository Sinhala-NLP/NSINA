{"Source": "ITN news", "Timestamp": "අප්‍රේල් 20, 2022 19:18", "Headline": "මෛත්‍රී ඇතුළු පිරිසකට නොතීසි", "News Content": "හිටපු ජනාධිපති  මෛත්‍රීපාල සිරිසේන මහතා ශ්‍රී ලංකා නිදහස් පක්ෂ සභාපති ධුරය දැරීම නීති විරෝධී යැයි ප්‍රකාශ කරන ලෙස ඉල්ලා ගොණු  කළ පැමිණිල්ල සම්බන්ධයෙන් මෛත්‍රීපාල සිරිසේන මහතා ඇතුළු පිරිසකට නොතීසි නිකුත් කෙරුණා. මෛත්‍රීපාල සිරිසේන මහතා ශ්‍රී ලංකා නිදහස් පක්ෂ සභාපති ධුරය දැරීම තහනම් කරන්නැයි ඉල්ලා එම පක්ෂයේ කාරක සභිකයකු වන මාලඹේ පදිංචි මොන්ටේගු සරත්චන්ද්‍ර මහතා පැමිණිල්ලක් ගොණු කර තිබෙනවා. එය සළකා බැලීමෙන් අනතුරුවයි කොළඹ අතිරේක දිසා විනිසුරු දුලානි එස්.වීරතුංග මහත්මිය මෛත්‍රීපාල සිරිසේන මහතා ඇතුළු සිව් දෙනෙකුට නොතීසි නිකුත් කරන ලෙස නියෝග කළේ. ඒ අනුව ශ්‍රී ලංකා නිදහස් පක්ෂ සභාපති මෛත්‍රීපාල සිරිසේන, ප්‍රධාන ලේකම් දයාසිරි ජයසේකර, භාණ්ඩාගාරික ලසන්ත අලගියවන්න හා ජාතික සංවිධායක දුමින්ද දිසානායක යන මහත්වරුන්ට ලබන මස 04 වනදා අධිකරණය හමුවේ පෙනී සිටින ලෙස මෙසේ නොතීසි නිකුත් කෙරුණා.       ", "URL": "https://www.itnnews.lk/2023/10/05/407595/", "Category": "දේශීය පුවත්", "Parent URL": null}