{"Source": "ITN news", "Timestamp": "மார்ச் 2, 2022 13:10", "Headline": "டீசலுடன் மற்றுமொரு கப்பல் நாட்டுக்கு வருகை..", "News Content": "நாட்டில் எரிபொருள் நிரப்பு நிலையங்களில் நீண்டவரிசையில் வாகனங்கள் காணப்படும் நிலையில் 37 ஆயிரத்து 300 மெற்றிக் தொன் டீசலுடன் மற்றுமொரு கப்பல் நாட்டுக்கு வருகை தந்துள்ளது. ஏற்கனவே கொழும்பு துறைமுகத்தில் நங்கூரமிடப்பட்டிருந்த பெற்றோல் கப்பலிருந்து 35 ஆயிரத்து 300 மெற்றிக் தொன் பெற்றோலை இறக்குமதி செய்யும் நடவடிக்கை முன்னெடுக்கப்பட்டுள்ளது. குறித்த எரிபொருள் முன்னுரிமை அடிப்படையில் சகல பிரதேசங்களுக்கும் விநியோகிக்கப்படுமெனவும், அதற்கான நடவடிக்கைகள் முன்னெடுக்கப்பட்டுள்ளதகாவும் எரிசக்தி அமைச்சு தெரிவித்துள்ளது. இந்நிலையில் 37 ஆயிரத்து 300 மெற்றிக் தொன் டீசலுடன் கூடிய கப்பல் கொழும்பு துறைமுகத்தை அண்மித்துள்ள நிலையில், அதிலிருந்து டீசல் மாதிரி பெறப்பட்டு அதனை பரிசோதிக்கும் நடவடிக்கைகள் முன்னெடுக்கப்பட்டுள்ளன. அதனை உடனடியாக இறக்குமதி செய்வதற்கான சகல நடவடிக்கைகளும் முன்னெடுக்கப்பட்டுள்ளது. ", "URL": "https://www.itnnews.lk/2023/10/05/399018/", "Category": "Breaking News,தேசிய செய்திகள்", "Parent URL": null}