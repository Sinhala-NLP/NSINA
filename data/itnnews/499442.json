{"Source": "ITN news", "Timestamp": "ජූලි 13, 2023 10:42", "Headline": "පාසල් ළමුන් සහ ඇඟළුම් කර්මාන්ත ශාලා සේවකයින් ප්‍රවාහනය කරන බස් රථ හදිසි පරීක්ෂාවට", "News Content": "හැටන් ප්‍රදේශයේ පාසල් ළමුන් සහ ඇගළුම් කර්මාන්ත ශාලා සේවකයින් ප්‍රවාහනය කරන පෞද්ගලික බස් රථ හැටන් පොලීසියේ රථ වාහන අංශයේ නිලධාරින් විසින් හදිසි පරීක්ෂාවකට ලක් කෙරිණ. ඒ පසුගිය දින කිහිපය තුල දිවයිනේ විවිධ ප්‍රදේශවල සිදුවුණු බස් රථ අනතුරු හේතුවෙන්එ. මෙම බස් රථ පරීක්ෂා කිරීමේදි ඇතැම් බස් රථ වල ටයර් ධාවනයට නුසුදුසු තත්ත්වයේ තිබු බවත්, තවත් බස් රථ කිහිපයකම මගින්ට අවහිර වන සේ අමතර උපාංග සවි කර තිබු බවත් , ඇතැම් රියදුරන්ට මගී සේවා රියදුරු බලපත්‍රයක් නොමැතිව බස් රථ ධාවනය කර ඇති බවට තහවුරු වු බවයි හැටන් පොලීසියේ රථ වාහන අංශයේ ස්ථානාධිපති උපොප චිරාජ් කුලසුරිය මහතා ප්‍රකාශ කළේ. පරීක්ෂාවට ලක් කෙරුණු බස් රථ 17 ක තිබු අඩුපාඩුකම් සහ බස් රථ වලට සවි කර තිබු අමතර උපාංග ගලවා ඉවත් කිරීමට දින 14 ක කාලයක් ලබාදුන් අතර, එම කාලය අතරතුර එම අඩුපාඩුකම් සපුරා සහ අමතර උපාංග ගලවා ඉවත් කර බස් රථ යලිත් හැටන් පොලීසියේ රථ වාහන අංශයේ නිලධාරින්ගේ පරීක්ෂාවට යොමු කල යුතු බවත්, එතෙක් එම බස් රථ වල අදායම් බලපත්‍රය තම භාරයට ගත් බවයි හැටන් පොලීසියේ රථ වාහන අංශයේ ස්ථානාධිපතිවරයා කියා සිටියේ.   ", "URL": "https://www.itnnews.lk/2023/10/05/499442/", "Category": "දේශීය පුවත්", "Parent URL": null}