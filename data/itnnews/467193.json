{"Source": "ITN news", "Timestamp": "මාර්තු 11, 2023 18:40", "Headline": "කොළඹ තදාසන්න දුම්රිය ව්‍යාපෘති යටතේ බලපෑම්වලට ලක්වන පදිංචිකරුවන් සඳහා නව නිවාස", "News Content": "ආසියා සංවර්ධන බැංකු ආධාර යටතේ ක්‍රියාත්මක කොළඹ තදාසන්න දුම්රිය ව්‍යාපෘතිය මගින් දුම්රිය රක්ෂිත තුළ පදිංචි අනවසර පදිංචිකරුවන් සඳහා නව නිවාස ලබාදීමේ වැඩසටහනක් ක්‍රියාත්මක වුණා. නාගරික සංවර්ධන අධිකාරියේ ලක්හිරු සෙවන සහ සියපත් සෙවන මහල් නිවාස සංකීර්ණයන්හි නිවාස ප්‍රතිලාභීන් 150 දෙනෙකු වෙනුවෙන් ලබාදීමට මෙහිදී කටයුතු කර තිබෙනවා. අමාත්‍ය ආචාර්ය බන්දුල ගුණවර්ධන මහතාගේ ප්‍රධානත්වයෙනුයි හිමිකම් ප්‍රදානය සිදු කෙරුණේ. සීවලී පුර සිට නාරාහේන්පිට දක්වා ප්‍රදේශයේ පදිංචිකරුවන් සඳහා නව නිවාස හිමිකම්පතු හිමි වුණා. මෙහිදී අදහස් දැක්වූ අමාත්‍ය බන්දුල ගුණවර්ධන මහතා සදහන් කළේ මානව හිතවාදී රජයක් ලෙස ක්‍රියාත්මක වෙමින් මෙම අනවසර පදිංචිකරුවන් වෙනුවෙන් නවීන පහසුකම් සහිත නිවාස ලබාදීමට පියවර ගත් බවයි.   ", "URL": "https://www.itnnews.lk/2023/10/05/467193/", "Category": "Breaking News,දේශීය පුවත්", "Parent URL": null}