{"Source": "ITN news", "Timestamp": "நவம்பர் 6, 2021 13:10", "Headline": "சீரற்ற வானிலையால் ஐவர் உயிரிழப்பு : 4 ஆயிரத்திற்கும் மேற்பட்டோருக்கு பாதிப்பு..", "News Content": "நாட்டில் நிலவும் சீரற்ற வானிலையால் உயிரிழந்தவர்களின் எண்ணிக்கை 5 ஆக அதிகரித்துள்ளது. 4 ஆயிரத்து 364 பேர் பாதிக்கப்பட்டுள்ளதாக அனர்த்த முகாமைத்துவ மத்திய நிலையம் தெரிவித்துள்ளது. இரத்தினபுரி, கேகாலை, கண்டி, நுவரெலியா, பதுளை, திருகோணமலை, முல்லைத்தீவு, யாழ்ப்பாணம், மன்னார், புத்தளம், கொழும்பு மற்றும் காலி மாவட்டங்களில் அதிகளவான மழை வீழ்;ச்சி பதிவாகியுள்ளது. இடம்பெயர்ந்த 251 பேர் 9 தற்காலிக முகாம்களில் தங்க வைக்கப்பட்டுள்ளனர். மண்மேடு சரிந்து வீழ்ந்தமை மற்றும் பலத்த காற்றினால் 12 வீடுகள் முழுமையாக சேதமடைந்துள்ளன. 630 வீடுகள் பகுதியளவில் சேதமடைந்துள்ளதாக அனர்த்த முகாமைத்துவ மத்திய நிலையம் தெரிவித்துள்ளது. இதேவேளை மன்னார் மாவட்டத்தில் கடந்த சில தினங்களாக பெய்து வரும் மழை காரணமாக சில பகுதிகள் வெள்ளத்தில் முழ்கியுள்ளன. இதனால் இயல்பு நிலை பாதிக்கப்பட்டுள்ளது. மன்னார் மூர்வீதி, உப்புக்குளம், பள்ளிமுனை, சாந்திபுரம், சவுத்பார், பனங்கட்டுகொட்டு, எமில்நகர் போன்ற பகுதிகளில் வெள்ளம் ஏற்பட்டுள்ளது. ஊர்மனை பகுதியில் வெள்ளம் காரணமாக 50 குடும்பங்கள் பாதிக்கப்பட்டுள்ளன. இதேவேளை தேங்கியுள்ள வெள்ள நீரை வெளியேற்ற நடவடிக்கை எடுக்கப்பட்டுள்ளது. மன்னார் மாவட்ட அரசாங்க அதிபர் ஸ்டான்லி டி மெல் மற்றும் மன்னார் பிரதேச செயலாளர் எம்.பிரதீப் ஆகியோர் வெள்ளத்தால் பாதிக்கப்பட்;ட பகுதிகளை நேற்றைய தினம் நேரில் சென்று பார்வையிட்டனர். ", "URL": "https://www.itnnews.lk/2023/10/05/374320/", "Category": "Breaking News,அண்மைய செய்திகள்", "Parent URL": null}