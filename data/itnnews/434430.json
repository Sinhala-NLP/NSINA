{"Source": "ITN news", "Timestamp": "සැප්තැම්බර් 12, 2022 11:37", "Headline": "ජගත් මානව හිමිකම් කවුන්සිලයේ 51 වන සැසිවාරය අද ඇරඹෙයි", "News Content": "ජගත් සංවිධානයේ මානව හිමිකම් කවුන්සිලයේ 51 වන සැසිවාරය අද ස්වීට්සර්ලන්තයේ ජිනීවා අගනුවරදී ආරම්භ වනවා. අද ආරම්භ වන මානව හිමිකම් කවුන්සිලයේ 51 වන සැසිවාරය ලබන මස 7 වන දින දක්වා පැවැත්වීමට නියමිතයි. 51 වන සැසිවාරයේ ආරම්භක දිනයේදීම ශ්‍රී ලංකාවේ මානව හිමිකම් තත්ත්වය පිළිබඳ සවිස්තර වාර්තාවක් මානව හිමිකම් මහකොමසාරිස්වරයා කවුන්සිලයට ඉදිරිපත් කිරීමට නියමිත බව වාර්තා වනවා. ජගත් මානව හිමිකම් කවුන්සිලයට ඉදිරිපත් කර ඇති 46 /1 යෝජනාවට අදාළ ප්‍රගතිය,  මානව හිමිකම් තත්ත්වය ප්‍රතිසන්ධානය හා වගවීම පිළිබද මෙම වාර්තාවට අඩංගුයි. මෙවර සැසිවාරය සදහා ශ්‍රී ලංකා රජය  නියෝජනය කරමින් විදේශ කටයුතු අමාත්‍ය අලි සබ්රි හා අධිකරණ අමාත්‍ය විජේදාස රාජපක්ෂ සහභාගී වනවා. විදේශ කටයුතු අමාත්‍ය අලි සබ්රි මහතා මෙවර සැසිවාරය ඇමතීමට ද නියමිතයි.         ", "URL": "https://www.itnnews.lk/2023/10/05/434430/", "Category": "දේශීය පුවත්", "Parent URL": null}