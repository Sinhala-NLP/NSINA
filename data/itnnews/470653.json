{"Source": "ITN news", "Timestamp": "මාර්තු 24, 2023 14:52", "Headline": "රාහුල් ගාන්ධිට පාර්ලිමේන්තු මන්ත්‍රී ධුරය අහිමි වීමේ අවදානමක්", "News Content": "ඉන්දීය කොංග්‍රස් පක්ෂ නායක රාහුල් ගාන්ධිට පාර්ලිමේන්තු මන්ත්‍රී ධුරය අහිමි වීමේ අවදානමක් මතුව තිබෙනවා. රාහුල් ගාන්ධි 2019 ඉන්දීය මැතිවරණයේ දී සිදු කළ ප්‍රකාශයක් හේතුවෙන් අපහාස නඩුවකට වැරදිකරු වීමෙන් වසර දෙකකට සිරදඩුවම් නියම වුණා. කෙසේ වෙතත් දින 30ක් දක්වා ඔහුට ඇප ලබා දීමට ඊයේ ඉන්දීය අධිකරණය කටයුතු කළා. 2019 වසරේ දී  ඔහු මෝඩී යන වාසගම ඇත්තේ හොරුන්ට බව ප්‍රකාශ කිරීම අපහාසයක් ලෙස සලකා අග්‍රාමාත්‍ය නරේන්ද්‍ර මෝදීගේ පාර්ශවයෙන් අධිකරණ ක්‍රියාමාර්ගයකට එළඹීම සිදුවුණා. ඒ අනුව ඊයේ දිනයේ දී අධිකරණය තීන්දු කලේ මෙම අපහාසය සම්බන්ධයෙන් රාහුල් ගාන්ධි වැරදිකරු බවයි. දේශපාලන විශ්ලේෂකයන් පවසන්නේ 1951 මහජන නියෝජන පනත අනුව ඕනෑම වරදකට වරදකරු වී වසර දෙකකට නොඅඩු සිරදඩුවම් නියම කරන ඕනෑම අයෙකු දේශපාලනය කිරීමට නුසුදුසු බව ප්‍රකාශ වී ඇති බවයි. මේ අනුව රාහුල් ගාන්ධිට පාර්ලිමේන්තු මන්ත්‍රීවරයෙකු ලෙස කටයුතු කිරීමේ අයිතිය ඔහු වරදකරු බවට තීරණය සිදුවු දිනයේ සිටම අහිමි වන බවයි සඳහන් වන්නේ.   ", "URL": "https://www.itnnews.lk/2023/10/05/470653/", "Category": "Breaking News,ජාත්‍යන්තර පුවත්", "Parent URL": null}