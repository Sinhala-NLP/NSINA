{"Source": "ITN news", "Timestamp": "අගෝස්තු 22, 2023 10:10", "Headline": "බංගලාදේශ ආරක්ෂක අංශ හා විරෝධතාකරුවන් අතර ගැටුම්", "News Content": "බංගලාදේශ ආරක්ෂක අංශ හා විරෝධතාකරුවන් අතර හටගත් ගැටුම් වලින් පුද්ගලයින් 300 දෙනෙකු පමණ තුවාල ලබා තිබෙනවා. බංගලාදේශ අග්‍රාමාත්‍ය ෂෙයික් හසිනාට සිය ධුරයෙන් ඉල්ලා අස්වන ලෙස බලකරමින් පසුගිය මාසයේ සිට එරට විරෝධතා ක්‍රියාත්මකයි. පැවති විරෝධතා අතරතුරදි විරෝධතාකරුවන් හා පොලිසිය අතර දරුණු ගැටුම්හට ගත්තා. විරෝධතාකරුවන් පාලනය කිරිම සදහා බැට්න් හා කදුළු ගෑස් ප්‍රහාර එල්ල කිරීමටයි ආරක්ෂක අංශ පියවර ගත්තේ. එරට හිටපු අග්‍රාමාත්‍ය කලීඩා ෂියාගේ ප්‍රදානත්වයෙන් මෙම විරෝධතා ක්‍රියාත්මක අතර ෂෙයික් හසිනා ධුරයෙන් ඉල්ලා අස් වී භාරකාර රජයකට රට භාරදිය යුතු බව ඔවුන් පවසනවා.           ", "URL": "https://www.itnnews.lk/2023/10/05/509979/", "Category": "ජාත්‍යන්තර පුවත්", "Parent URL": null}