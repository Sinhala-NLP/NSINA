{"Source": "ITN news", "Timestamp": "ජූනි 16, 2023 09:28", "Headline": "බස්රථ අනතුරකින් 13 දෙනෙකුට තුවාල", "News Content": "දියතලාවේදී බස්රථ දෙකක් මුහුණට මුහුණ  ගැටීමෙන් 13 දෙනෙකු තුවාල ලැබුවා. ඉන් 11 දෙනෙකුම පාසල් සිසුන්. අනෙක් දෙදෙනා බස්රථ දෙකේ රියදුරන් බවයි අප වාර්තාකරු පවසන්නේ. බණ්ඩාරවෙළ කොළඹ ප්‍රධාන මාර්ගයේ දියතලාව කහගල්ල ප්‍රදේශයේදී මෙම අනතුර සිදුවුණා. මන්නාරම සිට පැමිණෙමින් තිබූ පෞද්ගලික බස් රථයක් පාසල් සිසුන් ප්‍රවාහනය කරමින් තිබූ පෞද්ගලික බස්රථයක ගැටීමෙනුයි අනතුර සිදුවුණේ. මගී බස් රථය වැරදි දෙසින් අපරික්ෂාකාරී ලෙස ධාවනය කිරීම අනතුරට හේතුව බවයි හදුනාගෙන ඇත්තේ. බස් රථ දෙකෙහිම රියදුරන් දෙදෙනා බරපතල තුවාල ලබා තිබෙනවා. තුවාලකරුවන් දියතලාව රෝහලට ඇතුළත් කර සිටිනවා. අනතුරත් සමග මාර්ගයේ ගමනාගමනයට ද බාධා එල්ලවුණා. දියතලාව පොලිසිය පැමිණ යළි ගමනාගමන පහසුකම් සැලසීමට කටයුතු කළා.       ", "URL": "https://www.itnnews.lk/2023/10/05/492182/", "Category": "දේශීය පුවත්", "Parent URL": null}