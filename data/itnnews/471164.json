{"Source": "ITN news", "Timestamp": "මාර්තු 27, 2023 10:39", "Headline": "මිසිසිපි ප්‍රාන්තයට තවත් දරුණු ටොනේඩෝ තත්ත්වයන් ?", "News Content": "ඇමෙරිකාවේ මිසිසිපි ප්‍රාන්තයට තවත් දරුණු ටොනේඩෝ තත්ත්වයන් ඇති විය හැකි බවට අනතුරු අඟවා තිබෙනවා. පසුගිය දා ඇති වු ටොනේඩෝ තත්ත්වයෙන් නිවාස හා දේපළ රැසකට අලාභ හානි සිදු වුණා. එමෙන්ම පුද්ගලයන් 26 දෙනෙකුට ජීවිත අහිමි වුණා. මිසිසිපි ආණ්ඩුකාර ටේඩ් රීව්ස් ප්‍රකාශ කලේ එම ටොනේඩෝවෙන් තමාගේ මිතුරන් කිහිපදෙනෙකුට ද ජිවිත අහිමි වු බවයි. පුද්ගලයන් සිය ගණනක් මේ වන විට අවතැන්ව ඇති අතර බොහෝ පිරිසක් රැය පහන් කරන්නේ අවතැන් කදවුරුවල සිටයි. කෙසේ වෙතත් ඉදිරියේ මෙවැනි තත්ත්ව ඇති විය හැකි බවයි එරට කාලගුණ අංශ පෙන්වා දෙන්නේ. පසුගිය සිකුරාදා(23) රාත්‍රියේ මිසිසිපි සහ ඇලබාමා ප්‍රදේශ හරහා හමා ගිය සුළි කුණාටු හේතුවෙන් සිය ගණනක් ජනතාව අවතැන් වී සිටින අතර ජනාධිපති ජෝ බයිඩන් මේවන විට හදිසි තත්ත්වයක් ද ප්‍රකාශයට පත් කර තිබෙනවා. ", "URL": "https://www.itnnews.lk/2023/10/05/471164/", "Category": "ජාත්‍යන්තර පුවත්", "Parent URL": null}