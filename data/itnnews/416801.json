{"Source": "ITN news", "Timestamp": "ජූනි 13, 2022 14:48", "Headline": "කොස් පැළ ලක්ෂයක් සිටුවීමේ වැඩසටහනක්", "News Content": "ආහාර සුරක්ෂිතතාව හා නිෂ්පාදන ක්‍රියාවලිය තුළ වයඹට කොස් පැළ ලක්ෂයක් සිටුවීමේ වැඩසටහනක් පසුගියදා වයඹ පළාත් ආණ්ඩුකාරවරයාගේ ප්‍රධානත්වයෙන් පැවැත්වුණා. රාජ්‍ය, අර්ධ රාජ්‍ය සියලු ආයතනවල දායකත්වයෙන් වයඹ පළාතේ ආහාර සුරක්ෂිතභාවය තහවුරු කිරීම වෙනුවෙන් සැළසුම් කෙරුණු  මෙම වැඩසටහන රටම වවමු එක්ව දිනවමු යන තේමාවෙන් ක්‍රියාත්මක වුණා. සමාරම්භක උත්සවය වයඹ පළාත් ආණ්ඩුකාර අද්මිරාල් ඔෆ් ද ෆ්ලීට් වසන්ත කරන්නාගොඩ මහතාගේ ප්‍රධානත්වයෙන් වයඹ පළාත් සභා ශ්‍රවණාගාරයේ දී පැවැත්වුණේ සර්ව ආගමික නායකයින්ගේ මූලිකත්වයෙනුයි. ගෙවතු වගාව,හරිත කාර්යාල පරිශ්‍රයක්,,වැසි දිය පොකුණු යටතේ භෝග වගාව, ආරක්ෂිත ගෘහ තුළ එළවලු වගාව යන වැඩසටහන් රැසක් මෙහිදී හදුන්වා දෙනු ලැබුවා. මීට සමගාමීව කොස් පැල ලක්ෂයක් සිටුවීමේ ව්‍යාපෘතිය ද ආරම්භ කෙරුණු අතර කාර්යාල පරිශ්‍රයේ ද කොස්පැල සිටුවීමක් සිදු කෙරුණා.     ", "URL": "https://www.itnnews.lk/2023/10/05/416801/", "Category": "දේශීය පුවත්", "Parent URL": null}