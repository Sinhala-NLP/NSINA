{"Source": "ITN news", "Timestamp": "ජනවාරි 15, 2023 09:03", "Headline": "ඕමානයේ රඳවා සිටි තවත් 15 දිවයිනට", "News Content": "ඕමානයේ සුරක්ෂා මැදුරෙහි රඳවා සිටි ශ්‍රී ලංකා ගෘහ සේවිකාවන් 15 දෙනෙකු මෙරටට රැගෙන ඒමට කටයුතු කෙරුණා. ඕමානයේ රැකියා සදහා ගොස් විවිධ ගැටලුවට මැදිව පීඩාවට පත්ව ඕමානයේ ශ්‍රී ලංකා තානාපති කාර්යාලයේදි සුරක්ෂා මැදුරෙහි රඳවා සිටි කාන්තාවන් අතරින් පිරිසකුයි මෙසේ දිවයිනට පැමිණියේ. සුරක්ෂා මැදුරෙහි මේ වන විට ශ්‍රී ලංකා කාන්තාවන් සිය දෙනෙකු තවදුරටත් රැදි සිටිනවා. ශ්‍රී ලාංකික කාන්තාවන් 17 දෙනෙකු මෙරටට එවීමට අවශ්‍ය ලිපි ලේඛන මස්කට් ගුවන්තොටුපළ වෙත භාරදී තිබුණ ද ඉන් දෙදෙනෙකුගේ ලියකියවිලි වල පැවති අඩුපාඩු හේතුවෙන් 15 දෙනෙකු පමණක් මෙරටට එවීමටයි කටයුතු කෙරුණේ. ඔවුන් ශ්‍රී ලංකන් ගුවන් සේවයට අයත් යු එල් 206 යානයෙන් අද අළුයම 4.30ට කටුනායක ගුවන්තොටුපල වෙත පැමිණියා. එම ගෘහ සේවිකාවන්ගේ නෑදැ හිතවතුන් ඇතුලු පිරිසක් ඔවුන් පිළිගැනීම සදහා ගුවන්තොටුපල වෙත පැමිණ සිටියා.         ", "URL": "https://www.itnnews.lk/2023/10/05/455645/", "Category": "Breaking News,දේශීය පුවත්", "Parent URL": null}