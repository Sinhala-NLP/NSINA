{"Source": "ITN news", "Timestamp": "මැයි 18, 2021 16:00", "Headline": "එක් රැයකින් ගුවන් ප්‍රහාර මාලාවක් – ගාසා තීරයේ එකම කොවිඩ් පරීක්ෂණාගාරය විනාශයි", "News Content": "එක් රැයකින් ඊශ්‍රායල ගුවන් ප්‍රහාර ගාසා තීරය හරහා සිවිල් ගොඩනැගිලි සහ යටිතල පහසුකම් වලට පහර දුන් බව පලස්තීනුවන් පවසනවා. නිල පලස්තීන ප්‍රවෘත්ති ඒජන්සිය වන ‘වෆා’ වාර්තා කරන්නේ, උතුරු අල්-නස්ර් දිස්ත්‍රික්කයේ පිහිටි ගාසා නගරයට බටහිරින් පිහිටි අල්-කතිබා පල්ලිය අසල සිවිල් ආයතනයක් සහ මාර්ග කිහිපයක් යුද ගුවන් යානා ඉලක්ක කර ඇති අතර අල්-ටුෆා සහ ෂුජියා දිස්ත්‍රික්කවලට ද පහර දුන් බවයි. ඊශ්‍රායල ප්‍රහාරයන් ගාසා තීරයේ එකම කොවිඩ් -19 පරීක්ෂණාගාරය කඩා බිඳ දමා කටාරි රතු ක්‍රෙසන්ට් කාර්යාලයට හානි කළ බව ප්‍රංශ ප්‍රවත් සේවය පවසයි. හමාස් උමං මාර්ග, සටන්කාමී අණ දෙන නිලධාරීන් සහ රොකට් දියත් කරන්නන් ඉලක්ක කරගත් බවයි ඊශ්‍රායලය පවසන්නේ. ", "URL": "https://www.itnnews.lk/2023/10/05/337721/", "Category": "Breaking News,ජාත්‍යන්තර පුවත්", "Parent URL": null}