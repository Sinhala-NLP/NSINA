{"Source": "ITN news", "Timestamp": "අගෝස්තු 10, 2023 13:12", "Headline": "මෙරට විශ්වවිද්‍යාල 17ක යටිතල පහසුකම් වැඩි දියුණු කෙරේ", "News Content": "උසස් අධ්‍යාපන කටයුතු සංවර්ධනය හා ව්‍යාප්තිය වේගවත් කිරිමේ ව්‍යපෘතිය මගින් මෙරට විශ්වවිද්‍යාල 17ක යටිතල පහසුකම් ඉහළ නැංවෙනවා. මානව සම්පත් සංවර්ධනය හා පර්යේෂණ වලට සහාය ලබාදීම ද මේ යටතේ සිදු කෙරෙන බවයි විශ්වවිද්‍යාල ප්‍රතිපාදන කොමිෂන් සභාව පවසන්නේ. මෙම ව්‍යාපෘතියත් සමඟ මෙතෙක් බඳවා ගත් ශිෂ්‍ය සංඛ්‍යාව 11000 කින් ඉහළ නැංවීමට ද හැකි වී තිබෙනවා. ඒ අනුව වාර්ෂිකව විශ්වවිද්‍යාල වලට බඳවා ගත් 33000ක් වු ශිෂ්‍ය සංඛ්‍යාව 44000 ඉහළ නංවා ඇති බවයි විශ්වවිද්‍යාල ප්‍රතිපාදන කොමිෂන් සභාවේ සභාපති ජ්‍යෙෂ්ඨ මහාචාර්ය සම්පත් අමරතුංග මහතා පවසන්නේ. බණ්ඩාරනායක සම්මන්ත්‍රණ ශාලාවේ පැවති සම්මන්ත්‍රණයකදීයි ඒ මහතා මෙම අදහස් පළ කළේ. එම කොමිසමේ උප සභාපති සහ අදාළ ව්‍යාපෘතියේ අධ්‍යක්ෂ ජ්‍යෙෂ්ඨ මහාචාර්ය චන්දන පී උඩවත්ත මහතා මේ පිළිබඳ තවත් තොරතුරු ඉදිරිපත් කළා.           ", "URL": "https://www.itnnews.lk/2023/10/05/507049/", "Category": "Breaking News,දේශීය පුවත්", "Parent URL": null}