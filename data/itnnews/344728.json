{"Source": "ITN news", "Timestamp": "ජූනි 23, 2021 17:28", "Headline": "දරුවන්ගේ ගුණධර්ම වර්ධනය කිරීමට චින්තාගාරය නමින් වැඩසටහනක්", "News Content": "තාක්ෂණය ඔස්සේ දරුවන් අධ්‍යාපන කටයුතු සිදු කරනු ලබන මෙම කාලය තුළ එම දරුවන්ගෙන් ඈත්වී යන ගුණධර්ම වර්ධනය කිරීමේ වැඩසටහනක් චින්තාගාරය නමින් සංවිධාන කර තිබෙනවා. මෙම වැඩසටහන පිළිබද මාධ්‍ය දැනුවත් කිරීමේ සාකච්ඡාවක් සූම් තාක්ෂණය ඔස්සේ රජයේ ප්‍රවෘත්ති දෙපාර්තමේන්තු ශ්‍රවණාගාරයේදී අද පැවැත්වුණා. දහම් පාසල් පිරිවෙන් හා භික්ෂු අධ්‍යාපන අමාත්‍යංශයයි මෙය සංවිධාන කරනු ලබන්නේ. මෙම අවස්ථාවට රාජ්‍ය අමාත්‍ය විජිත බේරුගොඩ මහතා, අමාත්‍යංශයේ ලේකම් එස් එච් හරිස්චන්ද්‍ර මහතා, සණස සමාගමේ අධ්‍යක්ෂ ඩෙන්සිල් පෙරේරා මහතා මෙන්ම දහම් පාසල් පිරිවෙන් හා භික්ෂු අධ්‍යාපන රාජ්‍ය අමාත්‍යංශයේ පිරිවෙන් උපදේශක පූජ්‍ය දොඩම්පහල ශ්‍රී රාහුල ස්වාමීන් වහන්සේ ඇතුලු පිරිසක් එක්ව සිටියා.   ", "URL": "https://www.itnnews.lk/2023/10/05/344728/", "Category": "දේශීය පුවත්", "Parent URL": null}