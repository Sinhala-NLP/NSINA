{"Source": "ITN news", "Timestamp": "மே 24, 2021 12:35", "Headline": "பீ.சி.ஆர் மற்றும் ரெபிட் என்டிஜன் பரிசோதனைகளை மேற்கொள்ளும் தனியார் துறையினருக்கு புதிய ஆலோசனைகள்", "News Content": "சுகாதார அமைச்சினால் அங்கீகாரம் வழங்கப்பட்டுள்ள தனியார் ஆய்வுக்கூடங்கள் மற்றும் வைத்தியசாலைகளில் பீ.சி.ஆர் அல்லது ரெபிட் என்டிஜன் பரிசோதனைகள் மேற்கொள்வது தொடர்பில் சுகாதார வழிகாட்டல்கள் வெளியிடப்பட்டுள்ளன. சுகாதார சேவைகள் பணிப்பாளர் நாயகம் வைத்தியர் அசேல குணவர்த்தனவினால் குறித்த வழிகாட்டல்கள் வெளியிடப்பட்டுள்ளது. பரிசோதனைகள் விசேட வைத்திய அதிகாரி அல்லது கடமையில் உள்ள வைத்திய அதிகாரியின் பரிந்துரைக்கு அமையவே முன்னெடுக்கப்பட வேண்டும். பரிசோதனைக்கான மாதிரி பெறப்பட்டதும் உரிய நிறுவனத்தினால் முடிவுகள் வழங்கப்படும் வரை உரிய நோயாளர் வீடு அல்லது குறித்த வைத்தியசாலையில் தனிமைப்படுத்தப்படுவதற்கான ஆலோசனை வழங்கப்பட வேண்டும். அதுதொடர்பில் ஆய்வுக்கூடம் அல்லது வைத்தியசாலையின் அதிகாரிகளினால் கூடுதல் கவனம் செலுத்தப்பட்டு, பொறுப்புக்கூற வேண்டும். நபர் ஒருவருக்கு கொவிட் 19 தொற்று ஏற்பட்டு உறுதிப்படுத்தப்பட்டால் சுகாதார அமைச்சின் தொற்றுநோய் ஆய்வு பிரிவு, உரிய சுகாரதார வைத்திய அதிகாரி மற்றும் உரிய தொற்றாளருக்கும் அது தொடர்பில் ஆய்வுக்கூடம் மற்றும் வைத்தியசாலையினால் அறிவிக்கவேண்டிய பொறுப்பு காணப்படுகிறது. பீ.சி.ஆர், ரெபிட் என்டிஜன் பரிசோதனைக்காக மாதிரிகள் பெறப்படும் இடம் பாதுகாப்பான இடமாக இருக்க வேண்டும் என்பதோடு, வாகனங்களில் பயணிக்கும் போதும் நடந்துசெல்லும் போதும் மாதிரிகளை பெற முடியாதென வலியுறுத்தப்பட்டுள்ளது. அதுதொடர்பில் உரிய நடைமுறைகளை பேணுமாறு சுகாதார சேவைகள் பணிப்பாளர் வலியுறுத்தியுள்ளார். ", "URL": "https://www.itnnews.lk/2023/10/05/338856/", "Category": "Breaking News,தேசிய செய்திகள்", "Parent URL": null}