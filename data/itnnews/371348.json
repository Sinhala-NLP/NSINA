{"Source": "ITN news", "Timestamp": "ඔක්තෝබර් 24, 2021 09:32", "Headline": "රුසියාවේ දෛනික කොරෝනා මරණ සංඛ්‍යාව ඉහළට", "News Content": "රුසියාවෙන් දෛනිකව වාර්තා වන කොරෝනා මරණ සංඛ්‍යාව ක්‍රමිකව ඉහළ යන බව වාර්තා වනවා. ගතවූ පැය 24 ට පමණක් රුසියාවේ සිදුව ඇති කොරෝනා මරණ සංඛ්‍යාව 1075 ක්. ඒ සමඟම එරට සමස්ත කොරෝනා මරණ සංඛ්‍යාව දෙලක්ෂ තිස් දහසකට ආසන්න වනවා. එමෙන්ම ඊයේ දිනයේ දී වැඩිම ආසාදිතයින් සංඛ්‍යාවක් හමුවී ඇත්තේ බ්‍රිතාන්‍ය යෙන්. බ්‍රිතාන්‍ය යෙන් ඊයේ හමුවූ ආසාදිතයින් 44985 ත් සමඟ සමස්ත ආසාදිතයින් සංඛ්‍යාව 8,734,934 දක්වා ඉහළ ගියා. ලොව පුරා රටවල් 221 කින් හමුවී ඇති කොරෝනා ආසාදිතයින් සංඛ්‍යාව විසි හතර කෝටි හතලිස් එක් ලක්ෂය ඉක්මවා තිබෙනවා. සිදුව ඇති මරණ සංඛ්‍යාව හතලිස් නව ලක්ෂ හැට දහසකට ආසන්නයි.       ", "URL": "https://www.itnnews.lk/2023/10/05/371348/", "Category": "ජාත්‍යන්තර පුවත්", "Parent URL": null}