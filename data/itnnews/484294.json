{"Source": "ITN news", "Timestamp": "මැයි 18, 2023 11:28", "Headline": "ඩෙංගු බෝවෙන තැන් සොයන්න රජය තවත් ඩ්‍රෝන යානා කිහිපයක් මිලදී ගනී", "News Content": "බස්නාහිර පළාතේ ඩෙංගු මදුරුවන් බෝවන ස්ථාන ගුවනේ සිට හඳුනාගැනීම සඳහා තවත් ඩ්‍රෝන යානා කිහිපයක් රජය මිල දී ගෙන තිබෙනවා. 2023 වසරේ මේ දක්වා ඩෙංගු රෝගීන් 34,801දෙනෙකු වාර්තා වී තිබෙනවා. වැඩිම ඩෙංගු රෝගීන් පිරිසක් වාර්තා වී ඇත්තේ ගම්පහ දිස්ත්‍රික්කයෙන්. මෙම වසරේ මේ දක්වා ගම්පහ දිස්ත්‍රික්කයෙන් රෝගීන් 7844 දෙනෙකු වාර්තා වුණා. ප්‍රතිශතයක් ලෙස එය 22.5%ක්. කොළඹ දිස්ත්‍රික්කයෙන් ද මෙවැනි ඩෙංගු රෝගීන් පිරිසක් වාර්තා වනවා. කළුතර දිස්ත්‍රික්කයෙන් අදාළ කාලය තුළ වාර්තා වී ඇති ඩෙංගු රෝගීන් ගණන 2055ක්. පුත්තලම , මඩකලපුව ,ත්‍රිකුණාමලය ආදී දිස්ත්‍රික්කවල ද ඩෙංගු රෝගීන් වාර්තා වීම ඉහළ ගොස් තිබෙනවා. කැස්බෑව සෞඛ්‍ය වෛද්‍ය නිලධාරී කාර්යාලය බටකැත්තර ප්‍ර දේශයේ ක්‍රියාත්මක කළ ඩෙංගු මර්දන වැඩසටහනකදි මදුරු කීටයන් සහිත නිවාස 20ක් හඳුනා ගැනුනා. මෙහිදි නිවාස 420ක් පරීක්ෂා කර තිබෙනවා. අවධානම් ස්ථාන 120ක් මෙහිදි හදුනාගෙන තිබෙනවා. නිවාස 15කට රතු නිවේදන නිකුත් කෙරුණා. ඩෙංගු ව්‍යාප්තිය බස්නාහිර පළාත තුළ ශීඝ්‍රයෙන් ඉහළ ගොස් තිබෙනවා. මෙම තත්ත්වය පාලනය කිරීම සදහා පියවර රැසක් ගෙන ඇති බවයි බස්නාහිර පළාත් ආණ්ඩුකාර මාෂල් ඔෆ්ද එයාර්ෆොස් රොෂාන් ගුණතිලක මහතා ප්‍රකාශ කරන්නේ. ගම්පහ දිස්ත්‍රික් සංවර්ධන කමිටු රැස්වීමට එක්වෙමින් ඒ මහතා මේ බව කියා සිටියා. ගම්පහ දිස්ත්‍රික්කයේ වත්තල , මීගමුව, ජාඇළ, කැළණිය, බියගම , රාගම සහ ගම්පහ යන සෞඛ්‍ය වෛද්‍ය නිලධාරී කොට්ඨාශවල මෙම අවධානම දැඩි ලෙස ඉහළ ගොස් තිබෙනවා. මේ අනුව මදුරු කීට ග්‍රහණය වැඩි වශයෙන්ම දැකගත හැකි වන්නේ කර්මාන්ත ශාලා ආශ්‍රිතව බවයි මෙහිදි හෙළි කෙරුණේ.       ", "URL": "https://www.itnnews.lk/2023/10/05/484294/", "Category": "Breaking News,දේශීය පුවත්", "Parent URL": null}