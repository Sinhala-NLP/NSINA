{"Source": "ITN news", "Timestamp": "අප්‍රේල් 25, 2021 17:30", "Headline": "ශ්‍රී ලංකා – බංග්ලාදේශ පළමු ටෙස්ට් තරගය ජය පැරදුමෙන් තොරව අවසන්", "News Content": "සංචාරක බංග්ලාදේශ කණ්ඩායම හා ශ්‍රී ලංකාව අතර පල්ලේකැළේදී පැවති පළමු ටෙස්ට් ක්‍රිකට් තරගය ජය පරාජයකින් තොරව අද අවසන් වුණා. තරගයේ කාසියේ වාසිය දිනාගත් බංග්ලාදේශ කණ්ඩායම පළමුව පන්දුවට පහර දෙමින් කඩුලු 7 ක් දැවී ලකුණු 541 ක් රැස්කර ගත්තා. නජ්මුල් හොසේන් ලකුණු 163 යි. මොමිනුල් හක් ලකුණු 127 යි. පිළිතුරු ඉනිම ක්‍රීඩා කළ ශ්‍රී ලංකා කණ්ඩායම සිය පළමු ඉනිම වෙනුවෙන් කඩුලු 8 ක් දැවී ලකුණු 648 ක් රැස්කර ගත්තා. දිමුත් කරුණාරත්න අගනා ඉනිමක් ක්‍රීඩා කරමින් ලකුණු 244 ක් රැස් කළා. ධනංජය ද සිල්වා ලකුණු 166 යි. සිය දෙවන ඉනිම වෙනුවෙන් බංග්ලාදේශ කණ්ඩායමට පන්දුවට පහර දීම සදහා ශ්‍රී ලංකා කණ්ඩායම ඇරයුම් කළ අතර 5 වන දිනය අවසන් වන විට බංග්ලාදේශ කණ්ඩායම කඩුලු 2 ක් දැවී ලකුණු 100 ක් රැස් කළා.         ", "URL": "https://www.itnnews.lk/2023/10/05/333707/", "Category": "ක්‍රිකට්,ක්‍රීඩා", "Parent URL": null}