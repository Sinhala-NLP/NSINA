{"Source": "ITN news", "Timestamp": "ජූනි 10, 2022 14:29", "Headline": "ජාත්‍යන්තර මූල්‍ය අරමුදලේ නිලධාරීන් පිරිසක් ඉදිරි සතියේදී ශ්‍රී ලංකාවට", "News Content": "ජාත්‍යන්තර මූල්‍ය අරමුදලේ නිලධාරීන් පිරිසක් ඉදිරි සතියේදී ශ්‍රී ලංකාවට පැමිණීමට නියමිත බව ජාත්‍යන්තර මූල්‍ය අරමුදලේ මාධ්‍ය අධ්‍යක්ෂ ගෙරී රයිස් පවසනවා. ඒ අනුව ගෙරී රයිස් පවසන්නේ ජාත්‍යන්තර මූල්‍ය අරමුදල ශ්‍රී ලංකාව සමග මාණ්ඩලික මට්ටමේ ගිවිසුමක් ඇතිකර ගන්නා දිනයක් හෝ ලබා දෙන ණය ප්‍රමාණය පිළිබද දිනයක් තවමත් ප්‍රකාශ කළ නොහැකි බවයි. මාණ්ඩලික මට්ටමේ ගිවිසුමේ කාල සීමාව රදා පවතින්නේ බලධාරීන් ඒ සදහා යෝජනා කරන ප්‍රතිපත්ති හා කැපවීමේ ශක්තිමත් භාවය මත බවයි ඔහු කියා සිටින්නේ. මේ අතර ඊයේ පැවති මාධ්‍ය ආයතන ප්‍රධානීන්ගේ හමුවේදී ද අග්‍රාමාත්‍ය රනිල් වික්‍රමසිංහ මහතා ලබන ජූනි මස 20 වනදා ජාත්‍යන්තර මූල්‍ය අරමුදලේ සාමාජිකයන් මෙරටට පැමිණෙන බව දැනුම් දුන්නා.         ", "URL": "https://www.itnnews.lk/2023/10/05/416339/", "Category": "Breaking News,දේශීය පුවත්", "Parent URL": null}