{"Source": "ITN news", "Timestamp": "ජනවාරි 24, 2023 17:02", "Headline": "ආනන්ද පාලිත සහ සංජීව ධම්මික 26 දක්වා රිමාන්ඩ්", "News Content": "මහජන උපයෝගීතා කොමිසමේ සාමාජිකයින් දෙදෙනෙකුට තර්ජනය කිරීමේ චෝදනාව සම්බන්ධයෙන් අත්අඩංගුවට ගත් සමගි ඒකාබද්ධ වෘත්තීය සමිති සන්ධානයේ කැඳවුම්කරු ආනන්ද පාලිත සහ විදුලිය පාවිච්චි කරන්නන්ගේ සංගමයේ ලේකම් සංජීව ධම්මික යන අය ලබන 26 වනදා දක්වා රක්ෂිත බන්ධනාගාර ගත කෙරුණා. මොහාන් සමරනායක සහ උදේනි වික්‍රමසිංහ යන මහජන උපයෝගීතා කොමිසමේ සාමාජිකයින් දෙදෙනා කොල්ලුපිටිය පොලීසියට ඉදිරිපත් කළ පැමිණිල්ලක් සම්බන්ධයෙන් කොළඹ අපරාධ කොට්ඨාසය විමර්ශනයක් ආරම්භ කළා. ඒ අනුවයි සමගි ඒකාබද්ධ වෘත්තීය සමිති සන්ධානයේ කැඳවුම්කරු ආනන්ද පාලිත සහ විදුලිය පාවිච්චි කරන්නන්ගේ සංගමයේ ලේකම් සංජීව ධම්මික යන දෙදෙනා අත්අඩංගුවට ගැණුනේ. ඉන් අනතුරුව කොටුව මහේස්ත්‍රාත් අධිකරණය වෙත ඔවුන් ඉදිරිපත් කෙරුණා. ඉදිරිපත් වූ ඇප ඉල්ලීම ද ප්‍රතික්ෂේප කළ මහේස්ත්‍රාත්වරයා ඔවුන් ලබන 26 වනදා තෙක් රක්ෂිත බන්ධනාගාර ගත කිරීමටයි නියෝග කළේ. සාපරාධී බලහත්කාරයපා රාජකාරියට බාධා කිරීමේ චෝදනාවයි ඔවුන්ට එල්ලවී තිබුනේ. මෙම සිද්ධියට අදාළව තවත් සැකකරුවන් දෙදෙනෙකු සහ එක් සැකකාරියක අත්අඩංගුවට ගැනීමට අවශ්‍ය බවද පොලීසිය අධිකරණයට දන්වා සිටියා. ", "URL": "https://www.itnnews.lk/2023/10/05/457418/", "Category": "Breaking News,දේශීය පුවත්", "Parent URL": null}