{"Source": "ITN news", "Timestamp": "ஜூலை 15, 2022 13:17", "Headline": "இலங்கையுடன் தொடர்ந்தும் தொடர்பில் இருப்பதாக சர்வதேச நாணயநிதியம் அறிவிப்பு", "News Content": "இலங்கையுடன் தொடர்ந்தும் தொடர்பில் இருப்பதாக சர்வதேச நாணய நிதியம் அறிவித்துள்ளது. இலங்கையை பொருளாதார நெருக்கடியிலிருந்து மீட்பதற்கான கலந்துரையாடல்கள் முன்னெடுக்கப்பட்டுள்ளன. அரசின் உயர்மட்ட அதிகாரிகளுடன் விரைவில் பேச்சுவார்த்தைகள் ஆரம்பிக்கப்படுமென சர்வதேச நாணய நிதியம் அறிவித்துள்ளது. புதிய கடன்திட்டம் மற்றும் கடன் நிலைத்தன்மை தொடர்பில் போதிய உத்தரவாதங்கள் அவசியமென சர்வதேச நாணய நிதியத்தின் பேச்சாளர் குறிப்பிட்டுள்ளார். இதேவேளை இலங்கை பொருளாதார ரீதியாக நெருக்கடிகளை சந்திப்பதால், அரசாங்கம் சர்வதேச நாணய நிதியத்தின் உதவியை நாடியுள்ளது. இலங்கைக்கு பொருளாதார உதவிகளை பெற்றுக்கொள்வதற்கான பேச்சுவார்த்தையை அரசாங்கம் முன்னெடுத்துள்ளமை குறிப்பிடத்தக்கது. ", "URL": "https://www.itnnews.lk/2023/10/05/423439/", "Category": "Breaking News,தேசிய செய்திகள்", "Parent URL": null}