{"Source": "ITN news", "Timestamp": "ජූනි 10, 2021 13:49", "Headline": "මුම්බායි නුවර ගොඩනැගිල්ලක් කඩා වැටීමෙන් 11 දෙනෙකු ජීවිතක්ෂයට", "News Content": "ඉන්දියාවේ මුම්බායි නුවර ගොඩනැගිල්ලක් කඩා වැටීමෙන් පුද්ගලයින් 11 දෙනෙකු ජීවිතක්ෂයට පත්ව තිබෙනවා. මුම්බායි නුවර මලාද් ප්‍රදේශයේ දෙමහල් ගොඩනැගිල්ලක් ඒ අසල පිහිටි පැල්පත් මතට කඩා වැටීම හේතුවෙන් අනතුර සිදුව තිබෙනවා. තවත් 18 දෙනෙකු තුවාල ලබා ඇති බවයි වාර්තා වන්නේ. සුන්බුන් අතර සිරවූ පිරිස් සෙවීමේ මෙහෙයුම් තවදුරටත් ක්‍රියාත්මකයි. මෝසම් වැසි හේතුවෙන් මුම්බායි නගරයේ ස්ථාන රැසක් ජලයෙන් යටවී පැවැති මොහොතක දීයි මෙම අනතුර සිදුව තිබෙන්නේ. එම නගරයේ ඇතැම් ස්ථානවලට ගතවූ පැය 24 තුළ මිලිමීටර් 300 ඉක්මවූ වර්ෂාපතනයක් ලැබී ඇති බව ද වාර්තා වනවා.     ", "URL": "https://www.itnnews.lk/2023/10/05/341850/", "Category": "ජාත්‍යන්තර පුවත්", "Parent URL": null}