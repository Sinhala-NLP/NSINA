{"Source": "ITN news", "Timestamp": "මාර්තු 12, 2023 05:48", "Headline": "පොලිස් නිලධාරීන් ලෙස පෙනී සිටිමින් ලක්ෂ පනහකට අධික භාණ්ඩ කොල්ලකාලා", "News Content": "පොලිස් නිලධාරීන් බවට පවසමින් බස්නාහිර පළාතේ ස්ථාන රැසකට ඇතුළු වී කොල්ලකෑම් සිදු කළ පුද්ගලයින් දෙදෙනෙකු කොළඹ උතුරු කොට්ඨාස අපරාධ විමර්ශන අංශයේ නිලධාරීන් විසින් අත්අඩංගුවට ගෙන තිබෙනවා. ඔවුන් සන්තකයේ තිබී කොල්ලකෑ , ලක්ෂ 50කට අධික වටිනාකමකින් යුත් භාණ්ඩ සොයාගත් බවයි පොලිසිය පැවසුවේ. ඒ අතර iPhone 37 ක් , පරිගණක යන්ත්‍ර 5 ක් , ස්මාර්ට් දුරකථන 44 ක්,ටැබ් 4 ක් වන බව සඳහන් . අත්අඩංගුවට පත්වූ පුද්ගලයන් දෙදෙනා සන්තකයේ තිබී හෙරොයින් ග්‍රෑම් දහයක් ද, යතුරු පැදියක්ද පොලිසිය භාරයට ගෙන තිබෙනවා ", "URL": "https://www.itnnews.lk/2023/10/05/467255/", "Category": "දේශීය පුවත්", "Parent URL": null}