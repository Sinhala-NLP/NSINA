{"Source": "ITN news", "Timestamp": "මාර්තු 28, 2021 17:16", "Headline": "ලක්ෂ 30 ක කුඩුත් එක්ක සම්පත්ගේ ගෝලයෙක් පොලිස් දැලේ", "News Content": "රුපියල් ලක්ෂ 30 ක කුඩුත් එක්ක කාලිපුල්ලවත්තේ සම්පත්ගේ ගෝලයෙක් පොලිස් දැලට හසු වුණා. බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් මහතාගේ උපදෙස් පරිදි බස්නාහිර පළාත තුළ අද උදෑසන පහේ  සිට විශේෂ පොලිස් මෙහෙයුමක් ක්‍රියාත්මක කෙරුණා. එම මෙහෙයුමට අනුවයි හෙරොයින් මත්කුඩු ග්‍රෑම් 205 ක් ලඟ තබාගෙන සිටි පෑලියගොඩ ප්‍රදේශයේ හෙරොයින් මත්ද්‍රව්‍ය බෙදාහැරීමේ නිරත මෙම  පුද්ගලයා අත්අඩංගුවට ගෙන ඇත්තේ. සැකකරු ලඟ තිබී ගංජා ග්‍රෑම් 30 ක්, විද්‍යුත් තරාදියක් හා මත්ද්‍රව්‍ය ජාවාරමෙන් උපයාගත් බවට සැක කෙරෙන රුපියල් 48,000 ක මුදලක්  ද සොයා ගැනුණා.           ", "URL": "https://www.itnnews.lk/2023/10/05/328403/", "Category": "Breaking News,දේශීය පුවත්", "Parent URL": null}