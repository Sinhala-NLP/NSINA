{"Source": "ITN news", "Timestamp": "අගෝස්තු 16, 2023 10:03", "Headline": "චීනයේ තරුණ ප්‍රජාවගේ විරැකියාව සම්බන්ධයෙන් දත්ත නිකුත් කිරීම අත්හිටුවයි", "News Content": "චීනයේ තරුණ ප්‍රජාවගේ විරැකියාව සම්බන්ධයෙන් දත්ත නිකුත් කිරීම අත්හිටුවීමට බලධාරීන් පියවර ගෙන තිබෙනවා. ලොව දෙවන විශාලතම ආර්ථිකයට හිමිකම් කියන චීන ආර්ථිකයේ සිදුවන වෙනස්කම් හේතුවෙන් මෙම පියවර ගත් බවයි රජය නිවේදනය කරන්නේ. පසුගිය ජුනි මාසයේ දී එරට නාගරික ප්‍රදේශයන්හි විරැකියා අනුපාතය 20% ඉක්මවා තිබුණා. විරැකියා අනුපාතය එතරම් ඉහළ අගයක් ගෙන තිබුණේ වසර 24කට පමණ පසුවයි. එමෙන්ම එරට සමස්ත විරැකියා අනුපාතය ජුලි මාසයේ දී 5.3%කින් ඉහළ ගොස් ඇති බවද සඳහන්. තරුණ ප්‍රජාවගේ විරැකියාව ගණනය කිරීමේ දී නව ක්‍රම වේදයක් අනුගමනය කිරීමට අවදානය යොමුවී ඇති බවයි චීන  ජාතික සංගණන දෙපාර්තමේන්තුව නිවේදනය කරන්නේ.         ", "URL": "https://www.itnnews.lk/2023/10/05/508558/", "Category": "Breaking News,ජාත්‍යන්තර පුවත්", "Parent URL": null}