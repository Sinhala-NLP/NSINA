{"Source": "ITN news", "Timestamp": "ஏப்ரல் 8, 2022 15:08", "Headline": "நங்கூரமிடப்பட்டிருந்த கப்பலிலிருந்து 37 ஆயிரத்து 500 மெற்றிக் தொன் டீசல் கொள்வனவு..", "News Content": "கடந்த இரு வாரகாலமாக இலங்கை கடற்பரப்பில் நங்கூரமிடப்பட்டிருந்த கப்பலிலிருந்து 37 ஆயிரத்து 500 மெற்றிக் தொன் டீசல் கொள்வனவு செய்யப்பட்டுள்ளது. 52 மில்லியன் அமெரிக்க டொலர் கப்பலுக்கு வழங்கப்பட்டுள்ளதாக எரிசக்தி அமைச்சு தகவல்கள் தெரிவிக்கின்றன. இந்திய கடனுதவியின் கீழ் மேலும் இரு கப்பல்களில் டீசல் எடுத்து வரப்பட்டுள்ளது. இந்திய கடன் திட்டத்தின் ஊடாக இதுவரை 2 இலட்சத்து 70 ஆயிரம் மெற்றிக் தொன் டீசல் கொள்வனவு செய்யப்பட்டுள்ளது. நாளையதினம் மற்றுமொரு கப்பலும் இலங்கை வந்தடையவுள்ளது. எனினும் நாடெங்கிலுமுள்ள எரிபொருள் நிரப்பு நிலையங்களில் தொடர்;ந்தும் நீண்ட வரிசைகள் காணப்படுகின்றன. டீசல் பாவனை அதிகரித்துள்ளது. இதுவே நீண்டவரிசைக்கு காரணம் என பெற்றோலிய கூட்டுத்தாபனத்தின் தலைவர் தெரிவித்துள்ளார். பெற்றோலுக்கு எவ்வித தட்டுப்பாடும் இல்லையென அவர் சுட்டிக்காட்டியுள்ளார். ", "URL": "https://www.itnnews.lk/2023/10/05/406163/", "Category": "Breaking News,அண்மைய செய்திகள்,தேசிய செய்திகள்", "Parent URL": null}