{"Source": "ITN news", "Timestamp": "සැප්තැම්බර් 26, 2021 17:53", "Headline": "සංහිදියාව ගැන දකුණු අප්‍රිකා පාඩමකට ඇමති ජී එල් සූදානමක", "News Content": "සංහිදියාව සහ සත්‍ය සම්බන්ධයෙන් දකුණු අප්‍රිකාවේ සාරවත් අත්දැකීම් පිළිබදව ශ්‍රී ලංකාව සැලකිල්ලෙන් යුතුව සලකා බලන බව විදේශ අමාත්‍ය මහාචාර්ය ජී එල් පිරිස් මහතා පවසනවා. එක්සත් ජාතීන්ගේ මහා මණ්ඩලයේ 76 වන සැසි වාරයට සමගාමී ලෙස දකුණු අප්‍රිකා ජාත්‍යන්තර සබදතා සහ සහයෝගිතා අමාත්‍ය ආචාර්ය නලෙදි පැන්ඩෝර් මහත්මිය නිව්යෝර්ක් හිදී හමුවූ අවස්ථාවේදීයි අමාත්‍යවරයා මේ බව සදහන් කළේ. මෙම අවස්ථාවට විදේශ ලේකම් අද්මිරාල් මහාචාර්ය ජයනාත් කොළඹගේ මහතාද එක් වුණා. ශ්‍රී ලංකාවේ අතුරුදන්වූ තැනැත්තන් පිළිබද කාර්යාලය වන්දි ගෙවීමේ කාර්යාලය ඇතුළු පශ්චාත් යුද සමයේ ක්‍රියාත්මක වැඩසටහන් පිළිබදව අමාත්‍යවරයා කරුණු පැහැදිලි කළා. තම අත්දැකීම් ශ්‍රී ලංකාව සමග බෙදා හදා ගැනීම සදහා කැමැත්තෙන් පසුවන බව සදහන් කළ දකුණු අප්‍රිකා අමාත්‍යවරිය දෙපාර්ශවය අතර පවතින පොහොසත් ද්විපාර්ශ්වික සබදතා තවදුරටත් පුළුල් කර ගැනීමට සූදානම් බවද කියා සිටියා. දකුණු අප්‍රිකාවේ සංචාරයක නිරත වන ලෙසද ඇය විදේශ අමාත්‍යවරයා වෙත ආරාධනා කළා.     ", "URL": "https://www.itnnews.lk/2023/10/05/365144/", "Category": "දේශීය පුවත්", "Parent URL": null}