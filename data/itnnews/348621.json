{"Source": "ITN news", "Timestamp": "ජූලි 12, 2021 12:39", "Headline": "ඉදිරි සිව් වසර තුළ මහනුවර පානීය ජල අවශ්‍යතාවය සම්පූර්ණ කරනවා", "News Content": "ඉදිරි සිව් වසර තුළදී මහනුවර දිස්ත්‍රික්කයේ ජනතාවගේ පානීය ජල අවශ්‍යතාවය සම්පූර්ණ කිරීමට හැකි බව අමාත්‍ය කෙහෙලිය රඹුක්වැල්ල මහතා පවසනවා. සැමට ජලය ලබාදීමේ ජනාධිපති ගෝඨාභය රාජපක්ෂ මැතිතුමාගේ වැඩපිළිවෙළ යටතේ ඒ සදහා අවශ්‍ය වැඩපිළිවෙළ දැනටමත් ගෙන ඇති බවයි ඒ මහතා කියා සිටියේ. රුපියල් මිලියන හයක වියදමින් මහනුවර කුණ්ඩසාලේ මුඩුවේ මුදුන ගම්මානය සදහා යෝජිත ජල යෝජනා ක්‍රමය ආරම්භ කිරීමේ අවස්ථාවට එක් වෙමින් අමාත්‍ය කෙහෙලිය රඹුක්වැල්ල මහතා මේ බව සදහන් කළා. නව ව්‍යාපෘතියෙන් පවුල් 75 කට පමණ පලමු අදියර යටතේ පානීය ජලය හිමි වනවා. මහනුවර දිස්ත්‍රික්ක‌යේ කොරෝනා ප්‍රතිශක්තිකරණ එන්නත් ලබාදීමේ වැඩපිලිවෙළ සම්බන්ධයෙන් ද අමාත්‍යවරයා මෙහිදී අදහස් පල කළා.   ", "URL": "https://www.itnnews.lk/2023/10/05/348621/", "Category": "දේශීය පුවත්", "Parent URL": null}