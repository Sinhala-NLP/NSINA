{"Source": "ITN news", "Timestamp": "மே 28, 2021 12:59", "Headline": "மேலும் 50 ஆயிரம் ஸ்புட்னிக் தடுப்பூசிகளை இலங்கைக்கு எடுத்துவர நடவடிக்கை..", "News Content": "மேலும் 50 ஆயிரம் ஸ்புட்னிக் தடுப்பூசிகளை இலங்கைக்கு எடுத்துவர நடவடிக்கை எடுக்கப்பட்டுள்ளது. அவை தற்போது முன்னெடுக்கப்பட்டுள்ள தடுப்பூசி ஏற்றும் நடவடிக்கைகளில் பயன்படுத்த திட்டமிடப்பட்டுள்ளதாக சுகாதார தரப்பினர் தெரிவித்துள்ளனர். எமீரேட்ஸ் விமானக் கம்பனிக்கு சொந்தமான ஈ.கே 2528 இலக்க விமானத்தில் நேற்றிரவு 10.50 க்கு 50 ஆயிரம் ஸ்புட்னிக் தடுப்பூசிகள் இலங்கைக்கு வந்தன. அந்த தடுப்பூசிகள் அரச ஒளெடத கூட்டுத்தாபனத்திற்கு குளீரூட்டப்பட்ட ட்ரெக் வண்டிகளில் எடுத்துச்செல்லப்பட்டன. அவை அரச ஒளெடத கூட்டுத்தாபனத்தால் தடுப்பூசி களஞ்சியங்களுக்கு வழங்கப்பட்டுள்ளது. இதேநேரம் ஸ்புட்னிக் தடுப்பூசியின் முதலாவது 14984 பேருக்கு வழங்கப்பட்;டுள்ளன. அத்துடன் சைனோபார்ம் தடுப்பூசியின் முதலாவது டோஸ் 5 இலட்சத்து 63 ஆயிரத்து 409 பேருக்கும் இரண்டாவது டோஸ் 2ஆயிரத்து 435 பேருக்கும் வழங்கப்பட்டுள்ளதாக தொற்று நோய் மருத்துவ பிரிவு தெரிவிக்கின்றது. எஸ்ட்ரா சேனாக்கா தடுப்பூசியின் முதலாவது டோஸ் 925242 பேருக்கும் இரண்டாவது டொஸ் 341962 பேருக்கும் வழங்கப்பட்டுள்ளன. தடுப்பூசி ஏற்றும் நடவடிக்கைகள் கிராம மட்டத்திலும் விரிவு படுத்தப்பட்டுள்ளதனால் ஒவ்வாமை உள்ளவர்கள் தடுப்பூசி ஏற்றுவதற்கு முன்னர் சுகாதார அதிகாரிகளை அறிவுறுத்துமாறு கேட்கப்பட்டுள்ளனர். காலி, கிங்தொட்ட, வெலிப்பிட்ட, முகத்துவாரம், கடவத்சத்தர ஆகிய பிரதேச செயலகப்பிரிவுகளில் 2200 பேருக்கு தடுப்பூசி ஏற்றப்பட்டுள்ளது. குளியாப்பிட் ரத்மலேவத்த பகுதியில் 800 பேருக்கு தடுப்பூசி ஏற்றப்பட்டுள்ளது. அமைச்சர்களான நாமல் ராஜபக்ஷ ஜொன்ஸ்ட்ன் பெர்னாண்டோ ஆகியோரும் அங்கு விஜயம் செய்திருந்தனர். குருநாகல் பௌத்தாலோக்கா பிரிவெனாலிவ் குருநாகல் மாவட்டத்திலுள்ள அனைத்து ஊடகவியலாளர்களுக்கு கொரோனா தடுப்பூசி ஏற்றும் நடவடிக்கைகள் ஆரம்பிக்கப்பட்டுள்ளன. ", "URL": "https://www.itnnews.lk/2023/10/05/339458/", "Category": "Breaking News,தேசிய செய்திகள்", "Parent URL": null}