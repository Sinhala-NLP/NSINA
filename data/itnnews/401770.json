{"Source": "ITN news", "Timestamp": "මාර්තු 17, 2022 12:26", "Headline": "ජපාන භූ කම්පනයෙන් හතර දෙනෙකු ජිවිතක්ෂයට", "News Content": "ජපාන භූ කම්පනයෙන් හතර දෙනෙකු මියගොස් 88 දෙනෙකු තුවාල ලබා තිබෙනවා. ඊසාන දිග ජපානයට රිච්ටර් පරිමාණ ඒකක හතයි දශම තුනක මෙම ප්‍රබල භූ කම්පනය සිදු වූයේ ඊයේ මධ්‍යම රාත්‍රියේදීයි. භූ කම්පනය හේතුවෙන් ටෝකියෝ නගරයේ ප්‍රදේශ රැසක විදුලිබලය ඇණහිටි අතර දුම්රිය ගමනාගමනයටද බාධා එල්ල වුණා. ජපාන අග්‍රාමාත්‍ය ෆුමියෝ කිෂිඩා පවසන්නේ නගරය යථා තත්ත්වයට පත් කිරිම සදහා අවශ්‍ය කටයුතු මේ වනවිටත් සිදු කෙරෙමින් පවතින බවයි.     ", "URL": "https://www.itnnews.lk/2023/10/05/401770/", "Category": "ජාත්‍යන්තර පුවත්", "Parent URL": null}