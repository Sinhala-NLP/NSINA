{"Source": "ITN news", "Timestamp": "මැයි 24, 2023 10:27", "Headline": "පිරිමි කුකුළු පැටවුන් මාසයකට 5000ක් පමණ ඌරන් ගේ කෑම ලෙස දීලා", "News Content": "ජාතික පශු සම්පත් සංවර්ධන මණ්ඩලය හා සත්ව නිෂ්පාදන හා සෞඛ්‍ය දෙපාර්තමේන්තුවට අයත් සත්ව ගොවිපොළවල පිරිමි කුකුල් පැටවුන් අවිදිමත් ලෙස බැහැර කිරීම අත්හිටුවන්නැයි කෘෂිකර්ම අමාත්‍ය මහින්ද අමරවීර මහතා උපදෙස් දී තිබෙනවා. දැනට වසර ගණනාවක් තිස්සේ මෙම ගොවිපොළවල උපදින පිරිමි කුකුළු පැටවුන් මාසයකට 5000කට ආසන්න ප්‍රමාණයක් පමණ ඌරන්ට කෑම සඳහා යොදවන බවට අමාත්‍යවරයාට තොරතුරු ලැබී ඇත්තේ. මේ සම්බන්ධව සිදු කළ සමාලෝචනයක දී කුකුළු ගොවිපොළවල ගැහැණු සතුන් හා පිරිමි සතුන් අතරින් පිරිමි සතුන් ප්‍රමාණය පාලනය කිරීම සඳහා මෙම පියවර වසර ගණනාවක් තිස්සේ සිදු කරන ක්‍රියාවලියක් බව තහවුරු වුණා. නමුත් රටේ කුකුළු මස් අවශ්‍යතාවය සම්පූර්ණ කිරීම සඳහා මෙම පිරිමි කුකුළු පැටවුන් යොදා ගැනීම සඳහා පියවර නොගන්නේ ඇයි දැයි අමාත්‍යවරයා අදාල බලධාරින්ගෙන් විමසා සිටියා. දැනට රටේ තරුණයින් විශාල පිරිසක් රැකියා විරහිතව සිටින බැවින් ඔවුන්ට මස් පිණිස කුකුළු පාලනය සඳහා මෙම සතුන් ලබා දීමට හැකි අතර එමගින් රැකියා විරහිත තරුණයින්ට මෙන්ම අඩු ආදායම්ලාභී පවුල් සඳහා මස් පිණිස කුකුළු පාලනයට මෙම සතුන් ලබා දීමට හැකියාව තිබිය දී මාසිකව පිරිමි කුකුළු පැටවුන් 5000ක් ඌරන්ට කෑමට ලබා දීම කිසිසේත්ම අනුමත කළ නොහැකි ක්‍රියාවක් බවත් අමාත්‍යවරයා ප්‍රකාශ කර සිටියා එමනිසා රජයේ සත්ව ගොවිපොළින් මාසිකව බැහැර කරන පිරිමි කුකුළු පැටවුන් 5000කට ආසන්න ප්‍රමාණය රැකියා විරහිත තරුණයින් සහ අඩු ආදායම්ලාභී පවුල් සඳහා ලබා දීමේ වැඩ පිළිවෙළක් අරඹන ලෙසත් අමාත්‍යවරයා උපදෙස්දුන්නා ", "URL": "https://www.itnnews.lk/2023/10/05/485750/", "Category": "දේශීය පුවත්", "Parent URL": null}