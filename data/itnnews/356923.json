{"Source": "ITN news", "Timestamp": "අගෝස්තු 18, 2021 15:23", "Headline": "ශ්‍රී දළඳා සමිඳුන් වෙත ආදිවාසීන් මී පැණි පූජාව පවත්වයි", "News Content": "ආදිවාසී ජනතාව විසින් ශ්‍රී දළදා සමිඳුන් උදෙසා වාර්ෂික සිදු කරන්නාවූ මීපැණි පූජාව අද (18) සිදු කෙරිණි. සෑම වසරකම පළමු රන්දෝලි පෙරහර දිනයේ ආදිවාසි ජනතාව විසින් දළදා හාමුදුරුවන්ට මහත් භක්තියෙන් යුතුව මී පැණි පූජා කිරීම පෞරාණික සිරිතකී. අද(18) පෙරවරුවේ ශ්‍රී දළදා මාලිගයට පැමිණි ඌරු වරිගේ වන්නිලය ඇත්තන් ප්‍රධාන ආදිවාසීන් විසින් මේ වසරෙ ද එම චාරිත්‍රය ඉටුකරන ලදී. ශ්‍රී දළදා මාලිගාවේ තේවාව භාරව කටයුතු කරන අතිපූජ්‍ය තිත්බටුවාවේ ශ්‍රී සිද්ධාර්ථ මේධංකර නාහිමිපාණන් වහන්සේ විසින් මී පැණි පූජාවෙන් පසු ආදිවාසි ජනතාවගේ පරිහරණය සඳහා මුඛ ආවරණ තොගයක් ද මෙහි දී පරිත්‍යාග කරන ලදී.   ", "URL": "https://www.itnnews.lk/2023/10/05/356923/", "Category": "දේශීය පුවත්", "Parent URL": null}