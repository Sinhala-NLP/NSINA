{"Source": "ITN news", "Timestamp": "මැයි 26, 2022 10:36", "Headline": "දැනට ඉල්ලීම් කර ඇති පුනර්ජනනීය ව්‍යාපෘති සඳහා අනුමැතිය ලබාදෙන්න – විදුලිබල ඇමති", "News Content": "දැනට ඉල්ලීම් ඉදිරිපත් කර ඇති පුනර්ජනනීය බලශක්ති ව්‍යාපෘති සඳහා අද දිනය වන විට අනුමැතිය ලබා දෙන ලෙස නිලධාරීන්ට දැනුම් දුන් බව අමාත්‍ය කංචන විජේසේකර මහතා පවසනවා. ඒ විදුලි හිඟය පියවා ගැනීම සඳහායි. රටේ පවතින විදුලි අර්බුදය කඩිනමින් අවසන් කිරීම වෙනුවෙන් අඛණ්ඩව විදුලිය ලබාදීමට පුනර්ජනනීය බලශක්ති ව්‍යාපෘති කඩිනමින් ක්‍රියාත්මක කළ යුතු බව විදුලිබප හා බලශක්ති අමාත්‍ය කංචන විජේසේකර මහතා පවසනවා. ඒ අනුව අදාළ ව්‍යාපෘති කඩිනමින් ක්‍රියාත්මක කිරීමට ඇති බාධාවන් ඉවත් කිරීමට විදුලිබල මණ්ඩලය සමඟ අමාත්‍යවරයා සාකච්ඡා කර තිබෙනවා. ඒ අනුව විදුලිබල මණ්ඩලයට මාසිකව අවශ්‍ය ඉන්ධන ප්‍රමාණය ලබාගැනීම පිළිබද අවධානය යොමු වුණා. දැනට ඉල්ලීම් ඉදිරිපත් කර ඇති පුනර්ජනනීය ව්‍යාපෘති සදහා අනුමැතිය අද දිනය වන විට ලබා දෙන ලෙස පුනර්ජනනීය බලශක්ති අධිකාරියට අමාත්‍යවරයා දැනුම් දී තිබෙනවා. එමගින් දැනට පවතින විදුලිබල හිඟය පියවා ගැනීමට බලාපොරොත්තු වන බවයි අමාත්‍ය කංචන විජේසේකර මහතා ට්විටර් පණිවුඩයක් නිකුත් කරමින් සදහන් කරන්නේ.       ", "URL": "https://www.itnnews.lk/2023/10/05/413216/", "Category": "දේශීය පුවත්", "Parent URL": null}