{"Source": "ITN news", "Timestamp": "அக்டோபர் 22, 2021 11:16", "Headline": "18 – 19 வயது பாடசாலை மாணவர்களுக்கு தடுப்பூசி ஏற்றும் நடவடிக்கை நாடு முழுவதும்..", "News Content": "18 மற்றும் 19 வயதுகளை உடைய பாடசாலை மாணவர்களுக்கு பைசர் தடுப்பூசி ஏற்றும் நடவடிக்கை நாடு முழுவதும் அமல்படுத்தப்படுவதாக சுகாதார அமைச்சு தெரிவித்துள்ளது. 18 மற்றும் 19 வயதுகளை உடைய பாடசாலை மாணவர்களுக்கு தடுப்பூசி ஏற்றும் நடவடிக்கை நாட்டின் சகல மாவட்டங்களையும் உள்ளடக்கும் வகையில் நேற்று ஆரம்பமானது.\nஅதற்கமைய எதிர்வரும் சனிக்கிழமை முதல் ஒவ்வொரு சனிக்கிழமையும் பாடசாலை மாணவர்களுக்கு தடுப்பூசி ஏற்றும் நடவடிக்கையினை நாடு முழுவதுமுள்ள சுகாதார வைத்திய அதிகாரி காரியாலயத்தின் ஊடாக முன்னெடுப்பதற்கு தேவையான சகல ஏற்பாடுகளும் மேற்கொள்ளப்பட்டுள்ளதாக தொற்று நோய் ஆய்வுப் பிரிவு தெரிவிக்கிறது. இதேவேளை 16 மற்றும் 17 வயதுகளையுடைய பாடசாலை மாணவர்களுக்கு தடுப்பூசி ஏற்றுவதற்கு அனுமதி கிடைத்துள்ளதாக சுகாதார சேவைகள் பணிப்பாளர் நாயகம் வைத்திய நிபுணர் அசேல குணவர்த்தன நேற்று தெரிவித்தார். அதன்படி, முறையான நடைமுறையைப் பின்பற்றி மருத்துவர்களின் மேற்பார்வையின் கீழ் தடுப்பூசிகள் வழங்கப்படும். ", "URL": "https://www.itnnews.lk/2023/10/05/370908/", "Category": "Breaking News,அண்மைய செய்திகள்,தேசிய செய்திகள்,முதன்மை செய்தி", "Parent URL": null}