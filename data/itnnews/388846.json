{"Source": "ITN news", "Timestamp": "ஜனவரி 15, 2022 12:26", "Headline": "இன்று மின் துண்டிப்பு இல்லையென மின்சார சபை அறிவிப்பு", "News Content": "நாட்டில் இன்றைய தினம் மின்வெட்டு அமுல்ப்படுத்தப்படமாட்டாதென இலங்கை மின்சார சபை அறிவித்துள்ளது. பெற்றோலிய கூட்டுத்தாபனத்திடமிருந்து 3 ஆயிரம் மெற்றிக் தொன் டீசல் கிடைத்துள்ளதால் மின்வெட்டை அமுல்ப்படுத்தாமல் இருக்க தீர்மானித்ததாக இலங்கை மின்சார சபை அறிவித்துள்ளது. நாட்டில் மின்உற்பத்திக்கு தேவையான எரிபொருளை வழங்க இலங்கை பெற்றோலிய கூட்டுத்தாபனம் முன்வந்துள்ளது. தினந்தோறும் ஆயிரத்து 500 மெற்றிக் தொன் டீசல் வழங்கப்படுமென பெற்றோலிய கூட்டுத்தாபனம் அறிவித்துள்ளது. இதேவேளை மின்பாவனையாளர்கள் மின்சாரத்தை விரயமின்றி பயன்படுத்த வேண்டுமென இலங்கை மின்சார சபை கோரிக்கை விடுத்துள்ளது. ", "URL": "https://www.itnnews.lk/2023/10/05/388846/", "Category": "Breaking News,தேசிய செய்திகள்", "Parent URL": null}