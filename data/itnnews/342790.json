{"Source": "ITN news", "Timestamp": "ජූනි 15, 2021 10:59", "Headline": "නෞකාව ගිනි ගැනීම නිසා රැකියා අහිමි වූ ධීවර ජනතාවට 5000 දීමනාව", "News Content": "එක්ස්ප්‍රස් පර්ල් නෞකාව ගිනි ගැනීම හේතුවෙන් ධීවර ක්ෂේත්‍රයේ රැකියා අහිමි වූවන් සදහා රුපියල් පන්දහසේ දීමනාව ලබා දීම අද ආරම්භ වුණා. එක්ස්ප්‍රස් පර්ල් නෞකාව ගිනි ගැනීම හේතුවෙන් ධීවර ක්ෂේත්‍රයට දැඩි බලපෑම් එල්ල වුණා. මීගමුව ඇතුලු ප්‍රදේශ කිහිපයක් ධීවර කටයුතු සදහා තාවකාලිකව තහනම් කිරීමත් සමග ධීවර පවුල් බොහෝ සංඛ්‍යාවක් අපහසුතාවට පත්වුණා. එමෙන්ම මත්ස්‍ය අස්වනු අලෙවි කර ගැනීමට නොහැකි වීමෙන් ද ඔවුන් ගැටලු රැසකට මුහුණ පා සිටිනවා. මෙම තත්ත්වය හමුවේ ධීවර පවුල් සදහා රුපියල් පන්දහසේ දිමනාව ලබා දිමට රජය තීරණය කළා. ඒ අනුවයි එම කටයුතු මීගමුව ප්‍රාදේශිය ලේකම් කොට්ඨාසයෙන් අද ආරම්භ කෙරුණේ.       ", "URL": "https://www.itnnews.lk/2023/10/05/342790/", "Category": "දේශීය පුවත්", "Parent URL": null}