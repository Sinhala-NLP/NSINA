{"Source": "ITN news", "Timestamp": "அக்டோபர் 5, 2021 07:26", "Headline": "மீண்டும் ஆர்ப்பாட்டங்கள், பேரணிகள் முன்னெடுக்கப்பட்டால் மூன்றாவது கொரோனா அலை ஏற்படும் சாத்தியம் : சுகாதார துறை எச்சரிக்கை", "News Content": "நாடு மீள திறக்கப்பட்டுள்ள நிலையில் ஆர்ப்பாட்டங்களில் ஈடுபட்டால் மூன்றாவது கொரோனா அலை ஏற்படக்கூடிய அச்சுறுத்தல் காணப்படுவதாக சுகாதார சேவைகள் பணிப்பாளர் நாயகம் அசேல குணவர்தன தெரிவித்துள்ளார். கொரோனா வைரஸ் பரவல் ஓரளவு கட்டுப்படுத்தப்பட்டுள்ள நிலையில், மீண்டும் ஆர்ப்பாட்டங்களை முன்னெடுப்பது தொடர்பில் தொழிற்சங்கங்கள் சிந்திக்க வேண்டுமென சுகாதார தரப்பினர் வலியுறுத்தியுள்ளனர். கடந்த காலங்களில் அது தொடர்பான அறிவிப்புக்களை சுகாதார தரப்பினர் வெளியிட்டபோதும் அதனை பொருட்படுத்தாது, ஆர்ப்பாட்டங்கள், பேரணிகள் என்பன முன்னெடுக்கப்பட்டன. அதன் பிரதிபலனை எதிர்கொள்ள நேரிட்டதாகவும் சுகாதார தரப்பினர் சுட்டிக்காட்டியுள்ளனர். தொழிற்சங்க நடவடிக்கைகளுக்கு தாம் எதிர்ப்பு தெரிவிக்கவில்லையெனவும், இந்த சந்தர்ப்பத்தில் நாடு தொடர்பிலும், மக்கள் தொடர்பிலும் சிந்தித்து ஆர்ப்பாட்டங்களை தவிர்த்து செயற்படவேண்டுமென சுகாதார சேவைகள் பணிப்பாளர் நாயகம் அசேல குணவர்தன கோரிக்கை விடுத்துள்ளார். ", "URL": "https://www.itnnews.lk/2023/10/05/366906/", "Category": "Breaking News,தேசிய செய்திகள்", "Parent URL": null}