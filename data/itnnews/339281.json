{"Source": "ITN news", "Timestamp": "மே 26, 2021 13:55", "Headline": "சீரற்ற காலநிலையால் மக்களின் இயல்பு வாழ்க்கை பாதிப்பு", "News Content": "சீரற்ற காலநிலையால் நாட்டின் பல்வேறு பகுதிகளிலும் மக்களின் இயல்பு வாழ்க்கை பாதிக்கப்பட்டுள்ளது. திருகோணமலை திருக்கடவூர் மீன் பிடி துறைகமுகத்திலிருந்து கடலுக்கு சென்ற படகு ஒன்று காணாமல் போயுள்ளது. படகில் 3 மீனவர்கள் பயணித்த நிலையில் அவர்களின் நிலை தொடர்பில் அச்சம் ஏற்படப்டுள்ளுது. இந்நிலையில் மாயமான படகை தேடி 20 படகுகள் அப்பகுதிக்கு சென்றுள்ளதாக தெரியவந்துள்ளது. வவுனியா ஓலுமடு பகுதியில் பலத்த காற்றினால் பப்பாசி மரச்செய்கை அழிவடைந்துள்ளது. சுமார் 600க்கும் மேற்பட்ட ப்பாசி மரங்கள் பாதிக்கப்பட்ட நிலையில் பல இலட்சம் ரூபா நட்டம் ஏற்பட்டுள்ளதாக விவசாயிகள் கவலை வெளியிட்டுள்ளன. அம்பகமுவ பிரதேச செயலகத்திற்குட்பட்ட இரு வேறு பகுதிகளில் ஏற்பட்ட மண்சரிவால் ஆறு குடியிருப்புக்கள் சேதமாகியுள்ளன. வெளிஓயா கீழ் பிரிவில் மண்மேடுடன் கட்றபாறைகள் சரிந்து வீழ்ந்ததில் 3 வீடுகள் சேதமடைந்துள்ளன. அத்துடன் பொகவந்தலாவை பொலிஸ் பிரிவிற்குட்பட்ட லொய்நோன் தோட்ட பகுதியிலும் மண்மேடு சரிந்து வீழ்ந்ததில் 3 வீடுகள் பகுதியளவில் சேதமடைந்துள்ளன. ", "URL": "https://www.itnnews.lk/2023/10/05/339281/", "Category": "Breaking News,தேசிய செய்திகள்", "Parent URL": null}