{"Source": "ITN news", "Timestamp": "அக்டோபர் 27, 2022 14:31", "Headline": "சீனாவில் வாய்வழியாக உட்கொள்ளும் கொவிட் தடுப்பு மருந்து பயன்பாட்டுக்கு..", "News Content": "சீனாவில் வாய்வழியாக உட்கொள்ளும் கொவிட் தடுப்பு மருந்து பயன்பாட்டுக்கு வந்துள்ளது. இதுவரை காலமும் தடுப்பூசிகளே செலுத்தப்பட்டன. தற்போது வாய்வழியாக உட்கொள்ளும் தடுப்பு மருந்து அறிமுகம் செய்யப்பட்டுள்ளது. சீனாவில் இதுவரை 90 வீதமானோர் தடுப்பூசியின் இரண்டாவது டோஸை பெற்றுள்ளனர். 57 வீதமானோர் பூஸ்டர் டோஸை பெற்றுள்ளனர். கொவிட் பரவலை மேலும் கட்டுப்படுத்தும் நோக்கில் ஊசி இன்றி, வாய்வழியாக செலுத்தும் தடுப்பு மருந்தை சீனா அறிமுகம் செய்துள்ளது. ஏற்கனவே தடுப்பூசியின் இரு டோஸ்களை பெற்றுக்கொண்டவர்களுக்கு பூஸ்டர் டோஸாகவே வாய்வழி மருந்து வழங்கப்படுகிறது. இதுவே கொரோனாவுக்கு வாய்வழியாக வழங்கப்படும் உலகின் முதலாவது மருந்தாகவும் அமைந்துள்ளது. ", "URL": "https://www.itnnews.lk/2023/10/05/442719/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}