{"Source": "ITN news", "Timestamp": "ஜனவரி 28, 2022 12:30", "Headline": "கட்டாரில் இலங்கையர் ஒருவர் சுட்டுக்கொலை..", "News Content": "கட்டாரில் இலங்கையர் ஒருவர் கொலை செய்யப்பட்டுள்ளார். அல் வாபி பகுதியில் வீடமைப்பு தொகுதியில் பாதுகாப்பு அதிகாரியாக கடமையாற்றிய இலங்கையரே கொல்லப்பட்டுள்ளதாக தகவல்கள் தெரிவிக்கின்றன. கட்டார் பிரஜையான இளைஞர் ஒருவர் குறித்த வீட்டுத்தொகுதிக்குள் நுழைய முற்பட்டுள்ளார். அவர் புதிய அடையாள அட்டையை சமர்ப்பிக்காததால் இளைஞரை வீட்டுத்தொகுதிக்குள் நுழைய பாதுகாப்பு அதிகாரிகள் அனுமதிக்கவில்லை. இதனால் கோவமடைந்த இளைஞர் பாதுகாப்பு அதிகாரியை துப்பாக்கியால் சுட்டுள்ளார். சம்பவ இடத்திலேயே பாதுகாப்பு அதிகாரி உயிரிழந்துள்ளார். மற்றுமொரு பாதுகாப்பு அதிகாரி காயமடைந்த நிலையில், வைத்தியசாலையில் அனுமதிக்கப்பட்டுள்ளார். துப்பாக்கிச்சூட்டு நடத்தியதன் பின்னர் தப்பிச்சென்ற இளைஞர் கைது செய்யப்பட்டுள்ளதாக கட்டார் தகவல்கள் தெரிவிக்கின்றன. ", "URL": "https://www.itnnews.lk/2023/10/05/391875/", "Category": "Breaking News,தேசிய செய்திகள்", "Parent URL": null}