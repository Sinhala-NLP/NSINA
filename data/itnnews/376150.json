{"Source": "ITN news", "Timestamp": "නොවැම්බර් 15, 2021 11:45", "Headline": "හාලි ඇල ස්ප්‍රිංවැලි නගරයේ සංවර්ධන කටයුතු ඇරඹෙයි", "News Content": "දැයක් නගන සියක් නගර සංවර්ධන වැඩසටහන යටතේ හාලි ඇල ස්ප්‍රිංවැලි නගරයේ සංවර්ධන කටයුතු ආරම්භ කෙරුණා. ස්ප්‍රිංවැලි සංවර්ධන නගර ව්‍යාපෘතියේ පළමු අදියර යටතේ බස් නැවතුම්පොළක්, සනීපාරක්ෂක පහසුකම්, රථගාලක්, සූරිය බලශක්ති වීථි පහන් පද්ධතියක් ආදිය ඉදිකිරීමට නියමිතයි. ඊට වැය කෙරෙන මුදල රුපියල් මිලියන 17 යි දශම හතරයි හතක් පමණ වනවා. නාගරික සංවර්ධන අධිකාරියේ හාලි ඇල ප්‍රාදේශීය සභාවේ සහයෝගයෙන් මෙහි ඉදිකිරීම් සිදු කිරීමට නියමිතයි. මාස හතරක් තුළ ව්‍යාපෘතිය ඉදිකිරීමට නියමිතව තිබෙනවා. මෙම කටයුතු ආරම්භ කෙරුණේ පාර්ලිමේන්තු මන්ත්‍රී ඩිලාන් පෙරේරා මහතාගේ ප්‍රධානත්වයෙන්. හාලි ඇල ප්‍රාදේශීය සභාවේ සභාපති නිමල් සේනානායක මහතා ඇතුළු පිරිසක් මෙම අවස්ථාවට එක් වුණා.     ", "URL": "https://www.itnnews.lk/2023/10/05/376150/", "Category": "දේශීය පුවත්", "Parent URL": null}