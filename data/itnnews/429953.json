{"Source": "ITN news", "Timestamp": "අගෝස්තු 19, 2022 18:16", "Headline": "රුසියා – චීන ජනපතිවරුන් අතර හමුවක් බාලි නගරයේදී", "News Content": "චීන ජනාධිපති ෂී ජින්පින් සහ රුසියා ජනාධිපති ව්ලැද්මීර් පුටින් බාලි නුවර දී පැවැත්වෙන ජී 20 කණ්ඩායමේ සමුළුවේ දී හමු වීමට නියමිත බව විදෙස් මාධ්‍ය වාර්තා කරනවා. ජී 20 කණ්ඩායමේ සමුළුව ඉන්දුනීසියාවේ බාලි නුවර දී ලබන නොවැම්බර් මාසයේ දී පැවැත්වීමට නියමිතයි. මෙම සමුළුවට සහභාගී වන බව රුසියා සහ චීන ජනාධිපතිවරුන් තහවුරු කර ඇති බවයි ඉන්දුනීසියා රජය සඳහන් කළේ. රුසියාව යුක්රේනය ආක්‍රමණය කිරීමෙන් පසු චීන රුසියා නායකයන්ගේ සහභාගීත්වයෙන් මෙවැනි සමුළුවක් පැවැත්වෙන්නේ ප්‍රථම වරටයි. චීන ජනාධිපතිවරයා ද 2020 වසරේ ජනවාරි මාසයෙන් පසු විදෙස් රටක සංචාරය කරන පළමු අවස්ථාව මෙයයි. ", "URL": "https://www.itnnews.lk/2023/10/05/429953/", "Category": "ජාත්‍යන්තර පුවත්", "Parent URL": null}