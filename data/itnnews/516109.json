{"Source": "ITN news", "Timestamp": "සැප්තැම්බර් 15, 2023 13:41", "Headline": "සචිත්‍ර සේනානායක යළි රිමාන්ඩ්", "News Content": "හිටපු ක්‍රිකට් ක්‍රීඩක සචිත්‍ර සේනානායක ලබන 25 වනදා තෙක් තවදුරටත් රක්ෂිත බන්ධනාගාර ගත කෙරුණා. තරග පාවාදීමේ සිද්ධියක් සම්බන්ධයෙන් ඔහු සැකපිට අත්අඩංගුවට ගෙන අධිකරණයට ඉදිරිපත් කිරීමෙන් පසු පසුගියදා රක්ෂිත බන්ධනාගාර ගත කළා. සචිත්‍ර සේනානායක අද  (15) දිනයේ කොළඹ මහේස්ත්‍රාත් අධිකරණයට ඉදිරිපත් කළ අවස්ථාවේදී යළි රක්ෂිත බන්ධනාගාර ගත කර තිබෙන්නේ. විමර්ශන සිදුකරන ක්‍රීඩා දූෂණ විමර්ශන අංශය වෙනුවෙන් පෙනී සිටි නියෝජ්‍ය සොලිසිටර් ජෙනරාල් දිලිප පීරිස් මහතා අධිකරණය හමුවේ කරුණු දක්වමින් සැකකරු ව්‍යාජ පුද්ගලයෙකු විමර්ශන අංශවලට ඉදිරිපත් කර ඇති බව කියා සිටියා. අධිකරණ නියෝග මත සැකකරු කටහඬ පරික්ෂණයකට රස පරික්ෂක දෙපාර්තමේන්තුවට ඉදිරිපත් කළද එම දෙපාර්තමේන්තුවේ පරික්ෂණ උපකරණවල තිබූ ගැටලුකාරී තත්ත්වයක් හේතුවෙන් පරික්ෂණ සිදු කිරිමට නොහැකි වූ බවයි නියෝජ්‍ය සොලිසිටර් ජෙනරාල්වරයා ප්‍රකාශ කළේ. ", "URL": "https://www.itnnews.lk/2023/10/05/516109/", "Category": "Breaking News,දේශීය පුවත්", "Parent URL": null}