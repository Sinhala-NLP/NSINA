{"Source": "ITN news", "Timestamp": "පෙබරවාරි 17, 2022 12:19", "Headline": "උපයෝගීතාව එපා කිව්වත් ලයිට් කපන්නම වෙනවා – විදුලි ඉංජිනේරුවන්ගෙන් අනතුරු ඇඟවීමක්", "News Content": "විදුලි කප්පාදුවක් ඉදිරි දිනවලදී අවශ්‍ය නොවන බව මහජන උපයෝගීතා කොමිෂම ප්‍රකාශ කරනවා. ඒ සදහා අවශ්‍ය උපදෙස් විදුලිබල මණ්ඩලයට ලබා දී ඇති බවයි එහි සභාපති ජනක රත්නායක  පවසන්නේ. පසුගිය කාලය පුරාම විවිධ හේතු දක්වමින් විටින් විට විදුලිය කප්පාදු කිරීමට විදුලිබලමන්ඩලය පියවර ගත්තා.ඒ අතර වැඩබල සාමාන්‍යාධිකාරීවරයකු පත් කිරීමට විරෝධය පාමින් ද විදුලි ඉංනේරුවන් වෘත්තීය ක්‍රියාමාර්ගයකට අවතීර්ණ වෙමින් විදුලිය කප්පාදු කළා. මේ සියලු දේ තුළින් අපහසුතාවට පත් වුණේ පාරිභෝගික ජනතාවයි. ඉන්ධන පිලිබද විදුලිබල මණ්ඩලයට පවතින ගැටලු විසදීමට මුදල් අමාත්‍යවරයා ද අවශ්‍ය සහාය ලබා දුන්නා. බලශක්ති අමාත්‍යාංශය ද හැකි සෑම විටම ඉන්ධන ලබා දෙමින් අඛණ්ඩ විදුලි සැපයුමක් සහතික කිරීමට සියලු සහාය ලබා දුන්නා. එවැනි වටපිටාවක් තුළත් විවිධ හේතු දක්වමින් විදුලිබල මණ්ඩලය තැනින් තැන, වරින් වර විදුලි කප්පාදුව සිදු කළා.  ඉදිරි මාස දෙක හමාරක කාලය සීමාව තුළ විදුලි කප්පාදුවක් අවශ්‍ය නොවන බව මහජන උපයෝගීතා කොමිසම පවසද්දීත් විදුලි ඉංජිනේරුවන් පවසන්නේ එය ප්‍රායෝගික නොවන බවයි.     ", "URL": "https://www.itnnews.lk/2023/10/05/395600/", "Category": "Breaking News,දේශීය පුවත්", "Parent URL": null}