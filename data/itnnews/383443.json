{"Source": "ITN news", "Timestamp": "දෙසැම්බර් 18, 2021 16:34", "Headline": "බුද්ධංගල බුද්ධ ප්‍රතිමාව එළඹෙන වෙසක් පොහෝ දා මහජන වන්දනාවට නිරාවරණය කෙරේ", "News Content": "නැගෙනහිර පළාතේ අති පූජනීය විහාරස්ථානයක් වූ අම්පාර බුද්ධංගල ආරණ්‍ය සේනාසන පුදබිමෙහි ඉදිකෙරෙන සුවිශේෂි බුද්ධ ප්‍රතිමාව එළඹෙන වෙසක් පුන් පොහොය දිනයේදී නිරාවරණය කිරීමට සැළසුම් කර තිබෙනවා. යුද ගැටුම් පැවති වකවානුවේ බලපෑම් රැසක් එල්ල වූ බුද්ධංගල ආරණ්‍ය සේනාසන පුදබිම මෙරටින් බුදුරදුන්ගේ හා සැරියුත් මුගලන් මහරහතුන් වහන්සේලාගේ සර්වඥ ධාතූන් වහන්සේ හමුවූ ඓතිහාසික පුදබිම ලෙස සැළකෙනවා. ඉතා රමණීය ප්‍රදේශයක පිහිටි මෙම පුදබිමෙහි දිස්ත්‍රික්ක 5 කට දර්ශනය වන අයුරින් බුද්ධ ප්‍රතිමාවක් නිර්මාණය කරමින් පවතින්නේ සාමයේ සංකේතයක් ලෙසයි. එය එළඹෙන වෙසක් පුන් පොහොය දිනයේදී විවෘත කිරීමට සැළසුම් කර ඇති අතර එහි ඉදිකිරීම් සදහා සැදැහවතුන්ගේ දායකත්වය අපේක්ෂා කරන බවයි බුද්ධංගල  ආරණ්‍ය සේනාංසනාධිපති පූජ්‍ය දීඝවාපියේ සුසීම ස්වාමීන් වහන්සේ පවසන්නේ. ", "URL": "https://www.itnnews.lk/2023/10/05/383443/", "Category": "Breaking News,දේශීය පුවත්", "Parent URL": null}