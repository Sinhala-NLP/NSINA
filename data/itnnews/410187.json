{"Source": "ITN news", "Timestamp": "මැයි 7, 2022 15:47", "Headline": "ජර්මානු චාන්සලර්ට යුක්රේන ජනපතිගෙන් ඇරයුමක්", "News Content": "ජර්මානු චාන්සලර් ඔලස් ෂොල්ස් වෙත යුක්රේනයේ කියව් නුවර සංචාරයක නිරත වන ලෙස යුක්රේන ජනාධිපති වොලොදිමීර් සෙලෙන්ස්කි ඇරයුම් කර තිබෙනවා. ලබන සඳුදා මෙම සංචාරය සිදුකරන ලෙස යුක්රේන ජනාධිපතිවරයා ඉල්ලා ඇත්තේ. රුසියාව යුදවිරුවන්ගේ දිනය සඳුදා සිහිපත් කිරීමට විරෝධය පෑමක් ලෙස මෙම සංචාරය සිදුකළ යුතු බව යුක්රේන ජනාධිපතිවරයා පවසා තිබෙනවා. දෙවන ලෝක යුද්ධයේදි මිය ගිය රුසියා සෙබලුන් සිහිපත් කිරිමේ අරමුණිනුයි යුදවිරුවන්ගේ දිනය සමරනු ලබන්නේ. යුක්රේනයේ මරියපෝල් ඇතුළු නැගෙනහිර ප්‍රදේශවල බලය සම්පුර්ණයෙන් අල්ලා ගනිමින් යුද විරුවන්ගේ දිනය සැමරීමට ද පුටින් පාලනය සුදානමින් සිටියා.   ", "URL": "https://www.itnnews.lk/2023/10/05/410187/", "Category": "ජාත්‍යන්තර පුවත්", "Parent URL": null}