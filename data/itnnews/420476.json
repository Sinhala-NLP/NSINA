{"Source": "ITN news", "Timestamp": "ஜூலை 1, 2022 13:24", "Headline": "அமைச்சர் பந்துலவிற்கு பாராளுமன்ற உறுப்பினர் அங்கஜன் ராமநாதன் கடிதம்..", "News Content": "அத்தியாவசிய உணவுப்பொருட்களின் விநியோகம் தொடர்பில் அமைச்சர் பந்துல குணவர்தனவிற்கு பாராளுமன்ற உறுப்பினர் அங்கஜன் ராமநாதன் கடிதம் எழுதியுள்ளார். யாழ்ப்பாணத்திற்கும் கொழும்பிற்கும் இடையில் அத்தியாவசிய உணவு மற்றும் மருந்து விநியோகத்திற்கு மாற்று வழிகளை ஏற்பாடு செய்து தருமாறு அவர் கோரிக்கை விடுத்துள்ளார். எரிபொருள் தட்டுப்பாடு காரணமாக யாழ் வர்த்தகர்கள் தமது லொறிகளை பயன்படுத்த முடியாதுள்ளனர். இதனால் யாழ் மாவட்டத்தில் அத்தியாவசிய பொருட்களுக்கு தட்டுப்பாடு ஏற்பட்டுள்ளது. அவற்றை பெற்றுக்கொள்வதில் பொதுமக்கள் சிரமங்களை எதிர்நோக்கியுள்ளனர். இவ்வாறான சூழலில் ரயில்கள் மூலம் அத்தியாவசியப் பொருட்களை எடுத்துவர முடியும். அதற்கான கட்டணத்தை செலுத்தவும் வர்த்தகர்கள் தயாராகவுள்ளனர். இதனால் அவசர தேவையை கருத்திற்கொண்டு இதற்கான ஏற்பாடுகளை செய்து தருமாறு பாராளுமன்ற உறுப்பினர் அங்கஜன் ராமநாதன், அமைச்சர் பந்துல குணவர்தனவிடம் கோரிக்கை விடுத்துள்ளார். ", "URL": "https://www.itnnews.lk/2023/10/05/420476/", "Category": "Breaking News,தேசிய செய்திகள்", "Parent URL": null}