{"Source": "ITN news", "Timestamp": "ඔක්තෝබර් 30, 2022 09:11", "Headline": "කූඨ ලේඛණ සකස් කළ මුද්‍රණාල දෙකක් වටලයි – සැකකරුවන් දෙදෙනෙකු අත්අඩංගුවට", "News Content": "කූඨ ලේඛණ සකස් කළ මුද්‍රණාල දෙකක් වටලා සැකකරුවන් දෙදෙනෙකු අත්අඩංගුවට ගැනීමට පානදුර වලාන දූෂණ මර්දන ඒකකය සමත් වුණා. බොරැල්ල පොලිසමේ වෝඩ් පෙදෙස ප්‍රදේශයේ මුද්‍රණාල දෙකක් පවත්වාගෙන යමින් කූඨ ලේඛණ සකස් කර අලෙවි කරන බවට පොලීසිය තොරතුරු ලැබී තිබුණා. ඒ අනුව පානදුර වලාන මධ්‍යම දූෂණ මර්දන ඒකකයේ නිලධාරීන් මෙම ස්ථාන වටලනු ලැබුවා. ව්‍යාජ ලෙස සැකසූ උප්පැන්න සහතික, ග්‍රාම සේවා සහතික, විවෘත විශ්වවිද්‍යාල සහතික, ශිෂ්‍ය කාර්ය දර්ශක , සාමාන්‍ය පෙලස හා උසස්පෙල ලේඛණ මෙහිදී සොයා ගැනුනා.එමෙන්ම ව්‍යාජ රබර් මුද්‍රා 73ක් හා රියදුරු බලපත්‍ර දෙකක් හා පරිගණක 4 ක් ද පොලිස් භාරයට ගෙන තිබෙනවා. අත්අඩංගුවට ගත් සැකකරුවන් දෙදෙනා කොළඹ 7 ප්‍රදේශයේ පදිංචිකරුවන් වන අතර ඔවුන්ට එරෙහිව අධිකරණ ක්‍රියාමාර්ග ගැනීමටයි පොලීසිය පියවර ගෙන ඇත්තේ.       ", "URL": "https://www.itnnews.lk/2023/10/05/443152/", "Category": "Breaking News,දේශීය පුවත්", "Parent URL": null}