{"Source": "ITN news", "Timestamp": "අප්‍රේල් 26, 2023 15:29", "Headline": "ජංගම දුරකතනයක් පුපුරායයි – කුඩා දරුවෙකු ජීවිතක්ෂයට", "News Content": "ජංගම දුරකතනයක් පුපුරායාම හේතුවෙන් ඉන්දියාවේ කුඩා දරුවෙකු ජීවිතක්ෂයට පත්ව තිබෙනවා. ඉන්දියාවේ තිරුවිල්වාමල ප්‍රදේශයේ වාසය කළ 8 හැවිරිදි ගැහැණු දරුවෙකු අත තිබූ ජංගම දුරකතනයක් පුපුරායාම හේතුවෙනුයි මෙම මරණය සිදුව ඇත්තේ. ඊයේ රාත්‍රීයේ මෙය සිදුව ඇති අතර පිපිරීම සිදුවන අවස්ථාවේ එම ගැහැණු දරුවා හා ඇයගේ මිත්තනිය පමණක් නිවසේ සිට ඇති බව පොලීසිය සඳහන් කරනවා. සිද්ධියත් සමග කුඩා දරුවන් ජංගම දුරකතන භාවිත කිරීම සම්බන්ධයෙන් දෙමව්පියන් අතර දැඩි අවදානයක් යොමු කිරීමේ අවශ්‍යතාව සම්බන්ධයෙන් විශ්ලේෂකයින් අවධාරණය කරනවා. වීඩියෝ ක්‍රීඩාවල නිරතවීම සහ කාටුන් නැරඹීම සදහා කුඩා දරුවන්ට ජංගම දුරකතන ලබාදීමේ දී හා දුරකතනය ආරෝපණය කිරීමට යොදා ඇති අවස්ථාවේදී එය භාවිත කිරීම සම්බන්ධයෙන් වැඩි අවධානයක් යොමුකිරීම අත්‍යවශ්‍ය බවයි ඔවුන් පෙන්වා දෙන්නේ. ", "URL": "https://www.itnnews.lk/2023/10/05/478368/", "Category": "ජාත්‍යන්තර පුවත්", "Parent URL": null}