{"Source": "ITN news", "Timestamp": "பிப்ரவரி 2, 2023 12:39", "Headline": "மூவாயிரம் பேருக்கு புகையிரத சேவையில் நிரந்தர நியமனம்..", "News Content": "புகையிரத சேவையை வினைத்திறன் மிக்கதாக மாற்ற நடவடிக்கை எடுக்கப்பட்டுள்ளதாக அமைச்சர் பந்துல குணவர்தன தெரிவித்துள்ளார். இதற்காக மூவாயிரம் பேருக்கு புகையிரத சேவையில் நிரந்தர நியமனம் வழங்கப்படவுள்ளதாக அமைச்சர் தெரிவித்தார். வெயாங்கொடையிலிருந்து பாணந்துறை வரை மின்சார ரயில் வேலைத்திட்டம் இவ்வருடம் ஆரம்பிக்கப்படுமெனவும், அவர் தெரிவித்தார். புகையிரத சேவைக்கு வெளியிலிருந்து புதிதாக ஊழியர்கள் இணைத்துக்கொள்ளப்பட மாட்டார்கள். ஏற்கனவே பிரதேச செயலகங்களின் கீழ் பணியாற்றும் பல்சேவை படையணியை சேர்ந்தவர்கள் புகையிரத திணைக்களத்திற்கு உள்வாங்கப்படுவர். அவர்கள் பிரதேச செயலாளர் ஊடாக புகையிரத திணைக்கள பணிக்கு விண்ணப்பிக்க வேண்டும். அவர் புகையிரத தொழிலாளராக இணைத்துக்கொள்ளப்படுவார். அவருக்கு நிரந்தர நியமனம் வழங்கப்படுவதுடன், பதவியுயர்வு பெற்றுக்கொள்வதற்கான சந்தர்ப்பமும் வழங்கப்படுமென அமைச்சர் பந்துல குணவர்தன தெரிவித்தார். ", "URL": "https://www.itnnews.lk/2023/10/05/458760/", "Category": "Breaking News,தேசிய செய்திகள்", "Parent URL": null}