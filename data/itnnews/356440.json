{"Source": "ITN news", "Timestamp": "අගෝස්තු 16, 2021 09:47", "Headline": "අවශ්‍යතාවක් මතුවුවහොත්,කාබුල් නුවර සිටින ශ්‍රී ලාංකිකයන්ට ආරක්ෂිතව පිටවීමට අවස්ථාව සළසා තිබේ", "News Content": "අවශ්‍යතාවක් මතුවුවහොත්, ඇෆ්ගනිස්ථානයේ කාබුල් නුවර සිටින ශ්‍රී ලාංකිකයන්ට ආරක්ෂිතව පිටවීම සඳහා අවස්ථාව සළසා ඇතැයි, සභානායක, විදේශ කටයුතු අමාත්‍ය දිනේෂ් ගුණවර්ධන මහතා පවසයි. මේ වනවිට කාබුල් නුවර ශ්‍රී ලාංකිකයන් 50කට අධික සංඛ්‍යාවක් සිටින බවත් ඔහු සඳහන් කරයි. අෆ්ගනිස්ථානයේ කාබුල් නුවර සිටින ශ්‍රී ලංකා තානාපති කාර්‍යාලය ඇතුළු සියලු රටවල තානාපති කාර්යාල නිලධාරීන්ට, එක්සත් ජාතීන්ගේ සංවිධානයේ සම්බන්ධීකරණය මත, ආරක්ෂිතව එරටින් පිටවීම සඳහා, කටයුතු සූදානම් කර ඇති බවද අමාත්‍යවරයා ප්‍රකාශ කරයි. ", "URL": "https://www.itnnews.lk/2023/10/05/356440/", "Category": "දේශීය පුවත්", "Parent URL": null}