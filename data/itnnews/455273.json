{"Source": "ITN news", "Timestamp": "ஜனவரி 12, 2023 10:27", "Headline": "இந்தியாவிலிருந்து இறக்குமதி செய்யப்பட்ட பெருமளவு கேரள கஞ்சா மீட்பு", "News Content": "இந்தியாவிலிருந்து இறக்குமதி செய்யப்பட்ட பெருமளவு கேரள கஞ்சா விசேட அதிரடிப்படையினரால் கைப்பற்றப்பட்டுள்ளது. தனமல்வில திஸ்ஸபார பகுதியில் கஞ்சா போதைப்பொருள் வர்த்தகம் இடம்பெறுவதாக விசேட அதிரடிப்படையினருக்கு இரகசிய தகவல் கிடைத்தது. குறித்த பகுதியை சுற்றிவளைத்த விசேட அதிரடிப்படையினர் இந்தியாவிலிருந்து இறக்குமதி செய்யப்பட்டிருந்த 38 கிலோ கேரள கஞ்சாவை கைப்பற்றினர். அதன் பெறுமதி 33 இலட்சம் ரூபாவென மதிப்பிடப்பட்டுள்ளது. சம்பவம் தொடர்பில் நபரொருவர் கைதுசெய்யப்பட்டுள்ளார். அவர் மேலதிக விசாரணைகளுக்காக தனமல்வில பொலிஸாரிடம் கையளிக்கப்பட்டுள்ளார். ", "URL": "https://www.itnnews.lk/2023/10/05/455273/", "Category": "Breaking News,தேசிய செய்திகள்", "Parent URL": null}