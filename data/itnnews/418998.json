{"Source": "ITN news", "Timestamp": "ஜூன் 24, 2022 18:38", "Headline": "இந்திய மக்களால் நன்கொடையாக வழங்கப்பட்ட பொருட்கள் இலங்கைக்கு கையளிப்பு..", "News Content": "மனிதாபிமான உதவியாக இந்திய மக்களால் நன்கொடையாக வழங்கப்பட்ட அத்தியாவசிய உணவு மற்றும் மருந்துப் பொருட்கள் அடங்கிய பொதிகள் இன்று கொழும்பு துறைமுகத்தில் வைத்து கையளிக்கப்பட்டது. இந்தியாவிலிருந்து 3 பில்லியன் ரூபா மனிதாபிமான உதவி இன்று காலை கொழும்பு துறைமுகத்தை வந்தடைந்தது. அதற்கு முன்பு கிடைத்த அத்தியாவசிய உணவுப் பொருட்களின் கையிருப்பின் இரண்டாம் பாகம் அது. இன்று பெறப்பட்ட பொருட்களில் 14,931 மெற்றிக் தொன் அரிசி உள்ளடங்கும். அதில் 250 மெட்ரிக் டன் பால் பவுடர் மற்றும் 38 மெட்ரிக் டன் மருந்துகள் உள்ளிட்ட மருத்துவ உபகரணங்கள் இருந்தன. இலங்கைக்கான இந்திய உயர்ஸ்தானிகர் கோபால் பாக்லே இந்த உதவியை அமைச்சர்களான நளின் பெர்னாண்டோ மற்றும் கெஹலிய ரம்புக்வெல்லவிடம் கையளித்தார். இந்நிகழ்வில் மக்கள் பிரதிநிதிகளான எம்.ஏ.சுமந்திரன், வி.இராதாகிருஷ்ணன், எம்.உதயகுமார், அங்கஜன் இராமநாதன், செந்தில் தொண்டமான் ஆகியோரும் கலந்துகொண்டனர். இந்த உதவி பொருட்கள் எதிர்காலத்தில் பொதுமக்களுக்கு விநியோகிக்கப்படும். ", "URL": "https://www.itnnews.lk/2023/10/05/418998/", "Category": "Breaking News,தேசிய செய்திகள்", "Parent URL": null}