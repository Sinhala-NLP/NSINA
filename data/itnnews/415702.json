{"Source": "ITN news", "Timestamp": "ජූනි 7, 2022 18:44", "Headline": "බෝට්ටුවෙන් ඕස්ට්‍රේලියාවට පනින්ද හැදූ 12 ක් අත්අඩංගුවට", "News Content": "බෝට්ටුවකින් ඕස්ට්‍රේලියාවට පලායාමට සූදානමින් සිටි පුද්ගලයින් 15 දෙනෙකු හලාවත මාරවිල ප්‍රදේශයේ දී අත්අඩංගුවට ගෙන තිබෙනවා. මුහුදු මාර්ග ඔස්සේ ඕස්ට්‍රේලියාවට පලායාම සදහා මාරවිල දෙමටපිටිය ප්‍රදේශයේ රිදී සිටියදී මෙම පිරිස අත්අඩංගුවට ගනුලැබුවේ නාවික හමුදාව හා මාරවිල පොලීසියේ බුද්ධි අංශ නිලදාරීන් කළ වැටලීමකදීයි. අත්අඩංගුවට ගත් පිරිස අතර වයස අවුරුදු 9 ක පිරිමි දරුවෙකු ද වනවා. සැකකරුවන් යාපනය,  මුලතිව්,  ත්‍රිකුණාමලය හා කටුනේරිය ප්‍රදේශවල පදිංචිකරුවන් වන අතර ගමන සැළසුම්කර තිබුණේ කටුනේරිය ප්‍රදේශයේ පදිංචිකරුවෙකු බවයි පොලීසිය සදහන් කරන්නේ. මෙම පිරිස පැමිණි බවට සැකකෙරෙන වාහන දෙකක්ද පොලිස් භාරයට ගෙන ඇති අතර සැකකරුවන් සම්බන්ධයෙන් වැඩිදුර පරීක්ෂණ ක්‍රියාත්මකයි.             ", "URL": "https://www.itnnews.lk/2023/10/05/415702/", "Category": "දේශීය පුවත්", "Parent URL": null}