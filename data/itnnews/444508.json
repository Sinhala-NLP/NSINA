{"Source": "ITN news", "Timestamp": "නොවැම්බර් 6, 2022 19:09", "Headline": "දෙණියාය – රක්වාන මාර්ගයේ සංවර්ධන කටයුතු ඇරඹෙයි", "News Content": "මෙතෙක් කිසිදු සංවර්ධනයක් සිදු නොවූ මෙරට ඒ ශ්‍රේණියේ මාර්ගය වන දෙණියාය රක්වාන මාර්ගයේ සංවර්ධන කටයුතු අද ආරම්භ කෙරුණා. මාතර හා රක්වාන ප්‍රදේශ යා කෙරෙන කිලෝමීටර් 143 ක් දිගින් යුතු මෙම මාර්ගය මොරවක දෙණියාය සූරිය කන්ද රක්වාන වැනි ප්‍රධාන නගර කිහිපයක් ඔස්සේ ගමන් කරනවා. ඒ ශ්‍රේණියේ මාර්ගු තුනක් හා බී ශ්‍රේණියේ මාර්ග 10  ක් මෙමගින් එකිනෙක සම්බන්ධ කෙරෙනවා. මෙය ප්‍රධාන මාර්ගයක් වුවද දෙණියාය සිට රක්වාන දක්වා මෙතෙක් කිසිදු සංවර්ධනයක් සිදුව තිබුණේ නැහැ. තේ කර්මාන්තය ඇතුළු,  කෘෂිකර්මාන්තය සදහා වැඩි ප්‍රමුඛතාවක් ඇති මෙම ප්‍රදේශවල නිෂ්පාදන ප්‍රවාහනයට මෙන්ම දෙස් විදෙස් සංචාරක ආකර්ෂණ වෙනුවෙන් ද මාර්ගය  සංවර්ධනය වැදගත් වෙනු ඇති. මාර්ගයේ ගාල්ලේ සිට දෙනියාය දක්වා සහ රක්වාන සිට මාදම්පේ දක්වා කොටස මංතීරු දෙකක් සහිතව සංවර්ධනය කෙරුණා. දෙණියාය සිට රක්වාන දක්වා කොටසෙහි සූරිය කන්ද සිට රක්වාද දක්වා මාර්ගය කඩිනමින් සංවර්ධනය කිරීමට නියමිතයි.           ", "URL": "https://www.itnnews.lk/2023/10/05/444508/", "Category": "දේශීය පුවත්", "Parent URL": null}