{"Source": "ITN news", "Timestamp": "සැප්තැම්බර් 6, 2022 09:47", "Headline": "ඩොලර් ගෙවීම්වලට නාගරික සංවර්ධන අධිකාරියේ නිවාස සඳහා වට්ටමක්", "News Content": "ඩොලර් වලින් ශ්‍රී ලංකාවේ නිවාස මිලදී ගන්නා විදේශයන්හි වෙසෙන ශ්‍රී ලාංකිකයින් සහ විදේශගත ශ්‍රමිකයින් සඳහා වට්ටමක් ලබාදීමට නාගරික සංවර්ධන අධිකාරිය (UDA) තීරණය කර තිබෙනවා. විදේශයන්හි වෙසෙන ශ්‍රී ලාංකිකයින් සහ නිවාස මිලදී ගැනීම සඳහා ඩොලර් භාවිතා කරන ශ්‍රී ලාංකික විදේශගත ශ්‍රමිකයින් සඳහා 10% ක වට්ටමක් UDA මණ්ඩලය විසින් අනුමත කර තිබේ. එමගින්, නාගරික සංවර්ධන අධිකාරිය විසින් මධ්‍යම ආදායම්ලාභී පවුල් සඳහා ඉදිකරන ලද දේපලවල නිවාස මිලදී ගැනීමට ඔවුන් සුදුසුකම් ලබයි. ශ්‍රී ලංකාවේ විදේශ විනිමය අර්බුදයට පිළියම් යෙදීමේ තවත් පියවරක් ලෙස නාගරික සංවර්ධන අධිකාරිය මෙම පියවර ගෙන ඇත. මධ්‍යම ආදායම්ලාභී පවුල් සඳහා නාගරික සංවර්ධන අධිකාරිය විසින් බොරැල්ල සහ අංගොඩ ඉදිකරන ලද මහල් නිවාස සංකීර්ණ දෙකෙහි පිළිවෙලින් නිවාස 608 සහ 500 බැගින් සමන්විත වේ. ", "URL": "https://www.itnnews.lk/2023/10/05/433249/", "Category": "දේශීය පුවත්", "Parent URL": null}