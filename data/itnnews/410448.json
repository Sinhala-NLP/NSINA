{"Source": "ITN news", "Timestamp": "மே 9, 2022 11:36", "Headline": "எரிவாயுவை கொள்வனவு செய்வதற்கு வரிசையில் காத்திருக்க வேண்டாம் : லிட்ரோ நிறுவனம்", "News Content": "வீட்டு பாவனைக்கான லாப் கேஸை பெற்றுக்கொள்ள வரிசைகளில் காத்திருக்க வேண்மாமென லிட்ரோ நிறுவனம் பாவனையாளர்களிடம் கோரிக்கை விடுத்துள்ளது. வைத்தியசாi உள்ளிட்ட அத்தியாவசிய சேவைகளுக்கு மாத்திரமே தற்போது எரிவாயு விநியோகிக்கப்படுவதாக லிட்ரோ நிறுவனம் அறிவித்துள்ளது. எவ்வாறெனினும் எதிர்வரும் 15ம் திகதியின் பின்னர் வீட்டு பாவனைக்கான எரிவாயு சிலிண்டரை விநியோகிக்க முடியுமென நிறுவனம் சுட்டிக்காட்டியுள்ளது. இதேவேளை எரிவாயுவை வழங்குமாறு கோரி பேலியகொடை நுகே சந்திக்கு அருகில் முன்னெடுக்கப்பட்டுள்ள ஆர்பாட்டத்தால் நீர்கொழும்பு, கொழும்பு பிரதான வீதியின் குறித்த பகுதி முழுமையாக இடைமறிக்கப்பட்டுள்ளதாக எமது செய்தியாளர்கள் தெரிவித்தனர். தெமட்டகொட பகுதியிலும் எரிவாயு சிலிண்டர்களை கோரி நேற்று இரவு ஆர்ப்பாட்டம் நடத்தப்பட்டது. அதன் காரணமாக பேஸ்லைன் வீதி முழுமையாக தடைப்பட்டிருந்தமை குறிப்பிடத்தக்கது. ", "URL": "https://www.itnnews.lk/2023/10/05/410448/", "Category": "Breaking News,அண்மைய செய்திகள்,முதன்மை செய்தி", "Parent URL": null}