{"Source": "ITN news", "Timestamp": "සැප්තැම්බර් 13, 2022 17:05", "Headline": "සනත් නිශාන්තට සිතාසි නිකුත් කරන්නේද නැද්ද තීරණය ලබන 29 වනදා", "News Content": "රාජ්‍ය අමාත්‍ය සනත් නිශාන්ත මහතාට එරෙහිව ගොණු කර ඇති පෙත්සම් සම්බන්ධයෙන් අධිකරණයේ පෙනී සිට කරුණු දක්වන ලෙස දන්වා සිතාසි නිකුත් කරන්නේද නැද්ද යන නියෝගය ලබන 29 වනදා ප්‍රකාශයට පත් කරන බව අභියාචනාධිකරණය දැනුම් දුන්නා. අධිකරණයට අපහාස කළේ යැයි චෝදනා කරමින් රාජ්‍ය අමාත්‍ය සනත් නිශාන්ත මහතාට එරෙහිව නීතිඥ ප්‍රියලාල් සිරිසේන හා නීතිඥ විජිත කුමාර යන මහත්වරුන් මෙම පෙත්සම් ගොණු කර තිබෙනවා. අ‌ගෝස්තු 23 වනදා පැවති මාධ්‍ය හමුවකදී සනත් නිශාන්ත මහතා අධිකරණයට අපහාසයක් වන අයුරින් ප්‍රකාශයක් කළ බවටයි පෙත්සම්කරුවන් චෝදනා කර ඇත්තේ. එමෙන්ම සනත් නිශාන්ත මහතාට විදේශ ගමන් තහනමක් පනවන ලෙස අදාළ පෙත්සම් මගින් ඉල්ලීම් කර තිබෙනවා. මේ අතර අග්‍රාමාත්‍ය කාර්යාලයට අයුතු ඇතුළුවීමක් සිදු කිරීමේ චෝදනාව මත කොළඹ අපරාධ කොට්ඨාසය අත්අඩංගුවට ගෙන අධිකරණයට ඉදිරිපත් කළ රාගම පදිංචි අඹුසැමි යුවලක් ඇප මත මුදා හරින ලෙස අධිකරණය නියෝග කළා. ඒ සැකකරුවන්කොටුව මහේස්ත්‍රාත් තිළිණ ගමගේ මහතා හමුවට ඉදිරිපත් කළ අවස්ථාවේදීයී.   ", "URL": "https://www.itnnews.lk/2023/10/05/434744/", "Category": "Breaking News,දේශීය පුවත්", "Parent URL": null}