{"Source": "ITN news", "Timestamp": "අප්‍රේල් 15, 2021 12:08", "Headline": "අවුරුද්දට ගමේ ගිය අයට කොළඹ එන්න හෙට සිට විශේෂ ප්‍රවාහන සේවා", "News Content": "අලුත් අවුරුද්ද වෙනුවෙන් ගම්බිම් බලාගිය ජනතාවට ආපහු කොළඹට පැමිණීම සඳහා හෙට සිට විශේෂ ප්‍රවාහන සේවා ක්‍රියාත්මක කර තිබෙනවා. අලුත් අවුරුද්ද වෙනුවෙන් ගම්බිම් බලාගොස් සිටින ජනතාවට යළි කොළඹ සහ තදාසන්න ප්‍රදේශවලට පැමිණීම සඳහා විශේෂ බස් සේවා හෙට සිට ලබන 20 වනදා දක්වා ක්‍රියාත්මක බව ලංකා ගමනාගමන මණ්ඩලය පවසනවා. අතිරේක බස් රථ 200 ක් ධාවනයට එක් කිරීමටයි කටයුතු යොදා ඇත්තේ. කොළඹ මධ්‍යම බස් නැවතුම්පලේ සිට මෙන්ම පිටපළාත්වල සිට මෙම බස් සේවා ආරම්භ කෙරෙනු ඇති. පෞද්ගලික බස් රථ සේවාද  ක්‍රියාත්මක කිරීමටයි පියවර ගෙන තිබෙන්නේ.       ", "URL": "https://www.itnnews.lk/2023/10/05/331634/", "Category": "Breaking News,දේශීය පුවත්", "Parent URL": null}