{"Source": "ITN news", "Timestamp": "ජූනි 15, 2022 11:05", "Headline": "ප්‍රචණ්ඩ ක්‍රියාවලට අදාළව තවත් සැකකරුවන් 10 දෙනෙකු අත්අඩංගුවට", "News Content": "පසුගිය මැයි 9 වනදා දිවයින පුරා සිදුවූ ප්‍රචණ්ඩ ක්‍රියාවලට අදාළව තවත් සැකකරුවන් 10 දෙනෙකු පසුගිය පැය 24 තුළ අත්අඩංගුවට ගෙන තිබෙනවා. එම ප්‍රචණ්ඩ ක්‍රියා සම්බන්ධයෙන් මේ වනවිට අත්අඩංගුවටගෙන ඇති මුලු සංඛ්‍යාව 2784ක් බවයි පොලීසිය පවසන්නේ. මැයි 9 වනදා ප්‍රචණ්ඩකාරී ක්‍රියාවන්ට අදාළව සැකකරුවන් අත්අඩංගුවට ගැනීම් දිනපතා සිදුකෙරෙන බව පොලීසිය පවසනවා. පසුගිය පැය 24 තුළ දස දෙනෙකු අත්අඩංගුවට ගැණුනා. ඊයේ දිනයේදී 4 දෙනෙකුට ඇප ලබාදී තිබෙනවා. තවත් 10 දෙනෙකු රක්ෂිත බන්ධනාගාර ගතකර තිබෙනවා. දැනට වාර්තාවී ඇති මුලු සිදුවීම් සංඛ්‍යාව 857 ක්. අත්අඩංගුවට ගත් 2,784 දෙනාගෙන් 1,096 දෙනෙකු රක්ෂිත බන්ධනාගාර ගතකර තිබෙනවා.       ", "URL": "https://www.itnnews.lk/2023/10/05/417041/", "Category": "Breaking News,දේශීය පුවත්", "Parent URL": null}