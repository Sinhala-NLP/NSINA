{"Source": "ITN news", "Timestamp": "අගෝස්තු 8, 2022 21:25", "Headline": "මැතිවරණ කොමිසම සහ සියළු දේශපාලන පක්ෂ අතර පොදු එකඟතාවක්", "News Content": "පාර්ලිමේන්තුව නියෝජනය කරන දේශපාලන පක්ෂ ලේකම්වරුන්ගේ සහභාගීත්වයෙන් මැතිවරණ කොමිෂන් සභාවේදී සාකච්ඡාවක් පැවැත්වුණා. මැතිවරණ සහ ඡන්ද විමසීම් ව්‍යූහයේ හා නීති රිතිවල ප්‍රතිසංස්කරණ හදුනාගැනීමට මෙන්ම අවශ්‍ය සංශෝධන ඉදිරිපත් කිරීම සදහා වූ පාර්ලිමේන්තු විශේෂ කාරක සභාව ලබාදී ඇති නිර්දේශවලින් බහුතරයක් ක්‍රියාත්මක කිරීමට සියලු පක්ෂ මෙහිදී පොදු එකඟතාවකට පැමිණියා. මැතිවරණ වියදම් පාලනය කිරීම පූර්ව ඡන්දය ප්‍රකාශ කිරීමට අවස්ථාව සැලසීම හා ඡන්ද විමසීම් දිනයේ විශේෂ ඡන්ද මධ්‍යස්තාන පිහිටුවීම,  මහජන නියෝජිත ආයතනවල තරුණ කාන්තා නියෝජනය ශක්තිමත් කිරීම,  ඡන්ද විමසීම් කාලසීමාවේ සියලුම මාධ්‍ය සදහා මාධ්‍ය උපමාන බලාත්මක කිරීම ඇතුළු යෝජනා කිහිපයක් ක්‍රියාත්මක කිරීමට ද මෙහිදී එකඟතාව පළවී තිබෙනවා.            ", "URL": "https://www.itnnews.lk/2023/10/05/427828/", "Category": "දේශීය පුවත්", "Parent URL": null}