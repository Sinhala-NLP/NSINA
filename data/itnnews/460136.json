{"Source": "ITN news", "Timestamp": "පෙබරවාරි 10, 2023 11:46", "Headline": "සුමති සම්මාන උළෙලේදී රූපවාහිනී මහගෙදරට සම්මාන රැසක්", "News Content": "සුමති සම්මාන උළෙලේදී වැඩිම සම්මාන සංඛ්‍යාවක් හිමිකරගනිමින් රූපවාහිනී මහගෙදර ITN නාලිකාව සම්මානනීය නාලිකාව බවට පත් වුණා. 2020 සහ 2021 යන වසර දෙක සදහාම සම්මානනීය නාලිකාව ලෙස සම්මාන ලැබුවේ ස්වාධීන රූපවාහිනී සේවයයි. 2020 සහ 2021 වසරවල හොදම ටෙලිනාට්‍ය සදහා වන සම්මාන මෙන්ම හොදම ටෙලිනාට්‍ය නළුවා සහ නිලිය සම්මාන ද ස්වාධීන රූපවාහිනියෙන් විකාශය වූ ටෙලිනාට්‍ය වෙනුවෙන් හිමිවීම විශේෂත්වයක්. පුංචි තිරයේ මහා කලා මංගල්‍යය සුමති සම්මාන උළෙල බත්තරමුල්ල ‍වෝටර්ස් ඒජ් හෝටල් පරීශ්‍රයේදී  ඊයේ පැවැත්වුණා. ඒ ශ්‍රී ලංකාවේ කොරියා තානාපති සන්තුෂ් වුන් ජින් ජියෝන්ග් මහතාගේ ප්‍රධානත්වයෙන්. සුමති සම්මාන නිර්මාතෘ තිලංග සුමතිපාල මහතා සහ කලාකරුවන් ඇතුළු ආරාධිතයන් රැසක් ඊට එක්ව සිටියා. රට තුළ උද්ගතව තිබු ගැටලු හේතුවෙන් 2020 සහ 2021 වසර වලදී සුමති සම්මාන උළෙල නොපැවැත්වුනු අතර එම වසර දෙකටම අදාළව නිර්මාණවලට දායක වු ශිල්පීන් ඇගයීම මෙහිදී සිදු වුණා. 2020 හොදම රූපවාහීනී ක්‍රීඩා වැඩසටහන ලෙස සම්මාන ලැබුවේ අයිටීඑන් ස්පෝර්ට්ස් වර්ල්ඩ් වැඩසයටහනේ නිෂ්පාදක පසුගියදා අප අතරින් වියෝ වූ කපිල ලියනගේයි. ඔහු වෙනුවෙන් ඔහුගේ පුත්‍රයා සම්මානය ලබා ගත්තා. 2021 හොදම රූපවාහිනී වාර්තා වැඩසටහන වෙනුවෙන් මංජුල ඇතුගල සම්මාන ලැබුවා. ඒ එඩ්වින් ආරියදාස මහතා පිළිබද සැකසූ ජනමාධ්‍ය පොකුරේ සුපිපි සියපත වැඩසටහන වෙනුවෙනුයි. 2021 හොදම රූපවාහිනී සගරාමය වැඩසටහන ලෙස සම්මාන ලැබූවේ චන්දිමා ප්‍රේමරත්න නිෂ්පාදනය කළ කලා මංජරී වැඩසටහනයි. ජීවිතයේ  එක් වරක් පමණක් පිදෙන යූ.ඩබ්ලිව් සුමතිපාල අනුස්මරණ සම්මානය මෙවර හිමි වූයේ සම්මානනීය රංගන ශිල්පී සනත් ගුණතිලක හා ප්‍රතිභා පූර්ණ ගායිකා ඉන්ද්‍රානි පෙරේරා යන දෙදෙනාටයි. හොදම ටෙලිනාට්‍ය අධ්‍යක්ෂණය ලෙස 2020 වසර සදහා සම්මානය හිමි වූයේ ස්වාධීන රූපවාහිනිය මගින් විකාශය කෙරුණු තණමල්විල කොල්ලෙක් ටෙලිනාට්‍යයි. එහි අධ්‍යක්ෂ රොෂාන් රවීන්ද්‍ර වෙනුවෙන් එම සම්මානය පිරිනැමුනා. 2021 වසරේ හොදම ටෙලිනාට්‍ය අධ්‍යක්ෂණයට හිමි සම්මානය සකර්ම වෙනුවෙන් ප්‍රියන්ත ප්‍රනාන්දු සම්මාන ලැබුවා. 2020 හොදම ප්‍රාසාංගික ටෙලිනාට්‍ය ලෙස සම්මාන ලැබුවේ ෆාහිම් මව්ජූඩ් නිෂ්පාදනය කළ තණමල්විල කොල්ලෙක් ටෙලිනාට්‍යයි. 2021 හොදම ප්‍රාසාංගික ටෙලිනාට්‍ය ලෙස සම්මානය හිමි වූයේද ස්වාධීන රූපවාහිනියටයි. ඒ සකර්ම නිෂ්පාදනය කළ චන්දන පී ලියනගුණවර්ධන එම සම්මානය හිමි කරගත්තා. 2020 සහ 2021 වසරවල විශිෂ්ඨතම ටෙලිනාට්‍ය විකාශය කිරීම උදෙසා සම්මානනීය නාලිකාව ලෙස ස්වාධීන රූපවාහිනිය සම්මාන හිමිකරගත්තා. 2020 වසරේ හොදම ටෙලි නාට්‍ය ලෙස නලුවා ලෙස ගිරිදේවී ටෙලිනාට්‍යයේ  රග පෑ දසුන් පතිරණ සම්මාන ලැබුවා. 2021 වසරේ හොදම ටෙලිනාට්‍ය නලුවා වූයේ සකර්ම ටෙලිනාට්‍යයේ කිරිපුතාගේ චරිතය රග පෑ තුසිත ලක්නාත්. 2020 හොදම නිලිය ලෙස සම්මාන ලැබුවේ ස්වාධීන රූපවාහීයේ විකාශය  වූ සංසාරන්‍යයේ    අසබඩ ටෙලිනාට්‍යයේ ලමාතැනී ලෙස රග පෑ උදාරි වර්ණකුලසූරියයි. 2021 වසරේ හොදම නිලිය ලෙස සකර්ම ටෙලිනාට්‍යයේ  තිලකා ලෙස රග පෑ උමාලි තිලකරත්න සම්මාන හිමිකරගත්තා. 2021 වසර සදහා හොදම සහාය නළුවා සම්මානය සකර්ම ටෙලිනාට්‍යයේ පුෂ්පකූමාර ලෙස රග පෑ පූජණ දන්දෙණිය හිමිකරගත්තා. 2020 වසරේ හොදම ටෙලිනාට්‍ය නිලිය ලෙස සම්මාන ලැබුවේ සුලෝචනා වීරසිංහයි. ඒ තණමල්විල කොල්ලෙක් ටෙලිනාට්‍යයේ සමන්ති ලෙස කළ රගපෑම වෙනුවෙනුයි. 2021 හොදම සහාය නිලිය ලෙස මහපොලොව ටෙලිනාට්‍යයේ රෙදි නැන්දා චරිතය රග පෑ ගීතා කාන්ති ජයකොඩි හිමි කරගත්තා. 2021 වසරේ නැගී එන නළුවා ලෙස පෝර්ක් වීදිය ටෙලිනාට යේ රගපෑම වෙනුවෙන් සංගීත් ප්‍රභූ සම්මාන දිනාගත්තා. 2020 සහ 2021 වසරවල ස්වාධීන රූපවාහිනියේ විකාශය වූ ටෙලි නාට්‍ය මෙහිදී සම්මාන රැසක් හිමි කරගත්තා. ඒ අනුව හොදම ටෙලිනාට්‍ය තිර රචනය ලෙස 2020 වසරේදී සම්මානයට පාත්‍ර වූයේ තණමල්විල කොල්ලෙක් රචනා කළ සුසිත් ඉන්දික විජයමුණියි. 2021 වසරේ සදහා හොදම තිර රචනය ලෙස සකර්ම රචනා කළ ලාල් වසන්ත කරුණාරත්න සම්මාන ලැබුවා. 2020 වසරේ හොදම ටෙලිනාට්‍ය සංස්කරණය සම්මානය හිමිකරගත්තේ ද තණමල්විල කොල්ලෙක් ටෙලිනාට්‍යයයි. එහි සංස්කාරක ලක්රුවන් ද සේරම්  සම්මානය හිමිකරගත්තා. 2021 වසරේ සකර්ම ටෙලිනාට්‍ය සංස්කරණය කළ බුද්ධික රණසිංහ හොදම සංස්කරණයට හිමි සම්මානය ලබාගත්තා. හොදම ටෙලි නාට්‍ය සංගීත අධ්‍යක්ෂ”ණය වෙනුවෙන් 2020 වසර සදහා සම්මානයට පාත්‍ර   වූයේ සංසාරන්‍ය අසබඩ සංගීතවත් කළ නදීක ගුරුගේයි.2021 වසරෙ වෙනුවෙන් සමන්ත පෙරේරා සම්මානය හිමිකරගත්තේ සකර්ම ටෙලිනාට්‍යයේ සංගීත අධ්‍යක්ෂණය වෙනුවෙනුයි. 2020 හොදම ටෙලිනාට්‍ය කැමරාකරණයට හිමි සම්මානය ද තණමල්විල කොල්ලෙක් ටෙලිනාට්‍යයට හිමි වුණා. එහි කැමරාශිල්පී තිසර තුල්වන් සම්මානය හිමිකරගත්ත‌ා. 2021 වසරේ සකර්ම රූ ගැන්වූ රවීන්ද්‍ර ආරියරත්න සමරනායක හොදම ටෙලිනාට්‍ය කැමාරකරණයට හිමි සම්මානය හිමිකරගත්තා. හොදම ටෙලිනාට්‍ය ගීත රචනය දෙස 2020 වසරේදී සම්මානය හිමිකරගත්තේ ගිරිදේවී ටෙලිනාට්‍යයේ හීන නොමේරු ගීතය රචනා කළ මංගලිකා දිසානායකයි. 2021 වසරේදී එම සම්මානය මහපොලොව ටෙලිනාට්‍යයේ මහපොලොව හාන්දුරුවනේ ගීතය රචනා කළ සුමිත් රත්නායකට හිමි වුණා. 2020 වසරේ  හොදම ටෙලිනාට්‍යය ගීත ගායනය ලෙසින් සම්මාන හිමිකර ගත්තේ පුළිඟු ටෙලිනාට්‍යයේ සඳුන් සුවද පතුරන්නම් ගීතය ගායනා කළ ශෂිකා නිසංසලා සහ  දුමාල් වර්ණකුලසූරියයි . 2021 වසරේ හොදම ටෙලිනාට්‍යය ගීත ගායනය වෙනුවෙන් මහපොලොව හාන්දුරුවනේ ගීතය ගායනය කළ තුසිත සිම්සන් සහ සචිනි නිසංසලා සම්මාන ලැබුවා. හොදම ටෙලිනාට්‍ය අංග රචනය ලෙස 2020 වසර සදහා  සම්මානය ලබාගත්තේ සංසාරාන්‍යයේ අසබඩ ටෙලිනාට්‍යයේ වෙස්ගැන්වූ බුවනෙක රණවකයි. මහපොලොව ටෙලිනාට්‍ය ශිල්පීන් වෙස්ගැන්වූ හර්ෂ මංජුල 2021 වසර සදහා හොදම අංගරචනයට හිමි සම්මානය හිමි කරගත්තා.2020 වසරේ හොදම ටෙලිනාට්‍ය කලා අධ්‍යක්ෂණය සම්මානය හිමි වූයේ සංසාරන්‍ය අසබඩ අධ්‍යක්ෂණය කළ සුරංග කුරුප්පු ආරච්චිටයි. සකර්ම කලා අධ්‍යක්ෂ පියතිස්ස අකුරම්ගොඩ  2021 වසර සදහා සම්මාන ලැබුවා. මේ අතර 2020 වසරේ ජූරියේ විශේෂ ඇගයීම් සම්මාන ගිරිදේවි ටෙලිනාට්‍යයේ සීතම්මාගේ චරිතයත්, සත්‍යා ටෙලිනාට්‍යයේ ආච්චි අම්මාගේ චරිතයත් නිරූපනය කළ නෙතලි නානායක්කාර වෙත පිරිනැමුණා. 2021 වසරේ ජූරියේ විශේෂ ඇගයීම් සම්මානය හිමි වූයේ ඉන්ටර්නැෂනල් සහ පෝර්ක් වීදිය රචනා කළ අසංක සායක්කාරටයි. 2021 වසර සදහා ජූරියේ විශේෂ ඇගයීම් සම්මානය ඉන්ටර් නැෂනල් අධ්‍යක්ෂණය කළ සහ එහි රොෂාන්ගේ චරිතය නිරූපනය කළ සුජීව ප්‍රියලාල්ට පිරිනැමුණා.       ", "URL": "https://www.itnnews.lk/2023/10/05/460136/", "Category": "Breaking News,දේශීය පුවත්", "Parent URL": null}