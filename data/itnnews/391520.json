{"Source": "ITN news", "Timestamp": "ජනවාරි 26, 2022 12:53", "Headline": "27 න් පස්සේ ලයිට් කපනවාද? තීරණය ඉන්ධන මතයි – මහජන උපයෝගීතා කොමිසම", "News Content": "පසුගිය 24 වනදා විදුලි අර්බුදය සම්බන්ධව ජනාධිපතිතුමාගේ ප්‍රධානත්වයෙන් පැවති සාකච්ඡවෙන් පසු  ලංකා ඛණිජතෙල් නීතිගත සංස්ථාව විදුලිබල මණ්ඩලයට අවශ්‍ය ඉන්ධන ලබාදීමට පියවර ගත්තා. ඒ අනුව දින කිහිපයකට විදුලිය කප්පාදුවකින් තොරව ලබාදීමට අවශ්‍ය ඉන්ධන ලැබුණු බවයි විදුලිබල මණ්ඩලය සදහන් කළේ. ඉන්ධන සැපයුම ප්‍රමාණවත් ලෙස ලැබුණු බැවින් මේ මස 27 දක්වා විදුලිය විසන්ධි කිරීමක් සිදු නොකරන බවට මහජන උපයෝගීතා කොමිසම ඊයේ නිවේදනය කළා. 27 වනදායින් පසුව විදුලි කප්පාදුවක් සිදු කරනවා ද නැද්ද යන්න සම්බන්ධව ඉදිරි ඉන්ධන සැලපුම පිළිබද සළකා බලා තීරණය කරන බවයි එම කොමිසම සදහන් කළේ. කෙසේ වෙතත් විදුලිය විසන්දි කිරීමක් ඉදිරියේදී අවශ්‍ය වුවහොත් මහජනතාව කල්තියා දැනුවත් කරන බව ද මහජන උපයෝගීතා කොමිසම සදහන් කළා.   ", "URL": "https://www.itnnews.lk/2023/10/05/391520/", "Category": "Breaking News,දේශීය පුවත්", "Parent URL": null}