{"Source": "ITN news", "Timestamp": "அக்டோபர் 6, 2021 12:56", "Headline": "வாடகைக்கு தங்கியிருந்த நபரொருவர் அறையிலிருந்து சடலமாக மீட்பு", "News Content": "அச்சுவேலி நகரில் உள்ள கட்டட தொகுதியொன்றின், அறையிலிருந்து சடலமொன்று மீட்கப்பட்டுள்ளது. குறித்த அறையில் வாடகைக்கு தங்கியிருந்த நபரொருவரே இவ்வாறு சடலமாக மீட்கப்பட்டுள்ளதாகவும், அவர் அச்சுவேலி உணவகமொன்றில் பணியாற்றும் ஊழியரெனவும் தெரியவந்துள்ளது. உயிரிழந்த நபர் காத்தான்குடி அமானுல்லா வீதியை சேர்ந்த 46 வயதுடையவரென இனங்காணப்பட்டுள்ளார். இன்று காலை அவர் அறையிலிருந்து வெளியில் வராத நிலையில் கதவை உடைத்து உள்ளே சென்று பார்த்த சந்தர்ப்பத்தில், சடலமாக காணப்பட்டுள்ளார். சம்பவம் தொடர்பான மேலதிக விசாரணைகள் முன்னெடுக்கப்பட்டுள்ளதாக அச்சுவேலி பொலிஸார் தெரிவித்துள்ளனர். ", "URL": "https://www.itnnews.lk/2023/10/05/367332/", "Category": "Breaking News,தேசிய செய்திகள்", "Parent URL": null}