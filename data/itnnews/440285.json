{"Source": "ITN news", "Timestamp": "அக்டோபர் 13, 2022 12:54", "Headline": "இராஜாங்க அமைச்சர் சனத் நிஷாந்தவை கைதுசெய்யுமாறு பிடிவிறாந்து பிறப்பிப்பு…", "News Content": "இராஜாங்க அமைச்சர் சனத் நிஷாந்தவை கைது செய்யுமாறு மேன்முறையீட்டு நீதிமன்றம் பிடிவிறாந்து பிறப்பித்துள்ளது. அவருக்கு எதிராக நீதிமன்றத்தை அவமதித்ததாக குற்றம் சுமத்தப்பட்டு மனு தாக்கல் செய்யப்பட்டது. குறித்த மனு மீதான விசாணைக்கு நீதிமன்றில் ஆஜராகுமாறு அவருக்கு அழைப்பானை விடுக்கப்பட்டிருந்தது. எனினும் இராஜாங்க அமைச்சர் சனத் நிஷாந்த நீதிமன்றில் ஆஜராகாததால் அவரை கைதுசெய்து நீதிமன்றில் ஆஜர்ப்படுத்துமாறு மேன்முறையீட்டு நீதிமன்றம் பிடிவிறாந்து பிறப்பித்துள்ளது. மனுதாரர் சார்பில் ஆஜரான சட்டத்தரணிகள் கோரிக்கை விடுத்ததையடுத்தே நீதவான் குழு பிடிவிறாந்தை பிறப்பித்தது. இராஜாங்க அமைச்சர் சனத் நிஷாந்த சார்பில் ஆஜரான சட்டத்தரணி பைசர் முஸ்தப்பா நீதிமன்றில் கருத்து வெளியிட்டார். தனது சேவை பெறுநருக்கு உரிய முறையில் அழைப்பாணை கிடைக்கவில்லையென அவர் சுட்டிக்காட்டினார். இதேவேளை வழக்கு விசாரணை நிறைவடைந்ததும் இராஜாங்க அமைச்சர் சனத் நிஷாந்த நீதிமன்றத்தி;ற்கு வருகை தந்தார். ", "URL": "https://www.itnnews.lk/2023/10/05/440285/", "Category": "Breaking News,தேசிய செய்திகள்", "Parent URL": null}