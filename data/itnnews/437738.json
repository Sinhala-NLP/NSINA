{"Source": "ITN news", "Timestamp": "සැප්තැම්බර් 29, 2022 09:44", "Headline": "ෆ්ලෝරීඩා ප්‍රාන්තයට බලපෑ චණ්ඩ මාරුතයෙන් ලක්ෂ 20කට විදුලිය අහිමි වෙයි", "News Content": "ඇමෙරිකා එක්සත් ජනපදයේ ෆ්ලෝරීඩා ප්‍රාන්තයට බලපෑ චණ්ඩ මාරුතයෙන් ලක්ෂ විස්සකට වැඩි ජනතාවකට විදුලිය අහිමි වී තිබෙනවා. හතරවෙනි වර්ගයේ චණ්ඩ මාරුතයක් ලෙස සැළකෙන මෙය පැයට කිලෝමීටර් 241 කට වැඩි වේගයකින් හමා ගොස් ඇති බවයි කාලගුණ අංශ සදහන් කළේ. පසුගිය දින කිහිපයේදී අධික වර්ෂාවක්ද ෆ්ලෝරීඩා ප්‍රාන්තයට ලැබුණා. අයහපත් කාලගුණය නිසා ඇතිවිය හැකි අවදානම් තත්ත්වයන් අවම කර ගැනීම සදහා පූර්වාරක්ෂක ක්‍රියාමාර්ග ගන්නා ලෙසයි ෆ්ලෝරීඩා ආණ්ඩුකාර රොන් ඩීසැන්ටිස් ජනතාව වෙත නිවේදනය කළේ. මෙම චණ්ඩ මාරුතයෙන් කියුබාවටද හානි සිදු වුණා. එහි පුද්ගලයන් තුන්දෙනෙකු ජීවිතක්ෂයට පත්ව ඇති බවයි වාර්තා වන්නේ.     ", "URL": "https://www.itnnews.lk/2023/10/05/437738/", "Category": "ජාත්‍යන්තර පුවත්", "Parent URL": null}