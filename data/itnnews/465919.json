{"Source": "ITN news", "Timestamp": "මාර්තු 7, 2023 11:25", "Headline": "පොහොර ලබාදීමත් සමඟ යල සහ මහ කන්නවල සාර්ථක අස්වැන්නක් – ජනපති", "News Content": "පොහොර ලබාදීමත් සමඟ යල සහ මහ කන්න වල සාර්ථක අස්වැන්නක් රටට ලැබුණු බව ජනාධිපති රනිල් වික්‍රමසිංහ මහතා පවසනවා. 2022 ජූනි මාසයේ සිට කෘෂිකාර්මික නිෂ්පාදන අපනයනය සාමාන්‍ය තත්ත්වයකට පත්ව ඇති බවත් ආර්ථික ගැටලුවලට යම් දුරකට විසඳුම් ලබාදී ඇති බවත් ජනාධිපති වික්‍රමසිංහ මහතා පාර්ලිමේන්තුව අමතමින් ප්‍රකාශ කලා. අත්‍යාවශ්‍ය භාණ්ඩ ලබාදීම, අඛණ්ඩ විදුලිය, ගොවීන්ට පොහොර, සමෘද්ධි ප්‍රතිලාභීන් සඳහා අතිරේක මුදල් ලබාදීම ආදි විවිධ ක්‍රියාමාර්ග රජය ක්‍රියාත්මක කළ බවත් කලින් ක්‍රියාත්මක කරන ලද හදිසි බදු කප්පාදුව රජයේ ආදායම අඩුවීමට හේතු වූ බැවින් බදු ආදායම වැඩිදියුණු කිරීම සඳහා 2019 දී ක්‍රියාත්මක කරන ලද බදු ප්‍රතිපත්තිය නැවත ක්‍රියාත්මක කළ බවයි ජනාධිපතිවරයා වැඩිදුරටත් කියා සිටියේ. 2022 දී රටේ පැවති අහිතකර තත්ත්වය හේතුවෙන් සංචාරක කර්මාන්තය අසාර්ථකත්වයට පත් ජනාධිපතිවරයා ප්‍රකශ කළා. කෙසේ වෙතත් මේ වසරේ තත්ත්වය යහපත් අතට හැරෙන බවට ඉඟි පළවෙමින් පවතින බවයි ජනාධිපති වික්‍රමසිංහ මහතා සඳහන් කළේ. ආර්ථිකය ස්ථාවර කිරීම සඳහා රජය අතිශය දුෂ්කර ආර්ථික ක්‍රියාමාර්ග රැසක් ගෙන ඇති බවත්, ආර්ථික වර්ධනය තහවුරු කිරීමට දැන් කටයුතු කරමින් සිටින බවත්, සමාජයේ සෑම දෙනකුටම මෙමඟින් ඇති වන පීඩා දිගටම පවතින බවත් ජනාධිපතිවරයා කියා සිටියා    ", "URL": "https://www.itnnews.lk/2023/10/05/465919/", "Category": "දේශීය පුවත්", "Parent URL": null}