{"Source": "ITN news", "Timestamp": "අප්‍රේල් 15, 2023 11:40", "Headline": "දේශීය මෝස්තර සහ රටා රටට දායාද කරන ජාතික මෝස්තර මධ්‍යස්ථානය", "News Content": "මේ පුංචි රටේ සාම්ප්‍රදායික රෙදි පිළි කලාව ලෙස අපි වැළඳගෙන තිබෙන “බතික්”… ඔව්. තමන්ටම ආවේනික මෝස්තර සහ ශිල්පීය ක්‍රම එක්ක අද වෙද්දි ලෝකයේ තමන්ගේම තැනක් හදාගෙන තිබෙන කර්මාන්තයක්. දේශීය ආභරණත් එහෙමයි. ස්වභාවික පැහැය, සියුම් නිමාව නිසා වෙළඳපොළ ආකර්ශණය පැහැරගත් කර්මාන්තයක්. සංස්කෘතියෙන් පොහොසත් මේ දූපතේ සංචාරයට එන උදවියගේ සංචාරක සිහිවටනය බොහෝ දුරට බතික් නිමි ඇඳුමක්. නැත්නම් සුන්දර ආභරණයක්. සාම්ප්‍රදායික ආකෘති ගැඹුරින්ම ඇතුළත් වූත්, කාලයට ගැලපෙන වර්ණවත් සංකීර්ණ මෝස්තර වලින් සැදි මේ ඇඟළුම් සහ පැළඳුම් මහත් වෙහෙසකර වෑයමක ප්‍රතිඵල යි. මොහොතකට බතික් ඇඟලුමකින් සැරසෙන්න. ජීවිතය වර්ණවත් බව දැනේවි. පොල් කටු සකසා සියුම්ව තැනූ මාලයක් පළඳින්න. සෞන්දර්‍යයමත් ජීවිතයක උරුමයක් ඔබට දැනේවි. අලුත් අවුරුද්දට විතරක් නෙවෙයි, ඒ විශ්මිත හැඟීම සදා ඔබේ විය යුතු යි.\nඑන්න, අපිත් එක්ක ඔබේ ජීවන සෞන්දර්‍යය සොයා යන්න. ජාතික මෝස්තර මධ්‍යස්ථානයෙන් ඔබට ඇරයුම්. ", "URL": "https://www.itnnews.lk/2023/10/05/475667/", "Category": "දේශීය පුවත්", "Parent URL": null}