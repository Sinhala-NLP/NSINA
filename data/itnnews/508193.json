{"Source": "ITN news", "Timestamp": "අගෝස්තු 14, 2023 16:11", "Headline": "ගුවන් මගීන්ගේ පහසුව සඳහා ආරක්ෂක ක්‍රමවේදයන් ලිහිල් කිරීමට පියවර", "News Content": "ගුවන් මගීන්ගේ පහසුව සඳහා ආරක්ෂක ක්‍රමවේදයන් ලිහිල් කිරීමට පියවර ගෙන ඇති බව ගුවන්තොටුපළ හා ගුවන් සේවා සමාගම පවසනවා. කටුනායක ගුවන්තොටුපළේ පිටත්වීමේ පර්යන්තයේ ස්ථාන තුනක දී ගුවන් මගීන් ස්කෑන් පරීක්ෂාවන්ට ලක් කෙරෙනවා. ඒ අනුව එම පර්යන්තය තුළ පසුගිය කාලයේ විශාල තදබදයක් ඇති වු අතර විදෙස් ගත වන මගීන්ට අපහසුතාවන්ට ද මුහුණ දීමට සිදුවුණා. එය සැලකිල්ලට ගනිමින් පිටත්වීමේ පර්යන්ත පිවිසුම් දොරටුව අසළ තිබු ත්‍රස්තවාදී තර්ජන සමයේ ස්ථාපනය කළ ස්කෑන් යන්ත්‍රය ඉවත් කිරීමට කටයුතු කරනු ලැබුවා. එයින් ගුවන් මගීන්ට ආරක්ෂාව පිළිබද කිසිදු තර්ජනයක් ඇති නොවන බවත් සෑම මගියෙකුම ගුවන් යානයට ගොඩ වීමට පෙර ස්ථාන දෙකක දී විශේෂ ස්කෑන් පරීක්ෂාවකට ලක් කෙරෙන බවත් ගුවන්තොටුපළ හා ගුවන් සේවා සමාගම පවසනවා. එමෙන්ම පැය 24 පුරා ක්‍රියාත්මක සීසීටීවී කැමරා පද්ධතියකින් මෙහි කටයුතු නිරීක්ෂණය කෙරෙන අතර ත්‍රිවිද හමුදාව ඇතුලත් ආවේක්ෂණ කණ්ඩායමක් ද පිටත්වීමේ හා පැමිණිමේ පර්යන්තවල සිවිල් ඇදුමෙන් සැරසි රාජකාරියට එක්ව සිටිනවා. ගුවන් මගීන්ට උපරිම ආරක්ෂාවක් සැලසීම හා උපරිම පහසුකම් ලබාදීම ගුවන්තොටුපළ හා ගුවන් සේවා සමාගමේ අරමුණයි.       ", "URL": "https://www.itnnews.lk/2023/10/05/508193/", "Category": "දේශීය පුවත්,නවතම පුවත්", "Parent URL": null}