{"Source": "ITN news", "Timestamp": "අගෝස්තු 14, 2023 08:17", "Headline": "බස් රථයක් පෙරළෙයි – 07ක් රෝහල් ගත කෙරේ", "News Content": "කොළඹ සිට කතරගම බලා ධාවන වු බස් රථයක් බම්බලපිටිය ප්‍රදේශයේ දී ලොරි රථයක ගැටීමෙන් සිදු වු අනතුරකින් පුද්ගලයින් 7 දෙනෙකු තුවාල ලැබුවා. අද අළුයම 5.30ට පමණයි මෙම අනතුර සිදුව තිබෙන්නේ. කොළඹ සිට කතරගම බලා ධාවන වෙමින් තිබු බස් රථය බම්බලපිටිය ආලෝක සංඥා අසළ දී එය නොතකා ඉදිරියට ධාවන කිරීමත් සමග ලොරි රථයේ ගැටී තිබෙනවා. ඒ සමග බස් රථය පෙරළී ඇති අතර 7 දෙනෙකු තුවාල ලබා ජාතික රෝහලට ඇතුලත් කෙරුණා. තුවාල ලැබූවන් අතර කාන්තාවන් දෙදෙනෙකු ද වනවා. අනතුර සිදුවන අවස්ථාවේ මගීන් 15 දෙනෙකු පමණ සිට තිබෙනවා. අනතුරෙන් ආලෝක සංඥා පද්ධතියට ද හානි සිදුව ඇති බව පොලිසිය පවසනවා.  ", "URL": "https://www.itnnews.lk/2023/10/05/507971/", "Category": "දේශීය පුවත්", "Parent URL": null}