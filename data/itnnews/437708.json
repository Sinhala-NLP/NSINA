{"Source": "ITN news", "Timestamp": "සැප්තැම්බර් 28, 2022 19:59", "Headline": "දුස් තොරතුරු අවම කිරීමට ජනාධිපති මාධ්‍ය අංශයට නව ඒකකයක්", "News Content": "දුස් තොරතුරු අවම කිරීමට ජනාධිපති මාධ්‍ය අංශයේ නව ඒකකයක් ආරම්භ කෙරුණා. අදට යෙදී ඇති තොරතුරු දැනගැනීමේ ජාත්‍යන්තර දිනයට සමගාමීව ජනාධිපති කාර්යාලයේදී ජනාධිපති ලේකම් සමන් ඒකනායක මහතාගේ ප්‍රධානත්වයෙන් නව ඒකකය ආරම්භ කෙරුණා. දුස් තොරතුරු නිර්මාණයවීම අවම කිරීමෙන් ජනජීවිතය වඩා යහපත් කිරීම අරමුණු කරගනිමිනුයි නව ඒකකය ආරම්භ කිරීමට කටයුතු කෙරුණේ. මාධ්‍යයේ පල වන ජනතා ගැටලු යටපත් වී චේතනාන්විත දුස් තොරතුරුවලට වැඩ ඉඩක් ලැබී ඇති බව පසුගිය දිනවලදී නිරීක්ෂණය වී තිබෙනවා. ඒ අනුව චේතනාන්විත දුස් තොරතුරු හඳුනාගෙන සත්‍ය ජනගත කිරීම නව ඒකකය මගින් සිදු කෙරෙනු ඇති.   ", "URL": "https://www.itnnews.lk/2023/10/05/437708/", "Category": "Breaking News,දේශීය පුවත්", "Parent URL": null}