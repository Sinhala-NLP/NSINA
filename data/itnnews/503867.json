{"Source": "ITN news", "Timestamp": "ජූලි 30, 2023 10:12", "Headline": "පේරාදෙණිය විශ්වවිද්‍යාලයට රුසියා භාෂා විද්‍යාගාරයක්", "News Content": "පේරාදෙණිය විශ්වවිද්‍යාලය සඳහා රුසියා භාෂා විද්‍යාගාරයක් ආරම්භ කෙරුණා. ඒ රුසියා තානාපති කාර්යාලයේ මෙහෙයවීමෙන්. රුසියා දිනයට සමගාමීව රුසියානු භාෂා විද්‍යාගාරය විවෘත කෙරුණා. උපාධි අපේක්ෂක සිසුන්ගේ භාෂා දැනුම වර්ධනය කිරීම අපේක්ෂාවයි. රුසියා දින සැමරුම නිමිත්තෙන් පේරාදෙණිය විශ්වවිද්‍යාලයේ ශාස්ත්‍ර පීඨයේ සම්භාව්‍ය භාෂා අධ්‍යයන අංශයේ නවීන භාෂා අධ්‍යයනය සදහා වන සම්බන්ධීකරණ ඒකකය කංනන්ගර ගොඩනැගිල්ලේ නව පරිශ්‍රයේ විවෘත කෙරුණා. මෙහි දැනටමත් හින්දි ජපන් කොරියා සහ ප්‍රංශ භාෂාවෙන් සාමාන්‍ය උපාධි පිරිනැමෙනවා. පේරාදෙණිය විශ්වවිද්‍යාලයේ උපකුලපති මහාචාර්ය එම්.ඩී ලමාවංශ, රුසියා තානාපති කාර්යාලයේ ප්‍රථම ලේකම් මෙන්ම කොළඹ පිහිටි රුසියානු මන්දිරයේ අධ්‍යක්ෂ මරියා පොපෝවා යන මහත්ම මහත්මීන් ඇතුලු පිරිසක් එම අවස්ථාවට එක්වුණා.       ", "URL": "https://www.itnnews.lk/2023/10/05/503867/", "Category": "Breaking News,දේශීය පුවත්", "Parent URL": null}