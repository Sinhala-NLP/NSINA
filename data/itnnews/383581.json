{"Source": "ITN news", "Timestamp": "දෙසැම්බර් 19, 2021 12:53", "Headline": "දිය බෙදුම නගරය සංවර්ධනය කිරීමට ලක්ෂ 900ක් වෙන් කෙරේ", "News Content": "ජනපති ගම සමග පිළිසඳරේ දී ජනතාව කළ ඉල්ලීමක් පල දරමින් දිය බෙදුම නගරය රුපියල් ලක්ෂ නවසියයක් වැය කරමින් සංවර්ධනය කිරීම ආරම්භ කෙරුණා. ඒ උතුරු මැද පළාත් ආණ්ඩුකාර මහිපාල හේරත් මහතාගේ ප්‍රධානත්වයෙන්. පොලොන්නරුව දිය බෙදුම නගරය සංවර්ධනය කර දෙන ලෙස ගම සමග පිළිසදර වැඩසටහනේ දී ජනතාව ඉල්ලා සිටියා. එම ඉල්ලීම ඉටු කරමින් එම නගරය සංවර්ධනය සදහා පළාත් සභා සහ පළාත් පාලන අමාත්‍යංශය රුපියල් ලක්ෂ නවසියයක් වෙන් කර තිබෙනවා. සංවර්ධන ව්‍යාපෘතියේ පළමු අදියර ලෙස දිය බෙදුම වෙළෙද සංකීර්ණයේ ඉදි කිරීම් උතුරු මැද පළාත් ආණ්ඩුකාරවරයාගේ ප්‍රධානත්වයෙන් ආරම්භ කෙරුණා. ඒ සදහා රුපියල් ලක්ෂ තුන්සියයක් වැය කෙරෙනවා.  දියබෙදුම නගරයේ ප්‍රධාන බස් නැවතුම්පොළක් ඉදි කිරීම මෙන්ම නව කාණු පද්ධතියක් පිහිටුවීම ද සංවර්ධන ව්‍යාපෘතියට ඇතුළත්. සංවර්ධන ව්‍යාපෘතිය වසර තුනකින් අවසන් කිරීම සැලසුමයි.   ", "URL": "https://www.itnnews.lk/2023/10/05/383581/", "Category": "දේශීය පුවත්", "Parent URL": null}