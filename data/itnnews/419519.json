{"Source": "ITN news", "Timestamp": "ஜூன் 27, 2022 13:09", "Headline": "சூடானுக்கும் எத்தியோப்பியாவிற்கும் இடையிலான முறுகள் நிலை மேலும் அதிகரிப்பு..", "News Content": "எத்தியோப்பியா சூடான் இராணுவ வீரர்களை தூக்கிலிட்டுள்ளதாகவும், சூடான் குற்றம் சுமத்தியுள்ளது. தூக்கிலிடப்பட்டவர்களின் சடலங்கள் எத்தியோப்பிய இராணுவத்தினரால் பொது மக்களுக்கு காட்சிப்படுத்தப்பட்டுள்ளதாகவும், 7 இராணுவ வீரர்களும் சாதாரண பொதுமகன் ஒருவனும் சிறைப்பிடிக்கப்பட்ட நிலையில் அவர்கள் தூக்கிலிடப்பட்டுள்ளனர். அது தொடர்பில் தகுந்த பதிலடி சூடான் இராணுவத்தினரால் வழங்கப்படுமென அறிக்கை ஒன்றின் ஊடாக எத்தியோப்பியாவிற்கு எச்சரிக்கை விடுக்கப்பட்டுள்ளது. குறித்த செயற்பாடு துரோகம் இழைக்கும் செயற்பாடு எனவும், அதற்கு பதில் வழங்கப்படுமெனவும் சுட்டிக்காட்டப்பட்டுள்ளது. எனினும் எத்தியோப்பிய அதிகாரிகள் சூடானின் கருத்து தொடர்பில் எவ்வித உடனடி பதிலையும் வெளிப்படுத்தவில்லை. சூடானுக்கும் எத்தியோப்பியாவிற்கும் இடையில் கடந்த ஒரு சில வருடங்களாக பதற்ற நிலை அதிகரித்து காணப்படுகிறது. நீல நைல் நதியை இடைமறித்து எத்தியோப்பியா தனது நாட்டின் வட பகுதியில் பாரிய அனை ஒன்றை நிர்மாணித்துள்ள நிலையில் இரு நாடுகளுக்கும் இடையில் பதற்ற நிலை காணப்படுகின்றமை குறிப்பிடத்தக்கது. ", "URL": "https://www.itnnews.lk/2023/10/05/419519/", "Category": "Breaking News,சர்வதேச செய்திகள்", "Parent URL": null}