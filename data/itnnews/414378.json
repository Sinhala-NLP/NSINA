{"Source": "ITN news", "Timestamp": "මැයි 31, 2022 15:35", "Headline": "තලවාකැලේ ඉහළ කොත්මලේ ජලාශයේ තිබී කාන්තා මළසිරුරක් හමු වෙයි", "News Content": "තලවාකැලේ ඉහළ කොත්මලේ ජලාශයේ තිබී කාන්තා මළසිරුරක් හමුවී තිබෙනවා. ඇය අනන්‍යතාවය මෙතෙක් හෙළිවී නැහැ. ඉහළ කොත්මලේ ජලාශයේ ගසාගෙන යමින් තිබූ මෙම මළසිරුර දුටු ප්‍ර දේශවාසීන් ඒ සම්බන්ධයෙන් පොලිසිය දැනුවත් කර තිබෙනවා. ඒ අනුව අදාළ කාන්තා මළ සිරුර ගොඩ ගත්ත ද එය හදුනාගැනීමට අපහසු තරම් විකෘති වී ඇති බවයි වාර්තා වන්නේ. මෙම මළ සිරුරෙහි අනන්‍යතාව සොයා ගැනීම මෙන්ම එය සියදිවි නසා ගැනීමක් ද නැතිනම් කවුරුන්හෝ ඝාතනය කර ජලාශයට විසිකර දැමුවේද යන්න පිළිබද පොලිසිය ප්‍රශ්න කරනවා. පශ්චාත් මරණ පරික්ෂණය සදහා සිරුර නුවරඑළිය රෝහලට රැගෙන යනු ලැබුවා.       ", "URL": "https://www.itnnews.lk/2023/10/05/414378/", "Category": "දේශීය පුවත්", "Parent URL": null}