{"Source": "ITN news", "Timestamp": "මාර්තු 5, 2022 18:41", "Headline": "විමල්ලාගේ තීරණය අපේ තීරණයක් නෙවෙයි – අපි ආණ්ඩුවෙන් යන්නේ නැහැ", "News Content": "ආණ්ඩුවෙන් ඉවත්වීමට කිසිදු තීරණයක් ගෙන නැති බවත් ඉදිරියටත් රජය සමග එක්ව කටයුතු කරන බවත් රාජ්‍ය අමාත්‍ය දයාසිරි ජයසේකර මහතා පවසනවා. කොළඹ අද පැවති ශ්‍රී ලංකා නිදහස් පක්ෂ දිස්ත්‍රික් සහ ආසන  සංවිධායකවරුන්ගේ හමුවකින් අනතුරුව රාජ්‍ය අමාත්‍යවරයා මේ බව ප්‍රකාශ කළා. එළඹෙන අගහරුවාදා ජනාධිපතිවරයා සමග වත්මන් දේශපාලන තත්ත්වය සහ ඉදිරි ක්‍රියාමාර්ග පිළිබද සාකච්ඡාවක් පැවැත්වෙන බවත්, රාජ්‍ය අමාත්‍යවරයා ප්‍රකාශ කළා. ශ්‍රීලනිප දිස්ත්‍රික් සහ ආසන සංවිධායකවරුන් සියලු දෙනාම අද කොළඹට කැදවා තිබුණා.  අද පෙරවරු 11ට පමණ ශ්‍රී ලංකා නිදහස් පක්ෂ මූලස්ථානයේදී මෙම හමුව පැවැත්වුණා. ඒ ශ්‍රීලනිප සභාපති හිටපු ජනාධිපති මෛත්‍රිපාල සිරිසේන මහතාගේ ප්‍රධානත්වයෙනුයි මෙම හමුව පැවැත්වුණේ.     ", "URL": "https://www.itnnews.lk/2023/10/05/399642/", "Category": "Breaking News,දේශීය පුවත්", "Parent URL": null}