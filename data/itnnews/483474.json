{"Source": "ITN news", "Timestamp": "මැයි 15, 2023 15:27", "Headline": "පාකිස්තානය ගැන IMF කියන දේ", "News Content": "මූල්‍ය සහනය ලබාගැනීම සඳහා පාකිස්තානයට ඉදිරිපත් කර ඇති කොන්දේසිවල කිසිදු වෙනසක් සිදුකර නොමැති බව ජාත්‍යන්තර මූල්‍ය අරමුදල පවසනවා. ජාත්‍යන්තර මූල්‍ය අරමුදලේ පාකිස්තාන නේවාසික නියෝජිත එස්තර් පේරෙස් මේ බව කියාසිටියා. ඒ පාකිස්තානය ඩොලර් බිලියන 8 දක්වා ණය මුදල වැඩිකිරීමට ඉල්ලා සිටි බවට වන මාධ්‍ය වාර්තාවලට ප්‍රතිචාර වශයෙනුයි. මේ වනවිට ජාත්‍යන්තර මූල්‍ය අරමුදල පාකිස්තානයට ඩොලර් බිලියන 6.5ක මූල්‍ය සහනයක් ලබාදීමට එකගවී තිබෙනවා. එහි පළමු කොටස වන ඩොලර් බිලියන එකයි දශම එක නිදහස් කිරීමට අවශ්‍ය සාකච්ඡා තවදුරටත් සිදුකෙරෙන බවයි එස්තර් පේරෙස් කියාසිටින්නේ. ", "URL": "https://www.itnnews.lk/2023/10/05/483474/", "Category": "ජාත්‍යන්තර පුවත්", "Parent URL": null}