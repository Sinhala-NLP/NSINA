{"Source": "ITN news", "Timestamp": "ජූලි 23, 2023 09:47", "Headline": "පොලිස් වෙස් ගෙන කොල්ලකෑම් සිදුකළ පාදුක්කේ කොල්ල කල්ලිය අත්අඩංගුවට", "News Content": "පොලිස් වෙස් ගෙන කොල්ලකෑම් සිදුකළ පාදුක්කේ ගල්ඔළුවා මෙහෙයවූ කොල්ල කල්ලිය පොලිස් අත්අඩංගුවට ගෙන තිබෙනවා. ඒ බණ්ඩාරගම පොලිසිය කළ වැටලීමකදියි. පොලිස් වෙස් ගෙන ජනතාව භීතියට පත් කරමින් මෙම කොල්ලකල්ලිය පොලිසි වසම් රැසක කොල්ලකෑම් සිදුකර තිබුණා. රන් භාණ්ඩ , වාහන හා දේපළ  කොල්ලකෑ මෙම කල්ලිය මෙහෙයවා තිබුණේ පාදුක්කේ ගල්ඔළුවා යන අන්වර්ථ නාමයෙන් හැඳින්වෙන පුද්ගලයායි. බස්නාහිර පළාත් බුද්ධි කොට්ඨාසයේ නිලධාරීන්ගෙන් ලැබුණු තොරතුරකට අනුව බණ්ඩාරගම පොලිසිය කළ වැටලීමකදී ගල්ඔළුවා ඇතුළු දස දෙනෙකු අත්අඩංගුවට ගනු ලැබුවා. සැකකරුවන් භාවිත කළ පොලිස් ඇදුම්වලට සමාන ජැකට් ඇතුළු උපකරණ රැසක් ද සොයා ගැනුණා. ගිනි අවියක් මෙන්ම ආයුධ කිහිපයක්ද යතුරුපැදි 4ක් හා කොල්ලකෑ මුදල්වලින් මිලදීගත් ත්‍රි රෝද රථ දෙකක් ද, රන්පවුම් 37ක්ද සොයා ගැනිමට පොලිසිය සමත්වුණා.         ", "URL": "https://www.itnnews.lk/2023/10/05/501937/", "Category": "Breaking News,දේශීය පුවත්", "Parent URL": null}