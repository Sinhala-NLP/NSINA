{"Source": "ITN news", "Timestamp": "ජූනි 18, 2023 08:03", "Headline": "පියවරුන්ගේ නිමා නොවන ගුණ මහිමය සැමරීමට දිනයක්, වේලාවක්, අවශ්‍යද ?", "News Content": "ලෝක පියවරුන්ගේ දිනය අදයි. සෑම වසරකම ජුනි මාසයේ තුන්වන ඉරිදා දින ලෝක පියවරුන්ගේ දිනය ලෙස බොහෝ රටවල් වල සමරනු ලබනවා. එහිදී පියවරුන්ට තෑගි දීම, ප්‍රණාමය පුද කිරීම සහ පිතෘත්වය, දෙමව්පිය බැඳීම් සහ සමාජය වෙත පියවරුන්ගේ ආභාෂය අගැයීම ආදී දේ සඳහා විවිධ වැඩසටහන් සංවිධානය කරනු ලබයි. ශ්‍රී ලංකාව සංස්කෘතික වශයෙන්ම දෙමාපියන්ට සැලකීම ජීවිත දර්ශනයක් කරගත් රටක්. සැබෑ පියවරුන්ගේ ගුණ මහිමය සැමරුමට වෙනම දිනයක් වේලාවක් අවශ්‍ය නැතිබව සත්‍යයක් නමුත් පිය සෙනෙහස අමතක වී ඇති මෙවන් යුගයක, එක් දිනක් හෝ තම පියාගේ කරුණා ගුණ මහිමය සිහිකරන්නේ නම් එය දහසක් පියවරුන්ගේ සොම්නසට හේතුවනු ඇති. ", "URL": "https://www.itnnews.lk/2023/10/05/492683/", "Category": "දේශීය පුවත්", "Parent URL": null}