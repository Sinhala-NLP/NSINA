{"Source": "ITN news", "Timestamp": "ஆகஸ்ட் 22, 2022 11:40", "Headline": "மண்ணெண்ணெய் விலை அதிகரிப்பால் பாதிக்கப்பட்டவர்களுக்கு நிவாரணம்", "News Content": "மண்ணெண்ணையின் விலை அதிகரிக்கப்பட்டாலும் குறைந்த வருமானம் பெறும் மீனவ குடும்பங்கள் மற்றும் பெருந்தோட்ட துறையினருக்கு நேரடி நிவாரணங்கள் அரசாங்கத்தினால் பெற்றுக்கொடுக்கப்படுமெனவும், அதுதொடர்பான யோசனைகள் முன்வைக்கப்பட்டள்ளதாகவும் அமைச்சர் கஞ்சன விஜயசேகர தெரிவித்துள்ளார். நேற்று நள்ளிரவு முதல் அமுலுக்கு வரும் வகையில் மண்ணெண்ணையின் விலையை அதிகரிக்க கனியவள கூட்டுதாபனம் நடவடிக்கை எடுத்துள்ளது. 87 ரூபாவாக காணப்பட்ட ஒரு லீட்டர் மண்ணெண்ணை 253 ரூபாவால் அதிகரிக்கப்பட்டுள்ளது. அதன் அடிப்படையில் ஒரு லீட்டர் மண்ணெண்ணையின் புதிய விலை 340 ரூபாவாகும். மண்ணெண்ணை விலை அதிகரிக்கப்பட்டமை தொடர்பில் மீனவர்கள் உள்ளிட்ட ஒரு சில தரப்பினரும் தமது அதிருப்தியை வெளியிட்டுள்ளனர். நீண்டகாலமாக மண்ணெண்ணை விலை அதிகரிக்கப்படாமை காரணமாக கனியவள கூட்டுதாபனம் நட்டத்தை எதிர்க்கொண்டமைக்கு அதுவும் ஒரு காரணமென அமைச்சர் கஞ்சன விஜயசேகர சுட்டிக்காட்டியுள்ளார். ", "URL": "https://www.itnnews.lk/2023/10/05/430399/", "Category": "Breaking News,தேசிய செய்திகள்,முதன்மை செய்தி", "Parent URL": null}