{"Source": "ITN news", "Timestamp": "ජූනි 4, 2022 15:20", "Headline": "නිවාස 12ක් බිඳ රන්භාණ්ඩ ඇතුළු භාණ්ඩ රැසක් සොරාගත් පුද්ගලයෙකු අත්අඩංගුවට", "News Content": "නිවාස 12ක් බිඳ රුපියල් ලක්ෂ 13කට අධික රන්භාණ්ඩ ඇතුළු භාණ්ඩ රැසක් සොරාගත් පුද්ගලයෙකු හොරණ පොලිසිය අත්අඩංගුවට ගෙන තිබෙනවා. මත්ද්‍රව්‍යවලට තදින් ඇබ්බැහිවී සිටින මෙම පුද්ගලයා 43 වන වියේ පසුවනවා. ඔහු හොරණ වැලිකැටැල්ල ප්‍රදේශයේ පදිංචිකරුවෙක්. සැකකරු අත්අඩංගුවට ගෙන ඇත්තේ බැල්ලපිටිය ප්‍රදේශයේදීයි. එහිදී සැකකරුගෙන් කළ ප්‍රශ්න කිරීම්වලදී හෙළිව ඇත්තේ හොරණ ප්‍ර දේශයේ නිවාස 11ක්ද,  අගුරුවාතොට සහ මිල්ලනිය යන ප්‍රදේශවල තවත් නිවාස දෙකක් ද බිද ඔහු සොරකම් සිදුකර තිබෙනවා. ඔහු පොල් කැඩීමේ නිරත පුද්ගලයෙකු ලෙස පෙනී සිටිමින් නිවාසවලට ගොස් මෙසේ සොරකමේ නිරතව ඇති බවයි පොලිසිය පවසන්නේ.       ", "URL": "https://www.itnnews.lk/2023/10/05/415098/", "Category": "දේශීය පුවත්", "Parent URL": null}