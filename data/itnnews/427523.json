{"Source": "ITN news", "Timestamp": "අගෝස්තු 7, 2022 22:12", "Headline": "පොහොර සහනාධාරය එළවළු ගොවීන්ටත්", "News Content": "රජයේ පොහොර සහනාධාරය වී වගාවට අමතරව එළවළු වගා කරන ගොවි ජනතාවට ද ලබාදීමට කටයුතු කරන බව කෘෂිකර්ම අමාත්‍ය මහින්ද අමරවීර මහතා පවසනවා. යල කන්නයේ වී අස්වනු මිලදී ගැනීම සදහා විධිමත් වැඩපිළිවෙළක් ආරම්භ කර ඇති බවයි අමාත්‍යවරයා සදහන් කරන්නේ. පොළොන්නරුව කන්දකාඩු රජයේ කෘෂිකර්ම ගොවිපල භූමියේ නිරීක්ෂණ චාරිකාවකට එක්වෙමින් අමාත්‍යවරයා මෙම අදහස් පළකළා. එම භූමියේ වගාකර ඇති බඩඉරිගු සහ මිරිස් වගාවන් පිළිබදව සහ ඒවා වෙනත් භූමි වල වගාකිරීමට ඇති හැකියාව පිළිබද සොයාබැලීම මෙම නිරීක්ෂණයේ අරමුණ වුණා.     ", "URL": "https://www.itnnews.lk/2023/10/05/427523/", "Category": "දේශීය පුවත්", "Parent URL": null}