{"Source": "ITN news", "Timestamp": "සැප්තැම්බර් 19, 2021 16:32", "Headline": "ස්පාඤ්ඤයේ ගොන් පොර තරඟ තහනම් කරන්නැයි බලකරමින් විරෝධතා", "News Content": "ස්පාඤ්ඤයේ පැවැත්වෙන සාම්ප්‍රදායික ගොන් පොර තරග තහනම් කරන ලෙස බලකරමින් විරෝධතා පැවැත්වෙනවා. ස්පාඤ්ඤයේ මැඩ්රිච් අගනුවරදී පැවති විරෝධතා සදහා දහස් ගණනක පිරිසක් එක්ව සිටි බවයි වාර්තා වන්නේ. සතුන් සදහා අමානුෂික වධ හිංසා පමුණුවන ස්පාඤ්ඤයේ සාම්ප්‍රදායික ගොන් පොර තරග තහනම් කරන ලෙස ඔවුන් රජයෙන් ඉල්ලා සිටිනවා. ස්පාඤ්ඤ සංස්කෘතියේ සංකේතයක් ලෙසයි ගොන් පොර තරග සැළකෙන්නේ. ගොන් පොර තරග සදහා එරට ජනතාවගේ කැමැත්ත ගිලිහී යාමත් සමග ඒ ආශ්‍රිතව ජීවිකාව සිදු කළ විශාල පිරිසකගේ ආදායම් මාර්ගද අහිමි වී ඇති බව වාර්තා වනවා. පසුගිය වසරේදී ගොන් පොර තරග තහනම් කිරීම සම්බන්ධයෙන් ඡන්ද විමසීමක්ද පැවැත්වුණා. එහිදී එය තහනම් කිරීමට පක්ෂව සියයට හතළිස් හතක්ද එය පවත්වාගෙන යාම සදහා සියයට දහඅටයි දශම හයක්ද ගොන් පොර තරගවලට විරුද්ධ වුවද එය තහනම් කිරීමට අවශ්‍ය නොවන බවට සියයට තිස්හතක්ද තම කැමැත්ත ප්‍රකාශ කර තිබුණා.   ", "URL": "https://www.itnnews.lk/2023/10/05/363675/", "Category": "ජාත්‍යන්තර පුවත්", "Parent URL": null}