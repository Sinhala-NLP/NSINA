{"Source": "ITN news", "Timestamp": "අගෝස්තු 21, 2023 11:00", "Headline": "ලලිත් වීරතුංග හා අජිත් නිවාඩ් කබ්රාල් ට එරෙහි නඩුවේ ලිඛිත දේශන ගොණු කිරීමට දිනයක්", "News Content": "හිටපු ජනාධිපති ලේකම් ලලිත් වීරතුංග හා හිටපු මහබැංකු අධිපති අජිත් නිවාඩ් කබ්රාල් යන අයට එරෙහි නඩුවේ ලිඛිත දේශන ගොණු කිරීමට දිනයක් ලබා දෙන ලෙස කළ ඉල්ලීමට අධිකරණය අවසර ලබා දුන්නා. රජයට අයත් ඇමෙරිකා ඩොලර් මිලියන 6.5 ක මුදලක් සාපරාදී විශ්වාසය කඩකිරීම හා සාවාද්‍ය පරිහරණය කළ බවටයි ඔවුන්ට චෝදනා එල්ල වී ඇත්තේ. පූජ්‍ය තිනියාවල පාලිත හිමියන් මෙම නඩුව පවරා තිබෙනවා. එම හිමියන් වෙනුවෙන් පෙනී සිටි ජනාධිපති නීතිඥ මෛත්‍රී ගුණරත්න මහතා කියා සිටියේ ලිඛිත දේශන ගොණු කිරීමට දිනයක් ලබා දෙන ලෙසයි .ඒ අනුව අදාළ ලිඛිත දේශන සැප්තැම්බර් 20 වනදා ගොණු කරන ලෙස කොටුව මහේස්ත්‍රාත්වරයා නියෝග කළා.     ", "URL": "https://www.itnnews.lk/2023/10/05/509771/", "Category": "දේශීය පුවත්,නවතම පුවත්", "Parent URL": null}