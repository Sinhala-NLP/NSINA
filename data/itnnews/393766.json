{"Source": "ITN news", "Timestamp": "පෙබරවාරි 7, 2022 18:05", "Headline": "සම්බන්ධන්ටයි සුමන්තිරන්ටයි යුරෝපයේ ඩයස්පෝරාවෙන් ප්‍රබල විරෝධයක්", "News Content": "දෙමළ ජනතාව වෙනුවෙන් කතා නොකරන දෙමළ සන්ධාන මන්ත්‍රීවරුන්ට ජර්මනියේ දෙමළ ප්‍රජාවගෙන් දැඩි විරෝධයක්. තම අපේක්ෂාවන් වෙනුවෙන් දෙමළ සන්ධාන මන්ත්‍රීවරුන් කිසිදු කාර්යයක් ඉටු නොකරන බව පවසමින් ජර්මනියේ වෙසෙන දෙමළ ඩයස් පෝරාව පසුගියදා විරෝධතාවක නිරත වුණා. පසුගිය නිදහස් දිනය උතුරේ ජනතාව සිංහ ධජය ලෙළවමින් සැමරීමත් සමග මෙම විරෝධතාවන් උත්සන්න වූ බවයි එහි සිටින අප විශේෂ නියෝජිතයා පවසන්නේ. එමෙන්ම එළඹෙන 28 වනදා ජිනීවා හි දි ආරම්භ වන මානව හිමිකම් කවුන්සිලයේ 49 වන සැසිවාරය ඉලක්ක කරගනිමින් මෙම විරෝධතාවන් සංවිධාන කර ඇති බවට තොරතුරු ලැබී ඇතැයිද අප විශේෂ නියෝජිතයා හෙළි කරනවා. දෙමළ සන්ධානයේ සම්බන්ධන් හා සුමන්දිරන් යන පාර්ලිමේන්තු මන්ත්‍රීවරුන්ගේ ඡායාරූපවලට සෙරෙප්පු ප්‍රහාර එල්ල කරමින් මෙම විරෝධතාකරුවන් ඔවුන්ට එරෙහිව දැඩි පිළිකුල් සහගත විරෝධතාවකද නිරත වුණා. තම අයිතීන් දිනා ගැනීමේ එකම විසදුම ඊළාම් නිජභූමියක් බවද විරෝධතාකරුවන්ගේ මතයයි. ", "URL": "https://www.itnnews.lk/2023/10/05/393766/", "Category": "දේශීය පුවත්", "Parent URL": null}