{"Source": "ITN news", "Timestamp": "දෙසැම්බර් 22, 2022 21:51", "Headline": "බෞද්ධ හා පාලි විශ්වවිද්‍යාල සිදුවීමට අදාළව කිසිදු පැමිණිල්ලක් පොලීසියට ලැබී නැහැ", "News Content": "හෝමාගම බෞද්ධ හා පාලි විශ්ව විද්‍යාල පරීශ්‍රය තුළ තිබි මත්පැන් බෝතල් දහසකට අධික ප්‍රමාණයක් සොයා ගෙන ඇති බවට මේ වන විට සමාජ මාධ්‍ය තුළ දර්ශන කිහිපයක් සංසරණය වනවා. කෙසේ වෙතත් එවැනි දෙයක් සම්බන්ධ පැමිණිල්ලක් පොලිසියට ලැබී නොමැති බවයි පොලිස් මාධ්‍ය ප්‍රකාශකවරයා අද පැවති මාධ්‍ය හමුවකදි ප්‍රකාශ කලේ. පසුගිය කාළ වකවානුව තුළ දරුණු ලෙස නවක වදය ලබාදෙන බවට සහ බෞද්ධ හා පාලි විශ්ව විද්‍යාලය තුළ විනය විරෝදි ක්‍රියා සිදුවන බවට තොරතුරු අනාවරණය වුණා. පාලන අධිකාරිය මේ සම්බන්ධයෙන් චෝදනා රැසක් සාක්ෂි සහිතව එල්ල කළත් එම විශ්ව විද්‍යාලයේ මහා ශිෂ්‍ය සංගමය එම චෝදනා සියල්ල ප්‍රතික්ෂේප කිරීමට කටයුතු කළා. මෙම සිදුවීම් වලට විරෝදය පල කරමින් දැවැන්ත උද්ඝෝෂණ ව්‍යාපාරයකුත් ක්‍රියාත්මක කිරීමට විශ්ව විද්‍යාලයීය මහා ශිෂ්‍ය සංගමය කටයුතු කළා. පසුව ඇති වු සිද්ධීන් කිහිපයක් මුල් කර ගනිමින් පසුගිය 17වනදා දින නියමක් නොමැතිව බෞද්ධ හා පාලි විශ්ව විද්‍යාලය වසා දැමීමට පාලන අධිකාරිය කටයුතු කලේ තත්ත්වය පාලනය වන තුරුයි. මෙවන් පසුබිමක විශ්ව විද්‍යාලයේ නේවාසිකාගාරය පරීක්ෂා කිරිමට පාලන අධිකාරිය කටයුතු කල අවස්ථාවේදි එම විශ්ව විද්‍යාලයේ සිසුන් පානය කල මත්පැන් බෝතල් විශාල ප්‍රමාණයක් විශ්ව විද්‍යාල පරීශ්‍රයෙන් හමුව ඇති බවට සාමාජ මාධ්‍ය තුළ දර්ශන කිහිපයක් සංසරණය වනවා. ", "URL": "https://www.itnnews.lk/2023/10/05/451732/", "Category": "දේශීය පුවත්", "Parent URL": null}