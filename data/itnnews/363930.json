{"Source": "ITN news", "Timestamp": "සැප්තැම්බර් 21, 2021 09:13", "Headline": "පළාත් කිහිපයකට මෙන්ම දිස්ත්‍රික්ක රැසකට අද දිනයේ තද වැසි", "News Content": "බස්නාහිර සබරගමුව ඇතුළු පළාත් කිහිපයකට මෙන්ම දිස්ත්‍රික්ක රැසකට අද දිනයේ තද වැසි ඇති වන බව කාලගුණ විද්‍යා දෙපාර්තමේන්තුව පවසනවා. බස්නාහිර සබරගමුව වයඹ පළාත් වල සහ නුවරඑළිය, මහනුවර, ගාල්ල සහ මාතර දිස්ත්‍රික්කවල ගිගුරුම් සහිත තද වැසි ඇති වන බවයි එම දෙපාර්තමේන්තුව නිවේදනය කරන්නේ. උතුරු මැද නැගෙනහිර සහ ඌව පළාත්වල පස්වරු දෙකෙන් පසු තද වැසි ඇති විය හැකියි. ගිගුරුම් සහිත වැසි ඇති වන අවස්ථාවලදී තාවකාලික තද සුළං සහ අකුණු ද ඇති විය හැකි බැවින් විමසිලිමත් වන ලෙසයි ජනතාව දැනුවත් කෙරෙන්නේ.     ", "URL": "https://www.itnnews.lk/2023/10/05/363930/", "Category": "දේශීය පුවත්", "Parent URL": null}