{"Source": "ITN news", "Timestamp": "නොවැම්බර් 15, 2022 09:15", "Headline": "වසර තුනකට පසු ජපාන – දකුණු කොරියා රාජ්‍ය නායකයින් අතර විශේෂ හමුවක්", "News Content": "වසර තුනකට පසු පළමුවරට ජපාන – දකුණු කොරියා රාජ්‍ය නායකයින් අතර විශේෂ හමුවක් පැවැත්වුණා. කොළොම්බියාවේදී පැවැත්වෙන ආසියාන් සමුළුව අතරතුරදීයි මෙම විශේෂ හමුව පැවැත්වුණේ. දෙරට අතර දීර්ඝ කාලයක සිට පවත්නා මත ගැටුම් පසෙකලා මෙම හමුව සිදුකිරීම විශේෂත්වයක්. ජපාන අග්‍රාමාත්‍ය පුමියෝ කිෂිඩා හා දකුණු කොරියා ජනාධිපති යූන් සුක් යයෝල් අතර පැවති සාකච්ඡාවේ දී උතුරු කොරියාවේ මිසයිල අත්හදා බැලීම් පිළිබදව වැඩි අවධානයක් යොමුව තිබෙනවා. ආරක්ෂක සහයෝගීතාව සම්බන්ධයෙන් සමුළුවක් පැවැත්වීම සදහා දෙපාර්ශ්වයම එකගතාවයකට පැමිණි බවයි වාර්තා වන්නේ. මීට පෙර ජපාන,  දකුණු කොරියා නායකයින් අතර අවසන්වරට හමුවක් සිදුව ඇත්තේ 2019 වසරේදීයි. යුද සමයේ දී ජපාන සමාගම් විසින් දකුණු කොරියා සේවකයින්ට ගෙවිය යුතු වන්දි මුදල් ලබා නොදීම සම්බන්ධයෙන් දෙරට අතර මතබේදාත්මක ගැටුම් පවතිනවා.           ", "URL": "https://www.itnnews.lk/2023/10/05/445720/", "Category": "ජාත්‍යන්තර පුවත්", "Parent URL": null}