{"Source": "ITN news", "Timestamp": "ஏப்ரல் 29, 2022 15:47", "Headline": "ஐக்கிய நாடுகள் பொதுச்செயலாளர் யுக்ரேனுக்கு பயணித்துள்ள நிலையில் ரஷ்யா ஏவுகணை தாக்குதல்..", "News Content": "யுக்ரேனின் க்யூவ் நகர குடியிருப்புக்கள் மீது ரஷ்யா ஏவுகணை தாக்குதல் நடத்தியுள்ளது. ஐக்கிய நாடுகள் பொதுச்செயலாளர் யுக்ரேனுக்கு பயணித்துள்ள நிலையில் ரஷ்யா ஏவுகணை தாக்குதலை நடத்தியமை, ஐக்கிய நாடுகள் சபையை அவமதிக்கும் செயலாகுமென யுக்ரேன் ஜனாதிபதி வொளாடிமீர் செலன்ஸ்கி தெரிவித்துள்ளார். யுக்ரேன் தலைநகர் மீது ரஷ்ய படையினர் துப்பாக்கி சூடு மற்றும் குண்டு தாக்குதலும் நடத்தியுள்ளனர். அதில் ஒருவர் பலியாகியுள்ளார். மேலும் பலர் காயமடைந்துள்ளனர். ஏவுகணை தாக்குதலால் கட்டிடங்கள் பல சேதமடைந்துள்ளன. இடிபாடுகளுக்குள் சிக்கியவர்கள் மீட்கப்பட்டுள்ளதாக யுக்ரேன் தகவல்கள் தெரிவிக்கின்றன. ", "URL": "https://www.itnnews.lk/2023/10/05/408935/", "Category": "Breaking News,சர்வதேச செய்திகள்", "Parent URL": null}