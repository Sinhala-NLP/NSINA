{"Source": "ITN news", "Timestamp": "නොවැම්බර් 3, 2022 15:02", "Headline": "21 වන සංශෝධනය සම්මත කිරීම පිළිබඳව ඇමරිකාවේ ප්‍රසාදය", "News Content": "අභියෝග හමුවේ වුවද 21 වන ආණ්ඩුක්‍රම ව්‍යවස්ථා සංශෝධනය සම්මත කිරීම පිළිබදව ප්‍රසාදය පල කරන බව ශ්‍රී ලංකාවේ ඇමරිකා තානාපතිනිය පවසනවා. ඇමරිකා තානාපතිනි ජූලි චංග් මේ බව ප්‍රකාශ කලේ අධිකරණ අමාත්‍ය ආචාර්ය විජයදාස රාජපක්ෂ මහතා හමුවු අවස්ථාවේදියි. අධිකරණ අමාත්‍යාංශයේ දී මෙම හමුව පැවැත්වුණා. සංහිදියාව ගොඩ නැංවිම සදහා රජය උතුරු නැගෙනහිර සිදු කරන කාර්ය භාරයන් විශිෂ්ට බවද ඇමරිකා තානාපතිවරිය මෙහි දී ප්‍රකාශ කලා. නව දූෂණ විරෝධි පනතක් ගෙන ඒමට ශ්‍රී ලංකා රජය ගත් තීරණය ජූලි චංග් මහත්මිය මෙහිදි අගය කලා. අතුරුදන් වු බවට පැමිණිලි ලැබි ඇති පුද්ගලයන් සම්බන්ධ සියලු විමර්ෂන ලබන වසරේ දෙසැම්බර් 31වනදා වන විට අවසන් කිරීමට කටයුතු කරන බවයි අමාත්‍ය විජයදාස රාජපක්ෂ මහතා මෙහි දී ප්‍රකාශ කලේ.       ", "URL": "https://www.itnnews.lk/2023/10/05/443960/", "Category": "දේශීය පුවත්", "Parent URL": null}