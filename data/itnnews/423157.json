{"Source": "ITN news", "Timestamp": "ජූලි 14, 2022 11:55", "Headline": "පිට පලාත්වලටත් ලිට්‍රෝගෑස් බෙදාහැරීම ඇරඹෙයි", "News Content": "කොළඹට අමතරව දිවයිනේ සෙසු ප්‍රදේශවලට ද ලිට්‍රෝගෑස් බෙදාහැරීම අද ආරම්භ වුණා. දෛනිකව වෙළදපොලට ගෑස් සිලින්ඩර් ලක්ෂය බැගින් නිකුත් කිරීමටයි ලිට්‍රෝ සමාගම කටයුතු කර ඇත්තේ. මේ අතර ගෑස් රැගත් තවත් නෞකාවක් හෙට දිනයේ මෙරටට ලගාවීමට නියමිතයි. ඊයේ දිනයේ කොළඹ ප්‍රදේශයට ගෑස් බෙදාහැරීම සිදු කළ අතර අද සිට පිට පළාත්වලටද ගෑස් බෙදාහැරීම සිදු කරන බවයි ලිට්‍රෝ සමාගම පවසන්නේ. දිවයිනට පැමිණි ගෑස් මෙට්‍රික් ටොන් 3740 ක් රැගත් නෞකාවේ ගොඩබෑම් කටයුතු මේ වන විට ආරම්භ වී තිබෙනවා. එමෙන්ම හෙට දිනයේ තවත් ගෑස් රැගත් නෞකාවක් මෙරටට ලගාවීමට නියමිතයි. ඒ අනුව අගෝස්තු පලමුවනදා වන විට මෙරට පවතින ගෑස් හිගය සම්පූර්ණයෙන්ම අවසන් කිරීමට හැකිවන බව ලිට්‍රෝ සමාගම පවසනවා. ගෑස් බෙදාහැරීමට අදාළ සියලු තොරතුරු ඩබ්ලිව් ඩබ්ලිව් ඩබ්ලිව් ඩොට් ලිට්‍රෝ ගෑස් ඩොට් කොම් වෙබි අඩවියෙන් ලබා ගත හැකියි. ", "URL": "https://www.itnnews.lk/2023/10/05/423157/", "Category": "දේශීය පුවත්", "Parent URL": null}