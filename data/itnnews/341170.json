{"Source": "ITN news", "Timestamp": "ජූනි 7, 2021 14:02", "Headline": "බොකෝහරාම් ත්‍රස්ත කණ්ඩායමේ නායකයා ජීවිතක්‍ෂයට", "News Content": "නයිජීරියාවේ ක්‍රියාත්මක බොකෝහරාම් ත්‍රස්ත කණ්ඩායමේ නායකයා ජීවිතක්‍ෂයට පත්ව ඇති බව විදෙස් මාධ්‍ය සදහන් කරනවා. රොයිටර් පුවත් සේවයට හඩපටයක් ලබා දෙමින් බටහිර අප්‍රිකා කලාපීය ඉස්ලාම් රාජ්‍ය නමැති ත්‍රස්ත සංවිධානයයි මේ බව ප්‍රකාශ කර තිබෙන්නේ. අබුබකර් ෂේකව් නමැති මෙම බොකෝහරාම් ත්‍රස්ත නායකයා බටහිර අප්‍රිකා කලාපීය ඉස්ලාම් රාජ්‍යය නමැති ත්‍රස්ත කණ්ඩායමේ පාලන බලය හිමි ප්‍රදේශයට ඇතුලුවීමට උත්සාහ කිරීමේදී සිය දිවි හානිකරගෙන ඇති බව එම සංවිධානය සදහන් කරනවා. මැයි 18 වන දිනයි ඔහු ජීවිතක්‍ෂයට පත්ව ඇත්තේ. තමන්ට ලැබුණු හඩපටය බටහිර අප්‍රිකා කලාපීය ඉස්ලාම් රාජ්‍ය නමැති ත්‍රස්ත සංවිධානයේ නායකයාගේ බවට රොයිටර් පුවත් සේවය තහවුරු කර තිබෙනවා.       ", "URL": "https://www.itnnews.lk/2023/10/05/341170/", "Category": "ජාත්‍යන්තර පුවත්", "Parent URL": null}