{"Source": "ITN news", "Timestamp": "ජනවාරි 13, 2022 13:01", "Headline": "හිටපු ජනපති රුවන්වැලි මහාසෑය වැදපුදා ගනී", "News Content": "හිටපු ජනාධිපති මෛත්‍රීපාල සිරිසේන මහතා අද උදෑසන රුවන්වැලි මහාසෑය වැදපුදා ගත්තා. ශ්‍රී ලංකා නිදහස් පක්ෂයේ නව සංවිධායකවරුන්ද එම අවස්ථාවට එක්වෙමින් ආශිර්වාද ලබා ගත්තා. රුවන්වැලි මහා සෑය පුදබිමට පැමිණි හිටපු ජනාධිපතිවරයා රුවන්වැලි මහා සෑ විහාරාධිපති පූජ්‍ය පල්ලේගම හේමරතන ස්වාමීන් වහන්සේ බැහැ දුටුවා. එහිදී ස්වාමීන් වහන්සේ රචනා කළ ග්‍රන්ථයක් සිරිසේන මහතාට ප්‍රදානය කිරීමද සිදු කෙරුණා. අනතුරුව රුවන්වැලි මහා සෑ ආශිර්වාද පූජාවටද මෛත්‍රීපාල සිරිසේන මහතා එක් වුණා.   ", "URL": "https://www.itnnews.lk/2023/10/05/388604/", "Category": "දේශීය පුවත්", "Parent URL": null}