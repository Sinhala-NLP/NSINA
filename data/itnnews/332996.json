{"Source": "ITN news", "Timestamp": "අප්‍රේල් 22, 2021 14:51", "Headline": "රාජිතට එරෙහි අල්ලස් නඩුව කැඳවීමට නියෝග", "News Content": "රාජිත සේනාරත්න මහතා ඇතුලු විත්තිකරුවන් 3 දෙනෙකුට එරෙහිව අල්ලස් කොමිසම ගොනු කළ නඩුව ලබන 16 වනදා කැදවීමට දින නියම කෙරුණා. කොළඹ මහාධිකරණ විනිසුරු මොහොමඩ් ඉර්ෂඩීන් මහතා ඉදිරියේ අද (22) මෙම නඩුව කැදවූ අවස්ථාවේදීයි මෙසේ දින නියම කෙරුණේ. නඩුවේ සෙසු විත්තිකරුවන් වන්නේ ධීවර වරාය නීතිගත සංස්ථාවේ හිටපු සභාපති උපාලි ලියනගේ හා එහි කළමනාකාර අධ්‍යක්‍ෂ නීල් රවින්ද්‍ර මුණසිංහ යන අයයි. 2014 වසරේදී මෝදර ධීවර වරාය පෞද්ගලික සමාගමකට අඩු මුදලකට බදු දීම සදහා ධීවර වරාය නීතිගත සංස්ථාවේ අධ්‍යක්‍ෂ මණ්ඩලය පෙළඹවීම තුළින් රජයට පාඩුවක් සිදුකළ බවටයි මෙම විත්තිකරුවන්ට චෝදනා එල්ල වී ඇත්තේ.             ", "URL": "https://www.itnnews.lk/2023/10/05/332996/", "Category": "Breaking News,නවතම පුවත්", "Parent URL": null}