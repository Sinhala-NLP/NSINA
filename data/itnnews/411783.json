{"Source": "ITN news", "Timestamp": "மே 17, 2022 12:29", "Headline": "இன்று நள்ளிரவுடன் மேலதிக வகுப்புகளுக்கு தடை..", "News Content": "கல்வி பொதுத்தராதர சாதாரண தரப்பரீட்சைகளுக்கான சகல மேலதிக வகுப்புக்களும் இன்று நள்ளிரவுடன் தடைசெய்யப்பட்டுள்ளன. மேலதிக வகுப்புக்களை நடத்துவது, கருத்தரங்குகள், மாதிரி வினாத்தாள்களை விநியோகிப்பது, கையேடுகளை விநியோகிப்பது உள்ளிட்ட சகல செயற்பாடுகளும் தடைசெய்யப்பட்டுள்ளதாக பரீட்சைகள் திணைக்களத்தின் ஆணையாளர் தெரிவித்துள்ளார். எதிர்வரும் 23ம் திகதி முதல் ஜூன் மாதம் முதலாம் திகதி வரை கல்வி பொதுத்தராதர சாதாரண தரப்பரீட்சை நடைப்பெறவுள்ள நிலையில் மேலதிக வகுப்புக்கள் உள்ளிட்ட செயற்பாடுகளுக்கு இன்று நள்ளிரவு முதல் தடை விதிக்கப்பட்டுள்ளது. அதனை மீறி செயற்படுவோர் தொடர்பில் தகவல்களை அருகிலுள்ள பொலிஸ் நிலையங்களுக்கும், பரீட்சைகள் திணைக்களத்திற்கும் தெரிவிக்க முடியுமென பரீட்சைகள் ஆணையாளர் நாயகம் மேலும் தெரிவித்துள்ளார். ", "URL": "https://www.itnnews.lk/2023/10/05/411783/", "Category": "Breaking News,தேசிய செய்திகள்", "Parent URL": null}