{"Source": "ITN news", "Timestamp": "අප්‍රේල් 23, 2022 17:00", "Headline": "රඹුක්කනදී ඉන්ධන බවුසරයට ගිනි තැබීමට උත්සහ කළ තැනැත්තා CID අත්අඩංගුවට", "News Content": "පසුගිය 19 වෙනි අ‍‍ඟහරුවාදා දිනයේදී රඹුක්කන ප්‍රදේශයේදී ඇතිවූ නොසන්සුන්තාවය අතරතුරදී ඉන්ධන බවුසරයට ගිනි තැබීමට උත්සහ කළ බවට සැකකරු‌වෙකු අපරාධ පරීක්ෂණ දෙපාර්තමේන්තු නිලධාරීන් විසින් අත්අඩංගුවට ගෙන තිබෙනවා. සිද්ධිය වූ ස්ථානයේ තිබූ සීසීටීවී කැමරා දර්ශන පරීක්ෂා කිරීමෙන් පසු ඒ ඔස්සේ මෙම අත්අඩංගුවට ගැනීම සිදුව ඇත්තේ ඊයේ රාත්‍රී කාලයේදීයි. අත්අංගුවට ගත් සැකකරු 27 හැවිරිදි වියේ පසුවන බවයි පොලිසිය සඳහන් කළේ. පරීක්ෂණ කණ්ඩායම් කිහිපයක් එක්ව සිද්ධිය සම්බන්ධයෙන් සිදුකෙරෙන විමර්ශන තවදුරටත් ක්‍රියාත්මකයි. ", "URL": "https://www.itnnews.lk/2023/10/05/407992/", "Category": "Breaking News,දේශීය පුවත්", "Parent URL": null}