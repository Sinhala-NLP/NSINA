{"Source": "ITN news", "Timestamp": "ජනවාරි 12, 2023 09:41", "Headline": "මෙරට ඖෂධ නිෂ්පාදනය ආරම්භ කිරීම සඳහා ගිවිසුමකට එළඹෙයි", "News Content": "මෙරට ඖෂධ නිෂ්පාදනය ආරම්භ කිරීම සදහා ආයෝජකයන් සමග ගිවිසුමකට එළඹුනා. අනුරාධපුර, ඔයාමඩුව ප්‍රදේශයේ ඉදිකෙරෙන සුවසිරිපුර ඖෂධ නිෂ්පාදන කර්මාන්තපුරයේ ඉදිකිරීම්වල මූලික කටයුතු මේ වනවිට අවසන් වී තිබෙනවා. ඉදිකෙරෙන සමස්ත ඖෂධ නිෂ්පාදන කර්මාන්ත විසිතුනෙන් දොළහක් සදහා ආයෝජකයන් සමග ගිවිසුම්ගත වුණා. එම ආයෝජන මිලදී ගැනීමේ සහතික පත් අදාළ ආයෝජකයන් වෙත ලබාදීම අමාත්‍ය කෙහෙළිය රඹුක්වැල්ල මහතාගේ ප්‍රධානත්වයෙන් සිදු කෙරුණා. ඔයාමඩුව, සුවසිරිපුර ඖෂධ නිෂ්පාදන කර්මාන්තපුරයේ ඉදිරි ආයෝජන පිළිබද අමාත්‍යවරයා මෙහිදි කරුණු පැහැදිලි කළා. මෙරටට අවශ්‍ය ඖෂධ ආනයනය සදහා වසරකට ඩොලර් මිලියන හත්සියයකට අධික මුදලක් වැය කෙරෙනවා. නිදහස් සෞඛ්‍ය සේවාවක් ක්‍රියාත්මක රටක් ලෙස ශ්‍රි ලංකාවේ ඖෂධ නිෂ්පාදනය වර්ධනය කිරීමෙන් වාසි රැසක් අත්වන බවයි අමාත්‍යවරයා මෙහිදී කියා සිටියේ.     ", "URL": "https://www.itnnews.lk/2023/10/05/455150/", "Category": "දේශීය පුවත්", "Parent URL": null}