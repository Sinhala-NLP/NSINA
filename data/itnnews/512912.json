{"Source": "ITN news", "Timestamp": "සැප්තැම්බර් 2, 2023 11:55", "Headline": "ශ්‍රී ලංකාව වේගවත් ආර්ථික ස්ථාවරත්වයක් කරා ගමන් කරමින් සිටිනවා – රාජ්‍ය ඇමති ෂෙහාන් සේමසිංහ", "News Content": "ශ්‍රී ලංකාව වේගවත් ආර්ථික ස්ථාවරත්වයක් කරා ගමන් කරමින් සිටින බව රාජ්‍ය අමාත්‍ය ෂෙහාන් සේමසිංහ මහත පවසනවා. මෙරට සංචාරයක නිරත නකනිෂි යුසුකේ මහතා ප්‍රමුඛ එරට උත්තර මන්ත්‍රී මණ්ඩලයේ සාමාජිකයන් පිරිසක් සමඟ පැවති සාකච්ඡාවකදීයී රාජ්‍ය අමාත්‍යවරයා මේ බව කියා සිටියේ. ජාත්‍යන්තර වශයෙන් ශ්‍රී ලංකාවට ලැබෙන සහයෝගය තුළින් යළි මෙරට ආර්ථිකය කඩාවැටීමක් සිදු වන්නේ නැති බවයි රාජ්‍ය අමාත්‍යවරයා මෙහිදී ප්‍රකාශ කළේ. මේ අතර මාලදිවයින් මූල්‍ය අධිකාරියේ අධිපති අලි හෂිම් මහතා හා රාජ්‍ය අමාත්‍ය ෂෙහාන් සේමසිංහ මහතා අතර හමුවක්ද පැවැත්වුණා. ශ්‍රී ලංකාවේ වත්මන් තත්ත්වය ඇතුළු කරුණු රැසක් පිළිබඳ මෙහිදී සාකච්ඡා කෙරුණා. මුදල් අමාත්‍යාංශයේ ලේකම් මහින්ද සිරිවර්ධන මහතා ද මෙම අවස්ථාවට එක් වුණා.     ", "URL": "https://www.itnnews.lk/2023/10/05/512912/", "Category": "Breaking News,දේශීය පුවත්", "Parent URL": null}