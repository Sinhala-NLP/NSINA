{"Source": "ITN news", "Timestamp": "මාර්තු 23, 2022 09:39", "Headline": "කියෙව් නගරයට පනවා තිබූ ඇදිරිනීතිය ඉවත් කෙරේ", "News Content": "දින 3ක කාලයක් පුරා කියෙව් නගරයට පනවා තිබූ ඇදිරිනීතිය අද උදෑසන ඉවත් කෙරුණා. කියෙව් නගරයේ සාප්පු සංකීර්ණයක් ඉලක්ක කර ගනිමින් එල්ල වූ රුසියා රොකට් ප්‍රහාරයකින් පුද්ගලයින් 8 දෙනෙකු ජීවිතක්ෂයට පත්වීමත් සමඟ නගරයට ඇදිරිනීතිය පැනවූවා. සිවිල් වැසියන්ගේ ජීවිත ආරක්ෂා කිරීමේ අරමුණෙනුයි මෙලෙස ඇදිරිනීතිය පැනවූයේ. කෙසේ වුවද අද උදෑසන අදිරිනීතිය ඉවත් කළද නගරයට එල්ලවන රුසියා ප්‍රහාර තවමත් ක්‍රියාත්මක බවයි වාර්තා වන්නේ. යුක්රේන රුසියා දෙපාර්ශ්වය අතර කියෙව් නගරයේ ආසන්න ප්‍රදේශවල ගැටුම් පවතින බව බ්‍රිතාන්‍ය බුද්ධි අංශ සඳහන් කරන්වා. කෙසේ වුවද රුසියා හමුදා තවමත් කියෙව් නගරයට කිලෝමීටර් 25 ක් දුරින් සිටින බවද සඳහන්.           ", "URL": "https://www.itnnews.lk/2023/10/05/403414/", "Category": "Breaking News,ජාත්‍යන්තර පුවත්", "Parent URL": null}