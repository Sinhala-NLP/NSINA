{"Source": "ITN news", "Timestamp": "ජූලි 11, 2023 18:09", "Headline": "කෝටි 16 රත්තරන් ජෙල් පන්නන්න හැදූ 5ක් කොටු වෙයි", "News Content": "රත්‍රන් ජෙල් සහ කුඩු තොගයක් ඉන්දියාවේ චෙන්නායි වෙත රැගෙන යෑමට සූදානම්වූ ව්‍යාපාරිකයන් 05 දෙනෙකු කටුනායක ගුවන්තොටුපොළ පිටත්වීමේ පර්යන්තයේදී අත්අඩංගුවට ගෙන තිබෙනවා. රේගු මත්ද්‍රව්‍ය පාලන අංශයේ නිලධාරීන් පිරිසක් විසින් අද (11) දහවල් මෙම වැටලීම සිදුකර තිබුණා. රේගුව ඇස්තමේන්තු කර ඇති පරිදි එහි වටිනාකම රුපියල් 16 කෝටි 40 ලක්ෂයක් පමණ බව බවද සඳහන් . කටුනායක ගුවන්තොටුපොළ අශ්‍රිතව සිය ව්‍යාපාරික මෙහෙයුම් සිදුකරන මීගමුව ප්‍රදේශයේ පදිංචි 30 හැවිරිදි ව්‍යාපාරිකයින් 04 දෙනෙකු සහ 55 හැවිරිදි ව්‍යාපාරිකයෙකු මෙම රත්‍රන් ජෙල් තොගය ගුවන් තොටුපොළ වෙත රැගෙන විත් තිබෙනවා. සැකකරුවන් විසින් රැගෙනආ ගමන් මලු තුළ කිලෝග්‍රෑම් 08යි ග්‍රෑම් 650ක් බරැති මෙම රත්‍රන් ජෙල් කරල් 23ක් සහ රත්‍රන් කුඩු අඩංගු පැකට් 10ක් සඟවා තිබියදී රේගු නිලධාරීන් සොයාගෙන තිබුනා නිලධාරීන් භාරයට ගත් සැකසහිත භාණ්ඩ වැඩිදුර විමර්ශන කටයුතු සඳහා කාර්මික පර්යේෂණ ආයතනය වෙත යොමු කිරීමට රේගු නිලධාරීන් පියවර ගෙන තිබෙනවා ", "URL": "https://www.itnnews.lk/2023/10/05/499100/", "Category": "දේශීය පුවත්", "Parent URL": null}