{"Source": "ITN news", "Timestamp": "ජනවාරි 11, 2022 19:42", "Headline": "විශේෂ එන්නත්කරණ සතියක්", "News Content": "අද සිට විශේෂ එන්නත්කරණ සතියක් ක්‍රියාත්මක බව සෞඛ්‍ය අධ්‍යක්ෂ ජනරාල් වෛද්‍ය අසේල ගුණවර්ධන මහතා පවසනවා. මේ අතර පසුගිය වසරේ දෙසැම්බර් 15 වනදා සිට 31 වනදා දක්වා සංඛ්‍යා ලේඛන වලට ඇතුළත් නොවූ කොරෝනා ආසාදිතයින් 321 දෙනෙකු ලේඛනවලට ඇතුළත් කිරීමට සෞඛ්‍ය අමාත්‍යාංශය අද පියවර ගත්තා. මෙරට එනනත්කරණ වැඩසටහන යටතේ අවුරුදු 12 ත් 15 ත් අතර පාසල් දරුවන් සදහා එන්නත් ලබාදීම අඛණ්ඩව ක්‍රියාත්මකයි. ඒ අනුව කිසියම් හෝ එන්නතක එක් මාත්‍රාවක් හෝ ලබා ගෙන ඇති සංඛ්‍යාව 16,009,057 ක්. මාත්‍රා දෙකම ලබා ගෙන ඇති සංඛ්‍යාව එක්කෝටි තිස් අට ලක්ෂ හැට දහස් හයසිය අනූ හත් දෙනෙක්. පුද්ගලයින් 4334126 දෙනෙකු බූස්ටර් මාත්‍රාව ලබා ගෙන තිබෙනවා.     ", "URL": "https://www.itnnews.lk/2023/10/05/388244/", "Category": "දේශීය පුවත්", "Parent URL": null}