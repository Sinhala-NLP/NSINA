{"Source": "ITN news", "Timestamp": "செப்டம்பர் 1, 2023 15:44", "Headline": "ராஜகுமாரி மரணம் தொடர்பில் மேலும் 3 பேர் நீதிமன்றத்தில்", "News Content": "ராஜன் ராஜகுமாரி வெலிக்கடை பொலிஸ் காவலில் உயிரிழந்தமை தொடர்பில் மேலும் மூவர் இன்று (01) கோட்டை அளுத்கடை நீதிமன்றத்தில் ஆஜர்படுத்தப்படவுள்ளனர். இரண்டு பொலிஸ் சார்ஜன்ட்கள் மற்றும் ஒரு பொலிஸ் கான்ஸ்டபிள் ஒருவரே இவ்வாறு நீதிமன்றில் ஆஜர்படுத்தப்படவுள்ளனர். குற்றப் புலனாய்வுத் திணைக்கள அதிகாரிகளினால் மூவரும் நீதிமன்றத்தில் ஆஜர்படுத்தவுள்ள நிலையில், இதற்கு முன்னர் சப்-இன்ஸ்பெக்டர் ஒருவர் கைது செய்யப்பட்டு நீதிமன்றத்தில் ஆஜர்படுத்தப்பட்டிருந்தார். பின்னர் அவர் சிறையில் வைக்கப்பட்டுள்ளார். ", "URL": "https://www.itnnews.lk/2023/10/05/512725/", "Category": "Breaking News,அண்மைய செய்திகள்", "Parent URL": null}