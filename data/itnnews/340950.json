{"Source": "ITN news", "Timestamp": "ජූනි 6, 2021 12:19", "Headline": "5000 දීමනාව ලබා දීම අඛණ්ඩව", "News Content": "කොරෝනා තත්ත්වය හමුවේ අසීරුතාවට පත් අඩු ආදායම්ලාභීන් ඇතුලු සමාජයේ විවිධ කණ්ඩායම් වෙත රුපියල් පන් දහසේ දීමනාව ලබාදීම මේ වනවිට දිවයින පුරා සාර්ථකව සිදු කෙරෙමින් පවතිනවා. කොවිඩ් නයින්ටීන් වසංගතය හේතුවෙන් පීඩාවට පත්ව සිටින ජනතාවට රුපියල් පන්දහසේ දීමනාව ලබාදීමේ වැඩසටහන යටතේ මීගහකිවුල ජනතාවට එම මුදල් ලබාදීම සිදුකෙරුණා. කිරිමැටිය ජයසුමනාරාම විහාරස්ථානයේ දී පන්දහසේ දීමනාව ලබාදුන් අතර එය මහත් සහනයක් බවයි ජනතාව ප්‍රකාශ කළේ. කළුතර ප්‍රාදේශීය ලේකම් කොට්ඨාසයේ ගෙන් ගෙට ගොස් පන්දහසේ දීමනාව ලබාදීමට කටයුතු කෙරුණා. 8,466 දෙනෙකු වෙනුවෙන් දීමනාව මේ වනවිට ලබාදී ඇති බවයි කළුතර ප්‍රාදේශීය ලේකම් කාර්යාලය සදහන් කළේ. මේ අතර මොරටුව කොරලවැල්ල උතුර ග්‍රාම නිලධාරී වසමේ 298 දෙනෙකුට සහ කොරලවැල්ල දකුණ 204 දෙනෙකුට රුපියල් පන්දහසේ දීමනාව ලබාදුන්නා. මඩකලපුව දිස්ත්‍රික්කයට අයත් ප්‍රාදේශිය ලේකම් කොට්ඨාස 14 ක පිරිස් වෙත ද පන්දහසේ දීමනාව ලබාදී තිබෙනවා. ඒ අනුව මන්මුනේපත්තු ප්‍රාදේශිය ලේකම් කොට්ඨාසයේ පවුල් හයදහස් දෙසිය විසිපහකට පන්දහසේ දීමනාව ලබාදීම සිදුකෙරුණා.     ", "URL": "https://www.itnnews.lk/2023/10/05/340950/", "Category": "දේශීය පුවත්", "Parent URL": null}