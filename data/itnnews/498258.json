{"Source": "ITN news", "Timestamp": "ජූලි 8, 2023 09:19", "Headline": "කුඩු රැජිණ අත්අඩංගුවට", "News Content": "මහාපරිමාණ මත්ද්‍රව්‍ය ජාවාරම්කරුවෙකු වන ධනුෂ්ක නමැත්තාගේ එම ජාලය මෙහෙයවූ කුඩු රැජිණ යනුවෙන් හැදින්වූ කාන්තාව පොලිස් විශේෂ කාර්ය බලකාය අත්අඩංගුවට ගත්තා. විශේෂ කාර්ය බලකායේ විශේෂ මෙහෙයුම් අංශයේ නිලධාරීන්ට ලැබුණු තොරතුරකට අනුව කොළඹ 14 ග්‍රෑන් පාස්ට් ප්‍රදේශයේ කළ වැටලීමකදී සැකකාරිය අත්අඩංගුවට ගෙන තිබෙන්නේ. කුඩු නිලන්ති යනුවෙන් ද හදුන්වන ඇය ග්‍රෑන්පාස්, ස්ටේට්පුර ප්‍ර දේශයේ මත්ද්‍රව්‍ය ජාවාරම මෙහෙයවන ධනුෂ්ක නමැත්තාගේ සමීපතම කාන්තාවක බවයි වාර්තා වන්නේ. ඇය සතුව තිබී අයිස් මත්ද්‍රව්‍ය ග්‍රෑම් විස්සකට අධික ප්‍රමාණයක් ද සොයා ගැණුනා. මෙම සැකකාරියට එරෙහිව මත්කුඩු සම්බන්ධ නඩු තුනක් මේ වන විට විභාග වනවා. සිද්ධිය සම්බන්ධයෙන් ග්‍රෑන්පාස් පොලිසිය වැඩිදුර විමර්ශන සිදුකරනවා.     ", "URL": "https://www.itnnews.lk/2023/10/05/498258/", "Category": "දේශීය පුවත්", "Parent URL": null}