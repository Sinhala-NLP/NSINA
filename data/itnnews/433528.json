{"Source": "ITN news", "Timestamp": "සැප්තැම්බර් 7, 2022 12:40", "Headline": "රාජ්‍ය සේවක විශ්‍රාම පාරිතෝෂිතය ගෙවීමට කැබිනට් අනුමැතිය", "News Content": "මෙතෙක් පමාවී තිබූ රාජ්‍ය සේවක විශ්‍රාම පාරිතෝෂිකය ගෙවීම සදහා කැබිනට් අනුමැතිය හිමිව තිබෙනවා. රාජය පරිපාලන ස්වදේශ කටයුතු පළාත් සභා හා පළාත් පාලන අමාත්‍යවරයා ලෙස අග්‍රාමාත්‍ය දිනේෂ් ගුණවර්ධන මහතා ඉදිරිපත් කළ කැබිනට් පත්‍රිකාවට මෙලෙස අනුමැතිය හිමිවූ බවයි එම අමාත්‍යංශය පවසන්නේ. ඒ අනුව පසුගිය වසරට අදාළව ගෙවිය යුතු විශ්‍රාමික පාරිතෝෂික ගෙවීම සදහා අවශ්‍ය අරමුදල් ලබන මස අවසානයට පෙර විශ්‍රාම වැටුප් දෙපාර්තමේන්තුවට ලබාදීමට ද අනුමැතිය ලැබී තිබෙනවා. මේ වසර සදහා ගෙවිය යුතු විශ්‍රාම පාරිතෝෂික සදහා අවශය මුදල් මාස 6 ක් තුළ ලබාදීමට ද අනුමැතිය හිමිවුණා. මෙම පාරිතෝෂිකය ගෙවීමේ ක්‍රම වේදය අඛණ්ඩව පවත්වාගෙන යාම සදහා යෝජනා ඉදිරිපත් කිරීමට සත් පුද්ගල කමිටුවක් පත්කිරීමට ද කැබිනට් අනුමැතිය හිමිවූ බවයි රාජ්‍ය පරිපාලන අමාත්‍යාංශය පවසන්නේ. අදාළ කමිටු වාර්තාව මසක් ඇතුළත අමාතය මණ්ඩලයට ඉදිරිපත් කිරීමට නියමිතයි. ආර්ථික අස්ථායීතාව හමුවේ විශ්‍රාම පාරිතෝෂිකය ගෙවීමට රජයට හැකියාව ලැබුණේ නැහැ. එහෙත් එය නොලැබීමෙන් විශ්‍රාමිකයින් දැඩි පීඩනයකින් පසුවුණා. ඒ සම්බන්ධයෙන් අවධානය යොමු කරමිනුයි අදාළ ගෙවීම් කඩිනම් කිරීමට කැබිනට් මණ්ඩලය තීරණය කර ඇත්තේ.   ", "URL": "https://www.itnnews.lk/2023/10/05/433528/", "Category": "Breaking News,දේශීය පුවත්", "Parent URL": null}