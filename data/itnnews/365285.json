{"Source": "ITN news", "Timestamp": "செப்டம்பர் 27, 2021 13:13", "Headline": "ஜேர்மன் பொதுத்தேர்தலில் சான்செலர் எஞ்சலோவின் கட்சிக்கு சரிவு..", "News Content": "ஜேர்மன் பொதுத்தேர்தலில் ச்சான்செலர் எஞ்சலோ மேர்க்கலின் கிறிஸ்தவ ஜனநாயக யூனியன் கட்சியை தோற்கடித்து, மத்திய இடதுசாரி கட்சியான ஜேர்மன் சமூக ஜனநாயக கட்சி முன்னிலை பெற்றுள்ளதாக செய்திகள் வெளியாகியுள்ளன. நேற்றைய தினம் ஜேர்மனில் பொதுத்தேர்தல் இடம்பெற்றது. இதுவரை வெளியாகியுள்ள முடிவுகளுக்கமைய மத்திய இடதுசாரி சமூக ஜனநாயக கட்சி முன்னிலையில் காணப்படுகிறது. கடந்த 16 வருடங்களாக ஜேர்மனியை நிர்வகித்த சான்செலர் எஞ்சலோ மேர்க்கல் இம்முறை தேர்தலில் போட்டியிடவில்லை. எனினும் அவரின் ஆதரவுடன் தேர்தலில் வாரிசாக ஆமித் லெஷெட் போட்டியிட்டார். இந்நிலையில், மத்திய இடதுசாரி சமூக ஜனநாயக கட்சி முன்னிலையிலிருந்தாலும், தாமே அரசாங்கத்தை அமைக்கவுள்ளதாக ஆமித் லெஷெட் தெரிவித்துள்ளார். இதேவேளை இரண்டு முக்கிய கட்சிகளுக்கும் பெரும்பான்மை கிடைக்காவிட்டாலும் அரசாங்கத்தை அமைப்பதில் பசுமை கட்சிக்கு சாதகமான நிலை காணப்படுவதாக அரசியல் ஆய்வாளர்கள் கருத்து வெளியிட்டுள்ளனர். ", "URL": "https://www.itnnews.lk/2023/10/05/365285/", "Category": "Breaking News,சர்வதேச செய்திகள்", "Parent URL": null}