{"Source": "ITN news", "Timestamp": "ජූලි 6, 2021 11:33", "Headline": "ඩෙංගු යළි හිස ඔසවයි", "News Content": "වැසි සමයේ ආරම්භයත් සමග ඩෙංගු මදුරුවා බෝවීම වැඩිවී ඇති බව සෞඛ්‍ය අංශ පෙන්වා දෙනවා. කොරෝනා ව්‍යවසනය හමුවේ ඩෙංගු මර්දනය කෙරෙහි ජනතාවගේ අවධානය අඩුවී තිබීම මීට හේතුවයි. නිවාස මෙන්ම සියලු පරිශ්‍ර ඩෙංගු මදුරුවන් බෝ නොවන ස්ථාන ලෙස පවත්වාගෙන යාම අත්‍යවශ්‍ය අතර ඒ කෙරෙහි දැඩි අවධානයක් යොමු කරමින් කටයුතු කිරීම වැදගත් බවයි සෞඛ්‍ය අංශ පෙන්වා දෙන්නේ. ඩෙංගු මදුරුවන් බෝ වන ස්ථාන සොයා පොලිස් පරිසර ආරක්ෂණ කොට්ඨාශය පැලවත්ත ප්‍ර දේශයේ දී මෙහෙයුමක් ක්‍රියාත්මක කළා. ජනතාව දැනුවත් කිරීමේ වැඩසටහන්ද මීට සමගාමීව ක්‍රියාත්මක කිරීමටයි පොලිසිය පියවර ගනු ලැබුවේ. ඩ්‍රෝන කැමරාද උපයෝගී කර ගනිමින් ඩෙංගු මදුරුවන් බෝ වන ස්ථාන සොයා මෙම මෙහෙයුම් ක්‍රියාත්මක කළේ සහකාර පොලිස් අධිකාරි මනෝජ් පෙරේරා මහතාගේ මෙහෙයවීම මතයි.   ", "URL": "https://www.itnnews.lk/2023/10/05/347317/", "Category": "දේශීය පුවත්", "Parent URL": null}