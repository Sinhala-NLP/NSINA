{"Source": "ITN news", "Timestamp": "ජනවාරි 10, 2022 10:37", "Headline": "ඇමෙරිකාවේ මහල් නිවාස සංකීර්ණයක ගින්නකින් 19 දෙනෙකු ජීවිතක්ෂයට", "News Content": "ඇමෙරිකාවේ නිව්යෝර්ක් නගරයේ මහල් නිවාස සංකීර්ණයක හටගත් ගින්නකින් පුද්ගලයින් 19 දෙනෙකු ජීවිතක්ෂයට පත්ව තිබෙනවා. නිව්යෝර්ක් නගරයේ මහල් නිවාස සංකීර්ණයේ හටගත් ගින්නෙන් මියගිය පුද්ගලයින් අතරට කුඩා දරුවන් නව දෙනෙකු ද ඇතුළත්. තවත් පුද්ගලයින් තිස්දෙදෙනෙකු පිළිස්සුම් තුවාල ලබා රෝහල් ගතකර ඇති බවයි වාර්තා වන්නේ. ඉන් කිහිප දෙනෙකුගේ තත්ත්වය බරපතල බව නිව්යෝර්ක් නගරාධිපති එරික් ඇඩම්ස් පවසනවා. මහල් 19 කින් යුත් එම නිවාස සංකීර්ණය තුළ ගින්න හටගැනීමෙන් පසු පැතිරගිය දුමාරයත් සමඟ එහි රැඳී සිටි පුද්ගලයින් මුදා ගැනීමේ කටයුතු අපහසුවී තිබෙනවා. ගින්න පාලනය කිරීම සඳහා ගිනි නිවන භටයින් 200 දෙනෙකු පමණ යොදවා තිබූ ආකාරය විදෙස් මාධ්‍ය වාර්තා කළා.       ", "URL": "https://www.itnnews.lk/2023/10/05/387823/", "Category": "ජාත්‍යන්තර පුවත්", "Parent URL": null}