{"Source": "ITN news", "Timestamp": "අගෝස්තු 31, 2022 12:40", "Headline": "අත්‍යවශ්‍ය බඩු කිහිපයකටම කොන්දේසි කිහිපයක් පනවමින් ගැසට්ටුවක්", "News Content": "අත්‍යවශ්‍ය භාණ්ඩ කිහිපයක් සදහා නිෂ්පාදනය, ආනයනය හා අලෙවියට අදාළව කොන්දේසිකිහිපයක් පනවමින් නව ගැසට් නිවේදනයක් නිකුත් කර තිබෙනවා. පාරිභෝගික අධිකාරිය නිකුත් කර ඇති එම ගැසට් නිවේදනයට අනුව පාරිභෝගිකයෙකු ඉල්ලුම් කළ භාණ්ඩයක් සාධාරණ කාලසීමාවක් යටතේ නොපමාව සැපයිය යුතුයි. ප්‍රමාණවත් අමුද්‍රව්‍ය සන්තකයේ තබාගත යුතු බවද එම ගැසට් නිවේදනයෙන් කොන්දේසිවලට ඇතුළත්. භාණ්ඩයක් අලෙවි කරන සෑම අවස්ථාවක ම එහි ප්‍රමාණය පාරිභෝගිකයාගේ අන්‍යන්‍යතාව, දිනය හා වටිනාකම ඇතුළත් මුද්‍රිත හෝ ඉලෙට්‍රොනික් කුවිතාන්සික් පාරිභෝගිකයාට ලබාදිය යුතු අතර එහි පිටපතක් සෑම අවස්ථාවකම අලෙවිකරු සන්තකයේ තබාගත යුතුයි. ගැසට් නිවේදනයේ නව කොන්දේසිවලට යටත් කර ඇති භාණ්ඩ අතර සහල්, තිරිගුපිටි, බිත්තර, ටින්මාලු, කිරිපිටි, සුදුලූණු, කුකුල්මස්, මුංඇට අර්තාපල්, වියලි මිරිස් හා සීනි ආදී ද්‍රව්‍ය ඇතුළත්. ඉදිකිරීම් කර්මාන්තයට අවශ්‍ය සිමෙන්ති ගඩොල් වැලි හා වානේද මෝටර් රථ අමතර කොටස් පොහොර සහ කෘෂි රසායන ද්‍රව්‍ය ආදිය ද ගැසට් නිවේදනයේ කොන්දේසිවලට යටත් තිබෙනවා.      ", "URL": "https://www.itnnews.lk/2023/10/05/432181/", "Category": "Breaking News,දේශීය පුවත්,නවතම පුවත්", "Parent URL": null}