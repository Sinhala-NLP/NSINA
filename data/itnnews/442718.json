{"Source": "ITN news", "Timestamp": "அக்டோபர் 27, 2022 14:32", "Headline": "உலகின் பாதுகாப்பற்ற நாடாக ஆப்கானிஸ்தான் பெயரிடப்பட்டுள்ளது..", "News Content": "உலகின் பாதுகாப்பற்ற நாடாக ஆப்கானிஸ்தான் பெயரிடப்பட்டுள்ளது. இது தொடர்பில் முன்னெடுக்கப்பட்ட ஆய்வின் முடிவுக்கமைய ஆப்கானிஸ்தான் பாதுகாப்பற்ற நாடாக பெயரிடப்பட்டுள்ளதாக சர்வதேச செய்திகள் தெரிவிக்கின்றன. 120 நாடுகளை கொண்டு ஆய்வு நடத்தப்பட்டுள்ளது. தலீபான் அமைப்பு ஆட்சியை கைப்பற்றியதன் பின்னர் ஆப்கானிஸ்தானில் ஏற்பட்ட மோதல்களினால் பாதுகாப்பற்ற நிலை ஏற்பட்டுள்ளதாக ஆய்வறிக்கையில் சுட்டிக்காட்டப்பட்டுள்ளது. குறித்த ஆய்வறிக்கைக்கமைய உலகின் பாதுகாப்பான நாடாக சிங்கப்பூர் பெயரிடப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/442718/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}