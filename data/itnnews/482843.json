{"Source": "ITN news", "Timestamp": "මැයි 13, 2023 12:43", "Headline": "ගුජරාට් ටයිටන්ස් පරදා මුම්බායි ඉන්දියන්ස් ජය ගනී", "News Content": "ඉන්දීය ප්‍රිමියර් ලීග් තරගාවලයේ ඊයේ පැවති තරගයෙන් ගුජරාට් ටයිටන්ස් කණ්ඩායමට එරෙහිව ලකුණු 27 ක ජයක් ලබාගැනීමට මුම්බායි ඉන්දියන්ස් කණ්ඩායම සමත් වුණා. තරගයේ ප්‍රථමයෙන් පන්දුවට පහරදුන් මුම්බායි ක්‍රීඩකයින් නියමිත පන්දුවාර විස්ස අවසානයේ කඩුළු 05 ක් පමණක් දැවී ලකුණු 218 ක් රැස් කළා. විශීෂ්ඨ ඉනිමක් ක්‍රීඩා කළ සූර්ය කුමාර් යාදෙව් හයේ පහර 6 ක් සහ හතරේ පහර 11 ක් සමගින් පන්දු 49 කදී ලකුණු 103 ක් ලබාගත්තා. ඒ ඔහුගේ අයිපීඑල් තරගාවලියක් තුල රැස් කළ ප්‍රථම ශතකයක් ලෙසයි. පන්දු යැවීමේදී රෂීඩ් ඛාන් ලකුණු 30 කදී කඩුළු 04 ක් බිදහෙළුවා. පිළිතුරු ඉනිම ක්‍රීඩා කළ ගුජරාට් ටයිටන්ස් ක්‍රීඩකයන් පන්දුවාර 20 අවසානයේ කඩුළු 04 ක් දැවී ලබාගත හැකි වූයේ  ලකුණු 191 ක් පමණයි. අවසන් පන්දුවාර කිහිපයේ ප්‍රවේගකාරී ඉනිමක් ක්‍රීඩා කළ රෂීඩ් ඛාන් පන්දු 32 කදී නොදැවී ලකුණු79 ක් රැස් කළා. ඊට හයේ පහර 10 ක් හා හතරේ පහර තුනක් ඇතුළත්.   ", "URL": "https://www.itnnews.lk/2023/10/05/482843/", "Category": "ක්‍රිකට්,ක්‍රීඩා", "Parent URL": null}