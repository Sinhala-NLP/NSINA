{"Source": "ITN news", "Timestamp": "ඔක්තෝබර් 24, 2021 10:14", "Headline": "තුර්කි ජනපති රටවල් 10ක තානාපතිවරුන් පිටුවහල් කරයි", "News Content": "ඇමරිකාව ඇතුළු රටවල් 10ක තානාපතිවරුන් පිටුවහල් කිරීමට තුර්කි ජනාධිපතිවරයා පියවර ගත්තා. ඇමරිකාව , කැනඩාව, ප්‍රංශය , පින්ලන්තය , ඩෙන්මාර්කය ,ජර්මනිය , නෙදර්ලන්තය, නවසීලන්තය , නෝර්වේ හා ස්වීඩනයේ තානාපතිවරුන් මීට ඇතුළත්. සමාජ ක්‍රියාකාරිකයෙකු වන ඔස්මාන් කවාලා නිදහස් කරන ලෙස එම රටවල් 10 යේ තානාපතිවරුන් නිවේදනයක් නිකුත් කිරීම මීට හේතු වී තිබෙනවා. අනවසර විරෝධතා පැවැත්වීම හා රාජ්‍ය විරෝධි කුමන්ත්‍රණ සිදු කිරීම හේතුවෙන් ඔස්මාන් කවාලා වසර හතරකට වැඩි කාලයක් තුර්කි සිර භාරයේ පසුවන බවයි විදෙස් මාධ්‍ය සඳහන් කරන්නේ. තම රටේ අභ්‍යන්තර කටයුතුවලට අනවශ්‍ය ලෙස මැදිහත් වීමට එම රටවල නියෝජිතයින් උත්සාහ දැරීම හේතුවෙන් ඔවුන් පිටුවහල් කළ   බව තුර්කි ජනාධිපති තයිප් එර්ඩොගන් නිවේදනය කරනවා.     ", "URL": "https://www.itnnews.lk/2023/10/05/371356/", "Category": "ජාත්‍යන්තර පුවත්", "Parent URL": null}