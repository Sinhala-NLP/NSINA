{"Source": "ITN news", "Timestamp": "අප්‍රේල් 20, 2022 12:49", "Headline": "එක්සත් ජාතීන්ගේ චීන භාෂා දිනය වෙනුවෙන් චීන මාධ්‍ය සමූහයෙන් විශේෂ වැඩසටහනක්", "News Content": "එක්සත් ජාතීන්ගේ චීන භාෂා දිනය වෙනුවෙන් ”දේශනය ආරම්භ විය” නමැති විශේෂ වැඩසටහන අද (20) චීන මාධ්‍ය සමූහයේ CCTV-1 නාලිකාව සහ CCTV වීඩියෝ යෙදුම ඔස්සේ එකවර විකාශය කෙරේ. මෙය චීන මාධ්‍ය සමූහයේ ”ආකර්ෂණීය චීන භාෂාව” නමැති විශේෂාංගය සඳහා පෙරවදනකි. මෙම විශේෂ වැඩසටහන තුළින්, භාෂා සහ සංස්කෘතියේ විවිධත්වය, විදේශයන්හි ”චීන භාෂා ජනප්‍රියත්වය” චීන භාෂා අධ්‍යාපනයේ වත්මන් ජාත්‍යන්තර තත්ත්වය සහ අපේක්ෂා වැනි මාතෘකා පිළිබඳව ලොව රටවල් 42 ක චීන භාෂා ලෝලීන්ගේ නියෝජිතයින් 100 ක් සමඟ සබැඳිව ඔවුන්ගේ හැඟීම් සහ අත්දැකීම් බෙදාහදා ගැනේ. චීන භාෂාව සහ සංස්කෘතිය මෙන්ම චීනය සහ විදේශ රටවල් අතර\nසංස්කෘතික හුවමාරු තුළ සුන්දරත්වය වටහාගෙන චීන සංස්කෘතියේ පුළුල් බව හා ගැඹුර අත්විඳීම එහි අරමුණයි. ", "URL": "https://www.itnnews.lk/2023/10/05/407516/", "Category": "ජාත්‍යන්තර පුවත්", "Parent URL": null}