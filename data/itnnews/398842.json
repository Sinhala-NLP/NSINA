{"Source": "ITN news", "Timestamp": "மார்ச் 1, 2022 12:15", "Headline": "சுமார் 9 கோடி ரூபா பெறுமதியான போதைப்பொருளுடன் இந்திய யுவதி ஒருவர் கைது..", "News Content": "சுமார் 9 கோடி ரூபா பெறுமதியான போதைப்பொருளுடன் இந்திய யுவதி ஒருவர் கட்டுநாயக்க சர்வதேச விமான நிலையத்தில் கைதுசெய்யப்பட்டுள்ளார். அவரிடமிருந்து 2.5 கிலோ கிராம் போதைப்பொருள் கைப்பற்றப்பட்டுள்ளது. எத்தியோப்பியாவிலிருந்து ஐக்கிய அரபு எமீர் இராச்சியத்தின் டுபாய் ஊடாக குறித்த யுவதி கட்டுநாயக்க சர்வதேச விமான நிலையத்தை வந்தடைந்துள்ளார். 27 வயதான குறித்த இந்திய யுவதியின் பயணப்பையில் 3 ஷம்போ போத்தல்களிலும், விசேடமான தயாரிக்கப்பட்ட 400 பொத்தான்களிலும் சூட்சமமாக முறையில் போதைப்பொருள் மறைத்து எடுத்துவரப்பட்டுள்ளதாக அதிகாரிகள் தெரிவித்துள்ளனர். குறித்த போதைப்பொருள் அதிஉயர் தொழிநுட்பம் காணப்படும் எடிஸ் அபாப மற்றும் டுபாய் விமான நிலையங்களில் கண்டறியப்படாத நிலையில் கட்டுநாயக்க விமான நிலையத்தில் கண்டறியப்பட்டுள்ளமை இலங்கை சுங்க திணைக்களத்தின் வரலாற்றில் மிக முக்கிய விடயமாக கருதப்படுவதாக சுங்க ஊடக பேச்சாளர் பிரதி சுங்க பணிப்பாளர் நாயகம் சுதந்த சில்வா தெரிவித்துள்ளார். இந்நிலையில் கைதுசெய்யப்பட்ட இந்திய யுவதி, கைப்பற்றப்பட்ட கொக்கெய்ன் போதைப்பொருளுடன் பொலிஸ் திணைக்களத்தின் போதைப்பொருள் ஒழிப்பு பணியகத்திடம் ஒப்படைக்கப்பட்டுள்ளதாகவும் சுங்க திணைக்களத்தின் போதைப்பொருள் ஒழிப்பு பிரிவினர் தெரிவித்துள்ளனர். ", "URL": "https://www.itnnews.lk/2023/10/05/398842/", "Category": "Breaking News,தேசிய செய்திகள்", "Parent URL": null}