{"Source": "ITN news", "Timestamp": "නොවැම්බර් 19, 2021 10:09", "Headline": "චීනය හා ශ්‍රී ලංකාව අතර දිගු කාලීන මිත්‍රත්ව ඉතිහාසයට තවත් අලුත් පිටුවක්", "News Content": "චීනය හා ශ්‍රී ලංකාව අතර දිගු කාලීන මිත්‍රත්ව ඉතිහාසයට තවත් අලුත් පිටුවක් එකතු වී තිබේ. ඒ  2021 නොවැම්බර් මාසයේ 15 වනදා චීනයේ ඡිංදාඕ නගරය හා ශ්‍රී ලංකාවේ මහනුවර නගරය සහෝදර නගර සබඳතාව ස්ථාපනයත් සමඟයි. ඡිංදාඕ නගරය චීනයේ වෙරළ ප්‍රදේශයේ පිහිටි වැදගත් ජාත්‍යන්තර වරාය නගරයක් හා ප්‍රසිද්ධ ‍සංචාරක ස්ථානයකි. එසේම එය,  සුහුරු ගෘහස්ථ විදුලි භාණ්ඩ, කක්ෂ ගමනාගමන පහසුකම්, මෝටර් රථ මෙන්ම යන්ත්‍රෝපකරණ නිෂ්පාදන ක්ෂේත්‍රයේ ඉහළ ශක්‍යතා සතු නගරයක්ද වේ. චීනය හා ශ්‍රී ලංකාව අතර උපාය මාර්ගික සහයෝගීතා හවුල්කාරීත්ව රාමුව තුළ එම නගරය ශ්‍රී ලංකාව සමග ආර්ථික වෙළඳ සහයෝගීතාව අඛණ්ඩව පුළුල් කර තිබේ. මේ යටතේ, ශ්‍රී ලංකාවේ දෙවැනි ප්‍රධාන නගරය මෙන්ම ආගමික සංස්කෘතික මධ්‍යස්ථානයක් වන මහනුවර, ආර්ථික, වෙළඳ, සංස්කෘතික, අධ්‍යාපනික හා සංචාරක යනාදී ක්ෂේත්‍ර සම්බන්ධයෙන් ඡිංදාඕ නගර සමග සහයෝගීතාවට පැහැදිලි අනාගතයක් හිමිවනු ඇත. ඡිංදාඕ නගරය හා ශ්‍රී ලංකාව අතර බැඳීම ක්ෂණිකව ඇතිවූවක් නොවෙයි. අතීතයේදී පාහියන් හිමි ලංකාවට වැඩම කොට, බෞද්ධ ග්‍රන්ථ ලබාගෙන චීනයට ආපසු වැඩම කළේ වෙරළබදව පිහිටි ඡිංදාඕ නුවරට ගොඩබසිමිනුයි. ඡිංදාඕ නගරය හා ශ්‍රී ලංකාව අතර සහශ්‍ර වසරක බැඳීමක් ඇති බව මෙයින් කිව හැකිය. වර්තමානයේ ඡිංදාඕ නගරය, ෂැන්හයි සහයෝගීත සංවිධානයේ ආදර්ශවත් කලාපය ලෙස ගොඩනැගෙන අතර එක්තීරයක් එක්මාවතක් වැඩපිළිවෙළ පිළිබඳ ජගත් සහයෝගීතාවයේ නව වේදිකාවක් ලෙසද සංවර්ධනය කෙරෙමින් පවතී. ඡිංදාඕ නගරය හා මහනුවර අතර ගොඩනැගී ඇති සහෝදර නගර බැඳීම මත දෙපාර්ශ්වයටම අන්‍යොන්‍ය වශයෙන් ආයෝජන ප්‍රවර්ධනයටත්, සංස්කෘතික හා සංචාරක සහයෝගීතා පුළුල් කිරීමටත් හැකිවනු ඇතැයි අපේක්ෂා කෙරේ. ඡිංදාඕ හා මහනුවර හැරෙන්නට, ෂැන්හයි නගරය හා කොළඹ, ශීනින් නගරය හා කළුතර, යොන්ග්චෞ නගරය හා නුවරඑළිය චීනය හා ශ්‍රීලංකාව අතර බැඳී පවතින සෙසු සහෝදර නගර සම්බන්ධතායි.   ", "URL": "https://www.itnnews.lk/2023/10/05/377049/", "Category": "දේශීය පුවත්", "Parent URL": null}