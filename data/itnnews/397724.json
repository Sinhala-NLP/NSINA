{"Source": "ITN news", "Timestamp": "பிப்ரவரி 25, 2022 13:39", "Headline": "கொவிட் பரவல் நிலை காரணமாக தாமதம் ஏற்பட்ட நீர்விநியோக திட்டங்கள் விரைவில் நிறைவு செய்யப்படும் : அமைச்சர் வாசுதேவ", "News Content": "கொவிட் பரவல் நிலை காரணமாக தாமதம் ஏற்பட்ட நீர்விநியோக திட்டங்கள் விரைவில் நிறைவு செய்யப்படுமென அமைச்சர் வாசுதேவ நாணயக்கார தெரிவித்துள்ளார். அனைவருக்கும் குடிநீர் திட்டத்தின் கீழ் திருகோணமலை மாவட்டத்தில் நீர்விநியோக தரம் தொடர்பில் ஆராயும் விசேட கூட்டம் இடம்பெற்றது. அதில் கலந்துகொண்ட போதே அமைச்சர் இவ்வாறு குறிப்பிட்டார். அரச அதிகாரிகள் மற்றும் மக்கள் பிரதிநிதிகள் கலந்துரையாடலில் பங்கேற்றனர். அரசாங்கம் வழங்கிய வாக்குறுதிகளை நிறைவேற்றுமென கலந்துரையாடலில் உரையாற்றிய அமைச்சர் வாசுதேவ நாணயக்கார குறிப்பிட்டார். 2025ம் ஆண்டிற்குள் நாட்டிலுள்ள சகலருக்கும் சுத்தமான குடிநீர் விநியோகிக்கப்படும். குழாய் கிணறுகள் தொடர்பில் உரிய தகவல்கள் சேகரிக்கப்படுகின்றன. குழாய் கிணறு தோண்டும் நிறுவனங்கள் குறித்தும் தகவல்கள் பெறப்படுகின்றன. மக்கள் நலன் திட்டங்களுக்கு மக்கள் பிரதிநிதிகளையும் இணைத்துக்கொள்ளுமாறு ஜனாதிபதி ஆலோசனை வழங்கியுள்ளதாக அமைச்சர் வாசுதேவ நாணயக்கார தெரிவித்தார். ", "URL": "https://www.itnnews.lk/2023/10/05/397724/", "Category": "Breaking News,தேசிய செய்திகள்", "Parent URL": null}