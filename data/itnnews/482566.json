{"Source": "ITN news", "Timestamp": "මැයි 12, 2023 11:34", "Headline": "තිලිනි ප්‍රියමාලිට එරෙහි නඩුවක් ලබන 8 වනදා කැඳවයි", "News Content": "තිකෝ සමූහ ව්‍යාපාරයේ හිමිකාරිනි තිලිනි ප්‍රියමාලි සහ ඇයගේ සහායක කසුන් පෙරේරා යන දෙදෙනාට එරෙහි නඩුවක් වැඩිදුර වාර්තා සඳහා ලබන 8 වනදා කැඳවීමට නියෝග කෙරුණා. අපල දුරු කරන බව පවසා රුපියල් ලක්ෂ අටක් වටිනා රන් මාලයක් වංචා කිරීමේ සිද්ධිය සම්බන්ධයෙනුයි ඔවුන්ට චෝදනා එල්ල වී ඇත්තේ. මෙම නඩුව අද කැද වූ අවස්ථාවේ සැකකාර තිළිනි ප්‍රියමාලි සහ කසුන් පෙරේරා යන අය කොටුව මහේස්ත්‍රාත් අධිකරණය හමුවේ පෙනී සිටියා. රන් මාලය යළි ලබාදෙන බව පවසා රැගෙන ගොස් සාපරාධී විශ්වාසය කඩ කළ බවට චෝදනා ගොනු කර ඇත්තේ කොටුව පොලීසියට ලැබුණු පැමිණිල්ලකට අනුවයි.     ", "URL": "https://www.itnnews.lk/2023/10/05/482566/", "Category": "දේශීය පුවත්", "Parent URL": null}