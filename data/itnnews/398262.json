{"Source": "ITN news", "Timestamp": "පෙබරවාරි 27, 2022 15:07", "Headline": "යුධ සමයේ රට තුළ පැවති අවිනිශ්චිත කාලය පිළිබඳ ඇතැම් පිරිස් වලට අමතක වෙලා", "News Content": "එල්ටීටීඊ යුද්ධය පැවති සමයේදී රට තුළ පැවති අවිනිශ්චිත කාලවකවාණුව පිළිබද ඇතැම් පිරිසකට අද වනවිට අවාසනාවන්ත ලෙස අමතක වීගොස් ඇති බව ආරක්ෂක ලේකම් විශ්‍රාමික ජෙනරාල් කමල් ගුණරත්න පවසනවා. ආචාර්ය තෙශාරා ගුණවර්ධන රචනා කළ ව්‍යවසායකත්වයට නව ප්‍රවේශයක් කෘතිය එළිදැක්වීමේ අවස්ථාවට එක්වෙමිනුයි ආරක්ෂක ලේකම්වරයා මේ බව කියාසිටියේ. තෙෂාරා ගුණවර්ධන මොරටුව විශ්වවිද්‍යාලයේ කර්මාන්ත කළමනාකරණ දෙපාර්තමේන්තුවේ අංශ ප්‍රධානී ලෙස කටයුතු කරනවා. ඇය රචනා කළ කෘතිය මගින් ව්‍යාපාර කළමනාකරණ විෂය සම්බන්ධයෙන් පුලුල් විග්‍රහයක් ඉදිරිපත් කර තිබෙනවා. අමාත්‍ය සරත් වීරසේකර ඇතුළු පිරිසක් මෙම අවස්ථාවට එක්වුණා. ", "URL": "https://www.itnnews.lk/2023/10/05/398262/", "Category": "දේශීය පුවත්", "Parent URL": null}