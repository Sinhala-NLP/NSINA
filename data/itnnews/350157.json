{"Source": "ITN news", "Timestamp": "ජූලි 18, 2021 14:58", "Headline": "ගම සමඟ පිළිසඳර පුත්තලම වැඩසටහනේදී ඉදිරිපත් කෙරුණු මහජන ඉල්ලීම්වල ප්‍රගතිය සොයා බැලේ", "News Content": "ජනාධිපතිතුමාගේ ගම සමග පිළිසදර වැඩසටහන යටතේ පුත්තලමේ පැවති වැඩසටහනේ දී ඉදිරිපත් කෙරුණු මහජන ඉල්ලීම්වල ප්‍රගතිය සොයා බැලීමේ නිරීක්ෂණ වැඩසටහනක් පැවැත්වුණා. පුත්තලම ප්‍රාදේශීය ලේකම් කාර්යාල පරිශ්‍රයේදීයි මෙම නිරීක්ෂණ වැඩසටහන පැවැත්වුණේ. ජනතා ඉල්ලීම් සම්පූර්ණකර ඇති ආකාරය සහ එම ඉල්ලීම් ලබාදීමේ දී ඇතිවූ බාධක සම්බන්ධයෙන් අදාළ නිලධාරීන්ගෙන් විමසා බැලීම මෙහිදී සිදුකෙරුණා. ප්‍රදේශයේ පාසල් සදහා අවශ්‍ය පොත්පත් හා ලිපිද්‍රව්‍ය ලබාදීම ද මෙහිදී සිදුකෙරුණා. අමාත්‍ය අලිසබ්රි,රාජ්‍ය අමාත්‍ය සනත් නිශාන්ත යන මහත්වරුන් ඇතුළු ජනතා නියෝජිතයින් රැසක් මෙම අවස්ථාවට එක්ව සිටියා.     ", "URL": "https://www.itnnews.lk/2023/10/05/350157/", "Category": "දේශීය පුවත්", "Parent URL": null}