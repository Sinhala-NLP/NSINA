{"Source": "ITN news", "Timestamp": "දෙසැම්බර් 25, 2021 13:01", "Headline": "පාඩු ලබමින් පැවති සතොස ලාභ ලබන තත්ත්වයට පත් කළා – ඇමති බන්දුල", "News Content": "වෙළෙදපොල තුළ ඇති ඒකාධිකාරය බිදදැමීමට සතොසට හැකිවී ඇති බව අමාත්‍ය ආචාර්ය බන්දුල ගුණවර්ධන මහතා පවසනවා. ගුණාත්මක බවින් යුතු භාණ්ඩ පාරිභෝගිකයා වෙත ලබාදීමට සෑමවිටම ක්‍රියාකරන බවයි අමාත්‍යවරයා පවසන්නේ. ලංකා සතොස නව ශාඛාවක් පොළොන්නරුව ලංකාපුර ප්‍රාදේශීය ලේකම් කොට්ඨාසයේ පන්සල්ගොඩැල්ල නගරයේදී ජනතා අයිතියට පත්කිරීමේ අවස්ථාවට එක්වෙමින් අමාත්‍යවරයා මේ බව ප්‍රකාශ කළා. ගොවීන්ගේ නිෂ්පාදන වැඩි මිලට මිලදී ගැනීමට සතොස මේ වනවිට කටයුතු කරමින් සිටිනවා. පාඩු ලබමින් පැවති සතොස අද වනවිට ලාභ ලබන තත්ත්වයට පත්කර ඇති බවයි අමාත්‍යවරයා මෙහිදී සදහන් කළේ. රාජ්‍ය අමාත්‍ය සිරිපාල ගම්ලත්,  පාර්ලිමේන්තු මන්ත්‍රී අමරකීර්ති අතුකෝරල යන මහත්වරුන් ඇතුළු පිරිසක් මෙම අවස්ථාවට එක්ව සිටියා. ", "URL": "https://www.itnnews.lk/2023/10/05/384867/", "Category": "දේශීය පුවත්", "Parent URL": null}