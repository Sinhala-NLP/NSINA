{"Source": "ITN news", "Timestamp": "දෙසැම්බර් 1, 2022 12:51", "Headline": "ඇෆ්ගනිස්තාන –  ශ්‍රී ලංකා එක්දින ක්‍රිකට් තරඟාවලිය සම තත්වයෙන් අවසන් වෙයි", "News Content": "ඇෆ්ගනිස්තාන,  ශ්‍රී ලංකා එක්දින ක්‍රිකට් තරගාවලිය සම තත්ත්වයෙන් අවසන්වුණා. ශ්‍රී ලංකාවේ ගෞරවය රැකදීමට චරිත් අසලංක හා 19 හැවිරිදි දුනිත් වෙල්ලාලගේ සමත්වුණා. සංචාරක ඇෆ්ගනිස්තාන කණ්ඩායම හා ශ්‍රී ලංකාව අතර තුන්වන හා අවසන් එක්දින තරගයෙන් විශිෂ්ඨ ජයක් ලැබීමට ශ්‍රී ලංකා කණ්ඩායම සමත්වුණා. ඊයේ තරගයේ දී ප්‍රථමයෙන් පන්දුවට පහරදුන් ඇෆ්ගනිස්තානය නියමිත පන්දුවාර 50 අවසානයේ කඩුලු 8ක් දැවී ලකුණු 313ක් රැස්කළා. එහිදී ලකුණු 162ක් රැස්කර ගැනීමට ඊබ්‍රහිම් සඩ්රාන් සමත්වුණා. ඔහුගේ ඉණිමට 6 පහර 4ක් සහ 4 පහර 15ක් ඇතුලත් වුණා. නජිබුල්ලාහ් සඩ්රාන් ලකුණු 77ක් රැස්කළා. පිළිතුරු ඉණිම ක්‍රීඩා කිරීමට පිටියට පැමිණි ශ්‍රී ලංකා කණ්ඩායම එක් අවස්තාවක තරගය තමන්ගේ දෙසට හරවා ගත්ත ද පසුව ඇෆ්ගනිස්තාන පන්දු යවන්නන් එය තමන් දෙසට හරවා ගැනීමට සමත්වුණා. ශ්‍රී ලංකාව වෙනුවෙන් කුසල් මෙන්ඩිස් ලකුණු 67ක් හා දසුන් ශානක ලකුණු 43ක් රැස්කළා. අනතුරුව පිටියේ එක්වු චරිත් අසලංක හා දුනිත් වෙල්ලාලගේ ශ්‍රී ලංකාව ජයග්‍රහණය කරා රැගෙන ගියා. එහිදි අසලංක නොදැවි ලකුණු 83ක් සහ වෙල්ලාලගේ ලකුණු 31ක් රැස්කළා. මෙම තරගය ජයග්‍රහණය කිරීමත් සමග තරගාවලිය සමකර ගැනීමට ශ්‍රී ලංකාවට හැකිවුණා.   ", "URL": "https://www.itnnews.lk/2023/10/05/448456/", "Category": "ක්‍රිකට්,ක්‍රීඩා", "Parent URL": null}