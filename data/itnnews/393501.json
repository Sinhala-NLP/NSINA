{"Source": "ITN news", "Timestamp": "පෙබරවාරි 6, 2022 12:12", "Headline": "එන්නත්කරණ වැඩසටහන අඛණ්ඩව රටපුරා ක්‍රියාත්මකයි", "News Content": "මෙතෙක් පූර්ණ එන්නත්කරණයට ලක්නොවූ පිරිස් සඳහා පොදු ස්ථාන වලට ඇතුලුවීම තහනම් කෙරෙන ගැසට් නිවේදචනය නිකුත් කර තිබෙනවා. ඒ අනුව ලබන අප්‍රේල් 30 වනදා සිට මෙය බලාත්මක වනවා. මෙරට එන්නත්කරණ වැඩසටහන ද අඛණ්ඩව රටපුරා ක්‍රියාත්මකයි. ඒ අනුව කුමන හෝ එන්නතක පළමු මාත්‍රාව ලබාගෙන ඇති සංඛ්‍යාව 16,774,088ක්. දෙවන මාත්‍රාව 14,004,130 දෙනෙකු ලබාගෙන තිබෙනවා. තුන්වන මාත්‍රාව ලබාගෙන ඇති සංඛ්‍යාව 5,643,242ක් බවයි සෞඛ්‍ය අංශ තහවුරු කරන්නේ. එන්නත්කරණ වැඩසටහන වඩාත් කාර්යක්ෂම කිරිම සඳහා ජංගම එන්නත්කරණය ද ක්‍රියාත්මකයි. ඒ අනුව පිළියන්දල සෞඛ්‍ය වෛද්‍ය නිලධාරී කාර්යාලයේ මෙහෙයවීමෙන් ජංගම එන්නත්කරණය අද සිදුකෙරෙනවා. කර්මාන්තශාලා හිමිකරුවන්ගේ ඉල්ලීම අනුව එම ආයතන වෙත ගොස් එන්නත්කරණය සිදුකිරීම වෛද්‍ය ගයාන් සමරසිංහ මහතාගේ අධීක්ෂණය යටතේ සිදුකෙරුණා.   ", "URL": "https://www.itnnews.lk/2023/10/05/393501/", "Category": "Breaking News,දේශීය පුවත්", "Parent URL": null}