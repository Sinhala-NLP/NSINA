{"Source": "ITN news", "Timestamp": "செப்டம்பர் 21, 2022 12:45", "Headline": "மின்கட்டணம் தொடர்பில் மூன்று நிக்காயக்களின் மகாநாயக்க தேரர்கள் ஜனாதிபதிக்கு கடிதம்", "News Content": "மின்கட்டணம் தொடர்பில் மூன்று நிக்காயக்களின் மகாநாயக்க தேரர்கள் ஜனாதிபதிக்கு கடிதமொன்றை அனுப்பியுள்ளனர். புதிய மின்கட்டண சீர்த்திருத்தம் காரணமாக மதஸ்தலங்கள் எதிர்கொள்ளும் பாரிய நெருக்கடி தொடர்பில் குறித்த கடிதத்தில் தெளிவுப்படுத்தப்பட்டுள்ளது. மதஸ்தலங்களுக்கு இதுவரை வழங்கப்பட்டிருந்த நிவாரண மின் கட்டண முறை நீக்கப்பட்டுள்ளமை வருத்தத்திற்குரிய விடயமெனவும் மகாநாயக்க தேரர்கள் சுட்டிக்காட்டியுள்ளனர். மதஸ்தலங்களினூடாக முன்னெடுக்கப்படும் சமூக நலன்சார் விடயங்கள் குறைத்து மதிப்பிடப்பட்டுள்ளதாகவும், நிதித்துறையில் இலாபமீட்டும் தொழிற்சாலைகளுக்கு ஒப்பீடாக புதிய மின்கட்டண சீர்த்திருத்தத்தினூடாக மதஸ்தலங்கள் பாரிய நெருக்கடிகளை எதிர்கொண்டுள்ளதாகவும் மகாநாயக்க தேரர்கள் குறிப்பிட்டுள்ளனர். ", "URL": "https://www.itnnews.lk/2023/10/05/436293/", "Category": "தேசிய செய்திகள்", "Parent URL": null}