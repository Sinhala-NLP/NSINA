{"Source": "ITN news", "Timestamp": "ජූනි 12, 2023 16:24", "Headline": "ශ්‍රීලනිප මන්ත්‍රීවරුන් හය දෙනෙකුට එරෙහිව ක්‍රියාත්මක කළ විනය ක්‍රියාමාර්ග අත්හිටුවීමට පියවර", "News Content": "ශ්‍රී ලංකා නිදහස් පක්ෂයේ මන්ත්‍රීවරුන් හය දෙනෙකුට එරෙහිව ක්‍රියාත්මක කළ විනය ක්‍රියාමාර්ග අත්හිටුවීමට තීරණය කර තිබෙනවා. අභියාචනාධිකරණය විසින් දෙනු ලැබූ තින්දුව සලකා බලා මෙම තීරණය ගත් බව ශ්‍රී ලංකා නිදහස් පක්ෂයේ සභාපති මෛත්‍රීපාල සිරිසේන මහතා අදාළ මන්ත්‍රීවරුන් වෙත ලිඛිතව දැනුම් දී තිබෙනවා. අදාළ ලිපියෙන් දන්වා ඇත්තේ පක්ෂ සභාපතිවරයා වශයෙන් මධ්‍යම කාරක සභාවට ඉදිරිපත් කළ යෝජනාව ඒකමතිකව සම්මතවීමෙන් විනය ක්‍රියාමාර්ග අත්හිටුවීමට තීරණය කළ බවයි. ඒ අනුව අමාත්‍ය නිමල් සිරිපාල ද සිල්වා / මහින්ද අමරවීර රාජ්‍ය අමාත්‍යවරුන් වන ලසන්ත අලගියවන්න / රංජිත් සියඹලාපිටිය / ජගත් පුෂ්පකුමාර හා චාමර සම්පත් දසනායක යන මහත්වරුන්ට එරෙහිව ක්‍රියාත්මක කළ විනය ක්‍රියාමාර්ග අතිහිටුවෙනවා. ", "URL": "https://www.itnnews.lk/2023/10/05/491441/", "Category": "දේශීය පුවත්", "Parent URL": null}