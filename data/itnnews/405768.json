{"Source": "ITN news", "Timestamp": "අප්‍රේල් 6, 2022 09:01", "Headline": "හදිසි නීතිය අවලංගු කරමින් අති විශේෂ ගැසට් නිවේදනයක්", "News Content": "හදිසි නීතිය අවලංගු කරමින් අති විශේෂ ගැසට් නිවේදනයක් නිකුත් කර තිබෙනවා. ඊයේ මධ්‍යම රාත්‍රියේ සිට ක්‍රියාත්මක වන පරිදි හදිසි නීතිය මෙසේ අවලංගු කරමින් ගැසට් නිවේදනය නිකුත් කර ඇත්තේ ජනාධිපති ගෝඨාභය රාජපක්ෂ මැතිතුමා වෙත මහජන ආරක්ෂක ආඥා පනතට අනුව පැවරී ඇති බලතල මතයි. ඒ අනුව අප්‍රේල් පළමුවනදා සිට දිවයින පුරා ක්‍රියාත්මක වන පරිදි ප්‍රකාශයට පත් කර තිබූ හදිසි නීතිය ඊයේ මධ්‍යම රාත්‍රියේ සිට ඉවත් කෙරෙන බව අදාළ අති විශේෂ ගැසට් නිවේදනයේ සදහන්.    ", "URL": "https://www.itnnews.lk/2023/10/05/405768/", "Category": "Breaking News,දේශීය පුවත්", "Parent URL": null}