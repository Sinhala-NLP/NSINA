{"Source": "ITN news", "Timestamp": "செப்டம்பர் 6, 2021 12:58", "Headline": "தனிமைப்படுத்தல் சட்டத்தை மீறிய 273 பேர் கைது..", "News Content": "தனிமைப்படுத்தல் சட்டத்தை மீறிய குற்றச்சாட்டில் கடந்த 24 மணித்தியாலத்தில் 273 பேர் கைதுசெய்யப்பட்டுள்ளனர். அதற்கமைய இதுவரை 66 ஆயிரத்து 3 பேர் கைதுசெய்யப்பட்டுள்ளதாக பொலிஸ் ஊடக பிரிவு தெரிவித்துள்ளது. தனிமைப்படுத்தல் ஊரடங்கை மீறுவோரை கைதுசெய்வதற்கான சோதனைகளும் தொடர்ச்சியாக முன்னெடுக்கப்பட்டுள்ளன. நாட்டின் பல்வேறு பகுதிகளிலும் பொலிஸ் வீதித்தடைகளை ஏற்படுத்தி பொலிஸார் சோதனைகளை முன்னெடுத்துள்ளனர். அத்துடன் மக்கள் அதிகளவில் ஒன்றுக்கூடப்படும் இடங்கள் அடையாளம் காணப்பட்டு கிருமி தொற்று நீக்கம் செய்யும் செயற்பாடுகளும் முன்னெடுக்கப்பட்டுள்ளன. பத்தரமுல்லை பகுதியிலும் பொதுஇடங்கள் கிருமி தொற்று நீக்கத்திற்கு உட்படுத்தப்பட்டன. ", "URL": "https://www.itnnews.lk/2023/10/05/360531/", "Category": "Breaking News,அண்மைய செய்திகள்,தேசிய செய்திகள்", "Parent URL": null}