{"Source": "ITN news", "Timestamp": "දෙසැම්බර් 3, 2021 13:13", "Headline": "චීන පොහොර තොගයට මුදල් ගෙවීම වළක්වාලමින් නිකුත් කළ වාරණ නියෝගය දීර්ඝ කෙරේ", "News Content": "බැක්ටීරියා ඇතුළු අහිතකර ජීවින් අඩංගු පොහොර තොගයක් මෙරටට ගෙන ආ බව කියන චීන සමාගමට හා එහි දේශීය නියෝජිතවරයාට මුදල් ගෙවීම වළක්වාලමින් මහජන බැංකුව වෙත පනවා ඇති වාරණ නියෝගය මේ මස 23 වනදා තෙක් දීර්ඝ කරන ලෙස කොළඹ වාණිජ මහාධිකරණය නියෝග කළා. කොළඹ කොමර්ෂල් පොහොර සමාගම ඉදිරිපත් කළ පෙත්සමක් අද යළි සලකා බැලීමෙන් පසුවයි අධිකරණය මෙම නියෝගය නිකුත් කළේ. පෙත්සම්කාර පොහොර සමාගම අධිකරණය හමුවේ මීට පෙර කරුණු දක්වමින් සදහන් කළේ රුපියල් බිලියනයකට වඩා වටිනාකමකින් යුත් ජීවානුහරණය කළ කාබනික පොහොර ලංකාවට ගෙන්වීමේ ඩෙන්ඩරය ලබා ගත් වගඋත්තරකාර චීන සමාගම කාබනික පොහොරවල ක්ෂුද්‍රජීවීන් සිටින බවට නැව් උපදෙස් පත්‍රිකා මගින් පිළිගෙන ඇති බවයි.     ", "URL": "https://www.itnnews.lk/2023/10/05/380290/", "Category": "දේශීය පුවත්", "Parent URL": null}