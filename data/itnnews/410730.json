{"Source": "ITN news", "Timestamp": "මැයි 11, 2022 10:55", "Headline": "විශේෂ පක්ෂ නායක රැස්වීම අද පස්වරු 3ට", "News Content": "අද පැවැත්වීමට නියමිතව තිබූ විශේෂ පක්ෂ නායක රැස්වීම සූම් තාක්ෂණය ඔස්සේ පැවැත්වීමට මේ වන විට සියලු කටයුතු සූදානම්ව පවතින බව සභානායක කාර්යාලය පවසනවා. පවත්නා තත්ත්වය සම්බන්ධයෙන් සාකච්ඡා කිරීමට විශේෂ පක්ෂ නායක රැස්වීමක් අද කැඳවීමට නියමිතව තිබුණා. එහෙත් ආරක්ෂාව සම්බන්ධයෙන් පවතින තත්ත්වය මත එය අවලංගු කරන ලෙසයි ආරක්ෂක අංශ ඉල්ලීමක් කර තිබුණේ. ඒ අනුව ඉතා කඩිනමින් පක්ෂ නායක රැස්වීමක් කැඳවීම අත්‍යවශ්‍ය නිසා  සූම් තාක්ෂණය ඔස්සේ රැස්වීම පැවැත්වීමට කතානායකවරයා තීරණය කළ අතර එය අද පස්වරු 3 ට ආරම්භ වන බවයි වාර්තා වන්නේ. මේ අතර පාර්ලිමේන්තුව ලබන 13 වනදා යළි රැස්වීමට තීරණය කර තිබුණත් එය ද පවතින තත්ත්වය මත ලබන 17 වනදාම රැස්වන බව කතානායකවරයා පවසනවා.     ", "URL": "https://www.itnnews.lk/2023/10/05/410730/", "Category": "Breaking News,දේශීය පුවත්", "Parent URL": null}