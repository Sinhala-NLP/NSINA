{"Source": "ITN news", "Timestamp": "අගෝස්තු 13, 2022 13:06", "Headline": "ඖෂධ හිඟය හේතුවෙන් අනුරාධපුර රෝහලට පැමිණෙන රෝගීන් අපහසුතාවට", "News Content": "අනුරාධපුර රෝහල තුළ පවතින දැඩි අත්‍යවශ්‍ය ඖෂධ හිගය හේතුවෙන් තමන් අපහසුතාවට පත්ව ඇති බව රෝගීන් පවසනවා. පසුගිය මාස කිහිපයේදීම මේ සදහා විසදුමක් නොලැබුණු බවයි ඔවුන් පෙන්වා දෙන්නේ. අනුරාධපුර රෝහලේ බාහිර රෝගී අංශයට පැමිණෙන රෝගීන් සදහා ඖෂධ තුන්ඩු නිකුත්කළද රෝහලේ ඔසුසල් වල එම ඖෂධ නොමැති බවයි රෝගීන් පවසන්නේ. අත්‍යවශ්‍ය ඖෂධ නොමැති වීමෙන් ශල්‍යකර්මද බොහොමයක් තාවකාලිකව නතරකර ඇති බවටයි වෛද්‍යවරුන් පෙන්වා දෙන්නේ. මෙම ඖෂධ බාහිර ඔසුසැල්වලින් මිලදී ගැනීමට නොහැකි තත්ත්වයක් උද්ගතව ඇත්තේ වර්තමානයේ පවතින ඉහළ ඖෂධ මිල හේතුවෙනුයි. මෙම පසුබිම හමුවේ දැඩි අපහසුතාවට පත්ව ඇති බව රෝගී ජනතාව පවසනවා. මේ සම්බන්ධයෙන් අනුරාධපුර ශික්ෂණ රෝහලේ අධ්‍යක්ෂ තුලාන් සමරවීර මහතා ගෙන් කළ විමසීමකදී ඒ මහතා ප්‍රකාශ කළේ රෝහලේ ඖෂධ හිගයක් පවතින අතර ඒ පිළිබද බලධාරීන් දැනුවත් කිරීමට පියවර ගෙන ඇති බවයි.     ", "URL": "https://www.itnnews.lk/2023/10/05/428666/", "Category": "දේශීය පුවත්", "Parent URL": null}