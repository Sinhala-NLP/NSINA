{"Source": "ITN news", "Timestamp": "පෙබරවාරි 20, 2023 11:51", "Headline": "ගැරඬිගල තරණයට ගොස් අතරමංවූ තරුණ තරුණියන් මුදා ගැනේ", "News Content": "නකල්ස් රක්ෂිතයේ අතරමංව සිටි තරුණ තරුණියන් 33 දෙනෙකු මුදා ගැනීමට ඒකාබද්ධ මෙහෙයුමකදී සමත්වුණා. උඩුදුම්බර පොලිස්වසමේ නකල්ස් රක්ෂිතයට අයත් ගැරඬිගල කන්ද තරණය කිරීමට ගොස් සිටි තරුණ තරුණියන් පිරිසක් අධික වර්ෂාව හා මීදුම හේතුවෙන් අතරමංව සිටි බවයි පොලිසිය පවසන්නේ. ඒ පිළිබඳ උඩුදුම්බර පොලිසියට තොරතුරු ලැබීමෙන් අනතුරුව පොලිසිය වන සංරක්ෂණ නිලධාරීන් හා යුද හමුදාව ඒකාබද්ධව අතරමංව සිටින තරුණ පිරිස සොයා මෙහෙයුමක් ආරම්භ කලා. එහිදී අතරමංව සිටි තරුණයින් 31 දෙනෙකු සහ තරුණියන් දෙදෙනෙකු නිරුපද්‍රිතව මුදා ගැනීමට හැකිවූ බවයි පොලිසිය පවසන්නේ. මොවුන් මහනුවර, හෝමාගම, කොළඹ හා ගාල්ල යන ප්‍රදේශවල පදිංචිකරුවන්. ", "URL": "https://www.itnnews.lk/2023/10/05/461860/", "Category": "දේශීය පුවත්", "Parent URL": null}