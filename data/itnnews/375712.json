{"Source": "ITN news", "Timestamp": "නොවැම්බර් 13, 2021 10:16", "Headline": "අදත් පළාත් කිහිපයකට විටින් විට වැසි", "News Content": "බෙංගාලබොක්ක අන්දමන්දූපත් අසල පහළ වායුගෝලයේ ඇතිවී තිබෙන කැළඹීම් තත්ත්වයත් සමග ඉදිරි දින කීපයේ දී වැසි තත්ත්වයක් බලාපොරොත්තු විය හැකි බව කාලගුණ අංශ නිවේදනය කරනවා. අද දිනයේදී සබරගමුව,වයඹ, මධ්‍යම සහඋතුරු පළාත්වල විටින් විට වැසි ඇතිවේ. බස්නාහිර පළාතේත් ගාල්ල සහ මාතර දිස්ත්‍රික්කවලත් වැසි වාර කිහිපයක් ඇතිවේ. උතුරු-මැද පළාතේද ස්වල්පයක් ඇතිවිය හැක. ඌව පළාතෙත් අම්පාර සහ මඩකළපුව දිස්ත්‍රික්කවලත් ස්ථාන ස්වල්පයක සවස් කාලයේදී හෝ රාත්‍රී කාලයේදී වැසි හෝ ගිගුරුම් සහිත වැසි ඇතිවිය හැක. දිවයින හරහා විටින් විට හමන පැ.කි.මි. (40-50) පමණ තද සුළංඇතිවිය හැක. ", "URL": "https://www.itnnews.lk/2023/10/05/375712/", "Category": "Breaking News,කාලගුණ අනාවැකිය,දේශීය පුවත්", "Parent URL": null}