{"Source": "ITN news", "Timestamp": "දෙසැම්බර් 15, 2021 10:48", "Headline": "එන්නත් ලබා ගෙන ඇති සංක්‍රමණිකයින් සහ විදේශ සිසුන්ට ඕස්ට්‍රේලියාව නැවත විවෘත වෙයි", "News Content": "එන්නත් ලබා ගෙන ඇති සංක්‍රමණිකයින් සහ විදේශ සිසුන් සඳහා ඕස්ට්‍රේලියාව නැවතත් දේශසීමා විවෘත කර තිබෙනවා. වසර 2කට ආසන්න කාලයක් දේශසීමා වසා දැමීමෙන් අනතුරුවයි අද එය විවෘත කෙරුණේ. කොරෝනා වසංගතය ව්‍යාප්ත වීමත් සමඟ රට අඟුළු දැමීම හේතුවෙන් ඕස්ට්‍රේලියාවේ ආර්ථිකයට සිදුව ඇති බලපෑම යථා තත්වයට පත් කර ගැනීමේ අරමුණින් මෙම පියවර ගෙන තිබෙනවා. එමෙන්ම ජාත්‍යන්තර සංචාර ආරම්භ කිරීමේ සඳහා නැවතත් දේශසීමා විවෘත කිරීමටද තීරණය කර තිබෙනවා. ඔමික්‍රෝන් ප්‍රභේදය ලොව පුරා සීඝ්‍රයෙන් පැතිර යාම නිසා ඕස්ට්‍රේලියාවේ දේශසීමා විවෘත කිරීම සති 2ක් කල් දැමීමටයි බලධාරීන් පසුගියදා කටයුතු කලේ.       ", "URL": "https://www.itnnews.lk/2023/10/05/382802/", "Category": "ජාත්‍යන්තර පුවත්", "Parent URL": null}