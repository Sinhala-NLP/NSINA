{"Source": "ITN news", "Timestamp": "ජූලි 26, 2023 09:54", "Headline": "පාසල් දරුවන්ට මත් කරල් සහ කුඩු අලෙවි කළ පුද්ගලයෙකු අත්අඩංගුවට", "News Content": "පාසල් දරුවන් ඉලක්ක කරගනිමින් මත් කරල් හා මත් කුඩු අලෙවි කිරීමේ ජාවාරමේ නිරත පුද්ගලයෙකු පානදුර උතුර පොලිසිය මගින් අත්අඩංගුවට ගත්තා. බස්නාහිර පළාත් බුද්ධි නිලධාරින්ට ලැබුණු තොරතුරකට අනුව පානදුර, කෙසෙල්වත්ත, ගජබා මාවත ප්‍රදේශයේදී යි මොහු අත්අඩංගුවට ගෙන ඇත්තේ. ඔහු ළඟ තිබී මත් කරල් 250 ක්, අයිස් මත්ද්‍රව්‍ය පැකට් 7 ක්, කේරළ ගංජා මෙන්ම මත්ද්‍රව්‍ය ජාවාරමෙන් උපයා ගත් රුපියල් හයදහස් අටසියයක්ද අත්අඩංගුවට ගෙන තිබෙනවා. පානදුර ප්‍රදේශයේ පාසල් දරුවන් හා උපකාරක පන්තිවලට සහභාගී වන දරුවන් ඉලක්ක කරගනිමින් සැකකරු මේවා අලෙවි කර ඇති බවයි විමර්ශනවලදී හෙළි වුණේ.     ", "URL": "https://www.itnnews.lk/2023/10/05/502745/", "Category": "Breaking News,දේශීය පුවත්", "Parent URL": null}