{"Source": "ITN news", "Timestamp": "ජූලි 15, 2021 08:56", "Headline": "පරිභෝජනයට නුසුදුසු හාල්මැස්සන් හා සීනි තොගයක් අත්අඩංගුවට", "News Content": "බස්නාහිර පළාත් බුද්ධි කොට්ඨාසයට ලැබුණ තොරතුරකට අනුව සිදු කෙරුණු වැටලීමකදී පරිභෝජනයට නුසුදුසු හාල්මැස්සන් හා සීනි තොගයක් අත්අඩංගුවට ගැනීමට හැකිවුණා. කොටහේන සිවනානන්දන් වීදියේ ගබඩාවක තිබී මෙම භාණ්ඩ සොයාගෙන තිබෙනවා. සත්ව ආහාර ලබා දෙන බවට පවසමින් මෙම භාණ්ඩ තබාගෙන සිටියද ඒවා නැවත සකස් කර මිනිස් පරිභෝජනය සදහා අලෙවි කිරීමට සූදානම් කර තිබූ බවයි පාරිභෝගික අධිකාරිය පැවසුවේ. භාණ්ඩ තොගයේ මුලු වටිනාකම රුපියල් ලක්ෂ 50 ක් ඉක්මවනවා.     ", "URL": "https://www.itnnews.lk/2023/10/05/349282/", "Category": "දේශීය පුවත්", "Parent URL": null}