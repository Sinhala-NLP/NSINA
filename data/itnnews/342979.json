{"Source": "ITN news", "Timestamp": "ජූනි 16, 2021 10:43", "Headline": "ඊශ්‍රායලය හා පලස්තීනය අතර යළිත් ගැටුම් ඇරඹෙයි", "News Content": "දින 25 කට පසු ඊශ්‍රායලය හා පලස්තීනය අතර ගාසා තීරයේ දී යළිත් ගැටුම් ආරම්භ වී ති‌බෙනවා. ඊශ්‍රායල හමුදා ගාසා තීරයේ ඉලක්ක වෙත ගුවන් ප්‍රහාර එල්ල කළ බව ඊශ්‍රායල ආරක්ෂක අංශ පවසනවා. ඔවුන් කියා සිටියේ පලස්තින ත්‍රස්ත කණ්ඩායම් ගිනි අවුලවන ලද බැලුන් ක්‍රියාත්මක කිරීම නිසා ඊට ප්‍රතිපහාර එල්ල කළ බවයි. ජෙරුසෙලමේ පසුගියදා පැවැති ප්‍රකෝපකාරී පාගමනට විරෝධය පළ කරමින් මෙම ගිනි ඇවිලු බැලුන් ක්‍රියාත්මක කෙරුණා. එවැනි බැලුන් 20ක් පමණ දක්නට ලැබුණු බවයි විදෙස් වාර්තා පෙන්වා දෙන්නේ. මාසයක පමණ කාළයක් ගාසා තීරයේ සටන් විරාමයක් ක්‍රියාත්මක වුණා.  පසුගිය දා බලයට පත් වු අගමැති නෆ්තාලි බෙනට්ගේ නායකත්වයෙන් යුත් ඊශ්‍රායල නව රජය මුහුණ දුන් පළමු ගැටුම මෙයයි.       ", "URL": "https://www.itnnews.lk/2023/10/05/342979/", "Category": "ජාත්‍යන්තර පුවත්", "Parent URL": null}