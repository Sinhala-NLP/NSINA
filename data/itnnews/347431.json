{"Source": "ITN news", "Timestamp": "ජූලි 6, 2021 13:56", "Headline": "සිඩ්නි නගරය සිකුරාදා විවෘත කිරීම සම්බන්ධයෙන් සලකා බැලේ", "News Content": "ඔ්ස්ට්‍රේලියාවේ සිඩ්නි නගරය ලබන සිකුරාදා විවෘත කිරීම සම්බන්ධයෙන් සලකා බැලිය යුතු බව නිව් සවුත් වේල්ස් ප්‍රාන්ත බලධාරීන් සදහන් කරනවා. සිඩ්නි නගරයෙන් අද දිනයේ ද ඩෙල්ටා ප්‍රභේදය ආසාදනය වූවන් 18 දෙනෙකු හමු වී තිබෙනවා. ඒ හේතුවෙන් සිඩ්නි නගරය යළි විවෘත කිරීම සම්බන්ධයෙන් සලකා බලන බවයි වාර්තා වන්නේ. පසුගිය 26 වන දින සිඩ්නි නගරය වසා දැමුණු අතර වයිරස ව්‍යාප්තිය අඩාල කිරීම සදහා මිලියන පහක් පමණ වන නගර වැසියන් එන්නත්කරණය කිරීම මේ වනවිට සිදු වනවා. නිරෝධායන නීති උල්ලංඝනය කරමින් ජනතාව රැස්වීම, සමාජ දුරස්ථභාවය කඩ කිරීම ආදි ක්‍රියා හේතුවෙන් වයිරස ව්‍යාප්තිය සිදුවන බවයි වාර්තා වන්නේ. ඔ්ස්ට්‍රේලියාවෙන් මේ වනවිට කොරෝනා වයිරස ආසාදිතයින් තිස් එක් දහසකට ආසන්න සංඛයාවක් හමුවී ඇති අතර සිදුව ඇති මරණ සංඛ්‍යාව නවසිය දහයක්.     ", "URL": "https://www.itnnews.lk/2023/10/05/347431/", "Category": "ජාත්‍යන්තර පුවත්", "Parent URL": null}