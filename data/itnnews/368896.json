{"Source": "ITN news", "Timestamp": "அக்டோபர் 13, 2021 12:49", "Headline": "விவசாயிகளுக்கு சேதனப்பசளையை வழங்கும் நடவடிக்கை இன்று ஆரம்பம்", "News Content": "பெரும்போகத்திற்கு தேவையான சேதனப் பசளையை விநியோகிக்கும் வேலைத்திட்டம் இன்று ஆரம்பமாவதாக அமைச்சர் மஹிந்தானந்தா அளுத்கமகே தெரிவித்துள்ளார். நெற்பயிரிடும் விவசாயிகளுக்கு சேதனப்பசளை வழங்கப்படும். அதற்கமைய அம்பாறை மாவட்டத்தின் சேதனப்பசளையை விநியோகிக்கும் நடவடிக்கை ஆரம்பமாவதோடு, இதற்கிணைவாக ஏனைய பிரதேசங்களிலும் உர விநியோகத்தை முன்னெடுக்க தீர்மானிக்கப்பட்டுள்ளது. அம்பாறை, அனுராதபுரம், பொலன்னறுவை, மொனராகலை, திருகோணமலை, மட்டக்களப்பு, அம்பாந்தோட்டை, குருநாகல் மற்றும் புத்தளம் ஆகிய நெற்பயிர்ச்செய்கை மேற்கொள்ளும் பகுதிகளில் சேதனப்பசளை விநியோகிக்கப்படும். சுபீட்சத்தின் நோக்கு கொள்ளை பிரகடனத்திற்கமைய விவசாயத்தை யதார்த்தமாக்குவதற்காக இரசாயன பசளை இறக்குமதியை நிறுத்த அரசாங்கம் தீர்மானித்தது. சேதனப் பசளை பயன்பாட்டை ஊக்குவிப்பதற்காக தேசிய வேலைத்திட்டம் நடைமுறைப்படுத்தப்பட்டு, விவசாயிகளுக்கு கொடுப்பனவும் வழங்கப்பட்டது. இதற்கமைய இம்முறை பெரும்போகத்தில் நெற் பயிர்ச்செய்கைக்கு தேவையான சேதனப் பசளையை விநியோகிக்க விவசாய அமைச்சு நடவடிக்கை எடுத்துள்ளமை குறிப்பிடத்தக்கது. ", "URL": "https://www.itnnews.lk/2023/10/05/368896/", "Category": "Breaking News,தேசிய செய்திகள்", "Parent URL": null}