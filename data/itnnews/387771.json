{"Source": "ITN news", "Timestamp": "ජනවාරි 9, 2022 19:04", "Headline": "65 වසරක මිතුදම සිහිපත් කරමින් අගමැති මහින්දගෙන් චීනයට සමරු කාසි එකතුවක්", "News Content": "චීන විදේශ අමාත්‍යවරයා අග්‍රාමාත්‍ය මහින්ද රාජපක්ෂ මහතා ද අද මුණගැසුනා. ඒ අරලියගහ මන්දිරයේදීයි. ශ්‍රී ලංකාව සහ චීනය අතර රාජ්‍ය තාන්ත්‍රික සබඳතා ආරම්භ කර 65 වසරක් සම්පූර්ණවීම සහ චීන කොමියුනිස්ට් පක්ෂයට වසර 100ක් සම්පූර්ණවීම නිමිත්තෙන් ශ්‍රී ලංකා මහ බැංකුව පසුගිය වසරේ දී විශේෂ කාසියක් නිකුත් කළා. දෙරට අතර ද්වීපාර්ශ්වික සබඳතා සංකේතවත් කරමින් එම සමරු කාසි එකතුවක් චීන විදේශ අමාත්‍යවරයා වෙත භාරදීම අග්‍රාමාත්‍යවරයාගේ අතින් අද සිදුකෙරුණා. ශ්‍රී ලංකාව සහ චීනය අතර අවබෝධතා ගිවිසුම් කීපයකට අත්සන් තැබීමට දෙරටේ නියෝජිතයින් කටයුතු කළා. ආර්ථික , තාක්ෂණික , සෞඛ්‍ය මෙන්ම අඩු ආදායම් ලාභී ජනතාව වෙනුවෙන් නිවාස ව්‍යාපෘතියක් සදහා ද ගිවිසුම් අත්සන් තැබුණා.         ", "URL": "https://www.itnnews.lk/2023/10/05/387771/", "Category": "දේශීය පුවත්", "Parent URL": null}