{"Source": "ITN news", "Timestamp": "ஜூன் 15, 2022 12:23", "Headline": "வெள்ளிக்கிழமை விடுமுறை : வர்த்தமானி அறிவித்தல் இன்று வெளியீடு..", "News Content": "அத்தியாவசிய சேவைகள் தவிர்ந்த ஏனைய சேவைகளில் ஈடுபடும் அரச ஊழியர்களுக்கு வெள்ளிக்கிழமை விடுமுறை வழங்கப்பட்டுள்ள நிலையில், அது தொடர்பான உத்தியோகப்பூர்வ வர்த்தமானி அறிவித்தல் இன்றைய தினம் வெளியிடப்படவுள்ளது. ஏற்கனவே அது தொடர்பான அமைச்சரவை அனுமதி கிடைக்கப்பெற்ற நிலையில், அரச நிர்வாக உள்நாட்டலுவல்கள், உள்ளுராட்சி மற்றும் மாகாண சபைகள் அமைச்சின் செயலாளரினால் பேச்சுவார்த்தை முன்னெடுக்கப்பட்டு, வர்த்தமானி அறிவித்தலை வெளியிட நடவடிக்கை எடுக்கப்பட்டுள்ளது. வெள்ளிக்கிழமை அரச அலுவலக விடுமுறை தினமாக அறிவிப்பதற்கு அமைச்சரவை ஏற்கனவே அனுமதியளித்திருந்தமை குறிப்பிடத்தக்கது. ", "URL": "https://www.itnnews.lk/2023/10/05/417044/", "Category": "Breaking News,அண்மைய செய்திகள்", "Parent URL": null}