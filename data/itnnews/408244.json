{"Source": "ITN news", "Timestamp": "අප්‍රේල් 25, 2022 12:57", "Headline": "ගුරු වෘත්තීය සමිති අධ්‍යාපන ලේකම්ට ලිපියක් භාරදෙයි", "News Content": "ගුරු වර්ජනය හේතුවෙන් දරුවන් අපහසුතාවට පත්වූ බවට දෙමව්පියන් චෝදනා කරනවා. කෙසේ වෙතත් ඇතැම් පාසල්වල ගුරුවරුන් සේවයට වාර්තාකරමින් සුපුරුදු ලෙස අධ්‍යයන කටයුතු සිදුකළා. ඔවුන්ට බලපා ඇති ගැටලු සම්බන්ධයෙන් ලිපියක් අධ්‍යාපන ලේකම්වරයාට භාරදීමට ගුරු වෘත්තීය සමිති අද කටයුතු කළා. ඉන්ධන හිඟය සහ ඉන්ධන මිල ඉහළයාම හේතුවෙන් පාසලට පැමිණීමේ දී මුහුණදීමට ඇති දුෂ්කරතාවන්ට විසදුම් ලබාදෙන ලෙස ඉල්ලා සිටිමිනුයි ගුරු විදුහල්පති සහ ගුරු උපදේශකවරුන් වෘත්තීය ක්‍රියාමාර්ගයක නිරතව සිටින්නේ. ගමනාගමන අපහසුතා ඇති ගුරුවරුන් ඔවුන්ගේ කැමැත්ත අනුව ආසන්න පාසල්වලට යොමුකිරීම හෝ විකල්ප විසඳුමක් හෝ ලබාදෙන ලෙසයි ඔවුන් ඉල්ලා සිටින්නේ. කෙසේ වෙතත් අද දින ගුරුවරුන්ගේ සහ විදුහල්පතිවරුන්ගේ ලෙඩ නිවාඩු වෘත්තීය ක්‍රියාමාර්ගය ගැන නොදත් බොහෝ සිසුන් පාසල් වෙත පැමිණ තිබෙනවා. තම දරුවන් මේ නිසා දැඩි අනාරක්ෂිත තත්ත්වයකට පත්වූ බවටයි දෙමව්පියන් චෝදනා කරන්නේ. ලබන 28 වනදාත් දීපව්‍යාප්ත වැඩවර්ජනයකට යොමුවන බව ලංකා ගුරු සංගමයේ ලේකම් ජෝසප් ස්ටාලින් මහතා පවසනවා. කෙසේ වෙතත් බොහෝ පාසල්වල ගුරුවරුන් සුපුරුදු පරිදි සේවයට වාර්තාකර තිබුණා. අධ්‍යයන කටයුතු ද සිදුකරන බවයි එම ගුරුවරුන් ප්‍රකාශ කළේ. මේ අතර සමස්ත ලංකා අන්තර් පාසල් ළමයින් ප්‍රවාහන සේවා සංගමය රජයෙන් ඉල්ලා සිටින්නේ ඉන්ධන ගැටලුව සඳහා කඩිනමින් සහනයක් ලබාදෙන ලෙසයි.   ", "URL": "https://www.itnnews.lk/2023/10/05/408244/", "Category": "Breaking News,දේශීය පුවත්", "Parent URL": null}