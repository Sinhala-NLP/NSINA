{"Source": "ITN news", "Timestamp": "අගෝස්තු 22, 2022 18:29", "Headline": "ජනපති සහ සමගි ජනබලවේගය අතර සාකච්ඡාවක්", "News Content": "ජනාධිපති රනිල් වික්‍රමසිංහ මහතා සහ සමගි ජනබලවේගය අතර තවත් සාකච්ඡාවක් අද පැවැත්වුණා. එම සාකච්ඡාවට විපක්ෂ නායක සජිත් ප්‍රේමදාස සහ පක්ෂ මහ ලේකම් රංජිත් මද්දුම බණ්ඩාර යන මහත්වරුන් සහභාගී වි සිටියා. ජනාධිපති රනිල් වික්‍රමසිංහ මහතා සහ සමගි ජනබලවේගය අතර සාකච්ඡාවේ දී ආණ්ඩුව සමග එක්වී කටයුතු කරන ලෙසට සමගි ජන බලවේගයට ජනාධිපතිවරයා ආරාධනා කළ බවයි සමගි ජන බලවේගයේ මාධ්‍ය ඒකකය සදහන් කළේ. පාර්ලිමේන්තු ක්‍රමය යටතේ විපක්ෂයේ සිට ආණ්ඩුවේ කටයුතු සදහා සහාය දීමට විපක්ෂ සූදානම් බව විපක්ෂ නායකවරයා මෙහි දී පෙන්වා දුන්නා. මේ වන විට ඇමති තනතුරු රටට බරක් වී ඇති බවත් ජනතාව ඇමති තනතුරුවලට දැඩි විරෝධයක් පළ කරන බවත් පක්ෂ මහ ලේකම් රංජිත් මද්දුමබණ්ඩාර මහතා පෙන්වා දුන්නා.  ආණ්ඩුවේ තනතුරු භාරගතහොත් ආණ්ඩුව විවේචනය කළ නොහැකි බව පෙන්වා දුන් සජිත් ප්‍රේමදාස මහතා සාධනීය කටයුතුවල දී ආණ්ඩුවට විපක්ෂයේ සිට සහාය දියහැකි බවත් කියා සිටියා.   ", "URL": "https://www.itnnews.lk/2023/10/05/430520/", "Category": "දේශීය පුවත්", "Parent URL": null}