{"Source": "ITN news", "Timestamp": "පෙබරවාරි 13, 2022 14:40", "Headline": "ලොව සීඝ්‍රයෙන් දියුණුවන ගුවන් සේවා ක්ෂේත්‍රයට එක්වීමට ශ්‍රී ලංකාව සූදානම්", "News Content": "ලොව සීඝ්‍ර යෙන් දියුණුවන ගුවන් සේවා ක්ෂේත්‍රයට එක්වීමට ශ්‍රී ලංකාව සූදානම් බව රාජ්‍ය අමාත්‍ය ඩී වී චානක මහතා පවසනවා. මත්තල ජාත්‍යන්තර ගුවන් තොටුපොළ දැනටමත් ගුවන් සමාගම් 21 ක් සමග මෙහෙයුම් සිදුකරන අතර තවත් සමාගම් 3 ක් කැමැත්ත පළකර ඇති බවයි අමාත්‍යවරයා ප්‍රකාශ කළේ. ලොව විශාලතම ගුවන් යානා සමාගමක් වන බෝයිං සමාගමේ අනුග්‍රහයෙන් පැවැත්වූ නිරුපද්‍රතා කළමනාකරණය පිළිබද පාඨමාලාව අවසන් කළ සිසුන් සදහා සහතිකපත් පිරිනැමීමේ උත්සවයට එක්වෙමින් රාජ්‍ය අමාත්‍යවරයා මෙම අදහස් පළකළා. ඒ මහතාගේ ඉල්ලීමට අනුව 30 දෙනෙකු සදහා මෙම පාඨමාලාව නොමිලේ ක්‍රියාත්මක කෙරුණා. මෙහිදී වැඩිදුරටත් අදහස් දැක්වූ අමාත්‍යවරයා කියාසිටියේ කොවිඩ් වසංගතය හමුවේ ගුවන් මෙහෙයුම් අඩාල වුවද මත්තල ගුවන් තොටුපොළ කාර්යක්ෂම ගුවන් තොටුපොළක් බවට මේ වනවිට පත්ව ඇති බවයි.     ", "URL": "https://www.itnnews.lk/2023/10/05/394826/", "Category": "දේශීය පුවත්", "Parent URL": null}