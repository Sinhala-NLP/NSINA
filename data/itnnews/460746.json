{"Source": "ITN news", "Timestamp": "පෙබරවාරි 14, 2023 10:04", "Headline": "වරක් භාවිත කර ඉවතලන ප්ලාස්ටික් සහ පොලිතීන් නිෂ්පාදන වර්ග කිහිපයක් තහනම් කෙරේ", "News Content": "වරක් භාවිතකර ඉවතලන ප්ලාස්ටික් හා පොලිතින් නිෂ්පාදන 7ක් ආනයනය, නිෂ්පාදනය විකිණීම  හා භාවිතය තහනම් කිරීම කෙරෙහි රජයේ අවධානය යොමුව තිබෙනවා. ලබන ජුනි පළමුවනදා සිට එම තහනම ක්‍රියාත්මක කිරීමට කැබිනට් අනුමැතිය හිමිවුණා. එක්වරක් පමණක් භාවිත කරන ප්ලාස්ටික් බීම බට හා කැලතීමේ උපකරණ ආනයනය, භාවිතය, නිෂ්පාදනය හා අලෙවිය මේ අනුව තහනම් කෙරෙනවා. ලබන ජුනි පළමුවනදා සිට තහනම් කෙරෙන අනෙක් ප්ලාස්ටි ද්‍රව්‍ය වන්නේ යෝගට් හැදි ඇතුළු වරක් භාවිතකර ඉවතලන පිගන් කෝප්ප, හැදි ගෑරුප්පු සහ පිහි ආදියයි. ප්ලාස්ටික් මල්මාලා සහ ප්ලාස්ටික් වලින් නිෂ්පාදිත ඉදිආප්ප වට්ටිද තහනම් කිරීමට නියමිතයි  ", "URL": "https://www.itnnews.lk/2023/10/05/460746/", "Category": "Breaking News,නවතම පුවත්", "Parent URL": null}