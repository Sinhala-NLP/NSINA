{"Source": "ITN news", "Timestamp": "நவம்பர் 6, 2021 13:01", "Headline": "டெங்கு நோய் பரவல் அதிகரிப்பு..", "News Content": "எதிர்வரும் திங்கட்கிழமை முதல் டெங்கு ஒழிப்பு விசேட வேலைத்திட்டம் ஆரம்பிக்கப்படவுள்ளதாக தேசிய டெங்கு ஒழிப்பு பிரிவு அறிவித்துள்ளது. வெள்ளிக்கிழமை வரை டெங்கு ஒழிப்பு வேலைத்திட்டம் முன்னெடுக்கப்படும். கொழும்பு, கம்பஹா, களுத்துறை, மட்டக்களப்பு மற்றும் கல்முனை ஆகிய பகுதிகளில் திட்டத்தை முன்னெடுக்க தீர்மானிக்கப்பட்டுள்ளது. நாட்டில் நிலவும் மழையுடனான வானிலை காரணமாக டெங்கு நோய் பெருகும் அபாயம் உருவாகியுள்ளது. கடந்த ஒக்டோபர் மாதத்தில் மாத்திரம் 2 ஆயிரத்து 979 டெங்கு தொற்றாளர்கள் பதிவாகியுள்ளனர். இவ்வருடத்தில் 22 ஆயிரத்து 902 டெங்கு நோயாளர்கள் பதிவானதாக தேசிய டெங்கு ஒழிப்பு பிரிவு தெரிவித்துள்ளது. இம்மாதத்தில் முதல் 4 நாட்களில் மாத்திரம் 505 டெங்கு நோயாளர்கள் பதிவாகியுள்ளனர். இதனை கருத்திற்கொண்டே விசேட டெங்கு ஒழிப்பு வேலைத்திட்டத்தை முன்னெடுக்க தீர்மானிக்கப்பட்டுள்ளது. ", "URL": "https://www.itnnews.lk/2023/10/05/374307/", "Category": "அண்மைய செய்திகள்", "Parent URL": null}