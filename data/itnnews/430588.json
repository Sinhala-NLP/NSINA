{"Source": "ITN news", "Timestamp": "අගෝස්තු 23, 2022 10:25", "Headline": "ෆ්ලොරීඩා ප්‍රාන්තයේ පිහිටි නිවස සෝදිසි කිරීමට එරෙහිව ට්‍රම්ප් නඩු පවරයි", "News Content": "ෆ්ලොරීඩා ප්‍රාන්තයේ පිහිටි තම නිවස සෝදිසි කිරීමට එරෙහිව ඇමෙරිකාවේ හිටපු ජනාධිපති ඩොනල්ඩ් ට්‍රම්ප් නීතිපති දෙපාර්තමේන්තුවට එරෙහිව නඩු පවරා තිබෙනවා. ඇමෙරිකාවේ නීතිපති දෙපාර්තමේන්තුවට එරෙහිව නඩු පවරමින් හිටපු ජනාධිපතිවරයා අධිකරණයෙන් ඉල්ලා ඇත්තේ තම නිවසෙන් රැගෙන ගිය ලිපි ලේඛන පරීක්ෂා කිරීම තහනම් කරමින් නියෝගයක් පනවන ලෙසයි. එම ලිපි ලේඛන පරීක්ෂා කිරීමේ අයිතිය නීතිඥවරයෙකුට පවරන ලෙසත් එෆ්බීඅයි නිලධාරීන් එම කටයුතු වලින් ඉවත් කරන ලෙසත් ඔහු අධිකරණයෙන් ඉල්ලා තිබෙනවා. පසුගිය 8 වනදා හිටපු ජනාධිපති ඩොනල්ඩ් ට්‍රම්ප්ට අයත් ෆ්ලොරීඩා ප්‍රාන්තයේ පිහිටි මාර් ඒ ලාගෝ නිවස එෆ් බී අයි සංවිධානය විශේෂ පරීක්ෂාවකට ලක්කළා. එහිදී එහි තිබූ ලිපි ලේඛන රැසක් රැගෙන ගොස් ඇති බවද සදහන්.       ", "URL": "https://www.itnnews.lk/2023/10/05/430588/", "Category": "ජාත්‍යන්තර පුවත්", "Parent URL": null}