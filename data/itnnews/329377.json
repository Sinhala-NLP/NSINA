{"Source": "ITN news", "Timestamp": "අප්‍රේල් 2, 2021 12:51", "Headline": "දඹුල්ලේදී ඇල්ලූ පොල්තෙල් කන්ටේනරයේ රස පරීක්ෂක වාර්තාව අද", "News Content": "දඹුල්ලේදී අත්අඩංගුවට ගත් විෂ පොල්තෙල් බවට සැකකෙරෙන පොල්තෙල් කන්ටේනරය ගබඩාකර තිබූ ස්ථානය නීත්‍යානුකූල ස්ථානයක් නොවන බව තහවුරුවී තිබෙනවා. මෙම පොල්තෙල් තොගයේ රස පරීක්ෂක වාර්තාව අද දවසෙදි නිකුත් වෙන්න නියමිතයි. දඹුල්ල ආර්ථික මධ්‍යස්ථානය අසල ගබඩාවක තිබූ පොල්තෙල් ලීටර් විසිඅටදහසක් අඩංගු කන්ටේනරයක් පොලිස් භාරයට ගනු ලැබුවේ  ලැබුණ තොරතුරකට අනුවයි. කන්ටේනර් රථය පිටතට නොපෙනෙන අයුරින් ආවරණය කර පොල්තෙල් පිටතට පොම්ප කිරීමට සැළසුම්කර තිබුණා. මීට පෙර දංකොටුව ප්‍රදේශයේදී ද සැකකටයුතු පෙල්තෙල් බව්සර දෙකක් පොලිස් භාරයට ගත් අතර මෙම පොල්තෙල් තොග සම්බන්ධයෙන් අංශ කිහිපයක් ඔස්සේ පුළුල් විමර්ශන ක්‍රියාත්මකයි. කෙසේ වුවද පොල්තෙල් සම්බන්ධයෙන් පක්ෂ විපක්ෂ මහජන නියෝජිතයින් ස්ථාන කිහිපයකදී මෙසේ අදහස් පළකළා.     ", "URL": "https://www.itnnews.lk/2023/10/05/329377/", "Category": "Breaking News,දේශීය පුවත්", "Parent URL": null}