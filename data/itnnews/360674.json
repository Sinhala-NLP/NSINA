{"Source": "ITN news", "Timestamp": "செப்டம்பர் 7, 2021 12:28", "Headline": "கொரோனா கொத்தணியில் நேற்று 3 ஆயிரத்து 182 பேர் இணைவு", "News Content": "நாட்டில் நேற்றைய தினம் மூவாயிரத்து 182 கொவிட் தொற்றாளர்கள் புதிதாக இனங்காணப்பட்டனர். கம்பஹா மாவட்டத்திலேயே அதிக தொற்றாளர்கள் பதிவாகினர். குறித்த எண்ணிக்கை 426 ஆகும். அதனடிப்படையில் மொத்த தொற்றாளர்களின் எண்ணிக்கை நான்கு இலட்சத்து 65 ஆயிரத்து 949 ஆக உயர்வடைந்துள்ளது. அவர்களில் மூன்று இலட்சத்து 86 ஆயிரத்து 509 பேர் குணமடைந்துள்ளனர். 69 ஆயிரத்து 120 பேர் வைத்தியசாலைகள் மற்றும் இடைத்தங்கல் சிகிச்சை மத்திய நிலையங்களில் சிகிச்சைப்பெற்று வருவதாக சுகாதார மேம்பாட்டு பணியகத்தின் புள்ளிவிபர தரவுகள் தெரிவிக்கின்றன. இந்நிலையில் நேற்றைய தினமும் 180 கொரோனா மரணங்கள் குறித்த அறிவிப்பு சுகாதார சேவைகள் பணிப்பாளர் நாயகத்தின் உறுதிப்படுத்தலுடன் வெளியிடப்பட்டுள்ளது. ", "URL": "https://www.itnnews.lk/2023/10/05/360674/", "Category": "Breaking News,தேசிய செய்திகள்", "Parent URL": null}