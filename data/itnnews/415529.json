{"Source": "ITN news", "Timestamp": "ජූනි 7, 2022 11:33", "Headline": "වරාපිටියේ ආනන්ද ස්වාමීන්වහන්සේ අපවත් වෙයි", "News Content": "උතුරු තලංගම හීනැටිකුඹුර පුරාණ විහාරය, බණ්ඩාරවත්ත ආනන්දාරාමය යන උභයවිහාරාධිපති පූජ්‍ය වරාපිටියේ ආනන්ද ස්වාමීන් වහන්සේ අපවත්වුණා. පුරා වසර 50 කට අධික කාලයක් ආගමික හා ශාසනික මෙහෙවරක නිරත වූ පූජ්‍ය වරාපිටියේ ආනන්ද ස්වාමීන් වහන්සේ අපවත් වනවිට 72 වන වියෙහි පසුවුණා. දිවයිනේ විවිධ ප්‍රදේශවලින් වැඩම කළ ශිෂ්‍ය භික්ෂූන් වහන්සේගේ අධ්‍යාපන කටයුතු වලට මහත් සේ උපකාර කළ උන්වහන්සේ සියලු දෙනාගේ ආදර ගෞරවයට පාත්‍ර වූ යථිවරයානන් වහන්සේ නමක ද වුණා. අපවත්වී වදාළ පූජ්‍ය වරාපිටියේ ආනන්ද ස්වාමීන් වහන්සේගේ ශ්‍රී දේහය හීනැටිකුඹුර පුරාණ විහාරයෙහි තැන්පත්කර තිබෙනවා. හෙට පස්වරු එකට එහිදී ආගමික වතාවත් සිදුකිරීමෙන් අනතුරුව ශ්‍රී දේහය  පිළිබද ආදාහන පූජෝත්සවය කලපලුවාව සිද්ධාර්ථ විදුහල් ක්‍රීඩාංගනයේ දී එදින  පස්වරු 4 ට පැවැත්වීමට නියමිතයි.       ", "URL": "https://www.itnnews.lk/2023/10/05/415529/", "Category": "දේශීය පුවත්", "Parent URL": null}