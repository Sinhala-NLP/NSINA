{"Source": "ITN news", "Timestamp": "ජනවාරි 18, 2022 15:19", "Headline": "ප්‍රියන්ත කුමාර වෙනුවෙන් බිරිඳගේ ගිණුමට පාකිස්තානයෙන් ඩොලර් එක්ලක්ෂ දෙදහසක්", "News Content": "පාකිස්තානයේ දී අමානුෂික ලෙස ඝාතනයට ලක්වූ ප්‍රියන්ත කුමාර මහතා වෙත ලබාදීමට නියමිතව තිබූ මුදල ඔහුගේ බිරිදගේ ගිණුමට බැරකර තිබෙනවා. පාකිස්තාන අග්‍රාමාත්‍ය ඉම්රාන් ඛාන් සිය ගිණුමේ සටහනක් තබමිනුයි මේ බව සදහන්කර ඇත්තේ. පාකිස්තානයේ සියල්කෝට් ව්‍යාපාරික ප්‍රජාව එකතු කළ ඇමෙරිකා ඩොලර් ලක්ෂයක මුදල ඔහුගේ බිරිදගේ ගිණුමට බැරකර ඇති බව එහි තවදුරටත් සදහන්. ප්‍රියන්ත කුමාර මහතා සේවයේ නිරතව සිටි රාජ්කෝ ආයතනය ඔහුගේ මාසික වැටුප වන ඩොලර් දෙදහසක මුදල ද බිරිදගේ ගිණුමට බැරකර ඇති බව පාකිස්තාන අග්‍රාමාත්‍යවරයාගේ ට්විටර් පණිවුඩයේ දැක්වෙනවා. එම වැටුප වසර දහයක කාලයක් බිරිදට හිමිවනු ඇති.  ", "URL": "https://www.itnnews.lk/2023/10/05/389505/", "Category": "දේශීය පුවත්", "Parent URL": null}