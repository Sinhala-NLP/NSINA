{"Source": "ITN news", "Timestamp": "ஜூலை 9, 2021 13:26", "Headline": "தடுப்பூசி ஏற்றும் வேலைத்திட்டம் தொடர்ந்தும் வெற்றிகரமாக முன்னெடுப்பு", "News Content": "தடுப்பூசி ஏற்றும் வேலைத்திட்டம் தொடர்ந்தும் முன்னெடுக்கப்படுகிறது. வேரஹெர இராணுவ முதலாவது வைத்திய படையணியில் இயங்கும் தடுப்பூசி ஏற்றும் நிலையத்தில் இன்றைய தினமும் 7 ஆயிரத்திற்கும் மேற்பட்டோருக்கு தடுப்பூசி வழங்க திட்டமிடப்பட்டுள்ளது. கடந்த 3 நாட்களுக்குள் சைனோபார்ம் தடுப்பூசியின் முதல் டோஸ் 25 ஆயிரத்திற்கும் மேற்பட்டோருக்கு வழங்கப்பட்டுள்ளதாக கட்டளை அதிகார் லெப்டினன் கேர்ணல் தேஷாந் திசாநாயக்க தெரிவித்தார். கொலன்னாவை சுகாதார வைத்திய அதிகாரி அலுவலகத்திலும் விமான படையினரின் ஒத்துழைப்புடன் தடுப்பூசி ஏற்றும் வேலைத்திட்டம் வெற்றிகரமாக முன்னெடுக்கப்படுகிறது. இன்றையதினம் ஆயிரத்து 500 பேருக்கு தடுப்பூசி வழங்க தீர்மானிக்கப்பட்டுள்ளது. பொலன்னறுவை மாவட்டத்தில் 60 வயதிற்கு மேற்பட்டோருக்கு கொரோனா தடுப்பூசியின் இரண்டாவது டோஸ் வழங்கும் பணிகள் தமன்கடுவை சுகாதார மருத்துவ அதிகார பிரிவின் 4 இடங்களில் இடம்பெறுகிறது. புத்தளம் மாவட்டத்தின் 60 வயதிற்கு மேற்பட்டோருக்கு சைனோபார்ம் தடுப்பூசியின் இரண்டாவது டோஸ் வழங்கும் பணிகள் ஆரம்பிக்கப்பட்டன. வென்னப்புவ சுகாதார வைத்திய அதிகாரி பிரிவின் சில இடங்களில் இவை வழங்கப்பட்டு வருகின்றன. கொட்டகலை சுகாதார வைத்திய அதிகாரி பிரிவிற்குட்பட்ட தோட்டங்களை சேர்ந்த சிரேஷ்ட பிரஜைகளுக்கு சைனோபார்ம் தடுப்பூசியின் முதலாவது டோஸ் வழங்கப்பட்டுள்ளது. இதுவரை அஸ்ட்ரா செனேக்கா தடுப்பூசியின் முதல் டோஸ் 9 இலட்சத்து 25 ஆயிரத்து 242 பேருக்கு வழங்கப்பட்டுள்ளதுடன் அதன் இரண்டாவது டோஸ் 3 இலட்சத்து 84 ஆயிரத்து 454 பேருக்கு வழங்கப்பட்டுள்ளது. சைனோபாம் தடுப்பூசுpயின் முதலாவது 25 இலட்சத்து 44 ஆயிரத்து 614 பேருக்கு வழங்கப்பட்டுள்ளதுடன் அதன் இரண்டாவது டோஸ் 9 இலட்சத்து 55 ஆயிரத்து 252 பேருக்கு வழங்கப்பட்டுள்ளது. ஸ்புட்னிக் தடுப்பூசியின் முதலாவது டோஸ் ஒரு இலட்சத்து 14 ஆயிரத்து 795 பேருக்கு வழங்கப்பட்டுள்ளதுடன் அதன் இரண்டாவது டோஸ் 14 ஆயிரத்து 464 பேருக்கு வழங்கப்பட்டுள்ளது. பைசர் தடுப்பூசியின் முதலாவது டோஸ் 2 ஆயிரத்து 171 பேருக்கு வழங்கப்பட்டுள்ளதாக தொற்று நோயியல் பிரிவு தெரிவிக்கின்றது. ", "URL": "https://www.itnnews.lk/2023/10/05/348031/", "Category": "Breaking News,அண்மைய செய்திகள்,தேசிய செய்திகள்", "Parent URL": null}