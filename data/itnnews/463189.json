{"Source": "ITN news", "Timestamp": "පෙබරවාරි 24, 2023 21:16", "Headline": "අධ්‍යාපන අමාත්‍යාංශයේ ඊයේ (23) සිදුවු සිද්ධිය සම්බන්ධව අමාත්‍යාංශ මට්ටමින් කඩිනමින් පරික්ෂණයක්", "News Content": "අධ්‍යාපන අමාත්‍යාංශයේ සිව්වන මහලේ ඇති වූ සිද්ධිය සම්බන්ධයෙන් අමාත්‍යංශ මට්ටමින් පරීක්ෂණයක් ආරම්භ කර තිබෙනවා. අධ්‍යාපන අමාත්‍යාංශයේ ඊයේ (23) බෞද්ධ හා පාලි විශ්වවිද්‍යාල ශිෂ්‍යයන් පැමිණීමත් සමග ඇති වූ කලබලකාරී වාතාවරණය තුළ සිව්වන මහලේ රැස් වී සිටි ගුරුමාරු මණ්ඩල වෘත්තීය සමිති නියෝජිතයන් දෙදෙනෙකු පොලිස් අත්අඩංගුවට ගැනීමේ සිද්ධිය පිළිබඳ ව අමාත්‍යාංශ මට්ටමින් කඩිනමින් පරික්ෂණයක් සිදු කර අභ්‍යන්තර ආරක්ෂක ලේකම් වෙත වාර්තාවක් යවා ඒ අනුව ඉදිරි පියවර ගැනීමට තීරණය වි තිබෙනවා. ඒ අද (24) අධ්‍යාපන අමාත්‍යාංශයේ දී අධ්‍යාපන අමාත්‍යතුමන් හා අධ්‍යාපන ලේකම්තුමන් විසින් වෘත්තීය සමිති නායකයන් මුණ ගැසී සාකච්ඡාවක් පවත්වන ලද අවස්ථාවේ දී. ඒ අනුව මාර්තු මස පළමු වෙනි දින වනවිට අමාත්‍යාංශ මට්ටමින් පරීක්ෂණයක් පැවැත්වීමට කටයුතු කරනු ලැබේ. ", "URL": "https://www.itnnews.lk/2023/10/05/463189/", "Category": "දේශීය පුවත්", "Parent URL": null}