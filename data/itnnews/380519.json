{"Source": "ITN news", "Timestamp": "දෙසැම්බර් 4, 2021 14:17", "Headline": "නගර කීපයක වායු ගුණාත්මක තත්ත්වයන් පරීක්ෂාකර කාලගුණ වාර්තාවට ඇතුළත් කිරීමේ වැඩපිළිවෙළක්", "News Content": "නගර කීපයක වායු ගුණාත්මක තත්ත්වයන් පරීක්ෂාකර කාලගුණ වාර්තාවට ඇතුළත් කිරීමේ වැඩපිළිවෙළක් ඉදිරි වසරේ සිට ආරම්භ කිරීමට පරිසර අමාත්‍යංශය සැළසුම්කර තිබෙනවා. ශ්‍රී ලංකාවේ නගර කීපයක වායු ගුණාත්මක තත්ත්වයන් පරීක්ෂා කිරීමේ වැඩපිළිවෙළ පුළුල් කරන ලෙසට පරිසර අමාත්‍ය මහින්ද අමරවීර මහතා නිලධාරීන්ට උපදෙස් දුන්නා. කොළඹ,  මහනුවර,  කුරුණෑගල,  ගම්පහ සහ ගාල්ල වැනි නගරවල පවතින අධික වාහන තදබදය නිසා වායු ගෝලයේ කාබන් ප්‍රතිශතය ඉහළ ගොස් තිබෙනවා. දෛනිකව මෙම නගර ආශ්‍රිතව වායු ගෝලීය ගුණාත්මක තත්ත්වය පරීක්ෂා කිරීමට අවශ්‍ය නවීන උපකරණ මිලදී ගැනීමට කටයුතු කරන ලෙසයි අමාත්‍යවරයා මධ්‍යම පරිසර අධිකාරියට දැනුම්දී ඇත්තේ. මෙම තොරතුරු ජනතාවට දැනගැනීම සදහා කාලගුණ වාර්තාවට ඇතුළත් කිරීමට පියවර ගෙන තිබෙනවා.           ", "URL": "https://www.itnnews.lk/2023/10/05/380519/", "Category": "දේශීය පුවත්", "Parent URL": null}