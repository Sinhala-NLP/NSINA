{"Source": "ITN news", "Timestamp": "අගෝස්තු 22, 2023 16:59", "Headline": "ලප නොමැතිව උපත ලැබූ ජිරාෆ් පැටවා", "News Content": "ලොව ප්‍රථම වරට ලප නොමැතිව ජිරාෆ් පැටවෙක් උපත ලබා තිබෙනවා. ඒ අමෙරිකාවේ Tennessee’හි Brights සත්වෝද්‍යානයෙන් මෙම පැටවා ජූලි 31 වනදා උපත ලබා ඇති අතර තවමත් නම් කර නොමැති බවයි Brights සත්වෝද්‍යාන නිලධාරීන් සඳහන් කරන්නේ. ජිරාෆ් පැටවා ගැහැණු පැටවෙක් වනවා. පැටවාගේ මුළු ශරීරයම ඒකාකාර දුඹුරු පැහැයක් ගන්නා අතර ජිරාෆ් සත්ත්වයින්ට ආවේණික සුවිශේෂී පැල්ලම් රටා දක්නට නොලැබෙන බවයි වාර්තා වන්නේ. ජිරාෆ් පැටවා දැනට අඩි හයක් උසින් සිටින අතර ඇගේ මවගේ රැකවරණය යටතේ පෝෂණය ලබනවා. . මෙම පැටවා වඳවීමේ තර්ජනයට ලක්ව ඇති ජිරාෆ් විශේෂයක් වන අතර එය 2018 දී ස්වභාවධර්ම සංරක්ෂණය සඳහා වූ ජාත්‍යන්තර රතු ලැයිස්තුවට ඇතුළත් කළ බවයි USA Today වෙබ් අඩවිය සඳහන් කරන්නේ. ", "URL": "https://www.itnnews.lk/2023/10/05/510108/", "Category": "ජාත්‍යන්තර පුවත්", "Parent URL": null}