{"Source": "ITN news", "Timestamp": "ජූනි 21, 2021 11:26", "Headline": "කළුතර කැළෑවකින් මිනිස් අස්ථි කොටස් හමු වෙයි", "News Content": "කළුතර වරකාගොඩ පොලිස් වසමේ බලිකන්ද ප්‍රදේශයේ කැළෑවක තිබී කිසියම් පුද්ගලයෙකුගේ යැයි සැක සිතිය හැකි අස්ථි කොටස්   හමුවී තිබෙනවා. කෝටු කැපීමට කැළැවට ගිය පුද්ගලයෙකුයි මෙම අස්ථි කොටස් දැක ඇත්තේ. අදාළ පුද්ගලයා හැද සිටි බවට සැක කෙරෙන සරමක් සහ බැනියමක් අසල තිබී හමුවී තිබෙනවා. මෙම ස්ථානයට ගිය මතුගම වැඩ බලන මහේස්ත්‍රාත් ඩී වී විජේසිංහ මහතා මහේස්ත්‍රාත් පරීක්ෂණය සිදුකළා. බුලත්සිංහල මහගම ප්‍ර දේශයේ පදිංචි කොරෝනා රෝගියෙකු පසුගිය 09 වනදා සිට අතුරුදන්ව සිටියා. මෙම අස්ථි කොටස් ඔහුගේ විය හැකි බවටයි විශ්වාස කෙරෙන්නේ. ඒ සදහා අදාළ අස්ථි කොටස් සහ ඇදුම් අධිකරණ වෛද්‍යවරයා වෙත යොමු කෙරුණා.     ", "URL": "https://www.itnnews.lk/2023/10/05/344056/", "Category": "දේශීය පුවත්", "Parent URL": null}