{"Source": "ITN news", "Timestamp": "අප්‍රේල් 27, 2022 10:39", "Headline": "වැඩි මිලට රසායනික පොහොර අලෙවි කළ ගබඩාවක් වටලයි", "News Content": "වැඩි මිලට රසායනික පොහොර අලෙවි කළ ගබඩාවක් පොලිසිය මගින් වටලනු ලැබුවා. මොණරාගල වෙහෙරයාය ප්‍රදේශයේ මෙම රසායනික පොහොර ගබඩාව පවත්වාගෙන ගොස් තිබුණේ නිසි බලපත්‍රයක්ද නොමැතිවයි. මොණරාගල කොට්ඨාස අපරාධ විමර්ශන අංශයේ නිලධාරීන් පිරිසක් එය වටලන අවස්ථාවේ පොහොර මිටි 17 ක් එහි  තිබී සොයා ගැනුණා. ඒ සමග ගබඩාවේ අයිතිකරුද අත්අඩංගුවට පත් වුණා. සැකකරු වැල්ලවාය මහේස්ත්‍රාත් අධිකරණයට ඉදිරිපත් කිරිමට නියමිතයි.       ", "URL": "https://www.itnnews.lk/2023/10/05/408609/", "Category": "දේශීය පුවත්", "Parent URL": null}