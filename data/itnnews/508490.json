{"Source": "ITN news", "Timestamp": "අගෝස්තු 15, 2023 16:46", "Headline": "ලිබියාව ,ලේබනනයෙන් කළ ඉල්ලීම", "News Content": "උපවාසයේ යෙදී සිටින මුවම්මර් ගඩාෆිගේ පුත්‍රයා නිදහස් කරන ලෙස ලිබියාව ,ලේබනනයෙන් ඉල්ලා සිටිනවා. පසුගිය ජුනි 3න් වනදා සිට මුවම්මර් ගඩාෆිගේ පුත් හැනිබල් ගඩාෆි උපවාසයේ නිරත වනවා. මේ වන විට ඔහුගේ සෞඛ්‍ය තත්ත්වය දරුණු ලෙස පිරිහි ඇති බවයි වාර්තා වන්නේ. 2015 වසරේ සිට හැනිබල් ගඩාෆි ලේබනනය භාරයේ සිටින අතර මේ වන තෙක් ඔහුට එරෙහිව කිසිදු චෝදනාවක් ඉදිරිපත් කර නැහැ. නඩු විභාගයකින් තොරව තමා රඳවා ගැනීමට විරෝධය පළ කරමින් පසුගිය 3න් වන දා ඔහු උපවාසයක් ආරම්භ කළා. එතැන් පටන් මේ වන තෙක් ඔහුව දෙවරක් රෝහල් ගත කර ඇති අතර ඉතා සුළු ජල ප්‍රමාණයක් පමණක් ඔහු පානය කර ඇති බව ලේබනන වාර්තා සදහන් කරනවා. ", "URL": "https://www.itnnews.lk/2023/10/05/508490/", "Category": "ජාත්‍යන්තර පුවත්", "Parent URL": null}