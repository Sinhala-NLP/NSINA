{"Source": "ITN news", "Timestamp": "පෙබරවාරි 18, 2023 09:58", "Headline": "සිරියාවේ ISIS ප්‍රහාරයකින් 53 දෙනෙකු ජීවිතක්ෂයට", "News Content": "සිරියාවේ ISIS ප්‍රහාරයකින් 53 දෙනෙකු මිය ගොස් තිබෙනවා. මේ අතර තමන් ප්‍රබල ISIS නායකයෙකු සිරියාවේදී ඝාතනය කළ බව ඇමෙරිකාව තහවුරු කළා. සිරියාවේ මධ්‍යම ප්‍රදේශයේ ආරක්ෂක අංශ හා ත්‍රස්තවාදීන් අතර සිදුවූ වෙඩි හුවමාරුවකදී සමාන්‍ය පුද්ගලයන් 46 දෙනෙකු මිය ගොස් ආරක්ෂක සාමාජිකයන් 7 දෙනෙකු ජීවිතක්ෂයට පත්ව තිබෙනවා. විදෙස් වාර්තා පෙන්වා දෙන්නේ මේ ප්‍රහාරය 2023 වසරේ සිරියාවට එල්ලවූ බරපතලම ත්‍රස්තවාදී ප්‍රහාරය බවයි. මේ අතර පෙන්ටගනය පවසන්නේ ප්‍රබල ISIS නායකයෙකුවන හම්සා අල් හොම්සි වයඹ දිග සිරියා ප්‍රදේශයේ දී සිදුකළ මෙහෙයුමකදී ඝාතනය කළ හැකි වූ බවයි. මෙහෙයුම් සඳහා හෙළිකොප්ටරයක් සහ සෙබලුන් 4 දෙනෙකු යොදා ගත් බවයි පෙන්ටගනය වැඩිදුරටත් සඳහන් කරන්නේ.       ", "URL": "https://www.itnnews.lk/2023/10/05/461408/", "Category": "Breaking News,ජාත්‍යන්තර පුවත්", "Parent URL": null}