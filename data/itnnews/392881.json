{"Source": "ITN news", "Timestamp": "පෙබරවාරි 2, 2022 18:57", "Headline": "විමල්ට එරෙහි නඩුව කල් යයි", "News Content": "අමාත්‍ය විමල් වීරවංශ මහතාට එරෙහි නඩුවක වැඩිදුර විභාගය ජුනි 17 වනදා තෙක් කල් තැබීමට කොළඹ මහාධිකරණය නියෝග කළා. අමාත්‍යවරයෙකු වශයෙන් සිටියදී නීත්‍යානුකූල ආදායම් අභිබවා රුපියල් මිලියන 75 කට ආසන්න වත්කම් සහ මුදල් අයථා ලෙස අත්පත් කර ගත් බවටයි විමල් වීරවංශ මහතාට චෝදනා එල්ල වී ඇත්තේ. අල්ලස් කොමිසම වෙනුවෙන් පෙනී සිටි අතිරේක සොලිසිටර් ජනරාල් අයේෂා ජිනදාස මහත්මිය කියා සිටියේ මෙම නඩුවට අදාළව පිළිගැනීම් 66 ක් සලකුණු කර ඇති බවයි. ඒ සම්බන්ධයෙන් විත්ති පාර්ශවය අවධානය යොමු කළහොත් මෙම නඩුව සියලු සාක්ෂි කැදවීමකින් තොරව අවසන් කිරීමට හැකියාව ලැබෙනු ඇති බව ද ඇය දන්වා සිටියා. ", "URL": "https://www.itnnews.lk/2023/10/05/392881/", "Category": "දේශීය පුවත්", "Parent URL": null}