{"Source": "ITN news", "Timestamp": "දෙසැම්බර් 28, 2022 09:00", "Headline": "කෑගල්ලේ පාවහන් අලෙවිසැලක ඇතිවූ ගින්නට හේතුව පිළිබඳ පරීක්ෂණ ඇරඹේ", "News Content": "කෑගල්ල නගරයේ ඊයේ ඇතිවූ ගින්නට හේතුව කුමක් ද යන්න පිළිබඳ පරීක්ෂණ පැවැත්වෙන බව පොලීසිය පවසනවා. පාවහන් අලෙවිසැලක ඊයේ රාත්‍රී 10.25 ට පමණ ඇතිවූ මෙම ගින්නෙන් එම ව්‍යාපාරික ස්ථානය මුළුමනින්ම විනාශයට පත්වුණා. ගින්න හටගත් වහාම කෑගල්ල පොලීසිය සහ නගරවාසීන් එක්ව එය පැතිරයාම වැළැක්වීමට දැඩි වෙහෙසක් ගත්තා. කෑගල්ල නගර සභාවේ සහ මාවනැල්ල ප්‍රාදේශීය සභාවේ ගිනි නිවන රථ කාර්මික දෝෂ හේතුවෙන් අක්‍රීය වීම නිසා ගින්න නිවා නිවීම අපහසු වුණා. අවසානයේ මහනුවර මහ නගර සභාවේ ගිනි නිවන රථයක් පැමිණ ගින්න නිවාදමන විට දෙමහල් ව්‍යාපාරික ස්ථානය මුළුමනින්ම විනාශ වී තිබුණා. කෑගල්ල යුද හමුදා කදවුරේ සාමාජිකයින් ද ගින්න නිවීමට උපරිම දායකත්වයක් ලබාදුන්නා. සිදුවූ හානිය සහ ගින්නට හේතුව මෙතෙක් හෙළිව නැහැ.   ", "URL": "https://www.itnnews.lk/2023/10/05/452452/", "Category": "Breaking News,නවතම පුවත්", "Parent URL": null}