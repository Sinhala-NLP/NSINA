{"Source": "ITN news", "Timestamp": "ஜூன் 27, 2022 09:37", "Headline": "மருந்து தட்டுப்பாடு : தகவல்களை பெற்றுக்கொள்ள விசேட தொலைபேசி இலக்கம்", "News Content": "மருந்து தட்டுப்பாடு காரணமாக மருந்துகள் குறித்த தகவல்களை பெற்றுக்கொள்ளும் முறைமை ஆரம்பிக்கப்பட்டுள்ளதாக அகில இலங்கை மருந்தக உரிமையாளர்கள் சங்கம் தெரிவித்துள்ளது. வைத்தியசாலைகளில் சிகிச்சை பெற்று வரும் நோயாளர்கள் தமக்கு தேவையான மருந்துகள் கிடைக்காத பட்சத்தில், மருந்துகளை பெற்றுக் கொள்வதற்கு சுகாதார மேம்பாட்டு பணியகத்தின் சுகாதார ஆய்வு சேவை 1999 உடன் தொடர்பு கொள்ளுமாறு அகில இலங்கை மருந்தக உரிமையாளர் சங்கத்தின் தலைவர் சந்திக கன்கந்த தெரிவித்தார். தற்போதைய டொலர் நெருக்கடி க்கு மத்தியில் பல அத்தியாவசிய மருந்துகள் அரச வைத்தியசாலைகளிலும் தனியார் மருந்தகங்களிலும் கிடைப்பதில்லை என சுகாதாரத் துறை தெரிவித்துள்ளது. இந்நிலையில், உரிய வேலைத்திட்டம் நடைமுறைப்படுத்தப்படவுள்ளதுடன், 045 22 75 636 அல்லது 077 19 77 177 என்ற வாட்ஸ்அப் இலக்கங்களுக்கு தொடர்பு கொண்டு மருந்துகள் தொடர்பான தகவல்களை பெற்றுக்கொள்ள முடியும். ", "URL": "https://www.itnnews.lk/2023/10/05/419410/", "Category": "Breaking News,அண்மைய செய்திகள்,முதன்மை செய்தி", "Parent URL": null}