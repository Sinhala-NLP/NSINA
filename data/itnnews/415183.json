{"Source": "ITN news", "Timestamp": "ජූනි 5, 2022 12:05", "Headline": "පාර්ලිමේන්තු කාරක සභා ක්‍රියාවලිය සැළසුම් කිරීමට කරූ ජයසූරියට අගමැතිගෙන් ඇරයුම්", "News Content": "පාර්ලිමේන්තු කාරක සභා ක්‍රියාවලිය සැළසුම් කිරීමට අග්‍රාමාත්‍ය රනිල් වික්‍රමසිංහ මහතා හිටපු කතානායක කරූ ජයසූරිය මහතාට ආරාධනා කර තිබෙනවා. වගවීම , වැඩිදියුණු කිරීම අරමුණු කරගත් නව පාර්ලිමේන්තු කාරක සභා පිහිටුවීමේ සැළස්ම ක්‍රියාත්මක කිරීමේ ප්‍රමුඛ කාර්යභාරයක් ඉටුකරන ලෙස අග්‍රාමාත්‍යවරයා හිටපු කතානායකවරයාට ආරාධනා කර ඇති බවයි වාර්තා වන්නේ. යෝජිත නව පාර්ලිමේන්තු කාරක සභා පිහිටුවීම සම්බන්ධීකරණය කරන ලෙස ඒ මහතාගෙන් ඉල්ලීමක් කිරීමට අග්‍රාමාත්‍යවරයා අපේක්ෂාවෙන් සිටින බවයි ඉහළ පෙළේ ආරංචි මාර්ග සඳහන් කරන්නේ. රටේ වත්මන් දේශපාලන අර්බුදය සහ පාර්ලිමේන්තුව බලගැන්වීමේ ක්‍රම පිළිබඳ සාකච්ඡා කිරීමට හිටපු කතානායකවරයා සහ අග්‍රාමාත්‍යවරයා අතර හමුවක් පැවැත්වීමට නියමිතව තිබුණා. රාජ්‍ය මූල්‍ය විමර්ශනය සහ අධීක්ෂණය සඳහා තවත් කමිටු දෙකක් සහ ප්‍රධාන ක්ෂේත්‍ර ආවරණය වන පරිදි අධීක්ෂණ කමිටු 10 ක් පිහිටුවීමට අග්‍රාමාත්‍යවරයා පසුගිය සතියේ යෝජනා කළා.   ", "URL": "https://www.itnnews.lk/2023/10/05/415183/", "Category": "Breaking News,දේශීය පුවත්", "Parent URL": null}