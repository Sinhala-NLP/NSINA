{"Source": "ITN news", "Timestamp": "ஜனவரி 24, 2023 12:22", "Headline": "விமானிகள் மற்றும் விமான கட்டுப்பாட்டளர்களை பயிற்றுவிக்கும் விரிவான வேலைத்திட்டம்", "News Content": "விமானிகள் மற்றும் விமான கட்டுப்பாட்டளர்களை பயிற்றுவிக்கும் விரிவான வேலைத்திட்டம் ஒன்று நடைமுறைப்படுத்தப்படுமென அமைச்சர் நிமல் சிறிபால டி சில்வா தெரிவித்துள்ளார். இலங்கை சிவில் விமான சேவைகள் அதிகார சபையின் எதிர்கால திட்டம் தொடர்பில் அமைச்சர் நிமல் சிறிபால டி சில்வா தலைமையில் பேச்சுவார்த்தை ஒன்று இடம்பெற்றது. விமான சேவைகளுக்கான மனித வள பற்றாக்குறை குறித்தும் இதன்போது கலந்துரையாடப்பட்டது. இதற்கமைய விமானிகள் மற்றும் விமான கட்டுப்பாட்டாளர்களை பயிற்றுவிக்கும் வேலைத்திட்டத்தை விரிவுப்படுத்துவது குறித்து அமைச்சர் கவனம் செலுத்தியுள்ளார். விரைவில் குறித்த பயிற்சி வேலைத்திட்டம் ஆரம்பிக்கப்பட வேண்டுமெனவும் அமைச்சர் நிமல் சிறிபால டி சில்வா தெரிவித்துள்ளார். ", "URL": "https://www.itnnews.lk/2023/10/05/457308/", "Category": "Breaking News,தேசிய செய்திகள்", "Parent URL": null}