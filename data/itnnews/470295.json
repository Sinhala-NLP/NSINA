{"Source": "ITN news", "Timestamp": "මාර්තු 22, 2023 16:12", "Headline": "බොරතෙල් බැරලයක මිල ඉහළ යාමක් සිදු නොවන බව ඇමෙරිකාවේ සමීක්ෂන ආයතනයක් පවසයි", "News Content": "මෙම වසර තුළදී බොරතෙල් බැරලයක මිල නැවත වරක් ඇමෙරිකා ඩොලර් සියය ඉක්මවා නොයනු ඇති බවට ඇමෙරිකාවේ සමීක්ෂන ආයතනයක් පවසනවා. ඛණිජ තෙල් සහ ඒවායේ මිල ගණන් පුරෝකතනය කිරීම  සම්බන්ධයෙන් ඇමෙරිකාවේ ගෝල්ඩ්මන් සැක්ස් බැංකුව ප්‍රසිද්ධියක් උසුලනවා. එම බැංකුව සඳහන් කරන්නේ ඇමෙරිකාවේ බැංකු පද්ධතියේ හටගෙන ඇති අර්බුදකාරී තත්ත්වය හා චීනයෙන් ඛනිජ තෙල් සදහා ඇති ඉල්ලුම හේතුවෙන් මිල ගණන් ඉහළ යාමක් සිදු නොවන බවයි. මෙම සතියේදී බ්‍රිතාන්‍යයේ බ්‍රෙන්ට් බොරතෙල් බැරලයක මිල සියයට 12කින් එනම් ඩොලර් 73ට වඩා අවම අගයක් ගැනීමත් සමග මාස 15කින් එහි අවම මිල වාර්තා වුණා. මිල පහළ වැටීමත් සමඟ ඔපෙක් සංවිධානය 2024 වසරේදී තුන්වන කාර්තුවේදී පමණ නිෂ්පාදනය ඉහළ දමනු ඇති බවටයි ගෝල්ඩ්මන් සැක්ස් බැංකුව පුරෝකතනය කරන්නේ.     ", "URL": "https://www.itnnews.lk/2023/10/05/470295/", "Category": "ජාත්‍යන්තර පුවත්", "Parent URL": null}