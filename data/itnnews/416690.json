{"Source": "ITN news", "Timestamp": "ජූනි 12, 2022 16:17", "Headline": "ප්‍රංශ පාර්ලිමේන්තු මැතිවරණයේ පළමු වටයේ ඡන්ද විමසීම අදයි", "News Content": "ප්‍රංශයේ පාර්ලිමේන්තු මැතිවරණයේ පළමු වටයේ ඡන්ද විමසීම අද පැවැත්වෙනවා.  ඡන්දය ප්‍රකාශ කිරීම සදහා මිලියන 48ක පමණ පිරිසක් සුදුසුකම් ලබා ඇති බව ද සදහන්. අද දිනයේ සහ ලබන 19 වන දින අදියර දෙකක් යටතේයි ප්‍රංශ පාර්ලිමේන්තු මැතිවරණ පැවැත්වෙන්නේ. පසුගිය අප්‍රේල් මාසයේ පැවති ජනාධිපතිවරණයෙන් එම්මානුවෙල් මැක්‍රෝන් දෙවන ධුර කාලය සදහා ද තේරී පත්වුනා. ඒ හේතුවෙන් පාර්ලිමේන්තුව තුළ අවශ්‍ය බහුතර බලය ඔහුගේ පක්ෂයට හිමිවනු ඇතිබවටයි විශ්ලේෂකයින් මත පළකරන්නේ. කෙසේ වුවද වාමාංශික පක්ෂ එක්ව දැඩි තරගයක් ලබාදීමට සමත්ව සිටින බව විදෙස් මාධ්‍ය සදහන් කරනවා. එරට පාර්ලිමේන්තුවේ පහළ මන්ත්‍රි මන්ඩලයේ ආසන 577 කට මන්ත්‍රිවරුන් තෝරාගැනීම සදහා මැතිවරණය පැවැත්වෙන අතර අපේක්ෂකයින් 6000කට අධික සංඛ්‍යාවක් ඊට ඉදිරිපත්ව සිටිනවා. අද සහ ලබන සතියේ පැවැත්වෙන ඡන්ද විමසීමෙන් අනතුරුව ඉදිරි වසර 5ක කාලය සදහා ප්‍රංශයේ දේශපාලන හැඩය නිර්ණය කිරීමට අවස්ථාව හිමිවනවා.         ", "URL": "https://www.itnnews.lk/2023/10/05/416690/", "Category": "ජාත්‍යන්තර පුවත්", "Parent URL": null}