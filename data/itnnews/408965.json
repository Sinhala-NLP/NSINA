{"Source": "ITN news", "Timestamp": "අප්‍රේල් 29, 2022 16:15", "Headline": "යුක්රේන – රුසියා ගැටුම් නිසා ඩොනෙට්ස්ක් ප්‍රාන්තයේ ජනතාව දැඩි දුෂ්කරතාවකට", "News Content": "යුක්රේන රුසියා ගැටුම් නිසා ඩොනෙට්ස්ක් ප්‍රාන්තයේ ජනතාව දැඩි දුෂ්කරතාවකට පත්ව තිබෙන බව විදෙස් මාධ්‍ය සදහන් කරනවා. ඩොනේට්ස් ප්‍රාන්තයේ බොහෝ ස්ථානවලට පිරිසිදු පානීය ජලය ලබාදීමට නොහැකි වී ඇති බවයි වාර්තා වන්නේ.පසුගිය සතිය මුළුල්ලේ පැවති ගැටුම් මාලාව නිසා එම ප්‍රාන්තයේ කිරෝඋස්කි දිස්ත්‍රික්කයේ සිවිල් ජනතාවට දැඩි හානි සිදු වුණා. එම ප්‍රදේශවල බොහෝ පිරිසක් අවතැන්ව ඇති බවයි විදෙස් මාධ්‍ය සදහන් කළේ. යුධ හමුදා වාහන යොදා ගනිමින් මෙම ප්‍රදේශවලට  ජලය සැපයීම සිදු කෙරුණද එය  ප්‍රමාණවත් නොවන බව ජනතාව පවසනවා.         ", "URL": "https://www.itnnews.lk/2023/10/05/408965/", "Category": "ජාත්‍යන්තර පුවත්", "Parent URL": null}