{"Source": "ITN news", "Timestamp": "මැයි 21, 2022 12:12", "Headline": "මැයි 09 සිදුවීම් පිළිබඳ ඡායාරූප 490ක් පොලිසියට", "News Content": "පසුගිය නව වන දා කොල්ලුපිටිය හා ගාලුමුවදොර ප්‍රදේශවල මෙන්ම දිවයිනේ ස්ථාන රැසක සිදු වූ කලහකාරී ක්‍රියා සම්බන්ධයෙන් තොරතුරු 683ක් මෙන්ම ඡායාරූප 490කට වැඩි සංඛ්‍යාවක් ජනතාව පොලිසියට යොමු කර තිබෙනවා. කොල්ලුපිටිය හා ගාලු මුවදොර මෙන්ම දිවයින පුරා සිදු වූ විවිධ කලහකාරී සිදුවීම් සම්බන්ධයෙන් පොලිසියේ විද්‍යුත් තැපැල් ලිපිනයට පැමිණිලි 37ක් ලැබී තිබෙනවා. වීඩියෝ දර්ශන හතක් තොරතුරු හයසිය අසූ තුනකට වැඩි සංඛ්‍යාවක් මෙන්ම ඡායාරූප 490කට වැඩි සංඛ්‍යාවක් ද ලැබී තිබෙනවා. පසුගිය නව වන දා කොල්ලුපිටිය හා ගාලුමුවදොර ප්‍රදේශ ආශ්‍රිතව සිදු වූ ප්‍රචණ්ඩ ක්‍රියා සම්බන්ධයෙන්  අපරාධ පරීක්ෂණ දෙපාර්තමේන්තුව පාර්ලිමේන්තු මන්ත්‍රී නාමල් රාජපක්ෂ මහතාගෙන් පැය හතරකට ආසන්න කාලයක් ප්‍රකාශ ලබා ගත්තා. ඊයේ පස්වරුවේ දී මෙසේ ප්‍රකාශ ලබාගෙන ඇත්තේ.   ", "URL": "https://www.itnnews.lk/2023/10/05/412417/", "Category": "Breaking News,දේශීය පුවත්", "Parent URL": null}