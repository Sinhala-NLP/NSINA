{"Source": "ITN news", "Timestamp": "ජනවාරි 31, 2023 11:41", "Headline": "පසුගිය වසරේ වෙළද භාණ්ඩ අපනයනය ඉහළට", "News Content": "පසුගිය වසරේ වෙළද භාණ්ඩ අපනයනය 2021 වසරට සාපේක්ෂව ඉහළ ගොස් ඇති බව ශ්‍රී ලංකා රේගුව පවසනවා. එම අපනයනය සියයට හතරයි දශම 6 කින් ඉහළ ගොස් ඇති අතර එය ඇමෙරිකා ඩොලර් බිලියන 13ක් දක්වා ළගාවීමක්. පසුගිය වසරේ වෙළෙද භාණ්ඩ අපනයනය ඉහළ ගියද ශ්‍රී ලංකා රේගුව විසින් නිකුත් කර ඇති දත්තවලට අනුව 2022 දෙසැම්බර් මාසයේ දී වෙළද භාණ්ඩ අපනයනයෙන් ලැබුණු ඉපැයීම් ආදායම සියයට 9.7 කින් එනම් ඇමෙරිකා ඩොලර් මිලියන 1,044 දක්වා අඩුවී තිබෙනවා. මෙයට ප්‍රධාන වශයෙන් හේතුවී ඇත්තේ ඇගලුම් සහ රෙදිපිළි,  තේ රබර් ආශ්‍රිත නිෂ්පාදන,  පොල් ආශ්‍රිත නිෂ්පාදන,  ආහාර,  කුළුබඩු,  අත්‍යවශ්‍ය තෙල් සහ ධීවර නිෂ්පාදන අපනයන ආදායම අඩුවීමයි. එමෙන්ම නිෂ්පාදන පිරිවැය,  බලශක්ති වියදම් ඉහළයාම හේතුවෙන් ප්‍රධාන වෙළදපල පවතින අවපාතය මෙම පහත වැටීමට හේතුවී තිබෙනවා. උද්ධමනය හේතුවෙන් ආනයන තියුණු ලෙස පහත වැටුණු අතර භාණ්ඩ හා සේවා සදහා වන ඉල්ලුම ද අඩුවී ඇති බව ශ්‍රී ලංකා රේගු දත්ත පෙන්වා දෙනවා. 2022 වර්ෂය සදහා සේවා අපනයනවල ඇස්තමේන්තු වටිනාකම ඩොලර් මිලියන 1,876 ක් වූ අතර එය 2021 වසරට සාපේක්ෂව සියයට 5.9 කින් අඩුවී තිබෙනවා. අපනයන සංවර්ධන මන්ඩලය විසින් ඇස්තමේන්තු කර ඇති සේවා අපනයන,  තොරතුරු සන්නිවේදන,  ව්‍යාපාර ක්‍රියාවලි කළමනාකරණය,  ඉදිකිරීම්,  මූල්‍ය,  සේවා සහ සැපයුම් යනාදියෙන් යුක්ත වනවා.     ", "URL": "https://www.itnnews.lk/2023/10/05/458489/", "Category": "දේශීය පුවත්", "Parent URL": null}