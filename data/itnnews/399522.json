{"Source": "ITN news", "Timestamp": "මාර්තු 4, 2022 18:06", "Headline": "මාතර පරවි දූපතට පිවිසෙන පාලම කඩා වැටෙයි", "News Content": "මාතර පරවි දූපතට පිවිසෙන පාලම අද පස්වරුවේ කඩා වැටී තිබෙනවා. කලක් දිරා යාමට ලක්ව තිබූ මෙම පාලම අද සවස් කාලයේ කඩා වැටුණා. පාලම මතින් ගමන් කරමින් සිටි පුද්ගලයින් 6 දෙනෙකුට පමණ සුළු සිරීම් තුවාල සිදුව ඇති බවයි මාතර පොලීසිය සඳහන් කළේ. සියම් මහා නිකායේ ශ්‍රී රෝහණ පාර්ශවයේ උපෝසථාගාරය පිහිටා ඇත්තේ පරවි දූපතේයි. පාලම කඩා වැටීමත් සමඟ එම විහාරස්ථානයේ සිටි ස්වාමීන් වහන්සේ ඇතුලු පිරිසක් යුද හමුදා නිලධාරීන්ගේ මැදිහත්වීමෙන් ගොඩ බිමට රැගෙන ඒම සිදුවුණා.           ", "URL": "https://www.itnnews.lk/2023/10/05/399522/", "Category": "දේශීය පුවත්", "Parent URL": null}