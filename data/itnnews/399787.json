{"Source": "ITN news", "Timestamp": "මාර්තු 7, 2022 11:48", "Headline": "විමල් වීරවංශ ඇතුළු 6 දෙනෙකුට එරෙහි නඩුවේ විභාගය මැයි 30", "News Content": "පාර්ලිමේන්තු මන්ත්‍රී විමල් වීරවංශ ඇතුළු හය දෙනෙකුට එරෙහි නඩුවේ විභාගය මැයි 30 වනදා කැඳවීමට කොළඹ මහේස්ත්‍රාත් අධිකරණය නියම කළා. 2016 වසරේ ජගත් මානව හිමිකම් හිටපු කොමසාරිස් සෙයිද් අල් හුසේන් කුමරු ශ්‍රී  ලංකාවේ සංචාරය කළ අවස්ථාවේ කොළඹ එක්සත් ජාතීන්ගේ කාර්යාලය ඉදිරිපිට මාර්ග අවහිර කරමින් උද්ඝෝෂණය කළ බවටයි මොවුන්ට චෝදනා එල්ලවී ඇත්තේ. මෙම නඩුව අද කැඳවූ අවස්ථාවේ විමල් වීරවංශ මන්ත්‍රීවරයා ඇතුළු විත්තිකරුවන් හය දෙනා අධිකරණය හමුවේ පෙනී සිටියා. ජයන්ත සමරවීර , මොහොමඩ් මුසම්මිල් , වීරකුමාර දිසානායක , පියසිරි විජේනායක ,රොජර් සෙනෙවිරත්න යන අය මෙහි සෙසු විත්තිකරුවන් වනවා.         ", "URL": "https://www.itnnews.lk/2023/10/05/399787/", "Category": "දේශීය පුවත්", "Parent URL": null}