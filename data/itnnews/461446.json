{"Source": "ITN news", "Timestamp": "පෙබරවාරි 18, 2023 12:01", "Headline": "හින්දු බැතිමතුන් මහත් භක්තියෙන් සමරන මහා ශිවරාත්‍රි දිනය අදයි", "News Content": "හින්දු බැතිමතුන් මහත් භක්තියෙන් සමරන මහා ශිවරාත්‍රි දිනය අදට යෙදී තිබෙනවා. හින්දු ධර්මයට අනුව දෙවියන් අතුරින් ලොව බලවත්ම දෙවියා තමා බවට ශිව දෙවියන් ලොවට විදහා දැක්වූ දිනය වන්නේ මහා ශිව රාත්‍රි දිනයයි. ලොව බලවත්ම දෙවියා කවුරුන්ද යන්නපිළිබඳව විශ්ණු දෙවියන් මහා බ්‍රහ්මයන් සහ ශිව දෙවියන් අතර ඇතිවූ මත ගැටුමේදී ශිව දෙවියන් අහස්ගැබ දක්වා ආලෝක කදම්බයක් විහිදුවමින් එහි දෙකෙළවර සොයා ගන්නා අය බලවත්ම දෙවියා වන බව පැවසූ බවයි හින්දු සාහිත්‍යයේ සඳහන් වන්නේ. හින්දු බැතිමතුන් මහා ශිව රාත්‍රි දිනය සමරන්නේ ශිව දෙවියන් එම ආලෝක කදම්බය නිකුත් කළ නැකත උදාවන දිනයේයි. ඒ අනුව හින්දු බැතිමතුන් අද රාත්‍රි යේ සිට හෙට උදෑසන දක්වා ශිව දෙවියන්ට පූජෝපහාර දක්වමින් මහා ශිව රාත්‍රිය සැමරීම සිදු කරනවා.       ", "URL": "https://www.itnnews.lk/2023/10/05/461446/", "Category": "දේශීය පුවත්", "Parent URL": null}