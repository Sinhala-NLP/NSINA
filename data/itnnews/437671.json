{"Source": "ITN news", "Timestamp": "සැප්තැම්බර් 28, 2022 18:54", "Headline": "73 වන යුද හමුදා දිනය වෙනුවෙන් ධජවලට සෙත් පැතීම ශ්‍රී දළදා මාලිගාවේදී", "News Content": "73 වන යුද හමුදා දිනය වෙනුවෙන් යුද හමුදා ධජවලට සෙත් පැතීම මහනුවර ඓතිහාසික ශ්‍රී දළදා මාලිගාවේදී සිදු කෙරුණා. ශ්‍රී ලංකා යුද හමුදාව ආරම්භ කර  වසර 73 ක් සපිරීම නිමිත්තෙන් පැවැත්වෙන සංවත්සරයට සමගාමීවයි යුද හමුදා ධජවලට සෙත්පැතීම සිදු කෙරුණේ. යුද හමුදාපති ලුතිනන් ජෙනරාල් විකුම් ලියනගේ මහතාගේ ප්‍රධානත්වයෙන් එම කටයුතු සිදු කෙරුණා. දියඩන නිලමේ ප්‍රදීප් නිලංග දෑල මහතා යුද හමුදාපතිවරයා පිළිගැනීමෙන් අනතුරුව දන්ත ධාතූන් වහන්සේ හමුවේ ධජවලට සෙත්පැතීම සිදු වූ අතර යුද හමුදාවේ උසස් නිලධාරීන් ඇතුළු පිරිසක් ඊට එක්ව සිටියා.     ", "URL": "https://www.itnnews.lk/2023/10/05/437671/", "Category": "Breaking News,දේශීය පුවත්", "Parent URL": null}