{"Source": "ITN news", "Timestamp": "ජනවාරි 10, 2022 09:30", "Headline": "චීනය හා මාලදිවයින අතර ද්විපාර්ශ්වික සබඳතා තවදුරටත් ශක්තිමත් කෙරේ", "News Content": "චීනය හා මාලදිවයින ද්විපාර්ශ්වික සබඳතා තවදුරටත් ශක්තිමත් කිරීමට ප්‍රතිඥා දෙයි. චීන රාජ්‍ය මණ්ඩල සාමාජික හා විදේශ අමාත්‍ය වං යී මහතා මාලදිවයිනේ සිදු කළ සංචාරයේ දී එරට ජනාධිපතිවරයා හමුවිය. එහිදී මාලදිවයින් ජනාධිපති ඉබ්‍රාහිම් සොලයි මහතා පැවසුවේ තම රට හා චීනය පසුගිය වසරේ දී වැදගත් එකඟාතාවන්ට එළඹෙමින් දෙරට අතර උපයෝගික සහයෝගතාවන් පුළුල් කිරීමට ශක්තිමත් අඩිතාලමක් දැමූ බවයි. මාලදිවයිනේ සමාජ ආර්ථික සංවර්ධනය, කොවි‍ඩ් එන්නත්කරණය හා G20 රාමුව තුළ මාලදිවයිනේ ණය අත්හිටුවීමට චීනය ලබා දෙන ශක්තිමත් සහයෝගය සම්බන්ධයෙන් හෙතෙම ප්‍රණාමය පුද කළේය. මාලදිවයින එකම චීනය යන ප්‍රතිපත්තියේ දැඩිව එල්බ සිටී. අනාගත සබඳතා සංවර්ධනයේ අපේක්ෂා පිළිබඳ අදහස් දැක්වූ හෙතෙම දෙරට අතර රාජ්‍යතාන්ත්‍රික සබඳතා පිහිටුවීමේ 50 වන සංවත්සර‍ය අවස්ථාවක් කර ගනිමින් ද්විපාර්ශ්වික සබඳතා පොදු ජයග්‍රහණ මත ඉදිරියට ගෙන යාමට බලාපොරාත්තුවන බව සඳහන් කළේ ය.‍ දෙරට අතර දශක පහක හුවමාරුවෙන් ලද වටිනාම අත්දැකීම් වන්නේ ද්විපාර්ශ්වික සබඳතාවල දේශපාලන පදනම තහවුරු කරමින්  අන්‍යෝන්‍ය ගෞරවය, සමාන සැලකීම මෙන්ම එකමුතුකම සහ අන්‍යෝන්‍ය උපකාර බව චීන රාජ්‍ය මණ්ඩල සාමාජික හා විදේශ අමාත්‍ය වං යී මහතා එහිදී පැවසීය. ", "URL": "https://www.itnnews.lk/2023/10/05/387805/", "Category": "ජාත්‍යන්තර පුවත්", "Parent URL": null}