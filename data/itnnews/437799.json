{"Source": "ITN news", "Timestamp": "செப்டம்பர் 29, 2022 15:19", "Headline": "நிலக்கரியை பெற்றுக்கொள்ள குறுகிய கால விலைமனுகோரல்…", "News Content": "நிலக்கரியை பெற்றுக்கொள்வதற்காக குறுகிய கால தேவை அடிப்படையில் விலைமனுகோரளை விடுக்க நடவடிக்கை எடுக்கப்பட்டுள்ளது சர்வதேச போட்டித்தன்மை விலைக்கமைய குறுகிய கால விலைமனு கோரப்படவுள்ளது. இலங்கை நிலக்கரி நிறுவனத்தில் பதிவுசெய்துள்ள மற்றும் பதிவுசெய்யாத நிலக்கரி விநியோகஸ்தர்களுக்கு விலைமனுக்களை சமர்ப்பிக்க முடியும். 180 நாட்களுக்குள் நிலக்கரியை முழுமையாக விநியோகிக்க வேண்டுமென நிபந்தனையும் காணப்படுகிறது. இதேவேளை குறுகிய கால விலைமனுகோரளுக்கு மேலதிகமாக நிலக்கரி விநியோகம் தொடர்பில் நீண்டகால விலைமனுகோரளையும் விடுக்க நடவடிக்கை எடுக்கப்பட்டுள்ளது. அடுத்த வாரம் விலைமனு கோரப்படுமென இலங்கை நிலக்கரி நிறுவனம் அறிவித்துள்ளது இதேவேளை நுரைச்சோலை அனல்மின் நிலையத்தில் செயலிழந்த மூன்றாவது இயந்திரம் இன்று பரிசோதிக்கப்படவுள்ளதாக இலங்கை மின்சார சபை தெரிவித்துள்ளது நாளை மறுதினமளவில் அதன் முன்னேற்றத்தை எதிர்ப்பார்க்க முடியுமென இலங்கை மின்சார சபையின் ஊடகப்பேச்சாளர் எண்ட்ரூ நவமணி தெரிவித்தார். இயந்திரம் செலிழந்துள்ளதால் தேசிய மின் கட்டமைப்புக்கு 270 மெகாவொட் மின்சாரம் இழக்கப்பட்டுள்ளது. கெரவலப்பிட்டிய வெஸ்கோஸ் மற்றும் தனியார் மின்உற்பத்தி நிறுவனங்களின் மூலம் குறித்த இழப்பு சீர்செய்யப்படுகிறது. ", "URL": "https://www.itnnews.lk/2023/10/05/437799/", "Category": "Breaking News,தேசிய செய்திகள்", "Parent URL": null}