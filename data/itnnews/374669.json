{"Source": "ITN news", "Timestamp": "நவம்பர் 8, 2021 10:35", "Headline": "மட்டக்களப்பில் காணியற்ற சகலருக்கும் காணிகளை பெற்றுக்கொடுப்பதற்கான விரிவான செயற்றிட்டம்", "News Content": "மட்டக்களப்பு மாவட்டத்தில் எதிர்வரும் 2025 ஆம் ஆண்டுக்குள் காணியற்ற சகலருக்கும் காணிகளை பெற்றுக்கொடுப்பதற்கான விரிவான செயற்றிட்டமொன்று முன்னெடுக்கப்பட்டுள்ளதாக இராஜாங்க அமைச்சர் எஸ். வியாழேந்திரன் தெரிவித்துள்ளார். மட்டக்களப்பு மாநகர சபைக்குட்பட்ட திராய்மடு முதலாம் குறுக்கு வீதி முதல் 10 ஆம் குறுக்கு வீதி முதலான பகுதி கொங்றீட் இடப்பட்டு புனரமைப்பின் பின்னர் நேற்றைய தினம் திறந்துவைக்கப்பட்டது. ஜனாதிபதியின் சுபீட்சத்தின் நோக்கு கொள்கை பிரகடனத்திற்கமைய ஒரு இலட்சம் கிலோ மீற்றர் வீதிகளை புனரமைக்கும் திட்டத்தின் கீழ் அபிவிருத்திப்பணிகள் முன்னெடுக்கப்பட்டுள்ளன. கிராமிய வீதி மற்றும் அத்தியாவசிய உட்கட்டமைப்பு வசதிகள் இராஜாங்க அமைச்சு இதற்கான நிதி ஒதுக்கீட்டை மேற்கொண்டது. வீதி அபிவிருத்தி அதிகார சபையின் தலையீட்டில் புனரமைப்பு பணிகள் இடம்பெற்றுள்ளன. நீண்ட காலமாக மோசமான நிலையில் காணப்பட்ட குறித்த வீதியை புனரமைத்து தருமாறு கடந்த காலங்களில் கோரிக்கை முன்வைக்கப்பட்டது. இராஜாங்க அமைச்சர் எஸ்.வியாழேந்திரனின் வழிகாட்டலில் குறுகிய காலத்திற்குள் அபிவிருத்தி பணிகள் முன்னெடுக்கப்பட்டு மக்களின் உரிமைக்கென குறித்த வீதி கையளிக்கட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/374669/", "Category": "Breaking News,அண்மைய செய்திகள்,தேசிய செய்திகள்", "Parent URL": null}