{"Source": "ITN news", "Timestamp": "නොවැම්බර් 8, 2021 09:55", "Headline": "විදෙස් සංචාරකයින් සඳහා ඇමෙරිකාව අද සිට යළි විවෘතයි", "News Content": "කොරෝනා වයිරස ව්‍යාප්තිය ආරම්භයෙන් පසු පළමු වරට විදෙස් සංචාරකයින් සඳහා ඇමෙරිකාව අද සිට විවෘත වනවා. විදෙස් රටවල සංචාරකයින් සඳහා ඇමෙරිකාව විවෘත වන්නේ මාස 20 කට පසුවයි. ඒ අනුව රටවල් 30 ක සංචාරකයින්ට හා ඇමෙරිකාවේ පුරවැසියන්ගේ ඥාතීන්ට එරටට ඇතුළුවීමට අවසර හිමි වනවා. කෙසේ වුවද එරටට ඇතුළු වන සියලුම පුද්ගලයින් වයිරසයට එරෙහි එන්නත් මාත්‍රා දෙකම ලබා තිබිය යුතු බවයි සෞඛ්‍ය අංශ සඳහන් කරන්නේ. අද දිනයේදී දහස් සංඛ්‍යාත සංචාරකයින් පිරිසක් ඇමෙරිකාවේ ගුවන්තොටුපොළවලට පැමිණෙනු ඇති බවට අපේක්ෂා කෙරෙනවා. කොරෝනා වයිරස ව්‍යාප්තිය අවම කිරීම සඳහා 2020 වසරේ මුල් භාගයේදී වෙනත් රටවල පුරවැසියන්ට ඇමෙරිකාවට ඇතුළුවීම හිටපු ජනාධිපති ඩොනල්ඩ් ට්‍රම්ප් තහනම් කරනු ලැබුවා.     ", "URL": "https://www.itnnews.lk/2023/10/05/374606/", "Category": "ජාත්‍යන්තර පුවත්", "Parent URL": null}