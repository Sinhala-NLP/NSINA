{"Source": "ITN news", "Timestamp": "ඔක්තෝබර් 17, 2021 13:56", "Headline": "ආජන්ටිනාව අවුරුදු 3ට වැඩි දරුවන්ට කොරෝනා එන්නත් ලබාදීම අරඹයි", "News Content": "වයස අවුරුදු 3ට වැඩි සියලු දරුවන්ට කොරෝනා වයිරසයට එරෙහි එන්නත් ලබාදීම ආජන්ටිනාව ආරම්භ කළා. ආජන්ටිනාවේ බුවනෝස් අයර්ස් ප්‍රාන්තයේ දීයි වයස අවුරුදු තුනට වැඩි දරුවන්ට එන්නත් ලබාදීම ආරම්භ වුණේ. වයස අවුරුදු 3 – 11 ත් අතර දරුවන්ට ලබාදීම සඳහා එරට ඖෂධ පාලක මණ්ඩලය අනුමත කර ඇත්තේ සයිනොෆාම් එන්නතයි. එන්නත් ලබාදීමේ වැඩපිළිවෙළ සදහා සෞඛ්‍ය සේවකයින් 450 කට වැඩි පිරිසක් යොදවා තිබෙනවා. සති 20 ක කාලයක පටන් කලාපයේ අඩුම කොරෝනා වයිරස ආසාදිතයින් සංඛ්‍යාව වාර්තා වන්නේ තම රටෙන් බවයි ආජන්ටිනාව සඳහන් කරන්නේ. මේ වනවිට එරටින් වයිරස ආසාදිතයින් පනස් තුන්ලක්ෂයකට ආසන්න සංඛ්‍යාවක් හමුවී ඇති අතර සිදුව ඇති මරණ සංඛ්‍යාව 115,663 ක්.       ", "URL": "https://www.itnnews.lk/2023/10/05/369854/", "Category": "ජාත්‍යන්තර පුවත්", "Parent URL": null}