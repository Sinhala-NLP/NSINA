{"Source": "ITN news", "Timestamp": "සැප්තැම්බර් 29, 2022 20:58", "Headline": "කොළඹ කොටුව සිට මහනුවර දක්වා සති අන්තයේදී විශේෂ සංචාරක දුම්රියක්", "News Content": "2022 ඔක්තෝබර් 01 වන දා සිට සෑම සති අන්තයකම කොළඹ කොටුව සිට මහනුවර දක්වා විශේෂ සුඛෝපභෝගී සංචාරක දුම්රියක් ආරම්භ කරන බව ප්‍රවාහන හා මහාමාර්ග සහ ජනමාධ්‍ය අමාත්‍ය ආචාර්ය බන්දුල ගුණවර්ධන මහතා ප්‍රකාශ කරයි. අමාත්‍යවරයා මේ බව ප්‍රකාශ කෙළ් අද  දුම්රිය දෙපාර්තෙම්න්තුවේ ඉදිරි සැලසුම් සහ නව දුම්රිය වාර ආරම්භ කිරීම පිළිබද මාධ්‍ය දැනුවත් කිරීමේ රජයේ ප්‍රවෘත්ති දෙපාර්තෙම්න්තුවේ පැවැති ප්‍රවෘත්ති සාකච්ඡාවට ඒක්වෙමිනි. නව සංචාරක දුම්රිය පෙ.ව. 6.30 ට කොළඹ කොටුවෙන් පිටත්වන අතර පෙරවරු 9.18 ට මහනුවරට ළගාවීමට නියමිතය. නැවතත් පස්වරු 4.50ට මහනුවරින් පිටත් වන දුම්රිය පස්වරු 7.40ට කොළඹ කොටුව දුම්රිය ස්ථානයට පැමිණේ. දළදා මාළිගාව වැඳපදා ගැනීමට සහ පේරාදෙණිය මල්වත්ත නැරඹීමට පැමිණෙන සංචාරකයින් ඉලක්ක කර ගනිමින් මෙම විශේෂ දුම්රිය සැලසුම් කර ඇත. පළමු පන්තියේ ටිකට් පතක මිල රැපියල් 2000ක් වන අතර 2 වන පන්තියේ ටිකට් පතක මිල රුපියල් 1500කි.\nමිට අමතරව කොටුව සිට අනුරාධපුරය දක්වා ද නුදුරේදී ම විශේෂ සුඛෝපභෝගී සංචාරක දුම්රියක් අරම්ණ කිරීමට අපේක්ෂා කරන බව ද අමාත්‍යවරයා වැඩිදුරටත් ප්‍රකාශ කළේය.. මෙම අවස්ථාවට දුම්රිය දෙපාර්තෙම්න්තුවේ සාමාන්‍යාධිකාරී කුමාර ගුණසිංහ මහතා ද සහභාගී විය. ", "URL": "https://www.itnnews.lk/2023/10/05/437878/", "Category": "දේශීය පුවත්", "Parent URL": null}