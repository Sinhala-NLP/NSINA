{"Source": "ITN news", "Timestamp": "ඔක්තෝබර් 8, 2022 10:10", "Headline": "ඊශ්‍රායල හමුදා එල්ලකළ ප්‍රහාරයකින් පලස්තීන තරුණයින් දෙදෙනෙකු ජීවිතක්ෂයට", "News Content": "ඊශ්‍රායල හමුදා එල්ලකළ ප්‍රහාරයකින් බටහිර ඉවුරේ පලස්තීන තරුණයන් දෙදෙනෙකු ජීවිතක්ෂයට පත්වුණා. ඊශ්‍රායල සෞඛ්‍ය අමාත්‍යාංශය සඳහන් කළේ වෙඩි වැදීමෙන් බරපතල තුවාල ලබා සිටි තරුණයන් දෙදෙනා රෝහලට ඇතුළත් කිරීමේදී මිය ගිය බවයි. ඊශ්‍රායල හමුදාවලට එරෙහිව විරෝධතාවක නිරත වෙමින් මෙම තරුණයන් ප්‍රචණ්ඩකාරී ලෙස හැසිරුණු බව ඊශ්‍රායලය පවසනවා. පසුගිය කාලය තුලදී ඊශ්‍රායල හමුදා බටහිර ඉවුර ආසන්නයේ සිය මෙහෙයුම් වේගවත් කළා.           ", "URL": "https://www.itnnews.lk/2023/10/05/439430/", "Category": "ජාත්‍යන්තර පුවත්", "Parent URL": null}