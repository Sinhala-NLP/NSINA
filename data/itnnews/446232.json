{"Source": "ITN news", "Timestamp": "நவம்பர் 17, 2022 12:31", "Headline": "யானைகள் அதிகளவில் சஞ்சரிக்கும் இடங்களில் வசிப்போரை பாதுகாப்பான இடங்களுக்கு மாற்ற நடவடிக்கை..", "News Content": "யானைகள் அதிகளவில் சஞ்சரிக்கும் இடங்களில் வசிப்போரை பாதுகாப்பான இடங்களுக்கு மாற்ற நடவடிக்கை எடுக்கப்பட்டுள்ளது. அவர்களுக்கு மாற்று இடம் வழங்கப்படுமென அமைச்சர் மஹிந்த அமரவீர தெரிவித்துள்ளார். நாடெங்கிலும் யானைகள் அதிகளவில் சஞ்சரிக்கும் 16 இடங்கள் காணப்படுகின்றன. அங்கு மனித செயற்பாடுகளால் யானைகளின் வாழ்வியல் பாதிக்கப்பட்டுள்ளது. இதனால் யானைகள் சஞ்சரிக்கும் இடங்களில் வாழ்வோரை எதிர்வரும் 2024ம் ஆண்டுக்குள் குறித்த பகுதிகளிலிருந்து வேறு இடங்களுக்கு மாற்ற அரசாங்கம் தீர்மானித்துள்ளது. முதற்கட்டமாக மூன்று பகுதிகளிலுள்ள மக்கள் வேறு இடங்களுக்கு மாற்றப்படவுள்ளனர். அவர்களுக்கு காணித்துண்டுகள் வழங்கப்படும். அவர்கள் தற்போது வாழும் பகுதிகளில் விவசாயத்தில் ஈடுபட்டுள்ளதால் நட்டஈடு வழங்கவும் உத்தேசிக்கப்பட்டுள்ளதாக அமைச்சர் மஹிந்த அமரவீர தெரிவித்தார். ", "URL": "https://www.itnnews.lk/2023/10/05/446232/", "Category": "Breaking News,தேசிய செய்திகள்", "Parent URL": null}