{"Source": "ITN news", "Timestamp": "මැයි 18, 2021 15:32", "Headline": "ෆයිසර් එන්නත දැන් වැඩි කාලයක් ශීතකරණයේ තබා ගත හැකියි", "News Content": "ෆයිසර් එන්නත දැන් වැඩි කාලයක් ශීතකරණයේ තබා ගත හැකි බව යුරෝපා සංගම් ඖෂධ නියාමකවරයා පවසනවා. යුරෝපීය සංගමයේ ඖෂධ නියාමකයා පවසා ඇත්තේ ෆයිසර් කොවිඩ් එන්නත කලින් නිර්දේශ කළ ප්‍රමාණයට වඩා වැඩි කාලයක් ශීතකරණයේ උෂ්ණත්වයේ තබා ගත හැකි බවයි. යුරෝපීය ඖෂධ ඒජන්සිය (EMA) පැවසුවේ එන්නත් දියවී ගිය පසු විවෘත නොකළ කුප්පි මාසයක් පමණ ශීතකරණයේ තබා ගත හැකි බවයි.  වත්මන් කාල සීමාව දින පහකි. මෙම හැකියාව නිසා යුරෝපා සංගමය හරහා එන්නත් ලබා ගැනීම කෙරෙහි සැලකිය යුතු බලපෑමක් ඇති කරනු ඇතැයි අපේක්ෂා කෙරෙනවා.. ඉතා අඩු උෂ්ණත්වවලදී ප්‍රවාහනය සහ ගබඩා කිරීමේ අවශ්‍යතාවය ෆයිසර් එන්නතෙහි ප්‍රධාන අවාසියකි. ෆයිසර් එන්නත් සඳහා ගබඩා කිරීමේ අවශ්‍යතාවයන් තිබෙන නිසා ලෝකයේ සමහර රටවලට ඒවා භාවිතා කිරීම දුෂ්කර වී තිබෙනවා. සාමාන්‍යයෙන් එන්නත් සදහා -80C සිට -60C අතර සිසිලක් අවශ්‍ය වන නමුත්, ෆයිසර් එන්නතට -15C සිට -25C දක්වා සම්මත ශීතකරණයක සති දෙකක් දක්වා ගබඩා කිරීම හා ප්‍රවාහනය කිරීමට එක්සත් ජනපදය අනුමත කර තිබෙනවා. මෙම මාසය මුලදී කැනඩාව වයස අවුරුදු 12 ත් 15 ත් අතර ළමුන් සඳහා ෆයිසර් එන්නත භාවිතා කිරීමට අවසර දුන් අතර එම වයස් කාණ්ඩය සඳහා එලෙස අවසර ලබාදුන් පළමු රට බවට කැනඩාව පත්වුණා. ", "URL": "https://www.itnnews.lk/2023/10/05/337690/", "Category": "Breaking News,ජාත්‍යන්තර පුවත්", "Parent URL": null}