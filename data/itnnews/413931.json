{"Source": "ITN news", "Timestamp": "මැයි 29, 2022 14:01", "Headline": "සඟවා තිබූ ඩීසල් ලීටර් 3264ක් සහ ඉන්ධන ලීටර් 2200ක් අත්අඩංගුවට", "News Content": "ඇඹිලිපිටිය කදුරුආර ප්‍රදේශයේ සහල් මෝලක සඟවා තිබූ ඩීසල් ලීටර් 3264ක් ඇඹිලිපිටිය පොලීසිය මගින් සොයාගත්තා. ඉන්ධන ලීටර් 2200ක් සඟවාගෙන සිටි පුද්ගලයෙකු යාපනයේදී ද අත්අඩංගුවට ගෙන තිබෙනවා. ඇඹිලිපිටිය පොලීසිය කළ වැටලීමක දී යකඩ ටැංකියක සඟවා තිබූ මෙම ඩීසල් තොගය සොයා ගත්තා. වතුර මෝටරක් උපයෝගී කර ගනිමින් ඉන්ධන පිරවුම්හල්වල ඉන්ධන නිකුත් කරන පොම්පයක් භාවිත කර ඉන්ධන පිටතට ලබාගෙන ඇති බවයි පොලීසිය සඳහන් කළේ. මෙම සිද්ධිය සම්බන්ධයෙන් සහල් මෝල් හිමිකරු අත්අඩංගුවට ගෙන තිබෙනවා. මේ අතර ඉන්ධන ලීටර් 2,200 ක් සඟවාගෙන සිටි පුද්ගලයෙකු යාපනය මයිලන්කාඩු ප්‍රදේශයේ දී අත්අඩංගුවට ගැණුනා. මෙම පුද්ගලයා ඉන්ධන බෝතලයක් රුපියල් 500 කට අලෙවි කර ඇති බවටයි තොරතුරු ලැබී තිබෙන්නේ. ඔහුගේ නිවස පරීක්ෂා කිරීමේදී ඉන්ධන බැරල් 12 ක් සොයාගෙන තිබෙනවා.         ", "URL": "https://www.itnnews.lk/2023/10/05/413931/", "Category": "දේශීය පුවත්", "Parent URL": null}