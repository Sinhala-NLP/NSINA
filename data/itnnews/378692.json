{"Source": "ITN news", "Timestamp": "නොවැම්බර් 26, 2021 10:48", "Headline": "පළාත් කිහිපයකට අදත් වැසි", "News Content": "නිරිත දිග බෙංගාලබොක්ක ප්‍රදේශයේ පවතින අඩු පීඩන තත්ත්වය තවදුරටත් දිවයිනේ නැගෙනහිර දෙසින් ස්ථානගතව පවතින බව කාලගුණ දෙපාර්තමේන්තුව පවසනවා. ඒ අනුව දිවයිනේ බොහෝ ප්‍රදේශ වල විටින් විට වැසි හෝ ගිගුරුම් සහිත වැසි ඇතිවේ. උතුරු, උතුරු-මැද, බස්නාහිර, සබරගමුව, මධ්‍යම සහ ඌව පළාත්වලත් පුත්තලම, මඩකළපුව සහ ත්‍රිකුණාමලය දිස්ත්‍රික්කවලත් ඇතැම් ස්ථානවලට මි.මී. 100 ට වැඩි තද වැසි ඇතිවිය හැක. දිවයිනේ සෙසු ප්‍රදේශවල ඇතැම් ස්ථානවලට මි.මී. 75 ට වැඩි තරමක තද වැසි ද ඇතිවිය හැක. ගිගුරුම් සහිත වැසි සමග ඇතිවිය හැකි තාවකාලික තද සුළං වලින් සහ අකුණු මඟින් සිදු වන අනතුරු අවම කර ගැනීමට අවශ්‍ය පියවර ගන්නා ලෙස ජනතාවගෙන් කාරුණිකව ඉල්ලා සිටිනු ලැබේ.     ", "URL": "https://www.itnnews.lk/2023/10/05/378692/", "Category": "කාලගුණ අනාවැකිය,දේශීය පුවත්", "Parent URL": null}