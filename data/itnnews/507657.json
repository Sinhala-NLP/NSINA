{"Source": "ITN news", "Timestamp": "අගෝස්තු 12, 2023 16:10", "Headline": "ජාත්‍යන්තර අලි දිනය සැමරීමේ උත්සවයක් පින්නවලදී", "News Content": "අදට යෙදී ඇති ජාත්‍යන්තර අලි දිනය සැමරීමේ උත්සවයක් පින්නවල අලි සංරක්ෂනාගාරයේදී පැවැත්වුණා. සංචාරකයන්ට අලින්ගේ හැසිරීම් රටා හා ජීවන චක්‍රය පිළිබද මෙහිදී අධ්‍යාපනයක් ලබා දීමට මෙන්ම සත්ව කොටස් නැරඹීමේ අවස්ථාව ද උදාකර දී තිබුණා. අලි ඇතුන් සඳහා පළතුරු මෙන්ම උක්ගස් වලින් සංග්‍රහ කිරීම ද සිදුවුණා. දෙස් විදෙස් සංචාරකයන් විශාල පිරිසක් ඊට එක්ව සිටියා. 2001 වසරේ අගෝස්තු 31 වනදා සුරංගි නමැති කෙනර බිහි කළ දිසා හා සඡ්ජන නමැති නිවුන් පැටවුන් දෙදෙනා මේ වන විට අලි රංචුවට එක්කර තිබෙනවා. එම පැටවුන් නැරඹීමේ අවස්ථාව ද සංචාරකයන්ට උදාවී තිබෙනවා. සැමරුම් උත්සවය පැවැත්වුණේ පින්නවල අලි සංරක්ෂනාගාරයේ නියෝජ්‍ය අධ්‍යක්ෂවරුන්වන නවෝද් අබේසිංහ හා මිහිරාන් මැදවල යන මහත්වරුන්ගේ ප්‍රධානත්වයෙනුයි.       ", "URL": "https://www.itnnews.lk/2023/10/05/507657/", "Category": "Breaking News,දේශීය පුවත්", "Parent URL": null}