{"Source": "ITN news", "Timestamp": "දෙසැම්බර් 24, 2022 18:10", "Headline": "සංචාරකයින් 438 දෙනෙකු රැගත් සිල්වර් ස්ප්‍රිට් නෞකාව කොළඹ වරායට", "News Content": "සංචාරකයින් 438 දෙනෙකු රැගත් සිල්වර්  ස්ප්‍රිට් නෞකාව ඊයේ කොළඹ වරායට ළඟා වුණා. මේ වසර තුළ දී මෙරටට පැමිණෙන අවසන් සංචාරක නෞකාව මෙයයි. සංචාරකයින් 438 දෙනෙකු සහ කාර්යය මණ්ඩලයේ 450 දෙනෙකු මෙසේ නෞකාවෙන් පැමිණ තිබෙනවා. ඇමරිකාවේ සිල්වර් සී කෘස් සමාගමට අයත් මෙම නෞකාව දිගින් මීටර් 211 සහ පළල මීටර් 27ක් වනවා. මෙම සංචාරකයින් පිරිස කොළඹ අවට ප්‍රදේශයන්හී සංචාරය කරන අතර අනිද්දා දිනයේ දී ත්‍රිකුණාමලය දක්වා ගමන් කර පසුව තායිලන්තයේ පුකට් වරාය දක්වා යාත්‍රා කිරීමට නියමිතයි. මෙලෙස පැමිණි සංචාරකයින්ගේ පහසුකම් පිළිබද සොයා බැලීමට වරාය නාවික හා ගුවන් සේවා අමාත්‍ය නිමල් සිරිපාල ද සිල්වා මහතා වරායේ මගී පර්යන්තය වෙත පැමිණියා.මෙම අවස්ථාවට අමාත්‍යංශයේ ලේකම් කේ.ඩී.එස්.රුවන්චන්ද්‍ර, වරාය අධිකාරියේ උප සභාපති ගයාන් අලගියවත්තගේ යන මහත්වරුන් ඇතුළු පිරිසක් එක්ව සිටියා.   ", "URL": "https://www.itnnews.lk/2023/10/05/451953/", "Category": "දේශීය පුවත්", "Parent URL": null}