{"Source": "ITN news", "Timestamp": "අගෝස්තු 10, 2023 09:55", "Headline": "ඉක්වදෝරයේ ජනාධිපති අපේක්ෂකයෙකු වෙඩි තබා ඝාතනය කෙරේ", "News Content": "ඉක්වදෝරයේ ජනාධිපති අපේක්ෂක ෆර්නැන්ඩෝ විලාවිසෙන්සියෝ වෙඩි තබා ඝාතනය කර තිබෙනවා. ජනාධිපතිවරණ ප්‍රචාරක රැළියකට සහභාගි වී සිය මෝටර් රථයට ගොඩවන අවස්ථාවේ ඔහු ඉදිරියට පැමිණි අයෙක් හිසට වෙඩි ප්‍රහාර 3ක් එල්ල කර තිබෙනවා. එම ස්ථානයේදීම විලාවිසෙන්සියෝ මිය ගොස් ඇති බවයි ඉක්වදෝර වාර්තා සඳහන් කළේ. ඔහු එරට ජාතික සභාවේ නියෝජිතයෙකු ද වනවා. ජනාධිපතිවරණයේ පළමු අදියර එළඹෙන 20 වනදා පැවැත්විමටයි සැලසුම් කර තිබෙන්නේ. මෙම ඝාතනය සිදුකළ සැකකරුට ආරක්ෂකයන් එල්ල කළ වෙඩි ප්‍රහාරයකින් ඔහු ද මිය ගොස් තිබෙනවා. මිය ගිය ජනාධිපති අපේක්ෂක ෆර්නැන්ඩෝ විලාවිසෙන්සියෝ 59වන වියේහි පසුවුණා.           ", "URL": "https://www.itnnews.lk/2023/10/05/506935/", "Category": "Breaking News,ජාත්‍යන්තර පුවත්", "Parent URL": null}