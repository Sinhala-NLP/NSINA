{"Source": "ITN news", "Timestamp": "සැප්තැම්බර් 17, 2021 13:05", "Headline": "කාබනික පොහොර භාවිත කළ අරංගල නෝකෝල් වගාවකින් සාර්ථක අස්වැන්නක්", "News Content": "කාබනික පොහොර භාවිතයෙන් එළවළු වගාව දිවයින පුරා සාර්ථකව සිදුවනවා. ආනයනික බීජ යොදාගනිමින් කාබනික පොහොර භාවිතයෙන් පමණක් මාතලේ නාවුල අරංගල වෙල්යායේ සිදුකළ නෝකෝල් වගාවකින් සාර්ථක අස්වැන්නක් ලැබී තිබෙනවා. කිසිදු රසායනික ද්‍රව්‍යයක් මෙම වගාව සදහා යොදාගෙන නැහැ. වයි ජී සෝමපාල නමැති මෙම ගොවිමහතා සදහන් කරන්නේ කෘමිනාශක පවා තමන් නිෂ්පාදනය කරගත් බවයි. බණ්ඩාරවෙල පල්ලෙවෙල ප්‍රදේශයේ ගොවි මහතෙකු වන අනුර බණ්ඩාර සිය එළවළු වගාව සදහා භාවිත කර ඇත්තේ කාබනික පොහොර පමණයි. තක්කාලි වගාව සදහා කාබනික පොහොර භාවිත කිරීමෙන් ඔහුට ඉහළ අස්වැන්නක් ලැබී තිබෙනවා. බොංචි වගාවක් සදහා ද කාබනික පොහොර යොදා ගැනීමට ඔහු මේ වනවිටත් කටයුතු යොදා අවසන්. ", "URL": "https://www.itnnews.lk/2023/10/05/363148/", "Category": "Breaking News,දේශීය පුවත්", "Parent URL": null}