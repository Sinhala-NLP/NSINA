{"Source": "ITN news", "Timestamp": "අගෝස්තු 26, 2023 10:32", "Headline": "නයිජර් ජුන්ටාව ප්‍රංශ නියෝජිතයාට ඉවත්ව යාමට පැය 48ක කාලයක් ලබා දෙයි", "News Content": "නයිජර් ජුන්ටාව මගින් ප්‍රංශ නියෝජිතයාට ඉවත්ව යාම සඳහා පැය 48 ක කාලයක් ලබා දී තිබෙනවා. ද්විපාර්ශ්වික සබඳතා ශීඝ්‍රයෙන් පිරිහෙමින් පවතින බැවින් නයිජර් කුමන්ත්‍රණ නායකයින් ප්‍රංශ තානාපතිවරයාට රට හැර යාමට මෙසේ පැය 48 ක කාලයක් ලබා දී ඇති බව විදෙස් මාධ්‍ය වාර්තා කරනවා. නයිජර් විදේශ අමාත්‍යවරයා හමුවීමට කළ ආරාධනයට ප්‍රතිචාර දැක්වීම ප්‍රංශ තානාපති සිල්වේන් ඉට්ටේ ප්‍රතික්ෂේප කළ බව ජුන්ටාව ප්‍රකාශ කළා. හිටපු යටත් විජිත බලයක් වූ ප්‍රංශය ප්‍රකාශ කළේ එවැනි නෙරපා හැරීමක් සඳහා නියෝග කිරීමට පැසිස්ට්වාදීන්ට බලයක් නැති බවයි. පසුගිය ජුලි මාසයේ සිදු වූ කුමන්ත්‍රණයට ප්‍රංශය විරුද්ධත්වය පළ කරනවා.   ", "URL": "https://www.itnnews.lk/2023/10/05/511020/", "Category": "Breaking News,ජාත්‍යන්තර පුවත්", "Parent URL": null}