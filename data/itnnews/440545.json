{"Source": "ITN news", "Timestamp": "ඔක්තෝබර් 14, 2022 18:46", "Headline": "සති අන්තයේ විදුලි කප්පාදුව අවම වෙයි", "News Content": "ඇද හැලෙන අධික වර්ෂාවත් සමඟ ජල විදුලි උත්පාදනය ඉහළ ගොස් තිබෙනවා.ඒ අනුව සති අන්තයේ විදුලි කප්පාදුව අවම කිරීමට තීරණය කර ඇති බව අමාත්‍ය කංචන විජේසේකර මහතා සඳහන් කරනවා. ජල විදුලි උත්පාදනය වැඩිවීම සහ අඩු බලශක්ති ඉල්ලුම හේතුවෙන් ලංකා විදුලිබල මණ්ඩලය හෙට සහ අනිද්දා දිනයේදී විදුලි කප්පාදුව අවම කිරීමට තීරණය කර ඇති බව අමාත්‍ය කංචන විජේසේකර මහතා ට්විටර් සටහනක් තබමින් ප්‍රකාශ කරනවා.ජල පෝෂක ප්‍රදේශවලට වර්ෂාව අඛණ්ඩව පැවතුනහොත් විදුලිබල මණ්ඩලය විදුලි කප්පාදුව අවම මට්ටමක තබා ගැනීමටද අපේක්ෂා කරනවා.කෙසේ වෙතත් ඉදිරි විදුලි උත්පාදන කටයුතු සඳහා ජල සම්පත් කලමනාකාරණය කර ගැනීමට ලංකා විදුලි බල මණ්ඩලය කටයුතු කරන බවයි එම ට්විටර් සටහනේ වැඩිදුරටත් සඳහන් වන්නේ. ", "URL": "https://www.itnnews.lk/2023/10/05/440545/", "Category": "Breaking News,දේශීය පුවත්", "Parent URL": null}