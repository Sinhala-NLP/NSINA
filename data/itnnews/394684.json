{"Source": "ITN news", "Timestamp": "පෙබරවාරි 12, 2022 16:29", "Headline": "එන්නත්කරණ නියෝගයන්ට එරෙහිව ඕස්ට්‍රේලියාවේ විරෝධතා උත්සන්න වෙයි", "News Content": "ඕස්ට්‍රේලියානු රජයේ කොවිඩ් නයින්ටීන් එන්නත්කරණ ක්‍රියාවලිය සම්බන්ධයෙන් වූ නියෝගයන්ට එරෙහි විරෝධතා උත්සන්න වී තිබෙනවා. ඕස්ට්‍රේලියාවේ කැන්බරා අගනුවරට රැස්වූ විරෝධතාකරුවන් මාර්ග අවහිර කරමින් ජන ජීවිතයට බාධා එල්ලකරමින් කලහකාරී ලෙස ක්‍රියාකළ බවයි එරටින් ලැබෙන වාර්තා සදහන් කරන්නේ. තම අයිතීන් වෙනුවෙන් සටන් කිරීමට හැකියාව ඇති බව ප්‍රකාශ කළ ඕස්ට්‍රේලියා අග්‍රාමාත්‍ය ස්කොට් මොරිසන් කියා සිටියේ සාමකාමී ලෙස තම විරෝධතා පවත්වාගෙන යන ඕස්ට්‍රේලියා  පුරවැසියන් සහ එරට පදිංචිකරුවන් කොරෝනා වෛරසයට එරෙහිව පූර්ණ එන්නත්කරණය ලැබූවන් ලෙස සැලකෙනුයේ බූස්ටර් එන්නත් මාත්‍රාව ද ලබාගත හොත් පමණක් බව එරට රජය ඊයේ ප්‍රකාශයට පත්කළා. කොරෝනා මර්දන එන්නතේ දෙවන එන්නත් මාත්‍රාව ලබා මාස 6 ක් ඇතුළත බූස්ටර් එන්නත ලබා නොගතහොත් පුද්ගලයෙකු එන්නත්කරණයට ලක්නොවූ පුද්ගලයෙකු ලෙස සැළකෙන බවයි ඔස්ට්‍රේලියා අග්‍රාමාත්‍ය ස්කොට් මොරිසන් ප්‍රකාශ කරන්නේ. ඔස්ට්‍රේලියාවේ වයස අවුරුදු 16 ට වැඩි ජනගහණයෙන් සියයට 94 ක් එන්නත් මාත්‍රා 2 ම ලබා ඇති අතර බූස්ටර් මාත්‍රාව ලැබූ සංඛ්‍යාව මිලියන 10 කට ආසන්න වනවා. කෙසේනමුත් එන්නත් මාත්‍රා 2 ක් ලැබූ විදේශ සංචාරකයින් සදහා ඔස්ට්‍රේලියාවේ දේශ සීමා ලබන 21 වනදා සිට විවෘත වනවා.     ", "URL": "https://www.itnnews.lk/2023/10/05/394684/", "Category": "ජාත්‍යන්තර පුවත්", "Parent URL": null}