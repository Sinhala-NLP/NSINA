{"Source": "ITN news", "Timestamp": "டிசம்பர் 31, 2021 13:22", "Headline": "தொழிற்சங்க போராட்டம் தொடர்பில் அரச மருத்துவ அதிகாரிகள் சங்கம் விசேட ஒன்றுகூடல்..", "News Content": "தொழிற்ச்சங்க போராட்டம் தொடர்பில் கலந்துரையாடுவதற்கென எதிர்வரும் 3ம் திகதி அரச மருத்துவ அதிகாரிகள் சங்கத்தின் விசேட செயற்குழு கூடவுள்ளது. 2022ம் ஆண்டுக்கான வருடாந்த இடமாற்ற பட்டியல் உள்ளிட்ட முக்கிய பிரச்சினைகளுக்கு தீர்வு கோரி பாரிய தொழிற்ச்சங்க போராட்டத்தை முன்னெடுப்பது தொடர்பில் இதன்போது கவனம் செலுத்தப்படவுள்ளது. இந்நிலையில் நாளை முதல் அமுலாகவுள்ள 2022ம் ஆண்டுக்கான வருடாந்த இடமாற்ற பட்டியல் இதுவரை தயாரிக்கப்படவில்லையென அரச மருத்துவ அதிகாரிகள் சங்கத்தின் ஊடககுழு உறுப்பினர் வைத்தியர் ஹங்சமால் வீரசூரிய தெரிவித்துள்ளார். குறித்த பட்டியல் தயாரிப்பு பணிகள் சுகாதார அமைச்சினால் மேற்கொள்ளப்பட வேண்டுமென அவர் வலியுறுத்தியுள்ளார். இதேவேளை அரசாங்கம் வழங்கிய வாக்குறுதிக்கமைய ஜனவரி மாதத்தில் ஊதியம் அதிகரிக்கப்படாவிட்டால் எதிர்வரும் 21ம் திகதி முதல் தொடர் தொழிற்ச்சங்க நடவடிக்கையில் ஈடுபடவுள்ளதாக ஆசிரியர் அதிபர் ஒன்றிணைந்த தொழிற்ச்சங்க சம்மேளனம் எச்சரிக்கை விடுத்துள்ளது. ஊதிய பிரச்சினையை தீர்ப்பதற்கான சுற்றுநிரூபம் இதுவரை வெளியிடப்படவில்லையென சங்கத்தின் பொதுச் செயலாளர் ஜோசப் ஸ்டாலின் தெரிவித்துள்ளார். ", "URL": "https://www.itnnews.lk/2023/10/05/385948/", "Category": "Breaking News,தேசிய செய்திகள்", "Parent URL": null}