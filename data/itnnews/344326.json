{"Source": "ITN news", "Timestamp": "ජූනි 22, 2021 11:27", "Headline": "සංවර්ධන ලොතරැයි මණ්ඩලයේ නව සභාපති රාජකාරි අරඹයි", "News Content": "සංවර්ධන ලොතරැයි මණ්ඩලයේ නව සභාපතිවරයා ලෙස පත් කෙරුණු අනූෂ පැල්පිට මහතා අද සිය රාජකාරි කටයුතු ආරම්භ කළා. ජ්‍යෙෂ්ඨ රාජ්‍ය නිලධාරියෙකු වන අනුෂ පැල්පිට මහතා සංවර්ධන ලොතරැයි මණ්ඩලයේ සභාපතිවරයා ලෙස රාජකාරි කටයුතු ආරම්භ කළේ කොළඹ යුනියන් පෙදෙසේ පිහිටි එම මණ්ඩලයේ ප්‍රධාන කාර්යාලයේදියි. සංවර්ධන ලොතරැයි මණ්ඩලයේ අධ්‍යක්ෂ මණ්ඩල සාමාජිකයන් සහ කාර්ය මණ්ඩලයේ පිරිසක්  සෞඛ්‍ය මාර්ගෝපදේශ අනුගමනය කරමින්  මෙම අවස්ථාවට එක්ව සිටියා. කර්මාන්ත අමාත්‍යාංශයේ හිටපු ලේකම්වරයා වූ අනූෂ පැල්පිට මහතා මීට පෙර රාජ්‍ය ආයතන ගණනාවකම ප්‍රධාන තනතුරු හෙබ වූ නිලධාරියෙක්. රජයේ ප්‍රවෘත්ති අධ්‍යක්ෂ ජෙනරාල් ධූරයේද ඒ මහතා කලක් කටයුතු කළා.   ", "URL": "https://www.itnnews.lk/2023/10/05/344326/", "Category": "දේශීය පුවත්", "Parent URL": null}