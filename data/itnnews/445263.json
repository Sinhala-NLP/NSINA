{"Source": "ITN news", "Timestamp": "නොවැම්බර් 11, 2022 18:42", "Headline": "සොහොයුරා පහරදුන් බව පවසමින් ගම්පහ රෝහලට භාරදුන් දැරිය මිය යයි", "News Content": "සොහොයුරා විසින් පහරදුන් බව පවසමින් ගම්පහ දිස්ත්‍රික් රෝහලට දැරියක භාරදුන් පුද්ගලයින් දෙදෙනෙකු පලාගොස් ඇති අතර එම දැරිය මිය ගොස් ඇති බව රෝහල් ආරංචි මාර්ග පවසනවා. අදාළ පුද්ගලයින් දෙදෙනා පෙරවරු 7.30ට පමණ මෝටර් රථයකින් රැගෙනවිත් මෙම දැරිය රෝහලට භාරදී ඇත්තේ ඇය අසනීප තත්ත්වයෙන් පසුවන බව පවසමින්. රෝහල් කාර්ය මණ්ඩලය ඇයට ප්‍රතිකාර ලබාදීමට අවධානය යොමුකළ අවස්ථාවේ අදාළ පුද්ගලයන් දෙදෙනා පළාගොස් තිබෙනවා. වයස අවුරුදු 15ක් පමණ වන මෙම දැරියගේ මුහුණේ සහ සිරුරේ තැන්තින් තැන පහරදීමකින් වැනි තැලුම් පහරවල් තිබූ බව රෝහල් ප්‍රකාශිකාවක පැවසුවා. රෝහල් භූමියේ ආරක්ෂක කැමරා පද්ධතිය පරික්ෂා කොට මෝටර් රථයෙන් පළාගිය සැකකරුවන් අත්අඩංගුවට ගැනීමට මෙහෙයුම්  සිදුකරන බව ගම්පහ පොලිසිය පවසනවා. මේ අතර දැරියගේ දෙමාපියන් පවසන්නේ ඇය පෙම්වතා සමග පළාගොස් සිට ඇති අතර ඔහු විසින් මෙම ඝාතනය සිදු කර ඇති බවයි.   ", "URL": "https://www.itnnews.lk/2023/10/05/445263/", "Category": "දේශීය පුවත්", "Parent URL": null}