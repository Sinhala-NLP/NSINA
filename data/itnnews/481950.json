{"Source": "ITN news", "Timestamp": "மே 10, 2023 14:57", "Headline": "முட்டை பற்றாக்குறை பிரச்சினைக்கு தீர்வுக்கான நடவடிக்கை", "News Content": "கோழிப்பண்ணை தொழில்துறையில் உள்ள அனைத்து பங்குதாரர்களும் ஒன்றிணைந்து முட்டை தட்டுப்பாட்டை நீக்க நடவடிக்கை எடுக்க வேண்டும் என விவசாய அமைச்சர் மஹிந்த அமரவீர, தெரிவித்துள்ளார். பற்றாக்குறை பிரச்சினைக்கு தீர்வு காணும் வரை, அனைத்து பங்கேற்பாளர்களும் இணைந்து செயற்பட ஒப்புக்கொண்டனர். அமைச்சின் அலுவலகத்தில் நேற்று இடம்பெற்ற கலந்துரையாடலிலேயே இவ்விணக்கப்பாடு எட்டப்பட்டது. முட்டை பண்ணை உரிமையாளர்கள் சங்கம், வர்த்தக மற்றும் நுகர்வோர் விவகார அமைச்சு, விவசாய அமைச்சு, கால்நடை அபிவிருத்தி அமைச்சு, கால்நடை உற்பத்தி மற்றும் சுகாதார திணைக்களத்தின் பிரதிநிதிகள் மற்றும் இலங்கை சுங்க அதிகாரிகளும் இந்த சந்திப்பில் கலந்துகொண்டனர். தொழில்துறை உறுப்பினர்களின் கூற்றுப்படி, இலங்கைக்கு நாளொன்றுக்கு 7 மில்லியன் முட்டைகள் தேவைப்படுகின்றன. உள்ளூர் முட்டை உற்பத்தி இப்போது நாள் ஒன்றுக்கு 5.2 மில்லியனாக உள்ளது, இதன் விளைவாக சுமார் 1.4 மில்லியன் முட்டைகளுக்கு பற்றாக்குறை ஏற்பட்டுள்ளது. இந்தாண்டு இறுதிக்குள், உள்ளூர் முட்டை உற்பத்தி அதிகரித்தால், முட்டைகளை இறக்குமதி செய்ய வேண்டிய அவசியம் இருக்காது,” என, அதிகாரி ஒருவர் தெரிவித்துள்ளார். முட்டை பற்றாக்குறை பிரச்னைக்கு தீர்வு காணும் வகையில் உடன் அமுலுக்கு வரும் வகையில் பணியாற்ற ஒப்புக்கொண்டனர். ", "URL": "https://www.itnnews.lk/2023/10/05/481950/", "Category": "Breaking News,தேசிய செய்திகள்", "Parent URL": null}