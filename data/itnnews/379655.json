{"Source": "ITN news", "Timestamp": "நவம்பர் 30, 2021 13:02", "Headline": "ஒமிக்ரோன் குறித்து அவதானம் வேண்டுமே தவிர, அச்சம் தேவையில்லை : அமெரிக்க ஜனாதிபதி..", "News Content": "ஒமிக்ரோன் வைரஸ் தாக்கம் குறித்து அவதானம் செலுத்த வேண்டுமே தவிர பீதியடையத் தேவையில்லையென அமெரிக்க ஜனாதிபதி ஜோ பைடன் தெரிவித்துள்ளார். ஒமிக்ரோன் வைரஸ் தாக்கம் காரணமாக நாட்டை முடக்குவதற்கான அவசியம் தற்போது இல்லையெனவும் அவர் குறிப்பிட்டுள்ளார். கொவிட் தடுப்பூசியை உரிய முறையில் பெற்றுக்கொண்டு, முகக்கவசம் அணிவதை சரியான முறையில் பின்பற்றும் பட்சத்தில் ஒமிக்ரோனுக்கு அச்சப்படத் தேவையில்லையென அமெரிக்க ஜனாதிபதி தெரிவித்துள்ளார். ", "URL": "https://www.itnnews.lk/2023/10/05/379655/", "Category": "Breaking News,சர்வதேச செய்திகள்", "Parent URL": null}