{"Source": "ITN news", "Timestamp": "ஏப்ரல் 8, 2022 13:23", "Headline": "எதிர்வரும் வார இறுதியில் நிர்ணயிக்கப்படவுள்ள இம்ரான்கானின் அரசில் தலைவிதி..", "News Content": "பாகிஸ்தான் பிரதமர் இம்ரான்கான் அடுத்த வார இறுதியில் பெரும்பாலும் பதவி கவிழ்க்கப்படுவார் என வெளிநாட்டு ஊடகங்கள் தெரிவிக்கின்றன. பாகிஸ்தான் பிரதமருக்கு எதிராக அண்மையில் எதிர் தரப்பு அரசியல் கட்சிகள் பாராளுமன்றத்தில் கொண்டு வந்த நம்பிக்கை இல்லா பிரேரணையை தடுத்து பாராளுமன்றத்தை கலைக்க ஆளும்கட்சி நடவடிக்கை எடுத்தது. இது அரசியல் யாப்புக்கு முரணானதென உச்சநீதிமன்றம் தீர்மானித்தத்தை அடுத்து இம்ரான்கான் அடுத்த வார இறுதியில் பதவியிலிருந்து நீக்கப்படலாமென தெரிவிக்கப்படுகிறது. கலைக்கப்பட்ட பாராளுமன்றத்தை மீண்டும் கூட்டுமாறு உச்ச நீதிமன்றம் உத்தரவிட்டுள்ளதுடன் நம்பிக்கை இல்லா பிரேரணை எதிர்வரும் சனிக்கிழமை விவாவத்திற்கு எடுத்துக்கொள்ளப்படும். இதன்போது இம்ரான் கானின் அரசியல் கட்சி தோல்வி அடைவதற்கான சந்தர்ப்பங்கள் காணப்படுவதுடன் எதிர்க்கட்சிகள் ஒன்றிணைந்து புதிய பிரதமர் ஒருவரை நியமிப்பதற்கான சந்தர்ப்பங்களும் காணப்படுகின்றன. புதிதாக தேர்ந்தெடுக்கப்படும் பிரதமருக்கு அடுத்த ஆண்டு ஆகஸ்ட் மாதம் வரை ஆளும் கட்சியின் அதிகாரங்கள் கிடைக்கின்றன. ", "URL": "https://www.itnnews.lk/2023/10/05/406143/", "Category": "Breaking News,சர்வதேச செய்திகள்", "Parent URL": null}