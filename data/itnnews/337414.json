{"Source": "ITN news", "Timestamp": "மே 17, 2021 16:22", "Headline": "கொரோனா நோயாளிகளுக்கான 10 ஆயிரம் கட்டில்களை தயாரிக்கும் வேலைத்திட்டம் வெற்றிகரமாக நிறைவு..", "News Content": "கொரோனா தொற்றினால் பாதிக்கப்பட்டுள்ள மக்களை மீட்டெடுப்பதற்கு அரசாங்கம், பாதுகாப்பு மற்றும் சுகாதார பிரிவினர் பாரிய முயற்சிகளை மேற்கொண்டுள்ளனர். குறித்த நடவடிக்கைகளுக்கு ஒத்துழைப்ப வழங்கும் நோக்கில் ஆரம்பிக்கப்பட்ட சகலருக்கும் ஒரே மனதுடன் கொவிட் சிகிச்சை வசதிகiளை வழங்கும் தேசிய வேலைத்திட்டம் வெற்றிகரமாக நடைமுறைப்படுத்தப்பட்டுள்ளது. அதற்கமைய கொரோனா தொற்றாளர்களுக்கு வசதிகளை ஏற்படுத்திக்கொடுப்பதற்கென அமைச்சர் நாமல் ராஜபக்ஷவின் எண்ணக்கருவில் 10 நாட்களுக்குள் 10 ஆயிரம் கட்டில்களை தயாரிக்கும் வேலைத்திட்டம் வெற்றிகரமாக நிறைவுசெய்யப்பட்டுள்ளது. தன்னார்வ தொண்டு செயற்பாடுகளுடன் ஈடுபடும் இளைஞர் யுவதிகளின் அர்பணிப்புடன் வேலைத்திட்டம் நிறைவுப்படுத்தப்பட்டுள்ளது. திட்டம் கடந்த 7ம் திகதி முதல் நேற்றைய தினம் வரை முன்னெடுக்கப்பட்டது. இதனூடாக வைத்தியசாலைகளின் மறுசீரமைப்பு நடவடிக்கைகள் இடம்பெற்றன. அத்துடன் 10 ஆயிரம் கட்டில்களும் தயாரிக்கப்பட்டுள்ளதோடு, திட்டம் தொடர்ந்தும் நடைமுறைப்படுத்தப்படுமென அமைச்சர் நாமல் ராஜபக்ஷ தெரிவித்துள்ளார். ", "URL": "https://www.itnnews.lk/2023/10/05/337414/", "Category": "Breaking News,தேசிய செய்திகள்", "Parent URL": null}