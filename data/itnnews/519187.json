{"Source": "ITN news", "Timestamp": "සැප්තැම්බර් 28, 2023 11:39", "Headline": "ණය ප්‍රතිව්‍යූහගතකරණය අවසන් වූ සැණින් විදෙස් ආයෝජනවලට දොරටු විවර කරනවා", "News Content": "ණය ප්‍රතිව්‍යූහගතකරණය අවසන් වූ සැණින් විදෙස් ආයෝජනවලට දොරටු විවර කෙරෙන බව වැඩ බලන මුදල් අමාත්‍ය ෂෙහාන් සේමසිංහ මහතා පවසනවා. මෙරට ඇමෙරිකානු වානිජ මණ්ඩලයේ 31 වෙනි මහා සභාවේ ප්‍රධාන දේශනය පවත්වමිනුයි ඒ මහතා මේ බව ප්‍රකාශ කළේ. ශ්‍රී ලංකාවේ ඇමෙරිකා තානාපතිනි ජුලි ජන්ග් මහත්මිය සහ ඇමෙරිකා සමාගම් කිහිපයක ප්‍රධානීන් මෙම අවස්ථාවට එක්ව සිටියා. මෙහිදී තවදුරටත් අදහස් දැක් වූ ෂෙහාන් සේමසිංහ මහතා පැවසුවේ මේ වන විට ශ්‍රී ලංකා ආර්ථිකයේ වෙනස්කම් රැසක් සිදු කෙරෙමින් පවතින බවයි. එබැවින් ඉදිරියේ දී තවදුරටත් දෙස් විදෙස් සංචාරකයින්ගේ ආකර්ශනය දිනා ගත හැකි බව ද  වැඩ බලන අමාත්‍යවරයා සඳහන් කළා.   ", "URL": "https://www.itnnews.lk/2023/10/05/519187/", "Category": "Breaking News,දේශීය පුවත්", "Parent URL": null}