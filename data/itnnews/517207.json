{"Source": "ITN news", "Timestamp": "සැප්තැම්බර් 20, 2023 15:15", "Headline": "ඉන්දියාවේ මනිපූර් ප්‍රාන්තයේ සිදුවන අපරාධ ඉහළ යයි", "News Content": "ඉන්දියාවේ මනිපූර් ප්‍රාන්තයේ සිදුවන අපරාධයන් ඉහළ ගොස් තිබෙනවා. පසුගිය මැයි මාසයේ සිට මනිපූර් ප්‍රාන්තයේ කණ්ඩායම් දෙකක් අතර ගැටුම් පවතිනවා. වාර්තාවන වදහිංසා, ස්ත්‍රී දූෂණ හා ඝාතන සංඛ්‍යාව සැලකිය යුතු ලෙස ඉහළ ගොස් ඇති බවයි ආරක්ෂක අංශ සඳහන් කරන්නේ. පසුගිය මැයි මාසයේ දී හටගත් ගැටුම් හේතුවෙන් මේ වන විට ජීවිතක්ෂයට පත්ව ඇති සංඛ්‍යාව 200කට ආසන්නයි. එමෙන්ම සාමාන්‍ය වැසියන් 1,100කට අධික සංඛ්‍යාවක් තුවාල ලබා ඇති අතර පුද්ගලයින් තිස් දෙදෙනෙකු අතුරුදන් බවද සඳහන්. එමෙන්ම නිවාස පන්දහසකට ආසන්න සංඛ්‍යාවක් ගිනි තබා විනාශ කර තිබෙනවා. ආගමික ස්ථාන 386ක්ද සම්බූර්ණයෙන්ම විනාශ කර ඇති බවයි ආරක්ෂක අංශ සඳහන් කරන්නේ.         ", "URL": "https://www.itnnews.lk/2023/10/05/517207/", "Category": "ජාත්‍යන්තර පුවත්", "Parent URL": null}