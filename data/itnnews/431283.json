{"Source": "ITN news", "Timestamp": "අගෝස්තු 26, 2022 18:22", "Headline": "න්‍යෂ්ටික අවි ප්‍රවාහනය කිරීම සඳහා රුසියාවට බෙලරුස් රාජයයේ සහාය", "News Content": "න්‍යෂ්ටික අවි ප්‍රවාහනය කිරීම සඳහා රුසියාවට සහාය දැක්වීමට බෙලරුස් රාජයය එකඟ වී තිබෙනවා. ඒ අනුව බෙලරුස් යුද ගුවන් යානා න්‍යෂ්ටික අවි රැගෙන යාමට හැකි වන පරිදි සකස් කිරීමට පියවර ගෙන ඇති බවයි එරට ජනාධිපතිවරයා සඳහන් කළේ. න්‍යෂ්ටික අවි රැගෙන යාමට හැකි වන පරිදි බෙලරුස් රාජ්‍යයට අයත් එස්.යූ 24 යුද ගුවන් යානා නැවත සකස් කළ බව එරට ජනාධිපති ඇලෙක්සැන්ඩර් ලුකෂෙන්කෝ පවසනවා.රුසියාව සමඟ සහයෝගීතාවෙන් යුතුව මෙම වැඩපිළිවෙල ක්‍රියාත්මක කරන බවයි ලුකෂෙන්කෝ සඳහන් කළේ. බෙලරුස් රාජ්‍යයට න්‍යෂ්ටික අවි නොමැති අතර රුසියා න්‍යෂ්ටික අවි සඳහා තම සම්පත් ලබාදීමට එරට එකඟ වී තිබෙනවා. මේ වන විට රුසියා හමුදා කණ්ඩායම් බෙලරුස් රාජ්‍යයේ සිට ක්‍රියාත්මක වෙමින් සිටින අතර පසුගිය කාලය තුළදී යුද අභ්‍යාස කිහිපයක ද නිරත වුණා.   ", "URL": "https://www.itnnews.lk/2023/10/05/431283/", "Category": "Breaking News,ජාත්‍යන්තර පුවත්", "Parent URL": null}