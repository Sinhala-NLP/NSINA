{"Source": "ITN news", "Timestamp": "ජූනි 7, 2021 16:43", "Headline": "පාකිස්ථානයේ දුම්රිය අනතුරකින් 30 කට වැඩි සංඛ්‍යාවක් ජීවිතක්ෂයට", "News Content": "පාකිස්ථානයේ සිදු  වූ දුම්රිය අනතුරක් හේතුවෙන් පුද්ගලයින් 30 කට අධික සංඛ්‍යාවක් ජීවිතක්ෂයට පත්ව ඇති බව විදෙස් මාධ්‍ය සදහන් කරනවා. අනතුර හේතුවෙන් පුද්ගලයින් 33 දෙනෙකු ජීවිතක්ෂයට පත්ව ඇති බවයි පොලීසිය සදහන් කළේ. තවත් පුද්ගලයින් රැසක් තුවාල ලබා රෝහල්ගත කර තිබෙනවා.  එක් දුම්රිය මැදිරියක් තුළ තවමත් පුද්ගලයින් 25 දෙනෙකු පමණ සිරව සිටින බවයි ගලවා ගැනීමේ කණ්ඩායම් පවසන්නේ. මරණ සංඛ්‍යාව තවදුරටත් ඉහළ යා හැකි බවට සෞඛ්‍ය අංශ අනතුරු අගවනවා. දකුණු දිග පාකිස්ථානයේදී මෙම අනතුර සිදු වූ අතර දුම්රිය දෙකක් එකිනෙකට මුහුණලා ගැටී ඇති බවයි වාර්තා වන්නේ.           ", "URL": "https://www.itnnews.lk/2023/10/05/341205/", "Category": "ජාත්‍යන්තර පුවත්", "Parent URL": null}