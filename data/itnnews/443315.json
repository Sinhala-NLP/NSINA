{"Source": "ITN news", "Timestamp": "ඔක්තෝබර් 31, 2022 09:07", "Headline": "දුම්රියක් වාද්දුව ප්‍රදේශයේ දී කාර්මික දෝෂයකට ලක් වේ", "News Content": "මුහුදුබඩ දුම්රිය මාර්ගයේ දකුණු කළුතර සිට මරදාන දක්වා ධාවනය වූ දුම්රිය වාද්දුව ප්‍රදේශයේ දී කාර්මික දෝෂයකට ලක්ව තිබෙනවා. අද උදෑසන දකුණු කළුතර සිට මරදාන දක්වා ධාවනය වූ දුම්රියයි මෙලෙස කාර්මික දෝෂයකට ලක්ව ඇත්තේ. මේ හේතුවෙන් කාර්යාල සේවකයින් ඇතුළු විශාල පිරිසක් දැඩි පීඩාවට පත්ව සිටියා. කෙසේ වෙතත් අලුත්ගම සිට මරදාන දක්වා ධාවනය වූ වෙනත් දුම්රියක් ප්‍රතිවිරුද්ධ දුම්රිය මාර්ගයෙන් පැමිණ එම මගීන් රැගෙන යන ආකාරයයි දැකගත හැකි වුණේ.         ", "URL": "https://www.itnnews.lk/2023/10/05/443315/", "Category": "දේශීය පුවත්", "Parent URL": null}