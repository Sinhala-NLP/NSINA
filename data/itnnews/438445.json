{"Source": "ITN news", "Timestamp": "ඔක්තෝබර් 3, 2022 09:04", "Headline": "පෙතියාගොඩ සංඛ ගිනි අවියක් සමඟ අත්අඩංගුවට", "News Content": "සංවිධානාත්මක අපරාධකරුවෙකු බව කියන කොතලාවල ලියනගේ හර්ෂ චතුරංග පෙරේරා නොහොත් පෙතියාගොඩ සංඛ යන අය ඔහුගේ ගෝලයන් දෙදෙනෙකු සමඟ අත්අඩංගුවට ගෙන තිබෙනවා. සංවිධානාත්මක අපරාධ රැසකට අවශ්‍යව සිටි පුද්ගලයෙකු බව කියන පෙතියාගොඩ සංඛ අත්අඩංගුවට ගෙන ඇත්තේ ගිනි අවියක් ද සමගයි. මහා පරිමාණ මත්ද්‍රව්‍ය ජාවාරම් සහ සංවිධානාත්මක අපරාධ මෙහෙයවූ මොහු විශේෂ කාර්ය බලකායට ලැබුණ තොරතුරකට අනුව මුල්ලේරියාව ප්‍රදේශයේ දී අත්අඩංගුවට ගෙන තිබෙනවා. සෙසු සැකකරුවන් අත්අඩංගුවට ගෙන ඇත්තේ ඇහැලියගොඩ ප්‍රදේශයේදීයි. පෙතියාගොඩ සංඛට අයත් ගිනි අවියක් රත්නපුර ප්‍රදේශයේ පතල් කර්මාන්තයේ යෙදෙන අයෙකු වෙත ලබාදී ඇති බවට මොහු පවසා තිබෙනවා. ඒ අනුවයි ඇහැලියගොඩ ප්‍රදේශයේ දී අදාළ වැටලීම සිදුකර සෙසු සැකකරුවන් අත්අඩංගුවට ගැණුනේ. සැකකරුවන් වැඩිදුර විමර්ශන සදහා ඇහැලියගොඩ පොලීසිය වෙත භාරදී තිබෙනවා.           ", "URL": "https://www.itnnews.lk/2023/10/05/438445/", "Category": "දේශීය පුවත්", "Parent URL": null}