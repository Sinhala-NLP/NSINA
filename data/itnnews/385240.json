{"Source": "ITN news", "Timestamp": "දෙසැම්බර් 28, 2021 10:03", "Headline": "මාස ගණනකට පසු ඇමෙරිකාවේ දෛනික ආසාදිතයින් ලක්ෂ 2 පනී", "News Content": "මාස ගණනකට පසු ප්‍රථම වරට ඇමෙරිකාවෙන්  දෛනිකව වාර්තා වන කොරෝනා වයිරස් ආසාදිතයින් සංඛ්‍යාව ලක්ෂ දෙක ඉක්මවා ගියා. ඊයේ දිනයේදී ඇමෙරිකාවෙන් හමුවී ඇති වයිරස් ආසාදිතයින් සංඛ්‍යාව දෙලක්ෂ දහතුන් දහස් පනහක්. ඒ සමගම එරට සමස්ත වෛරස් ආසාදිතයින් සංඛ්‍යාව පන්කෝටි තිස්හත් ලක්ෂය ඉක්මවා ගියා. එමෙන්ම ඊයේ දිනයේදී වැඩිම කොරෝනා මරණ සංඛ්‍යාවක් වාර්තා වී ඇත්තේ රුසියාවෙන්. එම සංඛ්‍යාව 937ක්. ලොවපුරා රටවලින් දෛනිකව වාර්තා වන වයිරස් ආසාදිතයින් හා කොරෝනා මරණ සංඛ්‍යාව යළිත් වරක් ඉහළ යමින් පවතින බව ලෝක සෞඛ්‍ය සංවිධානය පවසනවා. ගතවූ පැය 24ට ලොව පුරා රටවල් 222කින් හමුවී ඇති වයිරස් ආසාදිත සංඛ්‍යාව හත් ලක්ෂ තිස් දහස ඉක්මවා ඇති අතර සිදුව ඇති මරණ සංඛ්‍යාව 4646ක්.         ", "URL": "https://www.itnnews.lk/2023/10/05/385240/", "Category": "ජාත්‍යන්තර පුවත්", "Parent URL": null}