{"Source": "ITN news", "Timestamp": "මැයි 15, 2023 11:40", "Headline": "බොර තෙල් මිල අඩු වෙයි", "News Content": "ලෝක වෙළෙඳපොළෙහි බොර තෙල් මිල අඩුවී ඇති බව විදෙස් මාධ්‍ය වාර්තා කර තිබෙනවා. ඒ ලොව ප්‍රමුඛ ඉන්ධන සැපයුම්කරුවන් සැපයුම අඩු කිරීමට කටයුතු කිරීමත් චීනය සහ අමෙරිකාව වැනි රටවලින් ඉල්ලුම අඩුවීමත් හේතුවෙන්. බ්‍රෙන්ට් බොර තෙල් බැරලයක මිල ඩොලර් 73.55ක් දක්වා ද වෙස්ට් ටෙක්සාස් ඉන්ටර්මීඩියෙට් බොර තෙල් බැරලයක මිල ඩොලර් 69.48 දක්වාද අඩුවී තිබෙනවා. මේ දක්වා පසුගිය සති 4 පුරාම බොර තෙල් මිල පහළ යමින් පැවති බවද සඳහන්. ", "URL": "https://www.itnnews.lk/2023/10/05/483358/", "Category": "ජාත්‍යන්තර පුවත්,ව්‍යාපාරික පුවත්", "Parent URL": null}