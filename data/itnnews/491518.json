{"Source": "ITN news", "Timestamp": "ජූනි 13, 2023 10:06", "Headline": "ට්‍රම්ප් ෆ්ලොරීඩා නගරයට පැමිණෙයි", "News Content": "නඩු විභාගයකට පෙනී සිටීම සදහා ඇමෙරිකාවේ හිටපු ජනාධිපති ඩොනල්ඩ් ට්‍රම්ප් ෆ්ලොරීඩා නගරයට පැමිණ තිබෙනවා. ජාතික ආරක්ෂාව සම්බන්ධයෙන් වන ලිපිගොනු අවභාවිතා කිරීම සම්බන්ධයෙන් හිටපු ජනාධිපතිවරයාට එල්ලවී ඇති චෝදනාවක් අද අධිකරණයේ විභාග කිරීමට නියමිතයි. ඒ සදහා පෙනී සිටීමටයි ඩොනල්ඩ් ට්‍රම්ප් ෆ්ලොරීඩා නගරයට පැමිණ ඇත්තේ. මයෑමි නගරයේ පිහිටා ඇති ඔහුට අයත් නිවාඩු නිකේතනයක ඊයේ රාත්‍රියේ ලැගුම් ගෙන සිටි බවද විදෙස් මාධ්‍ය සදහන් කරනවා. න්‍යෂ්ටික රහස් ඇතුළු අතිශය රහසිගත තොරතුරු නීතිවිරෝධීව ළග තබාගැනීම සම්බන්ධයෙන් හිටපු ජනාධිපතිවරයාට චෝදනා එල්ලවනවා. ඩොනල්ඩ් ට්‍රම්ප් මෙම වසරේ දී අධිකරණය ඉදිරියේ පෙනී සිටින දෙවන අවස්ථාව මෙයයි.         ", "URL": "https://www.itnnews.lk/2023/10/05/491518/", "Category": "ජාත්‍යන්තර පුවත්", "Parent URL": null}