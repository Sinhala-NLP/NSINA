{"Source": "ITN news", "Timestamp": "ජූනි 5, 2021 18:51", "Headline": "අයහපත් කාලගුණය හේතුවෙන් 06 දෙනෙකු ජීවිතක්ෂයට – තවත් 5 දෙනෙකු අතුරුදන්", "News Content": "දිවයිනේ ප්‍රදේශ කිහිපයකට බලපා ඇති අයහපත් කාලගුණ තත්ත්වය හේතුවෙන් පුද්ගලයින් 06 දෙනෙකු ජීවිතක්ෂයට පත්ව තිබෙනවා. ආපදා කළමනාකරණ මධ්‍යස්ථානය පැවසුවේ, තවත් පුද්ගලයින් 5 දෙනෙකු අතුරුදන්ව ඇති බවයි. ආපදා හේතුවෙන් දෙදෙනෙකු තුවාල ලබා ඇති අතර දිස්ත්‍රික් 07 ක පුද්ගලයින් 183,000 කට අධික පිරිසක් මේ වන විට පීඩාවට පත්ව සිටිනවා. පුද්ගලයින් 5,375 දෙනෙකු මේ වනවිට ආරක්ෂිත ස්ථාන වෙත යොමු කර තිබෙනවා.      ", "URL": "https://www.itnnews.lk/2023/10/05/340874/", "Category": "Breaking News,දේශීය පුවත්", "Parent URL": null}