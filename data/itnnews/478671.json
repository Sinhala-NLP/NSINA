{"Source": "ITN news", "Timestamp": "අප්‍රේල් 27, 2023 14:32", "Headline": "හරක් කටා , කුඩු සලිදු සහ ටිංටිං කොටුව මහේස්ත්‍රාත්ගේ නිරීක්ෂණයට", "News Content": "අපරාධ පරීක්ෂණ දෙපාර්තමේන්තුව භාරයේ රඳවාගෙන සිටින හරක් කටා , කුඩු සලිදු සහ ටිංටිං යන මත්ද්‍රව්‍ය ජාවාරම් සැකකරුවන්ගේ තත්ත්වය යහපත් බවට කොටුව මහේස්ත්‍රාත් තිළිණ ගමගේ මහතාගේ නිරීක්ෂණයට ලක්වුණා. නදුන් චින්තක හෙවත් හරක් කටා , සලිදු ගුණරත්න හෙවත් කුඩු සලිදු, අමිල සුසිර ප්‍රනාන්දු නොහොත් පානදුරේ චුට්ටේ හෙවත් ටිංටිං නැමැති මෙම සැකකරුවන් පිළිබඳවයි කොටුව මහේස්ත්‍රාත්වරයා සොයා බැලුවේ. ඔවුන්ට පහරදීම් , තුවාල හෝ සැකකටයුතු කිසිවක් නිරීක්ෂණය නොවන බවයි මහේස්ත්‍රාත්වරයා පවසන්නේ. මොවුන්ට නිසි වාතාශ්‍රයක් යටතේ වැසිකිළි හා නානකාමර පහසුකම් ඇති බවට ද මහේස්ත්‍රාත්වරයා නිරීක්ෂණය කළා. සැකකරුවන්ට තවත් යමක් ඉල්ලා සිටීමට යමක් තිබේදැයි මහේස්ත්‍රාත්වරයා විමසා සිටියා. එහිදී ඔවුන් පැවසුවේ කිසිවක් නැති බවයි. ඔවුන් තිදෙනා වෙන වෙනම රඳවා ඇති සිරකුටි නිරීක්ෂණය කළ මහේස්ත්‍රාත්වරයා ඔවුන්ට ප්‍රමාණවත් පහසුකම් ඇති බවට සිය සටහන් ද යෙදුවා.             ", "URL": "https://www.itnnews.lk/2023/10/05/478671/", "Category": "දේශීය පුවත්", "Parent URL": null}