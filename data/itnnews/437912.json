{"Source": "ITN news", "Timestamp": "සැප්තැම්බර් 30, 2022 09:59", "Headline": "රුසියා හමුදා යුක්‍රේනයේ අල්ලාගත් ප්‍රදේශ පිළිනොගන්නා බව ඇමෙරිකාව කියයි", "News Content": "රුසියා හමුදා යුක්‍රේනයේ අල්ලාගත් ප්‍රදේශ කිසිඳු ආකාරයකින් තමන් පිළි නොගන්නා බව ඇමෙරිකා ජනාධිපති ජෝ බයිඩන් පවසනවා. යුක්‍රේනයේ ලුහාන්ස්ක් ඩොනෙස්ක් , සපොර්ෂ්ෂියා සහ කෙරුසන් යන ප්‍රදේශවල ජනමත විචාරණයක් පවත්වමින් මෙම ප්‍රදේශ රුසියාවට ඈදා ගැනීමට පසුගියදා පියවර ගැනුණා. ඇමෙරිකා එක්සත් ජනපදය සඳහන් කරන්නේ මෙම ප්‍රදේශ තවදුරටත් අයත් වන්නේ යුක්‍රේනයට බවයි. අදාළ ජනමත විමසුම ද නිදහස් හා සාධාරණ නොවන බව ඇමෙරිකා රජය ප්‍රකාශ කර තිබෙනවා. යුරෝපයට එරෙහිව ඉදිරියේදී තවත් සම්බාධක පනවන බවයි ඇමෙරිකා ජනාධිපතිවරයා පැවසුවේ.           ", "URL": "https://www.itnnews.lk/2023/10/05/437912/", "Category": "Breaking News,ජාත්‍යන්තර පුවත්", "Parent URL": null}