{"Source": "ITN news", "Timestamp": "නොවැම්බර් 20, 2021 13:45", "Headline": "බයිඩ්න්ගේ සෞඛ්‍ය යහපත් – ධවල මන්දිරයෙන් නිවේදනයක්", "News Content": "අසනීප තත්ත්වයක් හේතුවෙන් ප්‍රතිකාර ලබමින් සිටි ඇමෙරිකා ජනාධිපති ජෝ බයිඩ්න්ගේ තත්ත්වය සුව අතට හැරී ඇති බව ධවල මන්දිරය නිවේදනය කරනවා. අමෙරිකා ජනාධිපති ජෝ බයිඩන් අසනීප තත්ත්වයක් හේතුවෙන් නිර්වින්දනය කොට ප්‍රතිකාර ලබාගනිමින් සිටි බව ඊයේ විදෙස් මාධ්‍ය වාර්තා කළා. ඒ හේතුවෙන් එරට ජනාධිපතිධුරයේ තාවකාලික පාලන බලය අමෙරිකාවේ උප ජනාධිපතිනි කමලා හැරිස් වෙත ලබා දුන් බවයි ධවල මන්දිරය නිවේදනය කළේ. 79 හැවිරිදි ජෝ බයිඩ්න් පරික්ෂණ කිහිපයකින් අනතුරුව යහපත් සෞඛ්‍ය තත්ත්වයේ පසුවන බවත් සිය රාජකාරී කටයුතු ඉදිරියට ගෙන යාම සදහා සූදානම්ව සිටින බවත් දැනුම් දී තිබෙනවා.           ", "URL": "https://www.itnnews.lk/2023/10/05/377387/", "Category": "ජාත්‍යන්තර පුවත්", "Parent URL": null}