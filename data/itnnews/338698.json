{"Source": "ITN news", "Timestamp": "මැයි 23, 2021 11:50", "Headline": "එක්ස්ප්‍රස් පර්ල් නෞකාවේ හානිය ඇගයීමට නෙදර්ලන්ත විශේෂඥ කණ්ඩායමක්", "News Content": "කොළඹ වරායට වයඹ දෙසින් නැංගුරම්ලා තිබියදී ගිනි ගැනීමට ලක්වූ එක්ස්ප්‍රස් පර්ල් නෞකාවේ තවමත් වරින් වර ගිනි ගැනීම් ඇති වෙමින් තිබෙනවා. මේ වනවිට එම ගින්න මැඩ පැවැත්වීම සදහා පියවර ගෙන ඇති බවයි අප වාර්තාකරුවන් සදහන් කළේ. එක්ස්ප්‍රස් පර්ල් නෞකාවේ සිදුව ඇති හානිය ඇගයීම සදහා නෙදර්ලන්ත විශේෂඥ කණ්ඩායමක් අද අළුයම නෞකාව ආසන්නයට ලගා වුණා. මෙම ගින්න මැඩ පැවැත්වීම සදහා නෞකාව හිමි සමාගම තවත් ටග් යාත්‍රාවක් ඊයේ එවා තිබුණා. ගිනි නිවීමේ මෙහෙයුම් සදහා ශ්‍රී ලංකා වරාය අධිකාරියට අයත් ටග් යාත්‍රා තුනක් හා නාවික හමුදාවට අයත් ඩෝරා යාත්‍රාවක් එක් කර තිබෙනවා. සිංගප්පූරුවට අයත් ටොන් තිස් හත් දහසක් බරැත් එක්ස්ප්‍රස් පර්ල් නෞකාවේ බහාලුම් 1486 ක් අඩංගු බවයි වාර්තා වන්නේ. නයිට්ට්‍රික් ඇසිඩ් මෙට්ට්‍රික් ටොන් 25 ක් ඇතුලු රසායන ද්‍රව්‍ය හා රූපලාවන්‍ය ද්‍රව්‍ය එහි ඇතුළත්. පොහොර මෙන්ම පුපුරන ද්‍රව්‍ය නිෂ්පාදනය කිරීම සදහා යොදා ගන්නා අන්තරායකර ද්‍රව්‍ය රැසක් එහි තිබූ බවටද වාර්තා වනවා.       ", "URL": "https://www.itnnews.lk/2023/10/05/338698/", "Category": "Breaking News,දේශීය පුවත්", "Parent URL": null}