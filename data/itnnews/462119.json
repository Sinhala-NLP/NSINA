{"Source": "ITN news", "Timestamp": "பிப்ரவரி 21, 2023 12:12", "Headline": "புடின் உடல்நிலையில் மீண்டும் பின்னடைவு", "News Content": "70 வயதான ரஷ்ய அதிபர் விளாடிமிர் புட்டினின் உடல்நிலை குறித்து அடிக்கடி சர்ச்சைகள் வெளிவரும் நிலையில் அவர் பார்கின்சன் நோயால் பாதிக்கப்பட்டுள்ளதாக தெரிவிக்கப்படுகிறது. இருப்பினும் ரஷ்ய அரசிடமிருந்து உத்தியோகபூர்வ தகவல்கள் வெளியாகவில்லை. இந்த நிலையில் புடின் உடல்நிலையில் மீண்டும் பின்னடைவு ஏற்பட்டுள்ளதாக தகவல் வெளியாகி இருக்கிறது. கடந்த வார இறுதியில் புடின் மருத்துவ பரிசோதனைக்கு உட்படுத்தப்பட்ட்டுள்ளார். ஆனால் அதில் எதிர்பார்த்த முடிவுகள் கிடைக்கவில்லை. இதனால் அவருக்கு புதிய சிகிச்சை அளிக்க முடிவு செய்யப்பட்டுள்ளது. அந்த சிகிச்சை வருகிற மார்ச் 5ம் திகதி தொடங்கப்படுகிறது. இதனால் வரும் நாட்களில் புடினின் திட்டங்கள் மற்றும் முடிவுகள் மாறலாம் எனவும் உக்ரைன் விவகாரத்தில் முழுமையாக பங்கேற்க முடியாது என்றும் தெரிவிக்கப்பட்டுள்ளது. ", "URL": "https://www.itnnews.lk/2023/10/05/462119/", "Category": "Breaking News,சர்வதேச செய்திகள்", "Parent URL": null}