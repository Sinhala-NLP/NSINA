{"Source": "ITN news", "Timestamp": "මැයි 16, 2023 17:20", "Headline": "රොබෝ තාක්ෂණය සඳහාවන විශිෂ්ඨතා මධ්‍යස්ථානය යළි ඇරඹීමට අවධානය", "News Content": "වසා දමා ඇති රොබෝ තාක්ෂණය සඳහාවන විශිෂ්ඨතා මධ්‍යස්ථානය යළි ආරම්භ කිරීමට රජයේ අවධානය යොමුව තිබෙනවා. එම මධ්‍යස්ථානය රාජ්‍ය අමාත්‍ය කනක හේරත් මහතාගේ නිරීක්ෂණයට ද ලක්වුනා. මේ වන විට වසර 4ක පමණ කාලයක් මුළුල්ලේ වසා දමා ඇති කටුබැද්ද පිහිටි රොබෝ තාක්ෂණය සදහා වන විශිෂ්ඨතා මධ්‍යස්ථානය යළි ආරම්භ කිරීමෙන් විවිධ නිෂ්පාදන හා සේවා ලබා ගැනීම වෙනුවෙන් විදේශයන්ට ඇදී යන රුපියල් මිලියන ගණනක මුදලක් රටතුල ඉතිරි කර ගැනීමට හැකිවනවා. තාක්ෂණ අමාත්‍යාංශය යටතට පත්කර ඇති ලංකා කාර්මික සංවර්ධන මණ්ඩල පිරිශ්‍රයේ පිහිටි මෙම මධ්‍යස්ථානයේ වත්මන් තත්ත්වය සොයා බැලීමට රාජ්‍ය අමාත්‍ය කනක හේරත් මහතා කටයුතු කළා. මෙරට කාර්මික අංශය සදහා රොබෝ තාක්ෂණය භාවිතය පිළිබද ලංකා කාර්මික සංවර්ධන මණ්ඩලයේ දැනට සිදු කෙරෙන මුලික පරික්ෂණ සම්බන්ධයෙන් ද රාජ්‍ය අමාත්‍යවරයා සොයා බැලුවා. ", "URL": "https://www.itnnews.lk/2023/10/05/483816/", "Category": "දේශීය පුවත්", "Parent URL": null}