{"Source": "ITN news", "Timestamp": "ජූලි 16, 2023 10:58", "Headline": "සරම්ප හා රුබෙල්ලා එන්නත් නිසි කාලයට ලබා ගැනීම අත්‍යවශ්‍යයි", "News Content": "සරම්ප හා රුබෙල්ලා වැනි එන්නත් නිසි කාලයට ලබා ගැනීම අත්‍යවශ්‍ය බව සෞඛ්‍ය අංශ අවධාරණය කරනවා. එසේ නොවුනහොත් පසුකාලීනව දීර්ඝකාලීන සංකූලතාවන්ට මුහුණ දීමට සිදුවන බවයි රිජ්වේ ආර්යා ළමා රෝහලේ ළමා රෝග විශේෂඥ වෛද්‍ය දීපාල් පෙරේරා මහතා පෙන්වා දෙන්නේ. වසර කිහිපයකට පසු යළි මෙරටින් සරම්ප රෝගීන් කිහිප දෙනෙකු වාර්තා වී තිබෙනවා. සරම්ප එන්නත් නිසි කාලයේදී දරුවන්ට ලබා නොදීම හේතුවෙන් මෙම තත්ත්වය උද්ගතව ඇති බවයි ළමා රෝග විශේෂඥ වෛද්‍ය දීපාල් පෙරේරා මහතා පෙන්වා දෙන්නේ. මේ අතර ගර්භනී භාවයට ප්‍රථම රුබෙල්ලා එන්නත ලබා ගත යුතුයි. එසේ නොවුනහොත් බිහිවන දරුවන්ට සංකූලතා ඇතිවීමේ ඉඩකඩ ද පවතිනවා. ", "URL": "https://www.itnnews.lk/2023/10/05/500238/", "Category": "දේශීය පුවත්", "Parent URL": null}