{"Source": "ITN news", "Timestamp": "පෙබරවාරි 16, 2023 11:48", "Headline": "ලංකා සතොස අත්‍යවශ්‍ය පාරිභෝගික ද්‍රව්‍ය 6ක මිල අඩු කරයි", "News Content": "ලංකා සතොස අත්‍යවශ්‍ය පාරිභෝගික ද්‍රව්‍ය හයක මිල අඩු කර තිබෙනවා. රුපියල් 395 ක් ව පැවති අර්තාපල් කිලෝග්‍රෑම් එකක මිල රුපියල් විස්සකින් අඩු කර තිබෙනවා. එහි නව මිල රුපියල් 375 ක්. ලොකු ළූනු කිලෝග්‍රෑම් එකක මිල රුපියල් දහයකින් අඩු කර ඇති අතර එය අද සිට අලෙවි කෙරෙන්නේ රුපියල්149 කටයි. ආනයනික සම්බා සහල් කිලෝග්‍රෑම් එකක මිල රුපියල් 7 කින් අඩු කර ඇති අතර එහි නව මිල රුපියල් 198 ක්. රතු පරිප්පු කිලෝග්‍රෑම් එකක නව මිල රුපියල් 358 යි. එය අඩු කර ඇත්තේ රුපියල් 7 කින්. දේශිය රතු කැකුළු කිලෝග්‍රෑම් එකක මිල රුපියල් 164 ක්. ඒ එහි මිල රුපියල් 5 කින් අඩු කිරීමත් සමගයි. ආනයනික සුදු කැකුළු කිලෝග්‍රෑම් එකක මිල රුපියල් 5 කින් අඩු කර ඇති අතර එහි නව මිල රුපියල් 179ක් බවයි ලංකා සතොස ආයතනය පවසන්නේ.           ", "URL": "https://www.itnnews.lk/2023/10/05/461093/", "Category": "දේශීය පුවත්", "Parent URL": null}