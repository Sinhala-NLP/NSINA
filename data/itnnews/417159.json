{"Source": "ITN news", "Timestamp": "ජූනි 15, 2022 17:54", "Headline": "එක්සත් ජාතීන්ගේ ජනගහන අරමුදලින් ඩොලර් ලක්ෂ 8 ක් වටිනා වෛද්‍ය සැපයුම් කට්ටල", "News Content": "චීන රජයේ සහාය ඇතිව එක්සත් ජාතීන්ගේ ජනගහන අරමුදල ඇමෙරිකා ඩොලර් ලක්ෂ 8 ක් වටිනා වෛද්‍ය සැපයුම් සෞඛ්‍ය අමාත්‍යාංශය වෙත ලබාදුන්නා. මෙම වෛද්‍ය සැපයුම් අඩංගු කට්ටල තුන්ලක්ෂ විසිඅටදහස් හයසිය හැටක් සෞඛ්‍ය අමාත්‍යාංශය හරහා පවුල් සෞඛ්‍ය කාර්යාංශය වෙත භාරදීම අද සිදුකෙරුණා. කොරෝනා වැනි මහජන සෞඛ්‍ය පිළිබද හදිසි තත්ත්වයක දී ආරක්ෂිතව ප්‍රතිචාර දැක්වීමේ හැකියාව රෝහල් කාර්ය මණ්ඩලය සතුව පැවතීම අනිවාර්ය වනවා. එම නිසා ශ්‍රී ලංකාවේ ඉදිරි පෙළ සෞඛ්‍ය සේවකයින්ට ප්‍රමාණවත් අයුරින් සෞඛ්‍ය උපකරණ ලබාදීමට එක්සත් ජාතීන්ගේ ජනගහන අරමුදල පියවර ගෙන තිබෙනවා. රජයේ අරමුදල් හරහා ප්‍රජා මට්ටමින් මාතෘ සහ ළමා සෞඛ්‍ය සේවා ආරක්ෂිතව ලබාදීමේ හැකියාව මෙමගින් ලැබෙනු ඇති. දිවයිනේ දිස්ත්‍රික් 25 ක මෙම උපකරණ කට්ටල බෙදාහැරීමට අපේක්ෂා කරන බවයි අමාත්‍ය කෙහෙළිය රඹුක්වැල්ල මහතා මෙම ආධාර තොගය භාරගනිමින් සදහන් කළේ. මේ අතර චීන ආධාර යටතේ ලැබෙන මිලියන 500 ක් පමණ වන සහල් තොග ලබන 25 වනදා කොළඹ වරායට පැමිණීමට නියමිතව තිබෙනවා.   ", "URL": "https://www.itnnews.lk/2023/10/05/417159/", "Category": "දේශීය පුවත්", "Parent URL": null}