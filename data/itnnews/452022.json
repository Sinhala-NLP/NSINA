{"Source": "ITN news", "Timestamp": "දෙසැම්බර් 25, 2022 11:16", "Headline": "දිස්ත්‍රික්ක හතරකට නායයෑම් අවදානමක්", "News Content": "පවත්නා අයහපත් කාළගුණික තත්ත්වය හේතුවෙන් දිස්ත්‍රික්ක 04කට අවධානම් නිවේදන නිකුත් කර තිබෙනවා. කුරුණෑගල,  මහනුවර,  මාතලේ හා නුවරඑළිය යන දිස්ත්‍රික්ක වලට නිකුත් කර ඇති එම නිවේදනය හෙට පෙරවරු 7.30 දක්වා බලාත්මක බවයි ගොඩනැගිලි පර්යේෂණ සංවිධානය දැනුම් දෙන්නේ. මේ අතර පූර්ව අනතුරු ඇගවීම් දෙවන මට්ටමේ අවධානම් නිවේදනයක් ද නිකුත් කර තිබෙනවා. කෑගල්ල දිස්ත්‍රික්කයේ මාවනැල්ල,  කුරුණෑගල රිදී ගම,  මාතලේ පල්ලේපොල,  උකුවෙල,  ලග්ගල,  පල්ලේගම,  රත්තොට හා නාවූල යන ප්‍රදේශවලටයි එම නිවේදනය නිකුත් කර ඇත්තේ.  ", "URL": "https://www.itnnews.lk/2023/10/05/452022/", "Category": "Breaking News,දේශීය පුවත්", "Parent URL": null}