{"Source": "ITN news", "Timestamp": "ඔක්තෝබර් 23, 2022 09:08", "Headline": "ඉරාන වැසියන්ට සහය දක්වමින් ජර්මනියේත් විරෝධතා", "News Content": "ඉරාන ජනතාව සිදුකරන විරෝධතාවලට සහයෝගය දක්වමින් ජර්මානු ජාතිකයින් විශාල පිරිසක් ජර්මනියේ බර්ලින් නුවර පැවැත්වෙන විරෝධතාවලට එක්ව සිටිනවා. පොලිස් අත්අඩංගුවේ සිටියදී තරුණියක මියයාමට එරෙහිවයි මෙම විරෝධතා පැවැත්වෙන්නේ. පසුගිය සැප්තැම්බර් මාසයේ දී මියගිය මහසා ආමිනි තරුණිය ඉරාන පොලිස් අත්අඩංගුවේ සිටිය දී ජිවිතක්ෂයට පත්වීම හේතුවෙන් තවමත් ඉරානයේ පුරාම විරෝධතා පැවැත් වුණා. ඊට සහයෝගය දක්වමිනුයි අසූ දහසකට ආසන්න ඉරාන වැසියන් සහ ජර්මානු ජාතිකයින් මෙලෙස විරෝධතාවක් ආරම්භ කර ඇත්තේ. ඊයේ දිනයේ දී ඇමරිකාව ඇතුලු ලොව පුරා  ස්ථාන කිහිපයකම ඉරාන වැසියන්ට සහය දක්වමින් විරෝධතාවන් පැවැත්වුණා.           ", "URL": "https://www.itnnews.lk/2023/10/05/441899/", "Category": "ජාත්‍යන්තර පුවත්", "Parent URL": null}