{"Source": "ITN news", "Timestamp": "මැයි 27, 2023 18:20", "Headline": "ෂාෆ්ටර්ගේ මරණයේ රහස හොයන්න මවගේ ඩී එන් ඒ පරික්ෂණ", "News Content": "ජනශක්ති සමූහ ව්‍යාපාරයේ අධ්‍යක්ෂ අභාවප්‍රාප්ත දිනේෂ් ෂාෆ්ටර් මහතාගේ දේහය සම්බන්ධයෙන් වන පරික්ෂණ සදහා ඔහුගේ මවගේ ඩී.නේ.ඒ. වාර්තා කැඳවන ලෙස කොළඹ අතිරේක මහේස්ත්‍රාත් රජින්ද්‍රා ජයසූරිය මහත්මිය අපරාධ පරික්ෂණ දෙපාර්තමේන්තුවට නියෝග කළා. බොරැල්ල පොදු සුසාන භූමියේ සිය මෝටර් රථය තුළ දෙඅත් සහ ගෙල බැද දමා සිටියදී ෂාෆ්ටර් මහතා හමුවේ පසුගිය දෙසැම්බර් 15 වනදායි. අනතුරුව ඔහු රෝහල් ගත කිරීමෙන් පසුව මිය ගියා. ඔහුගේ මරණය මිනීමැරුමක් ද යන්න පිළිබද සවිධානාත්මක අපරාධ විමර්ශන අංශය මගින් විමර්ශන ආරම්භ කළා. ෂාෆ්ටර් මහතාගේ දේහය පසුගියදා ගොඩගැනීමෙන් පසු දෙවන පශ්චාත් මරණ පරික්ෂණය සදහා කරාපිටියට යොමු කෙරුණා. පංච පුද්ගල විශේෂඥ අධිකරණ වෛද්‍ය මණ්ඩලය මගින් මෙම පරික්ෂණය සිදුකරනවා. මේ අතර සිදු කෙරෙමින් පවතින දෙවන පශ්චාත් මරණ පරික්ෂණයට අදාළව දිනේෂ් ෂාප්ටර් මහතගේ ඩී.එන්.ඒ සාම්පල තහවුරු කර ගැනීම  සදහා ඔහුගේ මවගේ රුධිර සාම්පල ලබාගන්නා ලෙස කොළඹ අතිරේක මහේස්ත්‍රාත් රජින්ද්‍රා ජයසූරිය මහත්මිය අපරාධ පරික්ෂණ දෙපාර්තමේන්තුවට නියෝග කළා.   ", "URL": "https://www.itnnews.lk/2023/10/05/486695/", "Category": "දේශීය පුවත්", "Parent URL": null}