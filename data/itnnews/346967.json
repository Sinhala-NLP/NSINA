{"Source": "ITN news", "Timestamp": "ජූලි 4, 2021 15:35", "Headline": "ටියුනිසියාවේ බෝට්ටුවක් ගිලී යාමෙන් 40 දෙනෙකු මියයයි", "News Content": "අනවසර සංක්‍රමනිකයන් රැගත් බෝට්ටුවක් ගිලී යාමෙන් ටියුනිසියාවේදි පුද්ගලයින් 40 දෙනෙකු මිය ගියා. මෙම පිරිස ලිබියාවේ සිට මධ්‍යධරනී මුහුද ඔස්සේ යුරෝපයට ඇතුල්වීමට උත්සහ දරා ඇති බවයි විදෙස් මාධ්‍ය වාර්තා කරන්නේ. යාත්‍රාවේ ඇතිවූ කාර්මික දෝෂයක් හේතුවෙන් එය මුහුදුබත් වී තිබෙනවා. එහි ගමන් ගනිමින් සිටි හතලිස් දෙනෙකු දියේ ගිලී මිය ගිය බවයි පැවසෙන්නේ. මිය ගිය පිරිස අතර ඊජීප්තු , සුඩාන , එරිත්‍රියා සහ බංග්ලාදේශ ජාතිකයින්ද වනවා. යාත්‍රාවේ සිටි තවත් පුද්ගලයින් 84 දෙනෙකු ගලවා ගැනීමට ටියුනිසියානු නාවික හමුදාව කටයුතු කර තිබෙනවා.     ", "URL": "https://www.itnnews.lk/2023/10/05/346967/", "Category": "ජාත්‍යන්තර පුවත්", "Parent URL": null}