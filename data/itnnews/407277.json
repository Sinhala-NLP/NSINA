{"Source": "ITN news", "Timestamp": "අප්‍රේල් 18, 2022 16:06", "Headline": "මරියුපෝල් තම පාලනයට නතුවීමට ඉතාමත් ආසන්න බව රුසියාව කියයි", "News Content": "යුක්රේනයේ ප්‍රධාන වරාය නගරයක් වන මරියුපෝල් නගරය සම්පූර්ණයෙන් තම පාලනයට නතුවීමට ඉතාමත් ආසන්න බව රුසියා ආරක්ෂක අමාත්‍යංශය නිවේදනය කරනවා. මරියුපෝල් නගරයේ රැඳී සිටින යුක්රේන හමුදාවට අවි බිම තබා යටත්වන ලෙස රුසියාව ඊයේ නිවේදනය කළා. ඔවුන්ට නගරයෙන් ඉවත්වීමට මානුෂීය කොරිඩෝවක් නිර්මාණය කරන බවත් ජාත්‍යන්තර ප්‍රඥප්තීන්ට අනුව ඔවුන්ට අවශ්‍ය සියලු පහසුම් සපයන බවටත් රුසියාව නිවේදනය කළා. කෙසේ වුවද යුක්රේනය එය ප්‍රතික්ෂේප කළ අතර අවසන් මොහොත තෙක් සටන්වදින බවයි සඳහන් කළේ. මරියුපෝල් නගරය රුසියා පාලනයට නතුවුවහොත් යුක්රේනයේ යුද මෙහෙයුම් ආරම්භ කිරීමෙන් පසු රුසියාව ලද දැවැන්තම ජයග්‍රහනයක් ලෙස එය සැලකිය හැකියි.       ", "URL": "https://www.itnnews.lk/2023/10/05/407277/", "Category": "ජාත්‍යන්තර පුවත්", "Parent URL": null}