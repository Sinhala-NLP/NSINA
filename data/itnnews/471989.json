{"Source": "ITN news", "Timestamp": "මාර්තු 30, 2023 20:39", "Headline": "ඉන්දියාවෙන් ආ බිත්තර බේකරි සහ හෝටල්වලට", "News Content": "ප්‍රධාන පෙලේ බේකරි සහ හෝටල් සඳහා ඉන්දියාවෙන් ආනනය කළ පළමු බිත්තර තොගය මුතුරාජවෙල පිහිටි පෞද්ගලික බහාලුම් අංගනයකදී අදාළ කර්මාන්තකරුවන් සදහා නිකුත් කෙරුණා. මේ අතර වැඩිමිලට බිත්තර අලෙවි කරන වෙළදසැල් වැටලීමේ මෙහෙයුම් තවදුරටත් ක්‍රියාත්මක වනවා. ගොඩකවෙල හා පල්ලේබැද්ද යන ප්‍රදේශවල වෙළදසැල් වැටලීමකදී වැඩිමිලට බිත්තර අලෙවි කළ ස්ථාන 7 ක් හඳුනා ගැනුණා. ඒවාට එරෙහිව නීතිමය පියවර ගැනීමටයි රත්නපුර පාරිභෝගික සේවා අධිකාරියේ නිලධාරීන් ක්‍රියා කළේ. රත්නපුර දිස්ත්‍රික්කයම ආවරණය වන පරිදි වැටලීම් සිදු කරන බව එම නිලධාරීන් ප්‍රකාශ කරනවා. මෙරටට ආනයන කළ පළමු බිත්තර තොගය බේකරි හා හෝටල් කර්මාන්තකරුවන් වෙත නිකුත් කෙරුණා. බිත්තර මිලියන 2 ක් මෙසේ නිකුත් කර තිබෙනවා එම අවස්ථාවට රජයේ වානිජ විවිධ සේවා නීතිගත සංස්ථාවේ සභාපති ආසිරි වලිසුන්දර , බේකරි සංගමයේ සභාපති එන්.කේ ජයවර්ධන යන මහත්වරුන් ඇතුළු පිරිසක් මෙම අවස්ථාවට සහභාගී වුණා. අද රාත්‍රියේ තවත් බිත්තර තොගයක් මෙරටට ලැබීමට නියමිතයි. ", "URL": "https://www.itnnews.lk/2023/10/05/471989/", "Category": "දේශීය පුවත්", "Parent URL": null}