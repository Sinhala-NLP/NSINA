{"Source": "ITN news", "Timestamp": "அக்டோபர் 28, 2022 12:27", "Headline": "இந்திய பல்கலைக்கழகங்களில் பட்டம் பெற்ற பட்டதாரிகளையும் அரச சேவையில் உள்வாங்க தீர்மானம்", "News Content": "இந்திய பல்கலைக்கழகங்களில் பட்டம் பெற்ற பட்டதாரிகளையும் அரச சேவையில் உள்வாங்க தீர்மானிக்கப்பட்டுள்ளது. பல்கலைக்கழக மானியங்கள் ஆணைக்குழுவினால் அங்கீகரிக்கப்பட்ட இந்திய பல்கலைக்கழகங்களில் பட்டம் பெற்றவர்களே அரச சேவையில் உள்வாங்கப்படுவர். குறித்த விடயம் தொடர்பில் அமைச்சர் டக்ளஸ் தேவானந்தா கல்வியமைச்சர் சுசில் பிரேம் ஜயந்த் மற்றும் பிரதமர் தினேஸ் குணவர்தனவிடம் கோரிக்கை விடுத்திருந்தார். குறித்த கோரிக்கையை கவனத்திற்கொண்டே இந்திய பல்கலைக்கழகங்களிலும் பட்டம் பெற்ற பட்டதாரிகளை அரச சேவையில் உள்வாங்க தீர்மானிக்கப்பட்டுள்ளது. எதிர்காலத்தில் பட்டதாரிகளுக்கு வழங்கப்படும் அரச வேலைவாய்ப்பின்போது இந்திய பல்கலைக்கழகங்களில் பட்டம் பெற்றவர்களும் உள்வாங்கப்படுவர். ", "URL": "https://www.itnnews.lk/2023/10/05/442869/", "Category": "Breaking News,தேசிய செய்திகள்", "Parent URL": null}