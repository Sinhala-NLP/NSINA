{"Source": "ITN news", "Timestamp": "மார்ச் 30, 2023 16:10", "Headline": "கலப்பு உரங்களின் விலை குறைப்பு", "News Content": "மரக்கறிகள் உட்பட ஏனைய பயிர்களுக்குப் பயன்படுத்தப்படும் கலப்பு உரங்களின் விலைகள் நிர்ணயம் செய்யப்பட்டுள்ளதாக கொமர்ஷல் உர நிறுவனத்தின் தலைவர் ஜகத் பெரேரா விவசாய அமைச்சர் மஹிந்த அமரவீரவிடம் தெரிவித்துள்ளார். தெங்கு, தேயிலை மற்றும் கறுவா போன்றவற்றுக்கு பயன்படுத்தப்படும் உரம் 50%ஆக குறைக்கப்பட்டுள்ளது. நெல் மற்றும் சோளப் பயிர்களுக்கு அரசாங்கத்தின் உரத் திட்டத்தின் கீழ் இரசாயன உரங்கள் வழங்கப்பட்ட போதிலும், ஏனைய பயிர்களுக்கு உரங்கள் கிடைக்காமை தொடர்பில் விவசாயிகள் தொடர்ந்து அமைச்சிடம் முறைப்பாடு செய்து வந்தனர். அந்த உண்மையைக் கருத்திற்கொண்டு, நெல் மற்றும் சோளம் தவிர்ந்த ஏனைய பயிர்களுக்குப் பயன்படுத்தக்கூடிய கலப்பு உரத்தை தயாரிக்குமாறு விவசாய அமைச்சர் மஹிந்த அமரவீர, அரசாங்கத்திற்குச் சொந்தமான இரண்டு உர நிறுவனங்களின் தலைவர்களுக்கு ஆலோசனை வழங்கினார். தற்போது சந்தையில் விற்பனை செய்யப்படும் கலப்பு உரங்களின் விலையை விட மிகக் குறைந்த விலையில் உயர் தரத்துடன் பல புதிய கலப்பு உர வகைகளை இலங்கை உர நிறுவனம் மற்றும் கொமர்ஷல் உர நிறுவனம் அறிமுகப்படுத்தியது. இதன்காரணமாக இன்று வரை சந்தையில் கலப்பு உரங்களின் விலை 50 சதவீதம் வரை குறைந்துள்ளது.   ", "URL": "https://www.itnnews.lk/2023/10/05/471937/", "Category": "Breaking News,தேசிய செய்திகள்", "Parent URL": null}