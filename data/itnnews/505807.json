{"Source": "ITN news", "Timestamp": "අගෝස්තු 6, 2023 06:19", "Headline": "ඉදිරි මාස කිහිපය තුළ බැංකු පොලී අනුපාත තවදුරටත් පහළ යන ලකුණු", "News Content": "බලපත්‍රලාභී වාණිජ බැංකුවල සාමාන්‍ය බරිත ප්‍රධාන ණය දීමේ අනුපාතිකය මේ සතියේ තවත් පදනම් අංක 22 කින් සියයට 16.96 දක්වා අඩු වී තිබෙනවා. ශ්‍රී ලංකා මහ බැංකුවේ දත්ත වලට අනුව, වාණිජ බැංකුවල AWPR පසුගිය සතියේ සියයට 17.18ක් වූ අතර වසරකට පෙර එය සියයට 23.78ක් තරම් ඉහළ අගයක් වුණා. මුදල් මණ්ඩලය අඛණ්ඩව මාස දෙකක් තුළ ප්‍රතිපත්ති පොලී අනුපාතිකය අඩු කිරීමෙන් පසුව සැලකිය යුතු අඩුවීමක් සිදුවී තිබෙනවා. ප්‍රතිපත්ති පොලී අනුපාත තවදුරටත් අඩු නොකිරීමට මහ බැංකුව තීරණය කළත් ඉදිරි මාස කිහිපය තුළ බැංකු පොලී අනුපාත තවදුරටත් පහළ යනු ඇති බව විශේෂඥයන්ගේ මතයයි. ", "URL": "https://www.itnnews.lk/2023/10/05/505807/", "Category": "දේශීය පුවත්", "Parent URL": null}