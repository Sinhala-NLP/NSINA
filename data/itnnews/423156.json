{"Source": "ITN news", "Timestamp": "ජූලි 14, 2022 11:47", "Headline": "IOC පිරවුම්හල් අසල පෝලිම් තවමත්", "News Content": "IOC පිරවුම්හල් මගින් ඉන්ධන නිකුත් කිරීම් සිදු වුවද ඛණිජතෙල් නීතිගත සංස්ථාව තවමත් ඉන්ධන බෙදාහැරීම් සිදු නොකරන බැවින් ජනතාව දිගු පෝලිම්වල එක්ව සිටිනවා. ඛණිජතෙල් සංස්ථා පිරවුම්හල් වෙත ඉන්ධන නිකුත් කිරීමේ දිනයක් නිශ්චිතව ප්‍රකාශ කර නොතිබීම හේතුවෙන් අයිඕසී ඉන්ධන පිරවුම්හල් අසල දිගු පෝලිම් දක්නට ලැබෙනවා. ඇතැම් ස්ථානවල කලහකාරී සිද්ධීන්ද සිදු වූ බවයි වාර්තා වන්නේ. ගම්පහ ප්‍රදේශයේ ඉන්ධන පිරවුම්හල්වලට කලහකාරී පිරිස් පැමිණීම නිසා අත්‍යවශ්‍ය සේවා සදහා ඉන්ධන ලබාගැනීමට නොහැකි වී තිබෙනවා.  පවතින තත්ත්වය පාලනය කිරීමට පොලීසිය කටයුතු කර තිබෙනවා. මේ හේතුවෙන් උණුසුම්කාරී  තත්ත්වයක් ද ඇති වුණා. මඩකලපුව නගරයේ අයිඕසී ඉන්ධන පිරවුම්හල් මගින් විදුලිබල මණ්ඩලයට සෞඛ්‍ය දෙපාර්තමේන්තුව හා වනජීවී දෙපාර්තමේන්තුව යන ආයතන සදහා ඩීසල්  නිකුත් කර තිබෙනවා. ඉදිරි දින කිහිපය තුළ අත්‍යවශ්‍ය සේවාවන් සදහා ඉන්ධන නිකුත් කිරීමට සූදානමින් සිටින බවයි ඉන්ධන පිරවුම්හල් හිමිකරුවන් පවසන්නේ. නිසි ක්‍රමවේදයක් යටතේ ඉන්ධන බෙදාහැරීම හේතුවෙන් මඩකලපුව අයිඕසී ඉන්ධන පිරවුම්හලට ජනතාව ප්‍රසාදය හිමිව තිබෙනවා.     ", "URL": "https://www.itnnews.lk/2023/10/05/423156/", "Category": "දේශීය පුවත්", "Parent URL": null}