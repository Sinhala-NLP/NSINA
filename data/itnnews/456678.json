{"Source": "ITN news", "Timestamp": "ஜனவரி 20, 2023 12:34", "Headline": "நேட்டோ யுக்ரேனுக்கு ஆயுதம் வழங்கினால் ஆபத்தாகுமென ரஷ்யா எச்சரிக்கை..", "News Content": "நேட்டோ யுக்ரேனுக்கு ஆயுதங்களை வழங்கினால் புதிய மட்டத்திலான யுத்தம் உருவாகுமென ரஷ்யா எச்சரிக்கை விடுத்துள்ளது. யுக்ரேனுக்கு கனரக ஆயுதங்கள் மற்றும் யுத்த தாங்கிகளை வழங்குவது தொடர்பான பேச்சுவார்த்தை ஜேர்மனியில் இன்றைய தினம் இடம்பெறுகிறது. இதனிடையே அமெரிக்கா யுக்ரேனுக்கு 2.5 பில்லியன் டொலர் இராணுவ உதவிகளை வழங்குவதாக அறிவித்துள்ளது. குறிப்பாக பிரித்தானியா, மற்றும் ஜேர்மன் ஆகிய நாடுகளும் யுக்ரேனுக்கு யுத்த தாங்கிகளை வழங்கவுள்ளதாக அறிவித்துள்ளன. அமெரிக்கா தமது இராணு உதவியாக 59 காலாட்படை வாகனங்கள், புதிய ஆயுதங்கள், மற்றும் குண்டுகள் அடங்கிய பொதியை வழங்கவுள்ளதாக தெரிவித்துள்ளது. இதற்கு பதிலடி வழங்கப்படுமென ரஷ்யா அறிவித்துள்ளது. ஏனைய நாடுகளின் குறித்த செயற்பாடானது மிகவும் ஆபத்தானதெனவும் யுக்ரேன் ரஷ்யா மோதலை புதிய மட்டத்திற்கு கொண்டுச்செல்லும் செயற்பாடெனவும் ரஷ்யா குறிப்பிட்டுள்ளது. குறித்த செயற்பாட்டின் ஊடாக ஒட்டுமொத்த ஐரோப்பாவும் பாதுகாப்பற்ற நிலைக்கு மாறுவதை தவிர்க்க முடியாதென ரஷ்யா தெரிவித்துள்ளது. ", "URL": "https://www.itnnews.lk/2023/10/05/456678/", "Category": "Breaking News,சர்வதேச செய்திகள்", "Parent URL": null}