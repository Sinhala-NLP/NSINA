{"Source": "ITN news", "Timestamp": "ඔක්තෝබර් 7, 2022 09:56", "Headline": "දරුවන් පිරිසකගේ මරණවලට හේතුවූ ඉන්දීය ඖෂධ ශ්‍රී ලංකාවට ආනයනය කර නැහැ", "News Content": "ගැම්බියාවේ දරුවන් පිරිසකගේ මරණයට හේතුවූ බව පැවසෙන ඉන්දීය ඖෂධ ශ්‍රී ලංකාවට ආනයනය කර නැති බවට සහතික වන බව සෞඛ්‍ය අමාත්‍ය කෙහෙළිය රඹුක්වැල්ල මහතා පවසනවා. මේ සම්බන්ධයෙන් දැඩි අවධානයෙන් සිටින ලෙස ඖෂධ නියාමන අධිකාරියට දැනුම් දුන් බවයි අමාත්‍යවරයා සඳහන් කරන්නේ. ඉන්දියාවේ නිෂ්පාදිත ඖෂධ වර්ග 4ක් නිසා ගැම්බියාවේ ළමා මරණ රැසක් සිදුවී ඇති බවට ලෝක සෞඛ්‍ය සංවිධානය පසුගියදා අනාවරණය කර තිබුණා. අධිමාත්‍රික එම සංයෝගය මගින් මිනිස් වකුගඩුවලට හානි සිදුවන බවයි අදාළ වාර්තා මගින් පෙන්වා දී තිබුණේ.         ", "URL": "https://www.itnnews.lk/2023/10/05/439201/", "Category": "Breaking News,දේශීය පුවත්", "Parent URL": null}