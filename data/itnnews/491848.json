{"Source": "ITN news", "Timestamp": "ජූනි 14, 2023 11:41", "Headline": "උසස් පෙළ විභාගයේ විද්‍යා විෂයන් ඇතුළු විෂයන් 40ක ඇගයීම් හෙට ඇරඹෙයි", "News Content": "උසස් පෙළ විභාගයේ විද්‍යා විෂයන් ඇතුළු විෂයන් 40ක ඇගයීම් හෙට ආරම්භ කෙරෙනවා. ඒ අනුව දිවයින පුරා මධ්‍යස්ථාන 39කදී ඇගයීම් සිදුකිරීමට නියමිතයි. විශ්වවිද්‍යාල ආචාර්යනරුන්ගේ දීමනා ඇතුළු කරුණු කිහිපයක් හේතුවෙන් උසස් පෙළ විභාගයේ ඇගයීම් කටයුතු දින 60කට වැඩි කාලයකින් ප්‍රමාද වූ අතර පිළිතුරු පත්‍ර ඇගයීමේ එක් කොටසක් පසුගියදා ආරම්භ කෙරුණා. ඒ අනුව විද්‍යා විෂයන් ඇතුළු විෂයන් 40ක ඇගයීම් හෙට සිට ආරම්භ කෙරෙන බවයි විභාග දෙපාර්තමේන්තුව සඳහන් කරන්නේ. දිවයින පුරා මධ්‍යස්ථාන 39කදී ඇගයීම් මණ්ඩල 519ක් මෙම කටයුතු සඳහා එක්වනවා. පිළිතුරු පත්‍ර ඇගයීම සදහා රජයේ පාසල් 37ක් යොදාගැනීමට නියමිතයි. එහෙත් එම කිසිදු පාසලක් පූර්ණ වශයෙන් වසාදැමීමක් සිදු නොකරන බවද විභාග දෙපාර්තමේන්තුව අවධාරණය කරනවා.       ", "URL": "https://www.itnnews.lk/2023/10/05/491848/", "Category": "දේශීය පුවත්", "Parent URL": null}