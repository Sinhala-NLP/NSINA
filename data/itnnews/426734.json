{"Source": "ITN news", "Timestamp": "අගෝස්තු 3, 2022 18:47", "Headline": "ඇමති අලි සබ්රි තුර්කි විදේශ ඇමති හමුවෙයි", "News Content": "කාම්බෝජයේ නොම් පෙන් හි පැවැත්වීමට නියමිත 29 වැනි ආසියාන් කලාපීය සංසදයේ අමාත්‍යවරුන්ගේ රැස්වීමට සමගාමීව විදේශ අමාත්‍ය අලි සබ්රි තුර්කි විදේශ අමාත්‍ය මෙව්ලූට් කැවුසොග්ලු හමුවුණා. ට්විටර් පණිවුඩයක් නිකුත් කරමින් තුර්කි විදේශ අමාත්‍යවරයා කියා සිටියේ අමාත්‍ය අලි සබ්රිගේ නව පත්වීම සම්බන්ධයෙන් තමන් සුබ පැතුම් පළ කළ බවයි. මෙම අභියෝගාත්මක කාලවලදී තුර්කිය ශ්‍රී ලංකාවට අඛණ්ඩව සහාය දක්වන බව ඔහු වැඩිදුරටත් පැවසුවා. 29 වැනි ආසියාන් කලාපීය සංසදයේ අමාත්‍ය මණ්ඩල රැස්වීම 2022 අගෝස්තු 4 සිට 5 දක්වා කාම්බෝජයේ දී පැවැත්වෙනවා. මෙම සංසදය සාමාජිකයින් 27 දෙනෙකුගෙන් සමන්විත වන අතර, ශ්‍රී ලංකාව 2007 වසරේ සිට එම සංසදයේ සාමාජිකයෙකි. “ASEAN A.C.T: Addressing Challenges Together” යන තේමාව යටතේ ආසියාන් හි වත්මන් සභාපතීත්වය දරණ කාම්බෝජය විසින් මෙම රැස්වීමේ සත්කාරකත්වය දරයි. ", "URL": "https://www.itnnews.lk/2023/10/05/426734/", "Category": "Breaking News,දේශීය පුවත්", "Parent URL": null}