{"Source": "ITN news", "Timestamp": "நவம்பர் 27, 2021 15:17", "Headline": "தென்னாபிரிக்காவில் 14 நாட்கள் தங்கியிருந்தால் இலங்கைக்குள் பிரவேசிக்க தடை.", "News Content": "தென்னாபிரிக்க பிராந்தியத்திலுள்ள 6 நாடுகளில் கடந்த 14 நாட்களை கழித்தவர்களுக்கு இன்று நள்ளிரவு முதல் இலங்கைக்குள் பிரவேசிக்க தற்காலிக தடை விதிக்கப்பட்டுள்ளது. சிவில் விமாள சேவைகள் அதிகார சபையின் தலைவர் உப்புல் தர்மதாஸ தகவல் அளிக்கையில் , தென்னாபிரிக்காவில் முதற்தடவையாக இனங்காணப்பட்ட ஒமிக்ரோன் எனும் கொரோனா திரிபு காரணமாகவே இத்தீர்மானம் எட்டப்பட்டதாக தெரிவித்தார். தென்னாபிரிக்கா, நபீபியா, சிம்பாவே , பொட்ஸ்வானா, லெசதோ மற்றும் சுவாசிலாந்து ஆகிய நாடுகளிலிருந்து வருகைதருவோருக்கு இதற்கமைய எமது நாட்டுக்குள் பிரவேசிக்க தடை விதிக்கப்பட்டுள்ளது. கடந்த 14 நாட்களுக்குள் குறித்த நாடுகளிலிருந்து வருகை தந்தோர் காணப்படுவதாயின் உடனடியாக தனிமைப்படுத்தலுக்கு உட்படுமாறு சிவில் விமான சேவைகள் அதிகார சபை கோரிக்கை விடுத்துள்ளது. சுகாதார சேவைகள் பணிப்பாளர் நாயகத்தின் பரிந்துரைக்கமையவே இத்தடை அமுல்ப்படுத்தப்பட்டது. ", "URL": "https://www.itnnews.lk/2023/10/05/378996/", "Category": "Breaking News,தேசிய செய்திகள்,முதன்மை செய்தி", "Parent URL": null}