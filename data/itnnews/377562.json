{"Source": "ITN news", "Timestamp": "නොවැම්බර් 21, 2021 13:03", "Headline": "සතොස අලෙවිසල් ජාලය 1000ක් දක්වා වැඩිකිරීමට පියවර", "News Content": "පසුගිය ආණ්ඩුව සමයේ නිසි කළමනාකරණයක් නොමැතිව කටයුතු කිරීම නිසා රට තුළ ආර්ථික අර්බුදයක් නිර්මාණය වූ බව අමාත්‍ය ආචාර්ය බන්දුල ගුණවර්ධන මහතා පවසනවා. බඩු මිල ඉහළ යාම සහ උද්දමනය ශ්‍රී ලංකාවට පමණක් නොව ගෝලීය වසංගතය සමඟ සමස්ත ලෝකයටම බලපා ඇති බවයි ඒ මහතා පෙන්වා දෙන්නේ. ගාල්ල හපුගල කලේගාන ප්‍ර දේශයේ දී සතොස වෙළෙඳසල් දෙකක් විවෘත කිරීමේ අවස්ථාවට එක් වෙමින් අමාත්‍ය බන්දුල ගුණවර්ධන මහතා මේ බව කියා සිටියා. සහල් ,පරිප්පු , සීනි , හාල්මැස්සන් ඇතුලු වියළි ආහාර ද්‍රව්‍ය පහසු මිලට ජනතාවට අලෙවි කිරීම මෙම සතොස වෙළෙඳසල් මගින් සිදු වනවා. මෙම අවස්ථාවට අමාත්‍ය රමේෂ් පතිරණ මහතා ද එක් වුණා. ", "URL": "https://www.itnnews.lk/2023/10/05/377562/", "Category": "දේශීය පුවත්", "Parent URL": null}