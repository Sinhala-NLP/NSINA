{"Source": "ITN news", "Timestamp": "පෙබරවාරි 28, 2022 15:26", "Headline": "කොලොන්නාව ඛණිජතෙල් ගබඩා පර්යන්තය ඉදිරිපිට විරෝධතාවක්", "News Content": "කොලොන්නාව ඛණිජතෙල් ගබඩා පර්යන්තය ඉදිරිපිට තෙල් සේවක වෘත්තීය සමිතියක් අද දහවල් විරෝධතාවක නිරත වුණා. තෙල් සංස්ථාවට සිදු වූ පාඩුවට සේවකයින්ට වගකීමට නොහැකි බවත් පාඩුව පියවන්නට නම් ඉන්ධන මිල වැඩි කරන ලෙසත් ඔවුහු මෙහිදී ඉල්ලා සිටියා. තෙල් සංස්ථාවට දිනකට කෝටි පනස් දෙකක පමණ අලාභයක් සිදුවන බවට මේ දිනවල විවිධ ප්‍රචාර ගෙනයමින් පවතී. ඒවා තුළ විවිධ කුමන්ත්‍රණකාරී ආරමුණු ක්‍රියාත්මක වන බවයි ලංකා ඛනිජ තෙල් සංස්ථාවේ සේවක වෘත්තීය සමිති නියෝජිතයන් පෙන්වා දෙන්නේ. වානිජ කර්මාන්ත හා සේවා ප්‍රගතශීලී සේවක සංගමය, ඛණිජ තෙල් ශාඛාව මෙම විරෝධතාව සංවිධාන කර තිබුණා.   ", "URL": "https://www.itnnews.lk/2023/10/05/398437/", "Category": "දේශීය පුවත්", "Parent URL": null}