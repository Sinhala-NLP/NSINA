{"Source": "ITN news", "Timestamp": "ජූනි 10, 2023 09:07", "Headline": "ආරක්ෂක ලේකම් සහ ස්විස්ටර්ලන්ත ආරක්ෂක උපදේශක ලේකම් අතර හමුවක්", "News Content": "නීතිවිරෝධී මත්ද්‍රව්‍ය දිවයිනට ගලා ඒම වැළැක්වීම සඳහා මෙරට අදාළ ආයතන ගෙන ඇති ක්‍රියාමාර්ග පිළිබඳ ආරක්ෂක අමාත්‍යාංශයේ ලේකම් විශ්‍රාමික ජෙනරාල් කමල් ගුණරත්න මහතා ස්විස්ටර්ලන්ත ආරක්ෂක උපදේශක ලේකම්වරයාට පැහැදිලි කළා. ස්විස්ටර්ලන්ත ආරක්ෂක උපදේශක ලේකම් කර්නල් ෆ්‍රැන්සොයිස් ගැරස්, ආරක්ෂක මූලස්ථාන සංකීර්ණයේදී ආරක්ෂක ලේකම් ජෙනරාල් කමල් ගුණරත්න මහතා හමු වුණා. දෙරට අතර පවතින හමුදා සහයෝගීතාව මෙන්ම ශ්‍රී ලංකා හමුදාවට ලබාදිය හැකි පුහුණු අවස්ථා පිළිබඳ මෙම සාකච්ඡාවේදී අවධානය යොමු කෙරුණා. දෙරට අතර පවතින දීර්ඝකාලීන සබදතාව පිළිබදවද අදහස් පළ කෙරුණා. ආරක්ෂක අමාත්‍යාංශයේ හමුදා සබදතා නිලධාරී බ්‍රිගේඩියර් ධම්මික වෙළගෙදර මහතාද මෙම අවස්ථාවට එක් වුණා.     ", "URL": "https://www.itnnews.lk/2023/10/05/490732/", "Category": "Breaking News,දේශීය පුවත්", "Parent URL": null}