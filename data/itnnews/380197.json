{"Source": "ITN news", "Timestamp": "දෙසැම්බර් 3, 2021 10:39", "Headline": "සුවිසල් නිවසක ඉතා සූක්ෂම ආකාරයෙන් පවත්වාගෙන ගිය කසිප්පු ජාවාරමක් වටලයි", "News Content": "හොරණ මිදෙල්ලමුලහේන ප්‍රදේශයේ සුවිසල් නිවසක වායු සමීකරණය කරන ලද කාමරයක පවත්වාගෙන ගිය කසිප්පු ජාවාරමක් වැටලීමට පොලීසිය සමත්වුණා. මෙම ස්ථානයේ තිබී මත්පැන් පෙරීමට උපයෝගීකර ගන්නා භාණ්ඩ,  ගෝඩා මිලිලීටර් පනස් තුන්ලක්ෂයක් සහ පෙරන ලද කසිප්පු මිලිලීටර් තිස්තුන්දහසක් පොලිස් භාරයට ගෙන තිබෙනවා. කසිප්පු ප්‍රවාහනය කිරීම සදහා යොදාගත් මෝටර් රථයක් සමග සැකකරුවෙකු අත්අඩංගුවට ගැණුනා. කුලී පදනම මත ලබාගත් නිවසක ඉතා සූක්ෂම ආකාරයෙන් මෙම ජාවාරම සිදුකර ඇති බවයි පරීක්ෂණවලදී හෙළිවුණේ. පොලීසියට ලැබුණු ඇමතුමකට අනුව වැටලීම සිදුකෙරුණා.           ", "URL": "https://www.itnnews.lk/2023/10/05/380197/", "Category": "Breaking News,දේශීය පුවත්", "Parent URL": null}