{"Source": "ITN news", "Timestamp": "අගෝස්තු 30, 2021 10:59", "Headline": "තවත් ෆයිසර් එන්නත් මාත්‍රා තොගයක් දිවයිනට", "News Content": "ඇමරිකාවේ නිෂ්පාදිත ෆයිසර් එන්නත් මාත්‍රා එක් ලක්ෂ පනස් දහසක තවත් තොගයක් අද අළුයම මෙරටට රැගෙන එනු ලැබුවා. කටාර් ගුවන් සේවයට අයත් ගුවන් යානයකින් එම එන්නත් තොගය කටුනායක ගුවන් තොටුපොළට අද අළුයම 2.15 ට පමණ රැගෙනවිත් තිබෙනවා. මෙම එන්නත් තොගය නාරාහේන්පිට පිහිටි රුධිර පාරවිලයන මධ්‍යස්ථානයේ විශේෂිත අධි ශීතාගාරවල ගබඩා කිරීම සඳහා රැගෙන එනු ලැබුවා. මේ අතර යුද හමුදාපති ජෙනරාල් ශවේන්ද්‍ර සිල්වා මහතා ජනතාවගෙන් අවධාරණයෙන් ඉල්ලා සිටින්නේ හැකි ඉක්මනින් කොරෝනා මර්දන එන්නත ලබා ගන්නා ලෙසයි.       ", "URL": "https://www.itnnews.lk/2023/10/05/359177/", "Category": "Breaking News,දේශීය පුවත්", "Parent URL": null}