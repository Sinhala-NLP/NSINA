{"Source": "ITN news", "Timestamp": "ஜூன் 4, 2021 12:44", "Headline": "கொழும்பின் சில பகுதிகளுக்கு நீர் விநியோக தடை", "News Content": "கொழும்பின் சில பகுதிகளுக்கு நீர் விநியோகம் தடைப்பட்டுள்ளது. அம்பத்தலே மின் ஆலையில் ஏற்பட்ட மின்சார செயலிழப்பு காரணமாக இவ்வாறு நீர் விநியோகம் தடைப்பட்டுள்ளதாக நீர் வழங்கல் மற்றும் வடிகாலமைப்புச் சபை தெரிவித்துள்ளது. இதனால் கொலன்னாவை நகர சபை பிரதேசம், மொரகஸ்முல்லை, இராஜகிரிய பிரதான வீதி மற்றும் இராஜகிரிய முதல் நாவலை வரையான அனைத்து கிளை வீதிகளிலும் நீர் விநியோகம் தடைப்பட்டுள்ளது. இதேவேளை மின்சார மறுசீரமைப்பு பணிகள் முன்னெடுக்கப்பட்டுள்ளதாக நீர் வழங்கல் மற்றும் வடிகாலமைப்புச் சபை மேலும் தெரிவித்துள்ளது. ", "URL": "https://www.itnnews.lk/2023/10/05/340629/", "Category": "Breaking News,அண்மைய செய்திகள்,தேசிய செய்திகள்", "Parent URL": null}