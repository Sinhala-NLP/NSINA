{"Source": "ITN news", "Timestamp": "ඔක්තෝබර් 16, 2021 13:14", "Headline": "එන්නත් දෙකම ලබාගත් විදේශ සංචාරකයින්ට ඇමෙරිකාව විවෘත වන දිනය", "News Content": "පූර්ණ එන්නත්කරණය ලැබූ විදේශ සංචාරකයින් සදහා ඇමෙරිකාවේ දේශසීමා නොවැම්බර් මස 8 වනදා සිට විවෘත වන බව ධවල මන්දිරය නිවේදනය කළා. අදාළ පුද්ගලයා එරටට ඇතුළුවීමට පැය 72 ට පෙර සිදුකළ කොරෝනා පරීක්ෂණයකින් ආසාදිතයෙකු නොවන බව තහවුරු කළ යුතු වෙනවා. ශීඝ්‍ර වයිරස් ව්‍යාප්තිය හමුවේ ඇමෙරිකාව හදුන්වාදුන් දැඩි සීමාවන් මේ වනවිට ලිහිල් වෙමින් පවතිනවා. නව තීරණය සංචාරක තහනමක් පනවා තිබූ යුරෝපා සංගමයට අයත් රටවල් 26 මෙන්ම බ්‍රිතාන්‍, බ්‍රසීලය, චීනය, ඉන්දියාව, ඉරානය, අයර්ලන්තය සහ දකුණු අප්‍රිකාව යන රටවල් සදහා ද බලපැවැත්වෙනු ඇති. ලෝක සෞඛ්‍ය සංවිධානය අනුමත කර ඇති ෆයිසර්, මොඩර්නා, ඇස්ට්‍රා සෙනෙකා, සිනොෆාම් සහ සිනොවැක් යන එන්නත් ලබාගත් සියලු දෙනාට ඇමෙරිකාවට ඇතුළුවීමේ හැකියාව පවතිනවා. ", "URL": "https://www.itnnews.lk/2023/10/05/369668/", "Category": "Breaking News,ජාත්‍යන්තර පුවත්", "Parent URL": null}