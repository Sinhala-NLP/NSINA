{"Source": "ITN news", "Timestamp": "මාර්තු 23, 2022 16:38", "Headline": "මරු කටට ගිය පාසල් ළමයින්ව අල්ලා පොලීසියට භාර දෙයි (Video)", "News Content": "ගම්පහ දාරළුව ප්‍රදේශයේ කෙටවල අමුණෙහි දිය නෑමට ආ පාසල් සිසුන් පිරිසක් ගම්වාසීන්ගේ මැදිහත් වීමෙන් පොලිස් නිලධාරින්ට භාර දී තිබෙනවා. පසුගිය සතියේද මෙම ස්ථානයේ මත්පැන් බී විනෝද වෙමින් සිටි සිසුන් පිරිසක් අතුරින් දහසය හැවිරිදි සිසුවෙකු දියට ඇද වැටීමෙන් ජීවිතක්ෂයට පත් වුණා.කොළඹ ප්‍රධාන පෙළේ පාසල් කීපයක ගම්පහ ප්‍රදේශය අවට පදිංචි සිසුන් දස දෙනෙකුගේ කණ්ඩායමක් මෙලෙස විනෝද වෙමින් සිට තිබෙනවා. ඉන් දෙදෙනෙකු ජලයේ ගසාගෙන ගොස් ඇති අතර එක් අයෙකු බේරා ගැනීමට හැකිවූ අතර අනෙක් සිසුවා ජීවිතක්ෂයට පත්ව තිබෙනවා.         ", "URL": "https://www.itnnews.lk/2023/10/05/403535/", "Category": "Breaking News,දේශීය පුවත්", "Parent URL": null}