{"Source": "ITN news", "Timestamp": "ජූනි 18, 2023 15:53", "Headline": "සේවාවන් කිහිපයක් අත්‍යවශ්‍ය සේවාවන් කරමින් ගැසට් නිවේදනයක්", "News Content": "විදුලිබල සැපයුම ඇතුළු සේවා කිහිපයක් තවදුරටත් අත්‍යවශ්‍ය සේවා බවට පත් කරමින් අති විශේෂ ගැසට් නිවේදනයක් නිකුත් කර තිබෙනවා. ජනාධිපතිවරයාගේ නියමය පරිදි ජනාධිපති ලේකම් සමන් ඒකනායක මහතා විසින් මෙම ගැසට් නිවේදනය නිකුත් කර තිබෙනවා. ඒ අනුව විදුලි බල සැපයුම සම්බන්ධ සියලු සේවාවන්,  ඛනිජ තෙල් නිෂ්පාදන හා ඉන්ධන සැපයුම හෝ බෙදා හැරීම,  රෝහල්වල සාත්තු නිවාසවල බෙහෙත් ශාලා සහ වෙනත් සමාන ආයතවල රෝගීන් නඩත්තු කිරීම සහ පිළිගැනීම රැකවරණය පෝෂණය කිරීම සහ ප්‍රතිකාර කිරීම සම්බන්ධ අවශ්‍ය හෝ කළයුතු ඕනෑම සේවා වැඩ හෝ ශ්‍රමය මේ අනුව තවදුරටත් අත්‍යවශ්‍ය සේවා වනු ඇති.    ", "URL": "https://www.itnnews.lk/2023/10/05/492908/", "Category": "දේශීය පුවත්", "Parent URL": null}