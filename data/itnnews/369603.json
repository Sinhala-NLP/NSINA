{"Source": "ITN news", "Timestamp": "ඔක්තෝබර් 16, 2021 12:06", "Headline": "මෝදරදී පොලිස් නිලධාරීන්ට තියුණු ආයුධයකින් පහර දුන් අයෙකු අත්අඩංගුවට", "News Content": "මෝදර එළිහවුස් පාර්ක් ප්‍රදේශයේදී පොලිස් නිලධාරීන් දෙදෙනෙකුට තියුණු ආයුධයකින් පහර දීමේ සිද්ධියට සම්බන්ධ සැකකරුවෙකු අත්අඩංගුවට ගෙන තිබෙනවා. රාත්‍රී මුර සංචාරයේ යෙදුණු මෝදර ප්‍රදේශයේ නිලධාරීන් දෙදෙනෙකු සැකකටයුතු පුද්ගලයෙකු පරීක්ෂා කිරීමට යාමේදී ඔහු තියුණු ආයුධයකින් නිලධාරීන් දෙදෙනාට පහර දී තිබෙනවා. ප්‍රහාරයෙන් තුවාල ලැබූ පොලිස් නිලධාරීන් දෙදෙනා මේ වන විට කොළඹ ජාතික රෝහලේ ප්‍රතිකාර ලබන බවයි පොලිසිය සදහන් කළේ. පහරදීම සිදුකළ සැකකරු අත්අඩංගුවට ගැනීමට පොලීසිය කටයුතු කළ අතර ඔහු ග්‍රෑන්ඩ්පාස් 75 වත්තේ පදිංචිකරුවෙක්.         ", "URL": "https://www.itnnews.lk/2023/10/05/369603/", "Category": "Breaking News,දේශීය පුවත්", "Parent URL": null}