{"Source": "ITN news", "Timestamp": "டிசம்பர் 16, 2021 10:58", "Headline": "பயிர்ச்செய்கை காணிக்குள் நுழைந்த யானை மின்சார தாக்கத்திற்குள்ளாகி பலி..", "News Content": "மன்னார் பரப்புக்கண்டல் பிரதேசத்தில் பயிர்ச்செய்கை காணிக்குள் நுழைந்த யானை ஒன்று மின்சார தாக்கத்திற்குள்ளாகி உயிரிழந்துள்ளது. இந்நிலையில் குறித்த காட்டு யானையின் சடலம் வன ஜீவராசி திணைக்கள அதிகாரிகளினால் மீட்கப்பட்டுள்ளது. பிரதேசவாசிகள் வழங்கிய தகவலின் அடிப்படையில் யானையின் சடலம் மீட்கப்பட்டுள்ளதோடு, அதுதொடர்பான மரண விசாரணைகள் ஆரம்பிக்கப்பட்டுள்ளன. மின்சார தாக்கத்துக்குட்பட்டமையே யானை உயிரிழப்பதற்கு காரணமென வட மாகாண வன ஜீவராசி திணைக்கள கால்நடை வைத்தியர் பி.கிரிதரன் உறுதிப்படுத்தியுள்ளார். இந்நிலையில் குறித்த காணியின் உரிமையாளர் கைதுசெய்யப்பட்டுள்ளார். ", "URL": "https://www.itnnews.lk/2023/10/05/383104/", "Category": "Breaking News,தேசிய செய்திகள்", "Parent URL": null}