{"Source": "ITN news", "Timestamp": "මැයි 7, 2023 16:51", "Headline": "පුත්තලම දිස්ත්‍රික්කයේ ප්‍රදේශ රැසක් ජලයෙන් යටවෙයි", "News Content": "අධික වර්ෂාවත් සමග පුත්තලම දිස්ත්‍රික්කයේ ප්‍රදේශ රැසක් ජලයෙන් යට වී තිබෙනවා. පවුල් 543ක් පීඩාවට පත්ව ඇති බවයි ආපදා කළමනාකරණ නිලධාරීන් පවසන්නේ. පුත්තලම ප්‍රදේශයට දිගින් දිගටම තද වැසි ඇද හැලෙමින් පවතිනවා. ඒ හේතුවෙන් පහත්බිම් රැසක් ජලයෙන් යට වී ඇති අතර මාර්ග කිහිපයක ගමනා ගමන කටයුතු ද බාධා පැමිණ ඇති අයුරු දැක ගත හැකියි. පුත්තලම,  ආනමඩුව,  හලාවත,  වෙන්නප්පුව,  මුන්දලම,  නාත්තන්ඩිය,  කළුවරගස්වැව හා දංකොටුව යන ප්‍රාදේශිය ලේකම් කොට්ඨාශවල පවුල් 543කට අයත් පුද්ගලයින් 1709 දෙනෙකු පීඩාවට පත්ව ඇති බව දිස්ත්‍රික් ලේකම් එච් එම් එස් පී හේරත් මහතා සදහන් කළා. වැඩිම පිරිසක් පීඩාවට පත්ව ඇත්තේ හලාවත ප්‍රාදේශිය කොට්ඨාශයේයි. ආපදාවට පත් පවුල් සදහා සහන සැලසිමේ කටයුතු මේ වන විටත් ක්‍රියාත්මක බව දිස්ත්‍රික් ආපදා සහන සේවා නිලධාරි ඩි බි චමින්ද කුමාර මහතා පවසනවා.             ", "URL": "https://www.itnnews.lk/2023/10/05/481209/", "Category": "දේශීය පුවත්", "Parent URL": null}