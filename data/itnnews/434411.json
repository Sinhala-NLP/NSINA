{"Source": "ITN news", "Timestamp": "සැප්තැම්බර් 12, 2022 11:30", "Headline": "සමන්තා පවර් දිවයිනෙන් පිටත්ව යයි", "News Content": "දෙදින නිල සංචාරයක් සදහා දිවයිනට පැමිණි ජාත්‍යන්තර සංවර්ධනය සදහා වන යුඑස්ඒඩ් පරිපාලන නිලධාරිනී සමන්තා පවර් මහත්මිය අද දිවයිනෙන් පිටත්ව ගියා.  සමන්තා පවර් මහත්මිය ජනාධිපති රනිල් වික්‍රමසිංහ මහතා ඇතුළු කිහිප දෙනෙකු හමුවී සාකච්ඡා පැවැත්වුවා. ජාත්‍යන්තර සංවර්ධනය සදහා වන යුඑස්ඒඩ් පරිපාලන නිලධාරිනී සමන්තා පවර් මහත්මිය දිවයිනට පැමිණියේ පසුගිය 10 වනදායි. මේ අතර සමන්තා පවර් මහත්මිය ජනාධිපති රනිල් වික්‍රමසිංහ මහතා හමුවී සාකච්ඡා පැවැත්වුවා. ශ්‍රී ලංකාව තරගකාරී  අපනයන  වෙළදපොල වෙත ලගා වීම කෙරෙහි අවධානය යොමු කර ඇති බවයි ජනාධිපතිවරයා ඒහිදි ප්‍රකාශ කළේ. සමන්තා පවර් මහත්මිය විපක්ෂ නායක සජිත් ප්‍රේමදාස මහතා ඇතුළු පක්ෂ නියෝජිතයින් හමු වී සාකච්ඡා පවත්වා තිබෙනවා. ට්විටර් පණිනුඩයක් නිකුත් කරමින් මේ බව සදහන් කරන ඇය වැඩිදුරටත් කියාසිටින්නේ මානව හිමිකම් ආරක්ෂා කිරිමට සහ විනිවිදභාවයකින් යුතුව පාලනය සිදු කිරීමට දීර්ඝ කාලයක් ගතව ඇති ප්‍රතිසංස්කරණ පිළිබද ඒහිදි අදහස් හුවමාරු කරගත් බවයි. අනතුරුව ජාත්‍යන්තර සංවර්ධනය සදහා වන යුඑස්ඒඩ් පරිපාලන නිලධාරිනී සමන්තා පවර් මහත්මිය විශේෂ මාධ්‍ය හමුවකට ද ඒක්වුවා. ඇය ඒහිදි සදහන් කළේ ඇමරිකාව ශ්‍රී ලංකාව සමග නිරන්තරයෙන් සිටින බවයි. ශ්‍රී ලංකාවට මෙතෙක් ලබා දී ඇති ඇමරිකා ඩොලර් මිලියන 40ට අමතරව තවත් ඩොලර් මිලියන 20 ක් ලබා දෙන බවද ඇය සදහන් කළා . දෙදින නිල සංචාරය අවසන් කළ යුඑස්එයිඩ් පරිපාලන නිලධාරිනී සමන්තා පවර් මහත්මිය අද පෙරවරුවේ දිවයිනෙන් පිටත්ව ගියා.   ", "URL": "https://www.itnnews.lk/2023/10/05/434411/", "Category": "දේශීය පුවත්", "Parent URL": null}