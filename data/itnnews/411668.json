{"Source": "ITN news", "Timestamp": "மே 16, 2022 15:42", "Headline": "வெசாக் அலங்காரங்களினால் வர்ணமயமான ஆர்ப்பாட்ட பூமி..", "News Content": "காலி முகத்திடலில் இன்று 8வது தினமாகவும் ஆர்ப்பாட்டம் முன்னெடுக்கப்பட்டுள்ளது. வெசாக் போய தினத்தை முன்னிட்டு நேற்று காலி முகத்திடல் ஆர்ப்பாட்ட பூமியில் தோரணங்கள் அமைக்கப்பட்டுள்ளதோடு, தான சாலைகளும் ஒழுங்கு செய்யப்பட்டிருந்தன. வெசாக் அலங்காரங்களினால் ஆர்ப்பாட்ட பூமி வர்ணமயமாக காணப்பட்டது. காலி முகத்திடல் மற்றும் ஜனாதிபதி செயலகத்திற்கு அருகிலுள்ள பகுதிகளிலும் வெசாக் அலங்காரங்கள் மேற்கொள்ளப்பட்டிருந்தன. ஆர்ப்பாட்ட பூமியில் ஒழுங்கு செய்யப்பட்டிருந்த தானசாலைகளில் அதிகளவானோர் கலந்துக்கொண்டிருந்தனர். கொழும்பு மாவட்ட சைக்கிள் செலுத்துனர்கள், சுதந்திர சதுக்கத்திற்கு அருகில் ஆரம்பித்த சைக்கிள் ஓட்ட சவாரி ஆர்ப்பாட்ட பூமியை வந்தடைந்தது. ஆர்ப்பாட்டத்திற்கு ஒத்துழைப்பு வழங்கும் நோக்கில் அவர்கள் வருகை தந்திருந்தனர். இதனிடையே அலரி மாளிகைக்கு முன்னாள் முன்னெடுகக்கப்பட்டு வரும் நோ டீல் கம ஆர்ப்பாடம் இன்று 4வது நாளாகவும் இடம்பெற்று வருகிறது. நேற்று இரவு குறித்த இடத்தில் வெசாக் பௌர்னமி தினத்தை முன்னிட்டு விசேட நிகழ்ச்சிகள் பல ஒழுங்கு செய்யப்பட்டிருந்தன. தானசாலைகளும் ஏற்படு செய்யப்பட்டிருந்தமை குறிப்பிடத்தக்கது. ", "URL": "https://www.itnnews.lk/2023/10/05/411668/", "Category": "Breaking News,தேசிய செய்திகள்", "Parent URL": null}