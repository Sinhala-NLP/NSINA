{"Source": "ITN news", "Timestamp": "මාර්තු 7, 2023 16:11", "Headline": "පකිස්තානයේ බෝම්බ ප්‍රහාරයකින් පොලිස් නිලධාරීන් 9 දෙනෙකු ජීවිතක්ෂයට", "News Content": "ගිණිකොන දිග පකිස්තානයේ සිදු වු මරාගනෙ මැරෙන බෝම්බ ප්‍රහාරයකින් පොලිස් නිලධාරීන් 9 දෙනෙකු ජීවිතක්ෂයට පත්ව තිබෙනවා. මරාගෙන මැරෙන බෝම්බ ප්‍රහාරයෙන් තවත් 13 දෙනෙකු තුවාල ලබා ඇති බවයි වාර්තා වන්නේ. පොලිස් නිලධාරීන් උත්සවයක් සදහා සහභාගී වීමෙන් අනතුරුව නැවත පැමිණෙමින් සිටිය දී බලුකිස්තාන ප්‍රාන්තයේ දී මෙම ප්‍රහාරය එල්ල වී තිබෙනවා. පොලිස් නිලධාරීන් ගමන් ගත් ට්‍රක් රථය ප්‍රහාරයත් සමග පෙරළී ගොස් තිබු බවයි මාධ්‍ය සදහන් කරන්නේ. ආරක්ෂක අංශ ඉලක්ක කර ගනිමින් පැය 24ක් ඇතුලත එම ප්‍රාන්තයේ දී එල්ල වු දෙවන ප්‍රහාරය මෙයයි. ප්‍රහාරයේ වගකීම මේ වන තෙක් කිසිදු කණ්ඩායමක් භාරගෙන නැහැ. ", "URL": "https://www.itnnews.lk/2023/10/05/466030/", "Category": "Breaking News,ජාත්‍යන්තර පුවත්", "Parent URL": null}