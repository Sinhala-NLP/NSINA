{"Source": "ITN news", "Timestamp": "நவம்பர் 11, 2022 13:10", "Headline": "தேர்தலை பிற்போடும் அதிகாரம், தேசிய எல்லை நிர்ணய குழுவுக்கு இல்லையென்கிறார் மஹிந்த தேசப்பிரிய..", "News Content": "தேசிய எல்லை நிர்ணய குழு நியமிக்கப்பட்டமை , தேர்தலை பிற்போட எவ்விதத்திலும் தாக்கம் செலுத்தாதென தேர்தல் ஆணைக்குழுவின் முன்னாள் தலைவர் மஹிந்த தேசப்பிரிய தெரிவித்துள்ளார். எல்லைகளை நிர்ணயிக்க தேசிய எல்லை நிர்ணய குழு நியமிக்கப்பட்டுள்ளமை தேர்தலை நடத்த இடையூறாக அமையுமென சிலர் குறிப்பிடுகின்றனர். அது பிழையான புரிதலாகுமென தேசிய எல்லை நிர்ணய குழுவின் தலைவர் மஹிந்த தேசப்பிரிய தெரிவித்தார். உள்ளுராட்சி மன்ற தேர்தலக்கு வேட்புமனுவை கோரும் அதிகாரம், தேர்தல் ஆணைக்குழுவிடம் உண்டு.பாராளுமன்றத்தில் நிறைவேற்றப்படும் சட்டமூலம் அல்லது நீதிமன்றத்தின் மூலமே தேர்தல் நடத்தப்படுவதை தடுக்க முடியும். தேசிய எல்லை நிர்ணய குழுவுக்கு தேர்தலை தடுப்பதற்கான எவ்வித அதிகாரமும் இல்லை. தேர்தல் ஆணைக்குழுவுக்கு தேர்தலை நடத்துவதற்கான முறை மற்றும் தொகுதிகளின் விபரங்கள் தெரியும். இதனால் தேசிய எல்லை நிர்ணய குழுவின் செயற்பாடுகள் தேர்தலை தடுக்க எவ்விதத்திலும் தாக்கம் செலுத்தாதென மஹிந்த தேசப்பிரிய தெரிவித்துள்ளார். ", "URL": "https://www.itnnews.lk/2023/10/05/445205/", "Category": "Breaking News,தேசிய செய்திகள்", "Parent URL": null}