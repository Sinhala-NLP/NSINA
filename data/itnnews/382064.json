{"Source": "ITN news", "Timestamp": "දෙසැම්බර් 10, 2021 18:15", "Headline": "2022 අයවැය 2/3න් සම්මතයි", "News Content": "ලබන වසර සදහා වන අයවැය තුන්වන වර කියවීම වැඩි ඡන්ද 93 කින් සම්මත වුණා. අයවැයට පක්ෂව ඡන්ද 157 ක් ලැබුණු අතර විපක්ෂව ලැබුණේ ඡන්ද 64ක් පමණයි. අද දවසේ අයවැය සම්මතවීමත් සමග සෞභාග්‍යයේ දැක්ම ජාතික වැඩපිළිවෙළ තවදුරටත් ශක්තිමත්ව ඉදිරියට ගෙනයාමේ අවස්ථාව උදාවුණා. ලබන වසර සදහා වන අයවැය යෝජනාවලිය පසුගිය නොවැම්බර් 12 වනදා පාර්ලිමේන්තුවට ඉදිරිපත් කෙරුණා. එය සිදුකළේ මුදල් අමාත්‍ය බැසිල් රාජපක්ෂ මහතායි. අයවැය දෙවනවර කියවීමේ විවාදය පසුගිය 13 වනදා ආරම්භ කෙරුණා. දින 7 ක් පුරා පැවති එම විවාදයෙන් පසු අයවැය දෙවනවර කියවීමේ ඡන්ද විමසීම පැවැත්වුණා. එහිදී පක්ෂව ඡන්ද 153 ක් හා විපක්ෂව ඡන්ද 60 ක් ප්‍රකාශ වුණා. ඒ අනුව අයවැය දෙවනවර කියවීම වැඩි ඡන්ද 93 කින් සම්මත වුණා. අයවැය කාරක සභා අවස්ථාවේ විවාදය ආරම්භ කෙරුණේ පසුගිය 23 වනදායි. ඒ අනුව අමාත්‍යංශ සියල්ලෙම පාහේ විවාදය පැවැත්වීමෙන් පසු අද පස්වරුවේ අයවැය තුන්වන වර කියවීමේ විවාදයේ ඡන්ද විමසීම පැවැත්වුණා.     ", "URL": "https://www.itnnews.lk/2023/10/05/382064/", "Category": "දේශීය පුවත්", "Parent URL": null}