{"Source": "ITN news", "Timestamp": "මැයි 17, 2023 12:17", "Headline": "කතරගම වඳින්න යන පාද යාත්‍රාව පුල්මුඩේ ප්‍රදේශයට", "News Content": "කතරගම පුදබිමේ පුදපූජා පැවැත්වීම සඳහා උතුරේ සිට දින ගණනාවක් පුරා පාගමනින් පැමිණෙන පාද යාත්‍රාව පුල්මුඩේ ප්‍රදේශයට පැමිණියා. දින 46ක් පුරා පාද යාත්‍රාව නගර රැසක් පසුකරමින් කතරගම දක්වා පැමිණීමට නියමිතයි. පාද යාත්‍රාව පුල්මුඩේ ප්‍රදේශයට පැමිණීමත් සමඟ එහි ගමන්ගන්නා බැතිමතුන්ට අවශ්‍ය ආහාරපාන ඇතුළු පහසුකම් ලබාදීමට පියවර ගැනුණා. පුල්මුඩේ ප්‍රදේශයේ සර්ව ආගමික එකමුතුව විසින් මෙම කටයුතු සංවිධාන කර තිබූ අතර බැතිමතුන්ට සංග්‍රහ කිරීමට ද බොහෝ පිරිසක් එක් වුණා. වසර 23ක් පුරා මෙම පාද යාත්‍රාව සෑම වසරකම යාපනයේ සිට කතරගම දක්වා ගමන් කෙරෙන අතර යාපනය කොඩිකාමම් පුදුකුඩිඉරිප්පු කෝකිලායි කොක්කුතුඩුවායි පුල්මුඩේ තිරියාය ත්‍රිකුණාමලය මඩකලපුව අම්පාර සහ උහන ඔස්සේ කතරම දේවාලය වෙත ළඟාවනවා. දින 46ක් කිලෝමීටර් 800ක් පමණ දුර ගෙවමිනුයි පාද යාත්‍රාව කතරගමට පැමිණෙන්නේ.       ", "URL": "https://www.itnnews.lk/2023/10/05/484021/", "Category": "දේශීය පුවත්", "Parent URL": null}