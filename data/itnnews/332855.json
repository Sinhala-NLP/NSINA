{"Source": "ITN news", "Timestamp": "අප්‍රේල් 22, 2021 09:41", "Headline": "පාකිස්තානයේ බෝම්බ පිපිරීමකින් හතර දෙනෙකු ජීවිතක්ෂයට", "News Content": "පාකිස්තානයේ සිදුවූ බෝම්බ පිපිරීමකින් හතර දෙනෙකු ජීවිතක්ෂයට පත්ව තිබෙනවා. 12 දෙනෙකු බරපතල තුවාල ලබා ඇති බවයි වාර්තා වන්නේ. පාකිස්තානයේ ක්වෙටා නගරයේ හෝටලයක බෝම්බ පිපිරීම සිදුව තිබෙනවා. පාකිස්තානයේ සිටින චීන තානාපතිවරයා ඉලක්ක කර ගනිමින් බෝම්බ ප්‍රහාරය එල්ලවී  ඇති බවට සැක කෙරෙනවා. තානාපතිවරයා සිටි හෝටලය ආසන්නයේ මෝටර් රථයක බෝම්බය පුපුරාගොස් තිබෙනවා. අවට වාහන රැසකට ද හානි සිදුව ඇති බවයි වාර්තා වන්නේ. පාකිස්තානයේ ක්‍රියාත්මක තලේබාන් සංවිධානයේ ප්‍රහාරය වගකීම භාරගෙන තිබෙනවා.     ", "URL": "https://www.itnnews.lk/2023/10/05/332855/", "Category": "ජාත්‍යන්තර පුවත්", "Parent URL": null}