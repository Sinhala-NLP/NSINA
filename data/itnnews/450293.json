{"Source": "ITN news", "Timestamp": "දෙසැම්බර් 14, 2022 15:49", "Headline": "ජනමාධ්‍ය විශිෂ්ඨතා සම්මාන උළෙල මෙවරත් උත්කර්ෂවත්ව", "News Content": "ජනමාධ්‍ය විශිෂ්ඨතා සම්මාන උළෙල මෙවරත් උත්කර්ෂවත් අයුරින් පැවැත්වුණා. ශ්‍රී ලංකා කර්තෘ සංසදයේ හා ශ්‍රී ලංකා පුවත්පත් ආයතනයේ මෙහෙයවීමෙන් වාර්ෂිකව සංවිධාන කෙරෙන මෙම සම්මාන උළෙල මෙවර පැවැත්වුණේ 23 වන වරටයි. ඒ සන්ඩේ අයිලන්ඩ් පුවත්පතේ ප්‍රධාන කර්තෘ මැණික් ද සිල්වා මහතාගේ ප්‍රධානත්වයෙන්. දීර්ඝ කාලයක් මුද්‍රිත මාධ්‍ය ක්ෂේත්‍රයේ නියැලෙමින් විශිෂ්ඨ සේවාවක් ඉටු කළ මාධ්‍යවේදීන් පස්දෙනෙකුට ජීවිතයේ එක් වරක් පමණක් පිරිනැමෙන දීර්ඝ සේවා සම්මාන පිරිනැමීමද මෙහිදී සිදු වුණා. දයා ලංකාපුර, ඒ ටී රංජිත් කුමාර, පොන්නයියා මානික්කවාසගම්, පී බී ඉලංගසිංහ හා චිත්‍රා වීරරත්න යන මහත්ම මහත්මීන් සම්මානයට පාත්‍ර වුණා. ", "URL": "https://www.itnnews.lk/2023/10/05/450293/", "Category": "Breaking News,දේශීය පුවත්", "Parent URL": null}