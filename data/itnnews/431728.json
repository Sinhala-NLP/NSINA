{"Source": "ITN news", "Timestamp": "අගෝස්තු 29, 2022 11:04", "Headline": "රුසියාවට වීසා ලබා නොදීමේ තීරණයට සියලු යුරෝපා රටවල් සහාය නොදේවි", "News Content": "රුසියානු ජාතිකයින්ට යුරෝපා රටවලට වීසා ලබා නොදීමට ගෙන ඇති තීරණයට සියලුම යුරෝපයේ සියලු රටවල් සහාය ලබා නොදෙනු ඇති බවට යුරෝපා සංගමයේ විදේශ ප්‍රතිපත්ති ප්‍රධානී ජෝසෙප් බොරෙල් සදහන් කරනවා. සියලුම රුසියානු ජාතිකයින්ට වීසා ලබා නොදීමේ ප්‍රතිපත්තියෙන් බැහැරව ක්‍රමවේදයක් යටතේ තෝරාගත් පිරිසකට පමණක් වීසා ලබා නොදීම ප්‍රතිඵලදායක බවයි ජෝසෙප් බොරෙල් පෙන්වා දෙන්නේ. එමෙන්ම යුරෝපා රටවලට රුසියානු ජාතිකයින්ට පැමිණීමට ඉඩ ලබා නොදීම හරහා එම රටවල ආර්ථිකයට දැඩි බලපෑමක් එල්ලවන බවද ඔහු පවසනවා. රුසියාව යුක්‍රේනයේ යුද මෙහෙයුම් ආරම්භ කිරීමෙන් පසු එරටට එරෙහිව යුරෝපා රටවල් ඇතුළු රටවල් රැසක් සම්බාධක පැනවීමට පියවර ගත්තා. ඒ හරහා රුසියානු ආර්ථිකයට බලපෑමක් එල්ල කිරීමට බලාපොරොත්තු වුවද මේ වන තෙක් එය සාර්ථක වී නොමැති බවයි විශ්ලේෂකයින් පෙන්වා දෙන්නේ.         ", "URL": "https://www.itnnews.lk/2023/10/05/431728/", "Category": "ජාත්‍යන්තර පුවත්", "Parent URL": null}