{"Source": "ITN news", "Timestamp": "ඔක්තෝබර් 17, 2022 14:08", "Headline": "ඉන්ධන මිල අඩු කෙරේ", "News Content": "පෙට්‍රල් සහ සුදු ඩීසල් මිල පහත දමා ඇති බව ලංකා ඛණිජතෙල් නීතිගත සංස්ථාව නිවේදනය කළා. අද රාත්‍රී 9.00 සිට බලපැවැත්වෙන පරිදී නව මිල ගණන් ක්‍රියාත්මකයි. මීට සමගාමීව අයිඕසී ඉන්ධන මිල ගණන්ද අඩුකළ බව එම සමාගම සදහන් කරනවා. ඔක්ටේන් 92 වර්ගයේ පෙට්‍රල් ලීටරයක මිල රුපියල් 40 කින් අඩුකර තිබෙනවා. ඒ අනුව රුපියල් 410ක්ව පැවති ඔක්ටේන් 92 වර්ගයේ පෙට්‍රල් ලීටරයක නව මිල වන්නේ රුපියල් 370ක්. ලංකා සුදු ඩිසල් ලීටරයක මිලද රුපියල් 15කින් අඩුකර ඇති අතර එහි නව මිල රුපියල් 415ක්. ඔක්ටේන් අනූපහ වර්ගයේ පෙට්‍රල් ඇතුළු සෙසු ඉන්ධන වර්ගවල මිල ගණන් සංශෝධනය කර නැති බව ලංකා ඛණිජතෙල් නීතිගත සංස්ථාව නිවේදනය කළා.  ", "URL": "https://www.itnnews.lk/2023/10/05/441011/", "Category": "දේශීය පුවත්", "Parent URL": null}