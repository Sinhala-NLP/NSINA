{"Source": "ITN news", "Timestamp": "ජූලි 17, 2021 15:43", "Headline": "කොවිඩ් මූලාරම්භය සොයන පරීක්ෂණවලට සහයෝගය දෙන්න – WHO චීනයෙන් ඉල්ලයි", "News Content": "කොවිඩ් නයින්ටීන් වයිරසේ මූලාරම්භය සෙවීම සදහා සිදුකරන පරීක්ෂණවලට සහයෝගය ලබාදෙන ලෙස ලෝක සෞඛ්‍ය සංවිධානය චීනයෙන් ඉල්ලීමක් කරනවා. කොවිඩ් නයින්ටීන් වයිරසය සම්බන්ධයෙන් ලෝක සෞඛ්‍ය සංවිධානය සිදුකළ පළමු පරීක්ෂණ වටයේ දී චීනය අදාළ දත්ත එම සංවිධානයට ලබා නොදුන් බවට චෝදනා එල්ලවී තිබෙනවා. ඒ හේතුවෙන් කොවිඩ් නයින්ටීන් වයිරසයේ මූලාරම්භය සෙවීමේ කටයුතු අඩාල වුණා. මෙම වසංගතය ඇතිවීමට පෙර සිටි රෝගීන්ගේ දත්ත ද පරීක්ෂණ කටයුතු සදහා අත්‍යවශ්‍ය වනවා. එබැවින් දෙවන අදියරේ පරීක්ෂණ කටයුතු සදහා චීනය විනිවිදභාවයකින් යුතුව සහයෝගය ලබාදිය යුතු බවයි ලෝක සෞඛ්‍ය සංවිධානය වැඩිදුරටත් අවධාරණය කරන්නේ.   ", "URL": "https://www.itnnews.lk/2023/10/05/349939/", "Category": "Breaking News,ජාත්‍යන්තර පුවත්", "Parent URL": null}