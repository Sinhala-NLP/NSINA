{"Source": "ITN news", "Timestamp": "ஜனவரி 14, 2022 10:29", "Headline": "நேற்றைய தினம் 594 கொவிட் தொற்றாளர்கள் அடையாளம்", "News Content": "நாட்டில் நேற்றைய தினம் 594 கொவிட் தொற்றாளர்கள் அடையாளம் காணப்பட்டுள்ளனர். அதற்கமைய தொற்றுக்குள்ளானவர்களின் மொத்த எண்ணிக்கை 5 இலட்சத்து 94 ஆயிரத்து 319ஆக உயர்வடைந்துள்ளது. அவர்களில 5 இலட்சத்து 67 ஆயிரத்து 700 பேர் பூரண குணமடைந்துள்ளனர். 11 ஆயிரத்து 445 பேர் சிகிச்சை பெற்று வருகின்றனர். நேற்றைய தினம் அறிவிக்கப்பட்ட 11 மரணங்களுடன் நாட்டில் பதிவான மொத்த கொவிட் மரணங்களின் எண்ணிக்கை 15 ஆயிரத்து 174ஆக உயர்வடைந்துள்ளதாக சுகாதார மேம்பாட்டு பணியகம் தெரிவித்துள்ளது. இந்நிலையில் தைப்பொங்கல் பண்டிகையை வீடுகளில் இருந்தே கொண்டாடுமாறு சுகாதார அமைச்சு மக்களிடம் கோரிக்கை விடுத்துள்ளது. கொவிட் தொற்று காரணமாக மக்கள் சுகாதார தரப்பினரின் அறிவுறுத்தல்களை பின்பற்றி வீடுகளிலேயே தைப்பொங்கல் தினத்தை கொண்டாடுமாறு சுகாதார அமைச்சு குறிப்பிட்டுள்ளது. ", "URL": "https://www.itnnews.lk/2023/10/05/388751/", "Category": "Breaking News,தேசிய செய்திகள்", "Parent URL": null}