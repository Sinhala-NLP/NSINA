{"Source": "ITN news", "Timestamp": "ජූනි 9, 2021 11:04", "Headline": "ඉන්දියාවේ අලින්ටත් කොරෝනා ඇත්දැයි සෙවීමට පරීක්ෂණ", "News Content": "ඉන්දියාවේ සත්වෝද්‍යානවල සිටින අලින්ට කොරෝනා වයිරසය ආසාදනය වී ඇත්දැයි සෙවීමට පරික්ෂණ සිදුකර තිබෙනවා. තමිල්නාඩු ප්‍රාන්තයේ සත්වෝද්‍යානයක සිටි සිංහ ධේනුවකට වයිරසය වැළදීම හේතුවෙන් ඊයේ දිනයේදී මිය යෑමත් සමගයි මෙම පරික්ෂණ සිදුකර ඇත්තේ. ඒ අනුව තමිල්නාඩු ප්‍රාන්තයේ සියලුම සත්වෝද්‍යානවල සිටින අලින්ගේ ද වයිරසය ආසාදිත භාවය පරික්ෂාවට ලක්කර තිබෙනවා. ඉදිරි දින කිහිපය තුළ අනෙකුත් සත්වයින්ද පරික්ෂණයට ලක්කිරීමට නියමිතයි. මේ වන විට පකිස්තානයේ ව්‍යාග්‍රයන් දෙදෙනෙකු වයිරසය වැළදීම හේතුවෙන් මියගොස් ඇති අතර, ස්පාඤ්ඤයේ සත්වෝද්‍යානයක සිටින සිංහයෙකුට හා ඉන්දියාවේ සිංහයින් දෙදෙනෙකුට වයිරසය ආසාදනය වී ඇති බවට තහවුරු වී තිබෙනවා.               ", "URL": "https://www.itnnews.lk/2023/10/05/341552/", "Category": "ජාත්‍යන්තර පුවත්", "Parent URL": null}