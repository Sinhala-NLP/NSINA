{"Source": "ITN news", "Timestamp": "නොවැම්බර් 21, 2021 13:58", "Headline": "ස්ලෝවැකියාවේ දෛනික කොරෝනා ආසාදිතයින් සංඛ්‍යාව යළිත් වරක් ඉහළට", "News Content": "ස්ලෝවැකියාවේ දෛනිකව වාර්තාවන කොරෝනා වයිරස ආසාදිතයින් සංඛ්‍යාව යළිත් වරක් ඉහළ ගොස් තිබෙනවා. ගතවූ පැය 24 ට ස්ලෝවැකියාවෙන් හමුවී ඇති කොරෝනා වයිරස ආසාදිතයින් සංඛ්‍යාව නවදහස ඉක්මවා තිබෙනවා. වයිරස ව්‍යාප්තිය ආරම්භයේ සිට මේ දක්වා එරටින් දෛනිකව වාර්තා වූ වැඩිම ආසාදිතයින් සංඛ්‍යාව ද මෙයයි. එමෙන්ම ඊයේ දිනයේ දී ස්ලෝවැකියාවෙන් වාර්තා වූ කොරෝනා මරණ සංඛ්‍යාව 37 ක්. කොරෝනා වයිරසය එරට තුළ යළිත් වරක් හිස එසවීමත් සමඟ පනවා ඇති නිරෝධායන නීති දැඩි කිරීමට ද බලධාරීන් පියවර ගත්තා. මේ වනවිට ස්ලෝවැකියාවේ සමස්ත කොරෝනා ආසාදිතයින් සංඛ්‍යාව ලක්ෂ 6 ඉක්මවා ඇති අතර සිදුව ඇති මරණ සංඛ්‍යාව 13,818 ක්.             ", "URL": "https://www.itnnews.lk/2023/10/05/377586/", "Category": "ජාත්‍යන්තර පුවත්", "Parent URL": null}