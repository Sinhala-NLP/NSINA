{"Source": "ITN news", "Timestamp": "செப்டம்பர் 20, 2022 15:03", "Headline": "அதிக மின்கட்டணம் செலுத்தும் மதஸ்தலங்கள் புதுப்பிக்கத்தக்க சக்தி முறைகளை பின்பற்ற வேண்டும்.. அமைச்சர் கஞ்சன", "News Content": "மின்கட்டணம் அதிகளவில் செலுத்தும் மதஸ்தலங்கள் புதுப்பிக்கத்தக்க சக்திமுறைகளை பின்பற்ற வேண்டுமென மின்சக்தி மற்றும் எரிசக்தி அமைச்சர் கஞ்சன விஜயசேகர தெரிவித்துள்ளார். அதிகரிக்கும் மின்கட்டணத்தை முகாமைத்துவப்படுத்த வேண்டியது கட்டாயமென அமைச்சர் குறிப்பிட்டார். அவர் இன்று பாராளுமன்றத்தில் உரையாற்றும் போது இது தொடர்பில் கருத்து வெளியிட்டார். மின்கட்டணம் அதிகரிக்கப்பட்டமைக்கு பல்வேறு தரப்பினரிடமிருந்தும் எதிர்ப்புக்கள் வெளியாகியுள்ளன. விகாரைகளில் மின்கட்டணம் எல்லையற்ற வகையில் அதிகரிக்கின்றமையினால் நிவாரணம் வழங்குமாறு மகாசங்கத்தினர் கோரிக்கை விடுத்துள்ளனர். இது தொடர்பில் நேற்றைய தினம் பொதுமக்கள் மனு ஒன்றிலும் கையொப்பமிடப்பட்டது. இது தொடர்பில் துறைசார் அமைச்சர் கஞ்சன விஜயசேகர பாராளுமன்றத்தில் கருத்து வெளியிட்டார். அதிகளவான மின்கட்டணம் செலுத்தும் மதஸ்தலங்களில் சோளார் பெனல்களை பொருத்தி புதுப்பிக்கத்தக்க சக்தி முறைகளை பின்பற்றுவது சிறந்ததென அமைச்சர் கஞ்சன விஜயசேரக குறிப்பிட்டார். அதேபோல் சோளார் பெனல்களை நாட்டுக்கு எடுப்பிப்பதற்கென இந்தியா மற்றும் சீனாவின் கடன் முறை தொடர்பில் ஆராயுமாறும் அதிகாரிகளுக்கு ஆலோசனை வழங்கியுள்ளதாக அமைச்சர் குறிப்பிட்டார். ", "URL": "https://www.itnnews.lk/2023/10/05/436129/", "Category": "Breaking News,அண்மைய செய்திகள்,தேசிய செய்திகள்", "Parent URL": null}