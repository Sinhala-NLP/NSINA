{"Source": "ITN news", "Timestamp": "අප්‍රේල් 3, 2023 15:16", "Headline": "යුක්රේන බක්මුට් නගරයේ රුසියානු ධජය ඔසවයි", "News Content": "රුසියානු කුලී හමුදාවක් වන වැග්නර් කල්ලිය තමන් යුක්රේනයේ බක්මුට් නගරයේ නීත්‍යානුකූල පාලනය ලබාගත් බව සඳහන් කරනවා. වැග්නර් කල්ලිය බක්මුට් නගර ශාලාවේ රුසියානු ධජය ඔසවන දර්ශන මාධ්‍යට නිකුත් කර තිබෙනවා. මාස කිහිපයක් තිස්සේ බක්මුට් නගරය අල්ලා ගැනීමේ මෙහෙයුම් රුසියාව ක්‍රියාත්මක කළ අතර එහි දරුණු ගැටුම් ඇතිවුණා. කෙසේ වුවත් යුක්රේනය පවසන්නේ තවමත් බක්මුට් හි සටන් පවතින බවයි. බක්මුට් නගරය නැගෙනහිර යුක්රේනය පාලනය කිරීම සදහා රුසියාවට උපාය මාර්ගිකව වැදගත් නගරයක් වනවා. ", "URL": "https://www.itnnews.lk/2023/10/05/472912/", "Category": "ජාත්‍යන්තර පුවත්", "Parent URL": null}