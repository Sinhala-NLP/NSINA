{"Source": "ITN news", "Timestamp": "නොවැම්බර් 27, 2022 17:03", "Headline": "වෙඩි වැදීමෙන් පසු පැවැත්වූ ඉම්රාන් ඛාන්ගේ පළමු ජන හමුවට විශාල පිරිසක්", "News Content": "පාකිස්ථානයේ හිටපු අගමැති ඉම්රාන් ඛාන් වෙඩි වැදීමෙන් පසු පළමුවරට ජන හමුවකට එක්වුණා. පාකිස්තාන හිටපු අගමැති ඉම්රාන් ඛාන් මීට සති කිහිපයකට පෙර සාහසික වෙඩි ප්‍රහාරයකට ලක්වුණා. ඉන් තුවාල ලබා ප්‍රතිකාර ලැබීමෙන් අනතුරුව ඉම්රාන් ඛාන් පළමුවරට ප්‍රසිද්ධ ජන හමුකට එක්වූ බවයි විදෙස් මාධ්‍ය වාර්තා කළේ. රාවල්පින්ඩි නගරයේ පැවති මෙම ජන හමුවට විශාල පිරිසක් එක්ව සිටියා. මෙහිදී ඉම්රාන් ඛාන් තම ආධාරකරුවන්ගෙන් ඉල්ලා ඇත්තේ බියෙන් සැකෙන් තොරව ජීවත් වීමට හැකි පරිසරයක් නිර්මාණය කිරීමට තමන් හා එක්වන ලෙසයි. තමන්ට එරෙහිව තවදුරටත් තර්ජන පවතින බවද ඉම්රාන් ඛාන් මෙහිදී පෙන්වා දුන් බව පාකිස්තාන වාර්තා සදහන් කළා.     ", "URL": "https://www.itnnews.lk/2023/10/05/447815/", "Category": "ජාත්‍යන්තර පුවත්", "Parent URL": null}