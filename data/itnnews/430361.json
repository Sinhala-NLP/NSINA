{"Source": "ITN news", "Timestamp": "අගෝස්තු 22, 2022 09:12", "Headline": "ලොවපුරා කොරෝනා ආසාදිතයින්ගේ සංඛ්‍යාව කෝටි 60 ඉක්මවයි", "News Content": "ලොවපුරා රටවලින් හමුවී ඇති කොරෝනා වයිරස ආසාදිතයින්ගේ සංඛ්‍යාව කෝටි 60 ඉක්මවා තිබෙනවා. ගතවූ පැය 24 ට පමණක් හමුවී ඇති කොරෝනා වයිරස ආසාදිතයින්ගේ සංඛ්‍යාව පන්ලක්ෂ පනස් දහසකට අධිකයි. සිදුව ඇති මරණ සංඛ්‍යාව 908 ක්. ඊයේ දිනයේ දී වැඩිම වයිරස ආසාදිතයින් සංඛ්‍යාවක් හමුවී ඇත්තේ ජපානයෙන්. එම සංඛ්‍යාව 240,000 ට අධිකයි. එමෙන්ම දකුණු කොරියාවෙන් 110,000 ක් රුසියාවෙන් 39,000 ක් හා තායිවානයෙන් 22,000 ක් ලෙස වයිරස ආසාදිතයින් හමුව තිබෙනවා. ඊයේ දිනයේදී වැඩිම කොරෝනා මරණ සංඛ්‍යාවක් වාර්තා වන්නේ ද ජපානයෙන්. එරටින් ගතවූ පැය 24 ට සිදුව ඇති කොරෝනා මරණ 263 ත් සමග සමස්ත කොරෝනා මරණ සංඛ්‍යාව තිස්හය දහස් හත්සිය අසූව දක්වා ඉහළ ගියා. එමෙන්ම ලොව පුරා රටවල් 228 කින් වාර්තාවන සමස්ත කොරෝනා මරණ සංඛ්‍යාව හැටහතර ලක්ෂ හැත්තෑ දෙදහසකට ආසන්නයි.       ", "URL": "https://www.itnnews.lk/2023/10/05/430361/", "Category": "ජාත්‍යන්තර පුවත්", "Parent URL": null}