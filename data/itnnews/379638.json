{"Source": "ITN news", "Timestamp": "நவம்பர் 30, 2021 12:50", "Headline": "தேர்தல் செலவுகளை கட்டுப்படுத்துவதற்கு தேவையான சட்ட மறுசீரமைப்புக்கள் தொடர்பில் அமைச்சரவை அனுமதி..", "News Content": "தேர்தல் செலவுகளை கட்டுப்படுத்துவதற்கு தேவையான சட்ட மறுசீரமைப்புக்கள் தொடர்பில் ஜனாதிபதி முன்வைத்த யோசனைகளுக்கு அமைச்சரவை அனுமதி கிடைக்கப்பெற்றுள்ளதாக அமைச்சர் டளஸ் அழகப்பெரும தெரிவித்துள்ளார். அமைச்சரவை முடிவுகளை அறிவிக்கும் ஊடகவியலாளர் சந்திப்பின்போதே அவர் இதனை தெரிவித்தார். தேர்தலின்போது இடம்பெறும் சட்டவிரோத செயற்பாடுகளை கட்டுப்படுத்துவதற்கென நடைமுறையிலுள்ள சட்டங்களில் திருத்தம் அவசியமென சுட்டிக்காட்டப்பட்டுள்ளது. இதற்கமைய தேர்தல் செலவுகளை குறைத்தல் மற்றும் சட்டங்களில் மறுசீரமைப்புக்களை ஏற்படுத்துவது தொடர்பில் உடன்பாடுகள் எட்டப்பட்ட விடயங்களை உள்ளடக்கிய யோசனைக்கு அனுமதி கிடைக்கப்பெற்றுள்ளதாக அமைச்சர் டளஸ் அழகப்பெரும தெரிவித்துள்ளார். ", "URL": "https://www.itnnews.lk/2023/10/05/379638/", "Category": "Breaking News,அண்மைய செய்திகள்,தேசிய செய்திகள்", "Parent URL": null}