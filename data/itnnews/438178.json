{"Source": "ITN news", "Timestamp": "ඔක්තෝබර් 1, 2022 15:29", "Headline": "ගුණාත්මක තත්වයෙන් යුත් ත්‍රීපෝෂ සැපයීමට සෞඛ්‍ය අමාත්‍යාංශය පියවර ගන්නවා", "News Content": "දරුවන් හා මව්වරුන්ට අවශ්‍ය ඉහළ ගුණාත්මක තත්ත්වයෙන් යුත් ත්‍රීපෝෂ අඛණ්ඩව සැපයීමට සෞඛ්‍ය අමාත්‍යාංශය පියවර ගන්නා බව අමාත්‍ය කෙහෙළිය රඹුක්වැල්ල මහතා පවසනවා. පසුගිය දිනවල ත්‍රීපෝෂ සම්බන්ධයෙන් පළවූ වාර්තා පිළිබද කරුණු සොයා බලා සාකච්ඡා කිරීම සදහා ජාතික ජනබලවේගයේ පාර්ලිමේන්තු මන්ත්‍රි ආචාර්ය හරිනි අමරසූරිය මහත්මිය ඇතුළු පිරිසක් සෞඛ්‍ය අමාත්‍යාංශයට පැමිණ කළ සාකච්ඡාවකදී මේ බව අවධාරණය කෙරුණේ. මෙවැනි පෝෂණ අතිරේකයක් දරුවන්ට ලබා දෙන දකුණු ආසියාවේ ඇති එකම රට ශ්‍රී ලංකාව බව සෞඛ්‍ය අමාත්‍යාංශය මෙහිදී පෙන්වා දුන්නා. ත්‍රී පෝෂ අඛණ්ඩව ලබා දීමේ වැඩසටහන පිලිබද රජයේ ඉහළම අවධානය යොමුකර තිබෙනවා. මේ සදහා අවශ්‍ය ප්‍රතිපාදන උපරිමයෙන් භාණ්ඩාගාරයෙන් වෙන් කරන බවද අමාත්‍යවරයා ප්‍රකාශ කළා. ශ්‍රී ලංකා ත්‍රීපෝෂ සමාගමේ සභාපති දීප්ති කුලරත්න මහතා ද මෙහිදී අදහස් දැක්වුවා.         ", "URL": "https://www.itnnews.lk/2023/10/05/438178/", "Category": "දේශීය පුවත්", "Parent URL": null}