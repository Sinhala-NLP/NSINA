{"Source": "ITN news", "Timestamp": "අප්‍රේල් 21, 2021 12:32", "Headline": "ජෝර්ජ් ෆ්ලොයිඩ් ඝාතන සිද්ධියට සම්බන්ධ පොලිස් නිලධාරියාට වසර 40 ක සිර දඬුවම්", "News Content": "ඇමරිකාවේ මිනියා පොලිස්හිදී ජෝර්ජ් ෆ්ලොයිඩ් නැමති කළු ජාතිකයා දනහිසෙන් සිරකොට ඝාතනය කිරීමේ සිද්ධියට සම්බන්ධ සුදු ජාතික පොලිස් නිලධාරියා වන ඩෙරික් ෂෝවින් වරදකරු බවට තීන්දු කර තිබෙනවා. කළු ජාතික ජෝර්ජ් ෆ්ලොයිඩ් ඝාතනය කිරීමේ සිද්ධිය සම්බන්ධයෙන් ඩෙරික් ෂෝවින්හට මෙතෙක් දඩුවම් නියම කර තිබුණේ නැහැ. 12 දෙනෙකුගෙන් සමන්විත එරට ජූරිය ලබාදුන් තීරණය අනුව පොලිස් නිලධාරියාට වසර 40 ක සිර දඩුවම් නියම වනු ඇති බවටයි වාර්තා වන්නේ. ජෝර්ජ් ෆ්ලොයිඩ්ගේ ඝාතනයට අදාල නඩුව සති කිහිපයක් විභාගයට ගැණුනා. මෙම සිද්ධියේ වින්දිතයන්ට සාධාරණය ඉටුවීම පිළිබද සතුටු වන බවයි ඇමරිකා ජනාධිපති ජෝ බයිඩන් පවසන්නේ. පසුගිය වසරේ මැයි 25 වන දින  මිනියා පොලිස්හිදි ජෝර්ජ් ෆ්ලොයිඩ් ඝාතනයට ලක්වුණා. එම සිද්ධියෙන් අනතුරුව ඇමරිකාව මෙන්ම ලොව රටවල් රැසක කළු ජාතිකයන්ට සිදුවන හිරිහැර සම්බන්ධයෙන් විරෝධතා රැල්ලක් ආරම්භ වුණා. ", "URL": "https://www.itnnews.lk/2023/10/05/332763/", "Category": "ජාත්‍යන්තර පුවත්", "Parent URL": null}