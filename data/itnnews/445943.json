{"Source": "ITN news", "Timestamp": "நவம்பர் 16, 2022 13:21", "Headline": "போதைப்பொருள் வர்த்தகரொருவர் மீது கூரிய ஆயுதங்களால் தாக்குதல்களை மேற்கொண்ட குழுவினர் கைது..", "News Content": "போதைப்பொருள் வர்த்தகரொருவர் மீது கூரிய ஆயுதங்களால் தாக்குதல்களை மேற்கொண்ட குழுவொன்றின் மூன்று உறுப்பினர்கள் பொலிஸாரால் கைதுசெய்யப்பட்டுள்ளனர். தாக்குதலுக்கு இலக்கான போதைப்பொருள் வர்த்தகரை குருப்புமுல்ல பிரதேசத்திற்கு சூட்சுமமாக வரவழைத்து தாக்குதல் மேற்கொள்ளப்பட்டுள்ளதாக பாணந்துறை தெற்கு தலைமையக பொலிஸார் தெரிவித்துள்ளனர். இரண்டு கால்களிலும் பலத்த காயங்களுக்குள்ளாகியுள்ள குறித்த நபர் களுபோவில போதனா வைத்தியசாலையில் அனுமதிக்கப்பட்டுள்ளார். கைதுசெய்யப்பட்ட மூன்று சந்தேக நபர்களில் பல்வேறு குற்றச்செயல்களுடன் தொடர்புடைய நபரொருவர் உள்ளடங்குவதாக மேலதிக விசாரணைகளிலிருந்து தெரியவந்துள்ளது. ", "URL": "https://www.itnnews.lk/2023/10/05/445943/", "Category": "Breaking News,தேசிய செய்திகள்", "Parent URL": null}