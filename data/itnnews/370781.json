{"Source": "ITN news", "Timestamp": "ඔක්තෝබර් 21, 2021 12:44", "Headline": "ඇෆ්ගනිස්ථාන වැසියන්ට ගමන් බලපත්‍රයක් ලබාගැනීමේ අයිතිය ලැබෙයි", "News Content": "ඇෆ්ගනිස්ථානයේ සියලු පුරවැසියන්ට විදෙස් ගමන් බලපත්‍රයක් ලබාගැනීමේ අයිතිය ඇති බව තලෙයිබාන් රජය අද නිවේදනය කළා. ඒ අනුව සියලු ම විදෙස් ගමන් බලපත් අයදුම්කරුවන් වෙත ගමන් බලපත්‍රයක් නිකුත් කිරීමට තීරණය කළ බව එරට රජයේ ආගමන විගමන දෙපාර්තමේන්තුවේ වැඩබලන ප්‍රධානී අලාම් ගුල් හකානි පවසනවා. අධ්‍යයන කටයුතු, සෞඛ්‍ය ප්‍රතිකාර සහ ක්‍රීඩා කටයුතු සඳහා විදෙස්ගත වන පුද්ගලයින්ට මෙම ක්‍රියාවලිය තුළදී මූලිකත්වය ලබාදීමට තලේබාන් රජය පියවර ගෙන තිබෙනවා. තලෙයිබාන් සංවිධානය ඇෆ්ගනිස්ථානයේ පාලනය ආරම්භ කොට මේ වනවිට මාස 3 කට ආසන්න කාලයක් ගතවී තිබෙනවා.         ", "URL": "https://www.itnnews.lk/2023/10/05/370781/", "Category": "ජාත්‍යන්තර පුවත්", "Parent URL": null}