{"Source": "ITN news", "Timestamp": "ජූනි 7, 2022 11:50", "Headline": "ඇමති පඩිය ගන්නේ නැතිව අවුරුද්දක් වැඩ කරන්න ඇමතිවරු කැමති වෙයි", "News Content": "වසරක කාලයක් වැටුප් නොමැතිව කටයුතු කිරීමට කැබිනට් ඇමතිවරුන් එකගතාව පළකර තිබෙනවා. අග්‍රාමාත්‍යවරයා ගෙන ආ මෙම යෝජනාවට සියලු කැබිනට් ඇමතිවරුන් එකග වූ බවයි කැබිනට් තීරණ දැනුම් දෙන මාධ්‍ය හමුවේදී අමාත්‍ය ආචාර්ය බන්දුල ගුණවර්ධන මහතා ප්‍රකාශ කළේ. යූරියා පොහොර මිලදී ගැනීම සදහා ඉන්දීය අපනයන ආනයන බැංකුවෙන් ඩොලර් මිලියන 55 ක ණයක් ලබාගැනීමට කැබිනට් අනුමැතිය හිමිවුණා. රට ගොනැගීම සදහා ලොව පුරා සිටින සියලු ශ්‍රී ලාංකිකයින් එක්සත්ව එක්විය යුතු මොහොත උදාවී ඇති බව අමාත්‍ය මනූෂ නානායක්කාර මහතා මෙහිදී පැවසුවා. පටු දේශපාලන අරමුණු සදහා ක්‍රියා නොකළ යුතු බවයි කැබිනට් තීරණ දැනුම් දෙන මාධ්‍ය හමුවේදී ඒ මහතා තවදුරටත් ප්‍රකාශ කළේ. මේ අතර රාජ්‍ය සේවකයින් විදේස් ගතවීම සම්බන්ධයෙන් ද අමාත්‍යවරයා අදහස් පළකළා. ", "URL": "https://www.itnnews.lk/2023/10/05/415541/", "Category": "දේශීය පුවත්", "Parent URL": null}