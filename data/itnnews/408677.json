{"Source": "ITN news", "Timestamp": "අප්‍රේල් 28, 2022 09:21", "Headline": "ගුජරාට් ටයිටන්ස් කණ්ඩායමට කඩුලු 05 ක ජයක්", "News Content": "ඉන්දීය ප්‍රිමියර් ලීග් තරගාවලියේ සන්රයිසස් හයිද්‍රාබාද් කණ්ඩායමට එරෙහි පැවති තරගයෙන් කඩුලු 05 ක ජයක් හිමි කර ගැනීමට ගුජරාට් ටයිටන්ස් කණ්ඩායම සමත් වුණා. මුම්බායිහි පැවති මෙම තරගයේ පළමුව පන්දුවට පහර දුන් සන්රයිසස් හයිද්‍රාබාද් කණ්ඩායම නියමිත පන්දුවාර  20 තුළ කඩුලු 06 ක් දැවී ලකුණු 195 ක් රැස් කළා. අභිෂේක් ෂර්මා ලකුණූ 65 ක් රැස් කළේ හයේ පහර 03 ක් සහ හතරේ පහර 6 ක් සමගින්. පිළිතුරු ඉනිම ක්‍රීඩා කළ ගුජරාට් කණ්ඩායම නියමිත පන්දුවාර 20 තුළ ලකුණු 199 ක් රැස් කරමින් ජයග්‍රහණය හමිකර ගතතේ කඩුඵු 05 ක් පමණක් දැවී තිබියදීයී. දවාගත් කඩුලු 05 ම උමාර් මලික් සතු කර ගැනීම විශේෂත්වයක් වුණා.  ගුජරාට් කන්ඩායමේ ජයග්‍රහණය සදහා අවසන් පන්දු 04 තුළ හයේ පහර තුනක් එල්ල කරමින් රෂීඩ් ඛාන් පිත්තෙන් දැක්වූ දස්කම් විචාරකයින්ගේ පැසසුමට ලක් වුණා.       ", "URL": "https://www.itnnews.lk/2023/10/05/408677/", "Category": "ක්‍රීඩා", "Parent URL": null}