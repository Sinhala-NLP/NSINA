{"Source": "ITN news", "Timestamp": "ජූලි 28, 2023 08:57", "Headline": "වැලිතැන්න සංජීවගේ ගෝලයෙක් හෙරොයින් සමඟ අත්අඩංගුවට", "News Content": "මහාපරිමාන මත් ද්‍රව්‍ය ජාවාරම්කරුවකු වන වැලිතැන්න සංජීව හා බලපිටියේ සංජීව නැමැත්තාගේ ගෝලයෙකු හෙරොයින් සමඟ පොලිස් විශේෂ කාර්ය බලකාය අත්අඩංගුවට ගත්තා. විශේෂ කාර්ය බලකාය ඌරගස්මංහන්දිය ප්‍රදේශයේ  කළ වැටලීමකදී මෙම පුද්ගලයා අත්අඩංගුවට  ගැනුණා. එහිදී හෙරොයින් ග්‍රෑම් 7 ක් සමඟ වයස අවුරුදු 30ක් වන මෙම පුද්ගලයා අත්අඩංගුවට ගත් බවයි විශේෂ කාර්ය බලකාය සඳහන් කළේ. මෙම පුද්ගලයා මීට පෙර අවස්ථා තුනකදී හෙරොයින් සමඟ අත්අඩංගුවට ගෙන ඇති අතර මහාධිකරණය හමුවේ ඔහුට එරෙහි නඩුද විභාග වෙමින් පවතිනවා. මෙම පුද්ගලයා මහාපරිමාන මත්ද්‍රව්‍ය ජාවාරම්කවරුන් වන වැලිතැන්න සංජිව හා බලපිටියේ බැජී යන පුද්ගලයන් සමඟ එක්ව මත්ද්‍රව්‍ය ජාවාරම් සිදු කර ඇති බවටයි හෙළි වී තිබෙන්නේ.       ", "URL": "https://www.itnnews.lk/2023/10/05/503242/", "Category": "Breaking News,දේශීය පුවත්", "Parent URL": null}