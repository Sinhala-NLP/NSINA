{"Source": "ITN news", "Timestamp": "மார்ச் 3, 2022 13:36", "Headline": "இராஜாங்க அமைச்சர் எஸ் வியாழேந்திரன் கிழக்கு பல்கலைக்கழகத்திற்கு விஜயம்", "News Content": "இராஜாங்க அமைச்சர் எஸ் வியாழேந்திரன் கிழக்கு பல்கலைக்கழகத்திற்கு விஜயம் செய்து பல்கலைக்கழக வளர்ச்சி குறித்து கலந்துரையாடினார். வந்தாறுமூளையில் அமைந்துள்ள கிழக்கு பல்கலைக்கழகத்திற்கு நேற்று மாலை விஜயம் செய்த இராஜாங்க அமைச்சர் எஸ்.வியாழேந்திரன் பல்கலைக்கழக உப வேந்தர் பேராசிரியர் கே. கனகசிங்கத்தை சந்தித்து இப்பல்கலைக்கழக வளர்ச்சிக்குறித்து கலந்துரையாடினார். பல்கலைக்கழக உபவேந்தர் பனிமனையில் இச்சந்திப்பு இடம்பெற்றது. பல்கலைக்கழகத்தின் எதிர்கால நடவடிக்கைகள் பற்றியும் வளர்ச்சிக்காக எடுக்கப்பட வேண்டிய நடவடிக்கைகள் குறித்தும் இதன் போது ஆராயப்பட்டன. மாணவர்களின் வசதி கருதிய நடவடிக்கைகள் குறித்தும் அரச வங்கி வசதிகளை விஸ்தரித்தல் வெளிவாரி பட்டப்படிப்பு வசதிகளை அதிகரித்தல் போன்ற விடயங்கள் குறித்தும் கலந்துரையாடப்பட்டது. பல்கலைக்கழக பதிவாளர் எஸ்.பகிரதன் உள்ளிட்ட பலரும் இதில் கலந்து கொண்டனர். ", "URL": "https://www.itnnews.lk/2023/10/05/399262/", "Category": "Breaking News,தேசிய செய்திகள்", "Parent URL": null}