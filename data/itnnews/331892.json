{"Source": "ITN news", "Timestamp": "අප්‍රේල් 16, 2021 16:32", "Headline": "කැස්ත්‍රෝ යුගය අවසන් කරමින් රාවුල් කැස්ත්‍රෝ සිය ධුරයට සමුදීමට සූදානම්", "News Content": "කැස්ත්‍රෝ යුගය අවසන් කරමින් රාවුල් කැස්ත්‍රෝ සිය ධුරයට සමුදීමට සූදානම් වන බව වර්තා වනවා. කියුබානු කොමියුනිස්ට් පක්ෂයේ ප්‍රධානත්වයෙන් තමා ඉල්ලා අස්වන බව රාවුල් කැස්ත්‍රෝ මීට වසර 3 කට පෙර නිවේදනය කර තිබුණා. ඒ අනුව ඔහු සිය ධුරයෙන් ඉවත් වීමට සූදානම් වන බව විදෙස් වාර්තා පෙන්වා දෙනවා. කියුබාව වඩාත් ශක්තිමත් ආර්ථික පදනමක් මත නව පරපුරේ නායකත්වයකට ලබා දීම අරමුණ බවයි රාවුල් කැස්ත්‍රෝ පෙන්වා දෙන්නේ. තමා සැළසුම් කළ ආකාරයට එරට කටයුතු නිසි ආකාරයෙන් ක්‍රියාත්මක කර ගැනීමට නොහැකි වූ බව ඔහු පවසනවා. කොරෝනා වසංගතයද එයට එක් ප්‍රධාන හේතුවක් බවයි ඔහු පෙන්වා දෙන්නේ. රජයේ ඇස්තමේන්තු පෙන්වා දෙන ආකාරයට කියුබානු ආර්ථිකය 11% ක ප්‍රතිශතයකින් පසුබෑමකට ලක්ව තිබෙනවා. නව නායකත්වය යටතේ ආර්ථික පුනර්ජීවනය ඇති කිරීම ප්‍රබලතම අභියෝගය වනු ඇති බවයි කියුබා රජය පවසන්නේ.     ", "URL": "https://www.itnnews.lk/2023/10/05/331892/", "Category": "ජාත්‍යන්තර පුවත්", "Parent URL": null}