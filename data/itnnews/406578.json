{"Source": "ITN news", "Timestamp": "අප්‍රේල් 12, 2022 11:08", "Headline": "ශාන්ත බණ්ඩාර රාජ්‍ය අමාත්‍යවරයෙකු ලෙස දිවුරුම් දෙයි", "News Content": "ශ්‍රී ලංකා නිදහස් පක්ෂ පාර්ලිමේන්තු මන්ත්‍රී ශාන්ත බණ්ඩාර මහතා රාජ්‍ය අමාත්‍යවරයෙකු ලෙස දිවුරුම් දුන්නා. ශ්‍රී ලංකා නිදහස් පක්ෂ කුරුණෑගල දිස්ත්‍රික් පාර්ලිමේන්තු මන්ත්‍රී ශාන්ත බණ්ඩාර මහතා කාබනික පොහොර නිෂ්පාදන ප්‍රවර්ධන හා සැපයුම් නියාමන සහ වී හා ධාන්‍ය  කාබනික ආහාර එළවළු පළතුරු මිරිස් ළූණු හා අර්තාපල් වගා ප්‍රවර්ධන බීජ නිෂ්පාදන සහ උසස් තාක්ෂණ කෘෂිකර්ම රාජ්‍ය අමාත්‍යවරයා ලෙස දිවුරුම් දුන්නා. ජනාධිපති ගෝඨාභය රාජපක්ෂ මැතිතුමා ඉදිරියේයි ඒ මහතා දිවුරුම් දෙනු ලැබුවේ. ජනාධිපති ලේකම් ගාමිණී සෙනරත් මහතා ද මෙම අවස්ථාවට එක්වුණා. මේ අතර විදේශ රැකියා ප්‍රවර්ධන හා වෙළෙදපොල විවිධාංගීකරණ රාජ්‍ය අමාත්‍ය පියංකර ජයරත්න මහතා ධුරයෙන් ඉවත්වීමට ඉදිරිපත් කළ ලිපිය ජනාධිපතිතුමා ප්‍රතික්ෂේප කර තිබෙනවා. ඒ අනුව පියංකර ජයරත්න මහතා තවදුරටත් එම රාජ්‍ය අමාත්‍ය ධුරයේ කටයුතු කරන බවයි ජනාධිපති මාධ්‍ය අංශය නිවේදනය කරන්නේ.         ", "URL": "https://www.itnnews.lk/2023/10/05/406578/", "Category": "දේශීය පුවත්", "Parent URL": null}