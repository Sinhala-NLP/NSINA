{"Source": "ITN news", "Timestamp": "ජූනි 7, 2022 15:55", "Headline": "හෙට සිට ඉන්ධන සැපයුම සාමාන්‍ය තත්ත්වයට – ඇමති කංචන", "News Content": "දැනට පවතින ඉන්ධන තොග කළමනාකරණය කර ගැනීම සඳහා බලශක්ති අමාත්‍යාංශය පසුගිය දින කිහිපය තුළ ඉන්ධන සැපයීමේ සීමාවක් පනවා තිබූ බව බලශක්ති අමාත්‍ය කංචන විජේසේකර පවසනවා. කෙසේ වෙතත්, ඉන්ධන තොග රැගත් නෞකා දෙකක් නුදුරේදීම ශ්‍රී ලංකාවට පැමිණීමට නියමිත බැවින් හෙට සිට ඉන්ධන සැපයුම වැඩි කරන බවයි අමාත්‍යවරයා ප්‍රකාශ කළේ. නැව් දෙකකට ගෙවීම් කිරීමට ශ්‍රී ලංකා මහ බැංකුව එකඟ වී තිබෙනවා. ඒ අනුව ලබන 16 වැනිදායින් පසු පැමිණීමට නියමිතව තිබූ මෙම නෞකා ජුනි මස 09 සහ 10 යන දෙදින තුළ ළගාවීමට බලාපොරොත්තු වන බව අමාත්‍යවරයා සඳහන් කළා. දිනකට අවශ්‍ය ඩීසල් මෙට්‍රික් ටොන් 5400ක් සහ පෙට්‍රල් මෙට්‍රික් ටොන් 3400ක් අවශ්‍ය වන නමුත් දැන් නිකුත් කරන්නේ ඩීසල් මෙට්‍රික් ටොන් 3200කට සහ පෙට්‍රල් මෙට්‍රික් ටොන් 2800කට සීමා වූ බව ඔහු පාර්ලිමේන්තුවේදී ප්‍රකාශ කළා. හෙට සිට දිනකට ඩීසල් මෙට්‍රික් ටොන් 5000ක් සහ පෙට්‍රල් 3500ක් වෙළෙඳපොළට නිකුත් කරන බව අමාත්‍යවරයා අනාවරණය කළා.       ", "URL": "https://www.itnnews.lk/2023/10/05/415611/", "Category": "Breaking News,දේශීය පුවත්", "Parent URL": null}