{"Source": "ITN news", "Timestamp": "අගෝස්තු 24, 2022 10:22", "Headline": "කුලියාපිටියේ ඝාතනයකට සම්බන්ධ සැකකරුවන් 4 දෙනෙකු අත්අඩංගුවට", "News Content": "කුලියාපිටිය නගරයේ සිදුවූ මනුෂ්‍ය ඝාතනයකට සම්බන්ධ සැකකරුවන් 4 දෙනෙකු අත්අඩංගුවට ගැණුනා. පසුගිය 22 වනදා රාත්‍රී කුලියාපිටිය නගරයේ පිහිටි හෝටලයක් ඉදිරිපිට දී තියුණු ආයුධවලින් පහරදී පුද්ගලයෙකු ඝාතනය කිරීම සම්බන්ධයෙන් කුලියාපිටිය පොලීසිය විමර්ශන සිදුකළා. ඒ අනුව සැකකරුවන් 4 දෙනෙකු අත්අඩංගුවට ගත් අතර ඔවුන් ගල්පොල සහ ඇපලදෙනිය ප්‍රදේශවල පදිංචිකරුවන්. ඝාතනයට යොදාගත් බවට සැකකරන මන්නා පිහියක් , කඩුවක් හා යතුරුපැදි දෙකක් ද පොලිස් භාරයට ගැණුනා. මේ අතර මතුගම බෝපිටිය හංදිය ප්‍රදේශයේ වෙළෙදසැලකට ඇතුළු වූ පිරිසක් එහි හිමිකරුට සහ රැදී සිටි තවත් පුද්ගලයෙකුට තියුණු ආයුධවලින් පහරදී තිබෙනවා. එහිදී බරපතල තුවාල ලැබූ ඔවුන් දෙදෙනො වෑත්තෑව රෝහලට ඇතුළත් කිරීමෙන් පසු වෙළෙදසැලේ රැදී සිටි පුද්ගලයා මියගොස් තිබෙනවා. වෙළෙදසැලේ හිමිකරු වැඩිදුර ප්‍රතිකාර සදහා නාගොඩ රෝහලට මාරුකර යැවුණා.     ", "URL": "https://www.itnnews.lk/2023/10/05/430894/", "Category": "Breaking News,දේශීය පුවත්", "Parent URL": null}