{"Source": "ITN news", "Timestamp": "මැයි 19, 2023 15:49", "Headline": "සංචාරක උදාව ප්‍රදර්ශනය විවෘත කෙරේ", "News Content": "සංචාරක උදාව ප්‍රදර්ශනය අග්‍රාමාත්‍ය දිනේෂ් ගුණවර්ධන මහතාගේ ප්‍රධානත්වයෙන් විවෘත කෙරුණා. එය මෙරට දැවැන්තම සංචාරක ප්‍රදර්ශනයයි. සංචාරක උදාව ප්‍රදර්ශනය විවෘත කෙරුණේ කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේදීයි. අග්‍රාමාත්‍යවරයා අතින් විවෘත කෙරුණු මෙම ප්‍රදර්ශනය හෙට දිනයේද පැවැත්වෙනවා. ශ්‍රී ලංකා අභ්‍යන්තර සංචාරක ක්‍රියාකරුවන්ගේ සංගමයයි එය සංවිධාන කරන්නේ. සංචාරක ක්ෂේත්‍රයට සම්බන්ධ කුඩා හා මධ්‍ය පරිමාණ ව්‍යාපාරිකයන්ට ක්ෂේත්‍රයට පිවිසීමට අපේක්ෂාවෙන් සිටින අයට සිය භාණ්ඩ හා සේවා සදහා වෙළෙදපොළ අවස්ථා සොයා දීම ප්‍රදර්ශනයේ අරමුණයි. වෙළෙදකුටි 250 කින් එය සමන්විතයි.   ", "URL": "https://www.itnnews.lk/2023/10/05/484652/", "Category": "දේශීය පුවත්", "Parent URL": null}