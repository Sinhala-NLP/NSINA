{"Source": "ITN news", "Timestamp": "දෙසැම්බර් 29, 2021 14:47", "Headline": "කුරුළු උණ රෝගය ඊශ්‍රායලය තුළ ශීඝ්‍රයෙන් පැතිර යයි", "News Content": "කුරුළු උණ රෝගය ඊශ්‍රායලය තුළ ශීඝ්‍ර යෙන් පැතිර යමින් පවතින බව විදෙස් මාධ්‍ය සදහන් කරනවා. කුරුළු උණ රෝගය හේතුවෙන් ඊශ්‍රායලයේ රක්ෂිත වනාන්තරවල වෙසෙන පක්ෂීන් 5000 ක් පමණ මේ වනවිට මිය ගොස් තිබෙනවා. ආහාර සදහා ඇති කරන කුකුළන් හා කළුකුන් සත්ත්වයින් දහස් ගණනක් මරා දමන ලෙස ගොවීන්ට දැනුම් දී ඇති බවයි වාර්තා වන්නේ. රෝග ව්‍යාප්තිය පාලනය කිරීමට එම පියවර ගැනීම අත්‍යවශ්‍ය බව බලධාරීන් පවසනවා. ඒ සමගම ඉදිරියේ දී එරට බිත්තර හිගයකට ද මුහුණ දීමට සිදු වනු ඇති බවටයි අනතුරු ඇගවෙන්නේ. කුරුළු උණ රෝගය මිනිසෙකුට ආසාදනය වූ අවස්ථාවක් මේ වන තෙක් වාර්තා වි නැහැ.           ", "URL": "https://www.itnnews.lk/2023/10/05/385609/", "Category": "ජාත්‍යන්තර පුවත්", "Parent URL": null}