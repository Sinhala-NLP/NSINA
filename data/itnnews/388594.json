{"Source": "ITN news", "Timestamp": "ජනවාරි 13, 2022 11:55", "Headline": "ශ්‍රී ලංකා – හංගේරියා ආයෝජන ප්‍රවර්ධනයට සැළසුම්", "News Content": "ශ්‍රී ලංකාවේ ප්‍රධාන අපනයන නිෂ්පාදන යුරෝපා වෙළෙඳපොළට යොමු කිරීමේ දී ජී එස් පී ප්ලස් පහසුකම ලබා ගැනීමට හංගේරියාවේ සහාය වැදගත් බව අවධානය කෙරුණා.හංගේරියා විදේශ කටයුතු සහ වෙළෙඳ අමාත්‍යවරයා සමඟ ශ්‍රී ලංකාවේ විදේශ අමාත්‍යවරයා සිදුකළ සාකච්ඡාවකදීයි මේ බව අවධාරණය කෙරුණේ. හංගේරියා විදේශ කටයුතු සහ වෙළෙඳ අමාත්‍ය පීටර් සියාර්ටෝ මහතා සහ අමාත්‍ය මහාචාර්ය ජි.එල්. පීරිස් මහතා අතර හමුවක් කොළඹදී පැවැත්වුණා. ද්විපාර්ශ්වික උනන්දුවක් සහිත ක්ෂේත්‍ර රැසක් පිළිබඳ මෙහිදි අවධානය යොමු වුණා. ප්‍රතිසන්ධාන කටයුතු සහ මානව හිමිකම් ප්‍රවර්ධනය පිළිබඳ ශ්‍රී ලංකාවේ ස්ථාවරය සම්බන්ධයෙන් හංගේරියා අමාත්‍යවරයා දැනුවත් කෙරුණා. දෙරට ආයෝජන හා සංචාරක ප්‍රවර්ධනය ඇතුලු ආර්ථික සබඳතා පුළුල් කිරීමේ වැදගත්කම අමාත්‍යවරුන් අවධාරණය කළා. මේ සඳහා ශ්‍රී ලංකා හංගේරියා ආර්ථික සහයෝගිතා ඒකාබද්ධ කොමිසමේ දෙවන සැසිවාරය ළඟදීම පැවැත්වීමටයි මෙහිදි තීරණය කළේ. දෙරට අතර සහයෝගිතා ගිවිසුමකට අත්සන් තැබීම ද සිදු කෙරුණා. මේ යටතේ හංගේරියාව වාර්ෂිකව ශ්‍රී ලාංකික සිසුන් 20 දෙනෙකුට ශිෂ්‍යත්ව පිරිනැමීමට නියමිතයි. අමාත්‍ය දිනේෂ් ගුණවර්ධන මහතා ශ්‍රී ලංකා රජය නියෝජනය කරමින් ඊට අත්සන් තැබුවා.     ", "URL": "https://www.itnnews.lk/2023/10/05/388594/", "Category": "Breaking News,දේශීය පුවත්", "Parent URL": null}