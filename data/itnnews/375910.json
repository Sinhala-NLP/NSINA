{"Source": "ITN news", "Timestamp": "නොවැම්බර් 14, 2021 12:08", "Headline": "එන්නත්කරණ වැඩසටහන දිවයින පුරා සාර්ථකව ක්‍රියාත්මකයි", "News Content": "එන්නත්කරණ වැඩසටහන දිවයින පුරා සාර්ථකව ක්‍රියාත්මක කෙරෙනවා. සෞඛ්‍ය කාර්ය මණ්ඩලය ඇතුළු කොරෝනා මර්දනයේ ඉදිරිපෙළ සේවකයින් සඳහා බූස්ටර් එන්නත ලබාදීම පිළියන්ද සෞඛ්‍ය වෛද්‍ය කාර්යාලයේ දී සිදුකෙරුණා. එමෙන්ම පාසල් දරුවන් සඳහා ෆයිසර් එන්නත ලබාදීමට ද කටයුතු කෙරුණා. ඒ අනුව මෙරට භාවිත කුමන හෝ එන්නතක පළමු මාත්‍රාව 15857906 දෙනෙකුට ලබාදී තිබෙනවා. දෙවන මාත්‍රාව ලබාදී ඇති සංඛ්‍යාව 13621704ක්. 105816 දෙනෙකුට කොරෝනා මර්දන එන්නතේ තුන්වන මාත්‍රාව ලබාදී ඇති බවයි සෞඛ්‍ය අංශ සඳහන් කරන්නේ.   ", "URL": "https://www.itnnews.lk/2023/10/05/375910/", "Category": "Breaking News,දේශීය පුවත්", "Parent URL": null}