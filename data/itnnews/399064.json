{"Source": "ITN news", "Timestamp": "මාර්තු 2, 2022 13:43", "Headline": "පුනර්ජනනීය බලශක්ති ව්‍යාපෘති කඩිනම් කිරීමට අමාත්‍ය මණ්ඩල අනුකමිටුවක්", "News Content": "පුනර්ජනනීය බලශක්ති ව්‍යාපෘති කඩිනම් කිරීමට අමාත්‍යවරුන් පස් දෙනෙකුගෙන් යුත් අමාත්‍ය මණ්ඩල අනුකමිටුවක් පත්කෙරුණා. වසර 2030 වනවිට මෙරට විදුලි උත්පාදනයෙන් සියයට 70 ක් පමණ පුනර්ජනනීය බලශක්ති ප්‍රභවයන් මගින් උත්පාදනය කර ගැනීම සදහා වන රජයේ ප්‍රතිපත්තිමය ඉලක්කයන් සපුරා ගැනීම කඩිනම් කිරීමයි මෙම අනුකමිටු පත් කිරීමේ අරමුණ වී ඇත්තේ. පසුගියදා පැවති ඇමති මණ්ඩල රැස්වීමේ දී ගත් තීරණයකට අනුව මෙම අනුකමිටුව පිහිටුවා ඇත්තේ. ජොන්ස්ටන් ප්‍රනාන්දු,  වාසුදේව නානායක්කාර,  උදය ගම්මන්පිල,  නාමල් රාජපක්ෂ,  අලිසබ්රි යන අමාත්‍යවරු මෙම අනු කමිටුවට පත්කර තිබෙනවා. එහි සභාපති ධුරය දරන්නේ අමාත්‍ය ජොන්ස්ටන් ප්‍රනාන්දුයි. මෙම අනුකමිටුව මගින් ගන්නා ක්‍රියාමාර්ගයන් සහ ඒවායේ ප්‍රගතිය සම්බන්ධයෙන් වාර්තාවක් සෑම මාස දෙකකට වරක්ම ඇමති මණ්ඩලයේ දැනගැනීම සදහා ඉදිරිපත් කළ යුතු වෙනවා.           ", "URL": "https://www.itnnews.lk/2023/10/05/399064/", "Category": "දේශීය පුවත්", "Parent URL": null}