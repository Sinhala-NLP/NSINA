{"Source": "ITN news", "Timestamp": "அக்டோபர் 28, 2021 13:42", "Headline": "10 இலட்சம் ரூபாவை கொள்ளையிட்ட வந்துரம்ப குற்றப்பிரிவு பொறுப்பதிகாரி கைது..", "News Content": "பணத்தை பறித்துச் சென்ற குற்றச்சாட்டில் காலி வந்துரம்ப பொலிஸ் குற்றப்புலனாய்வு பிரிவின் பொறுப்பதிகாரி கைது செய்யப்பட்டுள்ளார். இன்றைய தினம் அவர் பத்தேகம நீதவான் நீதிமன்றில் ஆஜர்படுத்தப்படவுள்ளார். நபர் ஒருவரை அச்சுறுத்தி பத்துஇலட்சம் ரூபா பணத்தை மோசடி செய்தமை தொடர்பில் வந்துரம்ப குற்றப்புலனாய்வு பிரிவின் பொறுப்பதிகாரி நேற்றைய தினம் கைது செய்யப்பட்டார். பாதுக்க பகுதியில் நபர் ஒருவர் வாகனம் ஒன்றை கொள்வனவு செய்வதற்காக பத்து இலட்சம் ரூபா முதல் கட்ட தொகையாக செலுத்துவதற்கு வந்துரம்ப பகுதியை சேர்ந்த இன்னொரு நபருடன் சென்றுள்ளார். இதன் போது பணத்தை எடுத்துச் சென்ற நபர் அச்சுறுத்தப்பட்டு குறித்த பணம் பறித்துச் செல்லப்பட்டுள்ளதாக விசாரணைகளிலிருந்து தெரிய வந்துள்ளது. சம்பவம் தொடர்பில் மேற்கொள்ளப்பட்ட முறைப்பாட்டுக்கு அமைய விசேட பொலிஸ் குழுவொன்று விசாரணையை முன்னெடுத்துள்ளது. இதன் போது குற்றப்பிரிவு பொறுப்பதிகாரி பணத்தை பறித்து செல்வதற்கான திட்டமிடல்களை மேற்கொண்டதாக தெரிய வந்துள்ளது. ", "URL": "https://www.itnnews.lk/2023/10/05/372353/", "Category": "Breaking News,அண்மைய செய்திகள்,தேசிய செய்திகள்", "Parent URL": null}