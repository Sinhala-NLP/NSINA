{"Source": "ITN news", "Timestamp": "අගෝස්තු 23, 2023 16:05", "Headline": "ඇමෙරිකාවේ පුද්ගලයින් මිය යන ප්‍රධාන බාහිර සාධකය ගිනි අවි බව හෙළි වෙයි", "News Content": "2021 වර්ෂයේ දී වෙඩි තැබීම් හේතුවෙන් ඇමෙරිකාවේ කුඩා දරුවන් ජීවිතක්ෂයට පත්වූ සංඛ්‍යාව වාර්තාගත ලෙස ඉහළ ගොස් තිබෙනවා. ඇමෙරිකාවේ රෝග බෝවීම හා පාලනය කිරීමේ මධ්‍යස්ථානයේ දත්ත භාවිත කරමින් සිදුකළ සමීක්ෂණයකිනුයි මේ බව අනාවරණය වී ඇත්තේ. 2021 වර්ෂයේ දී වෙඩි තැබීම් හේතුවෙන් කුඩා දරුවන් 4,752නෙකු ජීවිතක්ෂයට පත්ව තිබෙනවා. 2020 වසරේ දී 4368 දෙනෙකු ද 2019 වසරේදී 3,390 දෙනෙකු ද මෙලෙස වෙඩි තැබීම හේතුවෙන් මෙලෙස ජීවිතක්ෂයට පත්ව ඇති බවයි වාර්තා වන්නේ. 2020 වසරේ සිට ඇමෙරිකාවේ පුද්ගලයින් මියයන ප්‍රධාන බාහිර සාධකය ලෙස ගිනි අවි භාවිතයෙන් සිදුකරන අපරාධ නම්කර තිබෙනවා. එමෙන්ම මියගිය කලු ජාතික දරුවන්ගෙන් සියයට 67ක් හා සුදු ජාතික දරුවන්ගෙන් සියයට 78ක් ගිනි අවි භාවිත කර ගනිමින් සියදිවි හානිකරගෙන ඇති බවද එහි දැක්වෙනවා.       ", "URL": "https://www.itnnews.lk/2023/10/05/510355/", "Category": "ජාත්‍යන්තර පුවත්", "Parent URL": null}