{"Source": "ITN news", "Timestamp": "අගෝස්තු 27, 2022 22:15", "Headline": "මී මැසි නිවහන් 2ක් රජරට විශ්වවිද්‍යාල පරිශ්‍රයේ ස්ථාපිත කෙරේ", "News Content": "මි මැසි ජනපද ඇති කිරීමේ අරමුණෙන් නවතාක්ෂණය මුසුකොටගත් මී මැසි නිවහන් දෙකක් රජරට විශ්වවිද්‍යාල පරිශ්‍රයේ ස්ථාපිත කෙරුණා. ජර්මනියේ පදිංචි ජගත් රන්දෙණිය මහතාගේ අදහසකට  අනුවයි මී මැස්සන්ගේ ක්‍රියාකාරකම් මී මැසි නිවහනක් තුලදී මනාව දැකගත හැකි වන ආකාරයට මෙය නිර්මාණය කර තිබෙන්නේ. රටට අවශ්‍ය මී පැණි මේ හරහා නිෂ්පාදනය කිරීම ද මේ හරහා සිදුවනවා. රජරට විශ්ව විද්‍යාලයේ උප කුලපති මහාචාර්ය සංජීවනී ගිනිගද්දර මහත්මියගේ  ප්‍රධානත්වයෙනුයි මෙම කටයුතු සිදු කෙරුණේ. මෙරට ජනතාවගෙන් ඈත්ව යන මීමැසි ගොවි ජනපද බිහිකිරීමේ සංස්කෘතිය යළි ගොඩනැගීම ද ව්‍යාපෘතිය තුළින් සිදුවන බව මෙහිදී ප්‍රකාශ කෙරුණා.       ", "URL": "https://www.itnnews.lk/2023/10/05/431548/", "Category": "දේශීය පුවත්", "Parent URL": null}