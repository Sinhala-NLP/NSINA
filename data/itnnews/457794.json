{"Source": "ITN news", "Timestamp": "ජනවාරි 26, 2023 18:12", "Headline": "15 වන බටහිර ආසියා බේස්බෝල් තරඟාවලිය සඳහා ශ්‍රී ලංකා කණ්ඩායමේ ක්‍රීඩකයන් 24 ක්", "News Content": "පාකිස්ථානයේ පැවැත්වෙන 15 වන බටහිර ආසියා බේස්බෝල් තරගාවලිය සදහා ශ්‍රී ලංකා කණ්ඩායම සහභාගී වනවා. ඒ වෙනුවෙන් ගුවන් ටිකට්පත් සදහා ක්‍රීඩා අමාත්‍යාංශය රුපියල් මිලියන 8.4 ක් ලබා දීමට කටයුතු කර තිබෙනවා. ශ්‍රී ලංකා බේස් බෝල් සංගමය කළ ඉල්ලීමකට ප්‍රතිචාර දක්වමින්  පසුගිය 23 වනදා අමාත්‍යවරයාගේ අනුමැතිය ද ඊට ලබාදී තිබෙනවා. මේ අනුව එදිනම අදාළ මුදල ලබා දුන් බවයි ක්‍රීඩා අමාත්‍යාංශය පෙන්වා දුන්නේ. මෙම තරගාවලිය සදහා ක්‍රීඩකයන් 24 දෙනෙකු සහ නිලධාරීන් 4 දෙනෙකු සහභාගී වනවා. අදාළ ඉල්ලීම් ඉටුකරදීමට ක්‍රීඩා සංවර්ධන දෙපාර්තමේන්තුව ජාතික ක්‍රීඩා සභාව සහ ක්‍රීඩා හා යෞවන කටයුතු අමාත්‍යාංශය කඩිනමින් ක්‍රියා කළ බවයි අමාත්‍යාංශය නිකුත් කළ මාධ්‍ය නිවේදනයේ සදහන් වන්නේ.   ", "URL": "https://www.itnnews.lk/2023/10/05/457794/", "Category": "ක්‍රීඩා,වෙනත් ක්‍රීඩා", "Parent URL": null}