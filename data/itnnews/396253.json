{"Source": "ITN news", "Timestamp": "පෙබරවාරි 20, 2022 13:55", "Headline": "ජාත්‍යන්තර ඔලිම්පික් කමිටුව ඔලිම්පික් කුසලාන පිරිනමා චීන ජනතාවට ප්‍රණාම දක්වයි", "News Content": "ජාත්‍යන්තර ඔලිම්පික් කමිටුව චීන ජනතාවට ඔලිම්පික් කුසලානය පිරිනමයි‍. එම කමිටුවේ 139 වැනි පූර්ණ සැසිවාරයේදී කමිටු සභාපති Thomas Bach මහතා චීන ජනතාවට 2022 බෙයිජිං ශීත ඍතු ඔලිම්පික් උළෙලට සහය ලබාදීම පිළිබඳව කෘතඥතාව පළකළ අතර ඔවුන්ට ඔලිම්පික් කුසලාන පිරිනැමීය. චීන ජනතාවගේ සහායෙන් තොරව උළෙල මෙතරම් උසස් මට්ටමකින් පැවැත්විය නොහැකි බව Thomas Bach මහතා එහිදී කියා සිටියේය. සංවෘත ජෛව බුබුළු තුළ සිටියද තමා චීන ජනතාවගේ කැපවීම පිළිබඳව වටහා ගත් බවද හෙතෙම පැවසීය. ඔලිම්පික් කුසලාන නූතන ඔලිම්පික් ක්‍රිඩාවේ නිර්මාතෘ කූබර්ටින් මහතා විසින් 1906 වසරේදී හඳුන්වා දෙනු ලැබීය. සෑම වසරකම ජාත්‍යන්තර ඔලිම්පික්කමිටුව ඔලිම්පික්  ක්‍රීඩාවට කැපීපෙනෙන දායකත්වයක් දක්වන ආයතනයකට එම කුසලාන පිරිනමයි. 2008 බෙයිජිං ගිම්හාන ඔලිම්පික් උළෙලෙන් පසුව කමිටුව එම සත්කාරකත්වය වෙනුවෙන්ද ඔලිම්පික් කුසලාන පිරිනමා ඇත. ", "URL": "https://www.itnnews.lk/2023/10/05/396253/", "Category": "ජාත්‍යන්තර පුවත්", "Parent URL": null}