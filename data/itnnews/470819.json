{"Source": "ITN news", "Timestamp": "මාර්තු 25, 2023 11:07", "Headline": "ශ්‍රේෂ්ඨාධිකරණ නියෝගයක් නොතැකූ පොලිස්පතිට සිතාසි", "News Content": "ශ්‍රේෂ්ඨාධිකරණ නියෝගයක් නොතැකූ බවට චෝදනා කරමින් පොලිස්පති සී ඩී වික්‍රමරත්න මහතා ශ්‍රේෂ්ඨාධිකරණය හමුවට කැදවීමට සිතාසි නිකුත්කර තිබෙනවා. පොලිස් අත්අඩංගුවට ගන්නා සැකකරුවන් විමර්ශන කටයුතු සදහා පිටතට රැගෙන යන අවස්ථාවේදී මරණයට පත්වීම වැළැක්වීම සදහා මාර්ගෝපදේශ මාලාවක් සකස් කිරීමට ශ්‍රේෂ්ඨාධිකරණය ලබා දුන් නියෝගය අනුව කටයුතු නොකිරීමෙන් පොලිස්පතිවරයා අධිකරණය අපහාසයක් සිදුකර ඇති බවටයි චෝදනා කර ඇත්තේ. මේ සම්බන්ධයෙන් හේතු දැක්වීමට ලබන මස 3 වනදා ශ්‍රේෂ්ඨාධිකරණය හමුවේ පෙනී සිටින ලෙසට පොලිස්පතිවරයාට සිතාසි නිකුත්කර තිබෙනවා. වී ෂර්මිලා නමැත්තියගේ සැමියා පොලිස් අත්අඩංගුවේ සිටියදී මරණයට පත්වීම සම්බන්ධයෙන් ගොනුකර තිබූ මූලික අයිතිවාසිකම් පෙත්සමක තීන්දුව අනුව කටයුතු නොකරල ලදැයි කරන ලද පැමිණිල්ලක් අනුව මෙම නියෝගය නිකුත් කෙරුණා. පැමිණිල්ල එස් තුරෙයි රාජා, ඒ එච් එම් නවාස් සහ අචල වෙන්ගප්පුලි යන මහත්වරුන්ගෙන් සමන්විත ශ්‍රේෂ්ඨාධිකරණ විනිසුරු මඩුල්ල හමුවේ සලකා බැලුණා.             ", "URL": "https://www.itnnews.lk/2023/10/05/470819/", "Category": "දේශීය පුවත්", "Parent URL": null}