{"Source": "ITN news", "Timestamp": "ජූලි 12, 2021 09:11", "Headline": "තවත් ප්‍රදේශ කිහිපයක් හුදකලා කෙරේ", "News Content": "අද උදෑසන 06 සිට ක්‍රියාත්මක වන පරිදි ප්‍රදේශ කිහිපයක් හුදකලා තත්ත්වයට පත් කළ බව කොවිඩ් 19 පැතිරීම වැලැක්වීමේ ජාතික ක්‍රියාන්විත මධ්‍යස්ථානයේ ප්‍රධානි යුද හමුදාපති ජනරාල් ශවේන්ද්‍ර සිල්වා මහතා නිවේදනය කළා. දිස්ත්‍රික් 04 කට අයත් ග්‍රාම නිලධාරි වසම් කිහිපයක් මෙලෙස හුදකලා කර තිබෙනවා. ඊට අමතරව වැලිකඩ ඔබේසේකරපුර ඇතුලු තවත් ප්‍ර දේශ කිහිපයක හුදකලා තත්ත්වය ඉවත් කිරීමටද පියවර ගැණුනා. අම්පාර දිස්ත්‍රික්කයේ කල්මුණේ පොලිස් බල ප්‍රදේශයේ පොතුවිල් 13 ග්‍රාම නිලධාරි වසමේ කොටසක් අලුතින් හුදකලා කෙරුණා. මහනුවර දිස්ත්‍රික්කයේ සුදුහුම්පොල බටහිර ග්‍රාම නිලධාරි වසමේ විහාර පටුමග විහාර මාවත සහ කප්පරපල්ලිය පාර හුදකලා කර තිබෙනවා. සුදුහුම්පොල නැගෙනහිර ග්‍රාම නිලධාරි වසමේ නිවාස සංකීර්ණය මැදින් පාරේ කොටසක් ‌,පොල්වත්ත පාර කොටසක් සහ කෝවිල්වත්ත කොටසක් හුදකලා කර ඇති බවයි කොවිඩ් 19 පැතිරීම වැලැක්වීමේ ජාතික ක්‍රියාන්විත මධ්‍යස්ථානය පැවසුවේ. කොළඹ දිස්ත්‍රික්කයේ පිලියන්දල තුන් බෝවිල උතුර ග්‍රාම නිලධාරි වසමේ කරදියාන වත්තගම ප්‍රදේශයද හුදකලා කෙරුණා. යාපනය දිස්ත්‍රික්කයේ වඩමාරච්චි උතුර ප්‍රදේශයද අලුතින් හුදකලා තත්ත්වයට පත් කෙරුණු බවයි ජාතික ක්‍රියාන්විත මධ්‍යස්ථානය නිවේදනය කළේ. කුරුණෑගල දිස්ත්‍රික්කයේ රස්නායකපුර පොලිස් බල ප්‍රදේශයේ කනුකැටිය ග්‍රාම නිලධාරි වසමේ කනුකැටිය ගම සහ නාවලපිටිය පොලිස් බල ප්‍රදේශයේ කැටඹුලාව මධ්‍ය කොටසේ හුදකලා තත්ත්වය ඉවත් කර තිබෙනවා.    ඊට අමතරව අද පස්වරු 2.30 සිට ක්‍රියාත්මක වන පරිදි වැලිකඩ පොලිස් බල ප්‍රදේශයේ ඔබේසේකර පුර ග්‍රාම නිලධාරි වසම හුදකලා බවින් ඉවත්කෙරුණා.  ", "URL": "https://www.itnnews.lk/2023/10/05/348546/", "Category": "Breaking News,දේශීය පුවත්", "Parent URL": null}