{"Source": "ITN news", "Timestamp": "මාර්තු 14, 2023 09:05", "Headline": "සුළි කුණාටුවකින් මලාවි රාජ්‍යයේ සියයකට අධික සංඛ්‍යාවක් ජිවිතක්ෂයට", "News Content": "මොසැම්බික් හා මලාවි යන රාජ්‍යන්ට බලපා ඇති ප්‍රෙඩි සුළි කුණාටුවෙන් සියයකට අධික සංඛ්‍යාවක් ජිවිතක්ෂයට පත්ව තිබෙනවා. ප්‍රෙඩි සුළි කුණාටුව හේතුවෙන් තවත් පුද්ගලයින් සියය ගණනක් තුවාල ලබා ඇති බවයි වාර්තා වන්නේ. දකුණු අප්‍රිකා කලාපයට මාසයක් තුළ දී බලපැ දෙවනි සුළි කුණාටුව මෙයයි. දකුණු අර්ධ ගෝලයට බලපැ දරුණුතම සුළි කුණාටුව ප්‍රෙඩී සුළි කුණාටුව ලෙස ලෝක කාලගුණ සංවිධානය නිවේදනය කරනවා. එමෙන්ම දීර්ඝතම කාලයක් බලපැ හැකි සුළි කුණාටුව ද මෙය විය හැකි බවටයි ඔවුන් අනාවැකි පළ කරන්නේ. සුළි කුණාටුව හේතුවෙන් නිවාස රැසක් සම්පුර්ණයෙන්ම විනාශයට පත් වී ඇති අතර දරුණු ගංවතුර තත්ත්වයක් ද හට ගත්තා.         ", "URL": "https://www.itnnews.lk/2023/10/05/467851/", "Category": "ජාත්‍යන්තර පුවත්", "Parent URL": null}