{"Source": "ITN news", "Timestamp": "பிப்ரவரி 9, 2023 12:46", "Headline": "கைது செய்ய பிடியாணை தேவையில்லை", "News Content": "இலங்கையின் குடிவரவு மற்றும் குடியகல்வு சட்டங்களை மீறியமை கண்டறியப்பட்டால், சுற்றுலாத்துறை இராஜாங்க அமைச்சர் டயானா கமகேவை கைது செய்வதற்கு பிடியாணை தேவையில்லை என கொழும்பு பிரதான நீதவான் பிரசன்ன அல்விஸ் குற்றப் புலனாய்வு திணைக்களத்திற்கு (CID) அறிவித்துள்ளார். கடந்த மாதம், கமகேவின் குடியுரிமை குறித்து கொழும்பில் உள்ள பிரித்தானிய உயர்ஸ்தானிகராலயத்திடம் அறிக்கையைப் பெற்று, இது தொடர்பான மேலதிக விசாரணைகளை மேற்கொள்ளுமாறு குற்றப் புலனாய்வுப் பிரிவினருக்கு உத்தரவிடப்பட்டிருந்தது. இது தொடர்பான அறிக்கை இன்று (பிப்ரவரி 09) நீதிமன்றத்தில் சமர்ப்பிக்கப்பட்டது. ", "URL": "https://www.itnnews.lk/2023/10/05/460020/", "Category": "Breaking News,தேசிய செய்திகள்", "Parent URL": null}