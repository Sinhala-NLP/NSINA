{"Source": "ITN news", "Timestamp": "අප්‍රේල් 20, 2021 16:45", "Headline": "පිළියන්දලින් හා පමුණුවෙන් ආසාදිතයින් රැසක් – පමුණුව වෙළෙදසල් 2ක් වසා දමයි", "News Content": "මහරගම පමුණුව ප්‍රදේශයේ වෙළෙදසල් කිහිපයකින් කෝවිඩ් නයින්ටීන් ආසාදිතයින් 17 දෙනෙකු හදුනාගෙන තිබෙනවා. ආසාදිතයන් හදුනාගත් වෙළෙදසල් 2ක් වසා දැමීමට කටයුතු කෙරුණා. පසුගිය උත්සව සමයේ ජනතාව වැඩි වශයෙන් එක් රැස් වූ එම ප්‍රදේශයේ වෙනත් ස්ථාන සම්බන්ධයෙන් ද විශේෂ අවධානය යොමුකර තිබෙනවා. පිළියන්දල සෞඛ්‍ය වෛද්‍ය නිලධාරී බල ප්‍රදේශයෙන් ද ආසාදිතයන් 31 දෙනෙකු හදුනාගෙන ඇති බව මහජන සෞඛ්‍ය පරික්‍ෂකවරුන් පවසනවා. ඇරැව්වල රත්මල්දෙණිය,  ගොරකාපිටිය හා බෝකුන්දර යන ප්‍රදේශවලිනුයි ආසාදිතයන් හදුනාගෙන තිබෙන්නේ. ", "URL": "https://www.itnnews.lk/2023/10/05/332638/", "Category": "දේශීය පුවත්", "Parent URL": null}