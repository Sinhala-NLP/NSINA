{"Source": "ITN news", "Timestamp": "පෙබරවාරි 5, 2023 19:26", "Headline": "2023 ආසියානු කුසලාන සත්කාරකත්වය පාකිස්තානයට ලබාදීම ගැන අවසන් තීරණය මාර්තු මාසයේ", "News Content": "2023 ආසියානු කුසලාන එක්දින ක්‍රිකට් තරගාවලියේ සත්කාරකත්වය පාකිස්තානයට ලබාදීම සම්බන්ධයෙන් වන අවසන් තීරණය ගැනීම මේ වසරේ මාර්තු මාසය දක්වා කල් තබා තිබෙනවා. යම් හෙයකින් ඉන්දීය කණ්ඩායම තම රටේ දී ක්‍රීඩා කිරීම ප්‍රතික්ෂේප කරන්නේ නම් 2023 වසරේ ඉන්දියාවේ පැවැත්වෙන ලෝක කුසලාන ක්‍රිකට් තරගාවලියට ක්‍රීඩා නොකිරීමට තමන්ට සිදුවනු ඇති බවට පාකිස්තානය අනතුරු අඟවා තිබෙනවා. මෙවර ආසියානු කුසලාන තරගාවලිය පාකිස්තානයේ පැවැත්වීමට මීට පෙර තීරණය කර තිබුණත් ඉන්දීය කණ්ඩායම පාකිස්තානයේ සංචාරය කිරීම ප්‍රතික්ෂේප කිරීමත් සමඟ තරගාවලිය සත්කාරකත්වය පිළිබඳ යළි සලකා බැලීමට ආසියානු ක්‍රිකට් කවුන්සිලයට සිදුව තිබෙනවා. පාකිස්තානයේ පවතින දේශපාලිනක සහ ආරක්ෂක වතාවරණය සමඟ එහි සංචාරය කිරීමට ඉන්දීය කණ්ඩායම අකමැත්ත පළ කළ කිරීම මීට බලපා ඇති බවයි වාර්තා වන්නේ. උද්ගත වී ඇති ගැටලුව සම්බන්ධයෙන් තීරණයකට එළඹීම සඳහා ආසියානු ක්‍රිකට් කවුන්සිලයේ විධායක කමිටු රැස්වීම බාහරේන් හිදී පැවැත්වුණා. එහිදී මෙම සත්කාරකත්වය සම්බන්ධයෙන් වන  අවසන් තීරණය ගැනීම කල්තබා තිබෙනවා. මෙම සාකච්ඡාවේ දී ක්‍රිකට් ක්‍රීඩාවට අදාළ තවත් වැදගත් කරුණු කිහිපයක්ම අවධානයට ගැණුනා. කෙසේ වුවත් විදෙස් මාධ්‍ය සඳහන් කරන්නේ 2023 ආසියානු කුසලාන සත්කාරකත්වය පසුගිය වසරේ දී ද මෙම තරගාවලිය පැවැත්වු එක්සත් අරාබී එමිල් රාජ්‍යයට හිමිවිමේ වැඩි ප්‍රවණතාවක් පවතින බවයි. මේ අතර ආසියානු කුසලානය සත්කාරක්තවය ලබා ගැනීම සඳහා කටාර් රාජ්‍ය ද ඉදිරිපත්ව සිටිනවා.   ", "URL": "https://www.itnnews.lk/2023/10/05/459391/", "Category": "ක්‍රිකට්,ක්‍රීඩා", "Parent URL": null}