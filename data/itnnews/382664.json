{"Source": "ITN news", "Timestamp": "டிசம்பர் 14, 2021 12:51", "Headline": "நாட்டில் நேற்றைய தினம் 747 கொவிட் தொற்றாளர்கள் பதிவு", "News Content": "நாட்டில் நேற்றைய தினம் 747 கொவிட் தொற்றாளர்கள் இனங்காணப்பட்டுள்ளனர். அதற்கமைய நாட்டில் பதிவான மொத்த கொவிட் தொற்றாளர்களின் எண்ணிக்கை 5 இலட்சத்து 73 ஆயிரத்து 649 ஆக உயர்வடைந்துள்ளது. 5 இலட்சத்து 45 ஆயிரத்து 433 பேர் கொரோனா தொற்றிலிருந்து பூரண குணமடைந்துள்ளனர். நேற்று முன்தினம் கொவிட் – 19 வைரஸ் தொற்றினால் ஏற்பட்ட பாதிப்புக்களில் 27 பேர் உயிரிழந்துள்ளதாக சுகாதார சேவைகள் பணிப்பாளர் நாயகத்தினால் உறுதிப்படுத்தப்பட்டுள்ளது. குறித்த எண்ணிக்கையுடன் நாட்டில் பதிவான மொத்த கொவிட் மரண எண்ணிக்கை 14 ஆயிரத்து 641 ஆக அதிகரித்துள்ளதாக சுகாதார மேம்பாட்டு பணியகம் தெரிவித்துள்ளது. ", "URL": "https://www.itnnews.lk/2023/10/05/382664/", "Category": "Breaking News,தேசிய செய்திகள்", "Parent URL": null}