{"Source": "ITN news", "Timestamp": "செப்டம்பர் 30, 2022 12:11", "Headline": "கொலை சம்பவமொன்றுடன் தொடர்புடைய நபர் பொலிசாரின் துப்பாக்கிப்பிரயோகத்தில் பலி..", "News Content": "கம்பஹா பகுதியில் பொலிசாரின் துப்பாக்கிப்பிரயோகத்தில் நபரொருவர் உயிரிழந்துள்ளார். அவர் கொலை சம்பவமொன்றுடன் தொடர்புடையவரென தெரியவந்துள்ளது. சந்தேக நபர் கடந்த இரு தினங்களுக்கு முன்னர் பெண்ணொருவரின் கைப்பையை கொள்ளையிட முயற்சித்துள்ளார். குறித்த பெண் கூக்குரல் எழுப்பியதையடுத்து அவரை சந்தேகநபர் கூரிய ஆயுதத்தால் தாக்கி கொலை செய்துள்ளார். சம்பவம் தொடர்பில் பொலிசார் சந்தேக நபரை கைதுசெய்ய சென்றபோது அவர் பொலிசார் மீது தாக்குதல் நடத்தியுள்ளார். இதன்போதே பொலிசார் துப்பாக்கிப்பிரயோகம் செய்துள்ளனர். சம்பவத்தில் காயமடைந்த நபர் கம்பஹா வைத்தியசாலையில் அனுமதிக்கப்பட்டதன் பின்னர் உயிரிழந்துள்ளார். அவர் போதைப்பாவனைக்கு அடிமையானவரென ஆரம்பகட்ட விசாரணைகளில் தெரியவந்துள்ளது. ", "URL": "https://www.itnnews.lk/2023/10/05/437956/", "Category": "Breaking News,தேசிய செய்திகள்", "Parent URL": null}