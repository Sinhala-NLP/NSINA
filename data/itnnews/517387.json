{"Source": "ITN news", "Timestamp": "සැප්තැම්බර් 21, 2023 10:28", "Headline": "කාන්තාවන්ගේ ඇඳුම් පිළිබඳ නීති කඩකළ හොත් දැඩි දඬුවම් පනවන පනතක් ඉරාන පාර්ලිමේන්තුව සම්මත කර ගනී", "News Content": "හිජාබ් ඇඳුම් ඇතුළු ඉරාන කාන්තාවන්ගේ ඇදුම් පිළිබඳ නීති කඩ කළහොත් දැඩි දඬුවම් පනවන පනතක් එරට පාර්ලිමේන්තුව සම්මත කර තිබෙනවා. මේ අනුව නුසුදුසු ඇඳුම් ඇද සිටියහොත් වසර 10කට සිර දඬුවම් ලබාදීම සඳහා මෙම පනත සම්මත කර ගෙන ඇති බවයි වාර්තා වන්නේ. එමෙන්ම වසර තුනක නඩු විභාගයකට මුහුණදීමට ද ඔවුන්ට සිදු වනවා. කෙසේ වෙතත් මෙය නීතියක් බවට පත් කිරීම සඳහා ගාඩියන් කවුන්සිලයේ අනුමැතිය අවශ්‍ය වනවා. මේ අනුව වැඩිවියට පත් ගැහැණු ළමයින් හා කාන්තාවන් තම හිසකෙස් හිජාබයකින් ආවරණය කළ යුතු වනවා. දිගු ලිහිල් ඇඳුම් ඇදීම ද අනිවාර්ය කර තිබෙනවා. මේ වන විට එම නීති කඩ කරන්නන්ට දින 10 ත් මාස දෙකත් අතර සිර දඬුවම් හෝ රියාල් 5000 ක් ලක්ෂ 05 ත් අතර දඩයක් ගෙවිය යුතු වනවා.           ", "URL": "https://www.itnnews.lk/2023/10/05/517387/", "Category": "Breaking News,ජාත්‍යන්තර පුවත්", "Parent URL": null}