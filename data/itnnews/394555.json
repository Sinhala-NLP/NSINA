{"Source": "ITN news", "Timestamp": "පෙබරවාරි 11, 2022 18:44", "Headline": "අබ්බාගේ ගෝලයින් 7 දෙනා රිමාන්ඩ්", "News Content": "ඩුබායි හි රැදී සිටින ප්‍රධාන මත්ද්‍රව්‍ය ජාවාරම්කරුවෙකු මෙන්ම පානදුර සලිදුගේ ප්‍රධාන ගෝලයෙකු වන ඩිලාන් සමීර නොහොත් ‘අබ්බා ‘ විශේෂ කාර්යබලකාය සමග ඇතිවූ ගැටුමකින් මියගොස්  තිබෙනවා. ඔහු සමඟ සිටි තවත් සැකකරුවන් 7 දෙනෙකු අත්අඩංගුවට ගෙන ඇති බවයි විශේෂ කාර්ය බලකාය පවසන්නේ. සැකකරුවන්  අද පස්වරුවේ මොරටුව මහේස්ත්‍රාත් අධිකරණයට ඉදිරිපත් කිරීමෙන් අනතුරුව  රක්ෂිත බන්ධනාගාර ගත කළා. මෝදර එගොඩඋයන ප්‍රදේශයේ මත්ද්‍රව්‍ය ජාවාරමක් සිදුකර බව ලැබුණු තොරතුරකට අනුව විශේෂ කාර්ය බලකාය එම  ප්‍රදේශයේ වැටලීමක් සිදුකළා. එහිදී අබ්බාගේ  නිවස පරික්ෂාවට ලක්කිරීමේ දී නිවස තුළ රැදී සිටි පුද්ගලයෙකු විශේෂා කාර්ය බලකායට වෙඩි ප්‍රහාරයක් එල්ල කර තිබෙනවා. එහිදී විශේෂ කාර්ය බලකා නිලධාරියෙකු තුවාල ලබා රෝහල් ගත කර තිබුණා. විශේෂ කාර්ය බලකාය ද ප්‍රති ප්‍රහාර එල්ලකළ අතර එහිදී අබ්බා තුවාල ලැබූ අතර ඔහු  පානදුර මූලික රෝහලට ඇතුළත් කිරීමෙන් පසු ජීවිතක්ෂයට පත්වූ බවයි විශේෂ කාර්ය බලකාය සදහන් කරන්නේ. ජීවිතක්ෂයට පත්වූ තෙල්ගේ ඩිලාන් සමීර පීරිස් නොහොත් අබ්බා ඩුබායි හි ප්‍රධාන මත්ද්‍රව්‍ය ජාවාරම්කරුගේ සමීපතම ප්‍රධාන ගෝලයෙකු බවයි අනාවරණය වී ඇත්තේ. මියගිය අබ්බා මීට මාස කිහිපයකට පෙර කාන්තාවක් කපා කොටා බරපතල තුවාල සිදුකිරීම සම්බන්ධයෙන් පොලිස් අත්අඩංගුවට පත්ව තිබුණා. ඩුබායිහි සලිදුගේ උපදෙස් පරිදී ගිලන්රථයකට වෙඩි තැබීම,  පානදුර නගරයේ ත්‍රී රෝද රථයකින් පන්නාගොස්  ටී  56 ගිනි අවියකින්  පුද්ගලයෙකුට වෙඩි  තබා ඝාතනය කිරීම, හොරණ ප්‍රදේශයේ කාන්තාවකගේ අත් කැපීම ආදී චෝදනා රැසකට ඩිලාන් සමීර නොහොත් අබ්බා අත්‍යවශ්‍යව සිටි පුද්ගලයෙකු බවයි පොලිසිය පවසන්නේ. මෙම වැටලීමත් සමග පානදුර සලිදුගේ තවත් අපරාධ රැසක් හෙළි කර ගැනීමට හැකිවී තිබෙනවා. මත්කුඩු ප්‍රවාහනය සදහා කේතුමතී රෝහලේ ගිලන්රථ සහායකයාට වෙඩි තැබීමේ සිද්ධිය සලිදුගේ ක්‍රියාවක් බවයි පොලිසිය පවසන්නේ. එම සහායකයා ඔහුගේ ගෝලයෙක් බවද සදහන්. කළුතර දකුණ පොලිසියේ උප පොලිස් පරික්ෂකවරයෙකු සුඛෝපභෝගී රථයකින් මත්කුඩු ප්‍රවාහනය කළ සිද්ධියට ද සලිදු සෘජුවම සම්බන්ධ වී තිබුණා. එහිදී මත්කුඩු  කිලෝ 52කට ආසන්න ප්‍රමාණයක් ප්‍රවාහනය කරමින් තිබූණු අතර සැකකාර උප පොලිස් පරික්ෂකවරයා හික්කඩුව බද්දේගම දී අත්අඩංගුවට පත්වුණා. අද පස්වරුවේ වැටලීම සිදුවූ ස්ථානය මොරටුව මහේස්ත්‍රාත් උද්දාල සුවන්දුරුගොඩ ස්ථානීය පරික්ෂණයට ලක්කළා.   ", "URL": "https://www.itnnews.lk/2023/10/05/394555/", "Category": "දේශීය පුවත්", "Parent URL": null}