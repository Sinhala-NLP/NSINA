{"Source": "ITN news", "Timestamp": "පෙබරවාරි 1, 2022 14:42", "Headline": "කැනඩා අගමැතිට කොරෝනා ආසාදනය වෙයි", "News Content": "කැනඩා අග්‍රාමාත්‍ය ජස්ටින් ටෘඩෝහට කොරෝනා වයිරසය වැළඳී ඇති බව ඔහු ට්විටර් පණිවුඩයක් නිකුත් කරමින් සඳහන් කරනවා. වයිරසය වැළදුන ද තමා යහපත් සෞඛ්‍ය තත්ත්වයෙන් පසුවන බවයි අග්‍රාමාත්‍යවරයා නිවේදනය කරන්නේ. පසුගිය සතියේදීත් ඔහු ස්වයං නිරෝධායනයට යොමු කෙරුණා. ඒ ඔහුගේ එක් දරුවකු හට කොරෝනා වයිරසය වැළඳී ඇති බව තහවුරු වීමෙන් පසුවයි. රාජකාරී කටයුතු නිවසේ සිට සිදු කරන අතර පාර්ලිමේන්තුවේ වැඩකටයුතු සඳහා වීඩියෝ තාක්ෂණය ඔස්සේ සම්බන්ධ වන බව ද  සඳහන්. කැනඩාවේ කැබිනට් අමාත්‍යවරුන් කිහිප දෙනෙකුට ද වයිරසය වැළඳී ඇති බව වාර්තා වනවා. මේ අතර  බ්‍රිතාන්‍ය විදේශ කටයුතු අමාත්‍යවරයා සහ අධ්‍යාපන අමාත්‍යවරයාට ද කොරෝනා වයිරසය වැළදී ඇති බවයි  බ්‍රිතාන්‍ය මාධ්‍ය සඳහන් කරන්නේ.         ", "URL": "https://www.itnnews.lk/2023/10/05/392575/", "Category": "ජාත්‍යන්තර පුවත්", "Parent URL": null}