{"Source": "ITN news", "Timestamp": "ජනවාරි 25, 2022 12:44", "Headline": "“රුහුණෙන් පොතක්” සමාජ සත්කාර වැඩසටහන යටතේ බලන්ගොඩ ඉහළගලගම විද්‍යාලයට පුස්තකාල පොත්", "News Content": "මනුෂ්‍යත්වයෙන් පිරි අනාගත පරපුරක් නිර්මාණය වෙනුවෙන් යහපත් අධ්‍යාපනයක් දරුවන්ට ලබා දිය යුතු බව ස්වාධීන රූපවාහිනී මාධ්‍ය ජාලයේ සභාපති  නිරෝෂන් ප්‍රේමරත්න මහතා පවසනවා. බලන්ගොඩ ඉහළගලගම  විද්‍යාලයේ පැවති උත්සවයේදී ඒ මහතා මෙම අදහස්  පල කළා. බලන්ගොඩ ඉහළගලගම  විද්‍යාලයේ පුස්තකාලය සදහා පොත් ලබාදීම  රුහුණ විශ්වවිද්‍යාලයේ  කලා සහ කළමණාකරණ පීඨ 2002, 2003 කණ්ඩායමේ දායකත්වයෙන් සිදු කෙරුණා. එම කණ්ඩායමේ සාමාජිකයකු වන ස්වාධීන රූපවාහිනී මාධ්‍ය ජාලයේ සභාපති නිරෝෂන් ප්‍රේමරත්න මහතාගේ ප්‍රධානත්වයෙනුයි උත්සවය පැවැත්වුණේ. රුහුණෙන් පොතක් ග්‍රාමීය පාසල් දරුවන්ගේ නැණ නුවන් දල්වන රුහුණ සරසවි සමාජ සත්කාරය යටතේ එම කටයුතු සංවිධාන කෙරුණා. ඊට සමගාමීව පාසලේ දරුවන් සදහා ක්‍රීඩා උපකරණ මෙන්ම සෑම දරුවකු සදහාම පොත් ඇතුළු උපකරණ කට්ටලයක් ලබාදීමට ද පියවර ගැනුණා.     ", "URL": "https://www.itnnews.lk/2023/10/05/391222/", "Category": "දේශීය පුවත්", "Parent URL": null}