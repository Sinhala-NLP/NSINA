{"Source": "ITN news", "Timestamp": "සැප්තැම්බර් 23, 2022 18:04", "Headline": "සින්ඩි මැකේන් තානාපතිවරිය අනිද්දා දිවයිනට", "News Content": "රෝමයේ එක්සත් ජාතීන්ගේ නියෝජිත ආයතන සදහා වන එක්සත් ජනපද ස්ථිර නියෝජිත සින්ඩි මැකේන් තානාපතිවරිය අනිද්දා දිවයිනට පැමිණීමට නියමිතයි. සිව්දින නිල සංචාරයක් සදහා දිවයිනට පැමිණෙන සින්ඩි මැකේන් මහත්මිය ශ්‍රී ලංකාවේ ක්‍රියාත්මක එක්සත් ජනපද ආහාර ආධාර වැඩසටහන් අධීක්ෂණය කිරීමටත්, දෙරට අතර සබදතා ශක්තිමත් කිරීමටත් අපේක්ෂා කරනවා. ඇය කොළඹ දී මෙරට ආධාර ලබාදෙන සංවිධාන නියෝජිතයන් හමුවීමට ද නියමිතයි. මධ්‍යම පළාතේ පාසල්, කෘෂිකාර්මික පර්යේෂණ ආයතන සහ ප්‍රජා සංවිධාන නියෝජිතයින්  හමුවී එක්සත් ජනපද අරමුදලින් ක්‍රියාත්මක වන මානුෂීය ආධාර වැඩසටහන්වල ප්‍රතිලාභීන් හමුවී ඔවුන්ගෙන්ම විස්තර විමසීමට ද සින්ඩි මැකේන් මහත්මිය අපේක්ෂා කරන බවයි ශ්‍රී ලංකාවේ ඇමෙරිකා තානාපති කාර්යාලය නිවේදනය කරන්නේ.  ශ්‍රී ලංකාවේ ඇමෙරිකා තානාපතිනිය ද ඊට එක්වනු ඇති.       ", "URL": "https://www.itnnews.lk/2023/10/05/436804/", "Category": "දේශීය පුවත්", "Parent URL": null}