{"Source": "ITN news", "Timestamp": "මැයි 25, 2022 18:23", "Headline": "නිව්යොර්ක් නුවර තිබු අවසන් පේ ෆෝන් කුටියත් ඉවත් කෙරේ", "News Content": "තවත් එක් යුගයක අවසානය සනිටුහන් කරමින් ඇමෙරිකාවේ නිව්යොර්ක් නුවර තිබු අවසන් පේ ෆෝන් කුටිය ද ඉවත් කෙරුණා. ජංගම දුරකථන භාවිතයට පෙර මෙම දුරකථන සහිත කුටි සෑම නගරයකම සහ රටකම දැක ගත හැකි වුණා. 2015 වසරේ දී නිව්යෝර්ක් නගරයේ ඩිජිටල්කරණයට ලක් කිරීමත් සමඟ පොදු ස්ථානවලට වයිෆයි පහසුකම් සපයනු ලැබුවා. ඒ සමඟම නගරයේ තිබු පේ ෆෝන් දුරකථන කුටි 6000කට වැඩි සංඛ්‍යාවක් ඉවත් කිරීමටයි බලධාරීන් පියවර ගත්තේ. අවසන් පේ ෆෝන් කුටිය නිව්යෝර්ක් නගරයේ ටයිම්ස් චතුරස්‍රයේයි පිහිටා තිබුණේ. එම දුරකථන කුටිය නිව්යොර්ක් හි පිහිටි කෞතුකාගාරයක් සඳහා එය රැගෙන යාමට කටයුතු කෙරුණා.         ", "URL": "https://www.itnnews.lk/2023/10/05/413163/", "Category": "ජාත්‍යන්තර පුවත්", "Parent URL": null}