{"Source": "ITN news", "Timestamp": "නොවැම්බර් 9, 2022 13:24", "Headline": "අත්තනගල්ල සභාපති ඡන්ද දෙකක් භාවිත කර අයවැය සම්මත කරයි", "News Content": "අත්තනගල්ල ප්‍රාදේශීය සභා අයවැය ඡන්ද විමසීමේදී ඉතා දුර්ලභ අවස්ථාවක් දැක ගත හැකි වුණා. සභාපතිවරයාට නීතිමය වශයෙන් හිමි ඡන්ද දෙකක් භාවිත කිරීමේ අවස්ථාව මෙහිදී භාවිතයට ගැනුණා. අත්තනගල්ල ප්‍රාදේශීය සභාවේ අය වැය සම්මත කර ගැනීමේදී උණසුම්කාරී වාතාවරණයෙකුයි හට ගැනුණේ. අයවැයට පක්ෂව හා විපක්ෂව ඡන්ද 26 බැගින් ලැබී තිබුණා. සභාපතිවරයා වූ ප්‍රියන්ත පුෂ්පකුමාර මහතා  පළාත් පාලන පනත යටතේ ඡන්ද දෙකක් භාවිත කිරීමේ නීතිමය අයිතිය උපයෝගී කර ගනිමින් තම ඡන්දය භාවිත කිරීමත්  සමග අය එක් වැඩි ඡන්දයකින් සම්මත වුණා. අත්තනගල්ල ප්‍රාදේශීය සභාවේ එක්සත් ජාතික පක්ෂයට මන්ත්‍රීවරුන් 12 දෙනෙකු ඇතුළත් වන අතර ඉන් 11 දෙනෙකු අයවැයට විපක්ෂව ඡන්දය ප්‍රකාශ කර  කළා. එමෙන්ම  ශ්‍රී ලංකා නිදහස් පක්ෂයේ මන්ත්‍රීවරුන් මෙන්ම ශ්‍රී ලංකා පොදුජන පෙරමුණේ මන්ත්‍රීවරුන් තුන් දෙනෙකු ද අය වැයට විරුද්ධව ඡන්දය ප්‍රකාශ කර තිබුණා.     ", "URL": "https://www.itnnews.lk/2023/10/05/444896/", "Category": "Breaking News,දේශීය පුවත්", "Parent URL": null}