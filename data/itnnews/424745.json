{"Source": "ITN news", "Timestamp": "ජූලි 24, 2022 14:10", "Headline": "ටියුනීසියා රජයට විරුද්ධ උද්ඝෝෂණ ව්‍යාපාරවල වර්ධනයක්", "News Content": "ටියුනීසියා රජයට විරුද්ධව උද්ඝෝෂණ ව්‍යාපාරවල වර්ධනයක් ඇතිව තිබෙනවා. ටියුනීසියා ජනාධිපති කයිස් සයිඩ් විසින් යෝජනා කරන ලද නව ආණ්ඩුක්‍රම ව්‍යවස්ථා කෙටුම්පතට එරට බොහෝ ජනතාව වීදි බැස විරෝධය පළ කර සිටිනවා. ටියුනීසියා විරුද්ධ පක්ෂවල අදහස වන්නේ මෙම ව්‍යවස්ථා කෙටුම්පත ප්‍රජාතන්ත්‍ර විරෝධී කෙටුම්පතක් බවයි. කෙසේ වෙතත් මෙම ව්‍යවස්ථා කෙටුම්පත සම්බන්ධයෙන් ජනමත විචාරණයක් යෝජනා කර තිබියදීයි මෙලෙස උද්ඝෝෂණ පැවැත්වෙන්නේ. විදෙස් විශ්ලේෂකයන් පවසන්නේ මෙම කෙටුම්පතින් පාර්ලිමේන්තුවේ සහ අධිකරණයේ බලතල සීමා කරන යෝජනා ඇතුළත් ඇති හෙයින් ජනතාව ඊට විරෝධය පළ කරන බවයි.     ", "URL": "https://www.itnnews.lk/2023/10/05/424745/", "Category": "ජාත්‍යන්තර පුවත්", "Parent URL": null}