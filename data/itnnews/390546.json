{"Source": "ITN news", "Timestamp": "ஜனவரி 22, 2022 15:03", "Headline": "யாழ் சுழிப்புரம் பகுதியில் பெருமளவு கேரள கஞ்சா போதைப்பொருள் மீட்பு", "News Content": "யாழ்ப்பாணத்தில் பெருமளவு கேரள கஞ்சா போதைப்பொருள் கைப்பற்றப்பட்டுள்ளது. சுழிப்புரம் பகுதியில் மேற்கொள்ளப்பட்ட திடீர் சுற்றிவளைப்பின்போது சந்தேகநபரொருவரும் கைதுசெய்யப்பட்டுள்ளார். கைப்பற்றப்பட்ட கேரள கஞ்சாவின் பெறுமதி 24 மில்லியன் ரூபாவென மதிப்பிடப்பட்டுள்ளது. கடற்படையினரும் பொலிசாரும் இணைந்து நேற்றிரவு சுற்றிவளைப்பை மேற்கொண்டனர். வீடொன்றிலிருந்து 38 உரைகளில் பொதிசெய்யப்பட்டிருந்த கேரள கஞ்சா கைப்பற்றப்பட்டது. கைதுசெய்யப்பட்ட நபரையும், கைப்பற்றப்பட்ட கேரள கஞ்சாவையும் கடற்படையினர் சுழிபுரம் பொலிசாரிடம் ஒப்படைத்துள்ளனர். சம்பவம் தொடர்பில் மேலதிக விசாரணைகள் முன்னெடுக்கப்பட்டுள்ளன. ", "URL": "https://www.itnnews.lk/2023/10/05/390546/", "Category": "Breaking News,தேசிய செய்திகள்", "Parent URL": null}