{"Source": "ITN news", "Timestamp": "මැයි 17, 2023 12:09", "Headline": "ප්‍රවීණ ගායන ශිල්පී ටෝනි හසන් අභාවප්‍රාප්ත වෙයි", "News Content": "මෙරට ප්‍රසංග වේදිකාවට හින්දී ගීත දායාදකර දුන් ජනප්‍රිය හා ප්‍රවීණ ගායක ටෝනි හසන් අභාවප්‍රාප්ත වුණා. දශක පහක් පුරා ප්‍රසංග වේදිකාවේ හින්දි ගීතයෙන් රසිකයන්ගේ හදවත් දිනා ගත් ටෝනි හසන් මහතා අභාවප්‍රාප්ත වන විට 73 වන වියේහි පසුවුණා. 1962 මුලින්ම සංගීත දිවියට පාතැබු ටෝනි හසන් මහතා සිංහල සිනමාවේ පසුබිම් ගායකයෙකු ලෙස සිය අනන්‍යතාවය තහවුරු කර ගත්තා. එදා හින්දි සිනමාවේ ජනප්‍රිය වු සියලුම හින්දී ගීත ප්‍රසංග වේදාකවට ගෙනවිත් එම ගීත මෙරට ප්‍රේක්ෂක ජනතාවට සමීප කරවු ටෝනි හසන් හින්දි ගීත ගායනා කරන ශිල්පයෙකු ලෙසම ප්‍රචලිත වුණා. කලක් අසනීපව සිටි ඒ මහතා අද පෙරවරුවේ අභාවප්‍රාප්ත වු අතර අවසන් කටයුතු ද අද පස්වරුවේ සිදු කෙරෙනවා. ඒ දෙමටගොඩ මුස්ලිම් පල්ලියේදීයි. මේ වන විට දේහය දෙමටගොඩ මල්ලිකාරාම මාවත නිවසෙහි තැනපත් කර තිබෙනවා.               ", "URL": "https://www.itnnews.lk/2023/10/05/484012/", "Category": "දේශීය පුවත්", "Parent URL": null}