{"Source": "ITN news", "Timestamp": "මාර්තු 10, 2022 19:12", "Headline": "ඇමෙරිකා ඩොලරයක විකුණුම් මිල රුපියල් 260 කට ආසන්න වෙයි", "News Content": "අද වන විට ඇමෙරිකා ඩොලරයක විකුණුම් මිල රුපියල් 260 කට ආසන්න වී ඇති බව මහ බැංකුව නිවේදනය කරනවා. පවත්නා තත්ත්වය හමුවේ රුපියලට සාපේක්ෂව ඇමෙරිකා ඩොලරයක ගැණුම් මිල හා විකුණුම් මිල ශීඝ්‍රයෙන් ඉහළ යමින් පවතිනවා. ඒ අනුව අද දිනයේ ඩොලරයක ගැණුම් මිල රුපියල් 249 යි ශත 96 ක් ලෙසත්, විකුණුම් මිල රුපියල් 259 යි ශත 99 ක් බවත් මහ බැංකුව සදහන් කරනවා. කෙසේ වුවද මෙරට ප්‍රමුඛ වානිජ බැංකු කිහිපයක් සිය වෙබ් අඩවිවල සදහන් කර ඇත්තේ ඇමෙරිකා ඩොලරයක විකුණුම් මිල රුපියල් 260 ක් දක්වා ඉහළ ගොස් ඇති බවයි. ඇමෙරිකා ඩොලරයට සාපේක්ෂව රුපියල වැඩි අගයකින් පා කිරීමට ශ්‍රී ලංකා මහ බැංකුව පසුගියදා තීරණය කළා.       ", "URL": "https://www.itnnews.lk/2023/10/05/400560/", "Category": "දේශීය පුවත්", "Parent URL": null}