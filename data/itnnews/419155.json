{"Source": "ITN news", "Timestamp": "ජූනි 25, 2022 15:02", "Headline": "ස්පාඤ්ඤයේ මෙලිලා ප්‍රදේශයට ඇතුල්වීමට උත්සාහ කළ නීති විරෝධී සංක්‍රමණිකයන් 18 දෙනෙකු මියයයි", "News Content": "ස්පාඤ්ඤයේ මෙලිලා ප්‍රදේශයට ඇතුල්වීමට උත්සාහ කළ නීති විරෝධී සංක්‍රමණිකයන් 18 දෙනෙකු මිය ගොස් තිබෙනවා. මෙලීලා ප්‍රදේශය මොරොක්කෝව සහ ස්පාඤ්ඤය දේශ සීමාවේ පවතින ස්පාඤ්ඤයට අයත් ප්‍රදේශයක් වනවා. ස්වයං පාලන ප්‍රදේශයක් වන මෙලිලාවලට මොරොක්කෝවේ සිට විශාල වශයෙන් නීතිවිරෝධී සංක්‍රමණ සිදුවනවා. මියගිය පුද්ගලයන් අතරින් වැඩි ප්‍රමාණයක් ඇද වැටීම්වලින් මිය ගොස් ඇති අතර ඇතැම් අය ආරක්ෂක නිලධාරීන් හා සිදුවූ ගැටුම්වලින් මිය ගොස් තිබෙනවා.       ", "URL": "https://www.itnnews.lk/2023/10/05/419155/", "Category": "ජාත්‍යන්තර පුවත්", "Parent URL": null}