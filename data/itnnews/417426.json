{"Source": "ITN news", "Timestamp": "ஜூன் 17, 2022 12:50", "Headline": "விவசாயிகளின் முயற்சியால் சிறுபோகத்தில் அதிக விளைச்சல் கிடைக்கும் அறிகுறி..", "News Content": "விவசாயிகளின் முயற்சி காரணமாக சிறு போகத்தில் பயிரிடப்படும் விவசாய காணியின் அளவு அதிகரித்துள்ளதாக அமைச்சர் மஹிந்த அமரவீர தெரிவித்தார். கடந்த பெரும்போகத்தில் நெல் அறுவடை குறைந்த போதும், சிறு போகத்தில் அதிகளவு விளைச்சலை எதிர்பார்க்க முடியுமென அமைச்சர் குறிப்பிட்டுள்ளார். இலங்கை தொழில்வாண்மையாளர் தொழிற்சங்க சம்மௌனம் ஏற்பாடு செய்திருந்த இலங்கை விவசாயத்தின் எதிர்கால இலக்கு எனும் கலந்துரையாடலில் கலந்துகொண்டபோதே அமைச்சர் இவ்வாறு குறிப்பிட்டார். அதில் விவசாயத்துறைசார் விசேட நிபுணர்கள் உள்ளிட்ட பல தரப்பினர் கலந்துகொண்டனர். சிறுபோக நெற்பயிர்ச்செய்கை 2 லட்சத்து 48 ஆயிரம் ஹெக்டெயரிலிருந்து 4 லட்சத்து 73 ஆயிரம் ஹெக்டெயர்களாக அதிகரிக்கப்பட்டுள்ளதாகவும் விவசாய அமைச்சர் மஹிந்த அமரவீர குறிப்பிட்டார். இதேவேளை பொலன்னறுவை மாவட்ட விவசாயிகளுக்கு நீர் விநியோகிக்கப்பட்டதையடுத்து சிறுபோக பயிர்ச்செய்கை ஆரம்பிக்கப்பட்டுள்ளது. விவசாயிகள் சேதனப்பசளை மற்றும் திரவப்பசளையை பயன்படுத்தி பயிர்ச்செய்கையை ஆரம்பித்துள்ளனர். ", "URL": "https://www.itnnews.lk/2023/10/05/417426/", "Category": "Breaking News,தேசிய செய்திகள்", "Parent URL": null}