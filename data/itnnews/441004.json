{"Source": "ITN news", "Timestamp": "ඔක්තෝබර් 17, 2022 14:52", "Headline": "රුපියල් 5000 ව්‍යාජ නෝට්ටුවක් සමඟ සැකකරුවන් 3 දෙනෙකු අත්අඩංගුවට", "News Content": "රුපියල් 5000 ව්‍යාජ නෝට්ටුවක් සමඟ සැකකරුවන් 3 දෙනෙකු දියතලාව ප්‍රදේශයේදී අත්අඩංගුවට ගැනුණා. දියතලාව මත්පැන් අලෙවි සැලකින් මත්පැන් බෝතලයක් මිලදී ගන්නා අවස්ථාවේ ලබාදුන් රුපියල් 5000 නෝට්ටුව ව්‍යාජ බවට හඳුනාගැනීම හේතුවෙන් කළමනාකරු විසින් එය ප්‍රතික්ෂේප කර තිබෙනවා. එහිදී එම නෝට්ටුව කළමනාකරු වෙත ලබා දී අදාළ පුද්ගලයින් දෙදෙනා පිටව ගොස් තිබෙනවා. පසුව ඔවුන් යළි පැමිණ එම නෝට්ටුව ඉල්ලා සිටින අවස්ථාවේ පොලිසිය මෙම සැකකරුවන් දෙදෙනා අත්අඩංගුවට ගත්තා. ඔවුන්ගෙන් කළ ප්‍රශ්න කිරීම්වලින් පසු තවත් සැකකරුවෙකු අත්අඩංගුවට ගැනීමටයි පොලිසිය කටයුතු කළේ. සැකකරුවන් බණ්ඩාරවෙල  මහේස්ත්‍රාත් අධිකරණයට ඉදිරිපත් කිරීමෙන් පසු රක්ෂිත බන්ධනාගාර ගත කෙරුණා.           ", "URL": "https://www.itnnews.lk/2023/10/05/441004/", "Category": "දේශීය පුවත්", "Parent URL": null}