{"Source": "ITN news", "Timestamp": "நவம்பர் 4, 2022 12:15", "Headline": "இந்தியாவின் புதுடில்லி நகரில் வளி மாசடைதல் அதிகரிப்பு", "News Content": "இந்தியாவின் புதுடில்லி நகரில் வளி மாசடைதல் அதிகரித்துள்ளது. அங்கு 38 சதவீத வளி மாசடைவு ஏற்பட்டுள்ளதாக தகவல்கள் தெரிவிக்கின்றன. புதுடில்லியில் வளி மாசு காரணமாக தீபாவளி பண்டிகையின்போது பட்டாசு கொளுத்தவும் தடை விதிக்கப்பட்டிருந்தது. எனினும் டில்லியின் அண்டை மாநிலங்களான பஞ்சாப் மற்றும் ஹரியானாவில் கோதுமை அறுவடை முடிவடைந்துள்ளதால் விவசாயிகள் வைக்கோலை தீயிட்டு எரித்துள்ளனர். அதில் வெளியாகும் புகை டில்லியின் வான்மண்டலத்தில் கலப்பதால், வளி மாசடைவு அதிகரித்துள்ளதாக தகவல்கள் தெரிவிக்கின்றன. இதேவேளை வளி மாசடைவை கட்டுப்படுத்த விவசாயிகள் ஒத்துழைப்பு வழங்க வேண்டுமென இந்திய மத்திய சுற்றாடல் அமைச்சர் கோரிக்கை விடுத்துள்ளார். ", "URL": "https://www.itnnews.lk/2023/10/05/444092/", "Category": "Breaking News,சர்வதேச செய்திகள்", "Parent URL": null}