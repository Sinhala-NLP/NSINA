{"Source": "ITN news", "Timestamp": "නොවැම්බර් 17, 2022 18:17", "Headline": "දුමින්දට ජනාධිපති සමාව දුන්නාට ගෝඨාභයටත් උසාවි එන්න වෙන ලකුණු", "News Content": "හිටපු පාර්ලිමේන්තු මන්ත්‍රී දුමින්ද සිල්වා මහතාට ප්‍රදානය කළ ජනාධිපති සමාව බලරහිත කරන්නැයි ඉල්ලා ගොනු කර ඇති මූලික අයිතිවාසිකම් පෙත්සම් කිහිපයක් ගොනු කර තිබෙනවා. ඒවායේ වගඋත්තරකරුවෙකු ලෙස හිටපු ජනාධිපති ගෝඨාභය රාජපක්ෂ මහතා නම් කිරීමට පෙත්සම්කාර පාර්ශ්වය ශ්‍රේෂ්ඨාධිකරණයෙන් අවසර ඉල්ලා සිටියා. ඝාතනයට ලක් වූ භාරත ලක්ෂ්මන් ප්‍රේමචන්ද්‍ර මහතාගේ බිරිද වන සුමනා ප්‍රේමචන්ද්‍ර හා දියණිය වන හිරුණිකා ප්‍රේමචන්ද්‍ර යන මහත්මීන් මෙන්ම මානව හිමිකම් කොමිසමේ හිටපු කොමසාරිස්වරයෙකු වන ජනාධිපති නීතිඥ ගසාලි හුසේන් යන අය මෙම පෙත්සම් ගොනු කර තිබෙනවා. එම පෙත්සම් අද කැද වූ අතර පෙත්සම්කාර පාර්ශ්වය කර ඇති ඉල්ලීම සම්බන්ධයෙන් කරුණු තහවුරු කිරීම සදහා ලබන 24 වනදා යළි කැදවීමටයි තීරණය කෙරුණේ. ", "URL": "https://www.itnnews.lk/2023/10/05/446293/", "Category": "දේශීය පුවත්", "Parent URL": null}