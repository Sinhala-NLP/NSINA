{"Source": "ITN news", "Timestamp": "ජූලි 29, 2021 17:11", "Headline": "15 හැවිරිදි දැරිය අපයෝජන සිද්ධියේ ප්‍රධාන සැකකරුගේ තවත් ජාවාරමක් හෙළිවෙයි", "News Content": "15 හැවිරිදි බාලවයස්කාර දැරියක් අන්තර්ජාලය ඔස්සේ අලෙවි කිරීමේ ජාවාරමට සම්බන්ධ ප්‍රධාන සැකකරු මත්ද්‍රව්‍ය ජාවාරම මෙන්ම අයථා ලෙස මුදල් ඉපයීමේ ජාවාරමට සම්බන්ධ බවට ළමා හා කාන්තා කාර්යාංශය අධිකරණයට අද දැනුම් දුන්නා. මෙම පැමිණිල්ල කොළඹ අතිරේක මහේස්ත්‍රාත් ලෝචනී අබේවික්‍රම මහත්මිය ඉදිරියේ කැදවූ අවස්ථාවේ ළමා හා කාන්තා කාර්යාංශයේ නිලධාරීන් මෙම දැනුම්දීම සිදුකළා. ඒ අනුව ප්‍රධාන සැකකරු සිදුකළ ජාවාරම් සම්බන්ධයෙන් අපරාධ පරීක්ෂණ දෙපාර්තමේන්තුව වෙන වෙනම පරීක්ෂණ සිදුකරන බවයි එම කාර්යාංශය අධිකරණයට දැනුම් දුන්නේ. සිද්ධියට සම්බන්ධ බාලවයස්කාර දැරිය නිරුවත්කර ඇයගේ ලිංගික දර්න රූගතකර අන්තර්ජාලයට මුදාහැර විවිධ පුද්ගලයින්ට ඒවා විකුණා ප්‍රධාන සැකකරු මුදල් උපයා ඇති බවට ද මෙහිදී හෙළිකෙරුණා. මෙම වීඩියෝපට නැරඹීමට සැකකරු විවිධ පුද්ගලයින්ගෙන් රුපියල් පන්දහසේ සිට රුපියල් අටදහස දක්වා මුදලක් අයකරගෙන ඇති බව විමර්ශනවලදී හෙළිවී ඇතැයි ද ළමා හා කාන්තා කාර්යාංශය අධිකරණය හමුවේ ප්‍රකාශ කළා.     ", "URL": "https://www.itnnews.lk/2023/10/05/352753/", "Category": "දේශීය පුවත්", "Parent URL": null}