{"Source": "ITN news", "Timestamp": "අප්‍රේල් 6, 2023 16:35", "Headline": "කළුබෝවිල රෝහලේ බාහිරින් මළ සිරුරු බාර ගැනීම නවතියි", "News Content": "කළුබෝවිල ශික්ෂණ රෝහලට බාහිරින් රැගෙන එන නාඳුනන හා අයිතිකරුවෙකු නොමැති මළ සිරුරු අද (06) සිට එහි මෘත ශරීරාගාරයෙන් තාවකාලිකව භාර නොගැනීමට රෝහල් පාලනාධිකාරිය පියවර ගෙන ඇතැයි කළුබෝවිල ශික්ෂණ රෝහල පවසනවා. මේ සම්බන්ධයෙන් ගල්කිස්ස හා නුගේගොඩ පොලිස් කොට්ඨාසවල පිහිටි සියලුම පොලිස් ස්ථානාධිපතිවරුන්ට ඊයේ (05) ලිඛිතව දැනුම්දීමටයි රෝහල් පාලනාධිකාරිය පියවර ගෙන ඇත්තේ. කළුබෝවිල ශික්ෂණ රෝහලේ මෘත ශරීරාගාරයේ තැන්පත් කළ හැකි මළ සිරුරු 36 ධාරිතාව ඉක්මවා ගොස් ඇති බවද වාර්තා වුණා. ", "URL": "https://www.itnnews.lk/2023/10/05/473782/", "Category": "දේශීය පුවත්", "Parent URL": null}