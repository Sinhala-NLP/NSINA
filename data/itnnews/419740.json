{"Source": "ITN news", "Timestamp": "ஜூன் 28, 2022 12:29", "Headline": "இந்திய பிரதமர் நரேந்திர மோதி இன்று ஐக்கிய அரபு அமீரகத்திற்கு பயணம்..", "News Content": "இந்திய பிரதமர் நரேந்திர மோதி இன்று ஐக்கிய அரபு அமீரகத்திற்கு பயணிக்கவுள்ளார். ஜி-7 மாநாட்டில் பங்கேற்பதற்கென இந்திய பிரதமர் ஜேர்மனுக்கு விஜயம் மேற்கொண்டிருந்தார். மாநாடு இரண்டு தினங்கள் இடம்பெற்ற நிலையில் அமெரிக்க ஜனாதிபதி ஜோ பைடன் உட்பட 7 நாடுகளின் தலைவர்கள் அதில் பங்கேற்றனர். மாநாட்டையடுத்து பிரதமர் மோதி ஐக்கிய அரபு அமீரகத்திற்கு பயணிக்கவுள்ளதாக சர்வதேச செய்திகள் தெரிவிக்கின்றன. அவர் அமீரக அதிபர் ஷேக் முஹம்மது பின் சையத்து அல் நஹ்யானை சந்தித்து கலந்துரையாடவுள்ளார். மேலும் பல நிகழ்வுகளிலும் இந்திய பிரதமர் பங்கேற்கவுள்ளதாக சர்வதேச ஊடகங்கள் செய்தி வெளியிட்டுள்ளன. ", "URL": "https://www.itnnews.lk/2023/10/05/419740/", "Category": "Breaking News,சர்வதேச செய்திகள்", "Parent URL": null}