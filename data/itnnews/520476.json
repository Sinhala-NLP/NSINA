{"Source": "ITN news", "Timestamp": "ඔක්තෝබර් 4, 2023 11:04", "Headline": "උතුරු පළාතේ සංවර්ධනයට ඉන්දීය රජයේ පූරණ සහාය", "News Content": "උතුරු පළාතේ ජනතාවගේ ජීවන තත්ත්වය නංවාලීම සහ උතුර සංවර්ධන කාර්යේදී ඉන්දීය රජයේ පූරණ සහය ලබාදෙන බව ශ්‍රී ලංකාවේ ඉන්දීය මහකොමසාරිස් ගෝපාල් බග්ලේ මහතා පවසයි. උතුරු පළාත් ආණ්ඩුකාර පී.එස්.එම්.චාලස් මහත්මිය හමුවූ අවස්ථාවේදී ඉන්දීය මහකොමසාරිස් වරයා මේ බව පැවසුවා. මෙම හමුව ඊයේ (03) සවස කොළඹ පිහිටි ආණ්ඩුකාර කාර්යාලයේදී සිදුවුණා. උතුරු පළාතේ වර්ථමාන තත්ත්වය සහ රජය මගින් ක්‍රියාත්මක කෙරෙන සංවර්ධන වැඩසටහන් මෙන්ම ජනතාවගේ එදිනෙදා කටයුතු පිළිබඳව මෙම සාකච්ඡාවේදී උතුරු පළාත් ආණ්ඩුකාරතුමිය විසින් ඉන්දීය මහකොමසාරිස්වරයා දැනුවත් කළා. මෙහිදී ඉන්දීය මහකොමසාරිස්වරයා ශ්‍රී ලංකාව සහ ඉන්දීයාව අතර ඇති මිත්‍රතත්වය ඉදිරියටත් ශක්තිමත් කරමින් උතුරු පළාතේ සංවර්ධනය සඳහා ඉන්දීය රජයේ සහය ලබදෙන බව වැඩිදුරටත් පැවසුවා.     ", "URL": "https://www.itnnews.lk/2023/10/05/520476/", "Category": "Breaking News,දේශීය පුවත්", "Parent URL": null}