{"Source": "ITN news", "Timestamp": "ජූලි 27, 2023 17:27", "Headline": "35ට විකිණු බිත්තර තොග පිටින් අරන් ගිහින්", "News Content": "ඉන්දියාවෙන් ආනයනය කළ බිත්තර රුපියල් 35 ක මිලකට සතොස වෙළෙඳසැල් හරහා ද රුපියල් 40 කට සුපිරි වෙළෙඳසැල් හරහා ද නිකුත් කිරීමත් සමගම බොහෝ දෙනා තොග වශයෙන් එම බිත්තර රැගෙන ගොස් තිබෙනවා. බිත්තර සදහා උපරිම සිල්ලර මිලක් නියම කරමින් පසුගිය අප්‍රේල් 19 වනදා නිකුත් කළ ගැසට් නිවේදනය පෙරේදා මධ්‍යම රාත්‍රියේ සිට අවලංගු කෙරුණා. ඒ අනුව ආනයනික බිත්තර සතොස වෙළඳසැල් ජාලය හරහා රුපියල් 35 ක මිලකට මෙන්ම සුපිරි වෙළෙඳසැල් ජාලය හරහා රුපියල් 40 ක මිලකට ඊයේ සිට මිලදී ගැනීමේ අවස්ථාව හිමි වුණා. මේ පිළිබද දැනුම්දීමත් සමග සතොස අලෙවිසැල්වලට පැමිණි බොහෝ දෙනා තොග වශයෙන් බිත්තර මිලදී ගෙන තිබෙනවා. ඒ හේතුවෙන් ලැබුණු බිත්තර තොග සුළු වේලාවක් තුළ අවසන් වූ බවයි සතොස සේවකයන් ප්‍රකාශ කරන්නේ. සුපිරි වෙළෙඳසැල්වලද මේ අයුරින්ම බිත්තර අවසන් වී ඇති ආකාරය අද දිනයේ දක්නට ලැබුණා.   ", "URL": "https://www.itnnews.lk/2023/10/05/503159/", "Category": "දේශීය පුවත්,නවතම පුවත්", "Parent URL": null}