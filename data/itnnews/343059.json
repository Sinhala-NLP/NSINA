{"Source": "ITN news", "Timestamp": "ජූනි 16, 2021 11:56", "Headline": "සිවිල් ආරක්ෂක දෙපාර්ත‌මේන්තුව කාබනික පොහොර නිෂ්පාදන ව්‍යාපෘතියක් අරඹයි", "News Content": "වස විසෙන් තොර ආහාර නිෂ්පාදනය කරන්න ක්‍රියාත්මක කරලා තියෙන වැඩපිළිවෙල යටතේ කාබනික පොහොර වගා කටයුතුවලට උපයෝගී කරගන්න ගොවීන් කටයුතු කරමින් ඉන්නවා. කාබනික පොහොර ව්‍යාපෘති ගම්මට්ටමින් පවා ආරම්භ වෙලා තියෙන්නේ ඒ වැඩපිලිවෙල සාර්ථකවීමත් එක්කයි. උතුරේ‌ ගොවිජනතාවට අවශ්‍ය කාබනික පොහොර ලබාදීම අරමුනු කරගනිමින් සිවිල් ආරක්ෂක දෙපාර්ත‌මේන්තුව කාබනික පොහොර නිෂ්පාදන ව්‍යාපෘතියක් ආරම්භ කර තිබෙනවා. වවුනියාව මාමඩුව ප්‍රදේශයේ ක්‍රියාත්මක එම ව්‍යාපෘතියෙන් කාබනික පොහොර කිලෝ ග්‍රෑම් තුන් ලක්ෂයක් නිෂ්පාදනය කිරීම අරමුණයි. වැව් ආශ්‍රිතව වැවෙන ජපන් ජබර සැල්වීනියා ආදී ජලජ ශාක මේ සදහා වැඩි වශයෙන් උපයෝගී කර ගැනිමටයි පියවර ගෙන ඇත්තේ. මේ අතර පොලොන්නරුව වැලිකන්ද ප්‍රදේශයේ කාබනික පොහොර නිෂ්පාදනය  කිරීමට කටයුතු කරන අපූරු ගොවි මහතෙකු අපට හමු වුණා. ගම්මානය පුරා ඇති  කාබනික පොහොර නිෂ්පාදයට යොදාගත හැකි ද්‍රව්‍ය එක් රැස් කර තම අත්ටැක්ටරයෙන් ඒවා රැගෙන විත් පොහොර නිෂ්පාදනය සිදු කිරීම ඔහු විසින් සිදු කරනු ලබනවා. මෙය ඉතා ලාභදායී වැඩපිළිවෙලක් බවයි ආනන්ද රූපසිංහ නැමැති මෙම ගොවි මහතා පෙන්වා දෙන්නේ.   ", "URL": "https://www.itnnews.lk/2023/10/05/343059/", "Category": "දේශීය පුවත්", "Parent URL": null}