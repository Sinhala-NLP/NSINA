{"Source": "ITN news", "Timestamp": "ජූලි 27, 2022 19:14", "Headline": "ජනපතිගේ නිවසට හානි කළ සැකකරුවන් ගැන පොලිසිය තොරතුරු ඉල්ලයි", "News Content": "ජූලි 9 වැනිදා ජනාධිපති රනිල් වික්‍රමසිංහ මහතාගේ කොළඹ පිහිටි පෞද්ගලික නිවසට ගිනි තැබීමේ සිද්ධිය සම්බන්ධයෙන් අවශ්‍ය සැකකරුවන් පිරිසකගේ ඡායාරූප පෙළක් පොලිසිය විසින් නිකුත් කර තිබෙනවා. ජනාධිපතිවරයාගේ පෞද්ගලික නිවසට ගිනි තැබීමේ සිද්ධිය සම්බන්ධයෙන් විමර්ශන අපරාධ පරීක්ෂණ දෙපාර්තමේන්තුව විසින් සිදුකරන බව පොලිසිය පවසයි. CCTV දර්ශන සහ වීඩියෝ දර්ශන පදනම් කරගනිමින් නිවසට අලාභහානි සිදුකිරීමට සහ ගිනි තැබීමට සම්බන්ධ ප්‍රධාන සැකකරුවන් ලෙස හඳුනාගෙන ඇති පුද්ගලයින් පිරිසක් හඳුනා ගැනීමට විමර්ශන නිලධාරීන් බලාපොරොත්තු වන බව පොලිසිය සඳහන් කරයි. ඒ අනුව සැකකරුවන් හඳුනාගෙන අවශ්‍ය නීතිමය ක්‍රියාමාර්ග ගැනීම සඳහා පොලිසිය ඔවුන්ගේ ඡායාරූප 14ක් නිකුත් කර තිබේ. එම ඡායාරූපවල සිටින පුද්ගලයන් පිළිබඳ තොරතුරක් ඇත්නම් 071-8594950, 071-8594929 හෝ 011-2422176 යන දුරකථන අංකවලට වට්ස්ඇප් හෝ ඇමතුම් මගින් දැනුම් දෙන ලෙස පොලිසිය මහජනතාවගෙන් ඉල්ලා සිටිනවා. සිද්ධිය සම්බන්ධයෙන් මීට පෙර අත්අඩංගුවට ගත් සැකකරුවන් 4 දෙනෙකු අත්අඩංගුවට ගත් පොලිසිය අගෝස්තු 10 වැනිදා දක්වා රක්ෂිත බන්ධනාගාර ගත කිරීමට කොළඹ කොටුව මහේස්ත්‍රාත් අධිකරණය නියෝග කළා.    ", "URL": "https://www.itnnews.lk/2023/10/05/425408/", "Category": "Breaking News,දේශීය පුවත්", "Parent URL": null}