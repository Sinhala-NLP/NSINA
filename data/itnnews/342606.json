{"Source": "ITN news", "Timestamp": "ජූනි 14, 2021 11:58", "Headline": "ව්‍යාජ දුරකතන ඇමතුම් ලබාදී මුදල් වංචා කරන ජාවාරමක්", "News Content": "පාස්කු ප්‍රහාරයට ඇතැම් පුද්ගලයන් සම්බන්ධ බව පවසමින් ව්‍යාජ දුරකතන ඇමතුම් ලබාදී මුදල් වංචා කරන ජාවාරමක් පිලිබදව හෙළි වී ඇතැයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ මහතා පවසනවා. වේයන්ගොඩ ප්‍රදේශයේ කාන්තාවකට දුරකතන ඇමතුමක් ලබාදී මෙලෙස ඇයගෙන් රුපියල් 18,000 ක මුදලක් වංචා කර ඇති බවද පොලිස් මාධ්‍ය ප්‍රකාශකවරයා පැවසුවා. මිරිහාන පොලීසියේ ප්‍රධාන පොලිස් පරික්ෂකවරයකු ලෙස පෙනී සිටිමින් අදාළ දුරකතන ඇමතුම ලබා දී ඇති අතර රුපියල් 18,000 ක මුදලක් ලබා දෙන ලෙස දැනුම් දී තිබෙනවා. මෙවැනි වංචනික පුද්ගලයන්ට නොරැවටෙන ලෙසයි පොලිස් මාධ්‍ය ප්‍රකාශකවරයා ඉල්ලා සිටියේ. බන්ධනාගාර තුළ දඩුවම් විදිමින් සිටින ඇතැම් අපරාධකරුවන් මෙවැනි වංචනික ක්‍රියා සිදු කරන බවද පරික්ෂණවලදී හෙළි වී තිබෙනවා.         ", "URL": "https://www.itnnews.lk/2023/10/05/342606/", "Category": "දේශීය පුවත්", "Parent URL": null}