{"Source": "ITN news", "Timestamp": "ஜூன் 29, 2022 13:25", "Headline": "கந்தகாடு கைதிகள் 600 பேர் தப்பியோட்டம்..", "News Content": "வெலிகந்த, கந்தகாடு பகுதியில் உள்ள சிகிச்சை மற்றும் புனர்வாழ்வு நிலையத்தில் இருந்து சுமார் 600 கைதிகள் தப்பிச் சென்றுள்ளதாக பொலிஸார் தெரிவித்தனர். கந்தகாடு கேந்திர நிலையத்தில் ஏற்பட்ட அமைதியின்மை காரணமாக இந்த மோதல் இடம்பெற்றதாகவும், இதில் ஒருவர் உயிரிழந்துள்ளதாக பொலிஸ் ஊடகப் பேச்சாளர் சிரேஷ்ட பொலிஸ் அத்தியட்சகர் நிஹால் தல்துவ தெரிவித்தார். நேற்றிரவு நடந்த மோதலில் இருந்து 600 கைதிகள் தப்பிச் சென்றதை அவர் உறுதிப்படுத்தினார். நிலைமையைக் கட்டுப்படுத்தவும் தப்பியோடிய கைதிகளை கைது செய்யவும் இராணுவமும் பொலிஸாரும் களமிறக்கப்பட்டுள்ளதாக பொலிஸார் தெரிவித்துள்ளனர். ", "URL": "https://www.itnnews.lk/2023/10/05/420024/", "Category": "Breaking News,தேசிய செய்திகள்,முதன்மை செய்தி", "Parent URL": null}