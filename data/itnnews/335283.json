{"Source": "ITN news", "Timestamp": "මැයි 5, 2021 12:00", "Headline": "“අලිවත්තේ අසිත” අත්අඩංගුවට", "News Content": "සංවිධානාත්මක අපරාධ කල්ලි සාමාජිකයෙකු වන “අලිවත්තේ අසිත” නැමති පුද්ගලයා මට්ටක්කුලිය පොලිසිය විසින් අත්අඩංගුවට ගෙන තිබෙනවා. මොහුට ඒරෙහිව කොළඹ අවට ප්‍රදේශවල සිදුවූ මනුෂ්‍ය ඝාතන ඇතුලු විවිධ අපරාධ කිහිපයකට සම්බන්ධ යැයි චෝදනා එල්ලවී තිබුණා. අත්අඩංගුවට ගෙන සිදුකළ ප්‍රශ්ණකිරීම්වලදී සැකකරු සතුව තිබී ජීව අත්බෝම්බයක්ද පොලිසිය විසින් සොයාගත් බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ මහතා පවසන්නේ‍. පසුගිය 28 වනදා සිදුවූ මනුෂ්‍ය ඝාතනයකට සම්බන්ධ බවට සැක කෙරෙන අදාළ සැකකරු ග්‍රෑන්ඩ්පාස්, මෝදර සහ මට්ටක්කුලිය ප්‍රදේශවල පසුගිය කාලයේ සිදුවූ අපරාධ රැසක් සම්බන්ධයෙන් ද පොලීසියට අවශ්‍ය කර සිටි සැකකරුවෙකි. ", "URL": "https://www.itnnews.lk/2023/10/05/335283/", "Category": "දේශීය පුවත්", "Parent URL": null}