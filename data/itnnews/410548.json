{"Source": "ITN news", "Timestamp": "මැයි 9, 2022 16:44", "Headline": "සිරියා ජනාධිපතිවරයා හා ඉරාන ආධ්‍යාත්මික නායකයා අතර විශේෂ හමුවක්", "News Content": "සිරියා ජනාධිපතිවරයා හා ඉරාන ආධ්‍යාත්මික නායකයා අතර විශේෂ හමුවක් පැවැත්වූ බව ඉරාන රජයේ මාධ්‍ය නිවේදනය කරනවා. සිරියා ජනාධිපති බසාර් අල් අසාද් හා ඉරානයේ ආධ්‍යාත්මික නායක අයතුල්ලා අල් කමේනි අතර විශේෂ හමුවක් ඉරානයේ ටෙහෙරාන් අගනුවරදී සිදුකෙරුණා. කලාපයේ ආරක්ෂාව තහවුරු කිරීමට දෙරටේ සහයෝගීතාව ඉතාමත් වැදගත් බවයි සිරියා නායකයා මෙහිදී සදහන් කර ඇත්තේ. 2011 වසරේ දී සිරියා යුද්ධය ආරම්භවීමෙන් පසු මේ දක්වා එරටේ සමීපතම මිතුරෙකු ලෙස ඉරානය දැක්වූ සහයෝගය ද මෙහිදී ඔහු අගයකර තිබෙනවා. ඉරාන සංචාරය අතරතුරදී එරට ජනාධිපති ඊබ්‍රහීම් රයිසි සමග සාකච්ඡාවක් පැවැත්වීමට ද නියමිතයි.       ", "URL": "https://www.itnnews.lk/2023/10/05/410548/", "Category": "ජාත්‍යන්තර පුවත්", "Parent URL": null}