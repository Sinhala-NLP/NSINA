{"Source": "ITN news", "Timestamp": "ஜூன் 10, 2022 15:25", "Headline": "தம்மிக பெரேராவின் பெயர் தேர்தல் ஆணைக்குழுவிற்கு..", "News Content": "ஸ்ரீலங்கா பொதுஜன பெரமுனவின் தேசிய பட்டியல் நாடாளுமன்ற உறுப்பினர் பதவிக்கு நாட்டின் முன்னணி வர்த்தகரான தம்மிக்க பெரேராவின் பெயர் பரிந்துரைக்கப்பட்டுள்ளதாக சட்டத்தரணி சாகர காரியவசம் தெரிவித்துள்ளார். பாராளுமன்ற உறுப்பினர் பசில் ராஜபக்ஷவின் இராஜினாமாவால் ஏற்பட்ட வெற்றிடத்திற்கு தம்மிக்க பெரேரா நியமிக்கப்பட்டுள்ளார். அவரது பெயர் தேர்தல்கள் ஆணையாளர் அலுவலகத்திற்கு அனுப்பி வைக்கப்பட்டுள்ளதாக தெரிவிக்கப்படுகிறது. இதேவேளை, தனக்கு கீழ் உள்ள அனைத்து நிறுவனங்களின் பணிப்பாளர் சபையில் இருந்தும் இராஜினாமா செய்ய தம்மிக்க பெரேரா தீர்மானித்துள்ளார். ", "URL": "https://www.itnnews.lk/2023/10/05/416332/", "Category": "Breaking News,அண்மைய செய்திகள்", "Parent URL": null}