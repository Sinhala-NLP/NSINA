{"Source": "ITN news", "Timestamp": "ඔක්තෝබර් 17, 2022 11:16", "Headline": "වව්නියාවේ බෝගස්වැව විදුහලේ සිසුන්ට බඹර ප්‍රහාරයක්", "News Content": "වව්නියාව බෝගස්වැව විද්‍යාලයේ දරුවන් පිරිසකට බඹර ප්‍රහාරයක් එල්ලවීම හේතුවෙන් සිසුන් 43 දෙනෙකු රෝහල් ගත කෙරුණා. වව්නියාව බෝගස්වැව විද්‍යාලයේ තිබූ බඹර කූඩුවක් ඇවිස්සීමෙන් එම ප්‍රහාරය එල්ලවී ඇත්තේ අද උදෑසන කාලයේයි. බඹර ප්‍රහාරයෙන් තුවාල ලැබූ සිසුන් 43 දෙනෙකු හා ගුරුවරුන් 3 දෙනෙකු රෝහල් ගත කෙරුණා. සිසුන් 60කට වැඩි පිරිසකට බඹර ප්‍රහාරය එල්ලවී ඇති අතර අසාධ්‍ය තත්ත්වයේ පසුවූ සිසුන් පිරිසකුයි මෙලෙස රෝහල් ගත කෙරුණේ. එම දරුවන් මාමඩුව,  පදවිය සහ වව්නියාව රෝහල්වලට ඇතුළත් කෙරුණු අතර අසාධය තත්ත්වයේ පසුවූ දරුවන් කිහිප දෙනෙකු සහ ගුරුවරයෙකු වව්නියාව රෝහලේ දැඩිසත්කාර ඒකකයට ඇතුළත් කර තිබෙනවා.           ", "URL": "https://www.itnnews.lk/2023/10/05/440945/", "Category": "දේශීය පුවත්", "Parent URL": null}