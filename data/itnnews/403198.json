{"Source": "ITN news", "Timestamp": "මාර්තු 22, 2022 10:13", "Headline": "ඇමෙරිකා රාජ්‍ය දෙපාර්තමේන්තුව් දේශපාලන කටයුතු පිළිබඳ උපලේකම් දිවයිනට පැමිණීමට සූදානම්", "News Content": "ඇමෙරිකා එක්සත් ජනපද රාජ්‍ය දෙපාර්තමේන්තුව් දේශපාලන කටයුතු පිළිබද උපලේකම් වික්ටෝරියා නුලන්ඩ් මහත්මිය අද සහ හෙට ශ්‍රී ලංකාවේ සංචාරයක නිරත වනවා. කලාපීය හා ද්වීපාර්ශ්වික ප්‍රතිපත්ති පිළිබද සොයා බැලීමේ අරමුණිනුයි ඇය මෙම සංචාරයේ නිරත වන්නේ. ජනාධිපති ගෝඨාභය රාජපක්ෂ මැතිතුමා,විදේශ අමාත්‍ය මහාචාර්ය ජීඑල් පීරිස් මහතා සහ විදේශ ලේකම් ජයනාත් කොළඹගේ මහතා මුණගැසී සාකච්ඡා කිරීමට ද වික්ටෝරියා නුලන්ඩ් මහත්මිය සැළසුම් කර තිබෙනවා. විදේශ අමාත්‍යාංශයේදී හෙට පැවැත්වීමට නියමිත ශ්‍රී ලංකා ඇමෙරිකා හවුල්කාරීත්ව සංවිධානයේ 4 වැනි සැසිවාරයේ සම සභාපතිත්වය ද ඇය දරනු ඇති. මෙම සංවාදය අවසන් වරට පැවැත්වුණේ 2019 වසරේදී වොෂින්ටන්  ඩීසී හිදියී. උප ලේකම්වරිය කොළඹ වරායේ සංචාරයක නිරත වීමට ද නියමිතයි. ශ්‍රී ලංකා සංචාරය අතරතුරදී ඇය ව්‍යාපාරික ප්‍රජාව හා සිවිල් සමාජ නියෝජිතයන් හමුවීමට සැළසුම් කර තිබෙනවා. එක්සත් ජනපද රාජ්‍ය දෙපාර්තමේන්තුවේ දකුණු මධ්‍යම ආසායා කටයුතු පිලිබද සහාකාර ලේකම් ඩොනල්ඩ් ලූ සහ ඉන්දු පැසිෆික් ආරක්ෂක කටයුතු පිලිබද ප්‍රධාන නියෝජ්‍ය සහකාර ලේකම් ඇමැන්ඩා ඩෝරි ද මෙම සංචාරයට එක්වනවා.   ", "URL": "https://www.itnnews.lk/2023/10/05/403198/", "Category": "දේශීය පුවත්", "Parent URL": null}