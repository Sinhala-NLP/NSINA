{"Source": "ITN news", "Timestamp": "ජූනි 17, 2021 16:53", "Headline": "ඇස්ට්‍රා සෙනෙකා ලබාගත් අයට දෙවන මාත්‍රාව ලෙස ෆයිසර් (VIDEO)", "News Content": "පළමු මාත්‍රාව ලෙස ඇස්ට්‍රා සෙනෙකා එන්නත ලබා ගත් අයට දෙවන මාත්‍රාව ලෙස ෆයිසර් එන්නද ලබා ගැනීමට හැකි බව ලෝක සෞඛ්‍ය සංවිධානයේ එන්නත්කරණය පිළිබද විශේෂඥ කමිටුවේ ප්‍රධානියා පැවසූ බව රාජ්‍ය අමාත්‍ය මහාචාර්ය චන්න ජයසුමන මහතා පවසනවා. ඒ සම්බන්ධයෙන් ජර්මනියේ සාලන් විශ්වවිද්‍යාලය සිදුකළ පරීක්ෂණයකින්, මාත්‍රා දෙකම ඇස්ට්‍රා සෙනෙකා ලබාගැනීමට වඩා පළමු මාත්‍රාව ලෙස ඇස්ට්‍රා සෙනෙකා එන්නතත් දෙවන මාත්‍රාව ලෙස ෆයිසර් එන්නතත් ලබා ගැනීම ඵලදායිතාවයෙන් ඉහළ බවට තහවුරු කරගෙන ඇති බවද රාජ්‍ය අමාත්‍යවරයා කියා සිටියා. ප්‍රංශය ජර්මනිය සහ කැනඩාව යන රටවල් මෙම ක්‍රමවේදය අනුගමනය කර ඇති බවයි රාජ්‍ය අමාත්‍යවරයා ස්වාධීන රූපවාහිනීයේ තීරණය වැඩසටහනට එක්වෙමින් පවසා සිටිය‌ේ. මෙරට බෝ වන රෝග පිලිබඳ විශේෂඥ කමිටුවෙන් සහ ජාතික ඖෂධ නියාමන අධිකාරියේ එන්නත් කමිටුවෙන් ඒ සඳහා නිර්දේශයක් ලැබුණහොත් ඇස්ට්‍රා සෙනෙකා පළමු මාත්‍රාව ලබා ගත් අය සඳහා ෆයිසර් එන්නත ලබාදීම කිසිදු ගැටලුවකින් තොරව සිදුකළ හැකි බව රාජ්‍ය අමාත්‍යවරයා වැඩිදුරටත් සදහන් කළා.   ", "URL": "https://www.itnnews.lk/2023/10/05/343387/", "Category": "දේශීය පුවත්", "Parent URL": null}