{"Source": "ITN news", "Timestamp": "අගෝස්තු 1, 2023 14:27", "Headline": "බන්ධනාගාර ගත රැඳවියන්ගේ තදබදය ඉහළට", "News Content": "දිවයිනේ සෑම බන්ධනාගාර ආයතනයකම 2023 වර්ෂයේ ආරම්භයත් සමග විවිධ චෝදනා සම්බන්ධයෙන් බන්ධනාගාර ගත වන රැඳවියන්ගේ ප්‍රමාණයේ සීග්‍ර වර්ධනයක් ඇති වී ඇති බව බන්ධනාගාර දෙපාර්තමේන්තු සංඛ්‍යා ලේඛණ දත්තයන්ට අනුව පෙනී යන බව අතිරේක බන්ධනාගාර කොමසාරිස් ජනරාල් චන්දන ඒකනායක මහතා පවසනවා. දිවයිනේ සමස්ථ බන්ධනාගාර ආයතන තුළ සත්‍ය වශයෙන් රැඳවිය හැකි ප්‍රමාණය 13241 වුවත්, දැනට බන්ධනාගාර ආයතන වල රැඳවියන් 19000 ක‍ට ආසන්න ප්‍රමාණයක් සැක කරුවන් ලෙසත්, 10000 ක‍ට ආසන්න ප්‍රමාණයක් සිර කරුවන් ලෙසත්, සියල්ල රැඳවියන් 29000 ක‍ට ආසන්න ප්‍රමාණයක් රඳවා තිබෙනවා. එම සමස්ථ ප්‍රමාණය ප්‍රතිශතයක් ලෙස 200% ඉක්මවා ඇති බව පෙනී යනවා ඒ අනුව, සමස්ථ බන්ධනාගාර ආයතන තුළ දිනෙන් දින රැදවියන්ගේ තදබදය හා බන්ධනාගාර ගත වීමේ වැඩි ප්‍රවණතාවක් පවතින බව බන්ධනාගාර දෙපාර්තමේන්තු සංඛ්‍යා ලේඛණ දත්තයන්ට අනුව පෙනී යනවා ", "URL": "https://www.itnnews.lk/2023/10/05/504539/", "Category": "දේශීය පුවත්", "Parent URL": null}