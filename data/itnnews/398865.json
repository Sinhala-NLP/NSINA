{"Source": "ITN news", "Timestamp": "மார்ச் 1, 2022 13:14", "Headline": "சிறுபோகத்திற்கு தேவையான பொற்றாசியம் கலந்த உரத்தை இறக்குமதி செய்ய அமைச்சரவை அனுமதி..", "News Content": "சிறுபோகத்திற்கு தேவையான பொற்றாசியம் கலந்த உரத்தை இறக்குமதி செய்வதற்கு அமைச்சரவை அனுமதி வழங்கியுள்ளது. அதற்கமைய 38 ஆயிரத்து 500 மெட்ரிக் தொன் உரம் இறக்குமதி செய்யப்படவுள்ளது. நிவ்ரேட் ஒப் பொற்றாஸ் குறைந்த அளவில் காணப்படும் பொற்றாசியம் உரமாக குறித்த உரம் நெற் பயிர்ச்செய்கைக்காக பயன்படுத்தப்படுகின்றது. 2022ம் ஆண்டில் சுமார் 6 இலட்சம் ஹெக்டேயர் பரப்பில் சிறுபோக நெற் செய்கை மேற்கொள்ளப்படுமென எதிர்பார்க்கப்படுகிறது. அதற்காக 38 ஆயிரம் மெட்ரிக் தொன் உரம் போட்டி ஏல முறையின் கீழ் இறக்குமதி செய்யப்படவுள்ளதாகவும் அதற்காகவே அமைச்சரவை அனுமதி கிடைக்கப்பெற்றுள்ளது. இந்நிலையில் 2021ம், 2022ம் ஆண்டு காலப்பகுதியில் பெரும்போக செய்கையின் போது சேதன பசளையை பயன்படுத்தும், விவசாயிகளை ஊக்கப்படுத்தும் செயற்பாடுகளை முன்னெடுப்பதற்கும் அமைச்சரவை அனுமதி கிடைக்கப்பெற்றுள்ளது. பெரும்போகத்தில் நெல் அறுவடை குறைவடையும் அபாயத்தை எதிர்கொண்டுள்ள விவசாயிகளுக்கு ஒரு கிலோ நெல்லுக்கு ஒரு ரூபா 25 சதவீதம் நட்டஈட்டை வழங்கும் உரிய முறையை செயற்படுத்துவதற்கும் ஏற்கனவே அமைச்சரவை அனுமதி வழங்கியுள்ளது. ", "URL": "https://www.itnnews.lk/2023/10/05/398865/", "Category": "Breaking News,தேசிய செய்திகள்", "Parent URL": null}