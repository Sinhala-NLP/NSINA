{"Source": "ITN news", "Timestamp": "ஜூலை 7, 2022 12:22", "Headline": "சட்டவிரோதமாக அவுஸ்திரேலியா செல்ல முற்பட்ட மற்றுமொரு குழுவினர் கைது..", "News Content": "சட்டவிரோதமான முறையில் அவுஸ்திரேலியா செல்ல முற்பட்ட மற்றுமொரு குழுவினர் கைதுசெய்யப்பட்டுள்ளனர். சந்தே நபர்கள் யாழ்ப்பாணம், வல்வெட்டித்துறை கடற்பகுதியூடாக அவுஸ்திரேலியா செல்ல திட்டமிட்டிருந்ததாக இராணுவத்தினர் தெரிவித்துள்ளனர். அவர்கள் படகில் பயணிப்பதற்காக தொண்டமானாறு பகுதியில் தங்கியிருந்தபோது கைதுசெய்யப்பட்டுள்ளனர். சந்தேக நபர்கள் வவுனியா மற்றும் திருகோணமலை பகுதிகளை சேர்ந்தவர்களாவர். அவுஸ்திரேலியாவுக்கு அவர்களை அழைத்துச்செல்வதற்காக தரகர், ஒருவரிடம் தலா 13 இலட்சம் ரூபா கட்டணமாக கோரியுள்ளார். சந்தேக நபர்கள் மொத்தமாக 30 இலட்சம் ரூபாவை முற்பணமாக வழங்கியுள்ளனர். இதேவேளை கைதுசெய்யப்பட்டவர்கள் வல்வெட்டித்துறை பொலிஸில் தடுத்துவைக்கப்பட்டுள்ளனர். அவர்களிடம் மேலதிக விசாரணைகள் முன்னெடுக்கப்பட்டுள்ளன. ", "URL": "https://www.itnnews.lk/2023/10/05/421768/", "Category": "Breaking News,தேசிய செய்திகள்", "Parent URL": null}