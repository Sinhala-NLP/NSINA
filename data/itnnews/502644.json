{"Source": "ITN news", "Timestamp": "ஜூலை 25, 2023 15:14", "Headline": "வணிக கப்பற்றுறை செயலகத்தின் பொதுச் சேவைகள் இடைநிறுத்தம்", "News Content": "எதிர்வரும் வெள்ளிக்கிழமை முதல் திங்கட்கிழமை வரை பொதுச் சேவைகளை தற்காலிகமாக இடைநிறுத்துவதாக வணிக கப்பற்றுறை செயலகம் அறிவித்துள்ளது. தற்போது கொள்ளுப்பிட்டி, அநகாரிக தர்மபால மாவத்தையில் தற்காலிகமாக செயற்பட்டு வரும் அலுவலகம், மருதானையிலுள்ள புதிய கட்டிட வளாகத்திற்கு மாற்றப்படுவதன் காரணமாகவே பொதுச் சேவைகள் இடைநிறுத்தப்படவுள்ளதாக செயலகம் குறிப்பிட்டுள்ளது. எவ்வாறாயினும், உள்ளூர் சேவைகளை இணையம்(Online) ஊடாக மேற்கொள்வதற்கான ஏற்பாடுகள் செய்யப்பட்டுள்ளன. அதற்காக, 070 1107788 என்ற எண்ணுக்கு WhatsApp அனுப்புவதன் மூலம் மேலதிக தகவல்களை பெற்றுக் கொள்ள முடியும் என அறிவிக்கப்பட்டுள்ளது. வணிக கப்பற்றுறை செயலகம், துறைமுகங்கள் மற்றும் கப்பற்றுறை அமைச்சின் கீழ் இயங்கும் நிறுவனமாகும். ", "URL": "https://www.itnnews.lk/2023/10/05/502644/", "Category": "Breaking News,அண்மைய செய்திகள்", "Parent URL": null}