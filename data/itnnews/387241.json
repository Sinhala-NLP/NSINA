{"Source": "ITN news", "Timestamp": "ජනවාරි 7, 2022 11:16", "Headline": "සීගිරිය නව නගරය සංවර්ධනය සඳහා මධ්‍යම සංස්කෘතික අරමුදලට සති දෙකක් දෙයි", "News Content": "සීගිරිය නව නගරය සති දෙකක් ඇතුළත සංවර්ධනය කොට දඹුල්ල ප්‍රාදේශීය සභාවට භාරදෙන ලෙස මධ්‍යම සංස්කෘතික අරමුදලේ සීගිරිය ව්‍යාපෘතියේ කළමනාකාරවරයාට අවධාරණය කෙරුණා. සීගිරිය නගරයේ අඩුපාඩු හේතුවෙන් දෙස් විදෙස් සංචාරකයන්ට වන අපහසුතා පිළිබදව මාධ්‍ය වාර්තා රැසක්ද පළව තිබුණා. සීගිරිය නව නගරයේ අඩුපාඩු පිලිබද සොයා බැලීමට මධ්‍යම සංස්කෘතික අරමුදලේ ආගමික අංශ අධ්‍යක්ෂ රාවණා බලය සංවිධානයේ ප්‍රධානී පූජ්‍ය ඉත්තෑකන්දේ සද්ධාතිස්ස හිමියන් එහි පැමිණියා. උන්වහන්සේ ප්‍රකාශ කළේ සීගිරිය නව නගරයේ අඩුපාඩු සම්බන්ධයෙන් විෂය භාර අමාත්‍යවරයා ලෙස අග්‍රාමාත්‍යවරයාගේ ද අවධානය යොමුව ඇති බවයි. ඒ අනුව අදාළ පිළිසකර කිරීම් හැකි ඉක්මනින් සිදුකරන ලෙස උන්වහන්සේ ව්‍යාපෘති කළමනාකරුට උපදෙස් ලබාදුන්නා.     ", "URL": "https://www.itnnews.lk/2023/10/05/387241/", "Category": "දේශීය පුවත්", "Parent URL": null}