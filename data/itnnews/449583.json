{"Source": "ITN news", "Timestamp": "දෙසැම්බර් 10, 2022 12:39", "Headline": "බ්‍රසීල කණ්ඩායම ලෝක කුසලාන පාපන්දු තරඟාවලියෙන් ඉවතට", "News Content": "ලෝක කුසලාන පාපන්දු තරගාවලියෙන් ඉවත් වීමට ප්‍රබල බ්‍රසීල කණ්ඩායමට සිදුවුණා. පාපන්දු ලෝක කුසලාන තරගාවලියේ අවසන් පූර්ව වටයට සුදුසුකම් ලබා ගැනීමට ක්‍රෝඒෂීයාව හා ආජන්ටිනාව මේ වන විටත් සමත්ව සිටිනවා. බ්‍රසීලය සහ ක්‍රොඒෂීයාව අතර පැවති අර්ධ අවසන් පූර්ව තරගයේදී නියමිත කාල සීමාවේදී හා අතිරේක කාලසීමාවේදී කණ්ඩායම් දෙකම එක් ගෝලය බැගින් ලබා ගනිමින් සම තත්ත්වයේ පසුවුණා. අනතුරුව ලබාදුන් දඩුවම් පහර අවස්ථාවේදී දඩුවම් පහර 4ක් සාර්ථක කරගත් ක්‍රොඒෂියාව තරගය ජය ගත්තා.  බ්‍රසීලය සාර්ථක කර ගත්තේ දඩුවම් පහර දෙකක් පමණයි. මේ අතර ආජන්ටිනාව සහ නෙදර්ලන්තය අතර පැවති අනෙක් අර්ධ අවසන් පූර්ව තරගයේදී ද නියමිත කාලය තුලදී කණ්ඩායම් දෙකම ගෝල දෙක බැගින් ලබා ගනිමින් සම තත්ත්වයකයි පසුවුණේ. පසුව ලබාදුන් දඩුවම් පහර අවස්ථාවේදී 4ට තුනක් ලෙස ජයග්‍රහණය කරමින් ආජන්ටිනා කණ්ඩායම අවසන් පූර්ව වටයට සුදුසුකම් ලබාගත්තා.       ", "URL": "https://www.itnnews.lk/2023/10/05/449583/", "Category": "ක්‍රීඩා,පාපන්දු", "Parent URL": null}