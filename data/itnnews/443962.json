{"Source": "ITN news", "Timestamp": "நவம்பர் 3, 2022 12:55", "Headline": "இலங்கைக்கு பொருளாதார ரீதியான ஒத்துழைப்புக்களை வழங்குவது குறித்து ஐரோப்பிய சங்கம் மீண்டும் உறுதி..", "News Content": "இலங்கைக்கு பொருளாதார ரீதியான ஒத்துழைப்புக்களை வழங்குவது குறித்து ஐரோப்பிய சங்கம் மீண்டும் உறுதியளித்துள்ளது. இலங்கை பொருளாதார சவால்களை வெற்றிக்கொள்வதற்காக மேற்கொண்டுள்ள முயற்சிகளுக்கு ஒத்துழைப்பு வழங்கப்படுமென ஐரோப்பிய சங்கம் அறிவித்துள்ளது. இலங்கைக்கும், ஐரோப்பிய சங்கத்திற்குமிடையில் சட்டத்தின் ஆதிக்கம் மற்றும் மனித உரிமைகள் தொடர்பான செயற்பாட்டு குழுவின் 6வது கூட்டத்தின்போதே ஐரோப்பிய சங்கம் குறித்த விடயத்தை தெரிவித்துள்ளது. இலங்கையின் அண்மைய கால வளர்ச்சி மற்றும் மனித உரிமைகளின் முன்னேற்றம் தொடர்பிலும் கலந்துரையாடப்பட்டுள்ளது. அரசியல் யாப்புச்சபை, சுயாதீன ஆணைக்குழுக்கள், போன்றவை மீள நிறுவப்பட்டமை ஊழல் ஒழிப்பு செயற்பாடுகளை பலப்படுத்துதல் மற்றும் 22வது அரசியல் திருத்தம் தொடர்பிலும் இலங்கை ஐரோப்பிய சங்கத்திற்கு விளக்கமளித்துள்ளது. ", "URL": "https://www.itnnews.lk/2023/10/05/443962/", "Category": "Breaking News,அண்மைய செய்திகள்,தேசிய செய்திகள்", "Parent URL": null}