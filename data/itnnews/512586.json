{"Source": "ITN news", "Timestamp": "සැප්තැම්බර් 1, 2023 09:55", "Headline": "හොංකොං රාජ්‍යයට කාලගුණයෙන් අනතුරු ඇඟවීම්", "News Content": "හොංකොං වැසියන් දරුණුතම සුළි කුණාටුවකට මුහුණ දීමට සූදානමින් සිටින බව විදෙස් මාධ්‍ය වාර්තා කරනවා. අද උදෑසන වන විට හොංකොං සිය තුන්වන ඉහළම කුණාටු අනතුරු ඇඟවීමද නිකුත් කළා. ඒ සමඟ පාසල් වසා දමා ගුවන් ගමන්ද අවලංගු කර තිබෙනවා. වසර පහකට පසු එරටට බලපාන දරුණුතම සුළි කුණාටුව මෙය විය හැකි බවයි වාර්තා වන්නේ. පැයට කිලෝමීටර් 240 ක වේගයෙන් සුළං හමා යනු ඇති බවටයි විශ්වාස කෙරෙන්නේ. හතරවන කාණ්ඩයේ සුළි කුණාටුවක් ලෙස සැළකෙන මෙය මීට පෙර පිලිපීනයේ ඇතැම් ප්‍රදේශවලටද බලපෑවා. අද රාත්‍රියේ දී සුළි කුණාටුව හොංකොං සහ චීනයේ දකුණු ග්වැන්ඩොන් පළාත හරහා හමා යනු ඇති. චීනයද රතු අනතුරු ඇඟවීමක් නිකුත් කර තිබෙනවා. ඒ අනුව ඉරිදා දිනය දක්වා චීනයේ ද දුම්රිය ගමන් වාර හාරදහසකට ආසන්න සංඛ්‍යාවක් අත්හිටුවා ඇති බව චීන මාධ්‍ය වාර්තා කළා.       ", "URL": "https://www.itnnews.lk/2023/10/05/512586/", "Category": "Breaking News,ජාත්‍යන්තර පුවත්", "Parent URL": null}