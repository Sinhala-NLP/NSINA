{"Source": "ITN news", "Timestamp": "ජූනි 20, 2021 13:57", "Headline": "ක්ලෝඩේට් සුළි කුණාටුව හේතුවෙන් ලුසියානා ප්‍රාන්තයට ගංවතුර තත්වයක්", "News Content": "ක්ලෝඩේට් සුළි කුණාටුව හේතුවෙන් ලුසියානා ප්‍රාන්තයට හදිසි ගංවතුර තත්ත්වයක්ද හටගෙන තිබෙනවා. නොකඩවා ඇද හැලෙන වර්ෂාව හේතුවෙන් ගමනාගමනයට දැඩි බාධා සිදුව ඇති අතර මහා මාර්ග ජලයෙන් යටව ඇති ආකාරයයි දක්නට ලැබෙන්නේ. මිලි මීටර් 230 කට ආසන්න වර්ෂාපතනයක් ලුසියානා ප්‍රාන්තයට ඇදහැලී තිබෙනවා.   සුළි කුණාටුවේ වේගය පැයට කිලෝ මීටර් 130 ක් පමණ වන බව   ඇමරිකා ජාතික සුළි කුණාටු මධ්‍යස්ථානය නිවේදනය කරනවා. අධික වර්ෂාව හා ගංවතුර හේතුවෙන් ජීවිත හානිද සිදුවිය හැකි බවටයි එම මධ්‍යස්ථානය වැඩිදුරටත් නිවේදනය කරන්නේ.     ", "URL": "https://www.itnnews.lk/2023/10/05/343888/", "Category": "ජාත්‍යන්තර පුවත්", "Parent URL": null}