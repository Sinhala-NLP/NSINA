{"Source": "ITN news", "Timestamp": "මාර්තු 30, 2023 10:32", "Headline": "ලෝක වෙළෙඳපොළ තුළ කෝපි සඳහා වන ඉල්ලුම දිනෙන් දින ඉහළට", "News Content": "ලෝක වෙළෙඳපොළ තුළ කෝපි සඳහා වන ඉල්ලුම දිනෙන් දින ඉහළ යමින් පවතින බව වැවිලි කාර්මාන්ත අමාත්‍ය වෛද්‍ය රමේෂ් පතිරණ මහතා පවසනවා. රාජ්‍ය වැවිලි සංස්ථාවට අයත් ගෝමර රාජ්‍ය වතුයායේ නවීකරණය කරන ලද තේ කම්හල විවෘත කිරීම අමාත්‍ය වෛද්‍ය රමේෂ් පතිරණ මහතාගේ ප්‍රධානත්වයෙන් සිදු කෙරුණා. වසර 12ක් වසා දමා තිබු මෙම කම්හල යලි නගා සිටුවීම සඳහා වැවිලි කර්මාන්ත අමාත්‍යාංශය රුපියල් මිලියන 80ක් පමණ වැය කර තිබෙනවා. නවීන තාක්ෂණ මුසු කර තේ නිෂ්පාදන කිරීමට මෙම කම්හල මගින් ඒ අනුව හැකියාව උදාවනවා. වසර ගණනක් පාඩු ලැබු ගෝමර තේ කර්මාන්ත ශාලාව මගින් දිනකට අමු තේ දළු කිලෝ ග්‍රෑම් 8000ක් පමණ ඇඹරීමට හැකිවන බවයි මෙහිදි ප්‍රකාශ වුණේ. රාජ්‍ය අමාත්‍ය ලොහාන් රත්වත්තේ රාජ්‍ය වැවිලි සංස්ථාවේ සභාපති ශ්‍රීමාල් විජේසේකර යන මහත්වරුන් ඇතුළු පිරිසක් මෙම අවස්ථාවට එක්ව සිටියා.     ", "URL": "https://www.itnnews.lk/2023/10/05/471853/", "Category": "Breaking News,දේශීය පුවත්", "Parent URL": null}