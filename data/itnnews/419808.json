{"Source": "ITN news", "Timestamp": "ජූනි 28, 2022 13:46", "Headline": "ශ්‍රී ලාංකිකයන්ට එක්සත් අරාබි එමීර් රාජ්‍යයේ ක්ෂේත්‍ර රැසක රැකියා අවස්ථා", "News Content": "ශ්‍රී ලංකාවේ එක්සත් අරාබි එමීර් රාජ්‍යයේ තානාපති කලිඩ් නසාර් අල් අමේරි මහතා සහ කම්කරු හා විදේශ රැකියා අමාත්‍ය මනුෂ නානායක්කාර මහතා අතර විශේෂ හමුවක් ඊයේ (27) නාරාහේන්පිට කම්කරු හා විදේශ රැකියා අමාත්‍යංශයේදී පවත්වා තිබෙනවා. මේ අවස්ථාවේදී කලිඩ් නසාර් අල් අමේරි  මහත්මා අමාත්‍යවරයා අමතා ප්‍රකාශ කළේ කොවිඩ් වසංගතයෙන් පසු එකසත් අරාබි එමීර් රාජ්‍ය සාමාන්‍ය තත්වයට පත්වී ඇති බවත් මේ වන විට එරට සංචාරක, බැංකු හා මුල්‍ය ඉදිකිරීම් යන ක්ෂේත්‍රවල රැකියා අවස්ථා රැසක් ඇති බවත්ය . එම රැකියා අවස්ථාවන්ගෙන් වැඩි ප්‍රමාණයක් ලංකාවට ලබාදෙන ලෙසට කම්කරු හා විදේශ රැකියා අමාත්‍ය මනුෂ නානායක්කාර මහතා ඉල්ලා සිටි අතර තානාපතිවරයාගෙන් ඊට යහපත් ප්‍රතිචාරයක් ලැබුනේය. ඒ අනුව රැකියා අවස්ථා වලින් වැඩි ප්‍රමාණයක් ශ්‍රි ලංකික ශ්‍රමිකයින් වෙත ලබාදීම සඳහා එකසත් අරාබි එමීර් රාජ්‍ය හා ශ්‍රී ලංකා රජය අතර සෘජු අවබොධතා ගිවිසුම් අත්සන් තැබීමට තානාපතිවරයා එකඟතාව පළ කර තිබේ. මේ සඳහා එරට මානවසම්පත් අමාත්‍යශය සහ ශ්‍රී ලංකාවේ කම්කරු අමාත්‍යතංශය එක්ව විශේෂ කමිටුවක් පත් කර ශ්‍රී ලංකාව වෙන්ත් රටවල් සමඟ අත්සන් තබා ඇති රැකියා අවස්ථා හා අවබෝධතා ගිවිසුම් පිලිබඳ අධ්‍යනයක් කල යුතු බවද තානාපතිවරයා පැවසිය. මේ වන විට එක්සත් අරාබි එමීර් රාජ්‍යයේ ශ්‍රි ලාංකික ශ්‍රමිකයින් ලක්ෂ 03 ට අධික ප්‍රමාණයක් සේවයේ නිරත වන බවත් ඔවුන් ඉතා හොඳින් සේවය කිරීම නිසා ශ්‍රි ලාංකික ශ්‍රමිකයින් සඳහා එරට හාම්පුතුන් වැඩි කැමැත්තක් දක්වන බැවින් ඒ සඳහා ඉහළ ඉල්ලුමක් පවතින බව ප්‍රකාශ කළ අතර, ශ්‍රි ලංකික ශ්‍රමිකයින් පිළිබඳව අගය කරන ලදී. රැකියා අපේක්ෂාවෙන් එක්සත් අරාබි එමීර් රජ්‍යයට යන ශ්‍රි ලංකික ශ්‍රමිකයින්ගේ ආරක්ෂාව සම්බන්ධයෙන් මනූෂ නානායක්කාර ඇමතිවරයා එක්සත් අරාබි එමීර් රජ්‍යයේ මෙරට සිටින තනාපතිවරයාගේ අවධානය යොමු කළේය. ඒ් අනුව සංචාරක විසා මගින් එක්සත් අරාබි එමීර් රාජ්‍යයට ගොස් වෙනත් රටවලට යාම නැවැත්විමටත් සංචාරක විසා මගින් එරටට ඇතුලු වි රැකියා විසා වලට මාරු කිරිමෙදි එරට ශ්‍රි ලංකා තානපති කාර්යාලයේ නිලධාරින් සම්බන්ධ කර ගනිමින් මිනිස් ජාවාරම් හැකිතාක් අවම කර ගැනිමටත් අවශ්‍ය කටයුතු සලසන බවද, තනාපතිවරයා වැඩිදුරටත් පැවසීය. ", "URL": "https://www.itnnews.lk/2023/10/05/419808/", "Category": "දේශීය පුවත්", "Parent URL": null}