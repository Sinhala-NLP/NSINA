{"Source": "ITN news", "Timestamp": "ඔක්තෝබර් 28, 2022 12:21", "Headline": "ඇෆ්ගනිස්ථානය හා අයර්ලන්තය අතර තරඟය වර්ෂාව හේතුවෙන් අතහැර දැමේ", "News Content": "විස්සයි විස්ස ලෝක කුසලාන ක්‍රිකට් තරගාවලියේ සුපිරි 12 තරග වටයේ ඇෆ්ගනිස්ථානය හා අයර්ලන්තය අතර තරගය වර්ෂාව හේතුවෙන් අතහැර දැමීමට සිදුවුණා. තරගය පැවැත්වීමට නියමිතව තිබූ මෙල්බන් ක්‍රීඩාංගනයට දිනය පුරා වැසි ලැබෙමින් පවතිනවා. ඒ හේතුවෙනුයි තරගය අත්හැර දැමීමට තරග තිරකයන් පියවර ගත්තේ. ඒ අනුව   කණ්ඩායම් දෙකටම ප්‍රසාද ලකුණ බැගින් හිමි වුණා. එම ප්‍රසාද ලකුණත් සමග සුපිරි 12 තරග වටයේ පළමු කාණ්ඩයේ ප්‍රසාද ලකුණු සටහනේ දෙවන ස්ථානය දක්වා පැමිණීමට අයර්ලන්තය සමත් වුණා. ප්‍රසාද ලකුනු 2 ක් හිමිකරගෙන ඇති ශ්‍රී ලංකාවට මේ වන විට හිමිව ඇත්තේ ප්‍රසාද ලකුණු සටහනේ තුන්වන ස්ථානයයි. පළමු කාණ්ඩයේම තවත් තීරණාත්මක තරගයක් වන ඕස්ට්‍රේලියාව හා එංගලන්ත අතර අද පස්වරුවේ මෙල්බන් ක්‍රීඩාංගනයේම පැවැත්වීමට නියමිතයි. එම තරගයට ද වර්ෂාවෙන් බාධා ඇතිවිය හැකි බව විදෙස් මාධ්‍ය වාර්තා කරනවා. තරගාවලියේ සුපිරි 12 වටයේ ශ්‍රී ලංකාව සහභාගී වන තුන්වන තරගය හෙට නවසීලන්තයට එරෙහිව සිඩ්නි ක්‍රීඩාංගනයේදී පැවැත්වෙනවා.       ", "URL": "https://www.itnnews.lk/2023/10/05/442900/", "Category": "ක්‍රිකට්,ක්‍රීඩා", "Parent URL": null}