{"Source": "ITN news", "Timestamp": "டிசம்பர் 21, 2022 12:18", "Headline": "ஆப்கானிஸ்தானில் பல்கலைக்கழகங்களுக்கு செல்ல பெண்களுக்கு தடை..", "News Content": "ஆப்கானிஸ்தானில் பெண்கள் பல்கலைக்கழகங்களுக்குள் நுழைவதற்கு தலிபான்கள் தடை விதித்துள்ளனர். அதுதொடர்பில் அமெரிக்கா மற்றும் பிரித்தானிய ஆகிய நாடுகள் விமர்சனங்களை முன்வைத்துள்ள போதும், தேசிய நலன் மற்றும் பெண்களின் கௌரவம் என்பவற்றை பாதுகாக்கும் நோக்கில் தீர்மானம் பெறப்பட்டுள்ளதாக தலிபான்கள் அறிவித்துள்ளனர். அடுத்தக்கட்ட அறிவித்தல் வெளியாகும் வரை பெண் மாணவிகள் நாட்டிலுள்ள தனியார் மற்றும் அரச பல்கலைக்கழகங்களுக்கு நுழைவதற்கு தடைவிதிக்கப்பட்டுள்ளதாகவும், அதுதொடர்பான அமைச்சரவை தீர்மானம் பெறப்பட்டுள்ளதாகவும் ஆப்கானிஸ்தான் உயர்கல்வி அமைச்சு உறுதி செய்துள்ளது. \nஇதேவேளை தலிபான்கள் நல்லெண்ண அடிப்படையில் தடுத்துவைக்கப்பட்டிருந்த இரண்டு அமெரிக்கர்களை விடுதலை செய்துள்ளனர். தலிபான்கள் தரப்பிலிருந்து கைதிகளின் விடுதலை மற்றும் கைதிகள் பரிமாற்ற நடவடிக்கை அல்லவெனவும், நல்லெண்ண அடிப்படையிலேயே விடுதலை இடம்பெற்றுள்ளதாகவும் தெரிவிக்கப்பட்டுள்ளது. விடுதலை செய்யப்பட்ட இரண்டு அமெரிக்கர்களும் கட்டாரை சென்றடைந்துள்ளதாகவும், வொஷிங்டன் போஸ்ட் செய்தி வெளியிட்டுள்ளது. ஐக்கிய நாடுகள் சபையின் பாதுகாப்பு கவுன்ஸில் நிவ்யோர்க்கில் கூடியுள்ள நிலையிலேயே இரண்டு அமெரிக்க பிரஜைகளின் விடுதலை இடம்பெற்றுள்ளமை குறிப்பிடத்தக்கது. ", "URL": "https://www.itnnews.lk/2023/10/05/451498/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}