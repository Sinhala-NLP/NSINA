{"Source": "ITN news", "Timestamp": "පෙබරවාරි 24, 2022 12:03", "Headline": "හරීන්ගේ විදුලි පන්දම සභාව උණුසුම් කරයි (VIDEO)", "News Content": "අවසරයකින් තොරව සමගි ජන බලවේගයේ පාර්ලිමේන්තු මන්ත්‍රී හරීන් ප්‍රනාන්දු මහතා විදුලි පන්දමක් රැගෙන සභා ගර්භයට පැමිණීම පිළිබදව අද පෙරවරුවේ පාර්ලිමේන්තුවේ උණුසුම් කතාබහක් හට ගැණුනා. පක්ෂ නායක රැස්වීමේදී ගත් තීන්දු තීරණ අනුව කටයුතු කිරීම සියලු මන්ත්‍රීවරුන්ගේ වගකීම බවයි කතානායක මහින්ද යාපා අබේවර්ධන මෙහිදි අවධාරණය කළේ. කෙසේවෙතත් මේ හේතුවෙන් පාර්ලිමේන්තුව විනාඩි 10 කට කල්තැබීමට ද සිදුවුණා. මේ අතර අධිභාර පනත සම්බන්ධයෙන් ද මැති ඇමතිවරුන් අද පාර්ලිමේන්තුවේදී  අදහස් පළකලා. යහපාලන ආණ්ඩුව සමයේම ගෙන ආ පනත් පිළිබදව සමගි ජන බලවේගය විරෝධය පළ කිරීම විහිළුවක් බවයි සභානායක අධ්‍යාපන අමාත්‍ය දිනේෂ් ගුණවර්ධන මෙහිදි ප්‍රකාශ කළේ.   ", "URL": "https://www.itnnews.lk/2023/10/05/397413/", "Category": "දේශීය පුවත්", "Parent URL": null}