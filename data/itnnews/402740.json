{"Source": "ITN news", "Timestamp": "මාර්තු 20, 2022 09:26", "Headline": "යුක්රේනය තුළ රුසියා මාධ්‍ය ආයතන 1500ක් තහනම් කරයි", "News Content": "යුක්රේනය තුළ රුසියා මාධ්‍ය ආයතන 1500ක් පමණ තහනම් කිරීමට පියවර ගෙන ඇති බව විදෙස් මාධ්‍ය සඳහන් කරනවා. රුසියානු මාධ්‍ය මගින් ගෙනයන අසත්‍ය ප්‍රචාර වැළැක්වීමේ අරමුණෙන් මෙම ක්‍රියාමාර්ගය ගත් බවයි යුක්රේන බලධාරීන් සඳහන් කර තිබුණේ. මිලියන 15 ක පමණ ජනතාවකට බලපාන ආකාරයෙන් මෙම මාධ්‍ය ආයතන ක්‍රියාත්මක වී තිබූ බව යුක්රේනයේ ඉන්ටර්ෆැක්ස් ප්‍රවෘත්ති ආයතනය සඳහන් කළා. යුක්රේනයේ වෙබ් භාවිතකරුවන් සිදුකළ පැමිණිලි ද මෙම ක්‍රියාමාර්ගය ගැනීමට හේතුවූ බව බලධාරීන් පවසනවා.   ", "URL": "https://www.itnnews.lk/2023/10/05/402740/", "Category": "Breaking News,ජාත්‍යන්තර පුවත්", "Parent URL": null}