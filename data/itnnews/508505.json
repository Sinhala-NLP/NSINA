{"Source": "ITN news", "Timestamp": "අගෝස්තු 15, 2023 17:23", "Headline": "මිනිස් ජාවාරම් පිළිබඳ අධ්‍යාපන පද්ධතියට ඇතුලත් කිරීමේ වැදගත්කම ආරක්ෂක ලේකම් පහදයි", "News Content": "මිනිස් ජාවාරම් පිළිබඳ දැනුවත් කිරීම, අධ්‍යාපන පද්ධතියට ඇතුලත් කිරීමේ වැදගත්කම ආරක්ෂක ලේකම් විශ්‍රාමික ජනරාල් කමල් ගුණරත්න මහතා පෙන්වා දෙනවා. මිනිස් ජාවාරම පිළිබඳව ප්‍රාදේශිය ලේකම්වරුන් දැනුවත් කිරීමේ වැඩමුළුවක් අමතමිනුයි ආරක්ෂක ලේකම්වරයා මේ බව ප්‍රකාශ කළේ. 2021 / 2025 අතර කාලය සදහා මිනිස් ජාවාරම නීරීක්ෂණය කිරීම හා ඊට එරෙහිව සටන් කිරිම සදහා ජාතික ක්‍රියාකාරී සැලැස්මක් සකස් කර ඇති බව ද කමල් ගුණරත්න මහතා මෙහිදි සදහන් කළා. මිනිස් ජාවාරම මනුෂ්‍යත්වයට එරෙහි අපරාධයක් බව ද ඔහු පෙන්වා දුන්නා. පුද්ගල වෙළඳාමට එරෙහි ජාතික කාර්ය සාධක බලකාය ලෙස ඊට එරෙහිව උපරිම ශක්තිය යොදවන බවයි ආරක්ෂක ලේකම්වරයා මෙහිදි තවදුරටත් ප්‍රකාශ කළේ. ", "URL": "https://www.itnnews.lk/2023/10/05/508505/", "Category": "දේශීය පුවත්", "Parent URL": null}