{"Source": "ITN news", "Timestamp": "මැයි 8, 2023 10:03", "Headline": "ටෙක්සාස් ප්‍රාන්තයේ සාප්පු සංකීර්ණයේ වෙඩි තැබීම සිදු කළ පුද්ගලයා හඳුනා ගැනේ", "News Content": "ටෙක්සාස් ප්‍රාන්තයේ සාප්පු සංකීර්ණයේ වෙඩි තැබීම සිදු කළ පුද්ගලයා හඳුනාගෙන තිබෙනවා. දැඩි ලෙස සන්නද්ධව සිටි තුවක්කුකරු 33 හැවිරිදි අයෙකු ලෙසයි හඳුනාගෙන ඇත්තේ.  ටෙක්සාස් ප්‍රාන්තයේ ඩලස් සාප්පු සංකීර්ණයකදී ළමුන් ඇතුළු පුද්ගලයින් අට දෙනෙකු ඝාතනය කළ දැඩි ආයුධ සන්නද්ධ තුවක්කුකරු වයස අවුරුදු 33ක් වන මොරිශියෝ ගාසියා ලෙස හඳුනාගෙන තිබෙනවා. ඩලස් ප්‍රදේශයේම සිටි මෙම පුද්ගලයා ප්‍රදේශයේ වෙනත් මෙහෙයුමකට පැමිණ සිටි පොලිස් නිලධාරියෙකු විසින් වෙඩි තබා ඝාතනය කර ඇතිබවයි වාර්තා වන්නේ. සෙනසුරාදා ප්‍රහාරයේ තුවක්කුකරු AR-15 වර්ගයේ රයිෆලයක් භාවිතා කළ අතර යුද ආම්පන්න පැළඳ සිටි බව ජනාධිපති ජෝ බයිඩන් පවසනවා.  එක්සත් ජනපද මාධ්‍ය උපුටා දක්වන විමර්ශකයින් පවසන්නේ ඔහු ඇඳ සිටි ඇඳුමේ සලකුණු අනුව ඔහුට අන්ත දක්ෂිණාංශික සබඳතා පැවතිය හැකි බවයි.       ", "URL": "https://www.itnnews.lk/2023/10/05/481351/", "Category": "ජාත්‍යන්තර පුවත්", "Parent URL": null}