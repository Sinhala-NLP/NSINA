{"Source": "ITN news", "Timestamp": "පෙබරවාරි 10, 2022 14:57", "Headline": "සෞඛ්‍ය වැඩ වර්ජනයෙන් පීඩා විදින රෝගීන්ට රාජ්‍ය ඖෂධ නීතිගත සංස්ථාවෙන් නොමිලේ ඖෂධ", "News Content": "සෞඛ්‍ය වැඩ වර්ජනයෙන් පීඩා විදින රෝගීන් සදහා ඖෂධ නොමිලේ ලබාදීමට රාජ්‍ය ඖෂධ නීතිගත සංස්ථාව කටයුතු කරනවා. රෝහල්වලින් රෝගීන්ට නිකුත් කෙරෙන වට්ටෝරුවලට අදාළ ඖෂධ රාජ්‍ය ඔසුසැල්වලින් මෙලෙස නොමිලේ නිකුත් කෙරෙනවා. දිවයින් පුරා ඇති ඔසුසැල් 48 ක් මගින් මෙලෙස ඖෂධ ලබාදෙන බවයි එහි වැඩ බලන සභාපති වෛද්‍ය ඩී පී සමරසිංහ මහතා පවසන්නේ. වැඩ වර්ජනය හේතුවෙන් රෝහල්වලින් මේ වනවිට ඖෂධ නිකුත් කෙරෙන්නේ නැහැ. මේ නිසා සායනවලට පැමිණෙන රෝගීන් දැඩි අපහසුතාවට පත්ව සිටිනවා. එය යම් තරමකට හෝ මගහැරවීම සදහායි සෞඛ්‍ය අමාත්‍යාංශයේ උපදෙස් මත ඖෂධ නොමිලේ ලබාදීමට රාජ්‍ය ඖෂධ නීතිගත සංස්ථාව පියවර ගෙන ඇත්තේ.     ", "URL": "https://www.itnnews.lk/2023/10/05/394306/", "Category": "දේශීය පුවත්", "Parent URL": null}