{"Source": "ITN news", "Timestamp": "ජනවාරි 16, 2022 09:31", "Headline": "ගතවූ පැය 24ට වැඩිම කොරෝනා ආසාදිතයින් හා මරණ සංඛ්‍යාව ඇමෙරිකාවෙන් වාර්තා වෙයි", "News Content": "ගතවූ පැය 24ට ලොවපුරා රටවල් 222 කින් හමුවී ඇති කොරෝනා ආසාදිතයින් සංඛ්‍යාව ලක්ෂ 24 ඉක්මවා තිබෙනවා. සිදුව ඇති මරණ සංඛ්‍යාව 5,698 ක්. ඊයේ දිනයේ දී වැඩිම ආසාදිතයින් හා මරණ සංඛ්‍යාවක් වාර්තාවී ඇත්තේ ඇමෙරිකාවෙන්. ආසාදිතයින් ලක්ෂ 4කට අධික සංඛ්‍යාවක් ද මරණ 886 ක් ද ගතවූ පැය 24 තුළදී ඇමෙරිකාවේ සිදුව තිබෙනවා. එමෙන්ම ප්‍රංශයෙන් තුන්ලක්ෂ විසිහතර දහසක් ඉන්දියාවෙන් දෙලක්ෂ හැටඅට දහසක් , ඉතාලියෙන් එක්ලක්ෂ අසූදහසක් හා ආර්ජන්ටිනාවෙන් අනූහය දහසක් ලෙස ආසාදිතයින් හමුවූ බවයි සෞඛ්‍ය අංශ සඳහන් කරන්නේ. ඒ සමඟම ලොව පුරා සමස්ත වයිරස ආසාදිතයින් සංඛ්‍යාව තිස්දෙකෝටි හැටඅට ලක්ෂයකට ආසන්න වනවා. සිදුව ඇති මරණ සංඛ්‍යාව 5,553,774ක්.       ", "URL": "https://www.itnnews.lk/2023/10/05/388970/", "Category": "ජාත්‍යන්තර පුවත්", "Parent URL": null}