{"Source": "ITN news", "Timestamp": "ஜனவரி 29, 2022 13:52", "Headline": "74ஆவது சுதந்திர தினத்தை சுதந்திர சதுக்கத்தில் அபிமானத்துடன் கொண்டாட சகல ஏற்பாடுகளும் பூர்த்தி", "News Content": "74 ஆவது சுதந்திர தினத்தை சுதந்திர சதுக்கத்தில் அபிமானத்துடன் கொண்டாட சகல ஏற்பாடுகளும் பூர்த்தி செய்யப்பட்டுள்ளன. சுதந்திர தினத்தை முன்னிட்டு, ஒத்திகை அணிவகுப்புக்கள் இடம்பெறவுள்ளதால் விசேட போக்குவரத்து திட்டம் நடைமுறைப்படுத்தப்படவுள்ளது. இன்று முதல் எதிர்வரும் 3ம் திகதி வரை காலை 7 மணிமுதல், பிற்பகல் 2 மணிவரை அணிவகுப்பு ஒத்திகைகள் இடம்பெறவுள்ளன. இதற்கமைய மார்க்கஸ் பெர்ணாண்டோ மாவத்தை, கேம்பிரிஜ் பிரதேச சந்தியூடாக , எல்பர்ட் சந்திரவங்க திசை நோக்கி நுழைய முடியும். நூலக முச்சந்தியூடாக , மார்க்கஸ் பெர்ணாண்டோ மாவத்தைக்குள் நுழைய முடியும். நூலக முச்சந்தி ஊடாக ஆனந்த குமாரசுவாமி மாவத்தைக்கும், தர்மபால மாவத்தையூடாக எப்.ஆர் சேனாநாயக்க மாவத்தைக்கும் உள்நுழைதல் குறித்த காலப்பகுதியில் மட்டுப்படுத்தப்படும். சொய்சா சுற்றுவட்டத்தினூடாக எப் ஆர் சேனாநாயக்க மாவத்தை, விஜயராம மாவத்தை ஊடாக ரொஸ்மிட் பிரதேசம் மற்றும் விஜயராம மாவத்தையூடாக பான்ஸ் பிரதேசத்தின் வழியே ஊ று று கன்னங்கரா மாவத்தைக்குள் நுழைதல் மட்டுப்படுத்தப்படும். ஹோர்ட்டன் பிரதேசத்தில் விஜயராம முச்சந்தியினூடாக ஹோட்டன் மெட்டிலன்ட் கிரசன்ட் முச்சந்திக்கு உள்நுழைதல், விஜயராம மாவத்தையூடாக ஸ்ரீமத் ஆர் ஜீ சேனாநாயக்க மாவத்தை வழியே மெட்டிலவன்ட் கிரசன்ட் பகுதிக்கு நுழைதலும் மட்டுப்படுத்தப்படும். ", "URL": "https://www.itnnews.lk/2023/10/05/392052/", "Category": "Breaking News,தேசிய செய்திகள்", "Parent URL": null}