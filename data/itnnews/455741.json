{"Source": "ITN news", "Timestamp": "ජනවාරි 15, 2023 17:10", "Headline": "මත්පැන් බෝතල්වල ව්‍යාජ ආරක්ෂිත ස්ටිකර් ඇලවීම සම්බන්ධයෙන් හදිසි වැටලීම් මාලාවක්", "News Content": "සුරාබදු දෙපාර්තමේන්තුව මත්පැන් බෝතල්වල ව්‍යාජ ආරක්ෂිත ස්ටිකර් ඇලවීම සම්බන්ධයෙන් හදිසි වැටලීම් මාලාවක් ක්‍රියාත්මක කර තිබෙනවා. විශේෂ වැටලීම් කණ්ඩායම මගින් මේ වන විටත් තබුත්තේගම තලාව නෙලුබැව සහ කහටගස්දිගිලියන යන ප්‍රදේශවල පිහිටි මත්පැන් හල්වල අලෙවියට තබා තිබු මත්පැන් බෝතල් රාශියක් අත්අඩංගුවට ගෙන තිබෙනවා. විමර්ශනවලින් අනතුරුව එම මත්පැන් බෙදා හැරෙන පුද්ගලයන්ට එරෙහිව උපරිම ලෙස නීතිය ක්‍රියාත්මක කරන බව සුරාබදු දෙපාර්තමේන්තුව පවසනවා. මත්පැන් වර්ගවල නිවැරදි බව ප්‍රමිතිය බදු ගෙවු බව සහතික කර ගැනිමේ අරමුණින් ක්‍රියාත්මක ආරක්ෂිත ස්ටිකර් ක්‍රමවේදය මග හරිමින් පරිගනක පද්ධතිය ද නොමග යවන ලෙසයි මෙම ව්‍යාජ ස්ටිකර් සකස් කර තිබෙන්නේ.       ", "URL": "https://www.itnnews.lk/2023/10/05/455741/", "Category": "Breaking News,දේශීය පුවත්", "Parent URL": null}