{"Source": "ITN news", "Timestamp": "නොවැම්බර් 16, 2022 16:21", "Headline": "ඇමසන් සමාගමේ රැකියා කප්පාදුවක්", "News Content": "කෝටිපති ව්‍යාපාරික ජෙෆ් බෙසෝස්ට අයත් ඇමසන් සමාගමේ රැකියා කප්පාදුවක් සිදු කිරීමට නියමිත බව වාර්තා වනවා. රැකියා කප්පාදුව යටතේ සේවකයින් දසදහසක් පමණ ඇමසන් සමාගමෙන් ඉවත් කිරීමට නියමිත බව විදෙස් මාධ්‍ය සඳහන් කරනවා. ඇමසන් සමාගමේ ලාභ නොලබන ඒකකයන්හි සේවකයින් ඉවත් කිරීමටයි පාලන අධිකාරිය තීරණය කර ඇත්තේ. පසුගිය කාර්තු කිහිපය තුළ දී ම සමාගම ලාභ නොලැබිම හේතුවෙන් වියදම් කපා හැරිමේ ක්‍රමයක් ලෙස මෙය සිදු කිරීමට නියමිතයි. ඉවත් කරන සේවක සංඛ්‍යාව සමාගමේ සමස්ත සේවක සංඛ්‍යාවෙන් සියයට එකක් තරම් කුඩා අගයක් . ඇමසන් සමාගමට ලොව පුරා සේවකයින් මිලියන එකයි දශම හයක් පමණ අයත්. ", "URL": "https://www.itnnews.lk/2023/10/05/446001/", "Category": "Breaking News,ජාත්‍යන්තර පුවත්", "Parent URL": null}