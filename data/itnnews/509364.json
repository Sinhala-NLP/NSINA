{"Source": "ITN news", "Timestamp": "අගෝස්තු 19, 2023 16:17", "Headline": "ඉන්දියාවේ සුරන සෝලා සමාගමේ කළමනාකාර අධ්‍යක්ෂ සහ ඇමති කංචන අතර සාකච්ඡාවක්", "News Content": "පුනර්ජනනීය බලශක්ති ව්‍යාපෘති සදහා ආයෝජනය කිරීම සම්බන්ධයෙන් ඉන්දියාවේ සුරන සෝලා සමාගමේ කළමනාකාර අධ්‍යක්ෂ නරේන්ද්‍ර සුරන මහතා තමන් සමග සාකච්ඡා කළ බව ට්විටර් පණිවුඩයක් නිකුත් කරමින් අමාත්‍ය කංචන විජේසේකර මහතා සදහන් කරනවා. ඒ අනුව සූර්ය පැනල මෙරට නිෂ්පාදනය කිරීමේ හැකියාව සම්බන්ධයෙන් සාකච්ඡා කර තිබෙනවා. එවැනි කර්මාන්ත ශාලාවක් ආරම්භ කිරීමට සුදුසු ස්ථානය හදුනා ගැනීම හා ආයෝජනයන් වෙනුවෙන් සුදුසු ව්‍යාපෘති හදුනාගෙන සංවර්ධනය කිරීම සදහා ඉදිරියේ දී තවදුරටත් සාකච්ඡා කරන බවයි අමාත්‍යවරයා වැඩිදුරටත් ප්‍රකාශ කරන්නේ. ", "URL": "https://www.itnnews.lk/2023/10/05/509364/", "Category": "දේශීය පුවත්", "Parent URL": null}