{"Source": "ITN news", "Timestamp": "ජූලි 9, 2022 15:21", "Headline": "සිරියා ජනපති වසර 11 කට පසු ඇලෙප්පෝ නගරයේ සංචාරයක", "News Content": "සිරියා ජනාධිපති බෂර් අල් අසාද් වසර 11 කට පසු ඇලෙප්පෝ නගරයේ සංචාරයක නිරතවුණා. ඇලෙප්පෝ නගරය සිරියාවේ ආර්ථික සහ කර්මාන්ත කේන්ද්‍රස්ථානය ලෙසයි ක්‍රියාත්ම වුණේ. රටේ ඇතිවූ සිවිල් යුද්ධය නිසා ඇලෙප්පෝ නගරය පසුගිය කාලය තුලදී දැඩි විනාශයකට ලක්වුණා. කෙසේ වෙතත් සිරියා රජයේ හමුදා සටන්කරුවන් පරාජයට පත්කරමින් නගරයේ බලය අත්කර ගැනීමට සමත් වූ අතර මේ වන විට එහි සංවර්ධන කටයුතු ක්‍රියාත්මක වනවා. අලුතින් ඉදි කෙරෙන තාප විදුලි බලාගාරයක් සහ ජල සැපයුම් පද්ධතියක් විවෘත කිරීමේ අවස්ථාවටයි ජනාධිපතිවරයා එක්වුණේ.       ", "URL": "https://www.itnnews.lk/2023/10/05/422198/", "Category": "ජාත්‍යන්තර පුවත්", "Parent URL": null}