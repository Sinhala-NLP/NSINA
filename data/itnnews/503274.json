{"Source": "ITN news", "Timestamp": "ஜூலை 28, 2023 09:52", "Headline": "இலங்கையர் உட்பட ஐந்து கைதிகளுக்கு குவைத்தில் மரணதண்டனை", "News Content": "போதைப்பொருள் கடத்தல் குற்றச்சாட்டில் இலங்கையர் ஒருவர் உட்பட ஐந்து கைதிகளுக்கு மரணதண்டனை நிறைவேற்றப்பட்டதாக குவைட் அறிவித்துள்ளது. மத்திய சிறையில் கைதிகள் தூக்கிலிடப்பட்டுள்ளனர். 2015 ஆம் ஆண்டு 27 பேரைக் கொன்ற ஷியைட் மசூதியில் குண்டுவெடிப்பு வழக்கில் தண்டனை பெற்ற கைதிகள், கொலைக் குற்றவாளிகள் 3 பேர் மற்றும் இலங்கையில் தண்டனை பெற்ற போதைப்பொருள் வியாபாரி ஆகியோர் இந்த ஐவரில் உள்ளடங்குவதாக குவைட்டின் பொது வழக்குரைஞர் அறிக்கையில் தெரிவிக்கப்பட்டுள்ளது. தண்டனை பெற்ற கொலையாளிகளில் ஒருவர் எகிப்தியர் என்றும், மற்றொருவர் குவைட் என்றும், தண்டனை விதிக்கப்பட்ட போதைப்பொருள் வியாபாரி இலங்கையைச் சேர்ந்தவர் என்றும் அந்த அறிக்கையில் குறிப்பிடப்பட்டுள்ளது. அந்த அறிக்கை மசூதியைத் தாக்கியவர் அல்லது மூன்றாவது குற்றவாளியின் தேசியத்தை வழங்கவில்லை, அவர்கள் சட்டவிரோதமாக குவைட்டில் இருந்தனர் என மட்டுமே தெரிவிக்கப்பட்டுள்ளது. கடந்த நவம்பரில் ஏழு கைதிகளுக்கு மரணதண்டனை வழங்கிய குவைட்டில் ஒப்பீட்டளவில் மரணதண்டனை அரிதானது. அதற்கு முன், கடந்த 2017இல், குடும்ப உறுப்பினர் உட்பட ஏழு கைதிகளுக்கு மரண தண்டனை நிறைவேற்றப்பட்டது. ", "URL": "https://www.itnnews.lk/2023/10/05/503274/", "Category": "Breaking News,தேசிய செய்திகள்", "Parent URL": null}