{"Source": "ITN news", "Timestamp": "පෙබරවාරි 2, 2022 15:46", "Headline": "රජරට විශ්ව විද්‍යාලයේ ඉදිකළ නව ජපන් භාෂා විද්‍යාගාරය විවෘත කෙරේ", "News Content": "විශ්ව විද්‍යාල තුළ විදේශ භාෂා අධ්‍යයන කටයුතු ප්‍රචලිත කිරීමේ වැඩපිළිවෙළක් ක්‍රියාත්මක කර තිබෙනවා. මේ යටතේ ශ්‍රී ලංකා රජරට විශ්ව විද්‍යාලයේ ඉදිකළ නව ජපන් භාෂා විද්‍යාගාරය විවෘත කෙරුණා. ඒ ශ්‍රී ලංකාවේ ජපාන තානාපති කාර්යාලයේ උපදේශක කවකාමි ටකායුකි මහතාගේ මූලිකත්වයෙනුයි. රජරට විශ්ව විද්‍යාලයේ භාෂා අධ්‍යයන අංශය ඉදිරිපත් කළ ව්‍යාපෘති වාර්තාවකට අනුවයි මෙම භාෂා විද්‍යාගාරය ලබා දී ඇත්තේ. ජපන් භාෂා අධ්‍යයන කටයුතු ප්‍රවර්ධනය උදෙසා එරට ප්‍රදානයක් ලෙස මේ සඳහා වැය කළ මුදල රුපියල් එක්කෝටි විසිදෙලක්ෂයකට අධිකයි. රජරට විශ්ව විද්‍යාලයේ උපකුලපති මහාචාර්ය සංජීවනි ගිනිගද්දර මහත්මිය සහ ජපන් භාෂා අධ්‍යයන අංශයේ අංශාධිපති මහාචාර්ය ඔලගන්වත්තේ චන්ද්‍රසිරි ස්වාමීන් වහන්සේ ඇතුළු කාර්ය මණ්ඩලයේ මූලිකත්වයෙන් මෙම කටයුතු සංවිධාන කෙරුණා. ", "URL": "https://www.itnnews.lk/2023/10/05/392830/", "Category": "දේශීය පුවත්", "Parent URL": null}