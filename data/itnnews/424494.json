{"Source": "ITN news", "Timestamp": "ජූලි 23, 2022 10:16", "Headline": "ජපාන අගමැති ඝාතනය කළ පුද්ගලයා මනෝ වෛද්‍ය විශේෂඥයන් වෙත යොමු කෙරේ", "News Content": "හිටපු ජපාන අග්‍රාමාත්‍ය ෂින්සෝ අබේ ඝාතනය කළ පුද්ගලයාගේ මානසික තත්ත්වය පරික්ෂා කිරීම සදහා ඔහු මනෝ වෛද්‍ය විශේෂඥයන් වෙත යොමුකර තිබෙනවා. තෙත්සියා යමගාමි නමැති 41 හැවිරිදි විරැකියාවෙන් පෙළුණු පුද්ගලයෙකුයි මෙම ඝාතනය සිදුකළේ. ජපානයේ නාරා නගරයේ අධිකරණයක මීට අදාළ නඩුව විභාග වනවා. ඔහු සම්බන්ධ මනෝ වෛද්‍ය වාර්තා සහ අනෙකුත් මූලික පරික්ෂණ නොවැම්බර් මස 29 වනදා තෙක් ක්‍රියාත්මක වනු ඇති බවයි ජපන් මාධ්‍ය සදහන් කළේ. ඉන්පසුව ඔහුට අදාළව අධි චෝදනා පත්‍ර ගොනු කිරීම සිදුවනවා.     ", "URL": "https://www.itnnews.lk/2023/10/05/424494/", "Category": "ජාත්‍යන්තර පුවත්", "Parent URL": null}