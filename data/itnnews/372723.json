{"Source": "ITN news", "Timestamp": "ඔක්තෝබර් 29, 2021 17:46", "Headline": "පූර්ණ එන්නත්කරණයට ලක් වූ ශ්‍රී ලාංකිකයින්ට එක්සත් රාජධානියට ඇතුළුවීමට අවසර", "News Content": "පූර්ණ එන්නත්කරණයට  ශ්‍රී ලංකාවෙන් පැමිණෙන සුදුසුකම් ලත් සංචාරකයිට නොවැම්බර් 1 වැනිදා සිට එක්සත් රාජධානියේ සංචාරය කිරීම සඳහා අවසර ලැබෙන බව කොළඹ බ්‍රිතාන්‍ය මහ කොමසාරිස් කාර්යාලය පවසනවා. සම්පූර්ණයෙන් එන්නත් කළ ලෙස සැලකීමට නම්, සංචාරකයින්ට තමන් පැමිණීමට අවම වශයෙන් දින 14කට පෙර පූර්ණ එන්නත්කරණයට ලක්වූ බවට ඔප්පු කිරීමට හැකි විය යුතුයි. කෙසේ වෙතත් ඒ සඳහා සුදුසුකම් ලැබෙන්නේ එක්සත් රාජධානිය විසින් පිළිගත් එන්නත් ලබාගත් පුද්ගලයින් සඳහා පමණක් වෙයි. සංචාරකයින්ට ඔවුන්ගේ උපන් දිනය ඇතුළු අවම දත්ත ක්ෂේත්‍ර ඇතුළත් ජාතික හෝ රාජ්‍ය මට්ටමේ මහජන සෞඛ්‍ය ආයතනයකින් එන්නත් සහතිකයක් ලබා දීමට ද හැකි විය යුතු වන බවද මහ කොමසාරිස් කාර්යාලය නිවේදනයක් නිකුත් කරමින් සඳහන් කරනවා. “සම්පූර්ණයෙන් එන්නත් කරන ලද” නීති රීති සපුරා නොමැති අය විසින් දක්වා ඇති මාර්ගෝපදේශ අනුගමනය කිරීමට අවශ්‍ය වනු ඇත.  ඔවුන් පැමිණීමෙන් පසු සම්පූර්ණ දින 10 ක් නිරෝධායනය විය යුතු බව එම නිවේදනයේ වැඩිදුරටත් සඳහන් වෙයි.   ", "URL": "https://www.itnnews.lk/2023/10/05/372723/", "Category": "Breaking News,දේශීය පුවත්", "Parent URL": null}