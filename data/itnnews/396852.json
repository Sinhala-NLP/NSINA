{"Source": "ITN news", "Timestamp": "පෙබරවාරි 22, 2022 12:43", "Headline": "ආර්ථිකය ගොඩගන්න IMF උපදෙස් ගන්නවා – ඇමති රමේෂ්", "News Content": "අභියෝගාත්මක ආර්ථිකය යහපත් කර ගැනීමට ජාත්‍යන්තර මූල්‍ය අරමුදලේ උපදෙස් ලබා ගන්නා බව අමාත්‍ය රමේෂ් පතිරණ ප්‍රකාශ කළා. එමෙන්ම අනෙකුත් මූල්‍ය ආයතනවලින් අවශ්‍ය සහයෝගය ද ලබාගන්නා බවයි ඒ මහතා ප්‍රකාශ කළේ. කැබිනට් තීරණ දැනුම්දීමේ මාධ්‍ය හමුවට එක්වෙමින් අමාත්‍යවරයා රජයේ මෙම තීරණය පිළිබද පැහැදිලි කළා. මේ අතර 2024 සහ 2028 ඔලිම්පික් ක්‍රීඩා උළෙල ඉලක්කර ගනිමින් දක්ෂතා ඇති ක්‍රීඩක ක්‍රීඩිකාවන්ට පුහුණු වැඩසටහනක් ලබා දීම සදහා මුල්‍ය අනුග්‍රහකත්වය ලබා දීමේ යෝජනාවට කැබිනට් අනුමැතිය හිමිවුණා. මෙරට දියර කිරි නිෂ්පාදනය ප්‍රවර්ධනය කිරීම සදහා මුල්‍යාධාර සැපයීමට ඇමරිකාව එකගතාව පළ කර තිබෙනවා. ඒ අනුව දේශිය කිරි නිෂ්පාදකයින්ගේ ඵලදායීතාව ඉහළ නැංවීමේ ව්‍යාපෘතිය සදහා වන අවබෝධතා ගිවිසුමකට එළඹිමට ද නියමිතයි. ", "URL": "https://www.itnnews.lk/2023/10/05/396852/", "Category": "දේශීය පුවත්", "Parent URL": null}