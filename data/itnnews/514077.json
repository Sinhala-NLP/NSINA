{"Source": "ITN news", "Timestamp": "සැප්තැම්බර් 7, 2023 05:16", "Headline": "බේරුවල සහ පයාගල අතර දුම්රිය ධාවනයට බාධා", "News Content": "වෙරළබඩ දුම්රිය මාර්ගයේ බේරුවල සහ පායාගල දුම්රිය ස්ථාන අතර මාගල්කන්ද ප්‍රදේශයේදී දුම්රිය මාර්ගයට ඊයේ පස්කන්ඳක් කඩා වැටීම හේතුවෙන් දුම්රිය දෙකක් පයාගල දුම්රිය ස්ථානයෙන් ධාවනය අත්හිටුවීමට සිදුවූ බව දුම්රිය දෙපාර්තමේන්තුව ප්‍රකාශ කළා. විශාල පස් කන්ඳක් රාත්‍රී 9.25 ට පමණ දුම්රිය මාර්ගයට කඩාවැවී ඇති බව කී එම නිලධාරියා කොළඹ කොටුවෙන් ඊයේ රාත්‍රී 7.30 ට පිටත්වූ ගාල්ල තැපැල් දුම්රිය සහ කොළඹ කොටුවෙන් රාත්‍රී 7.50 ට අලුත්ගම බලා පිටත්වූ මන්දගාමී දුම්රිය මෙසේ පයාගල දුම්රිය ස්ථානයේ නතර කර තිබෙනවා. දුම්රිය මාර්ගයේ පස් ඉවත් කිරීම ඊයේ රාත්‍රීයේ ආරම්භ කළ බවත් අද  පෙරවරුව වන විට මාර්ගය යථා තත්වයට පත්කළ හැකිවනු ඇති බවත් දුම්රිය දෙපාර්තමේන්තුව පවසනවා. ", "URL": "https://www.itnnews.lk/2023/10/05/514077/", "Category": "නවතම පුවත්", "Parent URL": null}