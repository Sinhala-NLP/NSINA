{"Source": "ITN news", "Timestamp": "நவம்பர் 9, 2021 13:41", "Headline": "கொரோனாவுக்கு மத்தியில் இந்தியாவில் ஷிகா வைரஸ் தாக்கம்..", "News Content": "இந்தியா கொரோனா வைரஸ் பரவலுக்கு மத்தியில் ஷிகா வைரஸிற்கும் முகங்கொடுத்துள்ளது. உத்தர பிரதேஷ் மாநிலத்தில் ஷிகா வைரஸ் தொற்றுடைய 89 பேர் அடையாளம் காணப்பட்டுள்ளனர். அதில் 17 பேர் சிறுவர்கள் என சர்வதேச செய்திகள் தெரிவிக்கின்றன. கர்ப்பிணி பெண்கள் ஷிகா வைரஸ் தொற்றாளர்களில் உள்ளடங்குகின்றனர். நுளம்புகள் ஊடாக பரவும் ஷிகா வைரஸ், கர்ப்பிணி தாய்மார்களுக்கு ஏற்பட்டால் பிறக்கும் குழந்தைகளின் மூளை சுருங்கும் நிலை ஏற்படுமென விசேட வைத்தியர்கள் தெரிவித்துள்ளனர். இந்தியாவில் முதலாவது வைரஸ் தொற்றாளர் கடந்த 2017ம் ஆண்டு அடையாளம் காணப்பட்டார். அவர் குஜராத் மாநிலத்தை சேர்ந்தவர் என இந்திய ஊடகங்கள் செய்தி வெளியிட்டுள்ளன. ", "URL": "https://www.itnnews.lk/2023/10/05/374916/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}