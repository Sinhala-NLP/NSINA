{"Source": "ITN news", "Timestamp": "அக்டோபர் 10, 2021 13:50", "Headline": "தனியார் பஸ் உரிமையாளர்கள் சங்க தலைவர் விடுத்துள்ள கோரிக்கை..", "News Content": "தூரச்சேவை பஸ் போக்குவரத்துக்காக செயன்முறை ரீதியிலான வேலைத்திட்டத்தை விரைவில் தயாரிக்குமாறு தனியார் பஸ் உரிமையாளர்கள் சங்க தலைவர் கெமுனு விஜேரத்ன கோரிக்கை விடுத்துள்ளார். “அத்தியவசிய சேவை என்ற பெயர் பலகையுடனும் சுகாதார சேவை என்ற பெயர் பலகையுடனும் இலங்கை முழுவதும் ஆயிரக்கணக்கான தனியார் பஸ்கள், மாகாணங்களுக்கு இடையிலான போக்குவரத்தில் ஈடுபட்டுள்ளன. எனவே சட்டரீதியில் அனுமதி கொண்டுள்ள தூரச்சேவை பஸ் உரிமையாளர்கள் பாரிய பிரச்சினைகளை எதிர்கொண்டுள்ளனர். செயன்முறை ரீதியில் தூரச்சேவை பஸ்களில் பயணிகளை ஏற்றிச் செல்பவர்களுக்கான செயற்திட்டம் ஒன்றை அறிமுகப்படுத்த வேண்டும். பகுதியளவில் பஸ் சேவைகளை முன்னெடுப்பதை விட பஸ்களை வீட்டில் வைத்திருப்பது எமக்கு இலாபமாக அமையும். எரிபொருள் விலை சிலவேளை மீண்டும் அதிகரிக்கப்பட்டால் மீண்டும் ஒரு முறை பஸ் கட்டண திருத்தத்திற்கு செல்ல வேண்டி வரும். பஸ் கட்டணத்தை அதிகரித்தாலும் அதிகரிக்காவிட்டாலும் சேவையை முன்னெடுக்க முடியாது என்ற நிலையில் நாங்கள் இப்போது இருக்கின்றோம். எனவே இதிலிருந்து மீள்வதற்கு ஒரே வழி எமது பஸ்களில் இலத்திரனியல் அட்டையை பயன்படுத்துவதே ஆகும். மீண்டும் ஒருமுறை பஸ் கட்டண அதிகரிப்புக்கு செல்வதற்கு முன்னர் தயவு செய்த இந்த திட்டத்தை அமுல் செய்யுங்கள். இந்த தொழில்துறையை கட்டியெழுப்ப இப்போதைக்குள்ள ஒரே முறை இதுமாத்திரமே.” ", "URL": "https://www.itnnews.lk/2023/10/05/368256/", "Category": "அண்மைய செய்திகள்,தேசிய செய்திகள்", "Parent URL": null}