{"Source": "ITN news", "Timestamp": "ජනවාරි 28, 2022 11:55", "Headline": "අවුරුදු 43කට පස්සේ ත්‍රස්තවාදය වැළැක්වීමේ පනත සංශෝධනයට", "News Content": "වසර 43කට පසුව ත්‍රස්තවාදය වැළැක්වීමේ පනත සංශෝධනය කරන බව අමාත්‍ය මහාචාර්ය ජී එල් පිරිස් පවසනවා. රාජ්‍ය තාන්ත්‍රිකයන් පිරිසක් හමුවූ අවස්ථාවේදී අමාත්‍යවරයා මේ බව කියා සිටියා. වඩාත් ඵලදායී ලෙස ක්‍රියා කිරීමේ අරමුණෙන් මෙම පනත සංශෝධනය කිරීමට නියමිතයි. යෝජිත සංශෝධන ඇතුළත් පනත් කෙටුම්පත ගැසට් කිරීමටත් අනතුරුව එය පාර්ලිමේන්තුවට ඉදිරිපත් කිරීමටත් කැබිනට් අනුමැතිය හිමිවී ඇති බව විදේශ අමාත්‍යවරයා කියා සිටිනවා. ත්‍රස්තවාදය වැළැක්වීමේ පනත මෙසේ සංශෝධනය කෙරෙන්නේ මාස කිහිපයක් මුළුල්ලේ සිදුකළ දීර්ඝ සාකච්ඡාවකින් අනතුරුවයි. ත්‍රස්තවාදය වැළැක්විමේ පනත යටතේ සිර දඩුවම් විදිමින් සිටි එල්ටීටීඊ සාමාජිකයන් 16 දෙනෙකුට පසුගිය වසරේදී ජනාධිපති සමාව හිමිවුණා. එමෙන්ම දීර්ඝ කාලයක් අත්අඩංගුවේ පසුවන රැදවූවන් නිදහස් කිරීමට නීතිමය හා පරිපාලන ක්‍රියාවලියක් ආරම්භ කෙරුණා. ඒ අනුව පසුගිය 13 වනදා තවත් පුද්ගලයන් 13 දෙනෙකු නිදහස් කර ඇති බවයි විදේශ අමාත්‍යවරයා මෙහිදී වැඩිදුරටත් කියා සිටියේ.           ", "URL": "https://www.itnnews.lk/2023/10/05/391846/", "Category": "Breaking News,නවතම පුවත්", "Parent URL": null}