{"Source": "ITN news", "Timestamp": "අගෝස්තු 9, 2023 16:28", "Headline": "ඇමෙරිකාවේ ඉලිනොයිස් සරසවිය හා පේරාදෙණිය සරසවිය ගිවිසුමකට අත්සන් තබයි", "News Content": "ඇමෙරිකාවේ ඉලිනොයිස් සරසවිය හා පේරාදෙණිය සරසවිය අධ්‍යාපන සහ පර්යේෂණ හුවමාරු සහයෝගීතා ගිවිසුමකට අත්සන් තැබුවා. විශ්වවිද්‍යාල දෙක අතර අධ්‍යාපන හා පර්යේෂණ ක්ෂේත්‍රයෙහි සහයෝගීතා හුවමාරු වැඩසටහනක් ආරම්භ කිරීම අරමුණු කරගනිමිනුයි අවබෝධතා ගිවිසුමට අත්සන් තැබීම සිදු වුණේ. විශ්වවිද්‍යාල ප්‍රතිපාදන කොමීෂන් සභා පරිශ්‍රයේදී අමාත්‍ය සුසිල් ප්‍රේමජන්ත් මහතාගේ ප්‍රධානත්වයෙන් එය සිදු වුණා. පෙරාදෙණිය විශ්වවිද්‍යාලයේ උපකුලපති මහාචාර්ය එ.ම්ජී ළමාවංශ හා ඉලිනොයිස් විශ්වවිද්‍යාලයේ පශු වෛද්‍ය විද්‍යාලීය පීඨාධිපති පීටර් කොන්ස්ටබල් යන මහත්වරුන් ඊට අත්සන් තැබුවා.   ", "URL": "https://www.itnnews.lk/2023/10/05/506831/", "Category": "දේශීය පුවත්", "Parent URL": null}