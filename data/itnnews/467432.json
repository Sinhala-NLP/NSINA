{"Source": "ITN news", "Timestamp": "මාර්තු 12, 2023 15:37", "Headline": "තායිලන්තයේ වායු දූෂණය ඉහළට", "News Content": "තායිලන්තයේ වායු දූෂණය ඉහළ ගොස් තිබෙනවා. පසුගිය සතිය පුරා වායු දූෂණය හේතුවෙන් අසනීප තත්ත්වයට පත් වු ලක්ෂ දෙකකට ආසන්න පිරිසක් රෝහල් ගත කර ඇති බව තායිලන්ත සෞඛ්‍ය අංශ පවසනවා. විශේෂයෙන්ම තායිලන්ත අගනුවර වන බැංකොක් නගරයේ වායු දූෂණය බෙහෙවින් ඉහළ ගොස් ඇති බව බලධාරීන් පෙන්වා දෙනවා. තායිලන්ත සෞඛ්‍ය අමාත්‍යාංශය කුඩා ළමුන්ට සහ ගර්බනි කාන්තාවන්ට හැකි තරම් නිවාස ආශ්‍රිත රැඳී සිටින ලෙස දැනුම් දී තිබෙනවා. බැංකොක් නගරයේ මිලියන 1.3ක ජනතාවක් වාසය කරන අතර අධික වාහන තදබදය ඇතුලු කාරණා නිසා වායු දූෂණ ඉහළ ගොස් ඇති බව සෞඛ්‍ය අංශ පවසනවා.         ", "URL": "https://www.itnnews.lk/2023/10/05/467432/", "Category": "ජාත්‍යන්තර පුවත්", "Parent URL": null}