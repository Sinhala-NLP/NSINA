{"Source": "ITN news", "Timestamp": "ජනවාරි 30, 2022 10:47", "Headline": "ඉතාලි ජනාධිපති ධුරය දෙවන වරටත් සර්ගියෝ මාතරෙල්ලාට හිමිවෙයි", "News Content": "ඉතාලියේ ජනාධිපති ධුරය සඳහා දෙවන වරටත් සර්ගියෝ මාතරෙල්ලා තේරීපත්වුණා. නව ජනාධිපතිවරයෙකු තෝරාගැනීම සඳහා ඉතාලි පාර්ලිමේන්තුවේ සභිකයින් දහසකට අධික සංඛ්‍යාවකගේ සහභාගීත්වයෙන් සතියක පමණ කාලයක් ඡන්ද විමසීම් පැවැත්වුණා. එහෙත් ජනාධිපති ධුරය සඳහා බහුතර ඡන්දයෙන් කිසිවෙකුත් තේරීපත් වූයේ නැහැ. ඡන්ද විමසීම් 8 කට පසුව හිටපු ජනාධිපති සර්ගියෝ මාතරෙල්ලා නැවත වරක් ධුරයට තෝරාපත් කරගැනීමටයි එරට පාර්ලිමේන්තුව කටයුතු කළේ. ඔහු හිමිකර ගත් ඡන්ද සංඛ්‍යාව 759 ක්. තමාට ධුරයෙන් විශ්‍රාම ගැනීමට අවශ්‍ය බව මාතරෙල්ලා පැවසුව ද රට ස්ථායිව පවත්වා ගැනීම සඳහා ඔහුගේ නායකත්වය අත්‍යාවශ්‍ය බවයි එරට අග්‍රාමාත්‍යවරයා සඳහන් කරන්නේ.       ", "URL": "https://www.itnnews.lk/2023/10/05/392136/", "Category": "ජාත්‍යන්තර පුවත්", "Parent URL": null}