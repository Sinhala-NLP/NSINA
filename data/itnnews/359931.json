{"Source": "ITN news", "Timestamp": "සැප්තැම්බර් 3, 2021 10:32", "Headline": "සීනි සහ සහල් සඳහා උපරිම මිළ ඇතුළත් ගැසට් නිවේදනය නිකුත් කරයි", "News Content": "සහල් සහ සීනි සඳහා පාලන මිල ඊයේ (02) රාත්‍රියේ ගැසට් කෙරුණා. ඒ අනුව අදාළ නියෝග මේ වන විට ක්‍රියාත්මකයි. ඒ අනුව කිරී සම්බා කිලෝ ග්‍රෑම් එකක උපරිම සිල්ලර මිල රුපියල් 125 ක් වනවා. සුදු සහල්,  රතු සම්බා, වාෂ්පයෙන් තැම්බූ සූදුරු සම්බා හැර අනෙක් සම්බා කිලෝ ග්‍රෑම් 1 ක උපරිම සිල්ලර මිල වන්නේ රුපියල් 103 ක්. එමෙන්ම සුදු සහ රතු නාඩු,  වාෂ්පයෙන් තැම්බූ නාඩු සහල් කිලෝග්‍රෑම් 1 ක උපරිම සිල්ලර මිල රුපියල් 98 ක් වනවා. සුදු සහ රතු කැකුලු සහල් කිලෝග්‍රෑම් 1ක උපරිම සිල්ලර මිල රුපියල් 95 ක් බවයි මෙම ගැසට් නිවේදනයේ දැක්වෙන්නේ. මේ අතර සිනි සදහාද උපරිම සිල්ලර මිලක් නියම කර තිබෙනවා. ඒ අනුව පැකට් නොකළ සුදු සීනි කිලෝග්‍රෑම් 1ක උපරිම සිල්ලර මිල රුපියල් 122 ක් ලෙස ද පැකට් කළ කිලෝග්‍රෑම් 1ක උපරිම සිල්ලර මිල 125 ක් ලෙසද ගැසට් කෙරුණා. දුඹුරු සීනි පැකට් නොකළ කිලෝග්‍රෑම් 1 ක් රුපියල් 125 කට ද පැකට් කළ කිලෝග්‍රෑම් 1 ක් රුපියල් 128 ක උපරිම සිල්ලර මිලකට අලෙවි කළ යුතු වනවා.       ", "URL": "https://www.itnnews.lk/2023/10/05/359931/", "Category": "දේශීය පුවත්", "Parent URL": null}