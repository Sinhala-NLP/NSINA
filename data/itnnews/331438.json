{"Source": "ITN news", "Timestamp": "අප්‍රේල් 12, 2021 17:15", "Headline": "ඇමරිකාවේදී නිරායුද කළු ජාතිකයෙකු වෙඩි තබා ඝාතනය කෙරේ", "News Content": "ඇමෙරිකාවේ මිනියාපොලිස්,පොලිස් බල ප්‍රදේශයේදී තවත් නිරායුද කළු ජාතිකයෙකු වෙඩි තබා ඝාතනය කර තිබෙනවා. මෙලෙස ඝාතනයට ලක්ව ඇත්තේ 20 හැවිරිදි කළු ජාතිකයෙක්. රථ වාහන පරික්‍ෂා කරන ස්ථානයකදී අදාළ රථය පරික්‍ෂාවට ලක් කරන විට ඇති වූ ගැටුමක් දුර දිග යාම හේතුවෙනුයි ඔහුට පොලීසිය වෙඩි තබා ඇත්තේ. එම කළු ජාතික පුද්ගලයා අධිකරණයේ වරෙන්තු මත සිටි පුද්ගලයෙකු බව පොලීසිය සදහන් කරනවා. කෙසේ වුව ද සිද්ධියට විරෝධය දක්වමින් දහස් සංඛ්‍යාත ජනතාවක් මේ වන විට උද්ඝෝෂණයේ නිරත වනවා. පොලිස් නිල රථවලට පහර දෙමින් ඔවුන් ප්‍රචණ්ඩකාරී ලෙස හැසිරෙන බවයි වාර්තා වන්නේ. උද්ඝෝෂකයන් පලවා හැරීමට කදුළු ගෑස් හා ජල ප්‍රහාර එල්ල කිරීමට පොලීසිය පියවර ගත්තා.           ", "URL": "https://www.itnnews.lk/2023/10/05/331438/", "Category": "ජාත්‍යන්තර පුවත්", "Parent URL": null}