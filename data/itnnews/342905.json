{"Source": "ITN news", "Timestamp": "ජූනි 15, 2021 16:13", "Headline": "ආග්‍රා නගරයේ නළ ළිඳකට වැටී සිටින දරුවෙකු බේරා ගැනීමට මෙහෙයුමක්", "News Content": "උතුරුදිග ඉන්දියාවේ ආග්‍රා නගරයේ ඉදි කෙරෙමින් තිබෙන නළ ළිදකට වැටී සිටින කුඩා දරුවෙකු බේරා ගැනීමට  මෙහෙයුමක් දියත් කර තිබෙනවා. වයස අවුරුදු 4 ක් වන කුඩා දරුවෙකුයි මෙලෙස අනතුරට ලක්වී ඇත්තේ. එම නළ ළිද අඩි 180 ක පමණ ගැඹුරකින් යුතු බව පොලිසිය පවසනවා. එම කුඩා දරුවා ජීවත් වූ නිවස ආසන්නයේයි  මෙම නළ ළිද ඉදි කෙරෙමින් පැවතුණේ. කෙසේ වුවද එම දරුවාගේ  සෞඛ්‍ය තත්ත්වය යහපත් බව ආග්‍රා පොලිසිය සදහන් කරනවා. ඉන්දීය හමුදාව,පොලිසිය මෙන්ම ආපදා කළමනාකරණ භට කණ්ඩායම් දරුවා බේරා ගැනීමේ මෙහෙයුමට එක්ව සිටින බවයි මාධ්‍ය වාර්තා කරන්නේ.     ", "URL": "https://www.itnnews.lk/2023/10/05/342905/", "Category": "ජාත්‍යන්තර පුවත්", "Parent URL": null}