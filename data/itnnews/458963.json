{"Source": "ITN news", "Timestamp": "පෙබරවාරි 3, 2023 09:31", "Headline": "චීන බැලූනයක් තම ගුවන් සීමාවේ තිබෙන බවට ඇමෙරිකාවෙන් චෝදනා", "News Content": "චීන බැලූනයක් තම ගුවන් සීමාවේ තිබෙන බවට ඇමෙරිකාව චෝදනා කරනවා. ඇමෙරිකාවේ මොන්ටානා ප්‍රාන්තයේ ගුවනේ මෙම බැලූනය දක්නට ලැබෙන බවයි වාර්තා වන්නේ.ඇමෙරිකාව චෝදනා කරන්නේ මෙම බැලූනය තම රටේ ඔත්තු බැලීමේ අරමුණෙන් චීනය විසින් එවන ලද බවයි. කෙසේ වෙතත් මෙම බැලූනය බිම හෙළීමට ඇමෙරිකානු හමුදා මෙතෙක් ක්‍රියා කර නැහැ. ඊට හේතුව එහි කොටස් වැටීමෙන් හානි සිදුවිය හැකි බවත් තවදුරටත් අධ්‍යයනය කිරීමේ අරමුණත් ඇතිව බව පෙන්ටගනය පවසනවා. මේ බැලූනය සම්බන්ධයෙන් චීනය මෙතෙක් ප්‍රතිචාර දක්වා නැහැ.         ", "URL": "https://www.itnnews.lk/2023/10/05/458963/", "Category": "Breaking News,ජාත්‍යන්තර පුවත්", "Parent URL": null}