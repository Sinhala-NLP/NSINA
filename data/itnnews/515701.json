{"Source": "ITN news", "Timestamp": "සැප්තැම්බර් 14, 2023 08:10", "Headline": "” සිංහල සිනමාවේ හෙට දවසට ජන මාධ්‍යයේ වගකීම ” මැයෙන් වැඩමුළුවක්", "News Content": "ප්‍රවෘත්ති අංශයේ සියලු නිලධාරීන් සඳහා වන වැඩමුළු මාලාවේ සිව්වන වැඩසටහන ( ඔක්තෝම්බර් මස 01 වන ඉරිදා) ITN ශ්‍රවණාගාරයේ දී පැවැත්වීමට කටයුතු යොදා තිබෙනවා. එදින එහි ප්‍රධාන දේශකයා ලෙස සහභාගී වන්නේ ⁣අන්තර්ජාතික චිත්‍රපට අධ්‍යක්ෂ සහ නිෂ්පාදක චන්ද්‍රරන් රත්නම් මහතායි. ඔහු එදින කතා කරන්නට බලාපොරොත්තු වන්නේ ” සිංහල සිනමාවේ හෙට දවසට ජන මාධ්‍යයේ වගකීම ” යන මාතෘකාවයි. වැඩමුළුව පෙරවරු 9 සිට 12 දක්වා පැය 3ක කාලයක් පැවැත්වීමට කටයුතු ද තිබේ. මේ සඳහා ප්‍රවෘත්ති අංශයේ නිලධාරීන්ට සහ අලුතින් බඳවාගත් නවක නිවේදක නිවේදිකාවන්ට සහභාගීවීම සඳහා ආරාධනා කරමු. සෑම මසකම පළමු ඉරිදා දින මෙම වැඩමුළු විවිධ මාතෘකාවන් ඔස්සේ පැවැත්වීමට නියෝජ්‍ය සාමාන්‍යාධිකාරී (ප්‍රවෘත්ති) සුධර්මන් රදලියගොඩ මහතා උපදෙස් ලබා දී ඇත. වැඩමුළුවට ජනමාධ්‍ය පාඨමාලා හදාරන  විශ්වවිද්‍යාල සිසුන්ටත් වීවෘත ආරාධනාවක් කරනු ලැබේ.   ", "URL": "https://www.itnnews.lk/2023/10/05/515701/", "Category": "දේශීය පුවත්", "Parent URL": null}