{"Source": "ITN news", "Timestamp": "செப்டம்பர் 14, 2022 10:10", "Headline": "கென்யாவின் புதிய அதிபராக வில்லியம் ரூட்டோ", "News Content": "ஆப்பிரிக்க நாடான கென்யாவில் அதிபர் தேர்தல் கடந்த மாதம் 9 ஆம் திகதி இடம்பெற்றிருந்தது.வெற்றி பெறுவார் என்று எதிர்பார்க்கப்பட்ட முன்னாள் பிரதமரும், மூத்த அரசியல்வாதியுமான ரெய்லா ஒடிங்கா 2% வாக்குகள் வித்தியாசத்தில் தோல்வியை தழுவியிருந்தார் . துணை அதிபராக இருந்த ரூட்டோ அதிபராக அறிவிக்கப்பட்டதற்கு எதிர்ப்பு தெரிவித்து, ஒடிங்காவின் ஆதரவாளர்கள் தலைநகர் நைரோபியில் ஆர்ப்பாட்டத்தில் ஈடுபட்டனர். இந்நிலையில்\nஇந்த தேர்தல் வெற்றியானது செல்லாது என்ற அதிகாரப்பூர்வ முடிவுகளுக்கு எதிரான வழக்குகளை விசாரித்த கென்யா உச்ச நீதிமன்றம் அந்த மனுக்களை கடந்த வாரம் நிராகரித்தது.\nஇந்நிலையில், வில்லியம் ரூட்டோ இன்று கென்யாவின் 5வது அதிபராக பதவியேற்றார்.\nஇன்று நடந்த பதவியேற்பு விழாவில் முன்னாள்  அதிபர் உஹுரு கென்யாட்டாவும் வில்லியம் ரூட்டோவும் கைகுலுக்கி பேசிக் கொண்டது மக்களிடம் மகிழ்ச்சியை எற்படுத்தியது. ", "URL": "https://www.itnnews.lk/2023/10/05/434823/", "Category": "அக்கம் பக்கம்,சர்வதேச செய்திகள்", "Parent URL": null}