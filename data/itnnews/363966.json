{"Source": "ITN news", "Timestamp": "සැප්තැම්බර් 21, 2021 10:53", "Headline": "ඊයේ දිනය තුළ කොවිඩ් ආසාදිතයින් 1,518ක් – වැඩිම පිරිස ගම්පහ දිස්ත්‍රික්කයෙන්", "News Content": "ඊයේ දිනයේ කොරෝනා ආසාදිතයින් 1518 දෙනෙකු හදුනාගත්තා. වැඩිම පිරිස ගම්පහ දිස්ත්‍රික්කයෙන් හදුනාගත් අතර එම සංඛ්‍යාව 226ක්. කළුතරින් 212 දෙනෙකු සහ කොළඹින් 143 දෙනෙකු හදුනා ගැනුණා. මුලතිව් දිස්ත්‍රික්කයෙන් ඊයේ දිනයේ කිසිදු ආසාදිතයෙකු හදුනා නොගැනීම විශේෂත්වයක්. ඒ අනුව මෙරටින් වාර්තා වන සමස්ථ ආසාදිතයින් සංඛ්‍යාව පන්ලක්ෂ හය දහස් නවයක්. රෝහල්ගතව සහ නිවෙස්වල පුද්ගලයින් හැටදහස් හයසිය අනූ අට දෙනෙකු ප්‍රතිකාර ලබනවා. පූර්ණ සුවය ලබා ඇති සංඛ්‍යාව හාරලක්ෂ තිස්තුන් දහස් අනූතුනක්. පීසීආර් පරික්ෂණ අටදහස් තුන්සිය තිස් අටක් සහ රැපිඩ් ඇන්ටිජන් පරික්ෂණ 2181ක් ඊයේ දිනයේ සිදුකර තිබුණා.             ", "URL": "https://www.itnnews.lk/2023/10/05/363966/", "Category": "දේශීය පුවත්", "Parent URL": null}