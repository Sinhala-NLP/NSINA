{"Source": "ITN news", "Timestamp": "අගෝස්තු 23, 2021 11:10", "Headline": "මැනිං වෙළෙඳපොළ ආර්ථික මධ්‍යස්ථානය හෙට සිට සතියට දින 4ක් විවෘතයි", "News Content": "මැනිං තොග වෙළෙදපොළ විශේෂිත ආර්ථික මධ්‍යස්ථානය හෙට සිට සතියට දින හතරක් විවෘතව තැබෙනවා. ඒ අගහරුවාදා, බදාදා, සෙනසුරාදා සහ ඉරිදා දිනවලයි. රටපුරා නිරෝධායන ඇදිරි නීතිය ක්‍රියාත්මක වීමත් සමග මැනිං වෙළදපොළ මෙහෙයුම් කටයුතු ද නතර කෙරුණා. එහෙත් අද උදෑසනද වෙළෙදුන් මැනිං වෙළදපොළට පැමිණීමත් සමග යම් උණුසුම් තත්ත්වයක්ද  ඇතිවුණා.   එළවළු සහ පලතුරු රැගත් ලොරි රථ කිහිපයක් මැනිං වෙළදපොළට පැමිණ තිබුණා. පොලිසිය එම ලොරි රථ රියදුරන්ට අවවාද කර නැවති හරවා යැවීමට කටයුතු කළා. කෙසේ වෙතත් දැක ගත හැකි වුණේ ඇතැම් වෙළදුන් මහ මග තබාගෙන සිය භාණ්ඩ අලෙවි කරන ආකාරයයි. මේ අතර පිටකොටුව 5වන හරස් වීදියේ තොග වෙළෙඳසැල්ද අද උදෑසන සිට විවෘතව තිබුණා. පෑලියගොඩ මධ්‍යම මත්ස්‍ය වෙළෙඳ සංකීර්ණයද අද සිට තොග වෙළෙඳාම සඳහා විවෘත කර තිබෙනවා. එහි ව්‍යාපාරික සංගමය සඳහන් කළේ සෞඛ්‍ය උපදෙස් අනුව වෙළෙඳ සංකීර්ණයේ කටයුතු සිදුකෙරෙන බවයි.   ", "URL": "https://www.itnnews.lk/2023/10/05/357776/", "Category": "නවතම පුවත්", "Parent URL": null}