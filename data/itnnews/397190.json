{"Source": "ITN news", "Timestamp": "පෙබරවාරි 23, 2022 14:21", "Headline": "රොසැල්ල – හැටන් අතර රක්ෂිතයක ගින්නකින් අක්කර 25ක් විනාශයි", "News Content": "උඩරට දුම්රිය මාර්ගයේ රොසැල්ල හා හැටන් අතර පිහිටි රක්ෂිතයක ඊයේ රාත්‍රියේ හටගත් ගින්නකින් අක්කර විසිපහක් පමණ විනාශ වී තිබෙනවා. සතුන් දඩයම් කිරීමේ අරමුණින් කිසියම් පිරිසක් විසින් රක්ෂිතයට ගිනි තබන්නට ඇති බවටයි ප්‍රදේශවාසීන් සැක පළ කරන්නේ. රක්ෂිතයට ඉහළින් පිහිටා ඇති රුවන්පුර ජනපදය දක්වා ගින්න පැතිර ගොස් තිබෙනවා. අද අලුයම වන විට ගින්න පාලනය වී ඇති අතර මේ හේතුවෙන් විශාල පරිසර හානියක්ද සිදුව තිබෙනවා. ", "URL": "https://www.itnnews.lk/2023/10/05/397190/", "Category": "දේශීය පුවත්", "Parent URL": null}