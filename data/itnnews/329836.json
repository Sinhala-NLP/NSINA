{"Source": "ITN news", "Timestamp": "අප්‍රේල් 5, 2021 11:50", "Headline": "සපුගස්කන්ද පිරිපහදුවේ කටයුතු හෙට සිට යළි සාමාන්‍ය පරිදි", "News Content": "සීමිත සේවකයන් සංඛ්‍යාවක් පමණක් යොදවමින් සිදුකෙරුණු සපුගස්කන්ද පිරිපහදුවේ කටයුතු හෙට සිට යළි සාමාන්‍ය පරිදි සිදු කිරීමට කටයුතු යොදා තිබෙනවා. කාර්යාල ඇතුළු සියලු අංශවල කටයුතු හෙට සිට ආරම්භ වන බවයි වානිජ කර්මාන්ත හා සේවා ප්‍රගතිශීලී සේවක සංගමයේ ලේකම් කේ ජී එස් ප්‍රේමරත්න මහතා ප්‍රකාශ කළේ. සපුගස්කන්ද තෙල් පිරිපහදු කිරීමේ මධ්‍යස්ථානයේ සේවකයින් විශාල පිරිසකට කොරෝනා වයිරසය ආසාදනය වීමත් සමඟ සේවකයන් කණ්ඩායමක් පමණක් මධ්‍යස්ථානය තුළ රැඳී සිටිමින් එම කටයුතු සිදු කළා. මේ වන විට එහි අවදානම් තත්ත්වය පහව ගොස් ඇති බැවින් හෙට සිට සපුගස්කන්ද තෙල් පිරිපහදු මධ්‍යස්ථානයේ කටයුතු සාමාන්‍ය පරිදි සිදු වන බවයි වානිජ කර්මාන්ත හා සේවා ප්‍රගතිශීලී සේවක සංගමයේ ලේකම් ප්‍රේමරත්න මහතා කියා සිටින්නේ.   ", "URL": "https://www.itnnews.lk/2023/10/05/329836/", "Category": "Breaking News,නවතම පුවත්", "Parent URL": null}