{"Source": "ITN news", "Timestamp": "මැයි 9, 2022 09:56", "Headline": "ගෑස් ලබා ගැනීමට පෝලිම්වල රැදෙන්න එපා – ලිට්රෝ සමාගම", "News Content": "ගෘහස්ථ එල් පී ගෑස් ලබා ගැනීම සඳහා පෝලිම්වල රැදී නොසිටින ලෙස ලිට්රෝ සමාගම පාරිභෝගිකයන්ගෙන් ඉල්ලා සිටිනවා. දැනට නිකුත් කරනු ලබනුයේ රෝහල් ඇතුළු අත්‍යවශ්‍ය සේවා සඳහා පමණක් බවයි ලිට්රෝ සමාගම පවසන්නේ. ලබන 15 වනදායින් පසු ගෘහස්ථ ගෑස් සිලින්ඩර ලබාදීමට හැකිවනු ඇති බවද එම සමාගම පවසනවා. මේ අතර ගෑස් ඉල්ලා පෑලියගොඩ නුගේ මංසන්ධිය අසල සිදු කෙරෙන ජනතා විරෝධතාවක් නිසා මීගමුව කොළඹ ප්‍රධාන මාර්ගය එම ස්ථානයෙන් මුළුමනින්ම අවහිර වී ඇති බවයි අප වාර්තාකරුවන් පවසන්නේ. දෙමටගොඩ ප්‍රදේශයේදී ද ගෑස් ඉල්ලා ඊයේ රාත්‍රියේ විරෝධතාවක් පැවැත්වුණා. ඒ හේතුවෙන් බේස්ලයින් මාර්ගය මුළුමනින්ම අවහිර වී තිබුණා.     ", "URL": "https://www.itnnews.lk/2023/10/05/410407/", "Category": "Breaking News,දේශීය පුවත්", "Parent URL": null}