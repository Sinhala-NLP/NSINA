{"Source": "ITN news", "Timestamp": "අප්‍රේල් 5, 2023 16:36", "Headline": "කඳුරට ජනතා බලය නමින් වතුකරයට නව වෘත්තීය සමිතියක්", "News Content": "කඳුරට ජනතා බලය නමින් වතුකරයට නව වෘත්තිය සමිතියක් පිහිටුවිමේ සමාරම්භක උත්සවය අද දින හැටන් පෞද්ගලික උත්සව ශාලාවකදී සිදු කෙරිණ. වතුකරයේ ජනතාවගේ මෙතෙක් නොවිසඳුන ගැටළු වලට විසඳුම් ලබාදීම, වතුකරයේ ජනතාවට ඉඩම් අයිතිය ලබාදීම , වතු කම්කරුවන්ගේ නිවාස අයිතිය , වතුකරයේ අධ්‍යාපනය ඉහල දැමීම ඇතුළු කරුණු ගණනාවකට විසඳුම් ලබාදීමේ අරමුණින් මෙම වෘත්තිය සමිතිය පිහිටුවා ගත් බවයි එම වෘත්තිය සමිතියේ සභාපති රාමන් සෙන්දුරන් මහතා කියා සිටියේ. එම වෘත්තිය සමිතියේ සභාපති වශයෙන් රාමන් සෙන්දුරන් මහතා, උප සභාපති වශයෙන් එස්.සන්මුගප්‍රියා මහත්මිය , ලේකම් වශයෙන් ත්‍යාගරාජා ජයලලිතා මෙනවිය , උප ලේකම් වශයෙන් සින්නකරුපන් විමලනාදන් මහතා , භාණ්ඩාගාරික වශයෙන් ත්‍යාගරාජා සුදර්ශනි මෙනෙවියත් පත් වුණා. ", "URL": "https://www.itnnews.lk/2023/10/05/473431/", "Category": "දේශීය පුවත්", "Parent URL": null}