{"Source": "ITN news", "Timestamp": "සැප්තැම්බර් 19, 2021 11:28", "Headline": "සුරකිමු ගංගා වැඩසටහන යටතේ දිස්ත්‍රික් 25ටම මුදල් වෙන් කෙරේ", "News Content": "සුරකිමු ගංගා වැඩසටහන යටතේ දිස්ත්‍රික් 25 ටම මුදල් වෙන්කර ඇති බව අමාත්‍ය මහින්ද අමරවීර මහතා පවසනවා. සියලු දිස්ත්‍රික් ලේකම්වරුන්ගේ සහභාගීත්වයෙන් පැවති සාකච්ඡාවකදී අමාත්‍යවරයා මේ බව ප්‍රකාශ කළා. දිස්ත්‍රික් ලේකම්වරුන් තම දිස්ත්‍රික්වල ක්‍රියාත්මක කිරීමට යෝජිත ව්‍යාපෘති පිළිබඳව ද පැහැදිලි කළා. සුරකිමු ගංගා ව්‍යාපෘතිය සඳහා මෙම වසර වෙනුවෙන් වෙන්කර ඇති මුදල රුපියල් මිලියන 200ක්. ඒ අනුව දිස්ත්‍රික් 13 ක ව්‍යාපෘති 36 ක් සඳහා මේ වනවිට අනුමැතිය හිමිව තිබෙනවා. එම ව්‍යාපෘති ක්‍රියාත්මක කිරීම සඳහා රුපියල් මිලියන 118 ක මූල්‍ය ප්‍රතිපාදන ද දිස්ත්‍රික් ලේකම් කාර්යාලවලට ලබාදී ඇති බවයි අමාත්‍යවරයා ප්‍රකාශ කළේ. සුරකිමු ගංගා ව්‍යාපෘතිය යටතේ ගංගා 103 ක් සංරක්ෂණය කෙරෙනවා.         ", "URL": "https://www.itnnews.lk/2023/10/05/363567/", "Category": "දේශීය පුවත්", "Parent URL": null}