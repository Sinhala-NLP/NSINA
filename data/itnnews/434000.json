{"Source": "ITN news", "Timestamp": "செப்டம்பர் 10, 2022 10:24", "Headline": "மூடப்படும் நோர்வே தூதரகம்", "News Content": "நோர்வே மற்றும் இலங்கைக்கான இராஜதந்திர உறவுகள் 1952 இருந்தே ஆரம்பமாகின எனலாம் அதனடிப்படையில் 1996 ல் தனது இலங்கைக்கான தூதரகத்தை கொழும்பில் திறந்தது. அன்றிலிருந்து பாரிய பங்களிப்பை நோர்வே அரசாங்கம் இலங்கைக்கு ஆற்றிவந்திருந்தது.  இந்நிலையில் நோர்வே அரசாங்கமானது  வெளிநாட்டு தூதரக பணிகளின் வலையமைப்பில் கட்டமைப்பு மாற்றங்களை செய்ய தீர்மானித்துள்ளது . இந்த சீர்திருத்தத்தின் ஒரு பகுதியாக 2023 ஜுலை மாத நிறைவில் கொழும்பில் அமைந்துள்ள நோர்வே தூதரகம் உட்பட வெளிநாட்டிலுள்ள 05 நோர்வே தூதரங்களை நிரந்தரமாக மூடவும் தீர்மானித்துள்ளது.   கொழும்பிலுள்ள தூதரகத்தை மூடிவிட தீர்மானித்த போதிலும், அதனால் நோர்வே மற்றும் இலங்கை இடையே காணப்படும் பரஸ்பர உறவில் எவ்விதமான தாக்கத்தையும் ஏற்படுத்தாது. இரு நாடுகளுக்குமிடையிலான நட்புறவான அபிவிருத்திப் பணிகளை தொடர்ந்தும் முன்னெடுப்பதற்கு நோர்வே அரசாங்கம் தொடர்ந்தும் தன்னை அர்ப்பணித்துள்ளது. நீண்ட காலமாகத் தொடரும் பரஸ்பர இராஜதந்திர உறவுகள் தொடர்ந்தும் இடம்பெறுவதை உறுதி செய்வதற்கு, இலங்கையை உள்வாங்கும் வகையில், பிராந்தியத்தில் காணப்படும் மற்றுமொரு நோர்வே தூதரகத்தில் தலைமை அதிகாரியையும், இராஜதந்திர ஊழியர்களையும் நியமிப்பதற்கு நோர்வே எதிர்பார்த்துள்ளது. இது குறித்து\nநோர்வே தூதுவர் டீரன யுரன்லி எஸ்கடேல் (Trine Jøranli Eskedal) கருத்துத் தெரிவிக்கையில்,  “கொழும்பிலுள்ள நோர்வே தூதரகத்தை மூடத் திட்டமிடப்பட்டுள்ள செய்தியை பகிர்ந்து கொள்வதில் கவலை கொள்கின்றேன். மாற்றமடைந்து வரும் புவியியல் அரசியல் மற்றும் நோர்வேயின் ஈடுபாடுகளை பாதுகாப்பதற்கான நடவடிக்கைகளுக்கு முகங்கொடுக்க நோர்வே வெளிநாட்டு சேவைகள் எவ்வாறு நிறுவப்பட வேண்டும் என்பதன் பெறுபேறாக அமைந்திருப்பதுடன், இலங்கையுடன் தொடர்புடையதாக அமைந்திருக்கவில்லை. இலங்கையுடன் எமது நட்பான பரஸ்பர உறவுகளை தொடர்ந்து பேணுவோம். அபிவிருத்திக்கான உதவிகளும் தொடரும்.” என்றுள்ளார் . ", "URL": "https://www.itnnews.lk/2023/10/05/434000/", "Category": "Breaking News,அண்மைய செய்திகள்,முதன்மை செய்தி", "Parent URL": null}