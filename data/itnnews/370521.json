{"Source": "ITN news", "Timestamp": "ඔක්තෝබර් 20, 2021 12:03", "Headline": "“බාල වයස්කරුවන්ට මරණ දඬුවම වෙනුවට සිර දඬුවම්” සංශෝධන පනත් කෙටුම්පත හෙට පාර්ලිමේන්තුවට", "News Content": "බාල වයස්කරුවන්ට මරණීය දණ්ඩනය නියම කිරීම වෙනුවට සිර දඬුවම් නියම කිරීමේ විධිවිධාන ඇතුළත් දණ්ඩ නීති සංග්‍රහය සංශෝධන පනත් කෙටුම්පත හෙට පාර්ලිමේන්තුවේදී විවාදයට ගෙන සම්මත කර ගැනීමට නියමිතයි. දණ්ඩ නීති සංග්‍රහය සංශෝධන පනත් කෙටුම්පත මෙන්ම තරුණ වරදකරුවන්,  පුහුණු පාසල් සංශෝධන පනත් කෙටුම්පතට අමතරව 2021 හත්වෙනි මස දෙවෙනිදා ගැසට් පත්‍රයක් මගින් පළ කළ සිවිල් නඩු විධිවිධාන සංග්‍රහය යටතේ වන නියෝගයක්ද විවාදයට ගැනීමට නියමිතයි. අනතුරුව අදාළ යෝජනා සම්මත කර ගැනීමටයි සැලසුම් කර ඇත්තේ. මෙම යෝජනා පාර්ලිමේන්තුවට ඉදිරිපත් කිරීමට අධිකරණ කටයුතු පිළිබඳ අමාත්‍යාංශයීය උපදේශක කාරක සභාවේ දී එකඟත්වය පළ කෙරුණා. අමාත්‍ය අමාත්‍ය අලි සබ්රි මහතා මෙම යෝජනා පාර්ලිමේන්තුවට ඉදිරිපත් කිරීමට නියමිතයි.     ", "URL": "https://www.itnnews.lk/2023/10/05/370521/", "Category": "දේශීය පුවත්", "Parent URL": null}