{"Source": "ITN news", "Timestamp": "අප්‍රේල් 29, 2023 20:31", "Headline": "දිස්ත්‍රික්ක 15 ක සෞඛ්‍ය වෛද්‍ය නිලධාරි කොට්ඨාස 55ක ඩෙංගු අධි අවධානම් තත්ත්වයක්", "News Content": "දිස්ත්‍රික්ක 15ක සෞඛ්‍ය වෛද්‍ය නිලධාරි කොට්ඨාස 55ක් ඩෙංගු අධි අවදානම් කලාප ලෙස නම් කර තිබෙනවා. ජාතික ඩෙංගු මර්දන ඒකකය පැවසුවේ කොළඹ , ගම්පහ , කළුතර , මහනුවර , මාතලේ , හම්බන්තොට , ගාල්ල , මාතර එම දිස්ත්‍රික්ක බවයි. යාපනය , මඩකලපුව , ත්‍රිකුණාමලය , පුත්තලම , කුරුණෑගල , කෑගල්ල සහ රත්නපුර දිස්ත්‍රික්කවල සෞඛ්‍ය වෛද්‍ය නිලධාරින් කොට්ඨාස ද ඩෙංගු අධි අවදානම් කලාපවලට ඇතුළත් ය. මීට අමතරව මෙම වසරේ මේ දක්වා ගත වූ කාලය තුළ ඩෙංගු වැළදීමෙන් පුද්ගලයින් 15 දෙනෙකු මිය ගොස් ඇති බව සඳහන්. ඩෙංගු රෝගීන් සංඛ්‍යාව 29,000 ක් මෙම වසරේ වාර්තා වී ඇති අතර වැඩිම රෝගීන් පිරිසක් බස්නාහිර පළාතෙන් වාර්තා වනවා. ", "URL": "https://www.itnnews.lk/2023/10/05/479236/", "Category": "දේශීය පුවත්", "Parent URL": null}