{"Source": "ITN news", "Timestamp": "අප්‍රේල් 3, 2023 14:51", "Headline": "රසායනික පොහොර භාවිතය තහනම් කිරීම නිසා වී අස්වැන්න 53%කින් අඩු වෙලා", "News Content": "රසායනික පොහොර භාවිතය තහනම් කිරීමෙන් 2021 මහකන්නයේ මෙරට අක්කරයකින් ලබාගත් වී අස්වැන්න සියයට 53කින් අඩුවූ බව සමීක්ෂණයකින් හෙළිවී තිබෙනවා. 2021 මහකන්නයේ රසායනික පොහොර තහනමත් සමග වගාවට එල්ලවූ බලපෑම සම්බන්ධයෙන් හෙක්ටර් කොබ්බෑකඩුව ගොවි කටයුතු පුහුණු හා පර්යේෂණ ආයතනය සමීක්ෂණ සිදුකළා. ඒ සම්බන්ධ සමීක්ෂණ පත්‍රිකා පහක් අමාත්‍ය මහින්ද අමරවීර මහතාට භාර දීම හා සමීක්ෂණ ජනගත කිරීම පසුගියදා සිදු කෙරුණා. මෙම සමීක්ෂණය යටතේ වී / එළවළු/ අර්තාපල් වගා මෙන්ම මල්වගාව සම්බන්ධයෙන් අවධානය යොමු කළා. 2021 මහකන්නයේ රසායනික පොහොර තහනමත් සමග මෙම සෑම අංශයකම විශාල කඩා වැටීමක් මෙන්ම අස්වනු අවම වීමක් සිදුව ඇති බවයි අදාළ සමීක්ෂණ වාර්තාවෙන් අවධාරණය කර ඇත්තේ. ", "URL": "https://www.itnnews.lk/2023/10/05/472896/", "Category": "දේශීය පුවත්", "Parent URL": null}