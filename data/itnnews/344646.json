{"Source": "ITN news", "Timestamp": "ජූනි 23, 2021 12:24", "Headline": "ඉන්ධන මිල ඉහල දැමීමට එරෙහිව සජිත් පිළෙන් විරෝධයක්", "News Content": "ඉන්ධන මිල ඉහල දැමීමට විරෝධය පල කරමින් සමගි ජන බලවේගයේ මන්ත්‍රීවරුන් පිරිසක් අද පෙරවරුවේ පාර්ලිමේන්තු සභා ගර්භය තුළ විරෝධතාවකද නිරත වුණා. ආණ්ඩු පක්ෂ මන්ත්‍රීවරුන් මෙහිදී සදහන් කළේ රනිල් වික්‍රමසිංහ මහතාගේ ආගමනය සම්බන්ධයෙන් විරෝධය පල කිරීමට සමගි ජන බලවේගයේ මන්ත්‍රීවරුන් මෙලෙස කටයුතු කළ බවයි. විපක්ෂ නායක සජිත් ප්‍රේමදාස මහතා යොමු කළ ප්‍රශ්නයකට පිළිතුරු දීමට අමාත්‍ය පවිත්‍රා වන්නිආරච්චි මහත්මිය උත්සාහ කළා. එහිදි සබා ගැබ මැදට පැමිණි විපක්ෂ මන්ත්‍රීවරුන් අමාත්‍යතුමියට බාධා කළ අතර කැමරාවලට විරෝධතා පුවරු ප්‍රදර්ශනය කිරීමටද කටයුතු කළා. ", "URL": "https://www.itnnews.lk/2023/10/05/344646/", "Category": "Breaking News,දේශීය පුවත්", "Parent URL": null}