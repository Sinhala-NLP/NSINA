{"Source": "ITN news", "Timestamp": "டிசம்பர் 6, 2022 13:15", "Headline": "அமெரிக்காவில் திடீரென மாயமான விமானம்", "News Content": "அமெரிக்காவில் தனியாருக்கு சொந்தமான சிறிய ரக விமானம் ஒன்று விபத்துக்குள்ளாகியுள்ளது. இதில் இருவர் உயிரிழந்துள்ளனர். புளோரிடாவின் ஷென்பீட்டர்ஸ் பேர்க் நகரிலுள்ள விமான நிலையத்திலிருந்து பயணித்த விமானம் வெனிஸ் நகரை நெருங்கிய நிலையில் திடீரென மாயமானது. இதனையடுத்து விமானத்தை தேடும் பணிகள் தீவிரப்படுத்தப்பட்ட நிலையில் வெனிஸ் நகருக்கு அருகிலுள்ள கடற்பகுதியில் பெண்ணின் சடலம் ஒன்று கண்டெடுக்கப்பட்டது. சடலமாக மீட்கப்பட்டவர் விமானத்தில் பயணித்தவராகும். குறித்த பகுதியில் முன்னெடுக்கப்பட்ட தேடுதலின் போது மாயமான விமானத்தின் பகுதிகள் கண்டெடுக்கப்பட்டதோடு மற்றுமொரு பெண்ணின் சடலமும் மீட்கப்பட்டது. விமானத்தில் பயணித்த பெண்கள் சடலமாக மீட்கப்பட்ட நிலையில், விமானி காணாமல் போயுள்ளார். அவரை தேடும் பணிகள் முன்னெடுக்கப்பட்டுள்ளதாக அந்நாட்டு செய்திகள் தெரிவிக்கின்றன. ", "URL": "https://www.itnnews.lk/2023/10/05/449381/", "Category": "Breaking News,சர்வதேச செய்திகள்", "Parent URL": null}