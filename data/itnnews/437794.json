{"Source": "ITN news", "Timestamp": "செப்டம்பர் 29, 2022 12:23", "Headline": "தனது காதலியின் புதிய காதலனை கொலை செய்வதற்கு கைக்குண்டு ஒன்றை எடுத்து வந்த நபர் கைது..", "News Content": "தனது காதலியின் புதிய காதலனை கொலை செய்வதற்காக குண்டு ஒன்றை எடுத்து வந்த நபரொருவர் கைதுசெய்யப்பட்டுள்ளார். அம்பாறையில் சம்பவம் பதிவாகியுள்ளது. பேஸ்புக் மூலம் யுவதியுடன் தொடர்புகொண்ட நபர் பின்னர் அவரை காதலித்துள்ளார். எனினும் குறித்த யுவதி மற்றுமொரு நபருடன் காதல் தொடர்பை ஆரம்பித்ததையடுத்து இளைஞன் கோபமடைந்துள்ளார். தனது காதலியின் புதிய காதலனை கொலை செய்வதற்காக அவர் அம்பாறைக்கு கைக்குண்டு ஒன்றை எடுத்து வந்துள்ளார். சந்தேக நபரிடமிருந்து வெளிநாட்டு தயாரிப்பான ஜே.ஆர். ரக கைக்குண்டு கைப்பற்றப்பட்டுள்ளது. சம்பவம் தொடர்பில் பொலிஸார் மேலதிக விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/437794/", "Category": "Breaking News,தேசிய செய்திகள்", "Parent URL": null}