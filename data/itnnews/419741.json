{"Source": "ITN news", "Timestamp": "ஜூன் 28, 2022 12:29", "Headline": "சட்டவிரோதமாக எரிபொருளை களஞ்சியப்படுத்தி வைத்திருப்போரை கண்டறிய சுற்றிவளைப்புகள்", "News Content": "அனுமதி பத்திரமின்றி சட்டவிரோதமாக எரிபொருளை களஞ்சியப்படுத்தி வைத்திருப்போரை கண்டறியும் சுற்றிவளைப்பு தொடர்ந்தும் முன்னெடுக்கப்பட்டுள்ளது. இவ்வாறான சுற்றிவளைப்புக்களில் சில சந்தேக நபர்கள் கைதுசெய்யப்பட்டுள்ளனர். வவுனியா, வேப்பங்குளம் பகுதியில் கட்டிட நிர்மாண பொருட்களை விற்பனை செய்யும் வர்த்தக நிலையம் ஒன்றில் மறைத்துவைக்கப்பட்டிருந்த 3 ஆயிரம் லீட்டர் டீசல் கைப்பற்றப்பட்டுள்ளது. இதன்போது சந்தேக நபர் ஒருவர் கைதுசெய்யப்பட்டுள்ளதாக வவுனியா பொலிஸார் தெரிவித்துள்ளனர். விசேட பொலிஸ் பிரிவிற்கு கிடைக்கப்பெற்ற இரசகிய தகவலுக்கமைய சுற்றிவளைப்பு முன்னெடுக்கப்பட்டுள்ளது. சந்தேக நபருக்கு எதிராக சட்ட நடவடிக்கை எடுக்கப்பட்டுள்ளதாக பொலிஸார் தெரிவித்துள்ளனர். எத்திமலை 70ம் கட்;டை பகுதியில் ஆயிரத்து 220 லீட்டர் பெற்றோலுடன் சந்தேக நபர் ஒருவர் கைதுசெய்யப்பட்டுள்ளார். அவர் சட்டவிரோதமாக பெற்றோலை களஞ்சியப்படுத்தி வைத்திருப்பதாக கிடைக்கப்பெற்ற தகவலுக்கமைய சுற்றிவளைப்பு முன்னெடுக்கப்பட்டுள்ளது. சந்தேக நபர் இன்றைய தினம் சியம்பலாண்டுவ நீதவான் நீதிமன்றில் ஆஜர்ப்படுத்தப்படவுள்ளார். இந்நிலையில் சபுகஸ்கந்த பகுதியிலும் 460 லீட்டர் டீசலுடன் சந்தேக நபர் ஒருவர் கைதுசெய்யப்பட்டுள்ளார். அவரை மஹர நீதவான் நீதிமன்றில் ஆஜர்ப்படுத்த நடவடிக்கை எடுக்கப்பட்டுள்ளதாக பொலிஸார் தெரிவித்துள்னர். ", "URL": "https://www.itnnews.lk/2023/10/05/419741/", "Category": "Breaking News,தேசிய செய்திகள்", "Parent URL": null}