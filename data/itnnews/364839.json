{"Source": "ITN news", "Timestamp": "සැප්තැම්බර් 25, 2021 10:54", "Headline": "ඊයේ දිනය තුළ කොවිඩ් ආසාදිතයින් 1,332ක්", "News Content": "ඊයේ දිනය තුළදී කොරෝනා අසාදිතයන් 1332නෙකු අලුතින් හදුනාගත් බව කොවිඩ් නයින්ටීන් පැතිරීම වැළැක්වීමේ ජාතික ක්‍රියාන්විත මධ්‍යස්ථානය නිවේදනය කළා. මෙරටින් වාර්තාවූ සමස්ත කොරෝනා ආසාදිතයින්ගේ සංඛ්‍යාව 511372ක් බවයි ජාතික ක්‍රියාන්විත මධ්‍යස්ථානය කියා සිටියේ. කොරෝනා ආසාදනය වූ 452692නෙකු පූර්ණ සුවයලබා තිබෙනවා. මේ වන විට ප්‍රතිකාර ලබන සංඛ්‍යාව 46150ක්. කොරෝනා මරණ 12530 ක් මෙරටින් වාර්තාවුණා. ගෙවී ගිය පැය 24ක කාලය තුලදී පීසීආර් පරික්ෂණ 10410 ක් සිදුකර ඇති අතර ඇන්ටිජන් පරික්ෂණ 3694ක් සිදුකර තිබෙනවා. ඊයේ දිනයේ කොරෝනා මරණ 82ක් වාර්තා වූ අතර පිරිමි පුද්ලගයන් 51 දෙනෙකු සහ කාන්තාවන් 31 දෙනෙකු ඊට ඇතුළත්. මිය ගිය පිරිස අතර වයස අවුරුදු 60 වැඩි පුද්ගලයන් 61 දෙනෙකු සහා වයස අවුරුදු 30 – 59 අතර පුද්ගලයන් 21 දෙනෙකු සිටිනවා. මේ වන විට කොරෝනා මර්දන එන්නත් පළමු මාත්‍රාව 14302376ක් ලබා දී ඇති අතර දෙවන මාත්‍රාවද 11511115ක් ලබා දී තිබෙනවා. එන්නත්කරණ ක්‍රියාවලිය සාර්ථක ලෙස සිදුකිරීමට හැකිවීම නිසා මෙරට කොරෝනා ආසාදිතයන්ගේ සංඛ්‍යාව හොදින් පාලනය කර ගැනීමට හැකිවූ බව රාජ්‍ය අමාත්‍ය මහාචාර්ය චන්න ජයසුමන මහතා සදහන් කළා. මිහින්තලේ සහ එප්පාවල රෝහල්වලට වෛද්‍ය උපකරණ ලබාදීමේ අවස්ථාවට එක්වෙමින් රාජ්‍ය අමාත්‍යවරයා මේ බව කියා සිටියා. අනුරාධපුර ශික්ෂණ රෝහල වෙත මේ වන විට රුපියල් මිලියන 500 වෛද්‍ය උපකරණ සහ වෙනත් උපකරණ ලබාදී ඇති බවද ඒ මහතා සදහන් කළා.     ", "URL": "https://www.itnnews.lk/2023/10/05/364839/", "Category": "දේශීය පුවත්", "Parent URL": null}