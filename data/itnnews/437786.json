{"Source": "ITN news", "Timestamp": "செப்டம்பர் 29, 2022 12:15", "Headline": "ஐரோப்பிய சங்கம் இலங்கைக்கு நிதியுதவி", "News Content": "ஐரோப்பிய சங்கம் இலங்கைக்கு நிதியுதவி வழங்க முன்வந்துள்ளது. 1.5 மில்லியன் யூரோவை ஐரோப்பிய சங்கம் மனிதாபிமான உதவியாக இலங்கைக்கு வழங்கவுள்ளது. மக்கள் எதிர்நோக்கியுள்ள சமூக, பொருளாதார பிரச்சினைகளுக்கு தீர்வை பெறுவதற்காக குறித்த நிதி வழங்கப்படவுள்ளது. பொதுமக்களின் உடனடி தேவையான உணவு, சுகாதாரம், கல்வி மற்றும் பாதுகாப்பு துறைகளுக்காக குறித்த நிதி பயன்படுத்தப்படும். இலங்கையிலுள்ள மில்லியன்கணக்கான மக்கள் உணவு பாதுகாப்பின்மை மற்றும் சமூக, பொருளாதார பிரச்சினைகளுக்கு முகங்கொடுத்துள்ளனர். அவர்களுக்கு உதவும் வகையில் ஐரோப்பிய சங்கம் நிதியுதவி வழங்கவுள்ளதாக தெரிவிக்கப்பட்டுள்ளது. ", "URL": "https://www.itnnews.lk/2023/10/05/437786/", "Category": "Breaking News,அண்மைய செய்திகள்,தேசிய செய்திகள்", "Parent URL": null}