{"Source": "ITN news", "Timestamp": "පෙබරවාරි 10, 2022 15:44", "Headline": "යුරෝපා රටවල් රැසක් කෝවිඩ් සීමා ලිහිල් කිරීමට තීරණය කරයි", "News Content": "යුරෝපා රටවල් රැසක් කෝවිඩ් සීමා ලිහිල් කිරීමට තීරණය කර තිබෙනවා. මාර්තු මස මැද වන විට එම සීමා ලිහිල් කිරීමට සැළසුම් කර ඇති බවයි නිවේදනය කර තිබෙන්නේ. ජර්මනිය, නෙදර්ලන්තය, ඩෙන්මාර්කය, බෙල්ජියම සහ ස්වීඩනය ඒ අතර වනවා. ඒ අනුව එන්නත්කරණයට ලක් නොවූ පිරිස් හට පොදු ස්ථාන ඇතුළු ස්ථාන ගණනාවකට ඇතුල්වීම සීමා පැනවීමට සිදුවනු ඇති බවයි පැවසෙන්නේ. ජර්මානු ජනගහනයෙන් සියයට 74.4 ක පමණ ජනගහනයකට කෝවිඩ් 19 වයිරසයට එරෙහිව සම්පූර්ණයෙන් එන්නත්කරණය අවසන් කර ඇති අතර සියයට 54.3 කට බූස්ටර් එන්නත ලබාදී අවසන් කර ඇති බවයි පැවසෙන්නේ.   ", "URL": "https://www.itnnews.lk/2023/10/05/394328/", "Category": "ජාත්‍යන්තර පුවත්", "Parent URL": null}