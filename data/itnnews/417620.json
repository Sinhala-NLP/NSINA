{"Source": "ITN news", "Timestamp": "ජූනි 18, 2022 11:23", "Headline": "ප්‍රදේශ කිහිපයකට වැසි", "News Content": "බස්නාහිර,  සබරගමුව සහ දකුණ යන පළාත්වලත් මහනුවර සහ නුවරඑළිය යන දිස්ත්‍රික්කවලත් විටින් විට වැසි ඇතිවිය හැකි බව කාලගුණ විද්‍යා දෙපාර්තමේන්තුව නිවේදනය කරනවා. වයඹ සහ උතුර යන පළාත්වලද අද දිනයේ වැසි වාර කිහිපයක් ඇතිවිය හැකියි. ඌව සහ නැගෙනහිර යන පළාත්වලත් මාතලේ මෙන්ම පොළොන්නරුව යන දිස්ත්‍රික්කවලත් සවස් කාලයේදී හෝ රාත්‍රී කාලයේදී තැනින් තැන ගිගුරුම් සහිත වැසි ඇති විය හැකි තත්ත්වයකුයි පවතින්නේ. ගිගුරුම් සහිත වැසි සමග ඇතිවිය හැකි තාවකාලික තද සුළං වලින් සහ අකුණු අනතුරු අවම කර ගැනීමට පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටිනවා.         ", "URL": "https://www.itnnews.lk/2023/10/05/417620/", "Category": "කාලගුණ අනාවැකිය,දේශීය පුවත්", "Parent URL": null}