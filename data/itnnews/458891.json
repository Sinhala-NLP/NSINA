{"Source": "ITN news", "Timestamp": "පෙබරවාරි 2, 2023 16:48", "Headline": "කරන්දෙණියේ රක්ෂිතවලින් අනවසරෙන් කපා හෙළන ලද දැව තොගයක් අත්අඩංගුවට", "News Content": "කරන්දෙණිය ප්‍රදේ‍ශයේ රක්ෂිතවලින් අනවසරෙන් කපා හෙළන ලද  දැව තොගයක් ප්‍රවාහන කරමින් තිබියදී අත්අඩංගුවට ගැණුනා. ගාල්ල දිසා වන නිලධාරීන්ට ලැබුණු තොරතුරකට අනුවයි කරන්දෙණිය ප්‍රදේශයේ විශේෂ මෙහෙයුමක් ක්‍රියාත්මක කර තිබෙන්නේ. එහදී අනවසරෙන් කපා හෙළන ලද දැව තොගයක් ප්‍රවාහන කරමින් තිබිය දී ලොරි රථයක් සමග පුද්ගලයෙකු අත්අඩංගුවට ගෙන තිබෙනවා. කොස්, මහෝගනී, දවට, කීන, මීරිය ඇතුලු දුර්ලභ වර්ගවලට අයත් දැව තොගයක් ලොරි රථයේ තිබි අත්අඩංගුවට ගත්තා. දකුණු දිසා වන නිලධාරී ආනන්ද අබේවීර මහතාගේ උපදෙස් මත සහකාර දිසා වන නිලධාරී අතුල දිවාරත්න මහතා සහ ඇල්පිටිය අඩවි වන නිලධාරී එක්ව අත්අඩංගුවට ගැනීම සිදු කර තිබෙනවා.       ", "URL": "https://www.itnnews.lk/2023/10/05/458891/", "Category": "දේශීය පුවත්", "Parent URL": null}