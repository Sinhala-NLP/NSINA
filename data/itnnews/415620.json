{"Source": "ITN news", "Timestamp": "ஜூன் 7, 2022 13:12", "Headline": "இந்தியாவில் ஜெய்பூரில் சீதன கொடுமையால் ஒரே குடும்பத்தை சேர்ந்த ஐந்து பேர் தற்கொலை..", "News Content": "இந்தியாவில் சீதன கொடுமையினால் ஒரே குடும்பத்தை சேர்ந்த 3 சகோதரிகள் அவர்களது பிள்ளைகளுடன் தற்கொலை செய்துக்கொண்ட சபம்வம் ஒன்று பதிவாகியுள்ளது. ஒரே குடும்பத்தை சேர்ந்த சகோதரர்களை திருமணம் முடித்திருந்த சகோதரிகள் தொடர்ச்சியாக கணவர் மற்றும் மாமியார் ஆகியோரால் சீதனம் கோரி நீண்ட நாட்களாக துன்புறுத்தப்பட்டுள்ளதாக குறிப்பிட்டுள்ளனர். சம்பவம் ஜெய்பூரில் பதிவாகியுள்ளது. 3 சகோதரிகளும் அவர்களது நான்கு வயது மகனும் மற்றுமொரு குழந்தையும் கிணற்றிலிருந்து சடலமாக மீட்கப்பட்டுள்ளதாகவும், மீட்கப்பட்ட இரண்டு பெண்கள் கர்ப்பினி தாய்மார்களென இந்திய ஊடகங்கள் செய்தி வெளியிட்டுள்ளன. தற்கொலை செய்துக்கொள்வதற்கு முன்னர் தமது மரணத்திற்கு காரணம் கணவர்மாரும், அவர்களது மாமியாரும், மைத்துனியுமென குறிப்பிடப்பட்டுள்ளது. அதன் அடிப்படையில் அவர்கள் பொலிஸாரினால் கைதுசெய்யப்பட்டுள்ளதாக ஜெய்பூர் பொலிஸ் உயர் அதிகாரி ஒருவர் தெரிவித்துள்ளார். சம்பவம் தொடர்பில் விசாரணைகள் முன்னெடுக்கப்பட்டுள்ளது. தாம் உயிரிழக்க விரும்பவில்லையெனவும், கொடுமைகளை தாங்கிக்கொள்வதை விட இறப்பதே மேல் என குறித்த சகோதரிகள் பதிவொன்றை வட்சப் ஊடாக அனுப்பியுள்ளனர். இதேவேளை 2020ம் ஆண்டு இந்தியா முழுவதும் சுமார் 7 ஆயிரம் பேர் சீதன கொடுமைகளினால் உயிரிழந்துள்ளதாக இந்தியாவின் தேசிய குற்ற பதிவு பணியகம் குறிப்பிட்டுள்ளது. இந்நிலையில் நாளாந்தம் 19 பெண்கள் இந்தியாவில் உயிரிழப்பதாகவும் ஆயிரத்து 700 தற்கொலைகள் பதிவாகியுள்ளதாகவும் சுட்டிக்காட்டத்தக்கது. தெரியவந்துள்ளது. ", "URL": "https://www.itnnews.lk/2023/10/05/415620/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}