{"Source": "ITN news", "Timestamp": "ජූලි 20, 2022 09:17", "Headline": "පාර්ලිමේන්තුවෙන් ජනාධිපතිවරයෙකු තෝරා ගන්නා ඓතිහාසික අවස්ථාව අද", "News Content": "ප්‍රථම වතාවට පාර්ලිමේන්තුවෙන් ජනාධිපතිවරයෙකු තෝරා ගන්නා ඓතිහාසික අවස්ථාව අද සිදු වනවා. මෙසේ තෝරා ගන්නා ජනාධිපතිවරයා මෙරට 8 වන විධායක ජනාධිපතිවරයා ලෙසයි පත්වන්නේ. ජනාධිපති ගෝඨාභය රාජපක්ෂ මහතා ධුරයෙන් ඉල්ලා අස්වීමෙන් අනතුරුව පුරප්පාඩු වූ ජනාධිපති ධුරය සදහා නාමයෝජනා භාරගැනීම ඊයේ දිනයේදී සිදුවුණා. වැඩ බලන ජනාධිපති රනිල් වික්‍රමසිංහ පාර්ලිමේන්තු මන්ත්‍රී ඩලස් අලහප්පෙරුම, පාර්ලිමේන්තු මන්ත්‍රී අනුර කුමාර දිසානයක යන මහත්වරුන් මෙහිදී ජනාධිපති ධුරය සදහා නාමයෝජනා භාරදුන් අතර ඊට අදාළ ඡන්ද විමසීම අද පෙරවරුවේ පැවැත්වීමටයි කටයුතු සම්පාදනය කර ඇත්තේ. පාර්ලිමේන්තුව මෙන්ම ඒ අවට පරිශ්‍ර යේ විශේෂ ආරක්ෂක වැඩපිළිවෙළක් ද ක්‍රියාවට නංවා ඇති අතර පාර්ලිමේන්තුව පෙරවරු 10 ට රැස්වීමෙන් අනතුරුවයි ඡන්ද විමසීම ආරම්භ වන්නේ.       ", "URL": "https://www.itnnews.lk/2023/10/05/424117/", "Category": "Breaking News,දේශීය පුවත්", "Parent URL": null}