{"Source": "ITN news", "Timestamp": "මාර්තු 7, 2023 15:36", "Headline": "මැලේසියාවට ගංවතුර තත්ත්වයක් – 4 දෙනෙකු ජීවිතක්ෂයට", "News Content": "මැලේසියාවට බලපා ඇති ගංවතුර තත්ත්වය හේතුවෙන් පුද්ගලයන් 4 දෙනෙකු ජීවිතක්ෂයට පත්ව තිබෙනවා. ගලවා ගැනිමේ මෙහෙයුම් මේ වන විට ක්‍රියාත්මක අතර 40000කට අධික පිරිසක් අවතැන්ව සිටින බවයි වාර්තා වන්නේ. මිය ගිය පිරිස අතරට ජල පහරට හසු වී ගසා ගෙන ගිය මෝටර් රථයක් තුළ සිරව සිටි පුද්ගලයෙකු ද අයත් වනවා. නිවාසයන්හි වහලවල් මතට නැගී ජිවිත බේරා ගත් පිරිස් ගලවා ගැනීමේ කටයුතු සදහා සහන කණ්ඩායම් රැසක් යෙදවීමටයි එරට රජය පියවර ගෙන ඇත්තේ. වසරේ මුල් කාලයේ දී හට ගන්නා වර්ෂාවත් සමග මැලේසියාවට ගංවතුර හට ගැනීම සාමාන්‍ය තත්ත්වයක් වනවා. 2021 වසරේ මේ ආකාරයටම හටගත් ගංවතුරෙන් පුද්ගලයින් 54 දෙනෙකු ජිවිතක්ෂයට පත්වුණා.       ", "URL": "https://www.itnnews.lk/2023/10/05/466024/", "Category": "Breaking News,දේශීය පුවත්", "Parent URL": null}