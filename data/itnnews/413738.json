{"Source": "ITN news", "Timestamp": "මැයි 28, 2022 11:17", "Headline": "මෙරට පවතින ඉන්ධන සංචිත ගැන බලශක්ති ඇමතිගෙන් අනාවරණයක්", "News Content": "මුතුරාජවෙල හා කොළොන්නාව ඉන්ධන ගබඩා පර්යන්තවල මේ වන විට පවතින ඉන්ධන සංචිත පිළිබඳ අමාත්‍ය කංචන විජේසේකර මහතා තොරතුරු හෙළි කරනවා. සිය ට්විටර් ගිණුමේ සටහනක් තබන අමාත්‍යවරයා පෙන්වා දෙන්නේ මේ වන විට ඩීසල් මෙට්‍රික් ටොන් දාහත්දාස් හැත්තෑ හතක් පවතින බවයි. සුපර් ඩීසල් මෙට්‍රික් ටොන් එක්දහස් හැත්තෑ දෙකක් , ඔක්ටේන් අනූ දෙක පෙට්‍රල් මෙට්‍රික් ටොන් තිස් හත් දාස් තුන්සිය අනූ එකක් පවතින බව අමාත්‍යවරයා කියා සිටිනවා. එමෙන්ම අද උදෑසන වන විට කොළොන්නාවේ හා මුතුරාජවෙල පර්යන්තවල ඇත්තේ ඔක්ටේන් 95 වර්ගයේ පෙට්‍රල් මෙට්‍රික් ටොන් හයදාස් එකසිය හතලිස් දෙකක් පමණක් බවයි අමාත්‍ය කංචන විජේසේකර මහතා වැඩිදුරටත් සදහන් කරන්නේ.       ", "URL": "https://www.itnnews.lk/2023/10/05/413738/", "Category": "දේශීය පුවත්", "Parent URL": null}