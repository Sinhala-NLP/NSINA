{"Source": "ITN news", "Timestamp": "අගෝස්තු 23, 2023 09:55", "Headline": "පුකුෂිමා බලාගාරයේ අපජලය පැසිෆික් සාගරයට මුදා හරින බව ජපාන අගමැති නිවේදනය කරයි", "News Content": "පුකුෂිමා බලාගාරයේ අපජලය පැය 48ක් ඇතුළත පැසිෆික් සාගරයට මුදා හරින බව ජපාන අග්‍රාමාත්‍යවරයා නිවේදනය කරනවා. 2011 වසරේ ජපානයට බලපෑ  සුනාමියෙන් පුකුෂිමා න්‍යෂ්ටික බලාගාරයට දැඩි හානි සිදු වුණා. බලාගාරය තුළ පැවති ජලයට විකිරණ මිශ්‍ර වී ඇති බැවින් එම ජලය මුදා හැරීමට කටයුතු නොකරන ලෙසයි චීනය හා දකුණු කොරියාව ජපානයෙන් ඉල්ලා සිටියේ. කෙසේ වුවද මේ වන විට එම ජලයේ විකිරණශීලීත්වයක් නොමැති බැවින් පැසිෆික් සාගරයට මුදා හැරීමට  කටයුතු කරන බව ජපාන අග්‍රාමාත්‍ය ෆුමියෝ කිෂිඩා නිවේදනය කරනවා. ජපානයේ තීරණයට ජගත් සංවිධානයේ අනුමැතිය ද හිමිව තිබෙනවා. අප ජලය ටොන් මිලියන 1.34ක් පමණ බලාගාරය තුළ ඇති අතර එම ජලය ඔලිම්පික් තරගවලදී භාවිතා කරන ජල තටාක 500ක් පිරවීමට ප්‍රමාණවත් තරම් වනවා.     ", "URL": "https://www.itnnews.lk/2023/10/05/510201/", "Category": "Breaking News,ජාත්‍යන්තර පුවත්", "Parent URL": null}