{"Source": "ITN news", "Timestamp": "අගෝස්තු 23, 2022 11:37", "Headline": "වෛද්‍ය පැතුම් කර්නර්ට වරෙන්තු", "News Content": "සමාජ මාධ්‍ය ක්‍රියාකාරික වෛද්‍ය පැතුම් කර්නර් අත්අඩංගුවට ගන්නා ලෙස කොළඹ අපරාධ කොට්ඨාශය විසින් ගොනු කර ඇති නඩුවක් සම්බන්ධයෙන් කොළඹ ප්‍රධාන මහේස්ත්‍රාත් අධිකරණය අද වරෙන්තු නිකුත් කළා. අදාළ නඩුව අද පෙරවරුවේ කොළඹ අතිරේක මහේස්ත්‍රාත් හර්ෂණ කැකුණවල මහතා හමුවේ කැඳවූ අවස්ථාවේදී ඔහු අධිකරණයේ පෙනී නොසිටීම හේතුවෙන් මෙලෙස අත්අඩංගුවට ගැනීමට වරෙන්තු නිකුත් කර තිබෙන්නේ. පොල්දූව මංසන්ධියේ පැවති විරෝධතාවක් අතරතුර ඇති වූ ප්‍රචණ්ඩකාරී සිද්ධීන් සම්බන්ධයෙන් වෛද්‍ය පැතුම් කර්නර්ට එරෙහිව කොළඹ අපරාධ කොට්ඨාශය මෙම නඩුව පවරා තිබෙනවා.     ", "URL": "https://www.itnnews.lk/2023/10/05/430611/", "Category": "Breaking News,දේශීය පුවත්", "Parent URL": null}