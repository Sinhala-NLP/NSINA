{"Source": "ITN news", "Timestamp": "அக்டோபர் 8, 2021 12:58", "Headline": "மொத்த சனத்தொகையில் 66 %மானோருக்கு கொரோனா தடுப்பூசி செலுத்தப்பட்டுள்ளது..", "News Content": "எமது நாட்டு சனத்தொகையில் 66 சதவீதமானோருக்கு கொரோனா தடுப்பூசியின் முதலாவது டோஸ் வழங்கப்பட்டுள்ளதாக பிரதி சுகாதார பணிப்பாளர் நாயகம் வைத்திய நிபுணர் ஹேமந்த ஹேரத் இன்று தெரிவித்தார். “நாட்டின் சனத்தொகையில் 65 சதவீதத்திற்கும் கூடுதலானோருக்கு தடுப்பூசியின் முதலாவது டோஸ் வழங்கப்பட்டுள்ளது. சுமார் 70 சதவீதத்தினருக்கு தடுப்பூசியை வழங்கிய நாடுகளில் இலங்கை இடம்பிடித்துள்ளது. ஒரு சில நாடுகளே இவ்விலக்கை அடைந்துள்ளன. இது மகிழ்ச்சிக்குரிய விடயமாகும். 2 வது டோசுடன் பார்க்கும் போது 55 சதவீதத்திற்கும் கூடுதலானோருக்கு தடுப்பூசிகள் வழங்கப்பட்டுள்ளன. 20 க்கும் 30 க்கும் இடைப்பட்ட வயதினருக்கு வழங்கப்பட்ட தடுப்பூசியின் விகிதாசாரத்தை எடுத்துக்கொண்டால் 55 சதவீதத்திற்கும் கூடுதலானோருக்கு முதலாவது டோஸ் வழங்கப்பட்டுள்ளது. இவ் வயதெல்லையினருக்கு ஒரு சில மாவட்டங்களில் ஆரம்பத்திலேயே தடுப்பூசிகள் வழங்கப்பட்டதை நோக்கினால் 67 சதவீதமாக காணப்படுகிறது. அவற்றின் இரண்டாவது டோசும் இதுவரை வழங்கப்பட்டுள்ளன. பிழையான கருத்துக்கள் மூடநம்பிக்ககைள் காரணமாக எதிர்பார்த்த வேகத்தை அடைய முடியாவிட்டாலும் சகல மாவட்டங்களிலும் இளைஞர் யுவதிகள் இவற்றை பெற்றுக்கொள்ள தற்போது ஆர்வம் காட்டுகின்றனர்.” ", "URL": "https://www.itnnews.lk/2023/10/05/367790/", "Category": "Breaking News,தேசிய செய்திகள்", "Parent URL": null}