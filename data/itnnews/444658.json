{"Source": "ITN news", "Timestamp": "නොවැම්බර් 8, 2022 10:13", "Headline": "ගංවතුරෙන් විනාශයට පත්වූ රට ගොඩගැනීමට සහාය වන ලෙස පාකිස්තාන අගමැති ජාත්‍යන්තර ප්‍රජාවගෙන් ඉල්ලයි", "News Content": "ගංවතුරෙන් විනාශයට පත්වූ රට ගොඩගැනීමට සහාය වන ලෙස පාකිස්තාන අග්‍රාමාත්‍යවරයා ජාත්‍යන්තර ප්‍රජාවගෙන් ඉල්ලා සිටිනවා. පාකිස්තානයට බලපෑ ගංවතුරෙන් එරට සාමාන්‍ය ජන ජීවිතයට දැඩි බලපෑමක් එල්ලවුණා. මාස කිහිපයක් ගතවුවද තවමත් මිලියන ගණනක පිරිසක් නිවාස නොමැතිව අවතැන් කදවුරුවලයි වාසය කරන්නේ. මහාමාර්ග,  පාසල් හා රෝහල් දහස් ගණනක් සම්පූර්ණයෙන්ම විනාශයට පත්ව තිබෙනවා. ගංවතුරෙන් පාකිස්තානයට සිදුවූ විනාශය ඇමෙරිකානු ඩොලර් බිලියන 30 කට අධික වන අතර මිනිස් ජීවිත 1,700 කට අධික සංඛ්‍යාවක් ද බිලිගත්තා. කඩාවැටුණු ආර්ථිකය යළි ගොඩගැනීමට සහාය වන ලෙසයි පාකිස්තාන අග්‍රාමාත්‍ය ‍ෂෙබාස් ෂරීෆ් කොප් 27 සමුළුවට එක්වෙමින් ජාත්‍යන්තර ප්‍රජාවගෙන් ඉල්ලා සිටියා.         ", "URL": "https://www.itnnews.lk/2023/10/05/444658/", "Category": "ජාත්‍යන්තර පුවත්", "Parent URL": null}