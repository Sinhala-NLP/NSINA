{"Source": "ITN news", "Timestamp": "පෙබරවාරි 28, 2023 16:22", "Headline": "අපේක්ෂා රෝහලේ ඖෂධ මුදලට විකුණූ පුද්ගලයා යළි රිමාන්ඩ්", "News Content": "මහරගම අපේක්ෂා රෝහලේ ඖෂධ සොරකම්කර පිළිකා රෝගීන්ට අළෙවි කළ සැකකරුවෙකු ලබන මස 14 වනදා තෙක් රක්ෂිත බන්ධනාගාරගත කිරීමට කොළඹ ප්‍රධාන මහෙස්ත්‍රාත් අධිකරණය නියෝග කර තිබෙනවා. ඒ, ඔහු අද (28) කොළඹ ප්‍රධාන මහේස්ත්‍රාත් ප්‍රසන්න අල්විස් හමුවට ඉදිරිපත් කිරීමෙන් අනතුරුවයි. මහරගම අපේක්ෂා රෝහලට පරිත්‍යාගශීලීන් විසින් ලබාදෙන ලද ඖෂධයක් එම රෝහලෙන් සොරකම්කර පිළිකා රෝගීන්ට රුපියල් 21,000ක මුදලකට විකිණීම සම්බන්ධවයි එම සැකකරුව අල්ලස් කොමිසමේ නිලධාරින් විසින් අත්අඩංගුවට ගෙන තිබුණේ. පිළිකා රෝහලෙන් ප්‍රතිකාර ලබාගැනීම සඳහා පැමිණෙන රෝගීන්ට මෙම ඖෂධ හිඟ බව පවසමින් රුපියල් 22,000ක මුදලකට විකිණීමට එකඟවී තිබුණා. ", "URL": "https://www.itnnews.lk/2023/10/05/464055/", "Category": "දේශීය පුවත්", "Parent URL": null}