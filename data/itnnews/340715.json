{"Source": "ITN news", "Timestamp": "ஜூன் 4, 2021 14:57", "Headline": "எக்ஸ்பிரஸ் பேர்ல் விபத்துக்காக மன்னிப்புக்கோரினார் அதன் பிரதம நிவைவேற்று அதிகாரி.. (VIDEO)", "News Content": "எக்ஸ்பிரஸ் பேர்ல் கப்பல் அனர்த்தத்தால் இலங்கைக்கு ஏற்பட்ட பாதிப்புகளுக்கு, எக்ஸ்பிரஸ் பேர்ல் கப்பலின் இயக்கு நிறுவனத்தின் பிரதம நிறைவேற்று அதிகாரி மன்னிப்பு கோரியுள்ளார். 1,486 கொள்கலன்களுடன் பயணித்த குறித்த கப்பல், கடந்த மே மாதம் 20ம் திகதி கொழும்பு துறைமுகத்துக்கு அருகில் தீப்பற்றியது. இந்த தீயை கட்டுப்படுத்த 13 நாட்களாக முயற்சித்தநிலையில், இலங்கையின் கடற்சூழலுக்கு பெரும் பாதிப்பு ஏற்பட்டுள்ளது. இந்தநிலையில் சர்வதேச ஊடகம் ஒன்றுக்கு பேட்டியொன்றை வழங்கியுள்ள எக்ஸ்பிரஸ் ஃபீடர்ஸ் நிறுவனத்தின் பிரதம நிறைவேற்று அதிகாரி சாமுவெல் யோஸ்கொவிட்ஸ், விபத்து குறித்து தான் வருத்தமடைந்திருப்பதாகவும் இலங்கை அரசாங்கத்திடம் மன்னிப்புக் கோருவதாகவும் தெரிவித்துள்ளார். விபத்து காரணமாக இலங்கையின் கடற்சூழலுக்கும், மீனவ சமூகத்தின் வாழ்தாரத்துக்கும் பெரும் பாதிப்பு ஏற்பட்டுள்ளமை தொடர்பிலும் அவர் கவலை வெளியிட்டுள்ளார். ", "URL": "https://www.itnnews.lk/2023/10/05/340715/", "Category": "Breaking News,தேசிய செய்திகள்,முதன்மை செய்தி", "Parent URL": null}