{"Source": "ITN news", "Timestamp": "මාර්තු 5, 2023 20:31", "Headline": "කෝටිපති ව්‍යාපාරික ඝාතන සිද්ධියට සම්බන්ධ පුද්ගලයන් දෙදෙනෙක් අත්අඩංගුවට", "News Content": "කෝටිපති ව්‍යාපාරිකයාගේ ඝාතන සිද්ධියට සම්බන්ධ පුද්ගලයන් දෙදෙනෙක් අත්අඩංගුවට ගෙන තිබෙනවා. මනුෂ්‍ය ඝාතනය සිදුකළ වෙඩික්කරු සහ වෙඩි තැබීම සඳහා පැමිණි යතුරුපැදිකරුයි අද උදෑසනයි කළුතර අපරාධ කොට්ඨාසයේ නිලධාරීන් විසින් අත්අඩංගුවට ගෙන තිබෙන්නේ. වෙඩි තැබීම සඳහා යොදාගත් බවට සැකකෙරෙන පිස්තෝල වර්ගයේ ගිනිඅවියක් සහ එම උණ්ඩ 8ක් පොලිස් භාරයට ගෙන තිබෙනවා. අත්අඩංගුවට ගත් සැකකරුවන් දෙදෙනා 34 හා 46 හැවිරිදි වියේ පසුවන ගිනිමැල්ලගහ ප්‍රදේශයේ පදිංචිකරුවන් දෙදෙනෙක්. වෙඩි තැබීම සඳහා පැමිණි යතුරුපැදිය වාද්දුව ප්‍රදේශයේ දමා ගොස් තිබිය දී පොලීසිය සොයාගනු ලැබුවා. ඔවුන්  අද පානදුර මහෙස්ත්‍රාත් අධිකරණය වෙත ඉදිරිපත් කිරීමෙන් අනතුරු පැය 48ක් රැඳවුම් නියෝග මත රඳවාගෙන තිබෙනවා. මෙම මනුෂ්‍ය ඝාතනයට හේතුවූ කාරණය, එම සැකකරුවන්ට ගිනි අවිය සහ යතුරු පැදිය ලැබුණු අයුරු අනාවරණ කර ගැනීම සඳහා කළුතර අපරාධ කොට්ඨාශය වැඩිදුරටත් විමර්ශන සිදුකරන බව ද පොලීසිය සඳහන් කළා. ", "URL": "https://www.itnnews.lk/2023/10/05/465514/", "Category": "දේශීය පුවත්", "Parent URL": null}