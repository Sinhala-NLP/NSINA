{"Source": "ITN news", "Timestamp": "ஜூலை 14, 2022 10:51", "Headline": "மூன்று பீடங்களின் மகாநாயக்கர்களின் வேண்டுகோள்", "News Content": "மக்களின் எதிர்பார்ப்புக்கள் தொடர்பில் கவனம் செலுத்தி ஜனநாயக கட்டமைப்பின் ஊடாக சகல கட்சி தலைவர்களும் இணைந்து உடனடியாக பாராளுமன்றத்தை கூட்டி முறையான ஆட்சியை அமைக்க வேண்டுமென மூன்று பீடங்களின் மகாநாயக்கர்கள் குறிப்பிட்டுள்ளனர். ஒன்றிணைந்த அறிவிப்பு ஒன்றை வெளியிட்டே அவர்கள் இதனை தெரிவித்துள்ளனர். சர்வதேச ரீதியில் இலங்கையின் நற்பெயரை பாதுகாக்க சந்தர்ப்பம் கிடைக்கும் வகையில் ஆட்சி அமைக்கப்படவேண்டுமென அவர்கள் குறிப்பிட்டுள்ளனர். நாட்டில் ஏற்பட்டுள்ள அரசியல் ஸ்திரமின்மை காரணமாக தற்போது நாட்டின் பாதுகாப்பு மற்றும் மக்களின் வாழ்க்கை பாரிய அச்சுறுத்தலுக்கு உள்ளாகியுள்ளது. மக்களின் வாழ்வியலை பாதுகாத்து மக்களின் பிரச்சினைகளுக்கு தீர்வை வழங்க உரிய திட்டம் இல்லாத தண்ணிச்சையான அதிகாரங்கள் போராட்டத்தின் ஊடாக மேலும் நாட்டை அராஜகத்திற்கு இட்டுச்செல்லக்கூடுமென மூன்று பீடங்களின் மகாநாயக்கர்கள் குறிப்பிட்டுள்ளனர். குறித்த தீர்மானமிக்க சந்தர்ப்பத்தில் நாட்டின் சட்டத்திற்கு உட்பட்டு அமைதியான போராட்டத்தில் ஈடுபடுபட வேண்டும். அதனை தவிர்த்து பொது சொத்துக்களுக்கு சேதம் விளைவிக்கும் எந்தவொரு செயற்பாடுகளையும் முன்னெடுக்காதிருக்க எதிர்ப்பில் ஈடுப்பட்டிருக்கும் மக்கள் பொறுப்புடனும், புத்திசாதுர்யத்துடனும் செயற்பட வேண்டுமென அவர்கள் சுட்டிக்காட்டியுள்ளனர். நாட்டின் உண்மை நிலையை அறிந்துக்கொள்வது பொது மக்களின் உரிமை என்பதால் தகவல் அறிக்கையிடுதலுக்கு இடமளித்து மக்களின் உயிரை பாதுகாத்து நாட்டை அமைதியாக முன்னெடுத்துச்செல்ல நடவடிக்கை எடுக்க வேண்டியது. பாதுகாப்பு பிரிவினரின் கடமை மற்றும் பொறுப்பு என மூன்று பீடங்களின் மகாநாயக்கர்கள் தெரிவித்துள்ளனர். ", "URL": "https://www.itnnews.lk/2023/10/05/423204/", "Category": "Breaking News,அண்மைய செய்திகள்", "Parent URL": null}