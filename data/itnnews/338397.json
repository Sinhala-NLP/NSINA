{"Source": "ITN news", "Timestamp": "மே 21, 2021 12:34", "Headline": "அடிப்படைவாத கொள்கைகளை போதிக்கும் விதத்தில் வகுப்புக்களை நடத்திய மற்றுமொரு நபர் கைது", "News Content": "அடிப்படைவாத கொள்கைகளை போதிக்கும் விதத்தில் வகுப்புக்களை நடத்திய மற்றுமொரு நபர் கைதுசெய்யப்பட்டுள்ளார். பயங்கரவாத விசாரணை பிரிவினர் சந்தேகநபரை கைதுசெய்துள்ளனர். அவர் மூதூர் மற்றும் ஒலுவில் ஆகிய பகுதிகளில் அடிப்படைவாத வகுப்புக்களை நடத்தியுள்ளதாக தெரியவந்துள்ளது. உயிர்த்த ஞாயிறு தாக்குதல் சூத்திரதாரியான பயங்கரவாதி சஹ்ரானின் வழிகாட்டலில் சந்தேகநபர் அடிப்படைவாத வகுப்புக்களை நடத்தியுள்ளமை தெரியவந்துள்ளது. கைதுசெய்யப்பட்டவர் மாவனல்ல ஹெம்மாதகம பகுதியை சேர்ந்த 29 வயதான மொஹமட் ஷஹீம் என அடையாளம் காணப்பட்டுள்ளார். சந்தேகநபரை தடுத்து வைத்து விசாரணை நடத்துவதற்காக நீதிமன்றில் அனுமதி கோரப்படுமென பிரதி பொலிஸ் மா அதிபர் அஜித் ரோஹண தெரிவித்தார். இதேவேளை உயிர்த்த ஞாயிறு தாக்குதல் தொடர்பில் விசாரணை நடத்தும் பயங்கரவாத விசாரணை பிரிவினர் இதுவரை அடிப்படைவாத வகுப்புக்களை நடத்திய 7 பேரை கைதுசெய்துள்ளதாக பிரதி பொலிஸ் மா அதிபர் அஜித் ரோஹண தெரிவித்தார். ", "URL": "https://www.itnnews.lk/2023/10/05/338397/", "Category": "Breaking News,தேசிய செய்திகள்", "Parent URL": null}