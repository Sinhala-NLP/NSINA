{"Source": "ITN news", "Timestamp": "මාර්තු 17, 2022 12:17", "Headline": "නැදුන්ගමුවේ රාජා රැක බලාගත් කලු මාමාට උපහාර", "News Content": "නැදුන්ගමුවේ විජයරාජා හස්තියා වසර 68 ක් ස්වශක්තියෙන්  රැකවරණය සැලසූ ආචාර්ය හර්ෂ ධර්මවිජය වෙදමහතාට සහ ළගම මිතුරෙකු මෙන් රැක බලාගත් විල්සන් කොඩිතුවක්කු හෙවත් කලු මාමාට උපහාර පුද කෙරුණා. නැදුන්ගමුවේ හස්ති රාජයා සිය මෙහෙවර ඉටුකර පසුගියදා මෙලොවින් නික්ම ගියා. ජාතික උරුමයක් වූ මෙම හස්තිරාජයා පෝෂණය කොට රැකවරණය සැළසුයේ නැදුන්ගමුවේ ආචාර්ය හර්ෂ ධර්මවිජය වෙද මහතායි. ඇතා සමගම සිටිමින් ඔහු  ගිය දුරම පයින් යමින් ආදරයෙන් රැක බලාගත්තේ කළු මාමායි. මෙම දෙදෙනාට උපහාර පිදීම සිදු කෙරුණේ අමාත්‍ය සී.බී රත්නායකගේ අතින්. විල්සන් කොඩිතුවක්කු හෙවත් කලුමාමා වෙත වනජීවී සංරක්ෂණ අරමුදලෙන් රුපියල් ලක්ෂයක මුදලක් සහ රාජ්‍ය දැව සංස්ථාව මගින් ගෘහ උපකරණ ප්‍රදානයක් සිදු කෙරුණා.         ", "URL": "https://www.itnnews.lk/2023/10/05/401745/", "Category": "දේශීය පුවත්", "Parent URL": null}