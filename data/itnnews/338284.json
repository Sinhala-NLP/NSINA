{"Source": "ITN news", "Timestamp": "මැයි 20, 2021 17:29", "Headline": "ලෝක සෞඛ්‍ය සංවිධානය අනුමත කර ඇති එන්නත් වලින් සියලු කොවිඩ් ප්‍රභේද මර්දනය කළ හැකි බව අනාවරණය වෙයි", "News Content": "එන්නත් සම්බන්ධයෙන් පැවති සැක දුරු කරමින් ලෝක සෞඛ්‍ය සංවිධානය අද නිල නිවේදනයක් නිකුත් කළා. ලෝක සෞඛ්‍ය සංවිධානය දැනට අනුමත කර ඇති එන්නත් ලබාගැනීම මගින් ඉන්දීය කොවිඩ් වයිරස් ප්‍රභේදය ඇතුළුව අනෙකුත් සියලු කොවිඩ් ප්‍රභේදයන්ගෙන් ආරක්ෂාව ලබාගැනීමට හැකිවන බව එම සංවිධානය පවසනවා. කෝවිඩ් වයිරස් ව්‍යාප්තිය ආරම්භයේ සිට ඒ සදහා ආරක්ෂාව ලබාගැනීමට ලොව රටවල් රැසක් දැඩි පරිශ්‍රමයකින් කටයුතු කළා. එහි ප්‍රතිඵලයක් ලෙස කෝවිඩ් නයින්ටීන් වයිරසයට එරෙහි එන්නත් කිහිපයක් නිපදවීමට ලොව රටවල් රැසක් සමත් වුණා. නමුත් වයිරසයේ විකෘති ප්‍රභේද වරින් වර මතුවීම හේතුවෙන් නිෂ්පාදිත එන්නත් මගින් ආරක්ෂාවක් ලබාගැනීමට හැකිවේද යන්න පිළිබද වර්තමානයේ කතාබහට ලක්වුණා. මෙම විකෘති ප්‍රභේදයන් පිළිබද නිරීක්ෂණය කිරීම සදහා ලෝක සෞඛ්‍ය සංවිධානය පර්යේෂකයින්,සෞඛ්‍ය නිලධාරීන් සහ විද්‍යාඥයින්ගෙන් සමන්විත කණ්ඩායමක් යොදවනු ලැබුවා. එම කණ්ඩායම්වල නිගමනයන් අනුව ලෝක සෞඛ්‍ය සංවිධානය දැනට අනුමත කර ඇති එන්නත් වලින් සියලු කොවිඩ් ප්‍රභේදයන් මර්දනය කළ හැකි බව අනාවරණය වී තිබෙනවා.   ", "URL": "https://www.itnnews.lk/2023/10/05/338284/", "Category": "Uncategorized @si", "Parent URL": null}