{"Source": "ITN news", "Timestamp": "நவம்பர் 27, 2021 15:32", "Headline": "நீரில் அடித்து செல்லப்பட்டு நபரொருவர் உயிரிழப்பு", "News Content": "ஹிங்குராங்கொட கெமுனுபுர பகுதியில் நபரொருவர் நீரில் அடித்து செல்லப்பட்டு உயிரிழந்தார். 38 வயதுடைய நபரொருவரே இவ்வாறு உயிரிழந்தார். காளைகளை அணைக்கட்டு ஊடாக எடுத்து செல்ல முற்பட்டபோதே இவர் இத் துரதிர்ஷ்ட சம்பவத்துக்கு முகம்கொடுத்ததாக பொலிசார் தெரிவித்தனர். விக்டோரியா, பொல்கொல்ல மற்றும் ரந்தெனிகல நீர்த்தேக்கங்களின் நீர்மட்டம் தற்போது வான்பாயும் அளவை எட்டியுள்ளதாக நீர்பாசன பொறியியலாளர்கள் தெரிவிக்கின்றனர். இந் நீர்த்தேக்கங்களின் வான்கதவுகளை திறந்துவிடவும் நடவடிக்கை எடுக்கப்படுகின்றது. இதனை அண்மித்துள்ள மக்கள் இது குறித்து விழிப்புடன் இருக்கவேண்டுமென அறிவிக்கப்பட்டுள்ளது. நேற்றிரவு பூராகவும் பெய்த அடை மழை காரணமாக சிலாபம் நகர எல்லைக்குள் பலப்பிரதேசங்கள் நீரில் மூழ்கின. மைக்குளம , மிலான்புர , அஷ்ரொப் தோட்டம் , யூனியன் பிளேஸ் போன்ற பகுதிகள் நீரில் மூழ்கியதாக அறிவிக்கப்படுகின்றது. முறையான வடிகான் தொகுதி இன்மையேள இதற்கு காரணமென தெரிவிக்கப்படுகின்றது. ", "URL": "https://www.itnnews.lk/2023/10/05/379010/", "Category": "Breaking News,தேசிய செய்திகள்", "Parent URL": null}