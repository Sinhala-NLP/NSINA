{"Source": "ITN news", "Timestamp": "සැප්තැම්බර් 10, 2022 20:49", "Headline": "අධ්‍යාපන පිපාසය සංසිදුවන තක්සලාවක්", "News Content": "අග හිඟකම් හමුවේ බොහෝ දෙමව්පියන්ට දරුවන්ගේ ආහාරපාන පමණක් නොව අධ්‍යාපනය වෙනුවෙන් ද අයෝජනය කරන මුදල් කපා හැරීමට සිදු වීම සෝචනීය තත්ත්වයක්.එය හෙට දවසේ ජාතිය අදුරුවීමට හේතුවක් විය නොහැකි බව කිසිවෙකුටත් ප්‍රකාශ කළ නොහැකියි. අගහිගකම් ඇති අයටත් ඇති අයටත් නිදහසේ කිසිදු අය කිරීමකින් තොරව අධ්‍යාපන පිපාසය සංසිදුවන තක්සලාවක් මත්තෙගොඩ ක්‍රියාත්මක වනවා. මත්තෙගොඩ කිරිගම්පමුණුව දහම්සෙවන ජාත්‍යන්තර අධ්‍යාපන ආයතනය වසර ගණනාවක සිට සාර්ථකව ක්‍රියාත්මක වනවා.  පළමු වසරේ සිට පාසල් අධ්‍යාපනය අවසන් වන තෙක්සම සෑම විෂයකටම අදාළ උපකාරක පන්ති මෙම මධ්‍යස්ථානයේ පැවැත්වෙනවා. පරිගණක අධ්‍යාපනය, රැකියා ඉලක්ක කරගනිමින් භාෂා අධ්‍යාපනය ලබාදීම පමණක් නොව සෞන්දර්ය අධ්‍යාපනය ද මෙහි ලබාදීම සිදු වනවා. සදහම් සෙවන ජාත්‍යන්තර අධ්‍යාපන ආයතනයේ තවත් විශේෂත්වයක් වන්නේ එහි අධ්‍යාපනය ලබන දරුවන්ගෙන් කිසිදු මුදලක් අය නොකිරීමයි. පළපුරුදු ගුරුවරුන්  30 දෙනෙකුගේ පමණ සේවාව මෙම ආයතනය ලබාගෙන තිබෙනවා. ජපානයේ සහයෝගය ඇතිව ක්‍රියාත්මක වන මෙම අධ්‍යාපන ආයතනයෙන් දැනටමත් දරුවන් දහස් ගණනකගේ දෙනෙත් පාදා තිබෙනවා. අද වන විටත් එහි 600 ක පමණ දරුවන් පිරිසක් අධ්‍යාපනය ලබනවා. ජපානයේ වැඩවෙසෙන ආචාර්ය පූජ්‍ය සුදුහුම්පල විමලසාර ස්වාමීන්වහන්සේගේ සංකල්පයකට අනුව දැයේ දරුවන්ට නොමිලේ අධ්‍යාපනය ලබා දෙන මෙම ආයතනයේ සේවාව තවත් පුළුල් කිරීම අපේක්ෂාවයි.දරුවන් දහස් ගණනකට එකවර අධ්‍යාපනය ලබාදීම සදහා මෙම මධ්‍යස්ථානය පුළුල් කරමින් නව ගොඩනැගිලි ඉදිකිරීමට සැළසුම් කර තිබෙනවා. ඇතැම් ගොඩනැගිලි ඉදිකිරීම සදහා මේ වන විටත් මුල්ගල් තබා තිබෙනවා.එහෙත් ඒ සදහා අවශ්‍ය කරන අමුද්‍රව්‍ය රැගෙන ඒම අභියෝගයක් වී තිබෙනවා. අධ්‍යාපන මධ්‍යස්ථානයට ඒවා රැගෙන ඒම සදහා ඉඩකඩ සළසා දෙන්නේ නම් එය දරුවන්ට කරනා මහත් පුන්‍යකර්මයක් බවයි පූජ්‍ය සුදුහුම්පල විමලසාර ස්වාමීන්වහන්සේ ප්‍රකාශ කරන්නේ.   ", "URL": "https://www.itnnews.lk/2023/10/05/434159/", "Category": "දේශීය පුවත්", "Parent URL": null}