{"Source": "ITN news", "Timestamp": "නොවැම්බර් 27, 2021 10:25", "Headline": "අප්‍රිකානු රටවල් 06ක සිට සංචාරකයින්ට ශ්‍රී ලංකාවට ඇතුළුවීම තහනම්", "News Content": "දකුණු අප්‍රිකානු කලාපීය රටවල් හයක පසුගිය දින 14 කාලය ගතකළ පුද්ගලයින්ට අද මධ්‍යම රාත්‍රියේ සිට ශ්‍රී ලංකාවට ඇතුළුවීම තාවකාලිකව තහනම් වනවා. සිවිල් ගුවන් සේවා අධිකාරියේ සභාපති උපුල් ධර්මදාස මහතා පැවසුවේ දකුණු අප්‍රිකාවෙන් මුල්වරට හදුනාගත් ඔමික්‍රොන් නමැති කොරෝනා ප්‍රබේදය නිසා මෙම තීරණය ගත් බවයි. දකුණු අප්‍රිකාව, නැමීබියාව,  සිම්බාබ්වේ,  බොට්ස්වානා,  ලෙසතෝ සහ ස්වාසිලන්තයේ සිට පැමිණෙන පුද්ගලයින්ට මේ අනුව රටට ඇතුළුවීම තාවකාලිකව තහනම් වනවා. පසුගිය දින 14 කාලය තුළදී එම රටවල සිට පැමිණි අය සිටීනම් නිරෝධායනයට යොමුවන ලෙස සිවිල් ගුවන් සේවා අධිකාරිය ඉල්ලීමක් කරනවා. සෞඛ්‍ය අධ්‍යක්ෂ ජනරාල්වරයාගේ නිර්දේශ අනුවයි මෙම තහනම ක්‍රියාත්මක වන්නේ.       ", "URL": "https://www.itnnews.lk/2023/10/05/378928/", "Category": "Breaking News,ප්‍රධාන පුවත", "Parent URL": null}