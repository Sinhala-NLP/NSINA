{"Source": "ITN news", "Timestamp": "පෙබරවාරි 4, 2023 10:20", "Headline": "කොළඹ හොරණ ප්‍රධාන මාර්ගයේ සිදුවූ අනතුරකින් පුද්ගලයෙකු ජීවිතක්ෂයට", "News Content": "කොළඹ හොරණ ප්‍රධාන මාර්ගයේ කුඹුක ප්‍රදේශයේ ඊයේ රාත්‍රියේ සිදුවූ අනතුරකින් ශ්‍රී ලංකා නැනෝ තාක්ෂණ ආයතනයේ ජ්‍යෙෂ්ඨ පර්යේෂණ විද්‍යාඥයෙකු ජීවිතක්ෂයට පත්වුණා. කොළඹ දෙස සිට හොරණ දෙසට ධාවනය කරමින් තිබූ ඔහුගේ මෝටර් රථය දුරකතන උප සමාගමක් මාර්ගය මැද අලුත්වැඩියාවක් සිදු කිරීමෙන් පසු යොදා තිබූ පස් කණ්ඩියක හා ආරක්ෂක පුවරුවක ගැටීමෙන් මෙම අනතුර සිදුව තිබෙනවා. මෙලෙස මියගොස් ඇත්තේ වයස අවුරුදු 37ක් වන එක්දරු පියෙක්. මාර්ගයේ අදාළ ඉදිකිරීම් සිදුකළ ආයතනයේ නොසැලකිල්ල අනතුරට හේතුව බවයි ප්‍රදේශවාසීන් පවසන්නේ. පසුව ප්‍රදේශවාසීන් එක්ව ඊයේ රාත්‍රි යේම අදාළ පස් එම ස්ථානයෙන් ඉවත් කර රථ වාහන ගමනාගමනයට පහසුකම් සලසා තිබෙනවා. මෝටර් රථය ධාවනය කළ පුද්ගලයාද තුවාල ලබා හොරණ මූලික රෝහලට ඇතුළත් කෙරුණා.       ", "URL": "https://www.itnnews.lk/2023/10/05/459147/", "Category": "දේශීය පුවත්", "Parent URL": null}