{"Source": "ITN news", "Timestamp": "මැයි 24, 2022 09:05", "Headline": "ඉන්ධන මිල යළි ඉහළට", "News Content": "සිපෙට්කෝ සහ අයිඕසී ඉන්ධන මිල ගණන් යළි ඉහළ නංවා තිබෙනවා. අද අලුයම තුනේ සිට ක්‍රියාත්මක වන පරිදී ඉන්ධන මිල ඉහළ දැමීමට කැබිනට් අනුමැතිය හිමි වූ බවයි රජයේ ප්‍රවෘත්ති දෙපාර්තමේන්තුව නිවේදනය කරන්නේ. ඒ අනුව ඔක්ටේන් 92 වර්ගයේ පෙට්‍රල් ලීටරයක් රුපියල් 82 කින් ඉහළ නංවා ඇති අතර එහි නව මිල 420 ක් වනවා. ඔක්ටේන් 95 වර්ගයේ පෙට්‍රල් ලීටරයක නව මිල රුපියල් 450 ක් වන අතර එය ඉහළ නංවා ඇත්තේ රුපියල් 77කින්. ඔටෝ ඩීසල් ලීටරයක් 111ක් ඉහළ නංවා ඇති අතර එහි නව මිල රුපියල් 400 ක් වනවා. සුපර් ඩීසල් ලීටරයක් ඉහළ නංවා ඇත්තේ රුපියල් 116කින්. ඒ අනුව සුපර් ඩීසල් ලීටරයක නව මිල 445ක්.       ", "URL": "https://www.itnnews.lk/2023/10/05/412851/", "Category": "දේශීය පුවත්", "Parent URL": null}