{"Source": "ITN news", "Timestamp": "ජූලි 14, 2021 09:00", "Headline": "ආර්ථික ප්‍රතිපත්ති හා සැලසුම් ක්‍රියාත්මක කිරීමේ අමාත්‍යාංශයේ ලේකම්වරයා ලෙස අනූෂ පැල්පිට පත් කරයි", "News Content": "ආර්ථික ප්‍රතිපත්ති හා සැලසුම් ක්‍රියාත්මක කිරීමේ අමාත්‍යාංශයේ ලේකම්වරයා ලෙස ජ්‍යෙෂ්ඨ පරිපාලන නිලධාරියෙකු වන අනූෂ පැල්පිට මහතා පත් කර තිබෙනවා. ජනාධිපති ලේකම් පී.බී. ජයසුන්දර මහතා විසින් මෙම පත් කිරීම සිදු කරඇත. අත්දැකීම් බහුල කාර්යක්ෂම රාජ්‍ය නිලධාරියෙකු ලෙස කාගෙත් පැසසුමට ලක්ව තිබෙන අනූෂ පැල්පිට මහතා,රාජ්‍ය ආයතන ගණනාවක මෙන්ම රජයේ ප්‍රවෘත්ති අධ්‍යක්ෂ ජනරාල් ධුරයේ ද කටයුතු කර තිබේ. මීට පෙර විදුලි සංදේශ නියාමන කොමිෂන් සභාවේ ද අධ්‍යක්ෂ ජනරාල්වරයා ලෙස ද කටයුතු කළ අනූෂ පැල්පිට මහතා, වත්මන් රජය යටතේ කර්මාන්ත අමාත්‍යාංශයේ ලේකම් ධුරයට පත්කෙරුණි. කර්මාන්ත අමාත්‍යාංශයෙන් පසුව ඒ මහතා, සංවර්ධන ලොතරැයි මණ්ඩලයේ සභාපතිවරයා ලෙස ද පසුගිය දා පත් විය. ", "URL": "https://www.itnnews.lk/2023/10/05/349027/", "Category": "දේශීය පුවත්", "Parent URL": null}