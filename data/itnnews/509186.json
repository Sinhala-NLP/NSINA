{"Source": "ITN news", "Timestamp": "අගෝස්තු 19, 2023 06:22", "Headline": "අද පෙරවරු 8.00 සිට ප්‍රදේශ රැසකට පැය 18ක් ජල සැපයුම අත්හිටුවයි", "News Content": "අද  කොළඹ ප්‍රදේශ රැසකට පෙරවරු 8.00 සිට පැය 18ක් ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය සඳහන් කරනවා. ඒ අනුව කොළඹ, දෙහිවල – ගල්කිස්ස, කෝට්ටේ සහ කඩුවෙල යන මහ නගර සභා, මහරගම, බොරලැස්ගමුව සහ කොළොන්නාව නගර සභා, කොටිකාවත්ත – මුල්ලේරියාව ප්‍රාදේශීය සභා බල ප්‍රදේශවලට මෙන්ම රත්මලාන සහ කටුබැද්ද බල ප්‍රදේශවලටයි එලෙස ජල සැපයුම අත්හිටුවනු ලබන්නේ. එමෙන්ම එය අද පෙරවරු 8.00 සිට හෙට (20) අලුයම 2.00 දක්වා එම ප්‍රදේශවල ජල සැපයුම අත්හිටුවනු ඇති. විදුලිබල මණ්ඩලයේ අධි බලැති විදුලි රැහැන් පද්ධතියේ නඩත්තු කටයුත්තක් හේතුවෙනුයි  මෙලෙස ජල සැපයුම අත්හිටුවන්නේ. ", "URL": "https://www.itnnews.lk/2023/10/05/509186/", "Category": "දේශීය පුවත්", "Parent URL": null}