{"Source": "ITN news", "Timestamp": "ஜூலை 5, 2022 12:32", "Headline": "எரிபொருள் விநியோகத்தின் போது ஒரு சில இடங்களில் அமைதியின்மை.", "News Content": "இலங்கை தனியார் கனியவள பௌசர் உரிமையாளர்கள் சங்கம் ஐஓசி நிறுவனத்தின் எரிபொருள் நிரப்பு நிலையங்களுக்கு எரிபொருள் விநியோக நடவடிக்கைகளை முன்னெடுத்துள்ளதாக அறிவித்துள்ளது. அதன் காரணமாக ஐஓசி எரிபொருள் நிரப்பு நிலையங்களுக்கு எரிபொருள் விநியோகிக்கப்பட்டு வருகிறது. எரிபொருள் விநியோகிக்கப்படும் நிலையிலும் மக்கள் நீண்ட வரிசைகளில் எரிபொருளை பெற்றுக்கொள்வதற்கான காத்;திருப்பதை அவதானிக்க முடிந்துள்ளது. ஒருசில பகுதிகளில் மக்கள் தமக்கு எரிபொருள் கிடைக்கவில்லையென தெரிவித்து ஆர்ப்பாட்டங்களிலும் ஈடுபட்டுள்ளனர். அத்தோடு எரிபொருள் விநியோகத்தின் போது ஒரு சில இடங்களில் அமைதியின்மை ஏற்பட்டுள்ள சந்தர்ப்பங்களும் பதிவாகியுள்ளன. ", "URL": "https://www.itnnews.lk/2023/10/05/421386/", "Category": "Breaking News,அண்மைய செய்திகள்,தேசிய செய்திகள்", "Parent URL": null}