{"Source": "ITN news", "Timestamp": "செப்டம்பர் 16, 2021 12:39", "Headline": "கொழும்பு நகருக்கு உட்பட்ட பகுதியில் இலவச என்டிஜன் பரிசோதனை", "News Content": "கொழும்பு நகருக்கு உட்பட்ட பகுதியில் இலவச என்டிஜன் பரிசோதனையை மேற்கொள்ளும் பணிகள் முன்னெடுக்கப்பட்டுள்ளன. பொரளை கெம்பல்பார்க் மைதானத்தில் ரெபீட் என்டிஜன் பரிசோதனை நிலையம் ஆரம்பிக்கப்பட்டுள்ளது. கொழும்பு மாநகர சபை சுகாதார அமைச்சுடன் இணைந்து நடமாடும் என்டிஜன் பரிசோதனை திட்டத்தை ஆரம்பித்துள்ளது. ஞாயிற்றுக்கிழமை தவிர்ந்த ஏனைய நாட்களில் முற்பகல் 9.30 மணி முதல் நண்பகல் 12.30 மணி வரை இலவசமாக என்டிஜன் பரிசோதனை மேற்கொள்ளப்படும். மேல் மாகாணத்திற்கு தொழிலுக்கென வருகை தருவோர் மற்றும் தற்காலிகமாக தங்கியிருப்போர் சேவைகளை பெற்றுக்கொள்ள முடியுமென கொழும்பு மாநகர சபையின் பிரதான சுகாதார வைத்திய அதிகாரி ருவன் விஜயமுனி தெரிவித்துள்ளார். ", "URL": "https://www.itnnews.lk/2023/10/05/362859/", "Category": "Breaking News,தேசிய செய்திகள்", "Parent URL": null}