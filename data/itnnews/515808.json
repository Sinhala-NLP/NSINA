{"Source": "ITN news", "Timestamp": "සැප්තැම්බර් 14, 2023 10:23", "Headline": "ලිබියාවේ රෝහල් මළ සිරුරුවලින් පිරෙයි", "News Content": "ලිබියාවේ ඩර්නා නගරයේ ගංවතුරෙන් 5300 කට වැඩි පිරිසක් මියගොස් ඇති බව විදෙස් මාධ්‍ය වාර්තා කරනවා. මියගිය බොහෝ දෙනෙකුගේ සිරුරු මුහුදට ගසාගෙන ගොස් ඇති බවයි වාර්තා වන්නේ. ගංවතුරෙන් දිවි ගලවාගත් අය ද අතුරුදන් වූවන් සෙවීමේ මෙහෙයුම්වලට එක්ව සිටිනවා. අවම වශයෙන් පුද්ගලයින් දස දහසක්වත් අතුරුදන් වී ඇති බවයි එරට බලධාරීන් පවසන්නේ. මෙම ගංවතුරෙන් 30,000 ක් අවතැන්ව සිටිනවා. රෝහල් සහ මෘත ශරීරාගාර මළ සිරුරුවලින් පිරී ඇති ආකාරයයි දැකගත හැකි වන්නේ. රතු අඩ සඳ සංවිධානය මානුෂීය මෙහෙයුම් අරඹා ඇති අතර ලිබියාව විදෙස් රටවලින් සහාය ඉල්ලා තිබෙනවා.               ", "URL": "https://www.itnnews.lk/2023/10/05/515808/", "Category": "Breaking News,ජාත්‍යන්තර පුවත්", "Parent URL": null}