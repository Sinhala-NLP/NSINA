{"Source": "ITN news", "Timestamp": "ජනවාරි 1, 2023 15:04", "Headline": "දක්ෂිණ අධිවේගී මාර්ගයේ බස් රථයක් අනතුරට ලක්වීමෙන් 16 දෙනෙකුට තුවාල", "News Content": "දක්ෂිණ අධිවේගී මාර්ගයේ බද්දේගම පින්නදූව අතර කිලෝමීටර් 88 කණුව අසලදී බස් රථයක් මාර්ගයෙන් ඉවතට පෙරළීමෙන් පුද්ගලයින් 16 දෙනෙකු තුවාල ලබා තිබෙනවා. කතරගම සිට කොළඹ බලා ධාවනය වෙමින් තිබූ බස් රථයකුයි අනතුරට ලක්ව තිබෙන්නේ. වන්දනාකරුවන් රැගත් මෙම බස් රථයේ රියදුරුට නින්දයාම හේතුවෙන් මීටර් සීයක් පමණ මාර්ගයෙන් ඉවතට ඇදීයාමෙන් අනතුරුවයි බස් රථය පෙරළී තිබෙන්නේ. තුවාල ලැබූවන් කරාපිටිය රෝහලට ඇතුළත් කෙරුණා. පින්නදූව අධිවේගී මාර්ග පොලිස් මුරපොල අනතුර සම්බන්ධයෙන් වැඩිදුර පරීක්ෂණ සිදුකරනවා.         ", "URL": "https://www.itnnews.lk/2023/10/05/453109/", "Category": "දේශීය පුවත්", "Parent URL": null}