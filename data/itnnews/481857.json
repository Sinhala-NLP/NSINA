{"Source": "ITN news", "Timestamp": "මැයි 10, 2023 09:43", "Headline": "දුම්රිය ස්ථානාධිපතිවරු වර්ජනයක", "News Content": "දූෂිත නිලධාරියෙකු දුම්රිය වානිජ අධිකාරි තනතුරට පත් කර ඇති බව සඳහන් කරමින් දුම්රිය ස්ථානාධිපතිවරුන් ඊයේ ආරම්භ කළ සංකේත වැඩවර්ජනය අද මධ්‍යම රාත්‍රිය දක්වා ක්‍රියාත්මක වනවා. වර්ජනයේ නිරත දුම්රිය ස්ථානාධිපතිවරුන්ගේ ඉල්ලීම් සඳහා සාධාරණ කාලයක් ලබාදී තිබියදී මෙසේ වෘත්තීය ක්‍රියාමාර්ගයකට එළඹ සිටින බවයි දුම්රිය දෙපාර්තමේන්තුව සඳහන් කරන්නේ. ඊයේ මධ්‍යම රාත්‍රියේ සිට අද මධ්‍යම රාත්‍රිය දක්වා මෙම වර්ජනය ක්‍රියාත්මකයි. මේ අනුව ඇතැම් දුම්රිය ස්ථානවල ටිකට්පත් නිකුත් නොකිරීම හේතුවෙන් මගීන් ටිකට්පත් නොමැතිව දුම්රියේ ගමන් කරන ආකාරයද දැකගත හැකිවූ බවයි අප වාර්තාකරුවන් පැවසුවේ. කෙසේ වුවද අද දිනයේ ධාවනය කිරීමට තිබූ කාර්යාල දුම්රිය ගමන් වාර පහක් අවලංගු කර තිබෙනවා. මේ හේතුවෙන් දුම්රිය මගීන් දැඩි දුෂ්කරතාවට ලක් වුණා.   ", "URL": "https://www.itnnews.lk/2023/10/05/481857/", "Category": "Breaking News,දේශීය පුවත්", "Parent URL": null}