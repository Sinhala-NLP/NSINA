{"Source": "ITN news", "Timestamp": "ජනවාරි 5, 2023 18:15", "Headline": "වරායෙන් නිදහස් කර නොගත් දොඩම් බහාලුම් 3ක් රෝහල්වලට", "News Content": "වරායෙන් නිදහස් කර නොගත් දොඩම් බහාලුම් තුනක් රෝහල්වලට මුදා හැරුණා. ආනයනය කර එහෙත් වරායෙන් නිදහස් නොකරගත් කහ පැහැති දොඩම් බහාලුම් තුනක් රෝහල්වලට බෙදා දීමට අමාත්‍ය නිමල් සිරිපාල ද  සිල්වා මහතා තීරණය කළා. ඒ අනුවයි මෙම දොඩම් නිකුත් කිරීම  සිදු වුණේ. කොළඹ ජාතික රෝහල රිජ්වේ ආර්යා ලමා රෝහල මහරගම අපේක්ෂා රෝහල මෙන්ම පළාත් බද රෝහල් 60 කට පමණ මෙම දොඩම් බෙදා හැරීම සිදු වනවා. එක් දොඩම් බහාලුමක දොඩම් කිලෝග්‍රෑම් 24,000කට අධික ප්‍රමාණයක් පවතිනවා. වරාය අධිකාරියට අයත් ජයබහාලූම පර්යන්තයේ ගොඩබා ඇති මෙවැනි බහාලු දෙකක් සෞඛ්‍ය අමාත්‍යාංශය වෙත භාර දුන්නා. එමෙන්ම කොළඹ ජාත්‍යන්තර පර්යන්ත සමාගමේ අංගනයේ ගොඩබෑ මෙවැනි තවත් බහාලුමක් අමාත්‍ය නිමල් සිරිපාල ද සිල්වා මහතා වෙත භාර දුන්නා.         ", "URL": "https://www.itnnews.lk/2023/10/05/453929/", "Category": "දේශීය පුවත්", "Parent URL": null}