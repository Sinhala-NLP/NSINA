{"Source": "ITN news", "Timestamp": "දෙසැම්බර් 17, 2021 11:50", "Headline": "මෙරට බූස්ටර් එන්නත ලබාගත් පිරිස මිලියන 02 ඉක්මවයි", "News Content": "මෙරටින් හමුවුණ ඔමික්‍රෝන් කොරෝනා වයිරස ආසාදිතයින් සංඛ්‍යාව 4 ක් දක්වා ඉහළ ගොස් තිබෙනවා. ඔමික්‍රෝන් වයිරස් ප්‍රභේදය හමුවන රෝගීන් ඉහළ යාහැකි බැවින් බූස්ටර් එන්නත් මාත්‍රාව අනිවාර්යයෙන් ලබාගන්නා ලෙසයි සෞඛ්‍ය අංශ ජනතාවගෙන් ඉල්ලා සිටින්නේ. මේ අතර මෙරට බූස්ටර් එන්නත ලබාගත් පිරිස මේ වන විට මිලියන දෙකේ සීමාව ඉක්මවා ගොස්  තිබෙනවා. කොරෝනා මර්දන පළමු එන්නත් මාත්‍රාව 1479631 දෙනෙකු ලබාගෙන තිබෙනවා. එහි දෙවන මාත්‍රාව ලබාගත් පිරිස 1418593ක් වනවා.  ඊයේ දිනයේ දී කොරෝනා ආසාදිතයින් 758 දෙනෙකු හඳුනාගැනීමත් සමඟග මෙරට සමස්ත කොරෝනා ආසාදිතයින් සංඛ්‍යාව 577,724 ක් දක්වා ඉහළ ගියා. මේ අතුරින් 16,528 දෙනෙකු තවදුරටත් ප්‍රතිකාර ලබනවා. ඊයේ දිනයේ දී සුවය ලැබූ 395 දෙනාද සමඟින් සුවය ලැබූ සමස්ත කොරෝනා ආසාදිතයින් සංඛ්‍යාව 546,498 ක් වනවා. ඊයේ දිනයේ වාර්තා වූ කොරෝනා මරණ 21 ත් සමගින් මෙරට සමස්ත මරණ සංඛ්‍යාව 14,698 ක් දක්වා ඉහළ ගියා.   ", "URL": "https://www.itnnews.lk/2023/10/05/383288/", "Category": "Breaking News,ප්‍රධාන පුවත", "Parent URL": null}