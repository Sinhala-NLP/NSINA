{"Source": "ITN news", "Timestamp": "ஜூலை 10, 2023 11:33", "Headline": "மனம்பிட்டியவில் நேற்று மாலை இடம்பெற்ற பஸ் விபத்தில் உயிரிழந்தவர்களின் எண்ணிக்கை 11 ஆக அதிகரிப்பு", "News Content": "பொலன்னறுவை மனம்பிட்டியவில் நேற்று மாலை இடம்பெற்ற பஸ் விபத்தில் உயிரிழந்தவர்களின் எண்ணிக்கை 11 ஆக அதிகரித்துள்ளதாக பொலிஸார் தெரிவித்துள்ளனர். மேலும் 40 பேர் படுகாயம் அடைந்துள்ளனர், சிலரது நிலை கவலைக்கிடமாக உள்ளது. உயிரிழந்தவர்களில் ஒரு பெண்ணும் 10 ஆண்களும் அடங்குவதாக பொலிஸார் தெரிவித்துள்ளனர். நேற்று இரவு 7.30 மணியளவில் பொலன்னறுவையில் இருந்து காத்தான்குடி நோக்கி பயணித்த பஸ் ஒன்று மனம்பிட்டிய கொட்டடி பாலத்தின் மீது மோதி ஆற்றில் மோதி விபத்துக்குள்ளானதாக பொலிஸ் ஊடகப் பிரிவு தெரிவித்துள்ளது. படுகாயமடைந்த ஒரு குழுவினர் மனம்பிட்டிய மற்றும் பொலன்னறுவை வைத்தியசாலைகளில் அனுமதிக்கப்பட்டுள்ளனர். நேரில் கண்ட சாட்சிகளின் அடிப்படையில், விபத்து நடந்தபோது பேருந்தில் சுமார் 67 பேர் பயணம் செய்து இருக்கலாம் என பொலிஸார் நம்புகின்றனர். பேருந்தின் சாரதி கைது செய்யப்பட்டுள்ளதுடன், மனம்பிட்டிய பொலிஸார் மேலதிக விசாரணைகளை மேற்கொண்டு வருகின்றனர். ", "URL": "https://www.itnnews.lk/2023/10/05/498674/", "Category": "Breaking News,முதன்மை செய்தி", "Parent URL": null}