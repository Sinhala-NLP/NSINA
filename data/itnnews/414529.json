{"Source": "ITN news", "Timestamp": "ජූනි 1, 2022 14:09", "Headline": "ලෝකයේ විශාලතම ශාකය ඕස්ට්‍රේලියා මුහුදු තීරයෙන් සොයා ගැනේ", "News Content": "ලෝකයේ විශාලතම ශාකය ඕස්ට්‍රේලියා මුහුදු තීරයෙන් සොයාගෙන තිබෙනවා. එය මැන්හැටන් ප්‍රදේශය මෙන් තුන්ගුණයක් විශාල බවයි වාර්තා වන්නේ. බටහිර ඕස්ට්‍රේලියාවේ මුහුද යට තෘණ බිම් විශේෂයක් ලෙස වර්ධනය වී ඇති මෙම ශාඛයේ ජාන පරීක්ෂාව මගින් එය තනි ශාකයක් බවට තහවුරු කරගත් බවයි විද්‍යාඥයින් පෙන්වා දෙන්නේ. තනි බීජයකින් හටගත් තෘණ කලාපය වසර 4,500 ක කාලයක් පුරා පැතිරීමෙන් මෙලෙස විශාල වන්නට ඇතැයි විශ්වාස කෙරෙනවා. එය වර්ග කිලෝමීටර් 200 ක භූමි ප්‍ර දේශයක් පුරා පැතිර පවතිනවා. පර්ත් නගරයට කිලෝමීටර් 800 ක් උතුරින් පිහිටි ෂාක් බොක්කේ දී අහම්බෙන් මෙය සොයාගත් බවයි පර්යේෂණ සිදුකරන කණ්ඩායම පවසන්නේ. රිබන් වල් පැලෑටි ලෙස හදුන්වන මෙම විශේෂයේ ජාන විවිධත්වය අධ්‍යයනය කිරීම සදහායි ඔවුන් එම ප්‍ර දේශයට පිටත්ව ගොස් සිටියේ.           ", "URL": "https://www.itnnews.lk/2023/10/05/414529/", "Category": "ජාත්‍යන්තර පුවත්", "Parent URL": null}