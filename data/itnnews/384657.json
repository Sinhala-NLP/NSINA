{"Source": "ITN news", "Timestamp": "දෙසැම්බර් 24, 2021 10:49", "Headline": "ව්‍යාජ PCR වාර්තා සකස් කර මුදලට අලෙවිකළ තුන්දෙනෙකු අත්අඩංගුවට", "News Content": "ව්‍යාජ ලෙස පීසීආර් වාර්තා සකස් කර මුදලට අලෙවිකළ පුද්ගලයින් තුන්දෙනෙකු අත්අඩංගුවට ගැනීමට විශේෂ කාර්ය බලකායේ නිලධාරීන් සමත් වුණා. ගුවන් හමුදා බුද්ධි ඒකකයට ලැබුණු තොරතුරකට අනුවයි විශේෂ කාර්ය බලකායේ ගෝනහේන කදවුරේ නිලධාරීන් කණ්ඩායමක් මෙම වැටලීම සිදුකළේ. කොච්චිකඩේ පෝරතොට ප්‍රදේශයේ මෙම ජාවාරම සිදුකරගෙන ගොස් තිබෙනවා. කොච්චිකඩේ සහ රත්දොළුගම ප්‍රදේශවල පදිංචි වයස අවුරුදු 21 ත් 37 අතර පුද්ගලයින් තුන්දෙනෙකුයි මෙලෙස අත්අඩංගුවට ගෙන ඇත්තේ. සැකකරුවන් සතුව තිබී පරිගණක යන්ත්‍රයක්,  ජංගම දුරකතන 5 ක් ව්‍යාජ පීසීආර් වාර්තා 17 ක් ඇතුළු භාණ්ඩ කීපයක් පොලිස් භාරයට ගෙන තිබෙනවා.           ", "URL": "https://www.itnnews.lk/2023/10/05/384657/", "Category": "දේශීය පුවත්", "Parent URL": null}