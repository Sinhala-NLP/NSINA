{"Source": "ITN news", "Timestamp": "අගෝස්තු 19, 2021 10:01", "Headline": "ගෝලීය කොරෝනා ආසාදිතයින් සංඛ්‍යාව කෝටි 21 ඉක්මවයි", "News Content": "ගෝලීය කොරෝනා ආසාදිත සංඛ්‍යාව අද දිනයේදී කෝටි 21 ඉක්මවා ගියා. ඒ අනුව මේ වන විට වාර්තා වන ගෝලීය කොරෝනා ආසාදිත සංඛ්‍යාව දැක්වෙන්නේ 210,108,057ක් ලෙසින්. ගතවූ පැය 24 තුළ ඉහළම කොරෝනා ආසාදිත සංඛ්‍යාව සහ මරණ සංඛ්‍යාව ඇමෙරිකාවෙන් වාර්තා වුණා. ඊයේ දිනයේදී එරටින් හඳුනාගැණුනු නව කොරෝනා ආසාදිත සංඛ්‍යාව 158,127 ක්. ගතවූ පැය 24 තුළ එරටින් කොරෝනා මරණ 1055 ක් වාර්තා වුණා. මේ වන විට වාර්තා වන ගෝලීය කොරෝනා මරණ සංඛ්‍යාව දැක්වෙන්නේ 4,405,573ක් ලෙසින්.         ", "URL": "https://www.itnnews.lk/2023/10/05/357041/", "Category": "ජාත්‍යන්තර පුවත්", "Parent URL": null}