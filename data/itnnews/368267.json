{"Source": "ITN news", "Timestamp": "அக்டோபர் 10, 2021 13:52", "Headline": "டெங்குவை ஒழிக்க ட்ரோன் விண்ணில் ஏற்றப்பட்டது..", "News Content": "கொழும்பு மாவட்டத்தில் மீண்டும் ஒருமுறை டெங்கு நோய் தலைதூக்குவதால் நுளம்புகள் அதிகளவில் பெருகக்கூடிய வகையிலுள்ள பகுதிகளை ட்ரோன் தொழில்நுட்பத்தை பயன்படுத்தி கண்டறியும் நடவடிக்கை இன்று ஆரம்பமானது. கொரோனா தொற்று பரவலையடுத்து டெங்கு நோய் தொடர்பிலான கவனம் குறைவடைந்தது. இந்நிலையில் கடந்த காலங்களில் அதிகளவில் மழை வீழ்ச்சி பதிவானதையடுத்து டெங்கு பரவும் அபாயம் உயர்வடைந்துள்ளதாக சுகாதார பிரிவு சுட்டிக்காட்டுகின்றது. இது தொடர்பில் மேற்கொள்ளப்பட்ட ஆய்வில் பிலியந்தலை வேவல பகுதியில் அதிகளவான டெங்கு நோயாளர்கள் அடையாளம் காணப்பட்டுள்ளனர். இதனால் கொழும்பு சுற்றாடல் பொலிஸ் பிரிவு பிலியந்தலை பொலிசார் மற்றும் பிலியந்தலை சுகாதார வைத்திய அதிகாரி காரியாலயம் இணைந்து இன்று விசேட நடவடிக்கையை முன்னெடுத்தனர்ஃ ட்ரோன் தொழில்நுட்பத்தை பயன்படுத்தி டெங்கு நோய் பரவ ஏதுவாக இருந்த பகுதிகள் அடையாளம் காணப்பட்டன. ", "URL": "https://www.itnnews.lk/2023/10/05/368267/", "Category": "Breaking News,தேசிய செய்திகள்", "Parent URL": null}