{"Source": "ITN news", "Timestamp": "ජූනි 9, 2022 14:08", "Headline": "ඇන්ටාක්ටික් මහද්වීපයේ හිම මත ක්ෂුද්‍ර ප්ලාස්ටික් ප්‍රථම වරට හමු වෙයි", "News Content": "ඇන්ටාක්ටික් මහද්වීපයේ හිම මත ක්ෂුද්‍ර ප්ලාස්ටික් ප්‍රථම වරට හමු වූ බව විද්‍යාඥයින් පවසනවා. නවසීලන්තයේ කැන්ටබරි විශ්ව විද්‍යාලයේ පර්යේෂකයන් විසින් ඇන්ටාක්ටිකාවේ ස්ථාන 19කින් සාම්පල එකතු කර ඇති අතර ඒ සෑම එකකම කුඩා ප්ලාස්ටික් කොටස් හමු වී තිබෙනවා.  ඔවුන් විවිධ ප්ලාස්ටික් වර්ග 13 ක් හඳුනාගෙන ඇති අතර වඩාත් සුලභ වන්නේ පොලිඑතිලීන් ටෙරෙෆ්තලේට් නමැති ප්ලාස්ටික් වර්ගය බව විද්‍යාඥයන් සදහන් කළා. පසුගිය වසරේ ප්‍රකාශයට පත් කරන ලද ප්‍රධාන අධ්‍යයනයකින් කියැවුණේ ක්ෂුද්‍ර ප්ලාස්ටික් ලොව පුරා ව්‍යාප්ත වෙමින් පවතින බවයි. බොහෝ විට දූවිලි, සුළඟ සහ සාගර ධාරා මගින් මෙම ප්ලාස්ටික් සංසරණය සිදු වනවා. 2020 දී පර්යේෂකයන් එවරස්ට් කඳු මුදුන අසල ද ක්ෂුද්ර ප්ලාස්ටික් සොයා ගෙන තිබුණා.       ", "URL": "https://www.itnnews.lk/2023/10/05/416107/", "Category": "ජාත්‍යන්තර පුවත්", "Parent URL": null}