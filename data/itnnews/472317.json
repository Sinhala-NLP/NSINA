{"Source": "ITN news", "Timestamp": "අප්‍රේල් 1, 2023 15:49", "Headline": "ශුද්ධෝත්තම ෆ්‍රැන්සිස් පාප් වහන්සේ රෝහලෙන් පිටව යයි", "News Content": "රෝගී තත්ත්වයක් හේතුවෙන් රෝහල්ගත කෙරුණු ශුද්ධෝත්තම පාප් වහන්සේ සම්පුර්ණ සුවයට පත්ව රෝහලෙන් පිටව ගොස් තිබෙනවා. ස්වසන පද්ධතියේ ඇතිවූ ආසාදනයක් හේතුවෙන් දින 3කට පෙර ෆ්‍රැන්සිස් පාප්වහනසේ රෝමයේ පිහිටි රෝහලකට ඇතුළත් කරනු ලැබුවා. අසූහය හැවිරිදි ශුද්ධෝත්තම පාප් වහන්සේ හුස්ම ගැනිමේ අපහසුවකින් පෙළුණු නිසා රෝහල්ගත කළ බවයි වතිකානය ප්‍රකාශ කළේ. කෙසේ වෙතත් අද දිනයේදී උන්වහන්සේ සම්පූර්ණ සුවය ලබා තිබූ අතර තමන් රෝහල්ගතව සිටි ජෙමේලි රෝහලේ ළදරුවෙකු භෞතීෂ්ම කිරිමේ කටයුත්තකට ද දායක වුණා. රෝහලෙන් පිටව යන අවස්ථාවේදී මාධ්‍ය හමුවේ පාප් වහන්සේ ප්‍රකාශ කර සිටියේ තමන් කිසිලෙසකත් බියට පත් නොවූ බවත් තවමත් තමන් ජීවත් වන බවයි.         ", "URL": "https://www.itnnews.lk/2023/10/05/472317/", "Category": "Breaking News,ජාත්‍යන්තර පුවත්", "Parent URL": null}