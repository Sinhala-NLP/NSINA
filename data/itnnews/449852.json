{"Source": "ITN news", "Timestamp": "දෙසැම්බර් 12, 2022 11:26", "Headline": "දෙමළ සන්ධාන නායකයින්ට කුණු තක්කාලි ප්‍රහාරයක්", "News Content": "දෙමළ ජාතික සන්ධානයට වව්නියාව ජනතාවගේ විරෝධය එල්ලවුණා. එහි නායකයින්ගේ ඡායාරූපවලට නරක්වූ තක්කාලිවලින් ප්‍රහාර එල්ලකරමින් ජනතාව මෙම විරෝධය දැක්වුවා. අතුරුදන්වූවන්ගේ ඥාතීන් වව්නියාවේ පවත්වාගෙන යන සත්‍යග්‍රහයට දින 1120ක් සපිරීම නිමිත්තෙන් විරෝධතාවක් සංවිධාන කර තිබුණා. දෙමළ දේශපාලන පක්ෂ නායකයින් හා සෙසු සාමාජිකයින් ජනාධිපතිවරයා මෙන්ම ජාත්‍යන්තරය හමුවේ උතුරු නැගෙනහිර යුද්ධයෙන් අතුරුදන් වූවන් වෙනුවෙන් කිසිදු මැදිහත්වීමක් සිදු නොකරන බවයි විරෝධතාවට එක්වූවන් කියා සිටියේ. දෙමළ මන්ත්‍රිවරුන් ජනතාව රැවටීම පමණක් සිදුකරන බවද අතුරුදන් වූවන්ගේ ඥාතීන් ඔවුන්ගේ ඡායාරූපවලට නරක්වූ තක්කාලිවලින් පහරදෙමින් තවදුරටත් සදහන් කළා.         ", "URL": "https://www.itnnews.lk/2023/10/05/449852/", "Category": "Breaking News,දේශීය පුවත්", "Parent URL": null}