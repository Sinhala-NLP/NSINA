{"Source": "ITN news", "Timestamp": "අගෝස්තු 26, 2022 16:57", "Headline": "න්‍යෂ්ටික අවි රැගෙන යාමට හැකි වන පරිදි බෙලරුස් යුද ගුවන් යානා නැවත සකස් කෙරේ", "News Content": "න්‍යෂ්ටික අවි රැගෙන යාමට හැකි වන පරිදි බෙලරුස් රාජ්‍යයට අයත් එස්.යූ 24 යුද ගුවන් යානා නැවත සකස් කළ බව එරට ජනාධිපති ඇලෙක්සැන්ඩර් ලුකෂෙන්කෝ පවසනවා. රුසියාව සමග සහයෝගීතාවෙන් යුතුව මෙම වැඩපිළිවෙල ක්‍රියාත්මක කරන බවයි ලුකෂෙන්කෝ සදහන් කළේ. බෙලරුස් රාජ්‍යයට න්‍යෂ්ටික අවි නොමැති අතර රුසියා න්‍යෂ්ටික අවි සදහා තම සම්පත් ලබාදීමට එරට එකග වී තිබෙනවා. මේ වන විට රුසියා හමුදා කණ්ඩායම් බෙලරුස් රාජ්‍යයේ සිට ක්‍රියාත්මක වෙමින් සිටින අතර පසුගිය කාලය තුළදී යුද අභ්‍යාස කිහිපයක ද නිරත වුණා.       ", "URL": "https://www.itnnews.lk/2023/10/05/431255/", "Category": "ජාත්‍යන්තර පුවත්", "Parent URL": null}