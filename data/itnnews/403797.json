{"Source": "ITN news", "Timestamp": "මාර්තු 24, 2022 20:39", "Headline": "ගෑස් හිඟය නිම වෙන ලකුණු – දිනකට සිලින්ඩර් 120000ක් වෙළඳපොලට", "News Content": "පවතින ගෑස් හිගයට විසදුමක් ලෙස දෛනිකව ගෑස් සිලින්ඩර් එක්ලක්ෂ විසි දහසක් වෙළදපොලට නිකුත් කිරීමට කටයුතු කළ බව ලිට්‍රෝ ගෑස් සමාගම දැනුම් දෙනවා. ප්‍රමාණවත් ගෑස් සංචිත මේ වන විට පවතින බැවින් දින කිහිපයකින් ගෑස් හිගය සම්පූර්ණයෙන්ම අවසන් වන බවයි ලිට්‍රෝ සමාගම පවසන්නේ. ලාෆ් ගෑස් ද මේ වන විට වෙළදපොලට නිකුත් කෙරෙමින් පවතිනවා. එසේම දෛනිකව ගෑස් සිලින්ඩර් එක්ලක්ෂ විසිදහසක් වෙළෙදපොළට නිකුත් කරන බවයි එම සමාගම පෙන්වා දී ඇත්තේ. බස්නාහිර පළාතේ මෙන්ම ගාල්ල, මාතර සහ කුරුණෑගල යන දිස්ත්‍රික්වල දැනට ගෑස් ලබා ගැනීම සදහා පවතින පෝලිම් ඉදිරි දින දෙක තුනේදී අවසන් වන බවද එම සමාගමේ ජ්‍යෙෂ්ඨ ප්‍රකාශකයෙකු මාධ්‍ය වෙත දැනුම් දී තිබුනා. මේ වනවිට රෝහල්, ධීවර කටයුතු සහ හෝටල් සදහා ගෑස් ලබා දීමේදී ප්‍රමුඛත්වයක් ලබා දෙන බවයි වාර්තා වන්නේ.     ", "URL": "https://www.itnnews.lk/2023/10/05/403797/", "Category": "දේශීය පුවත්", "Parent URL": null}