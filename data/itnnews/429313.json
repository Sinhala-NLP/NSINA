{"Source": "ITN news", "Timestamp": "අගෝස්තු 16, 2022 15:11", "Headline": "බ්‍රිතාන්‍ය ජාතික කාන්තාවගේ පෙත්සම අභියාචනාධිකරනය ප්‍රතික්ෂේප කරයි", "News Content": "බ්‍රිතාන්‍ය ජාතික කාන්තාවක වන කෙලිග් ෆ්‍රේසර් නමැත්තිය ඉදිරිපත් කළ රීට් පෙත්සම විභාගයට නොගෙන ප්‍රතික්ෂේප කිරීමට අභියාචනාධිකරනය නියම කළා. ආගමන විගමන දෙපාර්තමේන්තුව තමන් ශ්‍රී ලංකාවෙන් පිටුවහල් කිරීමට ගෙන ඇති තීරණය බල රහිත කරන ලෙස ඉල්ලමිනුයි මෙම පෙත්සම ගොනුකර තිබුණේ. පෙත්සම සලකා බැලූ අවස්ථාවේ පෙත්සම්කාරිය වෙනුවෙන් පෙනී සිටි නීතිඥ නාගනන්ද කොඩිතුවක්කු මහතා අධිකරණය හමුවේ කියාසිටියේ ආගමන විෂයභාර අමාත්‍යවරයාට මෙරට රැදී සිටින විදේශිකයින් පිටුවහල් කිරීමට බලය තිබුණ ද මෙම තැනැත්තිය සම්බන්ධයෙන් ගනු ලැබූ ක්‍රියාමාර්ගය නීතියට පටහරනි බවයි. මෙම වීසා අවලංගු කිරීමට පෙර ආගමන විගමන පාලකයා සාධාරණ පරීක්ෂණයක් නොපැවැත්වූ බවද ඔහු පෙන්වා දුන්නා. රජයේ නීතිඥවරිය අධිකරණය හමුවේ කරුණු දක්වමින් අවධාරණය කළේ මෙවැනි වීසා අවලංගු කිරීමේ නියෝගයක් නිකුත් කිරීමේ බලය ආගමන හා විගමන පාලකයා සතු බවයි.               ", "URL": "https://www.itnnews.lk/2023/10/05/429313/", "Category": "දේශීය පුවත්", "Parent URL": null}