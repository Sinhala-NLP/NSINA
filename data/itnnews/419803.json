{"Source": "ITN news", "Timestamp": "ජූනි 28, 2022 13:29", "Headline": "අද දුම්රිය ධාවනය සාමාන්‍ය පරිදි – දුරගමන් සේවා පෞද්ගලික බස් රථ ධාවනය අවම මට්ටමක", "News Content": "අද දිනය තුළ සාමාන්‍ය පරිදි දුම්රිය ධාවනය සිදු වන බව දුම්රිය දෙපාර්තමේන්තුව පවසනවා. ලංකා ගමනාගමන මණ්ඩලය ද සඳහන් කළේ බස් රථ ධාවනය සාමාන්‍ය පරිදි සිදු වන බවයි. සාමාන්‍ය කාලසටහන අනුව දුම්රිය ධාවන කටයුතු සිදුවන බව දුම්රිය සාමාන්‍යාධිකාරී ධම්මික ජයසුන්දර මහතා සදහන් කළා. එම කටයතු අඛණ්ඩව පවත්වාගෙන යාමටයි දුම්රිය දෙපාර්තමේන්තුව තීරණය කර ඇත්තේ. මේ අතර ලංකා  ගමනාගමන මණ්ඩලය ද සාමාන්‍ය පරිදි බස් රථ ධාවනයට එක් කර ඇති බව එහි සභාපති කිංස්ලි රණවක මහතා සදහන් කළා. ලංකා ගමනාගමන මණ්ඩලයට අයත් ඩිපෝ හරහා ඩීසල් ලබාදීම ද අඛණ්ඩව සිදු කරන බවයි සභාපතිවරයා තවදුරටත් කියා සිටියේ. කෙසේ වුවද පෞද්ගලික බස් රථ ධාවනයට එක් කිරීම සීමා වී තිබෙන බව ලංකා පෞද්ගලික බස් රථ හිමියන්ගේ සංගමය සදහන් කළා. අද දිනයේදී දුරගමන් සේවා පෞද්ගලික බස් රථ ධාවනය අවම මට්ටින් සිදු වන බව අන්තර් පළාත් පෞද්ගලික බස් හිමියන්ගේ සංගමය පවසනවා. බස් ගාස්තු සංශෝධනය සම්බන්ධයෙන් ද බස් සංගම් අද දිනයේ සාකච්ඡාවකට එක්වීමට ද නියමිත බවයි වාර්තා වන්නේ. ", "URL": "https://www.itnnews.lk/2023/10/05/419803/", "Category": "දේශීය පුවත්", "Parent URL": null}