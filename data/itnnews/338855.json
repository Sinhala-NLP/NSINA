{"Source": "ITN news", "Timestamp": "மே 24, 2021 12:35", "Headline": "தனிமைப்படுத்தல் சட்டத்தை மீறிய 636 பேர் கைது", "News Content": "தனிமைப்படுத்தல் சட்டத்தை மீறிய 636 பேர் நேற்றைய தினத்தில் மாத்திரம் கைதுசெய்யப்பட்டுள்ளதாக பொலிஸ் ஊடகப்பேச்சாளர், பிரதி பொலிஸ் மா அதிபர் அஜித் ரோஹண தெரிவித்துள்ளார். தனிமைப்படுத்தல் சட்டம் நடைமுறைப்படுத்தப்பட்ட தினத்தில் இருந்து இதுவரை நாளொன்றில் கைதுசெய்யப்பட்ட அதிக எண்ணிக்கை இதுவெனவும் அவர் சுட்டிக்காட்டியுள்ளார். 206 பேர் மாத்தளை பகுதியில் கைதுசெய்யப்பட்டுள்ளதாகவும், மொத்தமாக 12 ஆயிரத்து 748 பேர் கைதுசெய்யப்பட்டுள்ளதாக பொலிஸ் ஊடகப்பேச்சாளர் குறிப்பிட்டுள்ளார். இன்றையதினமும் பொதுப்போக்குவரத்து சேவை மற்றும் வாடகை வாகனங்களுக்கு அனுமதி வழங்கப்பட மாட்டாது எனவும் மேல் மாகாணத்திலிருந்து வெளியேறும் 14 இடங்களில் ஆயிரத்து 620 சோதனைகள் மேற்கொள்ளப்பட்டுள்ளன. ட்ரோன் கெமராக்களை பயன்படுத்தி தனிமைப்படுத்தல் சட்டங்களை மீறுவோரை கண்காணிக்கப்படுமெனவும் பொலிஸ் ஊடகப்பேச்சாளர் குறிப்பிட்டுள்ளார். ", "URL": "https://www.itnnews.lk/2023/10/05/338855/", "Category": "Breaking News,அண்மைய செய்திகள்,தேசிய செய்திகள்", "Parent URL": null}