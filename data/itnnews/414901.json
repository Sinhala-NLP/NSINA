{"Source": "ITN news", "Timestamp": "ජූනි 3, 2022 11:10", "Headline": "21 වන ආණ්ඩුක්‍රම ව්‍යවස්ථා සංශෝධනය ගැන පක්ෂ නායකයින් අතර විශේෂ සාකච්ඡාවක්", "News Content": "21 වන ආණ්ඩුක්‍රම ව්‍යවස්ථා සංශෝධනය සම්බන්ධයෙන් අද පස්වරුවේ පක්ෂ නායකයින් අතර තීරණාත්මක සාකච්ඡාවක් පැවැත්වීමට සැළසුම්කර තිබෙනවා. සාකච්ඡාව සඳහා සියලු පක්ෂ නායකයින්ට ආරාධනා කර ඇති බවයි වාර්තා වන්නේ. 21 වන ව්‍යවස්ථා සංශෝධනය ලබන සදුදා කැබිනට් මණ්ඩලයට ඉදිරිපත් කිරීමට පෙර ඒ පිළිබද සියලු පක්ෂ නායකයින්ගේ අවසන් එකඟත්වයකට පැමිණීම අපේක්ෂාවයි. මෙම සංශෝධනය සම්බන්ධයෙන් ශ්‍රී ලංකා පොදුජන පෙරමුණේ පාර්ලිමේන්තු මන්ත්‍රීවරුන් දැනුවත් කිරීමට අමාත්‍ය විජේදාස රාජපක්ෂ මහතා ඊයේ ක්‍රියා කළා. මෙරට ඇමෙරිකා තානාපතිනි ජූලි චන්ග් මහත්මිය හා විජේදාස රාපක්ෂ මහතා අතර සාකච්ඡාවක් ද පැවැත්වුණා. එහිදී 21 වන සංශෝධනය සම්බන්ධයෙන් අවධානය යොමුව ඇති බවයි වාර්තා වන්නේ.         ", "URL": "https://www.itnnews.lk/2023/10/05/414901/", "Category": "දේශීය පුවත්", "Parent URL": null}