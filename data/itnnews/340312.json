{"Source": "ITN news", "Timestamp": "ஜூன் 2, 2021 12:27", "Headline": "மேல் மகாணத்துக்குள் நுழையும் வாகனங்களுக்கு விசேட ஸ்டிக்கர்..", "News Content": "இன்றைய தினம் கொழும்பு நகருக்குள் பிரவேசிக்கும் வாகனங்களுக்கு விசேட ஸ்டிக்கர்களை ஒட்டும் நடவடிக்கை மேற்கொள்ளப்பட்டுள்ளதாக பொலிஸ் ஊடக பேச்சாளர் பிரதி பொலிஸ் மா அதிபர் அஜித் ரோஹண தெரிவித்துள்ளார். கம்பஹா, பானந்துரை, நுகேகொடை, கல்கிஸ்ஸ மற்றும் வத்தளை உள்ளிட்ட பகுதிகளில் குறித்த வேலைத்திட்டம் முன்னெடுக்கப்பட்டுள்ளது. ஒரு நாளுக்கு மாத்திரம் செல்லுப்படியாகும் வகையில் ஸ்டிக்கர்கள் ஒட்டப்படவுள்ளன. ஒரு வாகனத்தை பல தடவைகள் பரிசோதனைக்குட்படுத்துவதால் ஏற்படும் தாமதங்களை தவிர்க்கவே குறித்த வேலைத்திட்டம் முன்னெடுக்கப்பட்டுள்ளது. நாளைய தினம் மற்றுமொரு ஸ்டிக்கர் இதற்கென பயன்படுத்தப்படும். எவ்வாறெனினும் சந்கேத்திற்கிடமான வாகனங்கள் தொடர்ந்தும் பரிசோதனைக்குட்படுத்தப்படுமென பொலிஸ் ஊடக பேச்சாளர் மேலும் தெரிவித்தார். ", "URL": "https://www.itnnews.lk/2023/10/05/340312/", "Category": "Breaking News,அண்மைய செய்திகள்,தேசிய செய்திகள்", "Parent URL": null}