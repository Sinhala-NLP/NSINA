{"Source": "ITN news", "Timestamp": "මාර්තු 20, 2022 12:13", "Headline": "තේ සහ පොල් වගා කර ඇති ඉඩම්වල ආදර්ශ කෘෂි වන වගා ව්‍යාපෘතියක් ක්‍රියාත්මක කිරීමට නෙදර්ලන්තයේ සහාය", "News Content": "මෙරට තේ සහ පොල් වගා කර ඇති ඉඩම්වල ආදර්ශ කෘෂි වන වගා ව්‍යාපෘතියක් ක්‍රියාත්මක කිරීමට නෙදර්ලන්ත රජයේ අනුග්‍රහය හිමිව ඇති බව අමාත්‍ය රමේෂ් පතිරණ මහතා පවසනවා. බත්තරමුල්ලේ පැවති උත්සවයකදී අදහස් දක්වමිනුයි අමාත්‍යවරයා මේ බව සඳහන් කළේ. නෙදර්ලන්ත රජය නව ව්‍යාපෘතිය සඳහා මූල්‍යාධාර සපයනු ලබන අතර එරට වැගෝනිගන් විශ්වවිද්‍යාලය අධීක්ෂණ කටයුතු සිදු කරනවා. පොල් පර්යේෂණ ආයතනය, තේ පර්යේෂණ ආයතනය මෙන්ම පේරාදෙණිය විශ්වවිද්‍යාලයද වැඩසටහනට සම්බන්ධ වන බවයි අමාත්‍ය රමේෂ් පතිරණ මහතා කියා සිටියේ. එහි ආදර්ශ නියමු ව්‍යාපෘතිය කුරුණෑගල වැවිලි සමාගමට අයත් පොල් ඉඩමක සහ මස්කෙළිය ගාට්මෝර් තේ වත්තේ ආරම්භ කෙරෙනු ඇති.   ", "URL": "https://www.itnnews.lk/2023/10/05/402791/", "Category": "දේශීය පුවත්", "Parent URL": null}