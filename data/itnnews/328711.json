{"Source": "ITN news", "Timestamp": "මාර්තු 30, 2021 15:00", "Headline": "සැකකාර නාකොටික් නිලධාරීන් තවදුරටත් රක්‍ෂිත බන්ධනාගාරගත කෙරේ", "News Content": "පොලිස් මත්ද්‍රව්‍ය නාශක කාර්යාංශයේ සැකකාර නිලධාරීන් තවදුරටත් රක්‍ෂිත බන්ධනාගාරගත කෙරුණා. ඒ ලබන 12 වනදා දක්වායි. පොලිස් මත්ද්‍රව්‍ය නාශක කාර්යාංශය මගින් අත්අඩංගුවට ගනු ලැබූ මත්ද්‍රව්‍ය ජාවාරම් කළ බවටයි මොවුන්ට චෝදනා එල්ල වී ඇත්තේ. ඒ සම්බන්ධයෙන් අධිකරණයට ඉදිරිපත් කෙරුණු සැකකරුවන් 20 දෙනෙකු මෙලෙස රක්‍ෂිත බන්ධනාගාරගත කෙරුණා. සිද්ධිය සම්බන්ධයෙන් තවදුරටත් පරික්‍ෂණ සිදු කෙරෙන බව රහස් පොලීසිය අධිකරණයට දැනුම් දුන්නා. මෙම ජාවාරමට සම්බන්ධ වී විදේශ ගතව සිටින උදාර සම්පත් නමැති සැකකරු අත්අඩංගුවට ගැනීම සදහා විවෘත වරෙන්තුව ජාත්‍යන්තර පොලීසිය වෙත යොමුකර ඇති බව ද පොලීසිය පැවසුවා.       ", "URL": "https://www.itnnews.lk/2023/10/05/328711/", "Category": "Breaking News,දේශීය පුවත්", "Parent URL": null}