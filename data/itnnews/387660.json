{"Source": "ITN news", "Timestamp": "ජනවාරි 9, 2022 12:44", "Headline": "ජනපතිගේ නායකත්වය යටතේ ගම්මිරිස් ගොවීන්ට සාධාරණ මිලක්", "News Content": "යහපාලන ආණ්ඩුව සමයේදී සිය අස්වනු විකුනාගැනීමට නොහැකිව මහපාරට බැස උද්ඝෝෂණ කිරීමට සිදුවුවද වත්මන් ජනාධිපතිතුමාගේ නායකත්වය යටතේ සිය අස්වනු වලට ඉතා සාධාරණ මිලක් ලැබී තිබෙන බව ගම්මිරිස් වගාකරුවන් පවසනවා. ජනාධිපති ගෝඨාභය රාජපක්ෂ මැතිතුමා බලයට පත්වීමෙන් පසු ගම්මිරිස් වගාකරුවන් මුහුණපෑ ගැටලු රැසකට විසදුම් ලබාදීමට කටයුතු කළා. ඔවුන්ගේ නිෂ්පාදන සදහා ස්ථාවර මිලක් ලබාදෙමින් දෙලක්ෂ පන්දහසකට අධික වූ ගම්මිරිස් වගාකරුවන්ට සහන සැලසීමට කටයුතු කෙරුණා. ගොඩකවෙල බුලත්ගස්ආර සහ පල්ලෙකන්ද ගම්මානවල ගොවි ජනතාව රජයෙන් ඉල්ලා සිටින්නේ සිය අස්වනු වෙළෙදපොලට රැගෙන යාම සදහා අබලන්ව ඇති මාර්ග සකස් කරදෙන ලෙසයි. මේ අතර ගම්මිරිස් ආනයනය නතර කරමින් ගොවීන් මෙන්ම පාරිභෝගිකයා ද ආරක්ෂා කර ගැනීමට ජනාධිපතිතුමාට හැකිවූ බව රාජ්‍ය අමාත්‍ය ජානක වක්කුඹුර මහතා සදහන් කළා.           ", "URL": "https://www.itnnews.lk/2023/10/05/387660/", "Category": "දේශීය පුවත්", "Parent URL": null}