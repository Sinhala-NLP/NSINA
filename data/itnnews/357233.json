{"Source": "ITN news", "Timestamp": "අගෝස්තු 20, 2021 11:00", "Headline": "ප්‍රදේශ කිහිපයකට තරමක තද වැසි", "News Content": "අද දිනයේ බස්නාහිර, සබරගමුව හා වයඹ පළාත්වලත් ගාල්ල,  මාතර,  මහනුවර සහ නුවරඑළිය යන දිස්ත්‍රික්කවලටත් වැසි වාර කිහිපයක් ඇති වන බව කාලගුණ විද්‍යා දෙපාර්තමේන්තුව නිවේදනය කරනවා. දිවයිනේ සෙසු ප්‍රදේශ වල සවස 2.00 න් පමණ පසුව තැනින් තැන වැසි හෝ ගිගුරුම් සහිත වැසි ඇති වේ. ඌව සහ නැගෙනහිර පළාත් වලත්මුලතිව් සහ වවුනියාව දිස්ත්‍රික්කවලත් ඇතැම් ස්ථානවලට මි.මී. 50 ට වැඩි තරමක තද වැසි ද ඇතිවිය හැක. හෙට (21) සහ අනිද්දා (22)  දිනවලදී උතුර, උතුරු මැද, නැගෙනහිර සහ ඌව පළාත්වල සවස්කාලයේදී ඇතිවන ගිගුරුම් සහිත වැසි තත්වයේ වැඩිවීමක් අපේක්ෂා කරයි. ගිගුරුම් සහිත වැසි සමග ඇතිවිය හැකි තාවකාලික තද සුළං වලින් සහ අකුණු මඟින් සිදු වන අනතුරු අවම කර ගැනීමට අවශ්‍ය පියවර ගන්නා ලෙස ජනතාවගෙන් කාරුණිකව ඉල්ලා සිටිනු ලැබේ. ", "URL": "https://www.itnnews.lk/2023/10/05/357233/", "Category": "කාලගුණ අනාවැකිය,දේශීය පුවත්", "Parent URL": null}