{"Source": "ITN news", "Timestamp": "அக்டோபர் 8, 2022 12:57", "Headline": "தலைவர் பதவிக்கு நாமல்", "News Content": "குறுகிய, நடுத்தர மற்றும் நீண்ட கால கொள்கைகளை வகுப்பதில் முன்னுரிமைகளை கண்டறிவதற்கான தேசிய சட்டமன்ற உப குழுவின் தலைவராக பாராளுமன்ற உறுப்பினர் நாமல் ராஜபக்ஷ நியமிக்கப்பட்டுள்ளார். தலைவர் பதவிக்கு நாமல் ராஜபக்சவின் பெயரை பாராளுமன்ற உறுப்பினர் சாகர காரியவசம் முன்மொழிந்துள்ளார். அதை பாராளுமன்ற உறுப்பினர் அலி சப்ரி ரஹீம் உறுதிப்படுத்தியுள்ளார்.   பொது நிர்வாகம், சுகாதாரம், கல்வி, மீன்பிடி, உணவு, மின்சாரம் மற்றும் எரிசக்தி மற்றும் காலநிலை மாற்றக் கொள்கைகளின் நவீனமயமாக்கல் தொடர்பான நிபுணர்களிடமிருந்து ஆலோசனைகளைப் பெறவும் துணைக்குழு எதிர்பார்க்கிறது. குறுகிய கால பிரேரணைகளை ஒரு மாத காலத்திலும், நடுத்தர கால பிரேரணைகளை இரண்டு மாதங்களுக்குள்ளும், நீண்ட கால பிரேரணைகளை மூன்று மாதங்களுக்குள்ளும் சமர்ப்பிக்க உபகுழுவின் உறுப்பினர்கள் இணக்கம் தெரிவித்துள்ளனர் ", "URL": "https://www.itnnews.lk/2023/10/05/439490/", "Category": "அண்மைய செய்திகள்,தேசிய செய்திகள்", "Parent URL": null}