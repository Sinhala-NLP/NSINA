{"Source": "ITN news", "Timestamp": "අගෝස්තු 20, 2022 16:40", "Headline": "රුසියා පාලනය යටතේ පවතින ක්‍රිමියා අර්ධද්වීපයට යුක්‍රේනයෙන් ඩ්‍රෝන ප්‍රහාරයක්", "News Content": "රුසියා පාලනය යටතේ පවතින ක්‍රිමියා අර්ධද්වීපයට යුක්‍රේනය ඩ්‍රෝන ප්‍රහාරයක් එල්ලකර තිබෙනවා. රුසියාව විසින් 2014 වසරේදී ක්‍රිමියා අර්ධද්වීපය තම පාලනයට ඈදා ගත්තා. මිනිසුන් රහිත ඩ්‍රෝන යානා උපයෝගීකර ගනිමින් යුක්‍රේන හමුදා ක්‍රිමියාවේ පිහිටි රුසියා කඳවුරුවලට ප්‍රහාර එල්ලකර ඇති බවයි විදෙස් මාධ්‍ය වාර්තා කළේ. සෙවෙස්ටපෝල් හි පිහිටි රුසියා නාවික කදවුරකට ද ප්‍රහාරයෙන් හානි සිදුවුණා. යුක්‍රේනයට බටහිර රටවලින් ලබා දී ඇති අවි භාවිත කරමින් මෙම ප්‍රහාර එල්ල කර ඇති බව සඳහන්.     ", "URL": "https://www.itnnews.lk/2023/10/05/430072/", "Category": "ජාත්‍යන්තර පුවත්", "Parent URL": null}