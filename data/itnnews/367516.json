{"Source": "ITN news", "Timestamp": "ඔක්තෝබර් 7, 2021 12:03", "Headline": "වේරැස්ගඟ ජලජ ශාකවලින් වැසී යයි – ධීවර කටයුතු වලට බාධා", "News Content": "වේරැස්ගග ආශ්‍රිතව ධීවර කර්මාන්තයෙන් බොහෝ පිරිසක් තම ජීවිකාව සරිකර ගන්නවා. නමුත් මේ වනවිට එම ගංගාව ජලජ ශාකවලින් වැසී ගොස් ඇති නිසා තමන් දැඩි දුෂ්කරතාවකට මුහුණපා ඇති බවයි එම ධීවරයින් පවසන්නේ. මෙම ගැටලුවට කඩිනමින් පිළියමක් ලබාදෙන ලෙස එම ජනතාව අදාළ බලධාරීන්ගෙන් ඉල්ලා සිටිනවා. ජපන් ජබර හා හයිඩ්‍රිල්ලා යන ජලජ ශාක වේරැස් ගග පුරා ශීඝ්‍රයෙන් ව්‍යාප්ත වෙමින් පවතිනවා. මේ හේතුවෙන් ධීවරයින් මෙන්ම කෘෂිකර්මාන්තයේ නිරත පිරිස් වෙත ද බලපෑම් රැසක් එල්ලවී ඇති බවයි ජනතාව පෙන්වා දෙන්නේ. කැකුණගහවත්ත ධීවර සංවිධානය මෙන්ම ගොවි සවිධානය පෙන්වා දෙන්නේ මෙම ජලජ ශාක යොදාගෙන කොම්පෝස්ට් පොහොර නිෂ්පාදන ව්‍යාපෘතියක් ආරම්භ කරන්නේ නම් එය බෙහෙවින් ප්‍රයෝජනවත් වන බවයි.       ", "URL": "https://www.itnnews.lk/2023/10/05/367516/", "Category": "දේශීය පුවත්", "Parent URL": null}