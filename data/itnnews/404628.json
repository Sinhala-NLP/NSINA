{"Source": "ITN news", "Timestamp": "மார்ச் 30, 2022 13:09", "Headline": "உலகளாவிய ரீதியில் 400 மில்லியன் மாணவர்கள் கொரோனா முடக்கம் காரணமாக பாதிக்கப்பட்டுள்ளதாக யுனிசெப் அறிக்கை..", "News Content": "கொவிட் – 19 வைரஸ் முடக்க நிலை காரணமாக உலகளாவிய ரீதியில் சுமார் 400 மில்லியன் மாணவர்கள் பாதிக்கப்பட்டுள்ளதாக யுனிசெப் அமைப்பு தெரிவித்துள்ளது. 23 நாடுகளில் 405 மில்லியன் மாணவர்கள், கொவிட் காரணமாக அல்லது பாடசாலைகள் முழுமையாக மூடப்பட்டுள்ளமையினால் பாதிக்கப்பட்டுள்ளதாக ஐக்கிய நாடுகள் அமைப்பின் சிறுவர் நிதியமான யுனிசெப் தெரிவித்துள்ளது. இந்நிலையில் சுமார் 147 மில்லியன் குழந்தைகள் நேரடியாக கல்வி கற்கும் பாடசாலை முறையை தவற விட்டுள்ளதாக மதிப்பிடப்பட்டுள்ளது. அத்தோடு சில விசேட தேவையுடைய சிறுவர்கள் குறிப்பாக பெண்கள், மீள பாடசாலை ஆரம்பிக்கப்பட்டவுடன் பாடசாலைகளுக்கு செல்லவில்லை எனவும் யுனிசெப் அமைப்பின் நிறைவேற்று பணிப்பாளர் கெதரின் ரசல் தெரிவித்துள்ளார். கொரோனா வைரஸ் தாக்கம் காரணமாக சிறுவர்களின் உயிரிழப்புக்கள் பெருமளவில் மறைக்கப்பட்டுள்ளதோடு, குழந்தைகளின் வாழ்க்கை கொரோனா பாதிப்பினால் தலைகீழாக மாறியுள்ளதாகவும் அவர் சுட்டிக்காட்டியுள்ளார். உலகில் 2020ம் ஆண்டு 150 நாடுகளில் பாடசாலைகள் முழுமையாக மூடப்பட்டதோடு, தொடர்ந்தும் ஒருசில நாடுகளில் பாடசாலைகள் மூடப்பட்டுள்ளதாக யுனிசெப் தெரிவித்துள்ளது. ", "URL": "https://www.itnnews.lk/2023/10/05/404628/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}