{"Source": "ITN news", "Timestamp": "නොවැම්බර් 18, 2022 18:31", "Headline": "නෙළුම් කුළුණ පරිශ්‍රයේ සිදු කරන ආයෝජන ගිවිසුමකට අත්සන් තැබේ", "News Content": "ඉදිරි වසර 3 තුල ඇමෙරිකා ඩොලර් බිලියනයක ආයෝජනයක් කොළඹ නෙළුම් කුළුණ පරිශ්‍රයේ සිදු කිරීමට අදාළ ගිවිසුමට අත්සන් තැබුණා. සිංගප්පූරු සමාගමක් සමග මෙම ගිවිසුමට අත්සන් තැබුණා. ගිවිසුමට අනුව නෙළුම් කුළුණ පරිශ්‍රය තුළ ක්‍රීඩා හා විනෝදාස්වාද කලාපයක් සංවර්ධනය කිරීමට නියමිතයි. නෙළුම් කුළුණ නැරඹීම සදහා දෙලක්ෂ අනූහත් දහසක පිරිසක් මේ වන විට පැමිණ ඇති බව කලම්බෝ ලෝටස් ටවර් මැනේජ්මන්ට් ආයතනයේ ප්‍රධාන විධායක නිලධාරී මේජර් ජෙනරාල් ප්‍රසාද් සමරසිංහ මහතා මෙහිදී ප්‍රකාශ කළා. නෙළුම් කුළුණ ආශ්‍රිතව ක්‍රියාකාරකම් රැසක් ආරම්භ කිරීමටයි සැලසුම් කර ඇත්තේ.   ", "URL": "https://www.itnnews.lk/2023/10/05/446435/", "Category": "දේශීය පුවත්", "Parent URL": null}