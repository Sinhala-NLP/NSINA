{"Source": "ITN news", "Timestamp": "மார்ச் 3, 2022 11:37", "Headline": "சுகாதார தொழிற்சங்கங்கள் பணிப்புறக்கணிப்பு – நோயாளிகள் கடும் சிரமத்தில்..", "News Content": "17 சுகாதார தொழிற்சங்கங்கள் நேற்றையதினம் பணிப்பகிஷ்கரிப்பு இன்றையதினமும் தொடர்கின்றது. பணிப்புறக்கணிப்பினால் நோயாளர்கள் பாரிய பாதிப்புக்களை எதிர்கொண்டுள்ளனர். சம்பள முரண்பாடு உள்ளிட்ட தமது கோரிக்கைகள் உடனடியாக தீர்க்கப்பட வேண்டுமென போராட்டம் முன்னெடுக்கப்பட்டுள்ளதாக தொழிற்சங்க பிரதிநிதிகள் தெரிவித்துள்ளனர். முரண்பாடு தொடர்பில் சுகாதார அமைச்சின் செயலாளருடன் தொழிற்சங்க பிரதிநிதிகள் நேற்றையதினம் பேச்சுவார்த்தையை நடத்தியிருந்தனர். பணிப்புறக்கணிப்பு காரணமாக தங்கியிருந்து சிகிச்சை பெறும் நோயாளர்கள் மாத்திரமின்றி சிகிச்சைகளுக்கு வைத்தியசாலைக்கு வருகை தரும் நோயாளர்களும் அசௌகரியங்களுக்கு முகங்கொடுத்துள்ளனர். இந்நிலையில் வினைத்திறன்மிக்க முறையாக சுகாதார சேவை முன்னெடுக்கப்பட வேண்டுமாக இருந்தால் சுகாதார துறையினர் தொழிற்சங்கங்களிலிருந்து விலகி செயற்பட வேண்டுமென சுட்டிக்காட்டப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/399200/", "Category": "Breaking News,அண்மைய செய்திகள்,தேசிய செய்திகள்,முதன்மை செய்தி", "Parent URL": null}