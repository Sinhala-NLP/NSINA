{"Source": "ITN news", "Timestamp": "ජනවාරි 13, 2022 10:52", "Headline": "ලොව පුරා කොරෝනා ආසාදිතයින් සංඛ්‍යාව ලක්ෂ 30 ඉක්මවයි", "News Content": "ගතවූ පැය 24 තුළ ලොව පුරා කොරෝනා ආසාදිතයින් සංඛ්‍යාව ලක්ෂ 30 ඉක්මවා ගොස් තිබෙනවා. ඒ අනුව වාර්තා වන ගෝලීය කොරෝනා ආසාදිත සංඛ්‍යාව 317,627,277ක් ලෙසයි වර්ල්ඩෝමීටර් වෙබ් අඩවිය සඳහන් කරන්නේ. ඊයේ දි‌නයේදී අමෙරිකාවෙන් වාර්තා වූ කොරෝනා ආසාදිත සංඛ්‍යාව 746714ක් ලෙසයි සටහන් වූයේ. එරටින් වාර්තා වූ කොරෝනා මරණ සංඛ්‍යාව 2198 ක්. ගතවූ පැය 24 තුළ ප්‍රංශයෙන් ආසාදිතයින් 361719ක් ද ඉන්දියාවෙන් ආසාදිතයින් 241976ක් ද වාර්තා වනවා. ඊට අමතරව බ්‍රිතාන්‍ය ,ඉතාලිය සහ ස්පාඤ්ඤයෙන් ද ලක්ෂය ඉක්මවූ ආසාදිතයන් සංඛ්‍යාවක් හඳුනා ගත් බවයි විදෙස් මාධ්‍ය වාර්තා කරන්නේ.     ", "URL": "https://www.itnnews.lk/2023/10/05/388554/", "Category": "ජාත්‍යන්තර පුවත්", "Parent URL": null}