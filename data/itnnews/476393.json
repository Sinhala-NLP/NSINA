{"Source": "ITN news", "Timestamp": "අප්‍රේල් 18, 2023 16:47", "Headline": "අයි එස් ත්‍රස්ත ප්‍රහාරයකින් සිරියාවේ පුද්ගලයින් 26 දෙනෙකු මරුට", "News Content": "අයි එස් ත්‍රස්ත ප්‍රහාරයකින් සිරියාවේ පුද්ගලයින් 26 දෙනෙකු ජීවිතක්ෂයට පත්ව තිබෙනවා. සිරියාවේ කාන්තාර ප්‍රදේශයකදී අයිඑස් ත්‍රස්ත කණ්ඩායම් එල්ල කළ ප්‍රහාරයකිනුයි මෙම පිරිස ජීවිතක්ෂයට පත්ව ඇත්තේ. මියගිය පිරිස අතරට සිරියා රජයට පක්ෂපාත කැරළිකරුවන් හා සාමාන්‍ය වැසියන් ද අයත්. සිරියා කාන්තාර ප්‍රදේශයේ මිනිස් පරිභෝජනයට ගන්නා ඉහළ වටිනාකමකින් යුතු ට්‍රැෆල්ස් නමැති දිලීර වර්ගය පවතින අතර මෙම පිරිස ඒවා සෙවීමේ කටයුතුවල නිරතව සිටි බවයි වාර්තා වන්නේ. මෙසේ ට්‍රැෆල්ස් සෙවීමට යාමේදී මෙම වසර තුළදී පුද්ගලයින් 150කට අධික සංඛ්‍යාවක් අයිඑස් ත්‍රස්තයින් ඝාතනය කර තිබෙනවා. ට්‍රැෆල්ස් කිලෝවක් සිරියාව තුළදී ඇමෙරිකා ඩොලර් 25ක පමණ මුදලකට අලෙවි වනවා.     ", "URL": "https://www.itnnews.lk/2023/10/05/476393/", "Category": "ජාත්‍යන්තර පුවත්", "Parent URL": null}