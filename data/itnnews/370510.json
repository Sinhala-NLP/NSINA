{"Source": "ITN news", "Timestamp": "அக்டோபர் 20, 2021 10:03", "Headline": "ஒரு தொகுதி திரவ உரம் இன்று நாட்டிற்கு..", "News Content": "பெரும்போகத்திற்கு தேவையான திரவ உரத்தை தருவிக்கும் முதல் கட்டமாக கேள்விமனுக் கோரப்பட்ட நெனோ நைட்ரஜன் ஒரு இலட்சம் லீற்றர் திரவ உரம் இன்று அதிகாலை இந்தியாவிலிருந்து நாட்டிற்கு எடுத்துவரப்பட்டது. இதனை பொறுப்பேற்கும் நிகழ்வில் இணைந்து கொண்ட அமைச்சர்கள் கருத்து தெரிவிக்கையில் எவ்வாறான சவால்களுக்கு மத்தியிலும் சேதன பசளை மூலமான விவசாயத்தை நாட்டில் கட்டியெழுப்பும் திட்டம் முன்னெடுக்கப்படுமென தெரிவித்தனர். சேதன பசளைகளுக்கு நைட்ரிஜன் காணப்படாமை பிரச்சினையாக காணப்பட்டது. இதற்கு தீர்வாகவே நைட்ரஜன் காணப்படுகின்ற சேதன திரவ உரத்தை இறக்குமதி செய்ய தீர்மானிக்கப்பட்டது. 50 கிலோ கிராம் யூரியோ மூடைக்கு பதிலாக 500 மில்லிலீற்றர் நனோ நைட்ரஜன் உரத்தை விசுறுவது போதுமானதாகுமென நிபுணர்கள் தெரிவிக்கின்றனர். இதற்கு அமைய பெரும்போகத்திற்காக இறக்குமதி செய்யப்படவுள்ள நெனோ நைட்ரஜன் திரவ உரத்தின் முதலாவது தொகுதி உரம் கட்டுநாயக்க விமான நிலையத்தை நேற்று வந்தடைந்தது. இந்தியாவிலிருந்து இறக்குமதி செய்யப்பட்ட இதன் எடை 50 மெற்றிக் டொன்களாகும். இதற்கென ஸ்ரீ லங்கன் விமான சேவைக்குரிய மிகப்பெரிய சரக்கு விமானம் பயன்படுத்தப்பட்டது. 31 இலட்சம் லீற்றர் நனோ நைட்ரஜன் திரவம் உரம் கோரப்பட்டுள்ளது. இதன் முதற்கட்டமாக ஒரு இலட்சம் லீற்றர் உரம் எடுத்துவரப்பட்ட போதிலும் மேலும் 5 இலட்சம் லீற்றர் உரம் இவ்வாரத்திற்குள் கிடைக்கவுள்ளது. முதலாவது தொகுதி உரம் அம்பாறை, மட்டக்களப்பு மற்றம் திருகோணமலை ஆகிய மாவட்டங்களைச் சேர்ந்த விவசாயிகளுக்கு பகிர்ந்தளிக்கப்படவுள்ளது. குறித்த உரம் வத்தளை, ஹுனுப்பிட்டிய, கொழும்பு கமேர்ஷல் உரக் கம்பனியின் மத்திய களஞ்சியசாலைக்கு எடுத்து செல்லப்பட்டது. இதனை பொறுப்பேற்பதற்காக அமைச்சர் பந்துல குணவர்தன ராஜாங்க அமைச்சர்களான சஷேந்திர ராஜபக்ஷ , டி.வி.சானக்க உள்ளிட்ட பலர் இணைந்திருந்தனர். ", "URL": "https://www.itnnews.lk/2023/10/05/370510/", "Category": "Breaking News,தேசிய செய்திகள்", "Parent URL": null}