{"Source": "ITN news", "Timestamp": "ජූලි 8, 2021 17:34", "Headline": "භික්ෂූන් වහන්සේ නමක ඝාතනය කිරීමට සැළසුම් කළ විහාරාධිපති අත්අඩංගුවට", "News Content": "ඉංගිරිය ප්‍රදේශයේ විහාරස්ථානයක භික්ෂූන් වහන්සේ නමක ඝාතනය කිරීමට සැළසුම් කළ බව කියන සිද්ධියක් සම්බන්ධයෙන් එම විහාරස්ථානයේ විහාරාධිපති ස්වාමීන් වහන්සේ අත්අඩංගුවට ගෙන තිබෙනවා. විහාරස්ථානයේ වැඩවිසූ භික්ෂූණ් වහන්සේ ඝාතනය කිරීමට කුමන්ත්‍රණය කිරීම හා තවත් චෝදනා කීපයක් යටතේ විහාරාධිපති ස්වාමීන් වහන්සේ අත්අඩංගුවට ගත් බවයි පොලීසිය පවසන්නේ. පානදුර කොට්ඨාස අපරාධ විමර්ශන ඒකකය සිදුකළ විමර්ශනවලින් අනතුරුව විහාරාධිපති ස්වාමීන් වහන්සේ අත්අඩංගුවට ගත් බව පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ මහතා සදහන් කළා. අදාළ ඝාතනය සිදුකිරීම සදහා විහාරාධිපති ස්වාමීන් වහන්සේ එම විහාරස්ථානයේ සිටි රියදුරෙකුට රුපියල් ලක්ෂ 11 ක මුදලක් ලබාදී ඇති බවද පොලිස් පරීක්ෂණවලදී හෙළිවී තිබෙනවා. විහාරස්ථානයේ අයිතිය සම්බන්ධයෙන් පැවති ආරවුලක් මත එම ඝාතන සැළැසුම්කර ඇති අතර සිද්ධියට සම්බන්ධ රියදුරා සොයා පොලිස් පරීක්ෂණ ක්‍රියාත්මකයි.       ", "URL": "https://www.itnnews.lk/2023/10/05/347929/", "Category": "නවතම පුවත්", "Parent URL": null}