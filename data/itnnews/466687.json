{"Source": "ITN news", "Timestamp": "මාර්තු 9, 2023 16:02", "Headline": "ජෝර්ජියාවේ විරෝධතාකරුවන් හා පොලිසිය අතර දරුණු ගැටුම්", "News Content": "ජෝර්ජියාවේ විදේශ නියෝජිත පනතට විරෝධය පළ කරමින් පැවැත්වෙන විරෝධතා සඳහා දහස් ගණනක පිරිසක් එක්ව සිටිනවා. නව පනත හරහා මාධ්‍ය නිදහස සීමා කිරීම හා සිවිල් සමාජය මර්දනය කිරීම සිදු වන බවයි විරෝධතාකරුවන් පවසන්නේ. මෙම මතභේදාත්මක පනතට ජෝර්ජියා පාර්ලිමේන්තුවේ අනුමැතිය හිමිවීමත් සමඟයි විරෝධතා ආරම්භ කෙරුණේ. විරෝධතාකරුවන් හා පොලිසිය අතර දරුණු ගැටුම් ද හට ගත්තා. පාර්ලිමේන්තු ගොඩනැගිල්ලෙන් පිටත රැස්ව සිටි විරෝධතාකරුවන් විසුරුවා හැරීමට කැරළි මර්දන පොලිසිය ජල හා කදුළු ගෑස් ප්‍රහාර එල්ල කළ එල්ල කළා. ජෝර්ජියා විපක්ෂ නායක ඇතුළු 66 දෙනෙකු පොලිස් අත්අඩංගුවට ගෙන ඇති අතර පොලිසිය විපක්ෂ නායකවරයාට දරුණු ලෙස පහර දී ඇති බවට විරෝධතාකරුවන් චෝදනා කරනවා.             ", "URL": "https://www.itnnews.lk/2023/10/05/466687/", "Category": "ජාත්‍යන්තර පුවත්", "Parent URL": null}