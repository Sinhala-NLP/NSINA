{"Source": "ITN news", "Timestamp": "සැප්තැම්බර් 7, 2023 09:30", "Headline": "ශ්‍රී ලංකාවට ලැබුණු “එමු” පක්ෂීන් සහ “ලීමර්” වඳුරන්", "News Content": "සත්ව හුවමාරු වැඩසටහනක් යටතේ චෙක් ජනරජය විසින් ශ්‍රී ලංකාවට පරිත්‍යාග කළ ” එමු ” ( Emu ) පක්ෂීන් තිදෙනකු සහ ” රින් ටේල් ලීමර් ” ( Ring – Tailed Lemur ) වඳුරන් සිව් දෙනෙකු ඊයේ (06) රාත්‍රී කටුනායක ගුවන් තොටුපොළ වෙත එවා තිබුණා. මාස 04 ක් පමණ වයසැති මෙම “එමු” පක්ෂීන් ඕස්ට්‍රේලියාව නිජබිම කර ගත් පියාඹිය නොහැකි පක්ෂීන් අතර දෙවන ස්ථානය ගන්නා පක්ෂි විශේෂයකි. ” රින් ටේල් ලීමර්” වඳුරන් මැඩගස්කරය නිජබිම කර ගත් ප්‍රදේශ වලට ආවේනික වද වී යාමේ තර්ජනයට ලක් වී ඇති සර්ව භක්ෂක සතුන් විශේෂයකි. අවුරුදු දෙකක් වයසැති පිරිමි ලීමර් වඳුරන් දෙදෙනෙකු සහ අවුරුදු 11 ක් වයසැති ගැහැණු ලීමර් වඳුරන් දෙදෙනෙකු මෙසේ එවා තිබුණා. මෙම සතුන් පින්නවල , වාගොල්ල සත්වෝද්‍යානයේ 10/06 දින තෙක් මාසයක කාළයක් නීරෝධායනයට ලක් කිරීමෙන් අනතුරුව , එම සත්වෝද්‍යානයේම මහජන ප්‍රදර්ශනය සඳහා ඉදිරිපත් කිරීමට නියමිතයි. මෙම සතුන් භාර ගැනීම සඳහා පින්නවල , වාගොල්ල සත්වෝද්‍යානයේ පශු වෛද්‍ය මලිත් ලියනගේ , දෙහිවල සත්වෝද්‍යානයේ සංවර්ධන නිලධාරී මේනක පතිරගේ ඇතුළු නිලධාරීන් පිරිසක් කටුනායක ගුවන් තොටුපොළ ගුවන් භාණ්ඩ ගම්මානය වෙත පැමිණ සිටියා. ", "URL": "https://www.itnnews.lk/2023/10/05/514116/", "Category": "Breaking News,දේශීය පුවත්", "Parent URL": null}