{"Source": "ITN news", "Timestamp": "සැප්තැම්බර් 11, 2023 09:08", "Headline": "මෙම වසරේ මේ දක්වා සංචාරකයින් ලක්ෂ 09ක් දිවයිනට", "News Content": "මෙම වසරේ මේ දක්වා වූ කාලය තුළ සංචාරකයින් ලක්ෂ 9කට අධික පිරිසක් මෙරටට පැමිණ තිබෙනවා. මෙම වසර ආරම්භයේ සිට පසුගිය 6 වනදා දක්වා වූ කාලය තුළ විදෙස් සංචාරකයින් නව ලක්ෂ විසිහත්දහස් දෙසිය දාහතර දෙනෙකු මෙරටට පැමිණ ඇති බව ශ්‍රී ලංකා සංචාරක සංවර්ධන අධිකාරිය පවසනවා. මෙම මස පළමුවනදා සිට 6 වනදා දක්වා වූ කාලය තුළ පැමිණ ඇති සංචාරකයින් සංඛ්‍යාව විසි දෙදහස් අටසියඅනූහයක්. එමෙන්ම අගෝස්තු මාසය තුළ සංචාරකයින් එක් ලක්ෂ තිස් හය දහස් හාරසිය පස් දෙනෙකු මෙරටට පැමිණ ඇති බව ද සංචාරක සංවර්ධන අධිකාරියේ සංඛ්‍යා ලේඛන පෙන්වා දෙනවා. රට තුළ ක්‍රමයෙන් යහපත් වාතාවරණයක් ගොඩනැගෙමින් පැවතීම හේතුවෙන් මෙසේ විදෙස් සංචාරකයින් වැඩි වශයෙන් දිවයිනට පැමිණෙන බවයි සංචාරක ක්ෂේත්‍රයේ නියැලෙන්නන් පවසන්නේ.         ", "URL": "https://www.itnnews.lk/2023/10/05/515074/", "Category": "Breaking News,දේශීය පුවත්,නවතම පුවත්", "Parent URL": null}