{"Source": "ITN news", "Timestamp": "මැයි 27, 2022 12:14", "Headline": "චීනයේ මෙහෙවර ලෝක ආර්ථික සාකච්ඡා සභාවේ පැසසුමට", "News Content": "චීනය ඉටු කර ඇති සේවය ලෝක ආර්ථික සාකච්ඡා සභාවේ පැසසුමට ලක්‍ වේ. ලෝක ආර්ථික සාකච්ඡා සභ‍ාවේ 2022 වාර්ෂික සමුළුව ඊයේ (26) ස්විට්සර්ලන්තයේ දවොස් හිදී නිමාවට පත්විය. ලෝකය වත්මන් ආර්ථික තත්ත්වයට මුහුණ දෙන ආකාරය පිළිබඳව එම සමුළුවේදී සාකච්ඡා කෙරිණ. ලෝක ආර්ථික සාකච්ඡා සභ‍ාවේ ජාත්‍යන්තර වෙළඳ හා ආයෝජන කටයුතු බාර නිලධාරීන් චීනය මෙතෙක් ඉටු කර ඇති මෙහෙවර එහිදී ඉහළින් අගය කර ඇත. 2021 වසර වනවිට චීනය ලෝක වෙළඳ සංවිධානයට එක් වී වසර 20ක් ගත වී තිබේ. මෑත වසරවල ප්ලාස්ටික් දූෂණය පාලනය හා ආයෝජන පහසුකරණය ඇතුළු ක්ෂේත්‍රවල චීනය සක්‍රිය කාර්යභාරයක් ඉටු කර ඇති බවත්, එම ක්ෂේත්‍රවල චීනය නායකත්ව දායකත්වයක් ලබා දී ඇති බවත්, එම නිලධාරීන් පවසා තිබේ. ", "URL": "https://www.itnnews.lk/2023/10/05/413548/", "Category": "ජාත්‍යන්තර පුවත්", "Parent URL": null}