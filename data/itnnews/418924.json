{"Source": "ITN news", "Timestamp": "ஜூன் 24, 2022 12:47", "Headline": "அரச ஊழியர்களுக்கு தனியார் துறையில் பணியாற்ற 5 வருட விடுமுறை கிடைக்கும் அறிகுறி..", "News Content": "அரச ஊழியர்களுக்கு தனியார் துறையில் பணியாற்ற 5 வருட விடுமுறை வழங்குவது குறித்து ஆராய குழுவொன்று நியமிக்கப்பட்டுள்ளது. சம்பளமற்ற விடுமுறை வழங்குவது தொடர்பில் ஆராயப்படும். குழு இரு வாரங்களில் அறிக்கையை சமர்ப்பிக்குமென பொதுநிர்வாக உள்நாட்டலுவல்கள் மாகாணசபைகள் மற்றும் உள்ளுராட்சி அமைச்சின் செயலாளர் எம்.எம்.பீ கே மாயாதுன்னே தெரிவித்தார். குறித்த அறிக்கை துறைசார் அமைச்சரான தினேஸ் குணவர்தனவிடம் கையளிக்கப்படுமெனவும் அமைச்சின் செயலாளர் அறிவித்தார். அறிக்கையில் கிடைக்கும் பரிந்துரையை அடிப்படையாக வைத்து அமைச்சரவையில் சமர்ப்பிக்கப்பட்டு அனுமதி பெறப்படும். குழுவின் தலைவராக கல்வியமைச்சின் செயலாளர் எம்.என் ரணசிங்க செயற்படுகின்றார். ", "URL": "https://www.itnnews.lk/2023/10/05/418924/", "Category": "Breaking News,தேசிய செய்திகள்", "Parent URL": null}