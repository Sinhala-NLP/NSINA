{"Source": "ITN news", "Timestamp": "ජූලි 1, 2021 10:52", "Headline": "ගංජා අලෙවිකිරීමේ ස්ථානයක් වටලයි – දස දෙනෙකු අත්අඩංගුවට", "News Content": "පිළියන්දල බටකැත්තර ප්‍රදේශයේ මහා පරිමාණයෙන් පවත්වාගෙන ගිය ගංජා අලෙවිකිරීමේ ස්ථානයක් පොලීසිය වැටලීමට ලක්කළා. සැකකරුවන් දස දෙනෙකු ද අත්අඩංගුවට ගෙන තිබෙනවා. බටකැත්තර ගෙවල්පහ වත්ත ප්‍රදේශයේයි මෙම ගංජා ජාවාරම පවත්වාගෙන ගොස් තිබෙන්නේ. සැකකරුවන්ගෙන් එක් පුද්ගලයෙකු මෙය පවත්වාගෙන ගිය පුද්ගලයා වන අතර අනෙක් 9 දෙනා ගංජා මිලදී ගැනීම සදහා පැමිණි පුද්ගලයින්. මෙම ස්ථානයෙන් මිලදී ගන්නා ගංජා පැකට් කර ප්‍රදේශය පුරා අලෙවි කිරීමට ක්‍රියාකර ඇති බවයි හෙළිවී තිබෙන්නේ. ගංජා මිලදී ගැනීම සදහා පැමිණි පිරිසකගේ යතුරුපැදි සහ ත්‍රි රෝද රථ ද පොලිස් භාරයට ගැණුනා.         ", "URL": "https://www.itnnews.lk/2023/10/05/346370/", "Category": "දේශීය පුවත්", "Parent URL": null}