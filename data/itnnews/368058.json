{"Source": "ITN news", "Timestamp": "அக்டோபர் 9, 2021 12:43", "Headline": "இன்றைய வானிலை", "News Content": "நாட்டின் பல்வேறு பகுதிகளிலும் இன்று மழை பெய்யக்கூடுமென வளிமண்டலவியல் திணைக்களம் தெரிவித்துள்ளது. மேல், சப்ரகமுவ, மத்திய மற்றும் வட மேல் மாகாணங்களிலும், காலி மற்றும் மாத்தறை மாவட்டங்களிலும் மழை பெய்யக்கூடும். ஊவா மாகாணத்திலும் அம்பாறை மற்றும் மட்டக்களப்பு மாவட்டங்களின் சில இடங்களிலும் பிற்பகல் அல்லது இரவு வேலையில் இடியுடன் கூடிய மழை பெய்வதற்கான சாத்தியம் காணப்படுகிறது. இதனிடையே மத்திய மலைநாட்டின் மேற்கு சரிவு பகுதிகளிலும், வடக்கு மற்றும் வட மத்திய மாகாணங்களிலும் திருகோணமலை மற்றும் ஹம்பாந்தோட்டை மாவட்டங்களிலும் காற்றின் வேகம் இடைக்கிடையே மணித்தியாலத்திற்கு 50 கிலோ மீட்டர் வரை அதிகரிப்பதற்கான சாத்தியம் காணப்படுகிறது. பொதுமக்கள் தமது பாதுகாப்பு தொடர்பில் முன்னெச்சரிக்கையுடன் செயற்படவேண்டுமென அறிவுறுத்தப்பட்டுள்ளது. ", "URL": "https://www.itnnews.lk/2023/10/05/368058/", "Category": "Breaking News,தேசிய செய்திகள்", "Parent URL": null}