{"Source": "ITN news", "Timestamp": "ஜூன் 7, 2022 12:58", "Headline": "அமெரிக்காவில் 2 வயது பிள்ளையின் துப்பாக்கிச்சூட்டில் தந்தை உயிரிழப்பு..", "News Content": "அமெரிக்காவின் புளோரிடா மாநிலத்தில் 2 வயது பிள்ளையின் துப்பாக்கிச்சூட்டில் தந்தை உயிரிழந்த சம்பவம் பதிவாகியுள்ளது. தற்செயலாக வெடித்த துப்பாக்கியில் காயமடைந்த தந்தை வைத்தியசாலையில் அனுமதிக்கப்பட்ட நிலையில் உயிரிழந்துள்ளதாக அதிகாரிகள் தெரிவித்துள்ளனர். 3 பிள்ளைகளின் தந்தை ஒருவரே உயிரிழந்துள்ளதாகவும், துப்பாக்கி பிரயோகத்தின் போது மற்றுமொரு பிள்ளையும் அதே அறையில் இருந்துள்ளதாக ஆரம்பக்கட்ட விசாரணைகளின் போது தெரியவந்துள்ளது. இந்நிலையில் தாய் கைதுசெய்யப்பட்டு விளக்கமறியலில் வைக்கப்பட்டுள்ள நிலையில் குறித்த 3 பிள்ளைகளும் பெற்றோரை இழந்து நிர்க்கதியாகியுள்ளதாக அந்நாட்டு உள்ளுர் ஊடகங்கள் செய்தி வெளியிட்டுள்ளன. அமெரிக்காவில் துப்பாக்கி பிரயோகங்கள் இடம்பெறுவது வழமையாகியுள்ள நிலையில், அண்மையில் வைத்தியசாலை, சுப்பர்மார்கெட், பாடசாலை ஆகிய இடங்களில் பாரிய துப்பாக்கிச்சூட்டு சம்பவங்கள் பதிவாகியிருந்தன. அதனையடுத்து துப்பாக்கிகளை வைத்திருப்பது தொடர்பான விதிமுறைகள் தொடர்பான விடயங்களில் மாற்றங்கள் ஏற்படுத்தப்படவேண்டுமென பல்வேறு தரப்புக்களும் கருத்துக்களை வெளியிட்டு வருகின்றமை குறிப்பிடத்தக்கது. ", "URL": "https://www.itnnews.lk/2023/10/05/415610/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}