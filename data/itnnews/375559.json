{"Source": "ITN news", "Timestamp": "නොවැම්බර් 12, 2021 10:13", "Headline": "කොළඹ නුවර ප්‍රධාන මාර්ගයේ කඩුගන්නාව කොටස තවදුරටත් වසා තැබේ", "News Content": "කොළඹ නුවර ප්‍රධාන මාර්ගයේ කඩුගන්නාව ප්‍රදේශයෙන් තවදුරටත් වසා තැබීමට තීරණය කර තිබෙනවා. ප්‍රදේශයට විටින්විට ඇදහැලෙන වර්ෂාවත් සමඟ මාර්ගය විවෘත කිරීම තවදුරටත් කල්දැමීමටයි තීරණය කෙරුණේ. මාවනැල්ල ප්‍රාදේශීය ලේකම් කොට්ඨාසයට නායයාමේ රතු නිවේදන නිකුත් කර තිබෙනවා. අදාළ ප්‍රදේශයෙන් කොටසක් මෙම ප්‍රාදේශීය ලේකම් කොට්ඨාසයට ද අයත් වනවා. යුද හමුදාව සහ රාජ්‍ය ආයතන එක්ව මාර්ගය යථා තත්ත්වයට පත්කිරීමට කටයුතු කරමින් සිටිනවා. මාර්ගය වසා තැබීම හේතුවෙන් විකල්ප මාර්ග භාවිත කරන ලෙසයි පොලීසිය ජනතාවට දැනුම් දෙන්නේ.         ", "URL": "https://www.itnnews.lk/2023/10/05/375559/", "Category": "දේශීය පුවත්", "Parent URL": null}