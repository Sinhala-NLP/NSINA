{"Source": "ITN news", "Timestamp": "අප්‍රේල් 11, 2021 11:21", "Headline": "බොහෝ ප්‍රදේශවලට සවස් කාලයේ වැසි හෝ ගිගුරුම් සහිත වැසි", "News Content": "දිවයිනේ බොහෝ  ප්‍රදේශවල තැනින් තැන සවස් කාලයේ දී හෝ රාත්‍රී කාලයේදී වැසි හෝ ගිගුරුම් සහිත වැසි ඇතිවන බව කාලගුණ විද්‍යා දෙපාර්තමේන්තුව නිවේදනය කරනවා. සබරගමුව , මධ්‍යම  සහ බස්නාහිර පළාත්වල උදෑසන කාලයේ දී මීදුම් තත්ත්වයක් ද ඇතිවිය හැකි බවයි කාලගුණ විද්‍යා දෙපාර්තමේන්තුව සඳහන් කළේ.  සබරගමුව , මධ්‍යම, ඌව සහ බස්නාහිර පළාත් වලත්  ගාල්ල , මාතර සහ පොළොන්නරුව දිස්ත්‍රික්කවලත් ඇතැම් ස්ථානවල මිලි මීටර් 100ක පමණ තද වැසි ඇතිවිය හැකි බවද එම දෙපාර්තමේන්තුව නිවේදනය කළා. ගිගුරුම් සහිත වැසි සමග ඇතිවිය හැකි තාවකාලික තද සුළං වලින් සහ අකුණු මගින් සිදුවන අනතුරු අවම කර ගැනීමට පියවර ගන්නා ලෙසයි කාලගුණ අංශ ජනතාවට දැනුම් දෙන්නේ. සූර්යයා උතුරට ගමන් කිරීමේදී මේ දිනවල ශ්‍රී ලාංකික ආශ්‍රිත අක්ශාංෂ වලට ඍජුවම ඉහළින් පවතින බවද කාලගුණ විද්‍යා දොපර්තමේන්තුව සඳහන් කළා. අද දහවල් 12.11 ට හෙලන්බෑව මදුරුපිටිගම, රොටවැව , කහටගස්දිගිලිය , ගංතලාව , නාලම්වෛක්කාල්  සහ උප්පුරාල් යන ප්‍ර දේශවලට හිරු මුදුන්ව පවතිනවා.   ", "URL": "https://www.itnnews.lk/2023/10/05/331152/", "Category": "Breaking News,කාලගුණ අනාවැකිය,දේශීය පුවත්", "Parent URL": null}