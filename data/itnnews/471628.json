{"Source": "ITN news", "Timestamp": "மார்ச் 29, 2023 11:12", "Headline": "எரிபொருள் விநியோகத்திற்கு இடையூறு செய்த தொழிற்சங்க தலைவர்களுக்கு கட்டாய விடுமுறை", "News Content": "எரிபொருள் விநியோக நடவடிக்கைக்கு இடையூறு விளைவிக்கும் தொழிற்சங்க தலைவர்கள் மற்றும் தொழிலாளர்களை இன்று முதல் கட்டாய விடுமுறையில் அனுப்புவதற்கு இலங்கை பெற்றோலிய கூட்டுத்தாபனம் (CPC) தீர்மானித்துள்ளது. CPC மற்றும் Ceylon Petroleum Storage Terminals Limited (CPSTL) ஆகியவற்றில் இத்தகைய தொழிற்சங்கத் தலைவர்கள் மற்றும் தொழிலாளர்கள் நுழைவதைத் தடைசெய்யவும் முடிவு செய்துள்ளதாக CPC ஒரு அறிக்கையை வெளியிட்டது. மற்ற அனைத்து ஊழியர்களும் வளாகத்திற்குள் நுழைய அனுமதிக்கப்படுவார்கள் என்றும் இன்று எரிபொருள் விநியோக செயல்முறையைத் தொடரலாம் என்றும் CPC மேலும் கூறியது. பல CPC தொழிற்சங்கத் தலைவர்கள் மற்றும் உறுப்பினர்கள் திங்களன்று CPC தனியார்மயமாக்கலுக்கு எதிராக வேலைநிறுத்தத்தைத் தொடங்கினர், இது எரிபொருள் விநியோக செயல்முறையை பாதிக்கிறது. எரிபொருள் விநியோகத்தில் பொலிஸாரும் ஆயுதப்படையினரும் ஈடுபடுத்தப்பட்டுள்ள நிலையில், எரிபொருள் தட்டுப்பாடு குறித்து அச்சமடைய வேண்டாம் என மின்சக்தி மற்றும் எரிசக்தி அமைச்சர் காஞ்சன விஜேசேகர நேற்று பொதுமக்களிடம் கோரிக்கை விடுத்துள்ளார். கொலொனாவ மற்றும் முத்துராஜவெல முனையங்களில் போதியளவு எரிபொருள் இருப்பு இருப்பதாக உறுதியளித்து இன்று காலை 06.00 மணிக்கு எரிபொருள் விநியோகம் ஆரம்பிக்கப்பட்டதாக அமைச்சர் விஜேசேகர மேலும் தெரிவித்தார். ", "URL": "https://www.itnnews.lk/2023/10/05/471628/", "Category": "Breaking News,தேசிய செய்திகள்", "Parent URL": null}