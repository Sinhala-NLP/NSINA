{"Source": "ITN news", "Timestamp": "ජූලි 19, 2021 09:04", "Headline": "ඉන්දුනීසියාව තුළ කොරෝනා වයිරසයේ ශීඝ්‍ර ව්‍යාප්තියක්", "News Content": "ඉන්දුනීසියාව තුළ කොරෝනා වයිරසයේ ශීඝ්‍ර ව්‍යාප්තියක් දක්නට ලැබෙන බව එරට සෞඛ්‍ය අංශ නිවේදනය කරනවා. ගත වූ පැය 24 ට පමණක් එරටින් කොරෝනා මරණ 1093ක් වාර්තා වී ඇති අතර හමු වී ඇති ආසාදිතයින් සංඛ්‍යාව හතළිස් පන්දහසකට ආසන්නයි. ඉන්දුනීසියාව ඊයේ දිනයේදී වැඩිම කොරෝනා මරණ හා ආසාදිතයින් සංඛ්‍යාවක් හමු වූ රටද වනවා. ඔක්සිජන් හිඟවීම හේතුවෙන් සිදුවන මරණ සංඛ්‍යාව ඉහළ යන බවටයි වෛද්‍යවරු අනතුරු අඟවන්නේ. මේ අතර ලොව පුරා රටවල් 220 කින් වයිරස ආසාදිතයින් 191,220,126 දෙනෙකු හමු වී ඇති බව ලෝක සෞඛ්‍ය සංවිධානය නිවේදනය කරනවා. සිදුව ඇති මරණ සංඛ්‍යාව 4,105,743ක්.   ", "URL": "https://www.itnnews.lk/2023/10/05/350286/", "Category": "ජාත්‍යන්තර පුවත්", "Parent URL": null}