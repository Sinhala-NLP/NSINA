{"Source": "ITN news", "Timestamp": "පෙබරවාරි 11, 2022 16:54", "Headline": "මැඩගස්කර් දූපත් හරහා හමා ගිය සුළි කුණාටුවකින් පුද්ගලයින් 94ක් ජීවිතක්ෂයට", "News Content": "මැඩගස්කර් දූපත් හරහා හමා ගිය සුළි කුණාටුවක් හේතුවෙන් පුද්ගලයින් 94 දෙනෙක් ජීවිතක්ෂයට පත්ව තිබෙනවා. ලක්ෂයකට ආසන්න පිරිසක් අවතැන් වී ඇති බවයි වාර්තා වන්නේ. දින ගණනක් පුරා අඛණ්ඩව ඇද හැලුණු වර්ෂාවත් සමග ඇති වූ සුළි කුණාටුව හේතුවෙන් ප්‍රදේශ ගණනාවකට දැඩි බලපෑම් එල්ල වුණා. නායයෑම් හේතුවෙන් සහන කටයුතු අඛණ්ඩව පවත්වා ගෙන යෑම ද අපහසු වී ඇති බව විදෙස් මාධ්‍ය වාර්තා කළා. අවතැන් වූ පිරිස්හට ආධාර ලබාදීම සදහා ජාත්‍යන්තර සංවිධානවල නියෝජිතයින් අදාළ ස්ථාන වෙත ළගා වෙමින් සිටිනවා.             ", "URL": "https://www.itnnews.lk/2023/10/05/394545/", "Category": "ජාත්‍යන්තර පුවත්", "Parent URL": null}