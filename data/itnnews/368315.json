{"Source": "ITN news", "Timestamp": "ඔක්තෝබර් 10, 2021 16:00", "Headline": "මෝටර් රථ දෙපාර්තමේන්තුවේ එක්දින සේවා දිවයින පුරා පිහිටි ශාඛා වලින්", "News Content": "මෝටර් රථ ප්‍රවාහන දෙපාර්තමේන්තුව මගින් ලබාදෙන සේවා වඩාත් කාර්යක්ෂම ලෙස සිදුකිරීම සදහා එක්දින සේවාවන් වැනි කටයුතු දිවයින පුරා පිහිටි ශාඛා කාර්යාල ඔස්සේ සිදුකිරීමට පියවර ගෙන තිබෙනවා. මෙම වැඩපිළිවෙළ කඩිනමින් ක්‍රියාත්මක කරන ලෙසයි ප්‍රවාහන අමාත්‍ය පවිත්‍රා වන්නිආරච්චි මහත්මිය නිලධාරීන් වෙත උපදෙස් දී ඇත්තේ. එක් දිනක් තුළදී ප්‍රාදේශීය මට්ටමින් වාහන ලියාපදිංචි කිරීම,පැවරීම, ලියදුරු බලපත්‍ර නිකුත් කිරීම වැනි කාර්යයන් සිදුකළ හැකි බවද අමාත්‍යවරිය පෙන්වා දුන්නා. දැනට රියදුරු බලපත්‍ර නිකුත් කිරීමේ එක්දින සේවාව ක්‍රියාත්මක වන්නේ මෝටර් රථ ප්‍රවාහන දෙපාර්තමේන්තුවේ වේරහැර, හම්බන්තොට, අනුරාධපුර යන කාර්යාල වල පමණයි. වාහන ලියාපදිංචි කිරීමේ එක්දින සේවාවද නාරහේන්පිට, ගම්පහ, අනුරාධපුර, හම්බන්තොට, කුරුණෑගල සහ යාපනය කාර්යාලවල පමණක් සිදුවනවා. ඉදිරියේ දී දිවයින පුරා දිස්ත්‍රික් 25 ම ආවරණය වන පරිදි මෙම වැඩසටහන් ක්‍රියාත්මක කිරීමට නියමිතයි.     ", "URL": "https://www.itnnews.lk/2023/10/05/368315/", "Category": "දේශීය පුවත්", "Parent URL": null}