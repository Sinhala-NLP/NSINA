{"Source": "ITN news", "Timestamp": "ஜனவரி 6, 2022 11:26", "Headline": "தடுப்பூசி அட்டைகளை கட்டாயப்படுத்துவதற்கான சட்ட தயாரிப்பு பணிகள் இறுதி கட்டத்தில்..", "News Content": "கொவிட் தடுப்பூசி அட்டைகளை கட்டாயப்படுத்துவதற்கான சட்ட தயாரிப்பு பணிகள் இறுதி கட்டத்தை அடைந்துள்ளன. இது தொடர்பில் உரிய கலந்துரையாடல்கள் முன்னெடுக்கப்பட்டுள்ளதாக சுகாதார பணிப்பாளர் நாயகம் வைத்தியர் அசேல குணவர்தன தெரிவித்துள்ளார். தடுப்பூசியின் 3வது டோஸான பூஸ்டரையும் அனைவரும் பெற்றிருப்பது கட்டாயமென அவர் சுட்டிக்காட்டியுள்ளார். பொது இடங்களுக்கு பயணிக்கும் போது கொவிட் தடுப்பூசி அட்டையை வைத்திருப்பதற்கான சட்ட வரைபுகள் தயாரிக்கப்படுகின்றன. இது நடைமுறைக்கு வருவதன் ஊடாக சமூகத்தில் தொற்று பரவலை கட்டுப்படுத்த முடியுமென வைத்தியர் அசேல குணவர்தன தெரிவித்துள்ளார். ", "URL": "https://www.itnnews.lk/2023/10/05/387067/", "Category": "Breaking News,தேசிய செய்திகள்", "Parent URL": null}