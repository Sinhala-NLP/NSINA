{"Source": "ITN news", "Timestamp": "மார்ச் 17, 2023 12:03", "Headline": "உக்ரைன் அகதிகள் தங்கியிருந்த ஹோட்டலில் திடீர் தீ விபத்து", "News Content": "இங்கிலாந்தில் உக்ரைன் அகதிகள் தங்கியிருந்த  ஹோட்டலில் ஏற்பட்ட திடீர் தீ விபத்தைத் தொடர்ந்து அங்கிருந்த 30 பேர் பத்திரமாக வெளியேற்றப்பட்டதாக தகவல் தெரிவிக்கப்பட்டுள்ளது. இங்கிலாந்தின் தெற்கு பகுதியான சசெக்ஸ்சில் சுமார் 400 ஆண்டுகள் பழமைவாய்ந்த ஹோட்டல் ஒன்று செயல்பட்டு வருகிறது. அந்த ஹோட்டலில் உக்ரைன் அகதிகள் தங்கியிருந்ததாக கூறப்படுகிறது. இந்நிலையில், அந்த ஹோட்டல் மற்றும் அதன் பக்கத்து கட்டடத்தில் தீ பற்றியது.  தகவலறிந்து தீயணைப்பு வீரர்கள் போராடி அங்கிருந்த 30 பேரை பத்திரமாக வெளியேற்றியதாக தகவல் தெரிவிக்கப்பட்டுள்ளது. தீ விபத்திற்கான காரணம் குறித்து பொலிஸார் விசாரணை நடத்தி வருகின்றனர். ", "URL": "https://www.itnnews.lk/2023/10/05/468890/", "Category": "Breaking News,சர்வதேச செய்திகள்", "Parent URL": null}