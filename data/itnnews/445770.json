{"Source": "ITN news", "Timestamp": "நவம்பர் 15, 2022 12:23", "Headline": "சாரதி அனுமதி பத்திரம் அச்சிடும் பணி மீள ஆரம்பம்..", "News Content": "தற்காலிகமாக இடைநிறுத்தப்பட்டிருந்த சாரதி அனுமதி பத்திரத்தை அச்சிடும் நடவடிக்கை இன்று முதல் மீள ஆரம்பிக்கப்பட்டுள்ளது. இதன் ஊடாக தற்காலிக சாரதி அனுமதி பத்திரம் வழங்கப்பட்ட சுமார் ஆறு இலட்சம் பேருக்கு புதிய அனுமதி பத்தரத்தை வழங்க எதிர்பார்க்கப்பட்டுள்ளதாக மோட்டார் வாகன போக்குவரத்து ஆணையாளர் நாயகம் நிஷாந்த அநுருந்த தெரிவித்துள்ளார். தேவையான அட்டைகள் இல்லாமையினால் தற்காலிக சாரதி அனுமதி பத்திரம் வழங்கப்பட்டது. பொருளாதார நெருக்கடிக்கு மத்தியில் பிரச்சினைக்கு முகங்கொடுக்க நேரிட்டது. வெளிநாடுகளுக்கு பணிக்கென செல்வோருக்கு மாத்திரம் சாரதி அனுமதி பத்திரம் அச்சிடப்பட்டது. கடந்த வாரமளவில் புதிய அட்டைகளை பெற முடிந்தது. இதனால் இன்று முதல் சாரதி அனுமதி பத்திரத்தை அச்சிடும் பணி ஆரம்பிக்கப்படுகிறது. நாளை முதல் நாள் ஒன்றுக்கு 100 சாரதி அனுமதி பத்தரங்களை அச்சிட எதிர்பார்த்துள்ளதாக மோட்டார் வாகன போக்குவரத்து ஆணையாளர் நாயகம் நிஷாந்த அநுருந்த தெரிவித்துள்ளார். ", "URL": "https://www.itnnews.lk/2023/10/05/445770/", "Category": "Breaking News,தேசிய செய்திகள்", "Parent URL": null}