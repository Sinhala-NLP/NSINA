{"Source": "ITN news", "Timestamp": "ජනවාරි 29, 2023 09:42", "Headline": "සබරගමු මහා සමන් දේවාලයේ පඬුරු පෙට්ටිය අවස්ථා තුනකදී කොල්ලකෑ තරුණයින් දෙදෙනා අත්අඩංගුවට", "News Content": "රත්නපුර සබරගමු මහා සමන් දේවාලයේ පඬුරු පෙට්ටිය අවස්ථා තුනකදී කොල්ලකෑ තරුණයින් දෙදෙනා පොලිස් අත්අඩංගුවට ගෙන තිබෙනවා. මහ සමන් දේවාලයේ නිල නිවසේ පඩුරු කාමරයේ තැන්පත් කර තිබූ පඬුරු පෙට්ටිය අවස්ථා 3කදී කොල්ලකා තිබුණා මේ සම්බන්ධයෙන් පරික්ෂණ පැවැත්වූ රත්නපුර පොලිසිය ඊට සම්බන්ධ තරුණයින් දෙදෙනා අත්අඩංගුවට ගනු ලැබුවා. තමන් මෙම කොල්ලකෑම සිදුකළ බව අදාළ තරුණයින් දෙදෙනා පිළිගෙන තිබෙනවා. ඔවුන් තදින්ම මත්ද්‍රව්‍ය භාවිතයට ඇබ්බැහි වී සිටින්නන් බවයි පොලිසිය පවසන්නේ. සැකකරුවන් අධිකරණයට ඉදිරිපත් කිරීමට පොලිසිය කටයුතු යොදා තිබෙනවා.       ", "URL": "https://www.itnnews.lk/2023/10/05/458131/", "Category": "දේශීය පුවත්", "Parent URL": null}