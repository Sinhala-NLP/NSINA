{"Source": "ITN news", "Timestamp": "සැප්තැම්බර් 19, 2021 18:33", "Headline": "මත්පැන් අලෙවිසැල් විවෘත කිරීමට එරෙහිව කොටුව දුම්රිය ස්ථානය ඉදිරිපිට විරෝධතාවක්", "News Content": "මත්පැන් අලෙවිසැල් විවෘතකර තැබීම සම්බන්ධයෙන් විරෝධය පළකරමින් කොටුව දුම්රිය ස්ථානය ඉදිරිපිටදී විරෝධතාවක් පැවැත්වුණා. නිරෝධායන ඇදිරිනීතිය පනවා තිබියදීත් පසුගිය දින කිහිපය තුළ මත්පැන් අලෙවිසැල් විවෘත කිරීමට විරෝධය පළකරමින් කොටුව දුම්රිය ස්ථානය ඉදිරිපිටදී අද විරෝධතාවක් පැවැත්වුණා. නිරෝධායන නීති උල්ලංඝනය කරමින් හැසිරුණු පිරිස පාලනය කිරීම සදහා කොටුව පොලිස් නිලධාරීන් එම ස්ථානයට පැමිණියා. කෙසේ නමුත් දෙපිරිස අතර උණුසුම් තත්ත්වයක් හටගත් අතර විරෝධතාකරුවන් අත්අඩංගුවට ගැනීමට පොලීසිය කටයුතු කළා. මෙම විරෝධතාවය සමගි ජන බලවේගයේ කොළඹ දිස්ත්‍රික් සංවිධායක ප්‍රදීප් චාල්ස් නමැත්තා විසින් සංවිධානකර තිබූණා. මේ අතර වැරදි ප්‍රචාරයක් සමාජගතවීම හමුවේ ඇතැම් පාර්ශ්ව මත්පැන් අලෙවිසැල් විවෘතකර තිබූ බවත් කඩිනමින් එය නිවැරදි කළයුතු බවත් අමාත්‍ය නාමල් රාජපක්ෂ මහතා පවසනවා. හිටපු ජනාධිපති මෛත්‍රීපාල සිරිසේන මහතා ද මත්පැන් අලෙවිසැල් විවෘත කිරීම සම්බන්ධයෙන් අදහස් පළකළා.   ", "URL": "https://www.itnnews.lk/2023/10/05/363712/", "Category": "දේශීය පුවත්", "Parent URL": null}