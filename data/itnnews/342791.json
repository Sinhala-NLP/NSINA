{"Source": "ITN news", "Timestamp": "ජූනි 15, 2021 10:47", "Headline": "රටට හා ජාතියට ආදරය කරන්නන්ට සහයෝගය ලබා දෙන බව පුටින් කියයි", "News Content": "දශක ගණනාවක පටන් පවත්නා මතභේදාත්මක ගැටුම් අවසන් කිරීමේ අරමුණින් රුසියා ජනාධිපති ව්ලැඩිමීර් පුටින් හා ඇමෙරිකා ජනාධිපති ජෝ බයිඩ්න් අතර ඓතිහාසික සාකච්ඡාවක් ජිනීවා හිදී හෙට පැවැත්වීමට සියලු කටයුතු මේ වන විටත් සූදානම් කර තිබෙනවා. දෙරට අතර පවත්නා රාජ්‍ය තාන්ත්‍රික සබදතා ඉහළ නැංවීම මෙම හමුවේ ප්‍රමුඛතම අරමුණ බවයි දේශපාලන ආරංචි මාර්ග සදහන් කරන්නේ. කෙසේ වුව ද සාකච්ඡාව සම්බන්ධයෙන් දෙපාර්ශ්වයෙන්ම මේ වන තෙක් කරුණු දැක්වීමක් සිදුකර නැහැ. මේ අතර රුසියාවට සැබවින්ම ආදරය කරන ඕනෑම පුද්ගලයෙකුට තමාගෙන් පසු ජනාධිපති ධුරය ලබා ගැනීමට වුව ද සහාය පළ කරන බව ජනාධිපති ව්ලැඩිමීර් පුටින් අවධාරණය කරනවා. ඇමෙරිකාවේ එන් බී සී රූපවාහිනී නාලිකාව සමග සම්මුඛ සාකච්ඡාවකට එක්වෙමිනුයි ජනාධිපතිවරයා මේ බව ප්‍රකාශ කළේ. තමාගේ විරුද්ධ පාක්‍ෂිකයෙකුට වුව ද තම රටට හා ජාතියට පණ මෙන් ආදරය කරන්නේ නම් ඔහුට පූර්ණ සහයෝගය ලබා දීමට කිසිදු විටෙක මැලි නොවන බව පුටින් මෙහිදී පවසා සිටියා. 2000 වසරේ සිට මේ වන තෙක් ව්ලැඩිමීර් පුටින් රුසියාවේ ජනාධිපති හෝ අග්‍රාමාත්‍ය ධුරය දරමින් බටහිර බලවේගවලට නොසැලී මුහුණ දෙමින් රුසියාව නිවැරදි මාවත කරා යොමු කළ නායකයෙකු ලෙසයි සැලකෙන්නේ. පසුගිය අප්‍රේල් මාසයේදී ව්‍යවස්ථා සංශෝධනයක් සිදු කළ අතර ඒ සමගම ඔහුට 2036 වසර දක්වා රුසියා ජනාධිපති ධුරය දැරීමට අවස්ථාව හිමිවනවා. 2000 වසරේ සිට මේ වන තෙක් ව්ලැඩිමීර් පුටින් රුසියාවේ ජනාධිපති හෝ අග්‍රාමාත්‍ය ධුරය දරමින් බටහිර බලවේගවලට නොසැලී මුහුණ දෙමින් රුසියාව නිවැරදි මාවත කරා යොමු කළ නායකයෙකු ලෙසයි සැලකෙන්නේ. පසුගිය අප්‍රේල් මාසයේදී ව්‍යවස්ථා සංශෝධනයක් සිදු කළ අතර ඒ සමගම ඔහුට 2036 වසර දක්වා රුසියා ජනාධිපති ධුරය දැරීමට අවස්ථාව හිමිවනවා. මේ අතර ඇමෙරිකා ජනාධිපති ජෝ බයිඩ්න් හා රුසියා ජනාධිපති ව්ලැඩිමීර් පුටින් අතර විශේෂ සාකච්ඡාවක් ජිනීවා හිදී හෙට පැවැත්වීමට නියමිතයි.           ", "URL": "https://www.itnnews.lk/2023/10/05/342791/", "Category": "ජාත්‍යන්තර පුවත්", "Parent URL": null}