{"Source": "ITN news", "Timestamp": "අගෝස්තු 24, 2023 11:36", "Headline": "නැදගමුවේ විජය මෛත්‍රී ස්වාමීන් වහන්සේ අපවත් වෙයි", "News Content": "ශ්‍රී ලංකා රාමඤ්ඤ නිකායේ අනුනායක පූජ්‍ය නැදගමුවේ විජය මෛත්‍රී ස්වාමීන් වහන්සේ අපවත්වුණා. සමස්ත ලංකා පිරිවෙන් අධ්‍යාපන උපදේශක හිමිනමක ලෙසට කටයුතු කළ උන්වහන්සේ අපවත්වන විට 73 වන වියේ පසුවුණා. අනුරාධපුර භික්ෂු විශ්වවිද්‍යාලයේ පාලක සභික හිමිනමක් ලෙස ක්‍රියා කළ උන්වහන්සේ පැවිදි දිවියට පත්වුයේ 1963 වසරේදීයි. විචිත්‍ර ධර්ම දේශකයානන් වහන්සේ නමක වු පූජ්‍ය නැදගමුවේ විජය මෛත්‍රී ස්වාමීන් වහන්සේ විදෙස් ධර්මදූත සේවාවන්හිද නිරත වුණා. උන්වහන්සේ මිනුවන්ගොඩ පත්තඩුවන භික්ෂු පුහුණු මධ්‍යස්ථානාධිපති සහ අධ්‍යාපන අමාත්‍යාංශයේ උපදේශක ස්වාමීන් වහන්සේ නමක ලෙස ද කටයුතු කළා.         ", "URL": "https://www.itnnews.lk/2023/10/05/510484/", "Category": "දේශීය පුවත්", "Parent URL": null}