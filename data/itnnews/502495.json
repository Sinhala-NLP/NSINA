{"Source": "ITN news", "Timestamp": "ජූලි 25, 2023 12:04", "Headline": "පුරන් කුඹුරු අස්වැද්දීමට අක්කරයකට රුපියල් 36,000ක්  ", "News Content": "පුරන්කුඹුරු අස්වැද්දීමට කටයුතු කරන පුද්ගලයින්ට මූලික බිම් සැකසීම සදහා අක්කරයකට රුපියල් තිස්හය දහසක මූල්‍ය සහනාධාරයක් ලබා දීමට පියවර ගන්නා බව අමාත්‍ය මහින්ද අමරවීර මහතා පවසනවා. දිවයින පුරා පුරන් කුඹුරු අස්වැද්දීමට ගන්නා ක්‍රියාදාමය ශක්තිමත් කිරීමේ අරමුණෙන් රජය මෙම මූල්‍යාධාරය ලබාදීමටයි තීරණය කර ඇත්තේ. වැඩි වශයෙන් පුරන් කුඹුරු දක්නට ලැබෙන්නේ බස්නාහිර පළාතෙන් වන අතර පුරන්ව ඇති කුඹුර අක්කර සංඛ්‍යාව හතලිස්දහසක්. මෙම වසරේ පුරන්කුඹුරු අස්වැද්දීමට රජය රුපියල් මිලියන 430ක මුදලක් වෙන්කර තිබෙනවා. ඒ අනුව පුරන්කුඹුරු අස්වැද්දීමට අක්කරයක් සදහා රුපියල් තිස්හය දහසක මුදලක් ගොවිජන සංවර්ධන දෙපාර්තමේන්තුව මගින් ලබාදීමට පියවර ගන්නා බවයි අමාත්‍ය මහින්ද අමරවීර මහතා පවසන්නේ.     ", "URL": "https://www.itnnews.lk/2023/10/05/502495/", "Category": "දේශීය පුවත්", "Parent URL": null}