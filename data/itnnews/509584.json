{"Source": "ITN news", "Timestamp": "අගෝස්තු 20, 2023 13:28", "Headline": "මෙරට අපනයන ඉහළ නංවන්න වෙළඳ ඇමති චීනයේ සකච්ඡාවක", "News Content": "ආසියානු කලාපයේ වසර ගණනාවක් පුරා පැවැත්වෙන ප්‍රමුඛ වෙළෙඳ ප්‍රදර්ශනයන් දෙකක් සඳහා ශ්‍රී ලංකාව නියෝජනය කරමින් වෙළඳ වාණිජ හා ආහාර සුරක්ෂිත අමාත්‍ය නලින් ප්‍රනාන්දු සහභාගී වී වෙළඳ හා වාණිජ කටයුතු සම්බන්ධයෙන් චීනයේ දී සාකච්ඡාවක නිරත වී තිබෙනවා. ඔහු සහභාගී වූයේ 7 වැනි චීන- දකුණු ආසියානු ප්‍රදර්ශනයට හා අපනයන ප්‍රදර්ශන සඳහා වන අතර, ශ්‍රී ලාංකිය අපනයන වලට විස්තීර්ණ චීන වෙළඳපොළ වෙත ළඟා වීමට, නව නිෂ්පාදන අපනයනය කිරීමට ඇති විභවතා සම්බන්ධ‍යෙන් වාණිජ නිලධාරින් සමඟ දීර්ඝ වශයෙන් සාකච්ඡා කර තිබෙනවා. ශ්‍රී ලංකාව නියෝජනය කරමින් අප රටේ සමාගම් 58ක් මෙම ප්‍රදර්ශනය සඳහා සහභාගී වී තිබෙනවා වෙළඳ වාණිජ හා ආහාර සුරක්ෂිත අමාත්‍යංශය වැඩිදුරටත් සඳහන් කරන්නේ මෙහිදී වෙළඳ ප්‍රවර්ධනය ගැන වැඩි දැනුමක් ඔවුන් ලබා ගෙන ඇති අතර දේශිය නිෂ්පාදන පෙළක් ප්‍රවර්ධනය කර ගත් බවයි. ", "URL": "https://www.itnnews.lk/2023/10/05/509584/", "Category": "දේශීය පුවත්,ව්‍යාපාරික පුවත්", "Parent URL": null}