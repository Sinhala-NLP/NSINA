{"Source": "ITN news", "Timestamp": "මාර්තු 12, 2023 12:18", "Headline": "අද සිට ග්ලුකෝමා සතියක්", "News Content": "අද (12) යෙදී ඇති ලෝක ග්ලුකෝමා දිනයට සමගාමීව එළඹෙන -18 වැනිදා දක්වා ජාතික ග්ලුකෝමා සතියක් ප්‍රකාශයට පත් කර තිබෙනවා. මෙවර එහි තේමාව “ලෝකය දීප්තිමත්ය – ඔබේ පෙනීම සුරකින්න” යන්නයි. ඒ අනුව මෙම සතිය තුළ දීප ව්‍යාප්තව ජනතාව දැනුවත් කිරීමේ වැඩසටහන්, වෛද්‍ය ශිෂ්‍යයින් සහ වෛද්‍යවරුන් සඳහා පුහුණු වැඩසටහන් සහ සායන ද පැවැත්වෙනවා. සෞඛ්‍ය අමාත්‍යංශය පැවසුවේ ග්ලුකෝමා රෝගී තත්ත්වය හේතුවෙන් ලෝකයේ මිලියන 4.5 ක පමණ ජනතාවක් අන්ධභාවයට පත්ව ඇති අතර තවත් මිලියන ගණනක් අල්ප දෘෂ්ඨිකතාවයෙන් පෙළෙන බවයි. ග්ලුකෝමා රෝගය මුල් අවස්ථාවේ දී කිසිදු රෝග ලක්ෂණයක් නොපෙන්වන අතර, අක්ෂි ස්නායුවට ස්ථීර හානි සිදුවීම නිසා ක්‍රමයෙන් අන්ධභාවයට පත් වන බව සඳහන්. ", "URL": "https://www.itnnews.lk/2023/10/05/467402/", "Category": "දේශීය පුවත්", "Parent URL": null}