{"Source": "ITN news", "Timestamp": "මැයි 13, 2022 13:07", "Headline": "වීඩියෝ තිබුණත් අපිට ගහපු අයට නීතිය නැහැ – ප්‍රියංග විශ්වජිත්", "News Content": "පසුගිය මැයි 09 වනදා ගෝල්ෆේස්හි සාමකාමී විරෝදතාකරුවන්ට පහරදීමේ සිද්ධියේදී ඉතාමත් දැඩිදෙස පහරකෑමට ලක්වූ සමාජ ක්‍රියාකාරී ප්‍රියංග විශ්වජිත්ට පහර දුන් පුද්ගලයින් තවමත් නීතිය හමුවට ඉදිරිපත් නොකිරීම සම්බන්ධයෙන් ඔහු චෝදනා කර සිටිනවා. බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් මහතාට පහර දුන් පුද්ගලයින් එදිනම නීතිය හමුවට ගෙනා පොලිසියට වීඩියෝ සාක්ෂි මෙතරම් තිබියදී තමාට පහරදුන් අයට එරෙහිව නීතිය ක්‍රියාත්මක කිරීමට ප්‍රමාද ඇයි ද යන්න ප්‍රියංග විශ්වජිත් ප්‍රශ්න කරයි. දින තුනක් රෝහල් ගතව ප්‍රතිකාර ලැබූ තමන් දැන් සුවයෙන් පසුවන බවත් පහරදීමට අදාල වීඩියෝ නැරඹීමේදී තමන්ද කම්පනයට පත්වූ බවත් ඔහු ප්‍රකාශ කළා. මෙලෙසම පහරකෑමට ලක්වූ තවත් සහෝදරයින් රෝහලේ ප්‍රතිකාර ලබමින් සිටින බවයි ඔහු වැඩි දුරටත් පැවසුවේ. ", "URL": "https://www.itnnews.lk/2023/10/05/411082/", "Category": "Breaking News,දේශීය පුවත්", "Parent URL": null}