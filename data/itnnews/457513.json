{"Source": "ITN news", "Timestamp": "ஜனவரி 25, 2023 12:21", "Headline": "தேர்தலுக்கு தயாராகுமாறு ஐக்கிய தேசிய கட்சியினருக்கு ஜனாதிபதி அறிவுறுத்து", "News Content": "ஜனாதிபதி ரணில் விக்ரமசிங்க தேர்தலுக்கு தயாராகுமாறு ஐக்கிய தேசிய கட்சியினருக்கு அறிவுறுத்தியுள்ளார். ஐக்கிய தேசிய கட்சியின் முகாமைத்துவ குழு, ஜனாதிபதி ரணில் விக்ரமசிங்க தலைமையில் ஜனாதிபதி செயலகத்தில் ஒன்றுகூடியதாகவும், அதன்போதே அது தொடர்பில் குறிப்பிட்டதாக ஐக்கிய தேசிய கட்சியின் பொதுச்செயலாளர் பாலித்த ரங்கே பண்டார தெரிவித்துள்ளார். இதேவேளை மார்ச் மாதம் 9ம் திகதி உள்ளுராட்சி மன்ற தேர்தலை நடத்த தேர்தல்கள் ஆணைக்குழு நடவடிக்கைகளை முன்னெடுத்து வருகின்றது. எனினும் இதுவரை அது தொடர்பான இறுதி அறிவிப்பு உத்தியோகப்பூர்வமாக தேர்தல்கள் ஆணைக்குழுவினால் வெளியிடப்படவில்லையென்பது குறிப்பிடத்தக்கது. ", "URL": "https://www.itnnews.lk/2023/10/05/457513/", "Category": "Breaking News,அண்மைய செய்திகள்,தேசிய செய்திகள்", "Parent URL": null}