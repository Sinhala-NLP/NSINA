{"Source": "ITN news", "Timestamp": "පෙබරවාරි 21, 2023 15:05", "Headline": "විදුලි සේවකයන් වර්ජනය කරනවා කියන්නේ විදුලිය නැහැ කියන එක තමයි – විදුලිබල මණ්ඩල වෘත්තීය සමිති රතු එළි දල්වයි", "News Content": "හෙට (22) දිනයේ කොටුව දුම්රියපොළ ඉදිරිපිට සියලු වෘත්තීය සමිති ඒකාබද්ධව විරෝධතා ව්‍යාපාරයක් ආරම්භ කරන බව ලංකා විදුලිබල මණ්ඩල ඒකාබද්ධ වෘත්තීය සමිති සන්ධානය කැඳවුම්කරු රන්ජන් ජයලාල් මහතා පවසනවා. පවත්වාගෙන යන බදු ක්‍රමය වහා අහෝසි කරන ලෙස රජයට බලපෑම් කරමින් පසුගිය 8 වෙනිදා විරෝධතාවයක නිරත වුණත් රජය ඊට ඇහුම්කන්නොදුන් බවයි ඔවුන් පවසන්නේ. කෙසේවෙතත් හෙට පැවැත්වෙන විරෝධතා ව්‍යාපාරයට රජය ඇහුම්කන් නොදුනහොත් වැඩ වර්ජනයකට වුවද සූදානම් බව රන්ජන් ජයලාල් මහතා කියා සිටියා. ” ජනතාව පිට බර පටවමින් විදුලි බිල වැඩි වෙලා තියෙන මොහොතක ජනතාව අපහසුතාවයට පත් කිරීමට අපි කැමති නැහැ . නමුත් ආණ්ඩුව අපි කියන දේට ඇහුම්කන් දෙන්නෙ නැත්තං අපිට යන්න වෙනවා . තෙල් වරාය විදුලි ජල සෞඛ්‍ය සේවකයින් සියලු දෙනා එකතුව වැඩ වර්ජනයකට සුදානම් කරවන්න එපා. ඒ වගේම වැඩි වෙච්ච විදුලි බිල ගෙවන්න ජනතාවට හැකියාවක් නැහැ . අපිට කියන්නට බැහැ විදුලිය කප්පාදු කරන්න සේවකයන්ට යන්න එපා කියලා . නමුත් අපි ඔවුන්ට කියලා තියෙන්නෙ පොලිස් හෝ හමුදා ආරක්ෂාව නැතුව විදුලිය කප්පාදු කරන්න නිවෙස් වලට යන්න එපා කියලා. ජනතාව පත් වෙලා තිබෙන පීඩාවක් සමඟ විදුලි කප්පාදුවට යන සේවකයින්ට ප්‍රහාර එල්ල වෙන්න පුළුවන්. එළඹෙන පෙබරවාරි වැටුපට මෙම බදු ක්‍රමය අය කර ගත හොත් අපි ඉදිරියේදී දැඩි ක්‍රියාමාර්ග අරගන්නවා. එය වළක්වන්නට හැකියාවක් නැහැ විදුලි සේවකයන් වර්ජනය කරනවා කියන්නේ විදුලිය නැහැ කියන එක තමයි” ", "URL": "https://www.itnnews.lk/2023/10/05/462193/", "Category": "දේශීය පුවත්", "Parent URL": null}