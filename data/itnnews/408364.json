{"Source": "ITN news", "Timestamp": "අප්‍රේල් 26, 2022 15:57", "Headline": "න්‍යෂ්ටික අවි සංචිත ඉහළ නංවන බව කිම් ජොන් උන් ප්‍රතිඥා දෙයි", "News Content": "න්‍යෂ්ටික අවි සංචිත ඉහළ නංවන බවට උතුරු කොරියා නායක කිම් ජොන් උන් ප්‍රතිඥා දෙනවා. උතුරු කොරියා හමුදාවේ සංවත්සරයකට එක්වෙමිනුයි කිම් ජොන් උන් මේ බව සදහන්කර සිටියේ. න්‍යෂ්ටික අවි රැගත් දැවැන්ත රථ පෙළපාලියක් එම සංවත්සරයට එක්කර තිබුණා. ජාත්‍යන්තරව තහනම් කර ඇති හ්වාසොන්ග් 17 ලෙස හැදින්වෙන අන්තර් මහද්වීප බැලැස්ටික් මිසයිල ද එහිදී ප්‍රදර්ශනය කෙරූ බවයි විදෙස් මාධ්‍ය වාර්තා කරන්නේ. එම බැලැස්ටික් මිසයිලය භාවිත කර උතුරු කොරියාවේ සිට ඇමෙරිකායට පහරදීමේ හැකියාව පවතිනවා. සබ්මැරීනයන්හි සිට පහරදීමට යොදාගන්නා බැලැස්ටික් මිසයිල හා අධි ධ්වනි තරංග මිසයිල ද පෙළපාලියට එක්කර තිබුණා. එමෙන්ම යුධ ටැංකි,  රොකට් විදින හා තවත් යුද උපකරණ රැසක් මෙහිදී දක්නට ලැබුණා.     ", "URL": "https://www.itnnews.lk/2023/10/05/408364/", "Category": "ජාත්‍යන්තර පුවත්", "Parent URL": null}