{"Source": "ITN news", "Timestamp": "ஜூலை 6, 2021 13:13", "Headline": "கடந்த 2 மாத காலத்துக்குள் குறைந்தளவு தொற்றாளர்கள் நேற்று பதிவு..", "News Content": "கடந்த 2 மாத காலத்துக்குள் குறைந்த கொரோனா தொற்றாளர்கள் நேற்றைய தினம் பதிவாகியுள்ளதாக சுகாதார தரப்பினர் தெரிவிக்கின்றனர். நேற்றைய தினம் 869 பேர் மாத்திரமே இவ்வாறு அடையாளம் காணப்பட்டனர். கடந்த ஏப்ரல் 25 ஆம் திகதிக்கு பின்னர் எமது நாட்டில் ஆகக் குறைந்த கொரோனா தொற்றாளர்களாக 869 பேர் நேற்றைய தினம் அடையாளம் காணப்பட்டதாக சுகாதார அமைச்சு தெரிவிக்கின்றது. அதில் 53 பேர் வெளிநாட்டிலிருந்து வருகை தந்தவர்கள். அதிலும் ஆகக் கூடிய எண்ணிக்கையிலான 98 தொற்றாளர்கள் களுத்துறை மாவட்டத்திலிருந்து அடையாளம் காணப்பட்;டனர். நுவரெலியாவிலிருந்து 97 பேரும், கம்பஹாவிலிருந்து 83 பேரும், கொழும்பிலிருந்து 44 பேரும் அடையாளம் காணப்பட்டனர். அதன் அடிப்படையில் எமது வரையில் எமது நாட்டில் ஒட்டு மொத்தமாக 2 இலட்சத்து 66 ஆயிரத்து 499 பேர் அடையாளம் காணப்பட்டுள்ளனர். அதில் 28 ஆயிரத்து 321 பேர் தற்பொழுது வைத்தியசாலையில் சிகிச்சை பெற்று வருகின்றனர். மேலும் 2 இலட்சத்து 30 ஆயிரத்து 942 பேர் இது வரை குணமடைந்துள்ளனர். இதே நேரம் 3 ஆயிரத்து 268 பேர் கொரோனா தொற்றினால் உயிரிழந்து உள்ளனர். இதேநேரம் வெளிமட பிரதேசத்தில் தனியார் ஆடை கைத்தொழிற்சாலை ஒன்றில் மேற்கொள்ளப்பட்ட பி.சீ.ஆர் பரிசோதனையில் 35 பேர் கொரோனா தொற்றுக்கு உள்ளாகியுள்ளமை தெரியவந்துள்ளது. இந்த தொழிற்சாலையில் பணி புரிவதற்கு வருகை தந்த ஒருவருக்கு கொரோனா தொற்று ஏற்பட்டதனை அடுத்தே இந்த நடவடிக்கை மேற்கொள்ளப்பட்டது. குறித்த தொழிற்சாலை தற்காலிகமாக மூடுவதற்கு நடவடிக்கை எடுத்த அதேவேளை அதனை அண்டியவர்கள் தனிமைப்படுத்தலுக்கு உட்படுத்தப்பட்டுள்ளனர். திவுலப்பிட்டிய மாவட்ட வைத்தியசாலையில் கைவிடப்பட்டிருந்த நிலையிலிருந்த கட்டிடமொன்றை புதுப்பித்து அதனை கொரோனா தொற்றாளர்களுக்கு சிகிச்சை பெறும்; மத்திய நிலையமாக மாற்றியமைத்து அதனை இராஜாங்க அமைச்சர்; இந்திக்க அனுருத்த திறந்து வைத்தார். சகல வசதிகளுடன் கூடிய இந்த சிகிச்சை நிலையத்தில் இன்று முதல் சிகிச்சைகள் ஆரம்பிக்கப்பட்டுள்ளன. ", "URL": "https://www.itnnews.lk/2023/10/05/347412/", "Category": "Breaking News,அண்மைய செய்திகள்,தேசிய செய்திகள்", "Parent URL": null}