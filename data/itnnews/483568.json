{"Source": "ITN news", "Timestamp": "මැයි 16, 2023 07:56", "Headline": "නීතිවිරෝධී වල්නාශක තොගයක් සමඟ පුද්ගලයන් දෙදෙනෙකු අත්අඩංගුවට", "News Content": "මෙරට තහනම් කරන ලද වල්නාශක තොගයක් සන්තකයේ තබාගෙන සිටි පුද්ගලයන් දෙදෙනෙකු විශේෂ කාර්ය බලකායේ නිලධාරීන් විසින් අත්අඩංගුවට ගෙන තිබෙනවා. විශේෂ කාර්ය බලකාය හපුතලේ කඳවුරේ නිලධාරීන් සහ ඌව පළාත් කෘෂිකර්ම දෙපාර්තමේන්තුවේ නිලධාරීන් කණ්ඩායමක් සමඟ ඒකාබද්ධව ඊයේ (15) වන දින බෝගහකුඹුර පොලිස් වසමේ අංක 99, අඹේවෙල පාර, බෝගහකුඹුර ප්‍රදේශයේ දී සහ නුවරඑළිය පාර, වැලිමඩ නගරයේ දී වැටලීම් සිදුකර ඇත. එහි දී මෙරට තහනම් කරන ලද පළිබෝධනාශක සන්තකයේ තබාගෙන සිටි බෝගහකුඹුර සහ වීරවිල ප්‍රදේශයේ පදිංචි වයස අවුරුදු 31 ත් 53 ත් වයසේ පසුවන පුද්ගලයන් දෙදෙනෙකු අත්අඩංගුවට ගෙන වැඩිදුර විමර්ශන කටයුතු සඳහා ඌව පළාත් කෘෂීකර්ම දෙපාර්තමේන්තුවේ සහකාර කෘෂිකර්ම අධ්‍යක්ෂක වැලිමඩ ශාඛාවේ සහකාර කෘෂිකර්ම අධ්‍යක්ෂක (බලයලත් නිලධාරි) වෙත භාර දී ඇත. ", "URL": "https://www.itnnews.lk/2023/10/05/483568/", "Category": "දේශීය පුවත්", "Parent URL": null}