{"Source": "ITN news", "Timestamp": "නොවැම්බර් 9, 2022 09:00", "Headline": "විදේශ ගමන් බලපත්‍ර නිකුත් කිරීමේ කටයුතු යළි ඇරඹෙයි", "News Content": "තාවකාලික අත්හිට වූ විදේශ ගමන් බලපත්‍ර නිකුත් කිරීමේ කටයුතු අද සිට යළි ආරම්භ කරන බව ආගමන විගමන දෙපාර්තමේන්තුව පවසනවා. ආගමන විගමන දෙපාර්තමේන්තුවේ ප්‍රධාන පරිගණක පද්ධතියේ හදිසි බිද වැටීමක් සිදු වුණා. ඒ හේතුවෙන් ඊයේ දිනයේ විදේශ ගමන් බලපත්‍ර නිකුත් කිරීම තාවකාලිකව අත්හිටුවීමටයි පියවර ගැනුණේ. පරිගණක පද්ධතියේ හටගත් දෝෂය හේතුවෙන් ප්‍රධාන කාර්යාලය මෙන්ම ප්‍රාදේශීය කාර්යාලවල කටයුතුවලටද බලපෑම් එල්ල වී තිබුණා. කෙසේ වුවත් ඊයේ සවස් කාලය වන විට මෙම පරිගණක පද්ධතිය යථාවත් කිරීමට හැකි වූ බව ආගමන විගමන දෙපාර්තමේන්තුව සදහන් කළා. ඒ අනුව අද සිට විදේශ ගමන් බලපත්‍ර නිකුත් කිරීමේ කටයුතු සමාන්‍ය පරිදි සිදුවන බවයි එම දෙපාර්තමේන්තුව වැඩිදුරටත් දැනුම් දෙන්නේ.   ", "URL": "https://www.itnnews.lk/2023/10/05/444835/", "Category": "Breaking News,දේශීය පුවත්", "Parent URL": null}