{"Source": "ITN news", "Timestamp": "සැප්තැම්බර් 27, 2023 13:02", "Headline": "වසර ගණනාවකට පසු ඉහළ බී ලූනු අස්වැන්නක්", "News Content": "ඇලහැර ව්‍යාපාරයේ ගොවි ජනතාව මෙවර යළ කන්නයේ වගාකළ බී ලූනු අස්වනු නෙළීම ආරම්භ කර තිබෙනවා. වසර ගණනාවකට පසු ඉහළ අස්වැන්නක් ලැබී ඇති බවයි ගොවි ජනතාව පවසන්නේ. ඇළහැර සරුබිම ,නිකපිටිය , බටුහේන ,ගඟේ යාය ආදී ප්‍රදේශවල ගොවි ජනතාව අස්වනු නෙළීම ආරම්භ කර තිබෙනවා. වසර ගණනාවකට පසු ඉහළ අස්වැන්නක් ලැබී තිබුණ ද වෙළෙඳපොළට යොමුකිරීමේ දී ලැබෙන මිල ප්‍රමාණවත් නැති බවයි ගොවි ජනතාව පෙන්වා දෙන්නේ. ඒ හේතුවෙන් ආනයනික බී ලූනු බදු ඉහළ දමා දේශීය ගොවියාට සහන සලසන ලෙස ඔවුන් ඉල්ලා සිටිනවා. යළ කන්නයේ වගා කටයුතු සඳහා එක් ගොවියෙකුට රුපියල් ලක්ෂ 5කට වැඩි මුදලක් වැය කිරීමට සිදුවූ අතර එම මුදල් සපයාගෙන තිබෙන්නේ ණය ලබාගැනීම් , භාණ්ඩ උගස් කිරීම් වැනි ක්‍රියාමාර්ග වලින් බවයි ගොවි ජනතාව පෙන්වා දෙන්නේ. ඒ හේතුවෙන් එම ණය මුදල් ගෙවාගැනීමට පවා අසීරු තත්ත්වයක් මතුව ඇති බව එම ජනතාව පවසනවා.       ", "URL": "https://www.itnnews.lk/2023/10/05/518844/", "Category": "Breaking News,දේශීය පුවත්", "Parent URL": null}