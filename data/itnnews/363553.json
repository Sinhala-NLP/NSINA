{"Source": "ITN news", "Timestamp": "සැප්තැම්බර් 19, 2021 11:11", "Headline": "ඊයේ දිනයේ වැඩිම ආසාදිතයින් හා මරණ සංඛ්‍යාව ඇමෙරිකාවෙන් වාර්තා වෙයි", "News Content": "ලොව පුරා රටවල් 221 කින් වාර්තා වන කොරෝනා මරණ සංඛ්‍යාව ලක්ෂ හතළිස් හත ඉක්මවා තිබෙනවා. ඊයේ දිනයේදී පමණක් කොරෝනා මරණ 6764ක් සිදුව ඇති බවයි වාර්තා වන්නේ. ඊයේ දිනයේදී හමු වී ඇති වයිරස ආසාදිතයින් සංඛ්‍යාව ලක්ෂ හතර ඉක්මවා ගියා. ඒ සමඟම සමස්ත වයිරස ආසාදිතයින් සංඛ්‍යාව විසිදෙකෝටි අසූනව ලක්ෂය ඉක්මවා ඇති බවයි ලෝක සෞඛ්‍ය සංවිධානය නිවේදනය කරන්නේ. ඊයේ දිනයේදී ද වැඩිම ආසාදිතයින් හා මරණ සංඛ්‍යාවක් සිදු වූ රට ලෙස ඇමෙරිකාව දැක්විය හැකියි.   ", "URL": "https://www.itnnews.lk/2023/10/05/363553/", "Category": "ජාත්‍යන්තර පුවත්", "Parent URL": null}