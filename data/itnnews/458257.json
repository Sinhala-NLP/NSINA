{"Source": "ITN news", "Timestamp": "ජනවාරි 30, 2023 09:01", "Headline": "මහා පරිමාණ මත්ද්‍රව්‍ය ජාවාරම්කාරියක් අත්අඩංගුවට", "News Content": "ඩිස්කෝ යන අන්වර්ථ නාමයෙන් හැදින්වෙන මහා පරිමාණ මත්ද්‍රව්‍ය ජාවාරම්කාරිය හෙරොයින් හා තියුණු ආයුධ සමග අත්අඩංගුවට ගැනීමට පොලිස් විශේෂ කාර්ය බලකාය සමත්වුණා. පොලිස් විශේෂ කාර්ය බලකායේ බුද්ධි කොට්ඨාසයේ නිලධාරීන්ට ලැබුණ තොරතුරකට අනුව මෝදර ප්‍රදේශයේ සිදුකළ වැටලීමකදී ධර්ම කීර්ති උදේනි ඉනෝකා පෙරේරා හෙවත් ඩිස්කෝ නමැති කාන්තාව අත්අඩංගුවට ගනු ලැබුවා. ඇය සන්තකයේ තිබී හෙරොයින් ග්‍රෑම් 14 ක් හා තියුණු ආයුධ 4 ක්ද සොයාගත් බවයි වැටලීම සිදුකළ නිලධාරීන් සදහන් කළේ. සංවිධානාත්මක අපරාධකරුවෙකු වන දැනට විදෙස් රටක ජීවත් වන රූබන් නමැත්තාගේ මත්ද්‍රව්‍ය ජාවාරම හා සම්බන්ධ වෙමින් ඇය මෙරට මත්ද්‍රව්‍ය ජාවාරම මෙහෙයවා තිබෙනවා. කඩුවෙල ප්‍රදේශයේ පදිංචි 42 හැවිරිදි මෙම සැකකාරිය සම්බන්ධයෙන් වැඩිදුර විමර්ශන ක්‍රියාත්මකයි.       ", "URL": "https://www.itnnews.lk/2023/10/05/458257/", "Category": "Breaking News,නවතම පුවත්", "Parent URL": null}