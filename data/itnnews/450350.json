{"Source": "ITN news", "Timestamp": "දෙසැම්බර් 15, 2022 09:37", "Headline": "පාවිච්චි කරන ලද පතොරම් රැසක් මාර්ගයක තිබි හමු වෙයි", "News Content": "පාවිච්චි කරන ලද පතොරම් රැසක් ඌරගස්මංහන්දිය කටුවෙල මාර්ගයේ තිබි හමුවී තිබෙනවා. අහුන්ගල්ල පොලිසියට ලද තොරතුරක් මත ඇල්පිටිය අපරාධ පරීක්ෂ නිලධාරීන් පැමිණ එම ස්ථානයේ පරීක්ෂා කර තිබෙනවා. එහිදි භාවිත කරන ලද ටී 56 වර්ගයේ උණ්ඩ 25ක් සොයා ගැණුනා. අසළ ස්ථානයක තිබි සිසිටිවි දර්ශණ පරීක්ෂා කිරිමේ දි වෙඩි තැබිමක් සිදු වු ආකාරය නීරික්ෂණය වී තිබෙනවා. ඒ පෙරදින රාත්‍රී 11.00ට පමණ මෝටර් රථයක් ධාවනය වන අයුරු ඒ සමග වෙඩි පත්තුවන අයුරු එම දර්ශණවල සටහන්ව තිබුණා. කෙසේ වෙතත් මෙම සිද්ධියේ දි කිසිවෙකුටත් අනතුරක් සිදු වු බවට වාර්තා වී නැහැ. අහුන්ගල්ල පොලිසිය මේ පිළිබද පරීක්ෂණ පවත්වනවා. මේ අතර කේරළ ගංජා මෝටර් රථයකින් ප්‍රවාහන කළ පුද්ගලයන් දෙදෙනෙකු පොලිස් විශේෂ කාර්ය බලකාය අත්අඩංගුවට ගත්තා. මැල්සිරිපුර නාබැට හංදිය ප්‍රදේශයේදියි මෙම සැකකරුවන් අත්අඩංගුවට ගෙන ඇත්තේ. කේරළ ගංජා කිලෝ ග්‍රෑම් 1යි ග්‍රෑම් 530ක් සැකකරුවන් සන්තකයේ තිබි සොයා ගැණුනා. ", "URL": "https://www.itnnews.lk/2023/10/05/450350/", "Category": "දේශීය පුවත්", "Parent URL": null}