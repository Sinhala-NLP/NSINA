{"Source": "ITN news", "Timestamp": "ජනවාරි 15, 2023 11:30", "Headline": "ශ්‍රී ලංකා – ඉන්දීයා තුන්වැනි හා අවසන් එක්දින ක්‍රිකට් තරගය අද", "News Content": "ශ්‍රී ලංකා ඉන්දියා තුන්වන සහ අවසන් එක්දින ක්‍රිකට් තරගය කේරළයේ දී අද පැවැත්වෙනවා. සංචාරක ශ්‍රී ලංකා කණ්ඩායම හා ඉන්දීය කණ්ඩායම අතර තරග 3කින් සමන්විත එක්දින ක්‍රිකට් තරගාවලියේ අවසන් තරගය කේරළයේ තිරුවානන්පුරම් හි ග්‍රින් ෆීල්ඩ් ක්‍රීඩාංගනයේදි අද පැවත්වෙනවා. මෙරට වේලාවෙන් පස්වරු 1.30ට තරගය ආරම්භවීමට නියමිතයි. මෙතෙක් පැවති තරග දෙකම ජයගත් ඉන්දීය කණ්ඩායම තරගාවලියේ ජය හිමි කරගෙන ඇති අතර අද තරගය ජය ගෙන ගෞරවය ආරක්ෂා කර ගැනීම ශ්‍රී ලංකා කණ්ඩායමේ අරමුණයි. දෙරට අතර පැවති තරග 3කින් සමන්විත විස්සයි විස්ස තරගාවලිය ද දෙකට එකක් ලෙස ජය ගැනීමට ඉන්දීය කණ්ඩායම සමත්වුණා.       ", "URL": "https://www.itnnews.lk/2023/10/05/455689/", "Category": "ක්‍රීඩා,දේශීය පුවත්", "Parent URL": null}