{"Source": "ITN news", "Timestamp": "ජූලි 30, 2022 16:02", "Headline": "ඇතැම් ප්‍රහාරක ගිනිඅවි තහනම් කරමින් ඇමෙරිකා පහල මන්ත්‍රී මණ්ඩලය පනතක් සම්මත කරගනී", "News Content": "ඇතැම් ප්‍රහාරක ගිනිඅවි තහනම් කරමින් ඇමෙරිකා එක්සත් ජනපදයේ පහල මන්ත්‍රී මණ්ඩලය පනතක්  සම්මත කර ගෙන තිබෙනවා. ඩිමොක්‍රටික් පාක්ෂක මන්ත්‍රීවරුන් සඳහන් කරන්නේ රට පුරා ඇති වන සමූහ වෙඩි තැබීම් පාලනය කිරීමට මෙම නීතිය උපකාර වනු ඇති බවයි කෙසේ වෙතත් එය නීතියක් බවට සම්මත කර ගැනීම සඳහා සෙනෙට් සභාවේ ද අනුමැතිය අවශ්‍ය වනවා. රිපබ්ලිකන් මන්ත්‍රීවරුන් ඒ සඳහා යොමු කර ගැනීම අභියෝගකාරී ක්‍රියාවක් වනු ඇති බවයි විශ්ලේෂකයන් පවසන්නේ. පනක් කෙටුම්පතට පහළ මන්ත්‍රී මණ්ඩලයේදී 217 ට 213 ක් වශයෙන් ඡන්දය හිමි වුණා. එහිදී සියලුම රිපබ්ලිකන් මන්ත්‍රීවරුන් විරුද්ධව ඡන්දය භාවිත කිරිම විශේෂත්වයක්.       ", "URL": "https://www.itnnews.lk/2023/10/05/425882/", "Category": "ජාත්‍යන්තර පුවත්", "Parent URL": null}