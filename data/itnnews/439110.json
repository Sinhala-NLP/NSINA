{"Source": "ITN news", "Timestamp": "ඔක්තෝබර් 6, 2022 15:08", "Headline": "ඉංගිරිය ප්‍රදේශයේ සිදු වූ රිය අනතුරකින් එක් අයෙකු මියගොස් දෙදෙනෙකු බරපතළ තුවාල ලබයි", "News Content": "ඉංගිරිය ප්‍රදේශයේ සිදු වූ රිය අනතුරකින් එක් අයෙකු මියගොස් තවත් දෙදෙනෙකු බරපතළ තුවාල ලබා තිබෙනවා. මෙම රිය අනතුරෙන් මියගොස් ඇත්තේ 19 හැවිරිදි තරුණයෙක්. ඉංගිරිය දෙස සිට රත්නපුර දෙසට ගමන් ගත් මෝටර් රථයක් නම්බපාන ප්‍රදේශයේදී බෝක්කුවක ගැටී තිබෙනවා. අධික වේගය පාලනය කර ගත නොහැකිව අනතුර සිදුව ඇති බවයි පොලිසිය පවසන්නේ. එම අවස්ථාවේ මෝටර් රථයේ තුන්දෙනෙකු ගමන් කරමින් සිට තිබෙනවා. මියගොස් ඇත්තේ ඉදිරිපස වම් අසුනේ ගමන් ගත් තරුණයෙකුයි. බරපතල තුවාල ලැබූ අනෙක් දෙදෙනා හොරණ මූලික රෝහලේ ප්‍රතිකාර ලබමින් සිටිනවා.     ", "URL": "https://www.itnnews.lk/2023/10/05/439110/", "Category": "දේශීය පුවත්", "Parent URL": null}