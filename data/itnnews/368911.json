{"Source": "ITN news", "Timestamp": "ඔක්තෝබර් 13, 2021 13:35", "Headline": "විෂ රසායන නිසා වසරකට ඇමරිකාවේ වයස්ගත පුද්ගලයින් ලක්ෂයක් මිය යන බව හෙළි වෙයි", "News Content": "විෂ රසායන හේතුවෙන් ඇමරිකාවේ වයස්ගත පුද්ගලයින් ලක්ෂයක් පමණ වසරකට ජීවිතක්ෂයට පත් වන බව නවතම සමීක්ෂණයකින් හෙළිව තිබෙනවා. ඇමරිකාවේ නිව්යෝර්ක් විශ්වවිද්‍යාලය සිදු කළ සමීක්ෂණයකිනුයි මේ බව හෙළිව ඇත්තේ. කුඩා දරුවන් භාවිත කරන සෙල්ලම් බඩු, ඇගළුම්, ෂැම්පු,  ක්‍රීම් වර්ග, ආදිය අඩංගු ප්ලාස්ටික් ඇසුරුම් තුළ අන්තර්ගත විස රසායන මෙලෙස මිනිස් ජීවිත බිලි ගන්නා බව නිව්යෝර්ක් විශ්වවිද්‍යාලය එළි දැක්වූ වාර්තාවේ අඩංගු වනවා. එම විස රසායනයන්ගෙන් මිනිස් හෝමෝන විනාශ වනවා. ඉන් වැඩිම හානියක් සිදු වන්නේ මිනිස් සිරුරේ අන්තරාසර්ග පද්ධතියටයි. ප්ලාස්ටික් ඇසුරුම් තුළින් මිනිස් සිරුරට ඇතුළුවන මෙම විස රසායන අධික ස්ථූලභාවය, දියවැඩියාව,පිළිකා හා හෘද රෝග ඇති කිරීමට ද සමත් බවයි නිව්යෝර්ක් විශ්වවිද්‍යාලය සදහන් කරන්නේ. වයස අවුරුදු 55 ත් 64 ත් අතර පුද්ගලයින් 5000 ක් යොදා ගනිමිනුයි මෙම සමීක්ෂණය සිදු කර ඇත්තේ. * ", "URL": "https://www.itnnews.lk/2023/10/05/368911/", "Category": "ජාත්‍යන්තර පුවත්", "Parent URL": null}