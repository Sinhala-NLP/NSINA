{"Source": "ITN news", "Timestamp": "අගෝස්තු 24, 2023 12:58", "Headline": "එක්සත් රාජධානියේ විශ්වවිද්‍යාලයක අධ්‍යාපනය ලබන්න ඔබටත් අවස්ථාවක්", "News Content": "ශ්‍රී ලංකාවේ බ්‍රිතාන්‍ය මහ කොමසාරිස් කාර්යාලය එක්සත් රාජධානියේ Chevening ශිෂ්‍යත්ව වැඩසටහන සඳහා අයදුම්පත් විවෘත කිරීමට තීරණය කර තිබෙනවා. ශිෂ්‍යත්ව අයදුම්පත් සැප්තැම්බර් 12 වන දින විවෘත කර 2023 නොවැම්බර් 07 වන දින අවසන් වන බවයි මහ කොමසාරිස් කාර්යාලය දන්වා තිබෙන්නේ. ඕනෑම එක්සත් රාජධානියේ විශ්ව විද්‍යාලයක ඕනෑම ශාස්ත්‍රපති පාඨමාලාවක් හැදෑරීමට පූර්ණ අරමුදල් සහිත ශිෂ්‍යත්ව මෙමගින් ඔබට ලබාගත හැකියි. ලොව පුරා සිටින කැපී පෙනෙන නැගී එන නායකයින්ට එක්සත් රාජධානියේ වසරක ශාස්ත්‍රපති උපාධි හැදෑරීමට මේ අනුව හැකියාව ලැබෙනවා. මෙම ශිෂ්‍යත්ව සඳහා සම්පුර්ණයෙන්ම අරමුදල් සපයනු ලබන අතර, ගුවන් ගමන්, නවාතැන් සහ පාඨමාලා ගාස්තු සියල්ල නොමිලේ. ”බ්‍රිතාන්‍ය මහ කොමසාරිස් කාර්යාලය සිය නිල වෙබ් අඩවියෙන් ඔබව වැඩිදුර තොරතුරු ලබාගත හැකියි. ", "URL": "https://www.itnnews.lk/2023/10/05/510558/", "Category": "ජාත්‍යන්තර පුවත්", "Parent URL": null}