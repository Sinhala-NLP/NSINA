{"Source": "ITN news", "Timestamp": "අප්‍රේල් 29, 2023 10:25", "Headline": "කොළඹ දිස්ත්‍රික් සම්බන්ධීකරණ කමිටු රැස්වීම රොෂාන් ගුණතිලක මහතාගේ ප්‍රධානත්වයෙන්", "News Content": "කොළඹ දිස්ත්‍රික් සම්බන්ධීකරණ කමිටු රැස්වීම බස්නාහිර පළාත් ආණ්ඩුකාර කොළඹ දිස්ත්‍රික් සම්බන්ධීකරණ කමිටුවේ සම සභාපති මාර්ෂල් ඔෆ් ද එයාර්ෆෝස් රොෂාන් ගුණතිලක මහතාගේ ප්‍රධානත්වයෙන් කොළඹ දිස්ත්‍රික් ලේකම් කාර්යාල ශ්‍රවණාගාරයට පැවැත්වුණා. කොළඹ දිස්ත්‍රික් සම්බන්ධීකරණ කමිටුවේ සමසභාපති පාර්ලිමේන්තු මන්ත්‍රී මේජර් ප්‍රදීප් උදුගොඩ , කොළඹ දිස්ත්‍රික් ලේකම් කේ. ජී විජේසිරි , ඔයාගේ මල්ලි කොළඹ දිස්ත්‍රික් පාර්ලිමේන්තු මන්ත්‍රී ගාමිණී ලොකුගේ , කොළඹ දිස්ත්‍රික්කයට අයත් ප්‍රාදේශීය ලේකම් කොට්ඨාශ වල ප්‍රාදේශීය ලේකම්වරු , පළාත් අධ්‍යාපන , ආරක්ෂක , සෞඛ්‍ය, පළාත් පාලන ඇතුළු අදාළ අංශ නියෝජනය කරන උසස් නිලධාරීන් රැස්වීමට සහභාගි වුණා. අලුත් ගමක් අලුත් රටක් වැඩ සටහනේ ප්‍රගතිය ඉදිරිපත් කිරීම , ජාතික ආහාර සුරක්ෂිතතාවය සහ පෝෂණ වැඩසටහන හඳුන්වාදීම , Furts Gate ජංගම යෙදවුම් සදහා දත්ත රැස්කිරීම හා ගැටලු සාකච්ඡා කිරීම , දිස්ත්‍රික් සෞඛ්‍ය අංශයට අදාල තොරතුරු ඉදිරිපත් කිරීම , පසුගිය දිස්ත්‍රික් සම්බන්ධීකරණ කමිටුවේ දී ගනු ලැබූ තීරණ වල ප්‍රගතිය සාකච්ඡා කිරීම ඇතුළු කරුණු රාශියක් පිළිබඳව මෙහිදී සාකච්ඡා වුණා. ", "URL": "https://www.itnnews.lk/2023/10/05/479090/", "Category": "දේශීය පුවත්", "Parent URL": null}