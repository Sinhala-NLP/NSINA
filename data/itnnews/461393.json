{"Source": "ITN news", "Timestamp": "පෙබරවාරි 18, 2023 09:26", "Headline": "මත්ද්‍රව්‍ය ජාවාරම්වලට සම්බන්ධ ප්‍රධාන පෙලේ සැකකරුවන් දෙදෙනෙකු අත්අඩංගුවට", "News Content": "මත්ද්‍රව්‍ය ජාවාරම්වලට සම්බන්ධ ප්‍රධාන පෙලේ සැකකරුවන් දෙදෙනෙකු පොලිස් විශේෂ කාර්ය බලකාය අත්අඩංගුවට ගත්තා. සංවිධානාත්මක අපරාධකරුවෙකු හා මත්ද්‍රව්‍ය ජාවාරම්කරුවකු වන මයිකල් නැමැත්තාගේ ප්‍රධාන ගෝලයෙකු අත්අඩංගුවට ගෙන ඇත්තේ ඌරගස්මංහන්දිය යටගල ප්‍රදේශයේදීයී. හෙරොයින් ග්‍රෑම් 3 යි මිලිග්‍රෑම් 170 ක් සමඟ මෙම සැකකරු අත්අඩංගුවට ගෙන තිබෙනවා. ඔහු යතුරුපැදියකින් ගමන් කරමින් සිටියදී අත්අඩංගුවට ගෙන ඇත්තේ. සැකකරුගෙන් කළ ප්‍රශ්න කිරීම්වලදී සංවිධානාත්මක මත්ද්‍රව්‍ය ජාවාරම්කරුවකු හා සංවිධානාත්මක අපරාධකරුවකු වන මයිකල් පිළිබඳව ද තොරතුරු රැසක් අනාවරණය කරගනු ලැබුවා. මේ අතර පොලිස් විශේෂ කාර්ය බලකාය පෑලියගොඩ ප්‍රදේශයේ මත්ද්‍රව්‍ය ජාවාරමේ නිරත පෙතියාගොඩ සංඛ නැමැත්තාගේ සමීපතමයෙකු හෙරොයින් ග්‍රෑම් 101ක් සමඟ අත්අඩංගුවට ගෙන තිබෙනවා. ඒ සැකකරු කැලණිය පට්ටිය හන්දියේ පදිංචිකරුවෙකු. ඩිජිටල් තරාදියක් හා මත්කුඩු ජාවාරමෙන් උපයාගත් රුපියල් 7000 ක මුදලක්  ද අත්අඩංගුවට ගැණුනා.   ", "URL": "https://www.itnnews.lk/2023/10/05/461393/", "Category": "Breaking News,දේශීය පුවත්", "Parent URL": null}