{"Source": "ITN news", "Timestamp": "නොවැම්බර් 21, 2021 11:51", "Headline": "අරක්කු කාලේ බෝතල් තහනම් කිරීමට රජයේ අවදානය", "News Content": "මිලිලීටර් 180 හෙවත් මත්වතුර කාලේ බෝතල් තහනම් කිරීමට රජයේ අවදානය යොමුව තිබෙනවා. 2018 වසරේ දී මෙරට තුළ අරක්කු කාලේ බෝතල් දස කෝටි පනස් පන් ලක්ෂයකට වැඩි සංඛ්‍යාවක් පානය කර ඇති බව අමාත්‍ය මහින්ද අමරවීර මහතා පවසනවා. 2018 වර්ෂයේ දී රට තුළ අලෙවි වී ඇති අරක්කු බෝතල් ප්‍රමාණය විසි කෝටි දොලොස් ලක්ෂ විසි හත්දහස් එකසිය අසූ එකක්. එයින් බෝතල් දස කෝටි පනස් පන් ලක්ෂ තිස් දෙදහස් එකසිය හැට නවයක් අරක්කු කාලේ බෝතල් වනවා. සමස්ත අරක්කු බෝතල් ප්‍රමාණයෙන් 52%ක්ම මිලි ලීටර් 180 හෙවත් කාලේ බෝතල් බවයි සංඛ්‍යා ලේඛන පෙන්වාදෙන්නේ. 2017 වසරට සාපේක්ෂව 2018 වසරේ දී කාලේ බෝතල් නිෂ්පාදනය යම් පමණක අඩු වී තිබෙනවා. මෙම කාලේ බෝතල්වලින් 5%ක් පමණ හෝ ප්‍රතිචක්‍රීකරණය සිදු වන්නේ නැහැ. මේ හේතුවෙන් කාලේ බෝතල් පරිසරයට බැහැර කිරීම හේතුවෙන් විශාල පරිසර දූෂණයක් සිදු වී ඇතිබවයි පෙන්වා දෙන්නේ. ඉදිරියේ දී අරක්කු කාලේ බෝතල් තහනම් කිරීමට අවශ්‍ය නීතිමය ප්‍රතිපාදන සකස් කරන  බවද අමාත්‍ය මහින්ද අමරවීර මහතා වැඩිදුරටත් සඳහන් කරනවා.   ", "URL": "https://www.itnnews.lk/2023/10/05/377533/", "Category": "Breaking News,දේශීය පුවත්", "Parent URL": null}