{"Source": "ITN news", "Timestamp": "பிப்ரவரி 4, 2022 15:08", "Headline": "குற்றப்புலனாய்வு பிரிவுக்கு திடீரென வருகை தந்தார் கர்தினால்..", "News Content": "பொறளை சகல பரிசுத்தவான்கள் தேவாலய கைகுண்டு சம்பவம் தொடர்பில் கைதுசெய்யப்பட்டுள்ள முனி எனப்படும் சந்தேக நபரை கார்டினல் மெல்க்கம் ரஞ்சித் ஆண்டகை நேரில் சென்று பார்வையிட்டுள்ளார். கொழும்பு குற்றத்தடுப்பு பிரிவிற்கு சென்ற கார்டினல் மெல்க்கம் ரஞ்சித் ஆண்டகை முனியிடம் சுக துக்கங்களை விசாரித்துள்ளார். சகல பரிசுத்தவான்கள், தேவாலய கைகுண்டு சம்பவம் தொடர்பில் சந்தேக நபர்கள் சிலர் கைதுசெய்யப்பட்டுள்ளனர். சம்பவத்துடன் தொடர்புடைய பிரதான சந்தேக நபரென கருதப்படும் ஓய்வுப்பெற்ற வைத்தியர் ஒருவரும் கைதுசெய்யப்பட்டுள்ளார். அவரிடம் மேற்கொள்ளப்பட்ட விசாரணைகள் மூலம் கிடைத்த தகவல்களுக்கமைய மேலும் சிலர் கைதுசெய்யப்பட்டனர். இந்நிலையில் சம்பவம் தொடர்பில் கைதுசெய்யப்பட்டுள்ள முனி எனப்படும் நபரை கர்தினால் மெல்க்கம் ரஞ்சித் ஆண்டகை உட்பட அருட்தந்தையர் சிலர் நேரில் சென்று பார்வையிட்டுள்ளனர். ", "URL": "https://www.itnnews.lk/2023/10/05/393182/", "Category": "Breaking News,தேசிய செய்திகள்", "Parent URL": null}