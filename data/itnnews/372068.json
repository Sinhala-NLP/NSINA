{"Source": "ITN news", "Timestamp": "ඔක්තෝබර් 27, 2021 11:37", "Headline": "ක්‍රීඩකයා තුළ නිර්මාණය වන විනය රටේ සංවර්ධනයට සෘජුවම බලපාන බව ඇමති නාමල් කියයි", "News Content": "ක්‍රීඩාව හරහා ක්‍රීඩකයා තුළ නිර්මාණය වන විනය රටේ සංවර්ධනයට ඍජුවම බලපාන බව අමාත්‍ය නාමල් රාජපක්ෂ මහතා පවසනවා. 2021 කොරියානු තානාපති ටයිකොන්ඩෝ ශූරතාවලියේ සම්මාන ප්‍රදානෝත්සවය අමතමිනුයි අමාත්‍ය නාමල් රාජපක්ෂ මහතා මේ බව සඳහන් කළේ. ශ්‍රී ලංකාවේ කොරියා තානාපති කාර්යාලය මාර්ගගත ක්‍රමවේදය ඔස්සේ මෙය සංවිධාන කර තිබුණා. මෙහිදී කාණ්ඩ හතරක් යටතේ සම්මානය ප්‍රදානය කෙරුණා. මෙහිදී තවදුරටත් අදහස් දැක්වූ නාමල් රාජපක්ෂ මහතා කියා සිටියේ ඉදිරියේ දී පාසල් මට්ටමින් ටයිකොන්ඩෝ ක්‍රීඩාව ප්‍රචලිත කිරීමට බලාපොරොත්තු වන බවයි. ශ්‍රී ලංකාවේ කොරියා තානාපති වූන්ජිම් ජියෝන් මහතා ඇතුලු පිරිසක් මෙම අවස්ථාවට එක්ව සිටියා. ", "URL": "https://www.itnnews.lk/2023/10/05/372068/", "Category": "දේශීය පුවත්", "Parent URL": null}