{"Source": "ITN news", "Timestamp": "අගෝස්තු 20, 2022 17:48", "Headline": "අරලියගහ මන්දිරයට හානි කළ සැකකරුවන් හඳුනා ගැනීමට පොලීසිය මහජන සහය පතයි", "News Content": "අරලියගහ මන්දිරයට හා එහි භාණ්ඩවලට හානි කළ සැකකරුවන් පනස් දෙනෙකු හදුනා ගැනීමට පොලීසිය මහජන සහාය අපේක්ෂා කරනවා. අරලියගහ මන්දිරයට ඇතුළු වී දේපළවලට හානි සිදුකළ සැකකරුවන් පනස් දෙනෙකු හදුනා ගැනීමට පොලීසිය මහජන සහාය අපේක්ෂා කරනවා. එම සැකකරුවන්ගේ ඡායාරූප මාධ්‍යයට නිකුත් කිරීමටයි පොලිස් දෙපාර්තමේන්තුව කටයුතු කර ඇත්තේ. සැකකරුවන් පිළිබද යම් තොරතුරක් වෙතොත් 0112 42 18 67, 076 34 77 342 හා 1197 යන දුරකතන අංකවලට දැනුම් දෙන ලෙසයි පොලිසිය ඉල්ලා සිටින්නේ. සමාජ මාධ්‍යජාලා හා අන්තර්ජාලයෙන් හදුනා ගත් මෙතෙක් අනන්‍යතාව හෙළි කර ගැනීමට නොහැකි වූ සැකකරුවන් පිරිසකගේ ඡායාරූපයි මෙසේ මාධ්‍යයට නිකුත් කර තිබෙන්නේ.       ", "URL": "https://www.itnnews.lk/2023/10/05/430088/", "Category": "දේශීය පුවත්", "Parent URL": null}