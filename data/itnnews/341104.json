{"Source": "ITN news", "Timestamp": "ஜூன் 7, 2021 12:24", "Headline": "அபிவிருத்தியை துரிதப்படுத்தும் நோக்கில் மேம்பாலங்களை நிர்மாணிக்கும் திட்டத்திற்கு தயராகிறார் பிரதமர்..", "News Content": "சுபீட்சத்தின் நோக்கு புரட்சித் திட்டத்தின் புதிய களனி பாலத்தலிருந்து அத்துருகிரிய வரையில் தூண்களைக் கொண்டு நிர்மாணிக்கப்படுகின்ற நெடுஞ்சாலை உள்ளிட்ட 5 திட்டங்களின் நிர்மாணப்பணிகள் இன்று பிரதமர் மஹிந்த ராஜபக்ஷ தலைமையில் ஆரம்பித்து வைக்கப்பட்டன. சுகாதார வழிமுறைகளுக்கு அமைய புதிய தொழிநுட்பங்களை பயன்படுத்தி அலரிமாளிகையிலிருந்து இப்பணிகள் ஆரம்பித்து வைக்கப்பட்டன. சுபீட்சத்தின் நோக்கு கொள்கை பிரகடனத்திற்கு அமைய முறையான வீதி வசதிகளை மக்களுக்கு ஏற்படுத்திக்கொடுப்பதே அரசாங்கத்தின் எதிர்பார்ப்பாகும். இதற்கு அமைய கொழும்பை மற்றும் அதனை அண்டிய நகரங்களிலும் நாட்டின் ஏனைய பிரதான நகரங்களிலும் நிலவுகின்ற கடும் வாகன நெரிசலுக்கு தீர்வை பெற்றுக்கொடுப்பதற்காக இம்முறை வரவு செலவுத்திட்டத்தில் விசேட கவனம் செலுத்தப்பட்டது. பிரதமர் மஹிந்த ராஜபக்ஷவின் ஆலோசனைக்கு அமைய கொழும்பு மற்றும் கண்டி நகரங்களில் நிலவுகின்றன வாகன நெரிசலுக்கு தீர்வாக மேம் பாலங்களை நிர்மாணிப்பதற்கும் புதிய களனிபாலத்திலிருந்து அத்துருகிரய வரையில் தூண்களைக் கொண்டு ஏற்படுத்தப்படவுள்ள அதிவேக நெடுஞ்சாலையை நிர்மாணிப்பதற்கும் திட்டங்கள் வகுக்கப்பட்டுள்ளன. இதற்கமைய 4 மருங்குகளைக் கொண்டு புதிய களனிப்பாலத்திலிருந்து அத்துருகிரிய வரை நிர் தூண்களைக் கொண்டு நிர்மாணிக்கப்படவுள்ள் அதிவேக நெடுஞ்சாலைக்கென 134.9 பில்லியன் ரூபா செலவிடப்படுகிறது. இது 16.4 கிலோ மீற்றர்களைக் கொண்டதாகும். இதற்கு மேலதிமாக கெட்டம்பே மேம்பாலம், கொஹூவல முச்சந்தி மேம்பாலம், அக்பர் மாவத்தை மேம்பாலம், உத்தரனந்த மாவத்தை மேம்பாலம் மற்றும் கொம்பனித்தெரு ஊடாக பாலதக்ஷ மாவத்தை ஊடாக சித்தம்பலம் ஏ கார்டினர் மாவத்;தையை இணைத்து மேம் பாலமொன்றும் நிர்மாணிக்கப்படவுள்ளது. ", "URL": "https://www.itnnews.lk/2023/10/05/341104/", "Category": "Breaking News,தேசிய செய்திகள்", "Parent URL": null}