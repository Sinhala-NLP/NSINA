{"Source": "ITN news", "Timestamp": "ජූලි 31, 2023 11:15", "Headline": "ඩිපෝ 7ක සේවකයින් බස් ධාවනයෙන් ඉවතට", "News Content": "ලංකා ගමනාගමන මණ්ඩලයේ රජරට ප්‍රදේශයේ, ඩිපෝ 7 ක සේවකයින් ධාවන කටයුතුවලින් ඉවත්ව වර්ජනයක නිරතව සිටිනවා. හොරොව්පතාන ඩිපෝවේ රියදුරුවරයෙකුට හා කොන්දොස්තරවරයෙකුට පෞද්ගලික බස් රථ සේවකයින් සිදුකළ පහරදීමකට විරෝධය පළකරමින් ඩිපෝ 7ක සේවකයින් ධාවනක කටයුතුවලින් ඉවත්ව මෙම වර්ජනයට එක්ව සිටිනවා. පහරදීම සම්බන්ධයෙන් හොරොව්පතාන පොලිසියට පැමිණිලි කර ඇතත් මේ දක්වා සැකකරුවන් අත්අඩංගුවට නොගැනීමට විරෝධය පළකරමින් මෙම වර්ජනය ක්‍රියාත්මක කර ඇති බවයි ඩිපෝ සේවකයින් පවසන්නේ. සාධාරණ පරික්ෂණයක් සිදුකර සැකකරුවන්ට එරෙහිව නීතිය ක්‍රියාත්මක නොකරන්නේ නම් වර්ජනය අඛණ්ඩව සිදුකරන බව කටහගස්දිගිලිය ඩිපෝ කළමනාකරු මහින්ද කුමාර විජයබණ්ඩාර මහතා පවසනවා.         ", "URL": "https://www.itnnews.lk/2023/10/05/504142/", "Category": "Breaking News,දේශීය පුවත්", "Parent URL": null}