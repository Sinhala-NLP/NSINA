{"Source": "ITN news", "Timestamp": "අප්‍රේල් 17, 2022 11:54", "Headline": "පාසල් වේලාව පැයකින් දීර්ඝ කිරීමට ගත් තීරණය තාවකාලිකව අත්හිටුවයි", "News Content": "පාසල් වේලාව පැයකින් දීර්ඝ කිරීමට ගත් තීරණය තාවකාලිකව අත්හිටුවීමට අධ්‍යාපන අමාත්‍යාංශය තීරණය කර තිබෙනවා. කොවිඩ් වසංගතය හේතුවෙන් දීර්ඝ කාලයක් මෙරට පාසල් වසා තිබුණා. මේ හේතුවෙන් පාසල් දරුවන්ගේ අධ්‍යාපන කටයුතු බෙහෙවින් අඩාල වූ අතර පාසල් දරුවන්ගේ අධ්‍යාපන කටයුතුවලට සිදුවූ පාඩුව ඉතා විශාලයි. මේ හේතුවෙන් සිදුවු විෂය අතපසුවීම් මගහරවා ගැනීම වෙනුවෙන් පාසල්වේලාවට අතිරේකව පැයක් යොදා ගැනීමටයි අධ්‍යාපන අමාත්‍යාංශය තීරණය කර තිබුණේ. කෙසේ වෙතත් මෙම තීරණය තාවකාලිකව අවලංගු කිරීමට අමාත්‍යාංශය කටයුතු කළා. 2022 වසරේ පළමු වාරය සඳහා පාසල් ආරම්භය ද හෙට සිදුවනවා.මෙවර පළමු පාසල් වාරයේ පළමු අදියර මැයි මස  20 වනදා තෙක් ක්‍රියාත්මකයි. දෙවන අදියර ජුනි මස 6 වනදා ආරම්භවී ජුලි 8 වනදා දක්වා පැවැත්වෙනවා. අදියර දෙකක් වශයෙන් පාසල් වාරය පැවැත්වෙන්නේ අපොස සාමාන්‍ය පෙළ විභාගය හේතුවෙනුයි. දෙවන පාසල් වාරය ජුලි මස 18 වනදා ඇරඹී සැප්තැම්බර් මස 16 වනදා තෙක් පැවැත්වීමට නියමිතයි. තෙවන පාසල් වාරය ද අදියර දෙකක් යටතේ පැවැත්වීමට අධ්‍යාපන අමාත්‍යාංශය සැලසුම් කර තිබෙනවා.         ", "URL": "https://www.itnnews.lk/2023/10/05/407075/", "Category": "Breaking News,දේශීය පුවත්", "Parent URL": null}