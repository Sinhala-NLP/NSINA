{"Source": "ITN news", "Timestamp": "අගෝස්තු 26, 2022 12:41", "Headline": "රජයේ මුද්‍රණ නීතිගත සංස්ථාවට වසර 54ක් පිරීම නිමිත්තෙන් වගා සංග්‍රාමයක්", "News Content": "රජයේ මුද්‍රණ නීතිගත සංස්ථාවට වසර 54ක් පිරීම නිමිත්තෙන් වගා සංග්‍රාමයක් ආරම්භ කර තිබුණා. ඒ සඳහා සියලු සේවක සේවිකාවන් එක්වූ බවයි රජයේ මුද්‍රණ නීතිගත සංස්ථාව පවසන්නේ. සංස්ථා භූමිය අක්කර 31කින් සමන්විත වනවා. මෙම වගා සංග්‍රාමය යටතේ සියලුම හිස් ඉඩම්වල එළවළු හා පළතුරු වගා කිරීමටයි ඔවුන් කටයුතු කර ඇත්තේ. ඇතැම් වගාවන්වල මේ වන විට අස්වනු නෙලීම ද ආරම්භ වී තිබෙනවා. මුළු සංස්ථා භූමියම එළි පෙහෙළි කොට තවදුරටත් මෙම වගාකටයුතු පුළුල් කිරීමයි ඔවුන්ගේ අපේක්ෂාව වී ඇත්තේ. ලබන සැප්තැම්බර් මාසයේදී සංස්ථාවේ සේවය කරමින් සිටියදී මියගිය සේවක සේවිකාවන්ට පින් අනුමෝදන් කිරීමේ දානමය පින්කමක් ද සංවිධාන කර තිබෙනවා. ", "URL": "https://www.itnnews.lk/2023/10/05/431234/", "Category": "දේශීය පුවත්", "Parent URL": null}