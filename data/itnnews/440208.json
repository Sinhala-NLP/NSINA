{"Source": "ITN news", "Timestamp": "ඔක්තෝබර් 13, 2022 09:12", "Headline": "තද වැසි පිළිබ‍ඳ අවවාදාත්මක නිවේදනයක්", "News Content": "දිවයිනේ බොහෝ ප්‍රදේශවලට තද වැසි ඇතිවන අතර මුහුද රළුවන බැවින් ධීවර හා නාවික කටයුතුවල නොයෙදෙන ලෙස කාලගුණ විද්‍යා දෙපාර්තමේන්තුව දැනුම් දෙනවා. දිවයින ආශ්‍රිත පහළ වායුගෝලයේ කැලඹිලි ස්වභාවයක් පවතින බව කාලගුණ විද්‍යා දෙපාර්තමේන්තුව පවසනවා. මේ අනුව බස්නාහිර, දකුණ, වයඹ, මධ්‍යම, සබරගමුව සහ නැගෙනහිර පළාත්වලට වැසි හෝ ගිගුරුම් සහිත වැසි ඇතිවන බවයි එම දෙපාර්තමේන්තුව සදහන් කරන්නේ. මේ අතර තද වැසි ඇතිවිට දැඩි සුළං ඇති වී මුහුද රළු විය හැකි බවයි එම දෙපාර්තමේන්තුව තවදුරටත් සදහන් කරන්නේ. සුළගේ වේගය පැයට කිලෝමීටර් හැටත් හැත්තෑවත් දක්වා ඉහළ යනු ඇති. මේ අනුව ධීවර සහ නාවික කටයුතුවල යෙදීම අවදානම් බවයි තවදුරටත් අවධාරණය කෙරෙන්නේ.    ", "URL": "https://www.itnnews.lk/2023/10/05/440208/", "Category": "කාලගුණ අනාවැකිය,දේශීය පුවත්", "Parent URL": null}