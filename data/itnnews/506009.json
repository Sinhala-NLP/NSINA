{"Source": "ITN news", "Timestamp": "අගෝස්තු 6, 2023 15:55", "Headline": "මිනිස් පරිභෝජනයට සුදුසු සහල් සත්ව පරිභෝජනයට රැස්කළ කර්මාන්ත ශාලාවකට සීල්", "News Content": "මිනිස් පරිභෝජනයට සුදුසු සහල් තොග සත්ව පරිභෝජනයට රැස් කළ කර්මාන්ත ශාලාවක් වටලා ඊට මුද්‍රා තැබීමට පාරිභෝගික සේවා අධිකාරිය කටයුතු කළා. ආනමඩුව ආඩිගම කම්මන්දළුව ප්‍රදේශයේ සත්ත්ව ආහාර නිෂ්පාදනය කරන මෙම කර්මාන්තශාලාවේ මිනිස් පරිභෝජනයට සුදුසු සහල් තොග පවතින බවට තොරතුරක් ලැබී තිබුණා. ඒ අනුව මෙම මහාපරිමාන කර්මාන්තශාලාව වැටලීමට පාරිභෝගික සේවා අධිකාරියේ විශේෂ විමර්ශන හා වැටලීම් ඒකකය කටයුතු කළා. දීර්ඝ  කාලයක් තිස්සේ මෙම කටයුත්ත සිදු කරගෙන ගොස් තිබූ බවත් එහිදී මිනිස් පරිභෝජනයට සුදුසු සහල් කිලෝග්‍රෑම් 27,000 කට අධික තොගයක් සොයාගත් බවත් වැටලිම් සිදු කළ නිලධාරීන සදහන් කළා. අදාළ කර්මාන්ත ශාලාවට මුද්‍රා තැබුණ අතර ඊට එරෙහිව නීතිමය පියවර ගැනීමට කටයුතු කෙරුණ බවයි වැටලීම සිදු කළ නිලධාරීන් සදහන් කළේ.       ", "URL": "https://www.itnnews.lk/2023/10/05/506009/", "Category": "දේශීය පුවත්", "Parent URL": null}