{"Source": "ITN news", "Timestamp": "මාර්තු 9, 2022 17:12", "Headline": "භාණ්ඩ 367 කට ආනයන සීමා පැනවීමේ ගැසට් නිවේදනයට මුදල් ඇමති අත්සන් තබයි", "News Content": "අත්‍යවශ්‍ය නොවන භාණ්ඩ 367 ක් ආනයනය කිරීම බලපත්‍ර පාලනයට නතුකර ගැසට් නිවේදනයක් නිකුත්කර තිබෙනවා. ඒ මුදල් අමාත්‍ය බැසිල් රාජපක්ෂගේ අත්සනින් යුතුවයි. එලෙස සීමා පනවා ඇති භාණ්ඩ වර්ග අතරට ඇපල්, මිදි, දොඩම් ඇතුළු පළතුරු වර්ග ද ඇතුළත්. එමෙන්ම චීස්, ජලය, විදෙස් මත්පැන් හා බියර් මෙන්ම රූපලාවන්‍ය ද්‍රව්‍ය ද ආනයනයේ දී බලපත්‍ර පාලනයට නතුකරමින් රෙගුලාසි පනවා තිබෙනවා. මීට අමතරව පාවහන්, සංගීත භාණ්ඩ, ක්‍රීඩා භාණ්ඩ හා ගෘහ විදුලි උපකරණ ආනයනයට ද සීමා පනවා තිබෙනවා. ආනයන ආපනයන පාලක විසින් බලපත්‍ර නිකුත් කරන අතර ඊට පෙර මුදල් අමාත්‍යාංශ ලේකම්වරයාගේ නිර්දේශය ද ලබාගත යුතු බවයි අදාළ ගැසට් පත්‍රයේ දැක්වෙන්නේ. ඒම භාණ්ඩ ලැයිස්තුව පහතින්. https://drive.google.com/file/d/1vQojdBQqNDHQzgIuXujj-4nSqba9iVKo/view ", "URL": "https://www.itnnews.lk/2023/10/05/400290/", "Category": "දේශීය පුවත්", "Parent URL": null}