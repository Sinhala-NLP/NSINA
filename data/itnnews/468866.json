{"Source": "ITN news", "Timestamp": "මාර්තු 17, 2023 11:37", "Headline": "මෛත්‍රීට එරෙහි තවත් නඩුවක් බහා තබන ලෙස නියෝග", "News Content": "හිටපු ජනාධිපති මෛත්‍රීපාල සිරිසේන මහතාට එරෙහි පෞද්ගලික පැමිණිල්ලකට අදාළ නඩුව බහා තබන ලෙස කොටුව මහේස්ත්‍රාත් අධිකරණය නියෝග කළා. ඒ අභියාචනාධිකරණයෙන් ලද උපදෙස්වලට අනුවයි. පාස්කු ප්‍රහාර මාලාව වළක්වා ගැනීමට අපොහොසත්වීම ඇතුළු කරුණු ගණනාවක් සම්බන්ධයෙන් මෛත්‍රීපාල සිරිසේන මහතාට එරෙහිව සිරිල් ගාමිණී පියතුමා සහ ප්‍රහාරයේ වින්දිතයෙකු වූ ජේසුදාසන් නඩේසන් යන අය ගොනු කළ පෞද්ගලික පැමිණිල්ලකට අදාළ නඩුවයි මෙලෙස බහා තැබුණේ. පැමිණිලිකරුවන් දෙදෙනා වෙනුවෙන් ජනාධිපති නීතිඥ රියන්සි අර්සකුලරත්න මහතා පෙනී සිටියා. මෛත්‍රීපාල සිරිසේන මහතා අධිකරණ පරිශ්‍රයට පැමිණියද අධිකරණය හමුවේ පෙනී සිටියේ නැහැ. ඒ මහතා වෙනුවෙන් ජනාධිපති නීතිඥ ෆයිසර් මුස්තාපා මහතා ඇතුළු නීතිඥ මඩුල්ලක් අධිකරණයට කරුණු දැක්වූවා.   ", "URL": "https://www.itnnews.lk/2023/10/05/468866/", "Category": "Breaking News,දේශීය පුවත්", "Parent URL": null}