{"Source": "ITN news", "Timestamp": "අප්‍රේල් 30, 2023 12:37", "Headline": "ආර්ථික අර්බුදයෙන් ගොඩ ඒමට ශ්‍රී ලංකාවට චීනයේ පූර්ණ සහාය", "News Content": "ශ්‍රී ලංකාව ආර්ථික අර්බුදයෙන් කඩිනමින් ගොඩඑනු ඇති බවත් ඒ සඳහා අවශ්‍ය සහයෝගය නිරතුරුව ලබාදීමට චීනය කටයුතු කරන බවත් ශ්‍රී ලංකාවේ චීන තානාපති චී සෙන් හොන්ග් මහතා පවසනවා. මහනුවර පැවති උත්සවයකට එක්වෙමින් තානාපතිවරයා මේ බව කියා සිටියා. මහනුවර පලිපාන ශ්‍රී චන්දානන්ද බෞද්ධ බාලක හා බාලිකා විදුහල්වල වාර්ෂික ත්‍යාග ප්‍රදානෝත්සවයේ ප්‍රධාන ආරාධිතයා ලෙස එක්ව සිටියේ ශ්‍රී ලංකාවේ චීන තානාපති චී සෙන් හොන්ග් මහතායි. අස්ගිරි පාරශ්වයේ මහානායක අතිපූජ්‍ය  වරකාගොඩ ශ්‍රී චන්ද්‍රරතන මහනාහාමියන් ඇතුළු සංඝරත්නය ද ගිහි පැවදි විශාල පිරිසක් ද මෙම අවස්ථාවට එක්ව සිටියා.         ", "URL": "https://www.itnnews.lk/2023/10/05/479447/", "Category": "දේශීය පුවත්", "Parent URL": null}