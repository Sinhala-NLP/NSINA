{"Source": "ITN news", "Timestamp": "அக்டோபர் 28, 2021 13:45", "Headline": "சூடானில் இராணுவ புரட்சியினால் உலக வங்கியின் நிதியுதவி நிறுத்தம்..", "News Content": "சூடானில் இராணுவ புரட்சி மேற்கொள்ளப்பட்டுள்ளதால் அந்நாட்டில் வழங்கப்படும் அவசர உதவிகளை நிறுத்துவதற்கு உலக வங்கி தீர்மானித்துள்ளது. அதேபோல் ஆபிரிக்க சங்கமும் சூடானுக்கு வழங்கும் நிதியுதவிகளை இரத்து செய்யவுள்ளதாக அறிவித்துள்ளது. ஆட்சியிலிருந்த அரசாங்கத்தின் அரசியல் தலைவர்களை கைது செய்து இராணுவ தளபதி ஆட்சி அதிகாரத்தை கைப்பற்றினார். குறித்த அரசியலமைப்புக்கு முரணான செயல்பாட்டுக்கு எதிராக சூடானின் பல நகரங்களில் எதிர்ப்பு ஆர்ப்பாட்டங்கள் அதிகரித்துள்ளதாக சர்வதேச செய்திகள் தெரிவித்துள்ளன. இவ்வாறு ஆட்சி அதிகாரத்தை கைப்பற்றிய விடயம் தொடர்பாக உலக நாடுகளும் தமது கண்டனத்தை வெளியிட்டுள்ளனர். இதனால் ஆபிரிக்க சங்கம் சூடானுக்கு வழங்கி வரும் 700 மில்லியன் அமெரிக்க டொலர் உதவியை இரத்து செய்ய நடவடிக்கை எடுத்துள்ளது. பல வருட காலமாக சூடானில் இடம்பெற்று வரும் சிவில் யுத்தத்தை நிறைவுக்கு கொண்டு வரும் நோக்கில் அந்நாட்டு ஆட்சி அதிகாரத்தை தாம் கைப்பற்றியுள்ளதாக சூடான் இராணுவம் தெரிவிக்கின்றது. சிவில் யுத்தம் மற்றும் பொருளாதார வீழ்ச்சி ஆகிய விடயங்களினால் சூடான் மேலும் பல சவால்களை எதிர்கொண்டுள்ளதாக சர்வதேச அரசியல் விமர்சகர்கள் சுட்டிக்காட்டுகின்றனர். ", "URL": "https://www.itnnews.lk/2023/10/05/372360/", "Category": "சர்வதேச செய்திகள்", "Parent URL": null}