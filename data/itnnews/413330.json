{"Source": "ITN news", "Timestamp": "මැයි 26, 2022 16:00", "Headline": "අග්‍රාමාත්‍ය කාර්යාලය අසල උණුසුම් තත්ත්වයක්", "News Content": "කොළඹ මල් පාර පිහිටි අග්‍රාමාත්‍ය කාර්යාලය ආසන්නයේ දී උණුසුම් තත්වයක් ඇති වුණා. අරලිය ගහ මන්දියරය අසල විරෝධතාවයේ නිරතව සිටින පිරිසක් අග්‍රාමාත්‍ය කාර්යාලය දෙසට ගමන් කිරීමට උත්සාහ දැරුවා. එය වළක්වාලීමට පොලිසිය කටයුතු කිරීමත්  සම උණුසුම්කාරී වාතාවරණයක් ඇති වුණා. පොලිසිය මෙහි දී සඳහන් කළේ අග්‍රාමාත්‍ය කාර්යාලයට ආසන්නයේ විභාග මධ්‍යස්ථානයක් පවතින  බැවින් ඉදිරියට ගමන් කිරීමට අවසර ලබා දිය නොහැකි බවයි. එහි දී විරෝධතාකරුවන් මාර්ගය අවහිර කරමින් උද්ඝෝෂණයේ නිරත වුණා. පසුව ඔවුන් අග්‍රාමාත්‍ය නිල නිවස දෙසට යාමට ද උත්සාහ දැරුවා. කෙසේ වුව ද පොලිසිය ලබාගෙන තිබූ අධිකරණ නියෝගය පිළිබද විරෝධතාකරුවන්ට දැනුම්දුන් අතර ඉන් පසු ඔවුන් එම ස්ථානයෙන් ඉවත් වුණා.         ", "URL": "https://www.itnnews.lk/2023/10/05/413330/", "Category": "දේශීය පුවත්", "Parent URL": null}