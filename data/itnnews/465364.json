{"Source": "ITN news", "Timestamp": "මාර්තු 5, 2023 11:14", "Headline": "කැප්පෙටිපොල ආර්ථික මධ්‍යස්ථානයේ එළවළු රැසක තොග මිල පහළට", "News Content": "කැප්පෙටිපොල විශේෂ ආර්ථික මධ්‍යස්ථානයේ එළවළු වර්ග රැසක තොග මිල රුපියල් 100ටත් වඩා අඩු මිලකට පහළ බැස තිබෙනවා. ඊට සමගාමීව සිල්ලර වෙළෙඳපොළ තුළ ද සැලකිය යුතු ලෙස එළවළු මිල පහත බැස තිබෙනවා. පසුගිය සතිය තුළ එළවළු තොග මිල රුපියල් 100ටත් වඩා ඉහළ අගයක පැවතුණා. කැප්පෙටිපොල ආර්ථික මධ්‍යස්ථානයට පැමිණෙන ගොවීන් පවසන්නේ එළවළු තොග මිල පහළ බැසීමත් සමඟ තම එළවළු තොග අලෙවි කිරීමේ දී නිෂ්පාදන වියදමවත් තමන්ට නොලැබෙන බවයි. ඒ අනුව කැරට් කිලෝවක තොග මිල රුපියල් 70 ත් 80ත් අතර මිලකට , ගෝවා කිලෝවක රුපියල් 30 ත් 35ත් අතර මිලකට සහ රාබු රුපියල් 25ත් 35ත් අතර තොග මිලකට අලෙවි වනවා.   ", "URL": "https://www.itnnews.lk/2023/10/05/465364/", "Category": "Breaking News,දේශීය පුවත්", "Parent URL": null}