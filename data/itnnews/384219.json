{"Source": "ITN news", "Timestamp": "දෙසැම්බර් 22, 2021 09:15", "Headline": "කැලණි ගග සංරක්ෂණයට රුපියල් මිලියන 200ක් වෙන් කෙරේ", "News Content": "කැලණි ගග සංරක්ෂණයට ලබන වසරේ දී රුපියල් මිලියන 200 ක් වෙන් කිරීමට තීරණය කර තිබෙනවා. සුරකිමු ගංගා වැඩසටහන යටතේ ලබන වසරේ දී ක්‍රියාත්මක කිරීමට යෝජිත ව්‍යාපෘති සම්බන්ධයෙන් සාකච්ඡාවක් අමාත්‍ය මහින්ද අමරවීර මහතාගේ ප්‍රධානත්වයෙන් පැවැත්වුණා. ඒ අනුව කැලණි ගග සංරක්ෂණය සදහා මෙසේ මුදල් වෙන් කිරීමට තීරණය කෙරුණා. මෙරට පවත්නා ගංගා 103 අතුරින් කැලණි ගග බහුල ලෙසම දූෂණයට ලක්ව තිබෙනවා. කොළඹ හා ගම්පහ යන දිස්ත්‍රික්කවල ජනගහනයෙන් සියයට අසූ පහකට වැඩි පිරිසකට පානීය ජලය ලබාදීම සදහා අවශ්‍ය ජලය කැලණි ගගෙන් ලබා ගැනීම සිදු වනවා. එහෙත් ගග දෙපස පදිංචිකරුවන් මෙන්ම කර්මාන්තශාලාවලින් බැහැර කරන දෑ හේතුවෙන් ගංගාව අපවිත්‍ර වී තිබෙනවා. ලබන වසරේ දී  සුරකිමු ගංගා වැඩසටහන සදහා රජය රුපියල් මිලියන 2000 ක් වෙන් කර තිබෙනවා.       ", "URL": "https://www.itnnews.lk/2023/10/05/384219/", "Category": "Breaking News,දේශීය පුවත්", "Parent URL": null}