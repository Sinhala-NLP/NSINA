{"Source": "ITN news", "Timestamp": "පෙබරවාරි 10, 2022 14:55", "Headline": "වසා දමා ඇති තේ කම්හල විවෘත කරන්නැයි ඉල්ලා ක්‍රිස්ලස් ෆාම් වතුයායේ සේවකයන් උද්ඝෝෂණයක", "News Content": "වසා දමා ඇති තේ කම්හල යළි විවෘත කර දෙන ලෙස ඉල්ලමින් කොටගල වැවිලි සමාගමට අයත් ක්‍රිස්ලස් ෆාම් වතුයායේ සේවකයන් පිරිසක් උද්ඝෝෂණයක නිරත වුණා. අලුත්වැඩියා කටයුත්තක් බව පවසමින් මෙම තේ කර්මාන්තශාලාව වසර එකහමාරක සිට වසා දමා ඇති බවයි සේවකයන් පවසන්නේ. ඒ හේතුවෙන් තමන්ගේ ජීවනෝපාය අහිමි වී ඇති බව ඔවුන් පවසනවා. තේ කම්හල යළි විවෘත කර දෙන ලෙසත්, තමන් වැඩ කළ දින ගණනට සරිලන සම්පූර්ණ වැටුප ගෙවන ලෙසත් සේවකයන් ඉල්ලා සිටිනවා. තේ කම්හල වසා දැමීම නිසා තේ දළු නෙලීමෙන් පමණක් මසකට ලබාදෙන වැඩ දින ගණන අඩු වී ඇති බවයි සේවකයන් පවසන්නේ.     ", "URL": "https://www.itnnews.lk/2023/10/05/394294/", "Category": "දේශීය පුවත්", "Parent URL": null}