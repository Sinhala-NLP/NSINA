{"Source": "ITN news", "Timestamp": "ஜூன் 14, 2021 12:29", "Headline": "நாட்டின் பல்வேறு பகுதிகளிலும் சீரற்ற காலநிலையை அடுத்து மண்சரிவு அபாய எச்சரிக்கை..", "News Content": "நாட்டின் பல்வேறு பகுதிகளிலும் நிலவும் சீரற்ற காலநிலையை அடுத்து மண்சரிவு அபாய எச்சரிக்கை விடுக்கப்பட்டுள்ளது. கேகாலை மற்றும் இரத்தினபுரி ஆகிய மாவட்டங்களுக்கு மண்சரிவு அபாய எச்சரிக்கை விடுக்கப்பட்டுள்ளதாக தேசிய கட்டிட ஆய்வு நிறுவகம் குறிப்பிட்டுள்ளது. கேகாலை மாவட்டத்தின் தெரணியகல, தெய்யோவிட்ட, வராக்காபொல, அரநாயக்க, புலத்கோபிட்டிய, யட்டியாந்தோட்டை, ருவன்வெல,கேகால ஆகிய பிரதேசங்களில் மண்சரிவு அபாயம் நிலவுவதாக அறிவிக்கப்பட்டுள்ளது. இரத்தினபுரி மாவட்டத்தில் எஹலியகொட, கிரிஎல்ல, குருவிட்ட மற்றும் அயகம ஆகிய பிரதேசங்களில் மண்சரிவு அபாயம் நிலவுவதாக தேசிய கட்டிட ஆய்வு நிறுவகம் தெரிவித்துள்ளது. இந்நிலையில் நேற்றைய தினம் இரவு வேளையில் பெய்த கடும் மழை காரணமாக கடுவெல மற்றும் அதனை அண்மித்த பகுதிகளில் வீடுகள் சிலவற்றுக்கு சேதங்கள் ஏற்பட்டுள்ளதாக அனர்த்த முகாமைத்துவ மத்திய நிலையம் குறிப்பிட்டுள்ளது. ", "URL": "https://www.itnnews.lk/2023/10/05/342627/", "Category": "Breaking News,தேசிய செய்திகள்,முதன்மை செய்தி", "Parent URL": null}