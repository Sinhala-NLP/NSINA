{"Source": "ITN news", "Timestamp": "பிப்ரவரி 3, 2022 17:55", "Headline": "74வது தேசிய சுதந்திர தினத்தை அபிமானத்துடன் கொண்டாடுவதற்கான சகல ஏற்பாடுகளும் பூர்த்தி", "News Content": "74வது தேசிய சுதந்திர தினத்தை அபிமானத்துடன் கொண்டாடுவதற்கான சகல ஏற்பாடுகளும் பூர்த்தி செய்யப்பட்டுள்ளன. 74 வது தேசிய சுதந்திர தின வைபவம் சுதந்திர சதுக்கத்தில் நாளை நடைபெறவுள்ளது. நாளை நடைபெறவுள்ள சுதந்திர தின விழாவை முன்னிட்டு ஒத்திகை நிகழ்வுகள் முப்படை அதிகாரிகளின் தலைமையில் சுதந்திர சதுக்கத்தில் இன்று நடைபெற்றது. இந்த நிகழ்வை கண்காணிப்பதற்காக அமைச்சர் சமல் ராஜபக்ஷ பாதுகாப்பு செயலாளர் ஓய்வுபெற்ற ஜெனரல் கமல் குணரட்ன மற்றும் முப்படைத் தளபதிகள் பொலிஸ் மா அதிபரும் வருகை தந்திருந்தனர். சுதந்திர தின வைபவம் நடைபெறும் காலப்பகுதியில் சுதந்திர சதுக்கத்தை அண்டிய பல வீதிகளில் விசேட போக்குவரத்து ஒழுங்குகள் முன்னெடுக்கப்பட்டுள்ளன. ", "URL": "https://www.itnnews.lk/2023/10/05/393050/", "Category": "Breaking News,தேசிய செய்திகள்,பன்முகம்,முதன்மை செய்தி", "Parent URL": null}