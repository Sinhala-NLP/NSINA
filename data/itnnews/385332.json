{"Source": "ITN news", "Timestamp": "දෙසැම්බර් 28, 2021 12:32", "Headline": "සිලෝන් ටී නාමය ආරක්ෂා කර ගැනීමට රජය සෑම ක්‍රියාමාර්ගයක්ම ගන්නවා", "News Content": "මෙරට තේ කර්මාන්තය නගා සිටුවීම වෙනුවෙන් සිලෝන් ටී නාමය ආරක්ෂා කර ගැනීමට රජය ගතහැකි සෑම ක්‍රියාමාර්ගයක්ම ගන්නා බව අමාත්‍ය රමේෂ් පතිරණ මහතා පවසනවා. කුඩා තේවතු සංවර්ධන අධිකාරියේ කාර්ය මණ්ඩල ඇගයීම් සම්මාන උළෙලට සහභාගී වෙමින් අමාත්‍යවරයා එම අදහස් පළකළා. කුඩා තේවතු සංවර්ධන අධිකාරියේ කාර්ය මණ්ඩල ඇගයීමේ සම්මාන උළෙල බත්තරමුල්ල අපේගම පරිශ්‍රයේ දී පැවැත්වුණා. ඒ අමාත්‍ය රමේෂ් පතිරණ සහ රාජ්‍ය අමාත්‍ය කනක හේරත්  යන මහත්වරුන්ගේ ප්‍රධානත්වයෙන්. වසර 25ක සේවා කාලයක් සම්පූර්ණ කළ සේවක පිරිස් ඇගයීම මෙහිදී සිදු කෙරුණා.                 ", "URL": "https://www.itnnews.lk/2023/10/05/385332/", "Category": "දේශීය පුවත්", "Parent URL": null}