{"Source": "ITN news", "Timestamp": "அக்டோபர் 19, 2021 10:14", "Headline": "நேற்றைய தினம் 570 பேர் தொற்றாளர்களாக பதிவு", "News Content": "நாட்டில் நேற்றைய தினம் கொவிட் – 19 வைரஸ் தொற்றாளர்களாக 570 பேர் இனங்காணப்பட்டுள்ளனர். குறித்த எண்ணிக்கையுடன் மொத்த கொவிட் தொற்றாளர்களின் எண்ணிக்கை 5 இலட்சத்து 32 ஆயிரத்து 218 ஆக உயர்வடைந்துள்ளது. அவர்களில் நான்கு இலட்சத்து 92 ஆயிரத்து 975 பேர் தொற்றிலிருந்து குணமடைந்துள்ளதாக சுகாதார மேம்பாட்டு பணியகத்தின் புள்ளிவிபர தரவுகளில் குறிப்பிடப்பட்டுள்ளது. தொடர்ந்தும் தொற்றாளர்களாக 25 ஆயிரத்து 736 பேர் சிகிச்சைப்பெற்று வருகின்றனர். இந்நிலையில் சுகாதார சேவைகள் பணிப்பாளர் நாயகத்தினால் நேற்றைய தினம் 23 மரணங்கள் தொடர்பில் உறுதிப்படுத்தப்பட்டுள்ளது. குறித்த 23 மரணங்களுடன் நாட்டில் பதிவாகியுள்ள மொத்த கொவிட் மரணங்களின் எண்ணிக்கை 13 ஆயிரத்து 507 ஆக உயர்வடைந்துள்ளதாக சுகாதார மேம்பாட்டு பணியகம் தெரிவித்துள்ளது. ", "URL": "https://www.itnnews.lk/2023/10/05/370350/", "Category": "Breaking News,அண்மைய செய்திகள்,தேசிய செய்திகள்", "Parent URL": null}