{"Source": "ITN news", "Timestamp": "அக்டோபர் 19, 2022 13:14", "Headline": "13 கோடி ரூபா பெறுமதியான கொக்கெய்ன் போதைப்பொருளுடன் வெளிநாட்டு பெண்ணொருவர் கைது..", "News Content": "13 கோடி ரூபா பெறுமதியான கொக்கெய்ன் போதைப்பொருளுடன் வெளிநாட்டு பெண்ணொருவர் கட்டுநாயக்க சர்வதேச விமான நிலையத்தில் கைதுசெய்யப்பட்டுள்ளார். கட்டார் இராச்சியத்தின் டோஹாவிலிருந்து நாட்டுக்கு வருகைத்தந்த 26 வயதான சுரினம் பிரஜையான குறித்த யுவதியின் நடவடிக்கைகள் தொடர்பில் சந்தேகம் ஏற்பட்ட நிலையில், சுங்கத்திணைக்களத்தின் போதைப்பொருள் ஒழிப்பு அதிகாரிகள் சோதனைகளை முன்னெடுத்தனர். அதன்போது அவரது பயணப்பொதியில் சூட்சுமமான முறையில் உணவுப்பொருளென குறிப்பிடப்பட்டு 5 டின்களில் குறித்த போதைப்பொருள் எடுத்துவரப்பட்டுள்ளமை கண்டறியப்பட்டுள்ளது. இரண்டு கிலோ 553 கிராம் எடையுடைய கொய்கெய்ன் போதைப்பொருளே கைப்பற்றப்பட்டுள்ளது. சந்தேக நபர் நீர்க்கொழும்பு நீதவான் நீதிமன்றில் ஆஜர்ப்படுத்தப்பட்ட நிலையில், எதிர்வரும் 24ம் திகதி வரை விளக்கமறியலில் வைக்கப்பட்டுள்ளார். ", "URL": "https://www.itnnews.lk/2023/10/05/441395/", "Category": "Breaking News,தேசிய செய்திகள்", "Parent URL": null}