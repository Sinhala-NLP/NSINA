{"Source": "ITN news", "Timestamp": "ජනවාරි 31, 2023 10:08", "Headline": "පාර්ලිමේන්තුව වීඩියෝ කළ තරුණයින් දෙදෙනෙකු අත්අඩංගුවට", "News Content": "පාර්ලිමේන්තුවේ අධි ආරක්‍ෂිත ප්‍රදේශයට අනවසරයෙන් ඇතුළු වී පාර්ලිමේන්තු සංකීර්ණය වීඩියෝ ගත කළ පුද්ගලයින් දෙදෙනෙකු පොලිසිය විසින් අත්අඩංගුවට ගෙන තිබෙනවා. යාපනය,වයිමන් පාර සහ මහනුවර,මහයියාව ප්‍රදේශවල පදිංචි අවුරුදු 22 සහ 31 වයස්වල පසුවන පුද්ගලයින් බවයි වාර්තා වන්නේ. පසුගිය ඉරිදා සවස සැකකරුවන් දෙදෙනා පාර්ලිමේන්තු ක්‍රීඩාංගණයේ රණවිරු ස්මාරකය අසල සිට පාර්ලිමේන්තුවට පිවිසෙන මාර්ගය හරහා දියවන්නා ඔය ඉවුරට පැමිණ පාර්ලිමේන්තු සංකීර්ණය එහි ගස් අතරින් ජංගම දුරකතනයකින් වීඩියෝ කරමින් සිටි අවස්ථාවේදී අත්අඩංගුවට ගත් බවයි පොලිසිය පවසන්නේ. අදාළ තරුණයන් දෙදෙනා පාර්ලිමේන්තු කොට්ඨාශයේ නිලධාරීන් විසින් අත්අඩංගුවට ගෙන තලංගම පොලිසියට භාරදී තිබෙනවා. ඔවුන් කඩුවෙල මහේස්ත්‍රාත් අධිකරණයට ඉදිරිපත් කිරීමෙන් අනතුරුව පෙබරවාරි 7 වැනිදා දක්වා රක්ෂිත බන්ධනාගාර ගත කර කෙරුණා.       ", "URL": "https://www.itnnews.lk/2023/10/05/458431/", "Category": "දේශීය පුවත්", "Parent URL": null}