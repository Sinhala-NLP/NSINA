{"Source": "ITN news", "Timestamp": "නොවැම්බර් 16, 2022 13:21", "Headline": "ETI නඩුව පෙබරවාරි 25 යළි කැඳවීමට නියෝග", "News Content": "නීතිවිරෝධී ලෙස තැන්පත්කරුවන්ගෙන් මුදල් ලබා ගැනීමේ චෝදනා එල්ල වී ඇති ස්වරණමහල් ජුවලර්ස් ආයතනයේ අධ්‍යක්ෂවරුන් අද දින කොටුව මහේස්ත්‍රාත් අධිකරණය හමුවේ පෙනී සිටියා. ස්වර්ණමහල් ජුවලර්ස් ලිමිටඩ් ආයතනය මහා බැංකුවේ මුදල් මණ්ඩලය ලබා දී තිබූ උපෙදස් නොතකමින් 2012 වන විට රුපියල් බිලියන 7 යි දශම දෙකක් මෙලෙස වංචා කළ බවටයි චෝදනා එල්ල වී ඇත්තේ. ඇප මත මුදාහැර සිටින මෙහි සැකකරුවන් වන ජීවක එදිරිසිංහ, නාලක එදිරිසිංහ, දීපා එදිරිසිංහ සහ අසංක එදිරිසිංහ යන සැකකරුවන් අධිකරණය හමුවේ පෙනී සිටියා. මෙම සිද්ධිය පිළිබද වැඩිදුර වාර්තා පෙබරවාරි 25 වනදා යළි කැඳවන ලෙසයි මහේස්ත්‍රාත්වරයා  නියෝග කළේ. ", "URL": "https://www.itnnews.lk/2023/10/05/445933/", "Category": "Breaking News,දේශීය පුවත්", "Parent URL": null}