{"Source": "ITN news", "Timestamp": "ජූලි 27, 2022 09:29", "Headline": "හදිසි අවස්ථා ප්‍රකාශනය පිළිබඳ විවාදය අද", "News Content": "පාර්ලිමේන්තුව පෙරවරු 10 ට රැස්වීමට නියමිත අතර හදිසි අවස්ථා ප්‍රකාශනය පිළිබඳ විවාදය පැවැත්වීමට නියමිතයි. මහජන ආරක්ෂණ පනතේ වැඩ බලන ජනාධිපතිවරයා වශයෙන් ප්‍රකාශයට පත් කරන ලද හදිසි අවස්ථා ප්‍රකාශනය අද පස්වරු 4.30 දක්වා විවාදයට ගැනීමෙන් අනතුරුව අනුමත කරගැනීමට නියමිත බවයි පාර්ලිමේන්තු වාර්තා සදහන් කළේ. පසුගිය ජුලි 17 වන දා අති විශේෂ ගැසට් පත්‍රයක් මගින් එවකට වැඩ බලන ජනාධපතිවරයා මෙම ප්‍රකාශනය සිදුකොට ඇති අතර නෛතික ප්‍රතිපාදන අනුව එම හදිසි අවස්ථා ප්‍රකාශනය සදහා දින 14 ඇතුළත පාර්ලිමේන්තුවේ අනුමැතිය ලබා නොගතහොත් එය අවලංගු වී යනවා. ඒ අනුවයි එය අද පාර්ලිමේන්තුවට ඉදිරිපත් කෙරෙන්නේ. මේ අතර රනිල් වික්‍රමසිංහ මහතා ජනාධිපති ධුරයේ දිවුරුම් දීමෙන් පුරප්පාඩු වූ එක්සත් ජාතික පක්ෂ ජාතික ලැයිස්තු මන්ත්‍රී ධුරය සදහා මැතිවරණ කොමිසම් සභාව නම් කළ වජිර අබේවර්ධන මහතා පාර්ලිමේන්තු මන්ත්‍රීවරයෙකු ලෙස අද  දිවුරුම් දීම සිදුවනවා.   ", "URL": "https://www.itnnews.lk/2023/10/05/425305/", "Category": "Breaking News,දේශීය පුවත්", "Parent URL": null}