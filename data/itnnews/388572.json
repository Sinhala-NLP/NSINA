{"Source": "ITN news", "Timestamp": "ජනවාරි 13, 2022 12:13", "Headline": "විදුලිය ගැන ඇමතිගෙන් සහතිකයක්", "News Content": "ලබන 22 වනදා තෙක් රට තුළ කිසිඳු විදුලි කප්පාදුවක් සිදු නොවන බව රජය අවධාරණය කරනවා. කොළඹ අද පැවති මාධ්‍ය හමුවකදී අමාත්‍ය ගාමිණී ලොකුගේ මහතා පැවසුවේ පසුගිය 11 වනදා විදුලි කප්පාදුවක් සිදු කළේ කැලණිතිස්ස බලාගාරයේ පිහිටි පෞද්ගලික අංශයට අයත් විදුලි ජනන යන්ත්‍රයක ඇතිවූ දෝෂයක් හේතුවෙන් බවයි. විදුලිය කප්පාදු කිරීමසම්බන්ධයෙන් පසුගිය දිනවලදී රට තුළ දැඩි කතාබහක් ඇති වුණා. විදුලිබල අමාත්‍යාංශය විදුලි කප්පාදුව සම්බන්ධයෙන් කාල සටහනක් ද නිකුත් කර තිබුණා. කැළණිතිස්ස බලාගාරයේ විදුලිජනන යන්ත්‍රයක ඇති වූ දෝෂය ද මේ වන විට සම්පූර්ණයෙන් පිළිසකර කර ඇති බවයි අමාත්‍ය ගාමිණී ලොකුගේ මහතා කියා සිටියේ. ", "URL": "https://www.itnnews.lk/2023/10/05/388572/", "Category": "Breaking News,දේශීය පුවත්", "Parent URL": null}