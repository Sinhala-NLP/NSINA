{"Source": "ITN news", "Timestamp": "ජූනි 8, 2021 18:13", "Headline": "ITSSL ප්‍රධානී යැයි කියන රජීව් මැතිව් යසිරු කුරුවිටගේ රිමාන්ඩ්", "News Content": "ශ්‍රී ලංකා තොරතුරු තාක්ෂණ සංගමයේ ප්‍රධානී යැයි කියන රජීව් මැතිව් යසිරු කුරුවිටගේ නමැත්තා හෙට දිනය දක්වා රක්ෂිත බන්ධනාගාර ගත කරන ලෙස කොළඹ අතිරේක මහේස්ත්‍රාත් රජින්ද්‍රා ජයසූරිය මහත්මියයි නියෝග කළා. ජනාධිපති කාර්යාලය ඇතුලු රජයේ ආයතන කිහිපයක වෙබ් අඩවි වෙත සයිබර් ප්‍රහාර එල්ලවී ඇති බවට අසත්‍ය ප්‍රචාරයක් සිදුකිරීමේ චෝදනා මත ඔහු අත්අඩංගුවට ගෙන තිබුණා. අපරාධ පරීක්ෂණ දෙපාර්තමේන්තුව අධිකරණයට දැනුම් දුන්නේ මෙම සිද්ධිය සම්බන්ධයෙන් තවත් 09 දෙනෙකු අත්අඩංගුවට ගැනීමට නියමිත බවයි. ශ්‍රී ලංකා තොරතුරු තාක්ෂණ සංගමයේ නමින් සැකකරු විසින්  “ජනාධිපති කාර්යාලය ඇතුළු රජයේ ආයතනවලට සයිබර් ප්‍රහාරයක්”  ලෙස අදාළ සයිබර් ප්‍රහාරය පිළිබඳ නිවේදනයක් සමාජ මාධ්‍යයේ පළකර තිබූ බවයි අනාවරණ වී ඇත්තේ. ජාතික ආරක්ෂාවට මෙන්ම ආර්ථිකයටද බරපතළ අගතිය සම්බන්ධයෙන් පරිඝණක අපරාධ පනත යටතේ මොහුට එරෙහිව කටයුතු කිරීමට නියමිතයි.   ", "URL": "https://www.itnnews.lk/2023/10/05/341479/", "Category": "Breaking News,නවතම පුවත්", "Parent URL": null}