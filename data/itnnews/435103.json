{"Source": "ITN news", "Timestamp": "செப்டம்பர் 15, 2022 12:32", "Headline": "இலங்கை இந்து சமுத்திரத்தின் வணிக கேந்திரமாக மாற்றப்படுமென ஜனாதிபதி தெரிவிப்பு..", "News Content": "இந்து சமுத்திரத்தில் கடற்சுதந்திரம் உறுதிசெய்யப்பட்டு இலங்கை கடல் வணிகத்தின் கேந்திர நிலையமாக மாற்றப்படுமென ஜனாதிபதி ரணில் விக்ரமசிங்க தெரிவித்துள்ளார். தேசிய பாதுகாப்பு கல்லூரியின் முதலாவது பட்டமளிப்பு விழாவில் கலந்துகொண்டு உரையாற்றும்போதே ஜனாதிபதி இவ்வாறு தெரிவித்தார். இந்து சமுத்திரம் வித்தியாசமானது. ஆசிய வலயத்திற்கான பாரிய சவால்கள் கடலில் இல்லை. வலயத்திலுள்ள அணுவாயுத பலம் படைந்த இரு நாடுகள் சந்திக்கும் ஹிமாலய பகுதியிலேயே சவால் காணப்படுகிறது. செங்கடல் பிரியும் ஆபிரிக்க வலயத்திலும் சவால்கள் உள்ளன. குறித்த சவால்களுக்கு மத்தியில் நாம் எவ்வாறு ஸ்திரமடைய முடியுமென சிந்திக்க வேண்டும். எமது திட்டங்களை வெற்றிகரமாக முன்னெடுத்தால் இந்து சமுத்திரத்தில் எமது பாதுகாப்பை உறுதிசெய்ய முடியும். அனைவருக்கும் எமது நாட்டை திறக்க முடியும். இதன்மூலம் இலங்கையை இந்து சமுத்திரத்தின் வணிய மத்திய நிலையமாக மாற்றியமைக்க முடியுமென ஜனாதிபதி ரணில் விக்ரமசிங்க தெரிவித்தார். ", "URL": "https://www.itnnews.lk/2023/10/05/435103/", "Category": "Breaking News,தேசிய செய்திகள்", "Parent URL": null}