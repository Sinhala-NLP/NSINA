{"Source": "ITN news", "Timestamp": "ජූනි 11, 2022 10:58", "Headline": "අමරකීර්ති අතුකෝරල ඝාතනයට සම්බන්ධ තවත් සැකකරුවෙකු අත්අඩංගුවට", "News Content": "හිටපු පාර්ලිමේන්තු මන්ත්‍රි අමරකීර්ති අතුකෝරල මහතා ඝාතනය කිරීමේ සිද්ධිය සම්බන්ධව තවත් සැකකරුවෙකු අත්අඩංගුවට ගෙන තිබෙනවා. මැයි මස 9 වනදා දිවයින පුරා පැවති ප්‍රචණ්ඩකාරී හා කලහකාරී සිදුවීම් හේතුවෙන් නිට්ටඹුව නගරයේදී හිටපු පාර්ලිමේන්තු මන්ත්‍රි අමරකීර්ති අතුකෝරල මහතාගේ සහ ඔහුගේ ආරක්ෂක නිලධාරියා ඝාතනයට ලක්කිරීමේ සිද්ධිය සම්බන්ධව මේ වන විට අපරාධ පරික්ෂණ දෙපාර්තමේන්තුව විමර්ශන සිදුකරනවා. අදාල සිද්ධිය සම්බන්ධව තවත් සැකකරුවෙකු අත්අඩංගුවට ගෙන ඇති අතර ඔහු වයස අවුරුදු 24ක් වන බෝලකන්දගම පස්යාල ප්‍රදේශයේ පදිංචිකරුවෙක්. මෙම සැකකරු අද දින අත්තනගල්ල මහේස්ත්‍රාත් අධිකරණය වෙත ඉදිරිපත් කිරීමට  නියමිතයි. මෙම සිද්ධිය සම්බන්ධයෙන් මේ වන විට සැකකරුවන් 31දෙනෙකු අපරාධ පරික්ෂණ දෙපාර්තමේන්තුව අත්අඩංගුවට ගෙන තිබෙනවා. සැකකරුවන් 30 දෙනෙකු රක්ෂිත බන්ධනාගාර ගත කෙරුණා.       ", "URL": "https://www.itnnews.lk/2023/10/05/416454/", "Category": "Breaking News,දේශීය පුවත්", "Parent URL": null}