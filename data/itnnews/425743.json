{"Source": "ITN news", "Timestamp": "ජූලි 29, 2022 20:42", "Headline": "කොළඹ මහනගර සභාව පාපැදි මංතීරු සහ ගාල් කිරීමේ ස්ථාන හඳුන්වා දෙයි", "News Content": "කොළඹ මහනගර සභාව මගින් පාපැදි මංතීරු සහ ගාල් කිරීමේ ස්ථාන හදුන්වාදීම නගරාධිපති රෝසි සේනානයක මහත්මිගේ ප්‍රධානත්වයෙන් සිදු කෙරුණා. ලෝක වෙළද මධ්‍යස්ථානය අසලිනුයි වැඩසටහන ආරම්භ වුණේ. කොළඹ වරාය ආශ්‍රිත ගමනාගමනය සදහා ආමර්වීදියේ සිට වරාය පිවිසුම දක්වා පාපැදි මන්තීරු හදුන්වාදීම ද අද සිදු වුණා. ඉන්ධන ගැටලුවත් සමග පාපැදි භාවිතය ඉහළ යාම මේ සදහා සැළකිල්ලට ගෙන තිබෙනවා. පාපැදි ගාල් කිරීමේ ස්ථානවලින් ගාස්තු අය කිරීම ගැන මෙතෙක් තීරණයක් ගෙන නොමැති බවයි නගරාධිපතවරිය පැවසුවේ. කොළඹ නගරයේ තෝරාගත් ස්ථාන 25 ක පාපැදි නැවතුම් ස්ථාන ඉදිකිරීමට යෝජිතයි.     ", "URL": "https://www.itnnews.lk/2023/10/05/425743/", "Category": "දේශීය පුවත්", "Parent URL": null}