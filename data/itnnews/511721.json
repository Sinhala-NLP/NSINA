{"Source": "ITN news", "Timestamp": "අගෝස්තු 29, 2023 10:05", "Headline": "ඕස්ට්‍රේලියාවේ ගෑස් නිෂ්පාදන සේවකයින් ලබන 07 වනදා සිට වැඩවර්ජනයක", "News Content": "ඕස්ට්‍රේලියාවේ ගෑස් නිෂ්පාදන සේවකයින් ලබන හත්වන දින සිට වැඩවර්ජනයක නිරතවන බව වාර්තා වනවා. ඕස්ට්‍රේලියාවේ ක්‍රියාත්මක ඇමෙරිකාවට අයත් බලශක්ති ක්ෂේත්‍රයේ දැවැන්තයෙකු වන ෂෙව්රන් සමාගමේ සේවයේ නියුතු සේවකයින් මෙලෙස වැඩවර්ජනයේ යෙදීමට සූදානම් වනවා. ඔවුන්ගේ වැඩවර්ජනය ක්‍රියාත්මක වුවහොත් ගෝලීය වෙළෙදපොලේ ගෑස් මිල සැලකිය යුතු මට්ටමකින් ඉහළ යා හැකි බවටයි විශ්ලේෂකයින් අනතුරු අඟවන්නේ. සේවකයින්ට සිදුකරන ගෙවීම් ඉහළ දැමීම සම්බන්ධයෙන් සති කිහිපයක සිට සාකච්ඡා පැවැත්වුවද එම සාකච්ඡා කිසිදු ප්‍රතිඵලයකින් තොරව අවසන් වී තිබෙනවා. ඒ හේතුවෙන් මෙලෙස වැඩවර්ජනයේ නිරතවන බවයි ෂෙවුරල් සමාගමේ සේවකයින් පවසන්නේ. කෙසේ වුවද වීට්ස්ටෝන් හා ග්රෝගන් යන සමාගම් තම ගෑස් නිෂ්පාදනයන් සියයට පහකින් පමණ ඉහළ දැමීමට තීරණය කර ඇති බවයි වාර්තා වන්නේ.         ", "URL": "https://www.itnnews.lk/2023/10/05/511721/", "Category": "ජාත්‍යන්තර පුවත්", "Parent URL": null}