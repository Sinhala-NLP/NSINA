{"Source": "ITN news", "Timestamp": "පෙබරවාරි 25, 2022 15:47", "Headline": "ජනවාරි මාසයේදී මෙරට වෙළෙද භාණ්ඩ අපනයනය ඇ.ඩො. මිලියන 1062 ඉක්මවයි", "News Content": "මේ වසරේ ජනවාරි මාසයේදී මෙරට වෙළෙද භාණ්ඩ අපනයන ප්‍රමාණය ඇමෙරිකා ඩොලර් මිලියන 1062 ක් ඉක්මවා තිබූ බව අපනයන සංවර්ධන මණ්ඩලය නිවේදනය කරනවා. ශ්‍රී ලංකා අපනයන සංවර්ධන මණ්ඩලයේ සභාපති සුරේෂ් ඩී මෙල් මහතා සදහන් කළේ අපනයන කාර්ය සාධනය මේ වසරේදී කැපී පෙනෙන ලෙස ඉහළ ගොස් ඇති බවයි. ප්‍රධාන අපනයන ක්ෂේත්‍ර සියල්ලම ඉතා හොද ප්‍රගතියක් පෙන්නුම් කර ඇති බවද ඒ මහතා කියා සිටියා. වෙළෙදපොල විවිධාංගීකරණය සදහා ශ්‍රී ලාංකික අපනයනකරුවන් තවදුරටත් යොමුවිය යුතු බවද සභාපතිවරයා පවසනවා. එක්සත් ජනපදය හා යුරෝපා සංගමය ශ්‍රි ලංකාවේ ප්‍රධානතම අපනයන වෙළෙදපොල වශයෙන් පැවතුනා.             ", "URL": "https://www.itnnews.lk/2023/10/05/397741/", "Category": "දේශීය පුවත්", "Parent URL": null}