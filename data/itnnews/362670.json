{"Source": "ITN news", "Timestamp": "සැප්තැම්බර් 15, 2021 10:25", "Headline": "ආගමන විගමන දෙපාර්තමේන්තු ශාඛා කිහිපයක් අද සිට විවෘතයි", "News Content": "ආගමන විගමන දෙපාර්තමේන්තුවේ ප්‍රාදේශීය කාර්යාල අද (15) දිනයේ සිට විවෘතව තබන බව එම දෙපාර්තමේන්තුව සදහන් කරනවා. ආගමන විගමන දෙපාර්තමේන්තුවේ මාතර,  මහනුවර,  කුරුණෑගල සහ වව්නියාව යන ප්‍රාදේශීය කාර්යාලයි මෙලෙස විවෘතව තැබෙන්නේ. ඒ උදෑසන නවයේ සිට පස්වරු එක දක්වායි. අත්‍යවශ්‍ය සේවා අවශ්‍ය වන සේවාලාබීන් පමණක් තමන් පදිංචි ස්ථානයට ආසන්නතම කාර්යාලයට පැමිණ අවශ්‍ය කටයුතු සිදු කර ගන්නා ලෙසට දන්වා තිබෙනවා. විවෘත වන ප්‍රාදේශීය කාර්යාලවල දුරකතන අංක ඇමතීමෙන් ද පුද්ගලයන්ට වැඩිදුර තොරතුරු ලබාගත හැකියි. මේ අතර බත්තරමුල්ල ප්‍රධාන කාර්යාලය මගින් දැනට පවත්වාගෙන යන එක් දින සේවාව යටතේ විදෙස් ගමන් බලපත්‍ර ලබා දීම පමණක් සිදු කෙරෙන බවයි ආගමන විගමන දෙපාර්තමේන්තුව සදහන් කළේ.     ", "URL": "https://www.itnnews.lk/2023/10/05/362670/", "Category": "දේශීය පුවත්", "Parent URL": null}