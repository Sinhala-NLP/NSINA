{"Source": "ITN news", "Timestamp": "ஜனவரி 11, 2023 15:25", "Headline": "நெருக்கடிகளுக்கு மத்தியில் இலாபமீட்டும் இலக்கை அடைந்த ஹிங்குரான சீனி தொழிற்சாலை..", "News Content": "கல்ஓய பெருந்தோட்ட நிறுவனத்திற்குரிய ஹிங்குரான சீனி தொழிற்சாலை சுட்டிக்காட்டத்தக்களவு இலாபமீட்டியுள்ளது. பல்வேறு நெருக்கடிகளுக்கு மத்தியில் குறித்த இலாபமீட்டும் இலக்கை அடைவதற்கு அனைவரும் அர்ப்பணிப்புடன் செயற்பட்டதாக நிறுவன முகாமைத்துவம் அறிவித்துள்ளது. ஹிங்குரான சீனி நிறுவனம் கடந்த வருடத்தில் மூவாயிரம் மில்லியன் ரூபா வருமானத்தை திட்டமிட்டிருந்த நிலையில் குறித்த இலக்கை கடந்து, மூவாயிரத்து 600 மில்லியன்களை வருமானமாக ஈட்டியுள்ளதாக அறிவித்துள்ளது. கல்ஓய அபிவிருத்தி வேலைத்திட்டத்தின் கீழ் ஸ்தாபிக்கப்பட்ட ஹிங்குரான சீனி தொழிற்சாலை 60ம் ஆண்டு தசாப்தத்திலிருந்து நாட்டின் சீனி உற்பத்தியில் பங்களிப்பு வழங்கி வருகிறது. எனினும் குறித்த தொழிற்சாலை மூடப்பட்டமையால் அம்பாறை மாவட்டத்தை போன்று, ஏனைய விவசாயிகளுக்கும் பாரிய பாதிப்பு ஏற்பட்டது. இந்நிலையில் 2007ம் ஆண்டு மீண்டும் ஆரம்பிக்கப்பட்ட ஹிங்குரான சீனி தொழிற்சாலை பல்வேறு நெருக்கடிகளை எதிர்கொண்டிருந்த நிலையில், அதனை கடந்து இலாபமீட்டும் நிறுவனமாக தற்போது மாறியுள்ளது. உயிர்த்த ஞாயிறு தாக்குதல், கொரோனா வைரஸ் பரவல் உள்ளிட்ட சந்தர்ப்பங்களில் பல்வேறு நெருக்கடி நிலைகள் ஏற்பட்டதாகவும், எனினும் குறித்த சவால்களை நிறுவனம் என்ற ரீதியில் அனைவரும் ஒன்றிணைந்து முகங்கொடுத்ததாக நிறுவன ஊழியர்களும், முகாமைத்துவத்தினரும் தெரிவிக்கின்றனர். \n ", "URL": "https://www.itnnews.lk/2023/10/05/455073/", "Category": "Breaking News,அண்மைய செய்திகள்", "Parent URL": null}