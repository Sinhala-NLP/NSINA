{"Source": "ITN news", "Timestamp": "ජූනි 28, 2023 12:45", "Headline": "පෙත්සමටකට අදාළ විරෝධතා ගොණු කිරීමට බදියුදීන්ට අධිකරණය කල් ලබාදෙයි  ", "News Content": "විල්පත්තු වනාන්තර එලිපෙහෙලි කිරීමට අදාළව අභියාචනාධිකරණය ලබා දුන් නියෝගයක් ක්‍රියාත්මක නොකිරීමෙන් අධිකරණයට අපහාසස කළේ යැයි පරිසර යුක්ති කේන්ද්‍රය පෙත්සමක් ගොණු කර තිබෙනවා. ඊට අදාළ විරෝධතා ගොණු කිරීමට හිටපු අමාත්‍ය රිෂාඩ් බදියුදීන් මහතාට අධිකරණය කල් ලබා දුන්නා. 2020 වසරේ නොවැම්බර් 16 වනදා විල්පත්තු වනාන්තර හෙලි පෙහෙලි කිරීමට අදාළව අභියාචනාධිකරණය තීන්දුවක් ලබා දුන්නා. ඒ හෙලි පෙහෙලි කළ වනාන්තර සහිත ප්‍රදේශවල යළි වන වගාකිරීමට පියවර ගන්නා ලෙසයි වගඋත්තරකාර රිෂාඩ් බදියුදීන් මහතාට ලබා දුන් එම නියෝගය ක්‍රියාත්මක නොකිරීම සම්බන්ධයෙන් අධිකරණයට අපහාසයක් කළේ යැයි චෝදනා කරමින් රිට් පෙත්සමක් ගොණු කර තිබුණා. ඒ පරිසර  යුක්ති කෙන්ද්‍රය මඟිනුයි. නැවත වන වගා කිරීමේ කටයුතු වෙනුවෙන් රුපියල් මිලියන 1067 ක මුදලක් ගෙවන ලෙස වන සංරක්ෂණ දෙපාර්තමේන්තුව කළ ගණන් බැලීම්වලින් අනතුරුව හිටපු අමාත්‍ය රිෂාඩ් බදියුදන් මහතාට දැනුම් දී තිබුණා. එහෙත් මෙතෙක් මෙම මුදල ගෙවා නොමැති බවයි අදාළ පෙත්සමෙන් පෙන්වා දී ඇත්තේ. වගඋත්තරකාර හිටපු අමාත්‍ය රිෂාඩ් බදියුදීන්  මහතා අධිකරණ නියෝග පිලිපැදීම පැහැර ඇති බවත් ඉන් අධිකරණයට අපහාස කර ඇති බවට තීන්දුවක් ලබා දෙන ලෙසත් පරිසර යුක්ති කේන්ද්‍රය මෙම පෙත්සමෙන් ඉල්ලීම් කර තිබෙනවා. රිෂාඩ් බදියුදන් මහතා වෙනුවෙන් පෙනී සිටි ජනාධිපති නීතිඥප ෆයිස් මුස්තාපා මහතා මෙම පෙත්සමට අදාල විරෝධතා ගොණු කිරීමට කල් ලබා දෙන්නැයි අධිකරණයෙන් ඉල්ලා සිටියා. ඒ අනුව ජුලි 21 වනදාට පෙර එම විරෝධතා ගොණුකරන ලෙසයි අධිකරණය නියෝග කළේ.   ", "URL": "https://www.itnnews.lk/2023/10/05/495570/", "Category": "Breaking News,දේශීය පුවත්", "Parent URL": null}