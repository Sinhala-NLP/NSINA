{"Source": "ITN news", "Timestamp": "අගෝස්තු 5, 2023 14:38", "Headline": "ඉම්රාන් ඛාන්ට සිර දඬුවම්", "News Content": "දූෂණ චෝදනා සම්බන්ධයෙන් පාකිස්ථාන හිටපු අග්‍රාමාත්‍ය ඉම්රාන් ඛාන්ට වසර තුනක සිර දඩුවමක් නියම කෙරුණා. රජයට ලැබුණ ත්‍යාග අලෙවි කර උපයාගත් මුදල් සම්බන්ධයෙන් ප්‍රකාශයක් නොකිරීමට එරෙහිව ඉස්ලාමාබාද් අධිකරණයකින් මෙම තීන්දුව ලබාදී තිබෙනවා. කෙසේ වුවද ඉම්රාන් ඛාන් මෙම චෝදනා ප්‍රතික්ෂේප කරනවා. අභියාචනයක් ඉදිරිපත් කරන බවයි ඔහු ප්‍රකාශ කරන්නේ. මෙම තීන්දුවෙන් පසුව ඉම්රාන් ඛාන් මහතා ලාහෝර්හි ඔහුගේ නිවසේ සිටියදී අත්අඩංගුවට ගෙන ඇති බවයි වාර්තා වන්නේ. 70 වන වියේ පසුවන ඔහු 2018 වසරේදී පාකිස්ථානයේ අග්‍රාමාත්‍ය ධුරයට පත් වුණා. කෙසේ වුවද පාකිස්ථානයේ හමුදාව සමග ඇති වූ මතභේදයකින් පසුව විශ්වාසභංගයක් ගෙන ඒමෙන් පසු ඔහු අගමැති ධුරයෙන් ඉවත් කෙරුණා. ඉම්රාන් ඛාන් මහතාට සිර දඩුවමට අමතරව වසර පහක කාලයක් දේශපාලන කටයුතුවල නිරත වීම ද තහනම් කර තිබෙනවා. එමෙන්ම පාකිස්ථාන රුපියල් ලක්ෂයක දඩයක් නියම කෙරුණා. ඔහු ලබන ඔක්තෝම්බර් මාසයේ ජනාධිපතිවරණයට ඉදිරිපත් වීමට සූදානම්ව සිටියදී මෙම තීන්දුව ලබා දී තිබෙන්නේ. ඉම්රාන් ඛාන්ට එරෙහිව නඩු 150කට අධික සංඛ්‍යාවක් පවරා තිබෙනවා.     ", "URL": "https://www.itnnews.lk/2023/10/05/505676/", "Category": "ජාත්‍යන්තර පුවත්", "Parent URL": null}