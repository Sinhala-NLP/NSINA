{"Source": "ITN news", "Timestamp": "ජූනි 22, 2022 12:10", "Headline": "මත්ද්‍රව්‍ය හා ජංගම දුරකතන බන්ධනාගාරයට ගෙනියන්න තැත් කළ අයෙකු අත්අඩංගුවට", "News Content": "කළුතර බන්ධනාගාරයට මත්ද්‍රව්‍ය හා ජංගම දුරකතන සූක්ෂම ලෙස රැගෙන යාමට උත්සාහ දැරූ පුද්ගලයෙකු කළුතර කොට්ඨාස අපරාධ විමර්ශන අංශය මගින් අත්අඩංගුවට ගෙන තිබෙනවා. ගාල්ල ප්‍රදේශයේ පදිංචි සැකකරු කළුතර කලහමුල්ල ප්‍රදේශයේ තාවකාලික පදිංචිකරුවකු වනු ඔහු කළුතර මහේස්ත්‍රාත් අධිකරණයට ඉදිරිපියදී සැකකටයුතු ලෙස හැසිරීම හේතුවෙන් පොලීසිය ඔහු පරික්ෂාවට ලක් කළා. එහිදී දෙපාවල සූක්ෂම ලෙස සගවා තිබූ හෙරොයින් ග්‍රෑම් 6 ක් කේරල ගංජා සහ දුම්කොල මෙන්ම ජංගම දුරකතන දෙකක් ද සොයා ගැනුණා. සැකකරු එම ජංගම දුරකතන හා මත්ද්‍රව්‍ය කළුතර බන්ධනාගාර භාරයේ රදවා සිටින ප්‍රධාන පෙලේ මත්ද්‍රව්‍ය ජාවාරම්කරුවෙකුට ලබාදීම සදහා රැගෙනවිත් ඇති බවයි මූලික පරික්ෂණවලදී හෙලි වුණේ. ", "URL": "https://www.itnnews.lk/2023/10/05/418484/", "Category": "Breaking News,දේශීය පුවත්", "Parent URL": null}