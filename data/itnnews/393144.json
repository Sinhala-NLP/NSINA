{"Source": "ITN news", "Timestamp": "பிப்ரவரி 4, 2022 11:50", "Headline": "74வது சுதந்திர தினத்தை முன்னிட்டு ஜனாதிபதியின் பொது மன்னிப்பின் கீழ் 197 கைதிகள் விடுதலை..", "News Content": "74 வது சுதந்திர தினத்தை முன்னிட்டு 197 கைதிகள் விடுதலை செய்யப்பட்டனர். ஜனாதிபதியின் பொது மன்னிப்பின் கீழ் இவர்களுக்கு விடுதலை கிடைத்தது. வெலிக்கடை சிறைச்சாலையில் 17 கைதிகள் இன்று விடுதலை செய்யப்பட்டனர். மஹர சிறைச்சாலையிலும் 20 கைதிகள் ஜனாதிபதியின் பொது மன்னிப்பின் கீழ் விடுதலை செய்யப்பட்டனர். போகம்பர சிறைச்சாலையிலும் 11 கைதிகளுக்கு விடுதலை கிடைத்தது. அனுராதபுரம் சிறைச்சாலையில் 6 கைதிகளுக்கு விடுதலை கிடைத்ததுடன் அவர்கள் வீடு நோக்கிச் சென்றனர். மாத்தறை சிறைச்சாலையிலும் 5 சிறைக்கைதிகள் விடுதலை செய்யப்பட்டனர். இதற்கு இணைவாக சிறைச்சாலை வளாகத்தில் மர நடுகை வேலைத்திட்டமும் முன்னெடுக்கப்பட்டது. ஜனாதிபதியின் பொதுமன்னிப்பின் கீழ் காலி சிறைச்சாலையிலும் 8 கைதிகள் விடுதலை செய்யப்பட்டனர். அத்துடன் வவுனியா சிறைச்சாலையிலும் கைதியொருவர் விடுதலை செய்யப்பட்டார். சிறு குற்றங்களுக்காக குறுகிய கால சிறைத் தண்டனை விதிக்கப்பட்ட ஒருவரே இவ்வாறு விடுதலை செய்யப்பட்டார். ", "URL": "https://www.itnnews.lk/2023/10/05/393144/", "Category": "Breaking News,தேசிய செய்திகள்", "Parent URL": null}