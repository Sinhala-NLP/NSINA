{"Source": "ITN news", "Timestamp": "ජනවාරි 3, 2023 14:40", "Headline": "ගැඹුරු වලක සිරවූ දරුවෙකු බේරාගැනීමට වියට්නාමයේ දැවැන්ත මෙහෙයුමක්", "News Content": "වියට්නාමයේ වැඩ බිමක ගැඹුරු වලක් තුළ සිරව සිටින අවුරුදු 10 ක් වයසැති පිරිමි දරුවෙකු බේරා ගැනීමට මේ වනවිට දැවැන්ත මෙහෙයුමක් ආරම්භ කර තිබෙනවා. ලී හාව් නාම් නැමති දරුවා එම වැඩබිමෙහි අබලි යකඩ එකතු කිරීමේ නිරතව සිටියදීයි සෙන්ටිමීටර් 25ක පමණ විශ්කම්භයකින් යුතු කුඩා වලකටයි ඔහු ඇදවැටී ඇත්තේ. මීටර් 35 ක් පමණ ගැඹුරකින් එම වළ සමන්විත වනවා. මීට දින දෙකකට පෙර එම දරුවා අඩන ශබ්දය ඇසී ඇති අතර මේ වනවිට ඔහුගෙන් ප්‍රතිචාරයක් නොමැති බවයි සහන කණ්ඩායම් පවසන්නේ. එම වලට සමගාමීව කැනීම් කටයුතු සිදුකෙරෙන අතර ඒ හරහා දරුවා බේරා ගැනීමට සහන කණ්ඩායම් බලාපොරොත්තු වනවා.  ඔහුට අවශ්‍ය ඔක්සිජන් ලබාදීම අඛණ්ඩව සිදුකෙරෙන බවයි වාර්තා වන්නේ.         ", "URL": "https://www.itnnews.lk/2023/10/05/453542/", "Category": "ජාත්‍යන්තර පුවත්", "Parent URL": null}