{"Source": "ITN news", "Timestamp": "ජූනි 8, 2021 15:12", "Headline": "ඉන්දියාවේ රසායනික කර්මාන්තශාලාවක ඇතිවූ ගින්නකින් 18 දෙනෙකු ජිවිතක්ෂයට", "News Content": "ඉන්දියාවේ රසායනික කර්මාන්තශාලාවක ඇතිවූ ගින්නකින් පුද්ගලයින් දහ අට දෙනෙකු ජිවිතක්ෂයට පත්ව තිබෙනවා. බටහිර ඉන්දියාවේ පූනෙයි නගරයේ ක්ලෝරීන් ඩයොක්සයිඩ් නිෂ්පාදනය කරන රසායනික කර්මාන්තශාලාවකයි මෙම ගින්න හටගෙන ඇත්තේ. ගින්න හට ගන්නා අවස්ථාවේ එම කර්මාන්තශාලාව තුළ පුද්ගලයින් තිස් හත් දෙනෙකු සේවයේ නිරතව සිට තිබෙනවා. ගින්න හටගෙන සුළු වේලාවකට පසු ගිනි නිවීමේ අංශ එම ස්ථානයට ලගා වුවද ගොඩනැගිල්ලට ප්‍රධාන දොරටුවෙන් ඇතුලු වීමට නොහැකි වීම හේතුවෙන්  එහි බිත්ති කඩා ගින්න නිවීමට සිදුව තිබෙනවා. මියගිය සියලු සේවකයින් වෙනුවෙන් සිය ශෝකය ප්‍රකාශ කරන අග්‍රාමාත්‍ය නරේන්ද්‍ර මෝදි මියගිය පුද්ගලයෙකු වෙනුවෙන් රුපියල් ලක්ෂ දෙකක වන්දියක් ලබාදීමට නියෝග කර තිබෙනවා.       ", "URL": "https://www.itnnews.lk/2023/10/05/341434/", "Category": "ජාත්‍යන්තර පුවත්", "Parent URL": null}