{"Source": "ITN news", "Timestamp": "අගෝස්තු 21, 2023 08:34", "Headline": "උප්පැන්න, විවාහ සහ මරණ ලේඛනවල සහතික පිටපත් මාස 06 කට පසු අවලංගු නොවේ", "News Content": "රෙජිස්ටාර් ජෙනරාල් දෙපාර්තමේන්තුව නිකුත් කරන උප්පැන්න,  විවාහ සහ මරණ සහතිකවල පිටපත් මාස හයකට පසු අවලංගු නොවන බව එම දෙපාර්තමේන්තුව නිවේදනය කරනවා. එම ලේඛන මාස 6කට වලංගු වන බවට පැවති රෙගුලාසි ඉවත් කර ඇති බවයි රෙජිස්ටාර් ජෙනරාල් දෙපාර්තමේන්තුව නිවේදනය කරන්නේ. නිකුත් කර ඇති ඕනෑම සහතිකයක පිටපත් පවතී නම් නව පිටපතක් ලබා ගැනීමේ අවශ්‍යතාවක් නැති බවද එම දෙපාර්තමේන්තුව දැනුම් දෙනවා. අධ්‍යාපන,  විදේශ යන අමාත්‍යංශවලට මෙන්ම ආගමන විගමන හා පුද්ගලයින් ලියාපදිංචි කිරීමේ දෙපාර්තමේන්තුවට ද මේ සම්බන්ධයෙන් දැනුම් දී තිබෙනවා. කෙසේ වෙතත් උප්පැන්න,  විවාහ සහ මරණ ලේඛනවල සංශෝධනයක් සිදුකර ඇත්නම් පමණක් නව පිටපත් ඉදිරිපත් කළ යුතු බවයි රෙජිස්ටාර් ජෙනරාල් දෙපාර්තමේන්තුව සදහන් කරන්නේ. ", "URL": "https://www.itnnews.lk/2023/10/05/509720/", "Category": "Breaking News,දේශීය පුවත්,නවතම පුවත්", "Parent URL": null}