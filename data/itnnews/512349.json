{"Source": "ITN news", "Timestamp": "අගෝස්තු 31, 2023 12:13", "Headline": "ඖෂධ ප්‍රසම්පාදන ක්‍රියාවලිය ගැන ජනතා අදහස් ලබා ගැනීමට තීරණයක්", "News Content": "ඖෂධ ප්‍රසම්පාදන ක්‍රියාවලිය සම්බන්ධයෙන් ජනතා අදහස් ලබාගැනීමට සෞඛ්‍ය අමාත්‍යාංශය තීරණය කර තිබෙනවා. ගුණාත්මක ඖෂධ සහ උපකරණ මිල දී ගැනිමේ දී පවතින ගැටලු හඳුනාගැනීම ඇතුලු කරුණු විමර්ෂණ සඳහා පත්කළ කමිටුවයි මෙම තීරණයට එළඹ තිබෙන්නේ. මෙරට ඖෂධ ප්‍රසම්පාදන ක්‍රියාවලිය සම්බන්ධයෙන් ඕනෑම අයෙකුට ඇති ගැටලු මෙන්ම යෝජනා හා නිර්දේශ ද ඉදිරිපත් කිරීමට මේ අනුව අවස්ථාව උදා වනවා. එම අදහස් ,යෝජනා හා නිර්දේශ ලබන 13 වනදාට පෙර ලිඛිතව සෞඛ්‍ය අමාත්‍යාංශයට ඉදිරිපත් කළ යුතු වනවා. මෙරට ඖෂධ ප්‍රසම්පාදන ක්‍රියාවලියේ පවතින අඩුපාඩු සොයා බලා විනිවිද භාවයෙන් එම කටයුතු සිදු කිරීම සඳහා කැබිනට් මණ්ඩලය මගින් පස් දෙනෙකුගෙන් යුත් විශේෂඥ කමිටුවක් පත්කළා. එම කමිටුවේ වාර්තාව මාස 3ක කාලයක් ඇතුලත ලබාදීමට නියමිතයි. අදාළ කමිටු වාර්තාව සැකසීමට පෙර මහජන අදහස් ලබා ගැනීම අපේක්ෂාවයි.           ", "URL": "https://www.itnnews.lk/2023/10/05/512349/", "Category": "Breaking News,දේශීය පුවත්", "Parent URL": null}