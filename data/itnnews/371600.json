{"Source": "ITN news", "Timestamp": "அக்டோபர் 25, 2021 12:21", "Headline": "உள்ளுராட்சி மன்ற உறுப்பினர்கள் தொடர்பில் தேர்தல்கள் ஆணைக்குழு கவலை..", "News Content": "ஒருசில உள்ளுராட்சி மன்ற பிரதிநிதிகளின் நடத்தை மற்றும் செயற்பாடுகள் தொடர்பில் மக்களிடம் நம்பிக்கையற்றத்தன்மை ஏற்பட்டுள்ளதாக தேர்தல்கள் ஆணைக்குழு தெரிவித்துள்ளது. அண்மையில் இடம்பெற்ற ஒன்றுகூடலின்போதே குறித்த விடயம் தொடர்பில் கவனம் செலுத்தப்பட்டுள்ளது. ஒருசில உள்ளுராட்சி மன்ற பிரதிநிதிகளின் செயற்பாடுகளினால் பிரதிநிதித்துவ ஜனநாயகம் தொடர்பிலும், மக்களின் வாக்குகளால் தெரிவுசெய்யப்பட்ட மக்கள் பிரதிநிதிகள் தொடர்பிலும் மக்களிடையே நம்பிக்கையற்ற நிலை உருவாகியுள்ளதாக ஆணைக்குழு சுட்டிக்காட்டியுள்ளது. அத்தகைய பொதுமக்கள் பிரதிநிதிகளுக்கு எதிராக நடவடிக்கை எடுப்பதோடு, மக்களின் தேவைகளுக்கமைய அரசியல் கட்சியை தெரிவுசெய்யும் வேலைத்திட்டங்கள் தயாரிக்கப்பட வேண்டுமென ஆணைக்குழு குறிப்பிட்டுள்ளது. கடந்த 13ம் திகதி உறுதிப்படுத்தப்பட்ட வாக்காளர் இடாப்பு சட்டமூலத்தின் மறுசீரமைப்புக்கமைய 18 வயது பூர்த்தியடைந்த நபர்கள் வாக்காளர் இடாப்பில் தமது பெயர்களை உறுதிப்படுத்த வேண்டியதன் அவசியம் தொடர்பில் தெளிவுப்படுத்த வேண்டுமென தேர்தல் ஆணைக்குழு குறிப்பிட்டுள்ளது. ", "URL": "https://www.itnnews.lk/2023/10/05/371600/", "Category": "Breaking News,தேசிய செய்திகள்", "Parent URL": null}