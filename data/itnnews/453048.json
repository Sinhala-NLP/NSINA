{"Source": "ITN news", "Timestamp": "ජනවාරි 1, 2023 09:49", "Headline": "ලොව පුරා රටවල් රැසක ජනතාව නව වසර උදාව අතිඋත්කර්ෂවත්ව සමරයි", "News Content": "2023 නව අවුරුදු උදාව ලොව පුරා රටවල් රැසක ජනතාව අතිඋත්කර්ෂවත් අන්දමින් පිළිගත්තා. කොවිඩ් වසංගතය හේතුවෙන් වසර දෙකක පමණ කාලයක් නව වසර උදාව සැමරීමට නොහැකි වු ලෝකවාසී ජනතාව මෙවර නව අවුරුදු උදාව උත්සවශ්‍රීයෙන් සමරනු ලැබුවා.  නවසීලන්තය, ඕස්ට්‍රේලියාව ඇතුලු රටවල් 2023 නව වසර පළමුව පිළිගත්තා. ලන්ඩන් නුවරට ලක්ෂයකට වැඩි පිරිසක් නව අවුරුදු උදාවේ ගිණිකෙළි සංදර්ශන දැක බලා ගැනීමට පැමිණ සිටියා. කෙන්යාව,  උගන්ඩාව, ඊජීප්තුව, ඇතුලු නැගෙනහිර අප්‍රිකානු රටවල් ද නව අවුරුදු උදාව ඉහළින් සමරනු ලැබුවා. යුධ ගැටුම් පවතින යුක්රේනය ද නව අවුරුදු උදාව සැමරීම විශේෂත්වයක්. දකුණු ඇමෙරිකාව,  බ්‍රසීලය,  ආජන්ටිනාව,  පැරගුවේ රාජ්‍ය සහ චීලි රාජ්‍යයන්ට තවමත් 2023 වසර එළඹී නැහැ.     ", "URL": "https://www.itnnews.lk/2023/10/05/453048/", "Category": "Breaking News,ජාත්‍යන්තර පුවත්", "Parent URL": null}