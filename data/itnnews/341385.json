{"Source": "ITN news", "Timestamp": "ஜூன் 8, 2021 12:31", "Headline": "விவசாயிகளின் உற்பத்திகளை கொள்வனவு செய்து இலவசமாக விநியோகிக்க அரசாங்கம் நடவடிக்கை..", "News Content": "பயணத்தடை விதிக்கப்பட்டுள்ள காலப்பகுதியில் விவசாயிகள் தமது உற்பத்திகளை விற்பனை செய்ய முடியாத சூழலை எதிர்கொண்டுள்ள நிலையில் அவற்றுக்கான உடனடி நடவடிக்கைகளை அரசாங்கம் முன்னெடுத்துள்ளது. விவசாயிகளினால் விற்பனை செய்ய முடியாத பழங்கள், மரக்கறி என்பவற்றை அரசாங்கம் கொள்வனவு செய்து அவற்றை இலவசமாக விநியோகிப்பதற்கு அமைச்சரவை அனுமதி வழங்கியுள்ளது. கொவிட் சிகிச்சை மத்திய நிலையங்கள், வைத்தியசாலைகள் இடம்பெயர்ந்தோருக்கான முகாம்கள் மற்றும் வறுமைக்கோட்டின் கீழ் உள்ளவர்களுக்கு குறித்த பழவகைகளையும், மரக்கறிகளையும் இலவசமாக வழங்குவது குறித்து முன்வைக்கப்பட்ட அமைச்சரவை யோசனைக்கு அனுமதி கிடைக்கப்பெற்றுள்ளது. ", "URL": "https://www.itnnews.lk/2023/10/05/341385/", "Category": "Breaking News,அண்மைய செய்திகள்,தேசிய செய்திகள்", "Parent URL": null}