{"Source": "ITN news", "Timestamp": "මාර්තු 29, 2023 10:28", "Headline": "නිවසකට ඇතුළු වී කෝටියකට ආසන්න භාණ්ඩ සොරකම් කළ යුවලක් අත්අඩංගුවට", "News Content": "කොළඹ කුරුඳුවත්ත රොස්මිඩ් පෙදෙසේ සුවිසල් නිවසකට ඇතුළු වී රුපියල් කෝටියකට ආසන්න භාණ්ඩ සොරකම් කළ යුවලක පොලීසිය අත්අඩංගුවට ගත්තා. රත්‍රං මෙන්ම නිවසේ තිබූ භාණ්ඩ හා මුදල් මොවුන් කොල්ල කා තිබෙනවා. කුරුඳුවත්ත පොලීසිය සඳහන් කරන්නේ බිරිඳ හා සැමියා එක්ව මෙම කොල්ලකෑම සැළසුම් කර ඇති අතර නිවසේ හිමිකරුවන් කල පැමිණිල්ලකට අනුව ක්‍රියාත්මක වූ කුරුඳුවත්ත පොලීසිය සැකකාර යුවල මාලිගාවත්ත ප්‍රදේශයේදී ඔවුන් සොරකම් කළ භාණ්ඩද සමගින් අත්අඩංගුවට ගෙන තිබෙනවා. භාණ්ඩ පටවාගෙන ගිය ලොරි රථය හා ත්‍රී රෝද රථයක් ද පොලිස් භාරයට ගෙන තිබෙනවා.       ", "URL": "https://www.itnnews.lk/2023/10/05/471601/", "Category": "Breaking News,දේශීය පුවත්", "Parent URL": null}