{"Source": "ITN news", "Timestamp": "මාර්තු 26, 2023 06:22", "Headline": "තියුණු ආයුධ සහ මත්ද්‍රව්‍ය සමග කොටු වූ ධර්මසිරිගේ ගෝලයෝ", "News Content": "ගල්කිස්ස පොලිස් වසමේ, අංක 96/1, ශ්‍රි ඥානේන්ද්‍ර මාවත, රත්මලාන ලිපිනයේ සිදු කළ වැටලීම් වලදී සංවිධානාත්මක අපරාධ කණ්ඩායම් නායකයකු වන රත්මලානේ අංජු යන අයගේ ගෝලයකු වන ධර්මසිරි නැමැත්තාගේ ගෝලයින් තිදෙනෙකු අත්අඩංගුවට ගෙන තිබෙනවා. ඔවුන් සන්තකයේ තිබී අයිස් මත්ද්‍රව්‍ය ග්‍රෑම් 50 ක්, මත්ද්‍රව්‍ය ජාවාරමින් උපයාගන්නා ලද මුදල් රුපියල් 34,700.00 ක්, කඩුවක් හා විද්‍යුත් තරාදියක් STF නිලධාරීන් භාරයට ගත් බව සඳහන්. සැකකරුවන් අතර රත්මලාන ප්‍රදේශයේ පදිංචි පුද්ගලයින් දෙදෙනෙකු හා මොරටුව ප්‍රදේශයේ පදිංචි පුද්ගලයකු වනවා. ඔවුන් වැඩිදුර විමර්ශන කටයුතු සඳහා ගල්කිස්ස පොලිස් ස්ථානය වෙත භාර දී තිබෙනවා. මොවුන් විදේශීය රටක සිට මෙරට මත්ද්‍රව්‍ය ජාවාරම් ජාලය මෙහෙයවනු ලබන බවට වැඩිදුරටත් තොරතුරු අනාවරණය වී ඇති බවයි පොලිස් විශේෂ කාර්යය බලකාය කියා සිටියේ.      ", "URL": "https://www.itnnews.lk/2023/10/05/470937/", "Category": "දේශීය පුවත්,නවතම පුවත්", "Parent URL": null}