{"Source": "ITN news", "Timestamp": "අගෝස්තු 6, 2021 12:05", "Headline": "නීතිවිරෝධී චොකලට් තොගයක් ගැන පුළුල් පරීක්ෂණ", "News Content": "නීති විරෝධී චොකලට් වෙළෙද පොළට නිකුත් වී තිබෙන බව පාරිභෝගික අධිකාරිය අනතුරු අඟවනවා. පාරිභෝගික අධිකාරියේ ලියාපදිංචි වීමකින් තොරව විදේශයන්හි නිෂ්පාදනය කරන ලද චොකලට් තොගයක් මෙරට අලෙවි කරන බවට එම අධිකාරියට පැමිණිලි ලැබී තිබෙනවා. ඒ අනුව කටුනායක සහ මීගමුව ප්‍රදේශයේ සිදු කළ වැටලීම්වලදී එවැනි චොකලට් අලෙවි කළ වෙළෙද සැල් දෙකක් සොයා ගැණුනා. ආනයනික රට,  නිෂ්පාදනය කළ සමාගම හෝ කල්ඉකුත් වීමේ දිනය ආදී කිසිදු තොරතුරක් මෙහි ඇතුළත්ව නොමැති බවයි පරීක්ෂණවලදී හෙළිව ඇත්තේ. එවැනි චොකලට් මිලදී ගැනීමෙන් වැළකී සිටින ලෙසත් එවැනි තොරතුරක් වෙතොත් පාරිභෝගික අධිකාරිය දැනුවත් කරන ලෙසත් එම අධිකාරිය ජනතාවගෙන් ඉල්ලා සිටිනවා.       ", "URL": "https://www.itnnews.lk/2023/10/05/354930/", "Category": "දේශීය පුවත්", "Parent URL": null}