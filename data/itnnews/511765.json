{"Source": "ITN news", "Timestamp": "අගෝස්තු 29, 2023 11:35", "Headline": "නෙදර්ලන්තයේ තිබෙන අපේ උරුමයන් නැවත ගෙන්වා ගැනීමට ගිවිසුමක්", "News Content": "ශ්‍රී ලංකාවට අයත් කෞතුක භාණ්ඩ වැඩිම සංඛ්‍යාවක් නෙදර්ලන්තයෙන් ගෙන්වා ගැනීම සඳහා වන ගිවිසුම් දෙකකට අත්සන් තැබීම සංස්කෘතික අමාත්‍යාංශයේ දී සිදු කෙරුණා. ඒ අමාත්‍ය විදුර වික්‍රමනායක මහතාගේ ප්‍රධානත්වයෙන්. 1765 දී ලන්දේසීන් විසින් මහනුවර රජ මාලිගාව වටලනු ලැබූ අවස්ථාවේ ලන්දේසි පෙරදිග ඉන්දීය වෙළෙද සමාගම හෙවත් වී ඕ සී විසින් රැගෙන යන ලද ඓතිහාසික වටිනාකමක් සහිත කෞතුක භාණ්ඩ මෙරටට යළි රැගෙන ඒමට නියමිතයි. ඒ අමාත්‍ය විදුර වික්‍රමනායක මහතා නෙදර්ලන්තයේ අධ්‍යාපන සංස්කෘතික හා විද්‍යා කටයුතු අමාත්‍යාංශයෙන් කළ ඉල්ලීමකට අනුවයි. ශ්‍රී ලංකාවේ ඓතිහාසික උරුමයට හිමිකම් කියන මෙවැනි කෞතුක භාණ්ඩ එකතුවක් දෙපාර්ශ්වයේ පොදු එකඟතාව මත නැවත මෙරටට භාර දීම සුවිශේෂී අවස්ථාවක් වනවා. ඒ සදහා වන ගිවිසුම් දෙකකට අත්සන් තැබීම මෙහිදී සිදු කෙරුණා.         ", "URL": "https://www.itnnews.lk/2023/10/05/511765/", "Category": "දේශීය පුවත්,නවතම පුවත්", "Parent URL": null}