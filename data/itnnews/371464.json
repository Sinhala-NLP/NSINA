{"Source": "ITN news", "Timestamp": "ඔක්තෝබර් 24, 2021 16:48", "Headline": "වයඹ පළාත් ආණ්ඩුකාර රාජා කොල්ලුරේ කොමියුනිස්ට් පක්ෂ සභාපතිත්වයෙන් ඉවතට", "News Content": "වයඹ පළාත් ආණ්ඩුකාර රාජා කොල්ලුරේ මහතා ශ්‍රී ලංකා කොමියුනිස්ට් පක්ෂයේ සභාපතිත්වයෙන් ඉවත් කර තිබෙනවා. ඒ පක්ෂ මධ්‍යම කාරක සභාවේ ඒකමතික තීරණයකට අනුවයි. කොමියුනිස්ට් පක්ෂ මූලස්ථානයේ දී මධ්‍ය කාරක සභාව අද රැස්වී රාජා කොල්ලුරේ මහතා සභාපතිත්වයෙන් ඉවත් කිරීමට තීරණය කර තිබෙනවා. කොමියුනිස්ට් පක්ෂ සාමාජිකයින් සදහන් කර සිටියේ රාජා කොල්ලුරේ මහතා වයඹ පළාත් ආණ්ඪුකාර ධුරය හොබවමින් සිටින අතුරතුරදී ගුරු විදුහල්පති වර්ජනයට අදාළව සිදුකළ ප්‍රකාශ පාදක කර ගනිමින් මෙම තීරණය ගත් බවයි. කොල්ලුරේ මහතාගේ ප්‍රකාශය පක්ෂයක් ලෙස තමන්ට කිසිසේත් අනුමත කළ නොහැකි බව ඔවුන් සදහන් කළා. අද පැවති රැස්වීමට වයඹ පළාත් ආණ්ඩුකාර රාජා කොල්ලුරේ මහතා ද එක්ව සිටියා.     ", "URL": "https://www.itnnews.lk/2023/10/05/371464/", "Category": "දේශීය පුවත්", "Parent URL": null}