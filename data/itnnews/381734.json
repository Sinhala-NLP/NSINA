{"Source": "ITN news", "Timestamp": "දෙසැම්බර් 9, 2021 12:12", "Headline": "ගෑස් සම්බන්ධයෙන් කරුණු විමසීමට ආයතන කීපයක් මානව හිමිකම් කොමිසමට කැඳවයි", "News Content": "ගෑස් සම්බන්ධයෙන් කරුණු විමසීමට ආයතන කීපයක් මානව හිමිකම් කොමිසමට කැඳවා තිබෙනවා. මේ අතර ගෑස් සම්බන්ධ විවිධ ගැටලු තවදුරටත් වාර්තා වනවා. මේ සම්බන්ධ පෙත්සම සලකා බැලීම සඳහා හෙට දින කැඳවීමට ද නියෝග කෙරුණා. පාරිභෝගික සේවා අධිකාරිය, ප්‍රමිති ආයතනය ඇතුලු රාජ්‍ය ආයතන කිහිපයකුයි මානව හිමිකම් කොමිසමට කැදවා ඇත්තේ. එම නිලධාරීන්ට අද පැමිණෙන ලෙස එම කොමිසම දන්වා තිබෙනවා. ප්‍රධාන ගෑස් සමාගම් දෙකට ද සාකච්ඡාව සඳහා පැමිණෙන ලෙස කොමිසම දන්වා තිබෙනවා. විමර්ශනයක් සිදුකර සති දෙකක් තුළ නිර්දේශ ලබාදීමටයි කොමිසම අපේක්ෂා කරන්නේ. ලිට්‍රෝ ගෑස් සමාගමට අයත් ගෑස් සිලින්ඩරයක පැරණි ලේබලය උඩින් නව ලේබලය අලවා තිබූ පුවතක් බගවන්තලාව ප්‍රදේශයෙන් වාර්තා වනවා. අද උදෑසන ලිට්‍රෝ ගෑස් සිලින්ඩරයක් තම නිවසට රැගෙන ගොස් ලේබලය ගලවා ඉවත් කිරිමේදී රතු පැහැති නව ලේබලයට යටින් සුදු පැහැති පැරණි ලේබලය තිබූ බව එම ගෑස් සිලින්ඩරය රැගෙන ගිය කාන්තාව පවසනවා. කෙසේවෙතත් ගෑස් අලෙවිය තවදුරටත් අවම මට්ටමක පවතින බවයි හැටන් සහ බගවන්තලාව ප්‍රදේශවලින් වාර්තා වන්නේ. ", "URL": "https://www.itnnews.lk/2023/10/05/381734/", "Category": "දේශීය පුවත්", "Parent URL": null}