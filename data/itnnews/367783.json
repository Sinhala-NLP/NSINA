{"Source": "ITN news", "Timestamp": "ඔක්තෝබර් 8, 2021 12:33", "Headline": "ජනගහනයෙන් 70% ඉක්මවා එන්නත් ආවරණය ලබාගත් රටවල් අතරට ශ්‍රී ලංකාවත් ලඟදීම", "News Content": "මෙරට ජනගහනයෙන්  66% කට වැඩි පිරිසකට කොරෝනා මර්දන එන්නතේ පළමු මාත්‍රාව ලබාදී ඇති බව නියෝජ්‍ය සෞඛ්‍ය අධ්‍යක්ෂ ජනරාල් විශේෂඥ වෛද්‍ය හේමන්ත හේරත් මහතා අද ප්‍රකාශ කළා. ජනගහනයෙන්  70%  ඉක්මවා එන්නත් ආවරණය ලබාගත් රටවල් අතරට ලගදීම ශ්‍රී ලංකාවට ද එක්විය හැකි බව නියෝජ්‍ය සෞඛ්‍ය අධ්‍යක්ෂ ජනරාල් විශේෂඥ වෛද්‍ය හේමන්ත හේරත් පෙන්වා දෙනවා. එන්නත්කරණ වැඩපිළිවෙල ද තවදුරටත් සාර්ථකව ක්‍රියාත්මකයි. වයස අවුරුදු 18 ත් 19 ත් අතර පිරිසට ෆයිසර් එන්නත ලබාදීම ලබන සදුදා සිට ආරම්භ කිරීමටයි කටයුතු යොදා ඇත්තේ. කොවිෂීල්ඩ්, සයිනොෆාම්, ස්පුට්නික් වී, ෆයිසර් හා මොඩර්නා යන එන්නත්වලින් කුමන හෝ එන්නතක පළමු මාත්‍රාව ලබාගත් මෙරට පුද්ගලයින් සංඛ්‍යාව එක්කෝටි හතලිස් හය ලක්ෂ හැට අට දහස් දෙසිය එකොළහක්. දෙවන මාත්‍රාව ලබාගත් පුද්ගලයින් සංඛ්‍යාව එක්කෝටි විසි එක් ලක්ෂ විසි තුන් දහස් හාරසිය නවයක් බවයි වසංගත රෝග විද්‍යාංශය සදහන් කළේ.       ", "URL": "https://www.itnnews.lk/2023/10/05/367783/", "Category": "දේශීය පුවත්", "Parent URL": null}