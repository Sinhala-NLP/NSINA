{"Source": "ITN news", "Timestamp": "මාර්තු 20, 2023 16:28", "Headline": "අධිකරණ සහ විදේශ අමාත්‍යවරුන් හෙට දකුණු අප්‍රිකාවට යයි", "News Content": "අමාත්‍යවරුන් වන විජේදාස රාජපක්ෂ හා අලි සබ්රි යන මහත්වරුන්ගේ ප්‍රධානත්වයෙන් යුත් නියෝජිතයන් පිරිසක් හෙට දකුණු අප්‍රිකාව බලා පිටත්ව යාමට නියමිතයි. මෙරට ජාතීන් අතර සාමය හා සංදියාව තවදුරටත් තහවුරු කිරීමේ අරමුණෙන් ස්ථාපිත කිරීමට නියමිත සත්‍ය සෙවීමේ කොමිසමේ කටයුතු විධිමත්ව හා සාර්ථකව සිදුකළ යුත්තේ කෙසේද යන්න සම්බන්ධයේ දකුණු අප්‍රිකා රජයේ අත්දැකීම් ලබාගැනීම මෙම සංචාරයේ  අරමුණයි. අමාත්‍යවරුන් වන විජේදාස රාජපක්ෂ හා අලි සබ්‍රී යන මහත්වරුන්ගේ ප්‍රධානත්වයෙන් දකුණු අප්‍රිකාව බලා හෙට පිටත්ව යන්නේ  එරටට පැමිණෙන්නැයි ලැබුණු විශේෂ රාජ්‍ය තාන්ත්‍රික ආරාධනයකට අනුවයි. ගැටුම්කාරී වාතාවරණයකින් පසු රටවල් තුළ සාමය හා සංදියාව වැඩිදියුණු කිරීමට පිහිටුවනු ලැබූ කොමිසන් සභා අතරින් සාර්ථක කාර්ය භාරයක් ඉටුකළ ආයතනයක් ලෙස දකුණු අප්‍රිකාවේ සත්‍ය සෙවීමේ කොමිසම හැදින්විය හැකියි. එම කොමිසම කටයුතු කරනු ලබන ආකාරය ශ්‍රීලංකා නියෝජිත පිරිස අධ්‍යනය කරනු ඇති.       ", "URL": "https://www.itnnews.lk/2023/10/05/469724/", "Category": "දේශීය පුවත්", "Parent URL": null}