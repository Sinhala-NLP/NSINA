{"Source": "ITN news", "Timestamp": "ජූලි 3, 2023 06:14", "Headline": "ලිට්‍රෝ ගෑස් මිල සංශෝධනය හෙට", "News Content": "හෙට (04) දිනයේ ලිට්‍රෝ ගෑස් මිල සංශෝධනය කරන බව ලිට්‍රෝ සමාගම පවසනවා. එම සමාගමේ ප්‍රකාශකයෙකු පැවසුවේ පසුගිය මාසයේ සිදුවූ සංශෝධනයේදී මෙන්ම මෙවර ද ගෑස් මිල අඩුවීමක් සිදුවන බවය. ලිට්‍රෝ සමාගම පසුගිය මස 4 වැනිදා සිදුකළ මිල සංශෝධනයට අනුව කිලෝග්‍රෑම් 12.5ක ලිට්‍රෝ ගෑස් සිලින්ඩරයක මිල රුපියල් 452කින් අඩු කෙරුණි. ඒ අනුව එහි මිල මේ වන විට දැක්වෙන්නේ රුපියල් 3,186ක් ලෙසය. කිලෝග්‍රෑම් 5ක ලිට්‍රෝ ගෑස් ගෑස් සිලින්ඩරයක මිල රුපියල් 1,281ක් ලෙසත්, කිලෝග්‍රෑම් 2.3ක ගෑස් සිලින්ඩරයක මිල රුපියල් 598ක් ලෙසත් දැක්වේ. ", "URL": "https://www.itnnews.lk/2023/10/05/496884/", "Category": "Breaking News,දේශීය පුවත්,නවතම පුවත්", "Parent URL": null}