{"Source": "ITN news", "Timestamp": "දෙසැම්බර් 25, 2021 18:58", "Headline": "පෙම්වතියගේ පියා පිත්තල පහනකින් එල්ල කළ ප්‍රහාරයකින් දෙදරු පියා මරුට", "News Content": "බදුල්ල,  ඔලියමණ්ඩිය ප්‍රදේශයේ සිදුවූ පහර දීමකින් 25 හැවිරිදි තරුණයෙකු මිය ගොස් තිබෙනවා. පවුල් ආරවුලක් මත ඇතිවූ ගැටුමක දී ඔහු මිය ගොස් ඇත්තේ ඊයේ පස්වරුවේදීයි. මිය ගිය තරුණයා ප්‍රදේශයේ ව්‍යාපාරිකයෙකුගේ දියණියක් සමග ප්‍රේම සබදතාවක් පවත්වා ගෙන ගොස් තිබෙනවා. මීට පෙර ඔහු විවාහ වී දරුවන් දෙදෙනෙකු සිටින පියෙකු බවයි හෙළි වී ඇත්තේ. කෙසේ වෙතත් මෙම ප්‍රේම සබදතාවට විරුද්ධ වූ තරුණියගේ දෙමව්පියන් පොලීසියට ගොස් අදාළ තරුණයා සමග සමථයකට පත්ව ඇති බවයි අප වාර්තාකරුවන් පැවසුවේ. පසුව තරුණයාට ව්‍යාපාරිකයාගේ නිවසට පැමිණීමට අවසර දී ඇති අතර එහිදි නැවතත් ගැටුම්කාරී තත්ත්වයක් ඇති වී තිබෙනවා. එහිදි ව්‍යාපාරිකයා පිත්තල පහනකින් එල්ල කළ ප්‍රහාරයකින් තරුණයා මරණයට පත්වුණා. ඝාතනය සම්බන්ධයෙන් තරුණියගේ මව,  පියා, සහෝදරයා ඇතුලු 5 දෙනෙක් අත්අඩංගුවට ගෙන තිබෙනවා.     ", "URL": "https://www.itnnews.lk/2023/10/05/384915/", "Category": "දේශීය පුවත්", "Parent URL": null}