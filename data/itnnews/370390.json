{"Source": "ITN news", "Timestamp": "ඔක්තෝබර් 19, 2021 15:53", "Headline": "අධික වර්ෂාවෙන් ඉන්දියාවේ උත්තරාකන්ද ප්‍රදේශයට දැඩි බලපෑම්", "News Content": "අධික වර්ෂාවෙන් ඉන්දියාවේ උත්තරාකන්ද ප්‍රදේශයේ ජීවිත හා දේපළ හානි රැසක් සිදුව තිබෙනවා. නාය යෑම් හේතුවෙන් පුද්ගලයින් 5 දෙනෙකු පමණ ජීවිතක්ෂයට පත්ව ඇති බවයි වාර්තා වන්නේ. තවත් පුද්ගලයින් රැසක් අතුරුදන්ව ඇති අතර ඔවුන් සොයා මෙහෙයුම් ක්‍රියාත්මකයි. පසුගිය දින කිහිපය පුරා උත්තරාකන්ද ප්‍රදේශයට ඇද හැලෙන අධික වර්ෂාවෙන් ගංවතුර තත්ත්වයක් හට ගත්තා. මහා මාර්ග සම්පූර්ණයෙන්ම යටවී ඇති අතර ගොඩනැගිලි රැසක් කඩා වැටීමට ලක්වුණා. ගංගා පිටාර ගැලීමත් සමඟ පාලම් විනාශ වීම හේතුවෙන් ප්‍රදේශයේ සංචාරය සඳහා පැමිණි පුද්ගලයින්ද අවතැන්ව ඇති බවයි වාර්තා වන්නේ. මේ අතර කේරල ප්‍රාන්තයට බලපා ඇති අයහපත් කාලගුණයෙන් ජීවිතක්ෂයට පත්ව ඇති සංඛ්‍යාව 26 දක්වා ඉහළ ගොස් තිබෙනවා.         ", "URL": "https://www.itnnews.lk/2023/10/05/370390/", "Category": "ජාත්‍යන්තර පුවත්", "Parent URL": null}