{"Source": "ITN news", "Timestamp": "ஜூலை 30, 2021 12:51", "Headline": "அரசின் நெற்கொள்வனவு பணிகள் ஆரம்பம்", "News Content": "அரசின் நெற்கொள்வனவு வேலைத்திட்டத்தின் கீழ் பொலன்னறுவை மாவட்டத்தில் நெற் சந்தைப்படுத்தல் சபைக்கு செந்தமான 23 களஞ்சியசாலைகள் திறக்கப்பட்டு விளைச்சல்களை கொள்வனவு செய்யும் பணி ஆரம்பிக்கப்பட்டுள்ளது. நெற்கொள்வனவு வேலைத்திட்டம் பொலன்னறுவை மாவட்டத்தில் வெற்றிகரமாக முன்னெடுக்கப்படுகிறது. ஒரு கிலோ நாடு 50 ரூபாவுக்கும் சம்பா ஒரு கிலோ 52 ரூபாவுக்கும் அரசாங்கத்தினால் கொள்வனவு செய்யப்படுகிறது. அரசாங்கத்தின் நெற்கொள்வனவு செயற்பாடுகள் துரிதகதியில் முன்னெடுக்கப்படுவதுடன் தனியார் வர்த்தகர்களும் விவசாயிகளிடமிருந்து நெல்லை கொள்வனவு செய்யும் பணிகளும் இடம்பெறுகின்றன. அரசாங்கத்தின் இந்த வேலைத்திட்டம் காரணமாக தமக்கு அதிக வசதிகள் ஏற்படுத்தப்பட்டுள்ளதாக விவசாயிகள் தெரிவித்துள்ளனர். ", "URL": "https://www.itnnews.lk/2023/10/05/352891/", "Category": "Breaking News,தேசிய செய்திகள்", "Parent URL": null}