{"Source": "ITN news", "Timestamp": "මාර්තු 8, 2023 14:52", "Headline": "ඉරාකය තුළ මත්පැන් තහනම් කිරීම ගැන කිතුනු දේශපාලන පක්ෂවල විරෝධය", "News Content": "ඉරාකය තුළ මත්පැන් තහනම් කිරීමට කටයුතු කිරීම සම්බන්ධයෙන් කිතුනු දේශපාලන පක්ෂ විරෝධය පළකර තිබෙනවා. ඉරාකය තුළ මත්පැන් ආනයනය හා වෙළෙඳාම තහනම් කිරීමට පසුගිය සෙනසුරාදා පියවර ගත්තා. එය ප්‍රජාතන්ත්‍රවාදය උල්ලංඝනය කිරීමක් බවයි එරට කිතුනු දේශපාලන පක්ෂ සඳහන් කරන්නේ. ඒ සම්බන්ධයෙන් අධිකරණය ඉදිරියේ නඩුවක් ගොනු කිරීමට ද එම පක්ෂ කටයුතු කර තිබෙනවා. මුස්ලිම් රටක් වුවද ඉරාකයේ මත්පැන් අලෙවි සැල්වලින් මත්පැන් මිලදී ගැනීමේ හැකියාව ලබාදී තිබුණා. 2016 වසරේ දී මෙම නීති පැනවීමට කටයුතු කළද එය ක්‍රියාත්මක වූයේ වසර හතකට පසුවයි. නීති කඩකරන්නන්ට පවුම් 14,000කට අධික දඩයක් පැනවෙනවා. කෙසේ වුවද නීති කෙතරම් දැඩිව ක්‍රියාත්මක වන්නේද යන්න පිළිබදව මෙතෙක් පැහැදිලි වී නැහැ.       ", "URL": "https://www.itnnews.lk/2023/10/05/466380/", "Category": "ජාත්‍යන්තර පුවත්", "Parent URL": null}