{"Source": "ITN news", "Timestamp": "ජූලි 27, 2023 10:43", "Headline": "මහා පරිමාණ කසළ තේ ජාවාරමක තොරතුරු හෙළි වෙයි", "News Content": "මහා පරිමාණයෙන් සිදුකළ කසළ තේ ජාවාරමක් හෙළි කර ගැනීමට විශේෂ කාර්ය බලකායට හැකිවුණා. එහිදි කසළ තේ කිලෝ ග්‍රෑම් දහඅටදහසකට වැඩි ප්‍රමාණයක් අත්අඩංගුවට ගත්තා. විශේෂ කාර්ය බලකායේ ගම්පොළ කඳවුරේ නිලධාරීන්ට ලැබුණ තොරතුරකට අනුව මෙම වැටලීම සිදු කෙරුණා. ඒ අනුව ගම්පොළ වෙලම්බඩ අඹගස්තැන්න ප්‍රදේශයේ ස්ථාන දෙකක් සෝදිසියට ලක්කර තිබෙනවා. එහිදි කසළ තේ කිලෝ ග්‍රෑම් දහඅටදහස් අනූඑකක් සමඟ සැකකරුවන් දෙදෙනෙකු අත්අඩංගුවට ගැනුණා. සැකකරුවන් සහ කසළ තේ  තොගය වැඩිදුර විමර්ෂණ සඳහා ගම්පොළ තේ කොමසාරිස් කාර්යාලය වෙත භාර දී තිබෙනවා. සීලෝන් ටී නමින් ජාත්‍යන්තරයේ ප්‍රසිද්ධ ශ්‍රී ලංකාවේ තේ වලට ඇති ඉල්ලුම පහත හෙළීමට මෙවැනි ජාවාරම් හේතුවන බැවින් නිරන්තරයෙන් වැටලීම් සිදු කරන බවයි විශේෂ කාර්ය බලකාය පවසන්නේ.           ", "URL": "https://www.itnnews.lk/2023/10/05/503023/", "Category": "Breaking News,දේශීය පුවත්", "Parent URL": null}