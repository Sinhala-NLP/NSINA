{"Source": "ITN news", "Timestamp": "මැයි 14, 2022 11:04", "Headline": "අධික වර්ෂාවත් සමඟ ප්‍රදේශ කිහිපයක ජල ගැලීම්", "News Content": "අධික වර්ෂාවත් සමඟ ප්‍රදේශ කිහිපයක ජල ගැලීම් පිළිබද වාර්තා වනවා. කුකුළේගග ඉහළ ප්‍රදේශවලට අඛණ්ඩවම වැසි ලැබීම හේතුවෙන් කුකුළේගග ජලාශයේ වාන් දොරටු දෙකක් විවෘත කර තිබෙනවා. ඒ අනුව තත්පරයට ඝන මීටර් 250ක පමණ ජල ධාරිතාවක් කුකුළේගගට මුදා හැරෙනවා. ඒ හේතුවෙන් බුලත්සිංහල ප්‍රදේශයේ පහත් බිම් හා මාර්ග රැසක් ජලයෙන් යටවී පවතිනවා. මේ අතර රත්නපුර පොලිසිය ඉදිරිපිට සහ මහජන ක්‍රීඩාංගනයේ කොටසක් ජලයෙන් යටවී ඇති බවයි අප වාර්තාකරු පවසන්නේ. පවුල් කිහිපයක් අවතැන්ව ඇති අතර ඔවුන් කුඩුගල්වත්ත පල්ලියේ රැදී සිටිනවා. රත්නපුර,  පානදුර, ප්‍රධාන මාර්ගයේ ස්ථාන දෙකක් ජලයෙන් යටවී ඇති  බවයි වාර්තා වන්නේ. අද දිනයේද දිවයිනේ ප්‍රදේශ කිහිපයකට වැසි ඇතිවිය හැකි බව කාලගුණ විද්‍යා දෙපාර්තමේන්තුව නිවේදනය කරනවා.         ", "URL": "https://www.itnnews.lk/2023/10/05/411263/", "Category": "Breaking News,දේශීය පුවත්", "Parent URL": null}