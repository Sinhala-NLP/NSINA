{"Source": "ITN news", "Timestamp": "අගෝස්තු 9, 2023 10:20", "Headline": "මියන්මාර හමුදා පාලනයට ජගත් සංවිධානයෙන් චෝදනා", "News Content": "මියන්මාර හමුදා පාලනය යුද අපරාධ සිදු කිරීම් ඉහළ මට්ටමක පවතින බව ජගත් සංවිධානය පවසනවා. ජගත් සංවිධානය සිදුකළ නවතම සමීක්ෂණයකිනුයි මේ බව අනාවරණය වී ඇත්තේ. ලිංගික ප්‍රචණ්ඩත්වය හා අමානුෂික ලෙස සිවිල් වැසියන් ඉලක්ක කරගනිමින් බෝම්බ ප්‍රහාර එල්ල කිරීම ඇතුළු අපරාධ රැසක මියන්මාර හමුදාව නිරත වී සිටින බවට ජගත් සංවිධානය චෝදනා කරනවා. සමූහ ඝාතනයන් හා ලිංගික ප්‍රචණ්ඩත්වය මේ වන විට මියන්මාරය තුළ නිරන්තරයෙන් සිදුවන බවටයි ජගත් සංවිධානය සිදුකළ සමීක්ෂණයෙන් අනාවරණය වී ඇත්තේ. මියන්මාරය සඳහා වූ ස්වාධීන විමර්ශන යාන්ත්‍රණයක් ජගත් සංවිධානය ක්‍රියාත්මක කරන අතර එම යාන්ත්‍රණය මගින් මෙම සමීක්ෂණය සිදු කර තිබෙනවා. 2022 වසරේ ජුනි මාසයේ සිට මෙම වසරේ ජුනි මාසය දක්වා මියන්මාර හමුදා ක්‍රියාකාරකම් ඊට ඇතුළත්. ගුවනින් බෝම්බ ප්‍රහාර එල්ල කිරීම හා ගම්මාන ගිනි තබා සමූහ ඝාතනයන් සිදු කිරීම ඉහළ මට්ටමක පවතින බවද එම වාර්තාවේ සඳහන් වනවා.     ", "URL": "https://www.itnnews.lk/2023/10/05/506616/", "Category": "Breaking News,ජාත්‍යන්තර පුවත්", "Parent URL": null}