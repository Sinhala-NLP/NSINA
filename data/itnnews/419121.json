{"Source": "ITN news", "Timestamp": "ජූනි 25, 2022 12:05", "Headline": "ලබන මස 6 වනදායින් පසු ගෑස් සිලින්ඩර් 120000ක් වෙළඳපොළට", "News Content": "ලබන මස 6 වනදායින් පසුව ගෑස් සිලින්ඩර් එක්ලක්ෂ විසිදහසක් වෙළෙදපොළට නිකුත්කිරීමට බලාපොරොත්තු වන බව ලිට්‍රෝ සමාගම සදහන් කරනවා. දිනකට කිලෝග්‍රෑම් 12 යි දශම පහේ ගෘහස්ථ ගෑස් සිලින්ඩර අසූදහස බැගින් බෙදා හැරීමට සැලසුම් කර ඇති බව එම සමාගමේ සභාපති මුදිත පීරිස් මහතා පවසනවා. එමෙන්ම කුඩා ගෑස් සිලින්ඩර හතළිස් දහසක් දිනකට වෙළෙදපොළට නිකුත් කිරිමටයි සැලසුම් කර තිබෙන්නේ. ඒ අනුව ලබන මස 6 වනදා තෙක් ගෑස් ලබා ගැනිම සදහා පෝලිම්වල රැදී නොසිටින ලෙසයි ලිට්‍රෝ සමාගම පාරිභෝගික ජනතාවට දැනුම් දෙන්නේ.   ", "URL": "https://www.itnnews.lk/2023/10/05/419121/", "Category": "දේශීය පුවත්", "Parent URL": null}