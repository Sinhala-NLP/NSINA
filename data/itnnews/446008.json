{"Source": "ITN news", "Timestamp": "නොවැම්බර් 16, 2022 17:01", "Headline": "ඉරානයේ උද්ඝෝෂණවල නිරත වු පුද්ගලයෙකුට මරණ දඬුවම", "News Content": "රාජ්‍ය විරෝධී උද්ඝෝෂණවල නිරත වීම යන චෝදනාව යටතේ ඉරානයේ උද්ඝෝෂණවල නිරත වු පුද්ගලයෙකුට මරණ දඬුවම නියම කර තිබෙනවා. කාන්තාවක් පොලිස් අත්අඩංගුවේ සිටිය දි ජිවිතක්ෂයට පත්වීම හේතුවෙන් පසුගිය මාසයේ දි ඉරානය පුරා උද්ඝෝෂණ ආරම්භ කෙරුණා. පොලිසිය හා උද්ඝෝෂකයින් අතර හටගත් ගැටුම් වලින් 326 දෙනෙකු ජිවිතක්ෂයට පත්ව ඇති අතර කාන්තාවන් 25 දෙනෙකු හා ළමුන් 43න් දෙනෙකු ඊට අයත්. රාජ්‍ය විරෝධි උද්ඝෝෂණවලට සහභාගි වීම යන චෝදනාවට වරදකරු වීම හේතුවෙන් ඉරාන අධිකරණය පළමු මරණ දඬුවම නියම කර තිබෙනවා. තවත් පුද්ගලයින් 5 දෙනෙකුට වසර 5ත් 10ත් අතර කාලයකට සිර දඬුවම් නියම කර ඇති බව ද සඳහන්. තවත් පුද්ගලයින් විසි දෙනෙකුට විරුද්ධව  අධිකරණයේ නඩු විභාගවන අතර ඔවුන්ට මරණ දඬුවම නියම විය හැකි බව ද වාර්තාවනවා.       ", "URL": "https://www.itnnews.lk/2023/10/05/446008/", "Category": "Breaking News,ජාත්‍යන්තර පුවත්", "Parent URL": null}