{"Source": "ITN news", "Timestamp": "மார்ச் 1, 2022 12:10", "Headline": "நடைமுறையில் காணப்படும் கொவிட் சுகாதார வழிகாட்டல்கள் மேலும் ஒரு மாத காலத்திற்கு நீடிப்பு..", "News Content": "நடைமுறையில் காணப்படும் கொவிட் 19 சுகாதார வழிகாட்டல்கள் மேலும் ஒரு மாத காலத்திற்கு நீடிக்கப்பட்டுள்ளதாக சுகாதார சேவைகள் பணிப்பாளர் நாயக்தினால் அறிவிக்கப்பட்டுள்ளது. இன்றைய தினம் முதல் எதிர்வரும் 31ம் திகதி வரை குறித்த சுகாதார வழிகாட்டல்கள் நடைமுறைப்படுத்தப்படுமென சுற்றுநிருபம் ஒன்று வெளியிடப்பட்டுள்ளது. மக்களின் அன்றாட செயற்பாடுகளை முன்னெடுக்கும் போது பின்பற்றவேண்டிய சுகாதார செயற்பாடுகள் உள்ளிட்ட விடயங்கள் கடந்த பெப்ரவரி முதலாம் திகதியிலிருந்து நடைமுறைப்படுத்தப்பட்டிருந்தன. இந்நிலையில் இன்றைய தினம் முதல் வெளிநாடுகளிலிருந்து முழுமையாக தடுப்பூசியை பெற்று நாட்டுக்கு வருகை தரும் நபர்களை கொரோனா பரிசோதனைக்கு உட்படுத்த வேண்டிய தேவை இல்லையென சுகாதார அமைச்சு தெரிவித்துள்ளது. அது தொடர்பான சுற்றுநிருபமும் சுகாதார அமைச்சினால் வெளியிடப்பட்டுள்ளதாக சுகாதார அமைச்சின் தனிமைப்படுத்தல் பிரிவின் விசேட வைத்திய நிபுணர் தில்ஹானி சமரநாயக்க தெரிவித்துள்ளார். ", "URL": "https://www.itnnews.lk/2023/10/05/398700/", "Category": "Breaking News,அண்மைய செய்திகள்,தேசிய செய்திகள்", "Parent URL": null}