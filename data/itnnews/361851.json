{"Source": "ITN news", "Timestamp": "සැප්තැම්බර් 12, 2021 11:11", "Headline": "රුසියාවේ නිවාස සංකීර්ණයක පිපිරීමකින් පුද්ගලයින් තුන්දෙනෙකු ජීවිතක්ෂයට", "News Content": "රුසියාවේ නිවාස සංකීර්ණයක සිදුවූ පිපිරීමකින් පුද්ගලයින් තුන්දෙනෙකු ජීවිතක්ෂයට පත්ව තිබෙනවා. මියගිය පිරිස අතරට වයස අවුරුදු 11 ක දැරියක ද ඇතුළත්. පිපිරීමට හේතුව ගෑස් කාන්දුවක් බවයි අනාවරණය වී ඇත්තේ. සුන්බුන් අතර සිරව සිටින පිරිස් සොයා තවදුරටත් මෙහෙයුම් ක්‍රියාත්මක වනවා. පිපිරීමෙන් තුවාල ලැබූ පුද්ගලයින් 6 දෙනෙකු රෝහල් ගතකළ බව සහන කණ්ඩායම් සඳහන් කරනවා. ගොඩනැගිල්ල මධ්‍යයේ පිහිටි නිවසකයි පිපිරීම සිදුව තිබෙන්නේ. ගොඩනැගිල්ල ඉදිකිරීමේ දී අවශ්‍ය ආරක්ෂණ ක්‍රමවේද උපයෝගී කරගෙන නොමැති බව පරීක්ෂණ වලින් අනාවරණය වී තිබෙනවා.                 ", "URL": "https://www.itnnews.lk/2023/10/05/361851/", "Category": "ජාත්‍යන්තර පුවත්", "Parent URL": null}