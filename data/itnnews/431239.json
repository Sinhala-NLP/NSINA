{"Source": "ITN news", "Timestamp": "අගෝස්තු 26, 2022 12:13", "Headline": "ආසියානු කුසලාන ක්‍රිකට් තරඟාවලියට සියල්ල සූදානම්", "News Content": "ආසියානු කුසලාන ක්‍රිකට් තරගාවලිය හෙට ඩුබායිහි දී ආරම්භ වනවා. ඒ ශ්‍රී ලංකාව හා ඇෆ්ගනිස්ථානය අතර තරගයෙන් .තරගාවලියේ සියලු තරග ස්වාධීන රූපවාහිනී මාධ්‍ය ජාලයේ වසන්තම් ටී.වී. ඔස්සේ සජීව ලෙස විකාශය කෙරෙනවා. තරගාවලියේ මූලික වටයේ තරග කාණ්ඩ දෙකක් යටතේ පැවැත්වෙන අතර ඒ කාණ්ඩයෙන් ඉන්දියාව, පාකිස්ථානය හා හොංකොං තරග වදිනවා. ශ්‍රී ලංකාව, ඇෆ්ගනිස්ථානය හා බංග්ලාදේශය තරග වදින්නේ බී කාන්ඩය යටතේයි. ඒ අනුව තරගාවලියේ පළමු තරගය ලෙස ඇෆ්ගනිස්ථානය හා ශ්‍රී ලංකාව අතර තරගය හෙට ඩුබායි හිදී පැවැත්වෙනවා. ඇෆ්ගනිස්ථාන කණ්ඩායම මොහොමඩ් නබී මෙහෙයවන අතර ශ්‍රීලංකා කණ්ඩායම මෙහෙයවන්නේ දසුන් ශානක විසිනුයි. හෙට තරගයේ වැඩි වාසි ශ්‍රී ලංකා කණ්ඩායම ශ්‍රී ලංකා කණ්ඩායම හිමිකර ගනු ඇති බවටයි විචාරකයන් මත පළකරන්නේ. තරගාවලියේ වැඩිම අවධානයක් දිනාගෙන ඇති ඉන්දියාව හා පාකිස්ථානය අතර තරගය අනිද්දා පැවැත්වෙනවා. ශ්‍රී ලංකාව සහභාගීවන දෙවන තරගය ලෙස බංග්ලාදේශයට එරෙහි තරගය පැවැත්වෙන්නේ ලබන පළමුවනදායි. මෙතෙක් වැඩිම වාර සංඛ්‍යාවක් ආසියා කුසලානය දිනාගෙන ඇත්තේ ඉන්දියාවයි. ඉන්දියාව 7 වතාවක් ආසියා කුසලානය ජයග්‍රහණය කර තිබෙන අතර ශ්‍රී ලංකාව පස්වතාවක් ආසියා කුලසලානය හිමිකරගෙන තිබෙනවා. පාකිස්ථානය ආසියා කුලසලානය හිමිකරගෙන ඇත්තේ දෙවතාවක් පමණයි. මෙවර ආසියානු කුසලානයේ සියලු තරග ස්වාධීන රූපවාහිනී මාධ්‍ය ජාලයේ වසන්තම් ටී වී නාලිකාව ඔස්සේ සජීව ලෙස විකාශය කෙරෙනවා. තරග ආරම්භ කෙරෙන්නේ පස්වරු 7.30ටයි.  එහෙත් වසන්තම් ටීවී නාලිකාව ඔස්සේ පස්වරු 6.30 සිටම තරගයට අදාළ විකාශන කටයුතු සිදුවනවා. මෙම තරග පහසුවෙන් හා සුපැහැදිලිව නැරඹීම සදහා වසන්තම් ටීවී නාලිකාවේ ආවරණ කලාපය ද පුළුල් කර තිබෙනවා.     ", "URL": "https://www.itnnews.lk/2023/10/05/431239/", "Category": "ක්‍රිකට්,ක්‍රීඩා", "Parent URL": null}