{"Source": "ITN news", "Timestamp": "දෙසැම්බර් 1, 2022 11:22", "Headline": "ලංකා සතොස ආයතනය පාරිභෝගික භාණ්ඩ කිහිපයක මිළ අඩු කරයි", "News Content": "ලංකා සතොස ආයතනය පාරිභෝගික භාණ්ඩ කිහිපයක මිළ යලි අඩුකර තිබෙනවා. අද සිට ක්‍රියාත්මකවන පරිදි රතු කැකුළු කිලෝ ග්‍රැම් එකක් ස.තො.ස මගින් අලෙවි කරන්නේ රුපියල් 199කටයි. ඒ අනුව රතු කැකුළු කිලෝ ග්‍රැම් එකක් රුපියල් 6කින් අඩු කර තිබෙනවා. රුපියල් 15වකින් මිළ අඩු කරමින් ස.තො.ස. කීරි සම්බා කිලෝ ග්‍රැම් එකක් රුපියල් 225කට අලෙවි කරනවා. බි ළූණු කිලෝ ග්‍රැම් එකක නව මිළ වන්නේ රුපියල් 225ක්. ඒ අනුව බී ළූණු කිලෝ ග්‍රැම් එකක් රුපියල් 30කින් අඩුකර තිබෙනවා. ස.තො.ස හාල්මැස්සන් කිලෝ ග්‍රැම් එකක් අලෙවි කරන නව මිළ වන්නේ රුපියල් 1150ක්. ඒ අනුව හාල්මැස්සන් කිලෝ ග්‍රැම් එකක් රුපියල් 150කින් අඩු කළ බවයි ලංකා ස.තො.ස ආයතනය සදහන් කරන්නේ. පසුගිය මාසයේදි ද ස.තො.ස භාණ්ඩ වර්ග 5ක මිළ අඩුකළා. රතු පරිප්පු, පාන්පිටි,  හාල් මැස්සන්,  ටිං මාළු හා සුදු සීනි වල මිළ පසුගිය මාසයේ අඩුකර තිබෙනවා.       ", "URL": "https://www.itnnews.lk/2023/10/05/448448/", "Category": "දේශීය පුවත්", "Parent URL": null}