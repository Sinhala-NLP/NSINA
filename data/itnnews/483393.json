{"Source": "ITN news", "Timestamp": "මැයි 15, 2023 11:56", "Headline": "ඉන්දියාවේ සරණාගත කඳවුරක සිටි ශ්‍රී ලාංකිකයෙකු කපා කොටා ඝාතනය කෙරේ", "News Content": "දකුණු ඉන්දියාවේ නෙල්ලෙයි, ප්‍රදේශයේ කංගෙයිකොන්ඩාන් නමැති සරණාගත කඳවුර තුළ සිටි රාමචන්ද්‍රන් නමැති ශ්‍රී ලාංකිකයෙකු කපා කොටා ඝාතනය කොට ඇති බව මියගිය අයගේ වවුනියාව ප්‍රදේශයේ ජීවත්වන ඥාතීන් පවසනවා. රාමචන්ද්‍රන් නමැත්තාගේ බිරිඳ හා දරුවා වවුනියාවේ ජීවත්වන අතර, රාමචන්ද්‍රන් ඉන්දියාවේ සරණාගත කඳවුර තුළ වාසය කරමින් පින්තාරු රැකියාව කරමින් ජීවත් වී ඇති බවයි මියගිය අයගේ ඥාතීන් පවසන්නේ. මිය ගිය පුද්ගලයා 13 වැනිදා උදැසන ඔහු නවාතැන්ගෙන සිටි ස්ථානයෙන් පිටතට නොපැමිණීම සම්බන්ධයෙන් පරීක්ෂාකිරීමේදී කැපුම් තුවාල සහිත මළ සිරුර සොයාගෙන ඇති බවද ඥාතීන් ප්‍රකාශ කළා කංගෙයිකොන්ඩාන් පොලිසිය සිද්ධිය සම්බන්ධයෙන වැඩිදුර පරීක්ෂණ පවත්වන බවද සඳහන්.     ", "URL": "https://www.itnnews.lk/2023/10/05/483393/", "Category": "දේශීය පුවත්", "Parent URL": null}