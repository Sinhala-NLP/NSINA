{"Source": "ITN news", "Timestamp": "මාර්තු 23, 2023 09:47", "Headline": "විනාශවූ යුක්රේනය ගොඩනැගීමට ඩොලර් බිලියන 411ක් වැය වන බව ලෝක බැංකුව කියයි", "News Content": "විනාශ වු යුක්රේනය නැවත ගොඩනැගීම සඳහා ඩොලර් බිලියන 411ක් වැයවන බව ලෝක බැංකුව පවසනවා. ලෝක බැංකුව වැඩිදුරටත් ප්‍රකාශ කර ඇත්තේ යුද්ධය තවදුරටත් පවතින බැවින් ඉදිරි වසර 10ක කාලයක් සඳහා මෙම මුදල අවශ්‍යව ඇති බවයි. විනාශයට පත් නගරවල සුන්බුන් ඉවත් කිරීම සඳහා පමණක් ඩොලර් බිලියන 5ක් අවශ්‍යව ඇති බවට ගණන් බලා තිබෙනවා. කෙසේ වෙතත් යුද්ධය තවදුරටත්  පැවතිය හොත් මෙම වියදම් තවත් ඉහළ යා හැකියි. මේ වන විට යුක්රේන යුද්ධයෙන් නිවාස මිලියන 2කකට හානි සිදුව ඇති අතර ගිලන්රථ 650ක් හා රෝහල් පහෙන් එකකටම හානි සිදුව තිබෙනවා. මියගිය සිවිල් වැසියන් සංඛ්‍යාව 9655ක්.         ", "URL": "https://www.itnnews.lk/2023/10/05/470395/", "Category": "ජාත්‍යන්තර පුවත්", "Parent URL": null}