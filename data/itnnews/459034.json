{"Source": "ITN news", "Timestamp": "பிப்ரவரி 3, 2023 12:54", "Headline": "சீனாவின் பெலூன் ஒன்று தமது ஆகாய எல்லையில் இருப்பதாக அமெரிக்கா குற்றச்சாட்டு", "News Content": "சீனாவின் பெலூன் ஒன்று தமது ஆகாய எல்லையில் இருப்பதாக அமெரிக்கா குற்றம் சுமத்தியுள்ளது. மொன்டானா மாநிலத்தின் வான்வெளிப் பகுதியில் சீனாவின் பெலூனை பார்வையிட முடியுமென அமெரிக்கா குறிப்பிட்டுள்ளது. சீனா உளவுத்தகவல்களை பெற்றுக்கொள்வதற்காகவே, தமது வான்வெளியில் பெலூனை ஏவியுள்ளதாக அமெரிக்கா குற்றம் சுமத்தியுள்ளது. எனினும் பெலூனை தரையிறக்க அமெரிக்க பாதுகாப்பு தரப்பினர் இதுவரை எவ்வித நடவடிக்கையும் எடுக்கவில்லை. பெலூனை தரையிறக்க முற்பட்டால் , உடையும் அதன் பாகங்கள் பாதிப்புக்களை ஏற்படுத்தலாமென அமெரிக்க பாதுகாப்பு தலைமையகமான பென்டகன் சந்தேகம் வெளியிட்டுள்ளது. இதேவேளை அமெரிக்காவின் குற்றச்சாட்டு தொடர்பில் சீனா இதுவரை எவ்வித பதிலையும் வழங்கவில்லை. ", "URL": "https://www.itnnews.lk/2023/10/05/459034/", "Category": "Breaking News,சர்வதேச செய்திகள்", "Parent URL": null}