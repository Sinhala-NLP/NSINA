{"Source": "ITN news", "Timestamp": "පෙබරවාරි 28, 2022 09:16", "Headline": "ඉදිරි පැය 24 තම රටට ඉතාමත් තීරණාත්මක බව යුක්රේන ජනපති කියයි", "News Content": "ඉදිරි පැය 24 තම රටට ඉතාමත් තීරණාත්මක බව යුක්රේන ජනාධිපති සෙලන්කි සදහන් කරනවා. බ්‍රිතාන්‍ය අග්‍රාමාත්‍ය බොරිස් ජොන්සන් සමග පැවති දුරකතන සංවාදයක් අතරතුරදීයි යුක්රේන ජනාධිපතිවරයා මේ බව සදහන් කර ඇත්තේ. යුක්රේනයේ නගර රැසක් ඉලක්ක කරගනිමින් සිදු කෙරෙන රුසියා මිසයිල ප්‍රහාර දැඩි කිරීමට රුසියා හමුදාව පියවර ගෙන තිබෙනවා. ඊයේ එල්ල වූ ප්‍රහාරවලින්  යුක්රේන හමුදාවට දැඩි බලපෑම් සිදු වූ බවයි යුක්රේන හමුදා ප්‍රකාශකවරයෙකු සදහන් කරන්නේ. මේ අතර රුසියාවට එරෙහි සම්බාධක දැඩි කිරීමත් සමග රුසියාවේ මුදල් ඒකකය වන රූබල් සියයට තිහකින් පමණ පහත වැටී ඇති බව ආර්ථික විශ්ලේෂකයින් පෙන්වා දෙනවා. යුක්රේන රුසියා  යුද ගැටුම් සම්බන්ධයෙන් ජගත් සංවිධානයේ විශේෂ මහා මණ්ඩල සැසිවාරයක්ද අද පැවැත්වීමට නියමිතයි.   ", "URL": "https://www.itnnews.lk/2023/10/05/398319/", "Category": "ජාත්‍යන්තර පුවත්", "Parent URL": null}