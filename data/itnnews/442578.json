{"Source": "ITN news", "Timestamp": "ඔක්තෝබර් 26, 2022 18:51", "Headline": "අවුරුදු 32 කට පස්සේ ඕස්ට්‍රේලියාවේ උද්දමනයත් ඉහළ නගී", "News Content": "වසර 32කට පසු ඔස්ට්‍රේලියාවේ උද්දමනයේ ඉහළම අගය වාර්තා වනවා. 1990ට පසු පළමුවරට පසුගිය ජුලි, සැප්තැම්බර් කාලයේ දි ඔස්ට්‍රේලියාවේ භාණ්ඩ මිළ සියයට හතයි දශම තුනකින් ඉහළ ගොස් ඇති බව එරට සංඛ්‍යා ලේඛන දෙපාර්තමේන්තුව සඳහන් කරනවා. පාරිභෝගික භාණ්ඩ, ‌ගොඩනැගිලි ඉදිකිරිමේ භාණ්ඩ හා ගෑස් මිළ සැලකිය යුතු ලෙස ඉහළ ගොස් ඇති බවයි වාර්ථා වන්නේ.ඔස්ට්‍රේලියා මහ බැංකුව පොලී අනුපාත ඉහළ දැමීම ඊට හේතු වී ඇති බව විශ්ලේෂකයින් පවසනවා. පසුගිය කාර්තුවේ දී පාරිභෝගික මිළ දර්ශකය සියයට එකයි දශම අටකින් ඉහළ ගොස් ඇති අතර එය වාර්ෂිකව සැලකිමේ දී සියයට හයයි දශම එකක ඉහළ යාමක්. එය එතරම් යහපත් ප්‍රවණතාවයක් නොවන බවයි ඔස්ට්‍රේලියා මහ බැංකුව සඳහන් කරන්නේ. ඉදිරි කාර්තුවේ දී උද්දමනය තවදුරටත් ඉහළ යා හැකි බවට මහ බැංකුව අනතුරු අඟවනවා.   ", "URL": "https://www.itnnews.lk/2023/10/05/442578/", "Category": "Breaking News,ජාත්‍යන්තර පුවත්", "Parent URL": null}