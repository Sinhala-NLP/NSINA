{"Source": "ITN news", "Timestamp": "அக்டோபர் 12, 2021 12:36", "Headline": "யாழ் ஏழாலைப் பகுதியில் போதை மாத்திரைகளை விற்பனை செய்த நபர் ஒருவர் கைது..", "News Content": "யாழ்ப்பாணம் ஏழாலைப் பகுதியில் போதை மாத்திரைகளை விற்பனை செய்த நபர் ஒருவர் கைது செய்யப்பட்டுள்ளார். சுமார் 6 இலட்சம் ரூபா பெறுமதியான 9 ஆயிரத்து 60 போதை மாத்திரைகள் சந்தேகநபரின் வீட்டிலிருந்து கைப்பற்றப்பட்டுள்ளதாக பொலிஸார் தெரிவித்துள்ளனர். யாழ் மாவட்ட சிரேஷ்ட பொலிஸ் அத்தியட்சகரின் தலைமையில் பொலிஸ் பரிசோதகர் நிஹால் பிரான்சிஸ் தலைமையிலான அதிகாரிகள் முன்னெடுத்த சுற்றிவளைப்பு நடவடிக்கையின் போதே சந்தேகநபர் கைது செய்யப்பட்டுள்ளார். மேலதிக விசாரணைகளின் பின்னர் சந்தேகநபரை நீதிமன்றத்தில் ஆஜர்ப்படுத்த நடவடிக்கை எடுக்கப்பட்டுள்ளதாக பொலிஸார் தெரிவித்துள்ளனர். ", "URL": "https://www.itnnews.lk/2023/10/05/368683/", "Category": "Breaking News,தேசிய செய்திகள்", "Parent URL": null}