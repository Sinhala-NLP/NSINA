{"Source": "ITN news", "Timestamp": "ජූනි 30, 2023 15:03", "Headline": "නව මහකොමසාරිස්වරු 03 දෙනෙක් සහ තානාපතිවරු 07 දෙනෙක් ජනපතිට අක්ත පත්‍ර බාර දෙයි", "News Content": "ශ්‍රී ලංකාවට අලුතින් පත්ව පැමිණි මහකොමසාරිස්වරු 03 දෙනෙක් සහ තානාපතිවරු 07 දෙනෙක් මහනුවර ජනාධිපති මන්දිරයේ දී අද (30) ජනාධිපති රනිල් වික්‍රමසිංහ මහතා වෙත සිය අක්ත පත්‍ර භාර දුන්හ. ට්‍රිනිඩෑඩ් සහ ටොබැගෝ ජනරජය, උගන්ඩා ජනරජය සහ සීෂෙල්ස් ජනරජය සඳහා නව මහ කොමසාරිස්වරුන් ද, පැනමා ජනරජය, බෙල්ජියම් රාජධානිය, හෙලනික් ජනරජය, සිරියානු අරාබි ජනරජය, කොරියානු ජනරජය සහ හංගේරියාව සඳහා නව තානාපතිවරුන් මෙලෙස පත්ව සිටී. අලුතින් පත්ව පැමිණි මහ කොමසාරිස්වරුන්ගේ සහ තානාපතිවරුන්ගේ නම් පහත පරිදි වේ. 01. ආචාර්ය රොජර් ගෝපෝල් මහතා (Dr. Roger Gopaul )\nට්‍රිනිඩෑඩ් සහ ටොබැගෝ ජනරජයේ මහ කොමසාරිස් 02. එලිජියො ඇල්බර්ටො සලස් ඩි ලියොන් (Eligio Alberto Salas De Leon)\nපැනමා ජනරජයේ තානාපති 03. ඩිඩියර් වැන්ඩර්හසෙල්ට් මහතා (Mr. Didier Vanderhasselt)\nබෙල්ජියම් රාජධානියේ තානාපති 04. මහාචාර්ය ජොයිස් කේ කිකාෆුන්ඩා මිය (Prof. (Ms.) Joyce K. Kikafunda)\nඋගන්ඩා ජනරජයේ මහ කොමසාරිස් 05. දිමිත්‍රියස් ලොනව් මහතා (Mr. Dimitrios Ioannou)\nහෙලනික් ජනරජයේ තානාපති 06. ආචාර්ය බාසාම් අල්-කතිබ් (Dr. Bassam Al-Khatib)\nසිරියානු අරාබි ජනරජයේ තානාපති 07. ජැවියර් මැනුවෙල් පොලිනිච් වෙලාර්ද් මහතා (Mr. Javier Manuel Paulinich Velarde)\nපේරු ජනරජයේ තානාපති 08. ලී මියොන් මහත්මිය (Ms. Lee Miyon)\nකොරියානු ජනරජයේ තානාපති 09. ඉස්ට්වාන් සැබො මහතා (Mr. István Szabó\nහංගේරියාවේ තානාපති 10. ලලාටියානා ඇකෝචේ මහත්මිය (Mrs. Lalatiana Accouche)\nසීෂෙල්ස් ජනරජයේ මහ කොමසාරිස් විදේශ කටයුතු පිළිබඳ රාජ්‍ය අමාත්‍ය තාරක බාලසූරිය මහතා ද මෙම අවස්ථාවට එක්ව සිටියේය. ", "URL": "https://www.itnnews.lk/2023/10/05/496203/", "Category": "Breaking News,දේශීය පුවත්", "Parent URL": null}