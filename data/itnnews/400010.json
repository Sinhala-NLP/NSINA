{"Source": "ITN news", "Timestamp": "மார்ச் 8, 2022 13:26", "Headline": "யுக்ரேனுக்கும் ரஷ்யாவிற்கும் இடையிலான வெளிவிகார அமைச்சர்களும் விசேட பேச்சுவார்த்தை..", "News Content": "யுக்ரேனுக்கும் ரஷ்யாவிற்கும் இடையிலான நெருக்கடி நிலையை முடிவுக்கு கொண்டுவரும் நோக்கில் இரு நாட்டு வெளிவிகார அமைச்சர்களும் விசேட பேச்சுவார்த்தை ஒன்றை முன்னெடுக்கவுள்ளனர். நாளை மறுதினம் பேச்சுவார்த்தையை நடத்துவதற்கான சகல ஏற்பாடுகளும் தயார் செய்யப்பட்டுள்ளன. சந்திப்பு நேட்டோ உறுப்புரிமை உள்ள துருக்கியில் இடம்பெறவுள்ளது. அத்தோடு நேற்றைய தினம் இரு நாடுகளுக்கும் இடையிலான பேச்சுவார்த்தை பெலாராஸ் இராச்சியத்தில் 3வது தடவையாக இடம்பெற்றது. மனிதாபிமான நடைப்பாதை ஒன்றை ஏற்படுத்தும் நோக்கில் பேச்சுவார்த்தையின் போது கூடுதல் கவனம் செலுத்தப்பட்டுள்ளது. இதேவேளை யுக்ரேனின் மெகரேவ் பகுதியிலுள்ள பேக்கரி ஒன்றில் மேற்கொள்ளப்பட்ட தாக்குதலில் 13 பேர் உயிரிழந்துள்ளனர். ரஷ்ய படையினர் மேற்கொண்ட தாக்குதலின் போதே அவர்கள் கொள்ளப்பட்டுள்ளதாக யுக்ரேன் அதிகாரிகள் அறிவித்துள்ளனர். யுக்ரேன் தலைநகர் கிவ்விலிருந்து 50 கிலோ மீட்டர் தூரத்திலுள்ள மெகரேவ் பகுதியிலுள்ள தொழிற்துறை பேக்கரி ஒன்றை இலக்காக வைத்து தாக்குதல் நடத்தப்பட்டுள்ளது. ஐந்து பேர் தாக்குதலின் போது உயிர் தப்பியுள்ளதாகவும் அந்நாட்டு அதிகாரிகள் தெரிவித்துள்ளனர். இதேவேளை யுக்ரேனிலிருந்து இதுவரை 1.7 மில்லியன் அகதிகளாக வெளியேறியுள்ளதாக ஐக்கிய நாடுகள் அமைப்பு தெரிவித்துள்ளமை குறிப்பிடத்தக்கது. ", "URL": "https://www.itnnews.lk/2023/10/05/400010/", "Category": "Breaking News,அண்மைய செய்திகள்,சர்வதேச செய்திகள்", "Parent URL": null}