{"Source": "ITN news", "Timestamp": "පෙබරවාරි 25, 2022 12:35", "Headline": "ජනපති මිල්කෝ කර්මාන්තශාලාවේ හදිසි නිරීක්ෂණ චාරිකාවක", "News Content": "ජනාධිපති ගෝඨාභය රාජපක්ෂ මැතිතුමා මිල්කෝ කිරි නිෂ්පාදන කර්මාන්තශාලාවේ හදිසි නිරීක්ෂණ චාරිකාවක නිරත වී සිටිනවා. අද පෙරවරුවේ නාරාහේන්පිට මිල්කෝ කර්මාන්තශාලාව වෙත පැමිණි ජනාධිපතිතුමා කර්මාන්තශාලවේ සියලු අංශවලට යමින් ඒවා නිරීක්ෂණය කළා. අයිස්ක්‍රීම්, යෝගට්, රස කළ කිරිපැකට් සහ බෝතල් , කල්කිරි නිෂ්පාදන ජනාධිපතිතුමාගේ නිරීක්ෂණයට ලක් වුණා. මෙම කර්මාන්තශාලාව ආරම්භ කරනු ලැබුවේ 1957 වසරේයී. මිල්කෝ සමාගමේ මුල්ම කර්මාන්තශාලාව වන්නේ මෙම කර්මාන්තශාලාවයි. සභාපති රේණුක පෙරේරා  ජනාධිපතිතුමාට සියලු අංශ සම්බන්ධයෙන් කරුණු පැහැදිලි කළා. අමාත්‍ය මහින්දානන්ද අලුත්ගමගේ,  රාජ්‍ය අමාත්‍ය ඩී.බී හේරත් යන මහත්වරුන් ද සංචාරයට එක්ව සිටිනවා.         ", "URL": "https://www.itnnews.lk/2023/10/05/397687/", "Category": "දේශීය පුවත්", "Parent URL": null}