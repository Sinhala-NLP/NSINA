{"Source": "ITN news", "Timestamp": "මාර්තු 21, 2022 16:01", "Headline": "ලොව ඕනෑම ස්ථානයක සිට ශ්‍රී ලංකාවේ දුම්රිය ආසන වෙන් කරවා ගැනීමේ අවස්ථාව", "News Content": "ලොව ඕනෑම ස්ථානයක සිට ශ්‍රී ලංකාවේ දුම්රිය ආසන වෙන් කරවා ගැනීමේ අවස්ථාව උදා කෙරෙන නව වෙබ් අඩවියක් සහ ජංගම යෙදවුමක් හදුන්වා දීම අද සිදු කෙරුණා. එස් එල් ටී මොබිටෙල් මගිනුයි දුම්රිය ආසන වෙන් කරවා ගැනීමේ මෙම වෙබ් අඩවිය  සහ ජංගම යෙදවුම හදුන්වා දීම සිදු කෙරුණේ. ඒ රාජ්‍ය අමාත්‍ය දිලුම් අමුණුගම මහතාගේ ප්‍රධානත්වයෙන් බත්තරමුල්ල වෝටර්ඒජ් හිදී. ප්‍රවාහන අමාත්‍යාංශයේ ලේකම් මොන්ටි රණතුංග/ දුම්රිය සාමාන්‍යාධිකාරී ධම්මික ජයසුන්දර මොබිටෙල් ප්‍රධාන අලෙවි නිලධාරී ශෂික සෙනෙවිරත්න ඇතුළු පිරිසක් මෙම අවස්ථාවට එක් වුණා. රාජ්‍ය අමාත්‍යවරයා මෙහිදී කියා සිටියේ වැල්ලවත්තේ සිට යාපනය දක්වා සුඛෝපභෝගී දුම්රියක් යෙදවීමට කටයුතු යොදා ඇති බවයි.   ", "URL": "https://www.itnnews.lk/2023/10/05/403042/", "Category": "දේශීය පුවත්", "Parent URL": null}