{"Source": "ITN news", "Timestamp": "පෙබරවාරි 7, 2022 18:43", "Headline": "නැගෙනහිර පළාත් ප්‍රධාන ලේකම් ලෙස තුසිත පී. වනිගසිංහ මහතා නැවත පත් කෙරේ", "News Content": "නැගෙනහිර පළාත් ප්‍රධාන ලේකම් ලෙස තුසිත පී. වනිගසිංහ මහතා නැවත පත් කර තිබෙනවා. ඒ මහතා අද (07) දහවල් ජනාධිපති කාර්යාලයේ දී ජනාධිපති ගෝඨාභය රාජපක්ෂ මැතිතුමා අතින් සිය පත්වීම් ලිපිය ලබා ගත්තා. ශ්‍රී ලංකා පරිපාලන සේවයේ ජ්‍යෙෂ්ඨ නිලධාරියෙකු වන ඒ මහතා කෑගල්ල සහ අම්පාර දිස්ත්‍රික් ලේකම්වරයා ලෙස ද කටයුතු කළ අතර රාජ්‍ය ආයතන ගණනාවකම ඉහළ තනතුරු හොබවා තිබෙනවා. 2019 දෙසැම්බර් මාසයේ දී වනිගසිංහ මහතා නැගෙනහිර පළාත් ප්‍රධාන ලේකම් ධූරයට පත් කෙරුණා. ", "URL": "https://www.itnnews.lk/2023/10/05/393781/", "Category": "දේශීය පුවත්", "Parent URL": null}