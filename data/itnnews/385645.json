{"Source": "ITN news", "Timestamp": "දෙසැම්බර් 29, 2021 18:09", "Headline": "අවම බස් ගාස්තුව රුපියල් 17ක් වෙයි", "News Content": "රුපියල් 14 ට තිබුණ අවම බස් ගාස්තුව රුපියල් 17 ක් කරන්න තීරණය කෙරුණා. මේ තීරණය පෞද්ගලික බස් රථ වලට වගේම ලංගමයටත් අදාළ වෙනවා. වැඩි වුණ ඉන්ධන මිලට සාපේක්ෂව බස් ගාස්තු සංශෝධනය කරන ආකාරය පිළිබද තීරණාත්මක සාකච්ඡාවක් මේ වෙනකොට පැවැත්වෙනවා. රාජ්‍ය අමාත්‍ය දිලුම් අමුණුගම මහතාගේ ප්‍රධානත්වයෙන් පැවැත්වෙන සාකච්ඡාවට බස් සංගම් නියෝජිතයන් කිහිප දෙනෙකු එක්ව සිටිනවා. ඉන්ධන මිල පසුගියදා ඉහළ යාම හා බස් රථ අමතර කොටස්වල මිල ඉහළ යාම සැලකිල්ලට ගනිමින් ගාස්තු සංශෝධනයක් සිදු කරන ලෙසට බස් සංගම් නියෝජිතයන් රජයෙන් ඉල්ලා සිටියා. ඒ අනුව එක් සාකච්ඡාවක් පසුගිය බදාදා පැවැත්වුණා. දෙවන සාකච්ඡාවේ දී අවම බස් ගාස්තුව රුපියල් 17 ක් දක්වා ඉහළ නැංවීමටත් එම තීරණය ලබන පස් වනදා සිට ක්‍රියාත්මක කිරීමටත් එකග වී තිබෙනවා. එමෙන්ම සමස්ත බස් ගාස්තු සියයට දාහතකින් ඉහළ නැංවීමට ද මෙම සාකච්ඡාවේ දී තීරණය කෙරුණා. ", "URL": "https://www.itnnews.lk/2023/10/05/385645/", "Category": "දේශීය පුවත්", "Parent URL": null}