{"Source": "ITN news", "Timestamp": "දෙසැම්බර් 12, 2022 13:39", "Headline": "ලන්ඩන් ස්ටැන්ස්ටඩ් ගුවන් තොටුපළේ සියලුම ගුවන් ගමන් අත්හිටුවයි", "News Content": "අයහපත් කාළගුණය හේතුවෙන් ලන්ඩන් හි ස්ටැන්ස්ටඩ් ගුවන් තොටුපළේ සියලුම ගුවන් ගමන් අත්හිටුවා තිබෙනවා. අධික හිම පතනය සහ අධික මීදුම් තත්වය හේතුවෙන් ගුවන් ගමන් අත්හිටුවා ඇති බවයි වාර්තා වන්නේ. ලන්ඩනයේ හීත්‍රෝ සහ ගැට්වික් ගුවන් තොටුපළවල ද ගුවන් ගමන් අවලංගු කර ඇති අතර ඇතැම් ගුවන ගමන් ප්‍රමාද කිරීමටයි පියවර ගෙන ඇත්තේ. ස්කොට්ලන්තය, ලන්ඩන් සහ නිරිතදිග එංගලන්තය සඳහා කහ කාලගුණ අනතුරු ඇඟවීමක් ද සිදු කර තිබෙනවා. මේ අතර දුම්රිය ප්‍රමාදවීම් සහ රිය අනතුරු බහුලව  සිදු ව ඇති බවයි විදෙස් මාධ්‍ය වාර්තා කරන්නේ. ඊයේ රාත්‍රීය වන විට එංගලන්තයේ ඇතැමි ප්‍රදේශවල උෂ්ණත්වය සෙල්සියස් අංශක ඍණ 12ක් ලෙස සටහන් වුණා.     ", "URL": "https://www.itnnews.lk/2023/10/05/449915/", "Category": "ජාත්‍යන්තර පුවත්", "Parent URL": null}