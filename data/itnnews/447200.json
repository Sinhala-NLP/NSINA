{"Source": "ITN news", "Timestamp": "නොවැම්බර් 23, 2022 09:28", "Headline": "මෙරට නිෂ්පාදිත ගිනිඅවි 5ක් සමඟ පස්දෙනෙකු අත්අඩංගුවට", "News Content": "මෙරට නිෂ්පාදිත ගිනිඅවි 5ක් සමඟ සැකකරුවන් පස්දෙනෙකු වාකරේ දි අත්අඩංගුවට ගෙන තිබෙනවා. විශේෂ කාර්ය බලකා‌ය වාකරේ කඳවුරේ නිලධාරීන්ට ලැබුණු තොරතුරකට අනුව ඌත්තමඩිහේන ප්‍රදේශයේ වැටලීමක් සිදුකළා. එහිදි මෙරට නිෂ්පාදිත ගිනිඅවි 5ක් සමඟ පුද්ගලයින් පස්දෙනෙකු අත්අඩංගුවට ගත් බවයි පොලිස් විශේෂ කාර්ය බලකාය සඳහන් කළේ. සැකකරුවන් කදිරවේලි ප්‍රදේශයේ පදිංචි අවුරුදු 25ත් 50ත් අතර වයස් කාණ්ඩයේ පසුවන්නන්. ගිනිඅවි සහ සැකකරුවන් වැඩිදුර විමර්ශන සඳහා වාකරේ පොලිස් ස්ථානය වෙත භාරදීමටයි පොලිස් විශේෂ කාර්ය බලකාය කටයුතු කළේ.   ", "URL": "https://www.itnnews.lk/2023/10/05/447200/", "Category": "Breaking News,දේශීය පුවත්", "Parent URL": null}