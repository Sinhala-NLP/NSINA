{"Source": "ITN news", "Timestamp": "ජනවාරි 4, 2023 13:32", "Headline": "ජනවාරි 01 තම සෙබලුන් යුක්රේන ප්‍රහාරයකින් මියයාමට හේතුව රුසියාව කියයි", "News Content": "යුක්රේන ප්‍රහාරයකින් තම හමුදා සෙබලුන් මියයාමට හේතුවූයේ ඔවුන් රාජකාරි අතරතුරදී ජංගම දුරකතන භාවිතය සිදුකිරීම හේතුවෙන් බව රුසියාව පවසනවා. යුක්රේන ආරක්ෂක අංශ ජනවාරි 1 වැනි දින මධ්‍යම රාත්‍රියෙන් සුලු වේලාවකට පසු, රුසියානු හමුදා පාලනයේ පවතින ඩොනෙට්ස්ක් ප්‍රදේශයේ, පිහිටි පාසලකට ප්‍රහරයක් එල්ල කළා. ඒ සම්බන්ධයෙන් ප්‍රකාශයක් නිකුත් කරමින් රුසියාව සදහන් කරන්නේ තම සොල්දාදුවන්ට දුරකථන භාවිතා කිරීම තහනම් කර ඇති අතර එම අවස්ථාවේ හමුදා සෙබලුන් දුරකථන භාවිත කරමින් සිට ඇති බවයි. එහිදී සතුරාට තම ඉලක්කය සොයා ගැනීමට හැකි වූ බවයි රුසියාව සඳහන් කරන්නේ. මියගිය අය අතර රුසියානු රෙජිමේන්තුවේ නියෝජ්‍ය අණදෙන නිලධාරි ලුතිනන් කර්නල් බචුරින් ද සිටින බව රුසියානු ආරක්ෂක හමුදාව ප්‍රකාශයක් නිකුත් කරමින් කියා සිටියා. සිද්ධිය සම්බන්ධයෙන් කොමිසමක් විමර්ශනය කරමින් සිටින බව එම නිවේදනයේ සඳහන් වනවා. ", "URL": "https://www.itnnews.lk/2023/10/05/453815/", "Category": "Breaking News,ජාත්‍යන්තර පුවත්", "Parent URL": null}