{"Source": "ITN news", "Timestamp": "සැප්තැම්බර් 21, 2022 09:38", "Headline": "ඉන්දියාව සමඟ මෙරට ණය ප්‍රතිව්‍යූහගත කිරීමේ සාකච්ඡා ආරම්භ කෙරේ", "News Content": "ඉන්දියාව සමඟ මෙරට ණය ප්‍රතිව්‍යූහගත කිරීමේ සාකච්ඡා ආරම්භ කර තිබෙනවා. ඉන්දියාව ශ්‍රී ලංකා බලධාරීන් සමග ණය ප්‍රතිව්‍යූහගත කිරීමට අදාළ පළමු වටයේ සාකච්ඡා පසුගිය 16 වනදා පැවැත් වූ බව ශ්‍රී ලංකා ඉන්දීය මහ කොමසාරිස් කාර්යාලය ප්‍රකාශ කළ බව රොයිටර් පුවත් සේවය වාර්තා කර තිබෙනවා. ඒ අනුව එම සාකච්ඡා සුහදශීලීව පැවැත් වූ බවයි මෙරට ඉන්දියානු මහ කොමසාරිස් කාර්යාලය පවසන්නේ. ආර්ථික අර්බුදයෙන් පීඩා විදින අසල්වැසි ශ්‍රී ලංකාවට දිගුකාලීන ආයෝජන හරහා සහාය ලබාදීමට සූදානම් බවයි එහිදී ඉන්දියාව ප්‍රකාශ කර ඇත්තේ. මේ අතර ඉන්දීය මහ කොමසාරිස් කාර්යාලයේ මෙරට ප්‍රකාශකවරයා ඊයේ ට්විටර් පණිවුඩයක් නිකුත් කරමින් කියා සිටියේ අවශ්‍ය ඕනෑම අවස්ථාවක අඛණ්ඩව සහාය දැක්වීමට ඉන්දියාව සූදානම් බවයි.   ", "URL": "https://www.itnnews.lk/2023/10/05/436221/", "Category": "Breaking News,දේශීය පුවත්", "Parent URL": null}