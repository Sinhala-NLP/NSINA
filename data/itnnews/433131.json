{"Source": "ITN news", "Timestamp": "සැප්තැම්බර් 5, 2022 13:00", "Headline": "පාකිස්ථානයට කඩුලු 5ක ජයක්", "News Content": "ආසියානු කුසලාන තරගාවලියේ ඉන්දියාව සමඟ පැවැත්වුණු තරගයෙන් කඩුලු පහක ජයග්‍රහණයක් හිමි කර ගැනිමට පාකිස්ථාන කණ්ඩායම සමත් වුණා. ආසියානු කුසලානයේ සුපිරි කණ්ඩායම් හතරේ තරග වටයේ දෙවනි තරගය ලෙසයි මෙම තරගය පැවැත්වුණේ. කාසියේ වාසිය හිමිකර ගැනීමට පාකිස්ථාන නායක බාබර් අසාම් සමත් වූ අතර පළමුවෙන් පන්දුවර පහරදීමේ අවස්ථාව ඉන්දියාවට ලබා දීමට ඔහු තීරණය කළා. ඒ අනුව නායක රෝහිත් ශර්මා සමගින් ලෝකේශ් රාහුල් පළමුවෙන්  පිටියට පිවිසුණා. ඔවුන් දෙදෙනා එක්ව පන්දු 31ක් තුළ ලකුණු 50ක සම්බන්ධතාවක් ගොඩනැගීමට සමත් වූ අතර රෝහිත් ශර්මා සහ ලෝකේශ් රාහුල් ලකුණු 28 බැගින් ලබා සිටිය දී පිටියෙන් ඉවත් වුණා.  ඉන් පසුව පන්දුවෙන් දස්කම් දැක්වූ පාකිස්ථානුවන් තරගයේ පාලනය සියතට ගැනීම සමත් වුණා. කෙසේ වුවද විරාට් කෝලි ඉන්දිය ඉනිමට ශක්තියක් වෙමින් පන්දු 44ක දී ලකුණු 60ක් ලබා ගත්තා. ඒ අනුව නියමිත පන්දුවාර 20 අවසානයේ දී ඉන්දීය කණ්ඩායම කඩුලු 07ක් දැවී ලකුණු 181ක් හිමිකර ගත්තා. ලකුණු 182ක ජයග්‍රාහී ඉලක්කය හඹා ගිය පාකිස්ථානුවන් පන්දුවාර 19යි පන්දු පහක දී කඩුලු 6ක් පමණක් දැවී තිබිය දී එම ඉලක්කය පසු කළා. මොහොමඩ් නවාස් අගනා ලකුණු 42ක් ඉනිමට එක්කළේ පන්දු 20ක් තුලයි.       ", "URL": "https://www.itnnews.lk/2023/10/05/433131/", "Category": "ක්‍රීඩා", "Parent URL": null}