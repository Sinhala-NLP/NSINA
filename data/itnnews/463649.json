{"Source": "ITN news", "Timestamp": "பிப்ரவரி 27, 2023 11:13", "Headline": "பல்வேறு கோரிக்கைகளை முன்வைத்து இலங்கை மின்சார சபையின் வேலைநிறுத்த போராட்டம்", "News Content": "இலங்கை மின்சார சபை தொழிற்சங்க ஒன்றியம் (CEBTUU) சுகயீன விடுமுறைக்கு விண்ணப்பித்தும், பணிக்கு சமூகமளிக்காதவாறும் இன்று (27) வேலைநிறுத்தப் போராட்டத்தை ஆரம்பித்துள்ளது. அரசாங்கத்தின் வரிக் கொள்கை மற்றும் அண்மைய மின்சாரக் கட்டண அதிகரிப்பு உள்ளிட்ட பல்வேறு பிரச்சினைகளை முன்வைத்து இந்த வேலைநிறுத்தப் போராட்டம் ஆரம்பிக்கப்பட்டுள்ளதாக CEBTUU தலைவர் மாலக விக்கிரமசிங்க ஊடகங்களுக்குத் தெரிவித்தார். 2022 மற்றும் 2021 ஆம் ஆண்டுகளில் வழங்கப்படாத வருடாந்த போனஸ் மற்றும் மருத்துவ கொடுப்பனவுகளையும் தொழிற்சங்கங்கள் கோரி வருவதாக மாலக்க விக்ரமசிங்க தெரிவித்துள்ளார். நுகர்வோருக்கு சமநிலை மற்றும் நிவாரணம் வழங்கும் சிறந்த முறையைப் பயன்படுத்தி, கட்டணங்கள் தொடர்பான கணக்கீட்டு முறையை CEB திருத்த வேண்டும் என்று அவர் கூறினார். மொத்தம் 12 தொழிற்சங்கங்களைச் சேர்ந்த 6,000க்கும் மேற்பட்ட உறுப்பினர்கள் சுகயீன விடுமுறைக்கு விண்ணப்பித்து, திங்கட்கிழமை காலை 10.30 மணியளவில் தொழிற்சங்க நடவடிக்கையில் ஈடுபடவுள்ளதாக விக்கிரமசிங்க தெரிவித்தார். வேலைநிறுத்தத்தில் ஈடுபட்டுள்ள மின்சார சபையின் பொறியியலாளர்களும் கொழும்பிற்கு வரவழைக்கப்பட்டு ஆர்ப்பாட்டம் ஒன்று முன்னெடுக்கப்பட்டுள்ளதாக CEBTUU தலைவர் தெரிவித்துள்ளார். அதிகாரிகள் பதிலளிக்கத் தவறினால், தங்கள் தொழிற்சங்க நடவடிக்கை நாடு முழுவதும் விரிவுபடுத்தப்படும் என்று CEBTUU அறிவித்துள்ளது  ", "URL": "https://www.itnnews.lk/2023/10/05/463649/", "Category": "Breaking News,தேசிய செய்திகள்", "Parent URL": null}