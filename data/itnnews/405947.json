{"Source": "ITN news", "Timestamp": "ஏப்ரல் 7, 2022 13:48", "Headline": "வட மாகாணத்தில் நெல் அறுவடை பணிகள் ஆரம்பம்", "News Content": "வட மாகாணத்தில் நெல் அறுவடை பணிகள் ஆரம்பமாகியுள்ளன. சேதன பசளை பயன்பாட்டின் மூலம் பயிர்ச் செய்கையின் ஊடாக அமோக விளைச்சல் கிடைக்கப்பெற்றுள்ளதாக விவசாயிகள் தெரிவித்துள்ளனர். இம்முறை வட மாகாணத்தில் அனைத்து விளைச்சல் நிலங்களிலும் விவசாயிகள் செய்கை நடவடிக்கைகளை முன்னெடுத்தனர். வவுனியா மற்றும் முல்லைத்தீவில் நெல்அறுவடை ஆரம்பமாகியுள்ளது. அமோக விளைச்சல் கிடைக்கப்பெற்றுள்ளதாக விவசாயிகள் தெரிவித்துள்ளனர். நெல்லுக்கென உயர்ந்த விலை காணப்படுவது தமக்கு சாதகமாக அமைந்துள்ளதாகவும் அவர்கள் சுட்டிக்காட்டியுள்ளனர். இம்முறை நெற் செய்கைக்கென சேதன பசளை பயன்படுத்தப்பட்டது. இதனால் கிடைக்கப்பெற்ற விளைச்சலிலும் எவ்வித வீழ்ச்சியும் இல்லையென விவசாயிகள் தெரிவித்துள்ளனர். ", "URL": "https://www.itnnews.lk/2023/10/05/405947/", "Category": "Breaking News,தேசிய செய்திகள்", "Parent URL": null}