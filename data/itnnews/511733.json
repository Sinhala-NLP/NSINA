{"Source": "ITN news", "Timestamp": "අගෝස්තු 29, 2023 11:04", "Headline": "කටුනායක දී ගමන් මල්ලක් සොරකම් කළ කාන්තාවක් රිමාන්ඩ්", "News Content": "කටාර් රාජ්‍යයේ සිට පැමිණි ගුවන් මගියෙකුගේ ගමන් මල්ල සොරාගත් කාන්තාවක මීගමුව මහේස්ත්‍රාත් අධිකරණය මගින් රක්ෂිත බන්ධනාගාර ගත කෙරුණා. ඇය මැදපෙරදිග රටවල් 5කට ඇතුලු වීම තහනම් කර තිබූ ගෘහ සේවිකාවක බවයි පොලිසිය පැවසුවේ. ඇය කටාර් රාජ්‍යයේ ගෘහ සේවයට ගිය ද එරටින් ද පිටුවහල්කර තිබුණා. අදාළ ගුවන් මගියා සහ මෙම කාන්තාව එකම යානයකින් පැමිණ තිබූ අතර එම අවස්ථාවේයි ඇය ගමන් මල්ල සොරකම් කර තිබුණේ. ආරක්ෂිත කැමරා පරීක්ෂා කර සැකකාරිය සහ ගමන් මල්ල අත්අඩංගුවට ගැනුන ද එහි තිබූ රුපියල් ලක්ෂ පහකට වඩා වටිනා රන් භාණ්ඩ ඒ වන විටත් උකස් කර තිබුණා. ", "URL": "https://www.itnnews.lk/2023/10/05/511733/", "Category": "දේශීය පුවත්", "Parent URL": null}