{"Source": "ITN news", "Timestamp": "ඔක්තෝබර් 7, 2021 16:03", "Headline": "කැබ් රථයක් තාප්පයක ගැටීමෙන් තිදරු මවක් මරුට", "News Content": "කිරින්ද පුහුල්වැල්ල ප්‍රදේශයේ දී කැබ් රථයක් මාර්ගයෙන් ඉවතට පැන තාප්පයක ගැටීමෙන් තිදරු මවක මියගොස් තවත් තුන්දෙනෙකු බරපතල තුවාල ලැබුවා. පුහුල්වැල්ල ප්‍රදේශයේ පදිංචිකාරියක වූ මියගිය කාන්තාවගේ නිවස ඉදිරිපිට දී යතුරුපැදියක් අනතුරට ලක්වුණා. එය එසවීමට උදව් කළ මියගිය කාන්තාව තම නිවසේ ගේට්ටුව අසලට පැමිණීමත් සමග වේගයෙන් පැමිණි කැබ් රථය තාප්පයේ ගැටී ඇය හා ඇගේ දියණිය අනතුරට ලක්වුණා. එහිදී 46 හැවිරිදි එම කාන්තාව මියගිය අතර ඇගේ දියණිය වූ 24 හැවිරිදි ගැබිණිය හා යතුරුපැදිකරු ද කැබ් රථයේ රියදුරු ද තුවාල ලබා රෝහල්ගත කෙරුණා. බරපතල තත්ත්වයේ පසුවන දියණිය කරාපිටිය ශික්ෂණ රෝහල වෙත මාරුකර යවා ඇති අතර යතුරුපැදිකරු මාතර මහ රෝහලේ දැඩිසත්කාර ඒකකයේ ප්‍රතිකාර ලබනවා.         ", "URL": "https://www.itnnews.lk/2023/10/05/367545/", "Category": "දේශීය පුවත්", "Parent URL": null}