{"Source": "ITN news", "Timestamp": "ජූනි 30, 2023 09:00", "Headline": "අපරාධයක් සිදු කිරීමට සූදානම්ව සිටි පුද්ගලයින් දෙදෙනෙකු අත්අඩංගුවට", "News Content": "තියුණු ආයුධ සමගින් යම්කිසි අපරාධයක් සිදු කිරීම සඳහා සූදානම්ව ත්‍රීරෝද රථයකින් ගමන් ගනිමින් සිටි පුද්ගලයින් දෙදෙනෙකු අත්අඩංගුවට ගෙන තිබෙනවා. දෙහිවල ප්‍රදේශයේ අතුරු මාර්ගයකදී ක්ෂණික මාර්ග බාධයක් යොදා මෙම සැකකරුවන් අත්අඩංගුවට ගත් බවයි වැටලීම සිදුකළ විශේෂ කාර්ය බළකාය පවසන්නේ. එම බළකායේ කළුබෝවිල කඳවුරේ නිලධාරීන්ට ලැබුණු තොරතුරකට අනුව වැටලීම සිදු කෙරුණා. කුළී ත්‍රීරෝද රථයක් පදවාගෙන පැමිණි පුද්ගලයාද එහි පැමිණි අනෙක් පුද්ගලයින් දෙදෙනාද පරීක්ෂා කිරීමේදී අගල් දොළහහමාරක් දිගැති තහනම් පිහියක් හමු වී තිබෙනවා. ඔවුන්ගෙන් කළ ප්‍රශ්න කිරීමේදීයි කිසියම් අපරාධයක් සඳහා සූදානම්ව සිටි බවට හෙළිව ඇත්තේ. කුළී ත්‍රීරෝද රථය සහ රියදුරු මුදා හැර අනෙක් දෙදෙනා වැඩිදුර විමර්ශන සඳහා දෙහිවල පොලිසිය වෙත භාර දී තිබෙනවා.   ", "URL": "https://www.itnnews.lk/2023/10/05/496090/", "Category": "Breaking News,දේශීය පුවත්", "Parent URL": null}