{"Source": "ITN news", "Timestamp": "මැයි 23, 2022 16:20", "Headline": "සාමාන්‍ය පෙළ විභාගය සාර්ථකව පැවැත්වීමට කැපවූ සියලු දෙනාට අධ්‍යාපන ඇමතිගේ ස්තූතිය", "News Content": "සාමාන්‍ය පෙළ විභාගය සාර්ථකව පැවැත්වීමට කැපවූ සියලු පාර්ශ්වලට අධ්‍යාපන අමාත්‍ය සුසිල් ප්‍රේමජයන්ත මහතා ස්තූතිය පළකරනවා. පළාත් ආණ්ඩුකාරවරුන් සමග සූම් තාක්ෂණය ඔස්සේ පැවති සාකච්ඡාවකදී අමාත්‍යවරයා මේ බව ප්‍රකාශ කළා. පොලීසිය, ත්‍රිවිධ හමුදාව, ඛණිජ තෙල් සංස්ථාව, ලංකා ගමනාගමන මණ්ඩලය, පෞද්ගලික බස් රථ ධාවකයින්ගේ සංගමය, දුම්රිය දෙපාර්තමේන්තුව වැනි ආයතන සමග සාකච්ඡා කර විභාගය සාර්ථකව ආරම්භ කිරීමට අවශ්‍ය කටයුතු සම්පාදනය කර ගැනීමට හැකිවූ බව අමාත්‍යවරයා පවසනවා. ", "URL": "https://www.itnnews.lk/2023/10/05/412814/", "Category": "දේශීය පුවත්", "Parent URL": null}