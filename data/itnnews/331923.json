{"Source": "ITN news", "Timestamp": "අප්‍රේල් 16, 2021 20:18", "Headline": "හෙරෝයින් භාවිත කර රිය පදවන්නන් අල්ලන්න විදේශයෙන් උපකරණ ගෙන්වීමට සූදානම්", "News Content": "මත්පැන් පමණක් නොව මත්ද්‍රව්‍ය භාවිත කර රිය පදවන්නන් නීතියේ රැහැනට හසු කර ගැනීම සදහා විදේශ රටවලින් උපකරණ ගෙන්වීමට කටයුතු කරනන බව අමාත්‍ය රියර් අද්මිරාල් සරත් වීරසේකර පවසනවා. පසුගිය අවුරුදු දහය තුළ මාර්ග අනතුරුවලින් පුද්ගලයින් විසිහත්දහසක් ජීවිතක්ෂයට පත්ව තිබෙනවා. යුද්ධයෙන් පවා මියගියේ පුද්ගලයින් විසිනවදහස් පන්සියයක් පමණයි. ඒ අනුව බලනකල අනතුරු සම්බන්ධයෙන් වූ මෙම ව්‍යසනය වැළැක්වීමට කඩිනම් ක්‍රියාමාර්ග ගැනීමේ අවශ්‍යතාව මතුව තිබෙනවා. එහෙයින් මෙම තත්ත්වය වැළැක්වීමට ගතයුතු ක්‍රියාමාර්ග සදහා කමිටුවක් ද පත් කිරීමටයි කටයුතු කර තිබෙන්නේ. මේ අතර බීමත් රියදුරන් නීතියේ රැහැණට කොටුකර ගැනීමේ මෙහෙයුම් තවදුරටත් ක්‍රියාත්මකයි. මේ වනවිට බීමත් රියදුරන් 783 දෙනෙකු අත්අඩංගුවට ගෙන නීතිමය ක්‍රියාමාර්ග ගැනීමට පොලීසිය කටයුතුකර තිබෙනවා. යතුරුපැදිකරුවන් 534 දෙනෙකුට හා ත්‍රි රෝද රථ රියදුරන් 180 දෙනෙකු මෙසේ අත්අඩංගුවට ගත් පිරිසට ්තු‍රළත්. ", "URL": "https://www.itnnews.lk/2023/10/05/331923/", "Category": "Breaking News,දේශීය පුවත්", "Parent URL": null}