{"Source": "ITN news", "Timestamp": "ජනවාරි 26, 2022 16:28", "Headline": "අඩක් භාවිත කළ ගෑස් සිලින්ඩර් ආපසු භාරදීම පිළිබඳ උපදෙස් මාලාවක් හෙට", "News Content": "අඩක් භාවිත කළ ගෑස් සිලින්ඩර් ආපසු භාරගැනීම සම්බන්ධයෙන් ජනතාව දැනුවත් කරන දැන්වීම් අද දවසේ පුවත්පත්වල පළකර ඇති බව පාරිභෝගික සේවා අධිකාරිය අභියාචනාධිකරණයට දැනුම් දුන්නා. ගෑස් උදුන් පිපිරීයාමේ සිද්ධීන් සම්බන්ධයෙන් පරීක්ෂණයක් පවත්වන ලෙසට ඉල්ලා නාගානන්ද කොඩිතුවක්කු මහතා ඉදිරිපත් කළ පෙත්සම සළකා බැලූ අවස්ථාවේදීයි මේ බව ප්‍රකාශ කෙරුණේ. අඩක් භාවිත කළ හා සැක සහිත ගෑස් සිලින්ඩර් නැවත භාර ගන්නා ලෙසට අධිකරණය මීට පෙර ගෑස් සමාගම්වලට නියෝගයක් නිකුත්කර තිබුණා. අඩක් භාවිත කළ ගෑස් සිලින්ඩර් මෙන්ම සැක සහිත ගෑස් සිලින්ඩර් යළි භාරදීම පිළිබද ජනතාව දැනුවත් කරන විද්‍යුත් මාධ්‍ය නිවේදනය හෙට දිනයේ පළකරන බවද පාරිභෝගික අධිකාරිය අධිකරණයට දැනුම් දුන්නා.       ", "URL": "https://www.itnnews.lk/2023/10/05/391535/", "Category": "දේශීය පුවත්", "Parent URL": null}