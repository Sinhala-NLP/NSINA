{"Source": "ITN news", "Timestamp": "ජූලි 31, 2023 10:59", "Headline": "ලෝක වෙළඳපලේ බොර තෙල් බැරලයක මිල", "News Content": "ලෝක වෙළඳපලේ බොර තෙල් බැරලයක මිල ඇමෙරිකා ඩොලර් 85 සීමාවේ පවතින බව විදෙස් මාධ්‍ය සඳහන් කරනවා. ඇමෙරිකාවේ ඩබ්ලිව් ටී අයි බොරතෙල්බැරලයක මිල සටහන් වන්නේ ඇමෙරිකා ඩොලර් 80යි සත 22ක් ලෙසයි. සියයට 0.46කින් එහි මිල පහත වැටී තිබෙනවා. එමෙන්ම බ්‍රිතාන්‍යයේ බ්‍රෙන්ට් බොරතෙල් බැරලයක මිල සියයට 0.69කින් පහළ වැටී ඇති අතර එහි මිල සටහන් වන්නේ ඇමෙරිකා ඩොලර් 84.40ක් ලෙසයි. අබුඩාබි මර්බන් බොරතෙල් බැරලයක මිල සියයට 0.42කින් පහත වැටී ඇති බවද සඳහන්. එහි නව මිල වන්නේ ඇමෙරිකා ඩොලර් 85.32ක් ලෙසයි. මේ අතර ගෑස් ඒකකයක මිල සටහන් වන්නේ ඇමෙරිකා ඩොලර් 2.64ක් ලෙසයි. ", "URL": "https://www.itnnews.lk/2023/10/05/504125/", "Category": "ජාත්‍යන්තර පුවත්,දේශීය පුවත්,ව්‍යාපාරික පුවත්", "Parent URL": null}