{"Source": "ITN news", "Timestamp": "ජනවාරි 26, 2022 12:40", "Headline": "කොරෝනා යළි වැඩි වුවහොත් එයට මුහුණ දීමට සෞඛ්‍ය පද්ධතිය සූදානම්", "News Content": "කොරෝනා ආසාදිතයින් වැඩි වුවහොත් එයට මුහුණ දීමට සෞඛ්‍ය පද්ධතිය සූදානමින් පවතින බව සෞඛ්‍ය අංශ සඳහන් කරනවා. කෙසේ වුවද බූස්ටර් එන්නත් මාත්‍රාව කඩිනමින් ලබාගන්නා ලෙසයි සෞඛ්‍ය අංශ ජනතාවගෙන් ඉල්ලා සිටින්නේ. පාසල්වල කොරෝනා ආසාදිතයින් පොකුරු වශයෙන් හමුවීමක් මෙතෙක් සිදුනොවුණ ද රෝගීන් වැඩිවුවහොත් එය කළමනාකරණය සඳහා අධ්‍යාපන හා සෞඛ්‍ය අමාත්‍යාංශ විශේෂ වැඩපිළිවෙළක් ක්‍රියාත්මක කර තිබෙනවා. මේ අතර සෞඛ්‍ය මාර්ගෝපදේශ පිළිපදින්නේ නැති පුද්ගලයින් සොයා ඊයේ දිනයේ දී පොලීසිය මෙහෙයුම් රැසක් සිදුකළා. පුද්ගලයින් කිහිප දෙනෙකුට මෙහිදී අවවාදකිරීමෙන් පසු නිදහස්කර තිබෙනවා. සෞඛ්‍ය මාර්ගෝපදේශ පිළිපදින්නේ නැති පුද්ගලයින්ට නීතිය දැඩිව ක්‍රියාත්මක කරන බවයි පොලීසිය පවසන්නේ.   ", "URL": "https://www.itnnews.lk/2023/10/05/391431/", "Category": "දේශීය පුවත්", "Parent URL": null}