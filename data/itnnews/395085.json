{"Source": "ITN news", "Timestamp": "පෙබරවාරි 15, 2022 10:09", "Headline": "කොරියාවේ කොවිඩ් ආසාදිතයින්ට ඡන්දය ප්‍රකාශ කිරීමේ අවස්ථාව හිමිවෙයි", "News Content": "ලබන මස පැවැත්වෙන ජනාධිපතිවරණයේ දී කොවිඩ් ආසාදිතයින්ට තම ඡන්දය ප්‍රකාශ කිරීම සදහා අවස්ථාව ලබාදීමට කොරියා පාර්ලිමේන්තුවේ අනුමැතිය හිමිව තිබෙනවා. ලබන මාර්තු 9 වන දින කොරියා ජනාධිපතිවරණය පැවැත්වීමට නියමිතයි. ඡන්දය ප්‍රකාශ කිරීමේ වේලාව අවසන්වීමෙන් පසු කොවිඩ් ආසාදිතයින් සදහා තම ඡන්දය ප්‍රකාශ කිරීමේ අවස්ථාව හිමිවනවා. ඒ අනුව මැතිවරණය පැවැත්වෙන දිනයේ පස්වරු 6 සිට 7.30 දක්වා වයිරස ආසාදිතයින්ට ඡන්දය ප්‍රකාශ කිරීමට හැකිවනවා. කෙසේ වුවද මාර්තු මස 4, 5 යන දෙදින තුළදී ලබාදී ඇති මැතිවරණ දිනයට ප්‍රථම ඡන්දය ප්‍රකාශ කිරීමේ අවස්ථාව හිමි නොවන බවයි වාර්තා වන්නේ. එරට ජනගහනයෙන් සියයට අසූහයකට අධික සංඛ්‍යාවක් මේ වනවිට සම්පූර්ණ එන්නත්කරණයට ලක්ව ඇති බවද සදහන්.     ", "URL": "https://www.itnnews.lk/2023/10/05/395085/", "Category": "ජාත්‍යන්තර පුවත්", "Parent URL": null}