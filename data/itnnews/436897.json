{"Source": "ITN news", "Timestamp": "සැප්තැම්බර් 24, 2022 15:51", "Headline": "භාණ්ඩ සොරකම් කර වරෙන්තු ලබා සිටි පුද්ගලයෙකු පොලිස් අත්අඩංගුවට", "News Content": "රුපියල් ලක්ෂ අටකට අධික වටිනාකමකින් යුත් භාණ්ඩ සොරකම් කර වරෙන්තු ලබා සිටි පුද්ගලයෙකු ගම්පහ පොලිසිය අත්අඩංගුවට ගත්තා. මාකේවිට, නැදගමුව, කොටුගොඩ, බටපොත ආදී ප්‍රදේශවල නිවාසවලට ඇතුළු වී මොහු භාණ්ඩ සොරකම් කර තිබෙනවා. වයස අවුරුදු 23 ක් වන මෙම පුද්ගලයා අධික ලෙස මත්ද්‍රව්‍ය භාවිතයට ඇබ්බැහි වූ අයෙක්. ඔහුට ස්ත්‍රී දූෂණ චෝදනාද පවතිනවා. සැකකරු සමග හෙරොයින් ග්‍රෑම් අටයි මිලිග්‍රෑම් 500 ක් ද සොයා ගැනුණා. දීර්ඝ කාලයක සිට මෙම පුද්ගලයා පොලීසිය මගහැර සිටියදීයි මෙසේ අත්අඩංගුවට ගෙන ඇත්තේ. සැකකරු ගම්පහ මහේස්ත්‍රාත්වරයා හමුවට ඉදිරිපත් කිරීමට නියමිතයි.       ", "URL": "https://www.itnnews.lk/2023/10/05/436897/", "Category": "දේශීය පුවත්", "Parent URL": null}