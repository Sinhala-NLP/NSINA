{"Source": "ITN news", "Timestamp": "ஜூன் 23, 2021 12:42", "Headline": "சேதன பசளையை உற்பத்தி செய்யும் விவசாயிகளை இனங்கண்டு அவர்களை ஊக்குவிக்க நடவடிக்கை..", "News Content": "சேதன பசளையை உற்பத்தி செய்யும் விவசாயிகளை இனங்கண்டு அவர்களை ஊக்குவிக்க நடவடிக்கை எடுக்கப்பட்டுள்ளது. சுபீட்சத்தின் நோக்கு கொள்கைப்பிரகடணத்திற்கமைய நச்சுத்தன்மையற்ற உணவுக்கான மக்களின் உரிமைகளை பாதுகாக்கும் நோக்கில் விவசாய துறைக்குள் சேதன பசளையின் பயன்பாட்டை ஊக்குவிக்க நடவடிக்கை எடுக்கப்பட்டுள்ளது. அது தொடர்பான விசேட கலந்துரையாடல் ஒன்று வடமாகா ஆளுனர் பீ.எஸ்எம். ச்சார்ல்ஸ் தலைமையில் இடம்பெற்றது. ஆரோக்கியமான சந்ததியை உருவாக்க சேதன பயிர்ச்செய்கை காலத்தின் இன்றியமையாதது. அதற்கான முறையான திட்டம் அவசியமாகும். மண்ணுக்கு பொருத்தமான சேதன பசளை வகையை கண்டறிந்து அதனை கையாளுவதற்கான செயற்பாட்டை விவசாயிகளிடையே ஊக்குவித்தல் அதற்கான பயிற்சிகள் மற்றும் நிதியுதவிகளை வழங்குவது தொடர்பில் கலந்துரையாடப்பட்டது. அதற்கமைய சேதன பசளையினை உற்பத்தி செய்யும் விவசாயிகளை இனங்கண்டு ஊக்குவிப்பதுடன், விழிப்புணர்வு நடவடிக்கைகளும் மேற்கொள்ளவுள்ளதாக வடமாகாண ஆளுனர் குறிப்பிட்டுள்ளார். ", "URL": "https://www.itnnews.lk/2023/10/05/344664/", "Category": "Breaking News,தேசிய செய்திகள்", "Parent URL": null}