{"Source": "ITN news", "Timestamp": "மார்ச் 7, 2023 11:00", "Headline": "பரீட்சை அட்டவணை திட்டமிடல் மேலும் தாமதமாகும்-ஜோசப் ஸ்டாலின்", "News Content": "க.பொ.த உயர்தரப் பரீட்சைக்கான விடைத்தாள் மதிப்பீட்டுப் பணிகள் ஆரம்பிக்கப்படுவதில் தாமதம் ஏற்பட்டுள்ளதால், இலங்கையில் பரீட்சை அட்டவணை திட்டமிடல் மேலும் தாமதமாகும் என இலங்கை ஆசிரியர் சங்கத்தின் செயலாளர் ஜோசப் ஸ்டாலின் தெரிவித்துள்ளார். நாளாந்த சம்பளம் 2000 ரூபாவாகக் கட்டுப்படுத்தப்பட்டதன் காரணமாக ஆசிரியர்கள் மதிப்பீட்டுப் பணிகளுக்கு விண்ணப்பிப்பதில்லை என அவர் சுட்டிக்காட்டினார். அவர் மேலும் கூறுகையில், “கல்வி அமைச்சர் நாளாந்த கொடுப்பனவு போதாததால், 3,000 ரூபாவால் அதிகரிக்க அமைச்சரவைப் பத்திரம் போட்டார். ஆனால் அமைச்சரவைப் பத்திரத்தில் இந்த நாளாந்தக் கொடுப்பனவு 2,000 ரூபாவே வழங்கப்பட்டுள்ளது. இது போதாது. பரீட்சையை சம்பந்தப்பட்ட ஆண்டிலேயே நடத்த விரும்புகிறோம். அப்படி நடந்தால் தான் இந்தக் கல்வி நெருக்கடி முடிவுக்கு வரும்.” என்றார். ", "URL": "https://www.itnnews.lk/2023/10/05/465905/", "Category": "Breaking News,தேசிய செய்திகள்", "Parent URL": null}