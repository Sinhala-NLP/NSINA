{"Source": "ITN news", "Timestamp": "ජූලි 8, 2023 19:14", "Headline": "ශ්‍රී ලංකා කාන්තා කණ්ඩායමට එරෙහි පළමු T20 තරගයේ ජය නවසීලන්තයට", "News Content": "සංචාරක නවසීලන්ත කාන්තා කණ්ඩායම සහ ශ්‍රී ලංකා කාන්තා කණ්ඩායම අතර පී සරා ඕවල් පිටියේ අද පැවති පළමු පන්දුවාර 20 තරගයේ ජය හිමි කර ගැනීමට නවසීලන්ත කණ්ඩායම සමත් වුණා. තරගයේ කාසියේ වාසිය දිනූ නවසීලන්ත කාන්තා කණ්ඩායම ප්‍රථමයෙන් පන්දුවට පහරදීම සඳහා ශ්‍රී ලංකා කණ්ඩායමට ආරාධනා කළා. ඒ අනුව ඔවුන් නියමිත පන්දුවාර 20 අවසානයේ කඩුලු 9ක් දැවී ලකුණු 106ක් ලබාගත්තා. ජයග්‍රාහී ඉලක්කය හඹා ගිය නවසීලන්ත කාන්තා කණ්ඩායම පන්දුවාර 18යි පන්දු 5ක් තුළ කඩුලු 5ක් පමණක් දැවී ජයග්‍රහණය වාර්තා කිරීමට සමත් වුණා.   ", "URL": "https://www.itnnews.lk/2023/10/05/498399/", "Category": "ක්‍රීඩා,දේශීය පුවත්", "Parent URL": null}