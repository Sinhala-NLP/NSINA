{"Source": "ITN news", "Timestamp": "මැයි 29, 2023 11:32", "Headline": "ගායන ශිල්පී රන්ජන් ලොකුබාලසූරිය මහතා අභාවප්‍රාප්ත වෙයි", "News Content": "අනූව දශකයේ කණ්ඩායම් සංගීතයේ පෙරලිකාර සංගීත කණ්ඩායමක් වූ බ්ලූෂැඩෝ සංගීත කණ්ඩායමේ නියාමක ගායන ශිල්පී රන්ජන් ලොකුබාලසූරිය මහතා අභාවප්‍රාප්ත වුණා. දිගු කලක් ඇමෙරිකාවේ ජීවත් වූ බාලසූරිය මහතා හදිසි  අසනීප තත්ත්වයක් හේතුවෙන් යළි දිවයිනට පැමිණ තිබුණා.පසුගියදා අභාවප්‍රාප්ත වන විට ඒ මහතා 58 වන වියේ පසු වුණා. ස්වාධීන රූපවාහීය සමග සමීපව කටයුතු කළ  ඒ මහතා මියැසි විසිතුරු සංගීත වැඩසටහනට  දායකත්වයක් ලබා දුන්නා. දේහය පිලිබද අවසන් කටයුතු අද (29) පස්වරු 4 ට මාකොල නෙල්ලිගහවත්ත සුසාන භූමියේදී සිදු කෙරෙනවා. දැනට දේහය මාකොල සුප්‍රීම් අවමංගල්‍ය ශාලාවේ තැන්පත් කර තිබෙනවා.       ", "URL": "https://www.itnnews.lk/2023/10/05/487160/", "Category": "දේශීය පුවත්", "Parent URL": null}