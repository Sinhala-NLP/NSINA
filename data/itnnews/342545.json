{"Source": "ITN news", "Timestamp": "ජූනි 14, 2021 09:07", "Headline": "වසර 12ක නෙතන්යාහු පාලනය බිඳ වැටේ – නව අගමැති රට එක්සේසත් කරන බවට ප්‍රතිඥා දෙයි", "News Content": "ඊශ්‍රායල නව අග්‍රාමාත්‍ය නෆ්තාලි බෙනට් සියලු ජාතීන් එක්කර රට එක්සේසත් කරන බවට ප්‍රතිඥා දී තිබෙනවා. වසර 2 ක් තුළ ඊශ්‍රායලයේ පැවති පාර්ලිමේන්තු මැතිවරණ හතරෙන් කිසිඳු පක්‍ෂයක් බහුතර බලයක් ලබා ගැනීමට සමත් නොවූ අතර පසුගියදා පැවති මැතිවරණයෙන් ද බහුතර බලයක් සහිත රජයක් බිහිකර ගැනීමට ඊශ්‍රායලය අසමත් වුණා. කෙසේ වුව ද බෙන්ජමින් නෙතන්යාහුගේ වසර 12 ක පාලන කාලය අවසන් කරමින් නව අග්‍රාමාත්‍යවරයා ලෙස නෆ්තාලි බෙනට් තෝරා ගැනීමටයි එරට පාර්ලිමේන්තුව කටයුතු කළේ. 2023 වසරේ සැප්තැම්බර් මාසය දක්වා ඔහු ධුරය හෙබවීමට නියමිතයි. ඒ බලය බෙදා හැරීමේ එකඟතාවක් මතයි. ඉන් අනතුරුව යයර් ලැපිඩ් ඊශ්‍රායල අග්‍රාමාත්‍ය ධුරයේ කටයුතු කිරීමට නියමිත බව එරට දේශපාලන ආරංචි මාර්ග සඳහන් කරනවා.           ", "URL": "https://www.itnnews.lk/2023/10/05/342545/", "Category": "Breaking News,ජාත්‍යන්තර පුවත්", "Parent URL": null}