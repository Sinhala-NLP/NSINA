{"Source": "ITN news", "Timestamp": "ஜூன் 23, 2022 15:43", "Headline": "இந்திய வெளிவிவகார செயலாளருடன் ஜனாதிபதி சந்திப்பு", "News Content": "நெருங்கிய நண்பன் என்ற வகையில் இலங்கைக்கு ஏற்பட்டுள்ள இக்கட்டான சூழ்நிலையை முறியடிப்பதற்கு இந்திய அரசாங்கம் தனது பூரண ஆதரவை வழங்கும் என இந்திய வெளிவிவகார செயலாளர் வினய் குவத்தரா தெரிவித்துள்ளார். இன்று முற்பகல் கோட்டையிலுள்ள ஜனாதிபதி மாளிகையில் ஜனாதிபதி கோட்டாபய ராஜபக்ஷவுடன் இடம்பெற்ற சந்திப்பின் போதே அவர் இவ்வாறு தெரிவித்தார். இந்திய கடன் உதவியின் கீழ் எரிபொருள், மருந்து, உரம் உள்ளிட்ட அத்தியாவசிய உணவுப் பொருட்களை இலங்கை ஏற்கனவே பெற்றுள்ளது. இலங்கைக்கு தொடர்ந்தும் ஆதரவளிக்க இந்திய அரசாங்கமும் அரசியல் அதிகாரிகளும் அர்ப்பணிப்புடன் இருப்பதாக தூதுக்குழு தெரிவித்துள்ளது. ", "URL": "https://www.itnnews.lk/2023/10/05/418768/", "Category": "Breaking News,தேசிய செய்திகள்", "Parent URL": null}