{"Source": "ITN news", "Timestamp": "අගෝස්තු 27, 2023 10:22", "Headline": "ට්‍රම්ප්ගේ මග්ෂොට් සන්නාමය සහිත මග් , ටී ෂර්ට් සහ බීමකූලර්වලට ඉහළ ඉල්ලුමක්", "News Content": "ඇමෙරිකානු හිටපු ජනාධිපති ඩොනල්ඩ් ට්‍රම්ප් ඇට්ලන්ටාහි ෆුල්ටන් ප්‍රාන්ත බන්ධනාගාරයේදී ලබාගත් මග්ෂොට් ඡායාරූපයෙන් උපරිම ප්‍රයෝජන ලබා ගන්නා ආකාරය දක්නට ලැබෙන බව විදෙස් මාධ්‍ය වාර්තා සඳහන් කරනවා. 2020 වසරේ මැතිවරණ ප්‍රතිඵල වෙනස් කිරීමට උත්සාහ කිරීම සම්බන්ධයෙන් ට්‍රම්ප් ඇතුළු 18 දෙනෙකුට චෝදනා එල්ලවුණා. ඒ අනුව පසුගියදා ඩොනල්ඩ් ට්‍රම්ප් ෆුල්ටන් ප්‍රාන්ත බන්ධනාගාරයට භාරවූ අතර අනතුරුව ඩොලර් ලක්ෂ දෙකක ඇප බැදුම්කරයක් මත නිදහස් කර තිබුණා. එහිදී ගත් ට්‍රම්ප්ගේ උඩුකය ඡායාරූපයක් මාධ්‍යයට නිකුත් කෙරුණා. ඒ අනුව ට්‍රම්ප්ගේ මග්ෂොට් සන්නාමය සහිත මග් , ටීෂර්ට් සහ බීමකූලර් අලෙවි කිරීම ආරම්භ කර තිබෙනවා. මේවාට ඉහළ ඉල්ලුමක් ලැබී ඇති බවයි විදෙස් මාධ්‍ය පෙන්වා දෙන්නේ.     ", "URL": "https://www.itnnews.lk/2023/10/05/511207/", "Category": "Breaking News,ජාත්‍යන්තර පුවත්", "Parent URL": null}