{"Source": "ITN news", "Timestamp": "දෙසැම්බර් 16, 2021 17:45", "Headline": "අන්තර්ජාල වෙළෙඳාම සිදුකිරීමේදී පැන නගින ගැටලු පිළිබඳ රජයේ අවධානය", "News Content": "අන්තර්ජාලය ඔස්සේ වෙළෙඳාම් සිදුකිරීමේදී පවතින වාණිජ නීති රාමුව ශක්තිමත් කිරීම මෙන්ම එහිදි පැන නගින ගැටලු පිළිබඳ රජයේ අවධානය යොමු කෙරුණා. නාමල් රාජපක්ෂ, අලි සබ්‍රි යන අමාත්‍යවරුන්ගේ ප්‍රධානත්වයෙනුයි සාකච්ඡාව පැවැත්වුණේ. මාර්ගගත ක්‍රමය ඔස්සේ වෙළෙදාම් සිදු කරන මෙරට ප්‍රමුඛපෙළේ වෙළෙඳ ආයතන කිහිපයක නියෝජිතයන් ද සාකච්ඡාවට එක්ව සිටියා. එහිදි ඔවුන් මුහුණ දෙන ගැටලු මෙන්ම ඒ සඳහා ශක්තිමත් නීති රාමුවක් පැවතීමේ අවශ්‍යතාව පිළිබඳව ද අදහස් ප්‍රකාශ කෙරුණා. එසේ වෙළෙඳාම් සිදු කරන ආයතන හා පාරිභෝගිකයන් යන පාර්ශ්ව දෙකටම සාධාරණය ඉටු වන පරිදි නව නීති හඳුන්වා දීමේ වැදගත්කම මෙහිදි අවධාරණය කෙරුණා. මේ සම්බන්ධයෙන් සිදු කර ඇති පර්යේෂණවල වාර්තාවන් ද අධ්‍යයනය කෙරෙමින් නව නීති හඳුන්වා දීම මෙන්ම නීති සංශෝධන සිදු කිරීම පිළිබඳව දීර්ඝ වශයෙන් සාකච්ඡා කෙරුණා.         ", "URL": "https://www.itnnews.lk/2023/10/05/383191/", "Category": "දේශීය පුවත්", "Parent URL": null}