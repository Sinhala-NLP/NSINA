{"Source": "ITN news", "Timestamp": "නොවැම්බර් 15, 2021 15:44", "Headline": "උතුරු ඉන්දියාවෙන් වාර්තා වන ඩෙංගු රෝගීන් සංඛ්‍යාව ශීඝ්‍ර යෙන් ඉහළට", "News Content": "උතුරු ඉන්දියාවෙන් වාර්තා වන ඩෙංගු රෝගීන් සංඛ්‍යාව ශීඝ්‍ර යෙන් ඉහළ යමින් පවතින බව එරට සෞඛ්‍ය අංශ සදහන් කරනවා. පසුගිය ඔක්තෝබර් මාසයේ සිට උතුරු ඉන්දියාවේ ප්‍රාන්ත කිහිපයකින් වාර්තා වන ඩෙංගු රෝගීන් සංඛ්‍යාවයි මෙලෙස ඉහළ ගොස් ඇත්තේ. ඩෙංගු රෝගය පාලනය කිරීමට අවශ්‍ය ඖෂධ හා සෞඛ්‍ය කාර්ය මණ්ඩලය ප්‍රාන්ත නවයකට ලබාදීමට ද මධ්‍යම රජය පියවර ගෙන තිබෙනවා. මෙම මස මුල් සතියේ දී ඉන්දියාවේ ප්‍රතිකාර ලබමින් සිටි ඩෙංගු රෝගීන් සංඛ්‍යාව එක් ලක්ෂ දහසය දහස් නවසිය අනූ එකක්. ඉන් සියයට අනූවක ප්‍රතිශතයක් වාර්තා වන්නේ උතුරු ඉන්දියාවෙන්. පසුගිය මාස එක හමාරක කාලය තුළදී පමණක් දිල්ලි නගරයෙන් හමුවී ඇති ඩෙංගු රෝගීන් සංඛ්‍යාව 2700 කට අධිකයි.     ", "URL": "https://www.itnnews.lk/2023/10/05/376267/", "Category": "ජාත්‍යන්තර පුවත්", "Parent URL": null}