{"Source": "ITN news", "Timestamp": "මැයි 23, 2021 11:43", "Headline": "ඇස්ට්‍රා සෙනෙකා හා ෆයිසර් එන්නත් වලින් ඉන්දීය කොරෝනා ප්‍රභේදයට එරෙහිව 80% ක ඵලදායීත්වයක්", "News Content": "ඇස්ට්‍රා සෙනෙකා හා ෆයිසර් එන්නත් ඉන්දීය කොරෝනා විකෘති ප්‍රභේදයට එරෙහිව සියයට 80ක ඵලදායීත්වයක් පෙන්නුම් කරන බව විදෙස් මාධ්‍ය සදහන් කරනවා. ඉන්දීය රජය පත් කළ විශේෂඥ කමිටුවයි මෙය සනාථ කර තිබෙන්නේ. ඉන්දියාවෙන් මේ වන විට වාර්තා වන කොරෝනා ආසාදිතයන්ගේ සංඛ්‍යාව දෙකෝටි හැටපන්ලක්‍ෂ තිස්දහස් එකසිය තිස් දෙකක්. මරණ දෙලක්‍ෂ අනූනවදහස් දෙසීය අනූහයක් බවයි වාර්තා වන්නේ. ඉන්දීය නව කොරෝනා විකෘති ප්‍රභේදය හේතුවෙන් එරට මරණ සංඛ්‍යාව ද ශීඝ්‍රයෙන් ඉහළ ගිය බවයි විදෙස් මාධ්‍ය පෙන්වා දෙන්නේ. කෙසේ වෙතත් ෆයිසර් හා ඇස්ට්‍රා සෙනෙකා එන්නත් භාවිතයට ගැනීම  වේගවත් කිරීමත් සමග එරටින් වාර්තා වන ආසාදිත හා මරණ සංඛ්‍යාවේ යම් අඩුවීමක් දක්නට ලැබෙන බව එරට සෞඛ්‍ය අංශ සදහන් කරනවා.     ", "URL": "https://www.itnnews.lk/2023/10/05/338688/", "Category": "ජාත්‍යන්තර පුවත්", "Parent URL": null}