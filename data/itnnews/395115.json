{"Source": "ITN news", "Timestamp": "පෙබරවාරි 15, 2022 11:16", "Headline": "සංවිධානාත්මක අපරාධකරුවෙකු වන පරිප්පුවා STF අත්අඩංගුවට", "News Content": "සංවිධානාත්මක අපරාධකරුවෙකු සහ මත්ද්‍රව්‍ය ජාවාරම්කරුවෙකු වන අසංක මදුරංග නොහොත් පරිප්පුවා නමැත්තා අත්අඩංගුවට ගැනීමට පොලිස් විශේෂ කාර්ය බලකාය සමත්වුණා. විශේෂ කාර්ය බලකා බුද්ධි කොට්ඨාසය වෙත ලැබුණු තොරතුරකට අනුව ඊයේ රාත්‍රියේ  ක්‍රියාත්මක කළ සෝදිසි කිරීමකදී යි මෙම පුද්ගලයා අත්අඩංගුවට ගැනීමට හැකිවුණේ. කෝන්කඩවල ප්‍රදේශයේ දී අසංක මදුරංග නමැත්තා අත්අඩංගුවට ගැනුණු අතර  ඔහු සතුව තිබී ජීව අත්බෝම්බයක්ද සොයා ගැනුණා. අපරාධ රැසක් සහ මත්ද්‍රව්‍ය ජාවාරම සම්බන්ධයෙන් ඔහුව අත්අඩංගුවට ගැනීමට වරෙන්තු නිකුත් කර තිබුණා. අත්අඩංගුවට ගැනීමෙන් පසුව පරිප්පුවා හෙවත් අසංක මදුරංග නමැත්තාව වැඩිදුර විමර්ශන සදහා අඹන්පොල පොලිස් ස්ථානය වෙත භාරදී තිබෙනවා.           ", "URL": "https://www.itnnews.lk/2023/10/05/395115/", "Category": "දේශීය පුවත්", "Parent URL": null}