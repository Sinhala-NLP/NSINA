{"Source": "ITN news", "Timestamp": "அக்டோபர் 31, 2022 11:44", "Headline": "காலி நீதிமன்றத்திற்கு பயணித்த இருவர் மீது துப்பாக்கி பிரயோகம்.. இருவரும் பலி..", "News Content": "ஹிக்கடுவ திரானகம பிரதேசத்தில் துப்பாக்கிச்சூட்டு சம்பவம் ஒன்று பதிவாகியுள்ளது. அதன்போது இரண்டு பேர் உயிரிழந்துள்ளதாக பொலிஸார் தெரிவித்துள்ளனர். இன்று காலை துப்பாக்கி பிரயோகம் இனந்தெரியாத துப்பாக்கிதாரிகளினால் மேற்கொள்ளப்பட்டுள்ளது. துப்பாக்கி பிரயோகத்தின் போது பலத்த காயமடைந்த இருவரும் உடனடியாக கராப்பிட்டிய வைத்தியசாலைக்கு கொண்டுச்செல்லப்பட்ட போதும் அவர்கள் உயிரிழந்துள்ளனர். ரீ – 56 ரக துப்பாக்கியை பயன்படுத்தியே துப்பாக்கிச்சூடு நடத்தப்பட்டுள்ளது. காலி மேல் நீதிமன்றத்தில் இடம்பெறவிருந்த வழக்கு விசாரணைக்கு செல்லும் வலியிலேயே துப்பாக்கி பிரயோகம் மேற்கொள்ளப்பட்டுள்ளது. சம்பவம் தொடர்பில் பொலிஸார் மேலதிக விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/443372/", "Category": "அண்மைய செய்திகள்,தேசிய செய்திகள்", "Parent URL": null}