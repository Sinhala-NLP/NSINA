{"Source": "ITN news", "Timestamp": "පෙබරවාරි 20, 2022 11:50", "Headline": "හෝටලයක උඩු මහළින් වැටී විදේශිකයෙක් මරුට", "News Content": "ඇල්ල නගරයේ අවන්හලක දෙවන මහලෙන් ඇද වැටී විදේශිකයෙකු මියගොස් තිබෙනවා. අවන්හලේ හිමිකරු ඇතුළු තවත් කිහිප දෙනෙකුගෙන් මේ පිළිබඳ ප්‍රකාශ ලබාගෙන ඇති බවයි ජ්‍යෙෂ්ඨ පොලිස් අධිකාරී පොලිස් මාධ්‍ය ප්‍රකාශක නිහාල් තල්දූව ප්‍රකාශ කළේ. චෙක් ජාතිකයෙකු වන සිදාජාකුබ් නැමැති 28 හැවිරිදි මෙම පුද්ගලයා මිතුරන් දෙදෙනෙකු සමඟ මිරිස්ස සිට ඇල්ල ප්‍රදේශයට පැමිණ තිබෙනවා. සිය මිතුරන් සමඟ මෙම අවන්හලේ විනෝද වෙමින් සිටියදී අනතුර සිදුව ඇති බවයි පොලීසිය සඳහන් කළේ. එහිදී ඔහු දෙමෝදර රෝහලට ඇතුළත් කිරීමෙන් පසු මියගොස් තිබෙනවා. සිද්ධිය සම්බන්ධව මහේස්ත්‍රාත් පරීක්ෂණය අද සිදුකෙරුණා. දේහය මේ වනවිට බදුල්ල මහ රෝහලේ තැන්පත් කර තිබෙනවා.       ", "URL": "https://www.itnnews.lk/2023/10/05/396219/", "Category": "Breaking News,දේශීය පුවත්", "Parent URL": null}