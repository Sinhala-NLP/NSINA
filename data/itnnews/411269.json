{"Source": "ITN news", "Timestamp": "මැයි 14, 2022 11:36", "Headline": "ලක්ෂ්මන් හුළුගල්ල මහතා අභාවප්‍රාප්ත වෙයි", "News Content": "ඕස්ට්‍රේලියාවේ සිඩ්නි නුවර ශ්‍රී ලංකා කොන්සල් ජෙනරාල්වරයා ලෙස කටයුතු කළ ලක්ෂ්මන් හුළුගල්ල මහතා අභාවප්‍රාප්ත වුණා. හුළුගල්ල මහතා අසනීප තත්ත්වයෙන් සිඩ්නි රෝහලක දැඩි සත්කාර ඒකකයේ සති දෙකකට ආසන්න කාලයක් ප්‍රතිකාර ලබමින් සිටියදී අද අලුයම අභාවප්‍රාප්ත වී තිබෙන්නේ. මානුෂීය මෙහෙයුම ක්‍රියාත්මක කළ කාලයේදී ජාතික ආරක්ෂාව පිළිබද මාධ්‍ය මධ්‍යස්ථානයේ අධ්‍යක්ෂ ජෙනරාල්වරයා ලෙස කටයුතු කළ ලක්ෂ්මන් හුළුගල්ල මහතා අභාවප්‍රාප්ත වන විට 66 වියේ පසුවුණා. පසුගිය මහින්ද  රාජපක්ෂ රජය බලයට පත්වීමෙන් පසු ඔහු සිඩ්නි නුවර කොන්සාල් ජෙනරාල් ලෙස පත්වීම් ලබා තිබුණා. ඔහුගේ දේහය ශ්‍රී ලංකාවට ගෙන ඒමට කටයුතු කරන බවයි පවුලේ ඥාතීන් පවසන්නේ.       ", "URL": "https://www.itnnews.lk/2023/10/05/411269/", "Category": "Breaking News,දේශීය පුවත්", "Parent URL": null}