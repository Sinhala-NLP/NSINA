{"Source": "ITN news", "Timestamp": "මැයි 24, 2022 10:35", "Headline": "අධිවේගී මාර්ගය ඉදිකිරීමට ගෙන ආ යකඩ සොරකම්කළ පුද්ගලයන් සොයා පරීක්ෂණ", "News Content": "මධ්‍යම අධිවේගී මාර්ගයේ ඉදිකිරීම් සදහා රැගෙනවිත් තිබූ යකඩ තොගයක් සොරකම්කළ පුද්ගලයන් සොයා පොලිසිය පරික්ෂණ ආරම්භ කර තිබෙනවා. මධ්‍යම අධිවේගී මාර්ගයේ ඉදිකිරීම් සදහා රැගෙන විත් ගම්පහ රත්මල්විට ප්‍රදේශයේ ගබඩා කර තිබූ යකඩ හා උපකරණ තොගයක් මෙසේ පැහැරගෙන ගොස් ඇති බවයි පොලිසිය පවසන්නේ. රුපියල් කෝටියකට අධික වටිනාකමින් යුත් මෙම යකඩ තොගය ප්‍ර දේශයේ අබලි ද්‍රව්‍ය අලෙවි ස්ථානයක තිබී සොයා ගැනුණා. සොකරම සිදුකළ පුද්ගලයින් නීතියේ රැහැනට කොටුකර ගැනීම සදහා පොලිසිය අංශ කිහිපයක් ඔස්සේ පරික්ෂණ ආරම්භ කර තිබෙනවා.         ", "URL": "https://www.itnnews.lk/2023/10/05/412873/", "Category": "දේශීය පුවත්", "Parent URL": null}