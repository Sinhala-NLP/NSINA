{"Source": "ITN news", "Timestamp": "පෙබරවාරි 17, 2022 09:58", "Headline": "බ්‍රසීලයේ ගංවතුර සහ නායයාම් හේතුවෙන් මියගිය සංඛ්‍යාව 94 දක්වා ඉහළට", "News Content": "බ්‍රසීලයේ පෙට්රෝ පොලිස් නගරයට බලපෑ අයහපත් කාලගුණික තත්ත්වයත් සමඟ ඇති වූ ගංවතුර සහ නායයාම් හේතුවෙන් මියගිය සංඛ්‍යාව 94 දක්වා ඉහළ ගොස් තිබෙනවා. බ්‍රසීලයේ රියෝ ද ජැනෙයිරෝ නගරයට උතුරින් පිහිටි මෙම කඳුකර ප්‍රදේශයේ පිහිටි නගරයේ ගංවතුර සහ නායයාම්වලින් නිවාස රැසක් හානියට පත්ව ඇති අතර මෝටර් රථ රැසක් ජලයට හසු වී විනාශ වී ඇති බව වාර්තා වනවා. විශාල පිරිසක් අතුරුදන්ව ඇති අතර අහිමි වන ජීවිත සංඛ්‍යාව තවදුරටත් ඉහළ යනු ඇති බවටයි වාර්තා වන්නේ. ගලවා ගැනීමේ කණ්ඩායම් මඩ යට සිරව සිටින පුද්ගලයින් සොයා මෙහෙයුම් ආරම්භ කර ඇති අතර සිර වී සිටින පුද්ගලයින් විසිහතර දෙනෙකුද මුදාගෙන තිබෙනවා. බ්‍රසීල ජනාධිපතිවරයා මේ වන විට රුසියාවේ නිල සංචාරයක නිරත වන බවද වාර්තා වනවා.   ", "URL": "https://www.itnnews.lk/2023/10/05/395550/", "Category": "ජාත්‍යන්තර පුවත්", "Parent URL": null}