{"Source": "ITN news", "Timestamp": "ஜூன் 12, 2021 12:30", "Headline": "பொகவந்தலாவை பொது சுகாதார வைத்திய அதிகாரி பிரிவிற்குட்பட்ட சில பகுதிகள் முடக்கம்", "News Content": "பொகவந்தலாவை பொது சுகாதார வைத்திய அதிகாரி பிரிவிற்குட்பட்ட சில பகுதிகள் முடக்கப்பட்டுள்ளன. 319 எப் கிராம சேவகர் பிரிவின் ஆரியபுர, சிறிபுர, பொகவந்தலாவை மேல் பிரிவு ஆகிய பகுதிகள் முடக்கப்பட்டுள்ளதாக பிரதேச சுகாதார வைத்திய அதிகாரி தெரிவித்துள்ளார். நேற்று மாலை குறித்த பகுதிகளில் 28 கொரோனா தொற்றாளர்கள் பதிவாகியுள்ளனர். இதனால் இன்று அதிகாலை முதல் சில பிரதேசங்கள் தனிமைப்படுத்தப்பட்டுள்ளன. 118 குடும்பங்களை சேர்ந்த 375 பேர் வசிக்கும் பிரதேசங்களே இவ்வாறு முடக்கப்பட்டுள்ளதாக எமது செய்தியாளர் தெரிவித்தார். ", "URL": "https://www.itnnews.lk/2023/10/05/342301/", "Category": "Breaking News,தேசிய செய்திகள்", "Parent URL": null}