{"Source": "ITN news", "Timestamp": "பிப்ரவரி 28, 2023 09:33", "Headline": "பாரிய போதைப்பொருள் கடத்தலில் ஈடுபட்ட பெண் கைது", "News Content": "பாரியளவிலான போதைப்பொருள் கடத்தல்காரரான மொரகல்ல குடு ரஞ்சனி பொலிஸாரால் கைது செய்யப்பட்டுள்ளார். அளுத்கம காவற்துறையின் புலனாய்வு பிரிவினருக்கு கிடைத்த தகவலின் அடிப்படையில் மேற்கொள்ளப்பட்ட சுற்றிவளைப்பின் போதே குடு ரஞ்சனி என அழைக்கப்படும் இந்த போதைப்பொருள் கடத்தல்காரர் கைது செய்யப்பட்டுள்ளார்.  இவர் மொரகல்ல, அளுத்கம, களுஅமோதர, ஹெட்டிமுல்ல உள்ளிட்ட பல பிரதேசங்களில் குண்டர்களை பயன்படுத்தி ஹெரோயின் கடத்தலை மேற்கொண்டுள்ளதாக பொலிஸார் தெரிவிக்கின்றனர்.  கைது செய்யப்படும் போது பெண்ணிடம் இருந்த 20 கிராம் ஹெரோயின் மற்றும் ஹெரோயின் விற்பனை மூலம் கிடைத்ததாக கூறப்படும் 26000 ரூபாயும் பொலிஸாரால் கைப்பற்றப்பட்டுள்ளது. சந்தேக நபரை நீதிமன்றில் முன்னிலைப்படுத்த அளுத்கம பொலிஸார் நடவடிக்கை எடுத்துள்ளனர். ", "URL": "https://www.itnnews.lk/2023/10/05/463847/", "Category": "Breaking News,முதன்மை செய்தி", "Parent URL": null}