{"Source": "ITN news", "Timestamp": "ජූනි 4, 2023 16:48", "Headline": "දෙහිඅත්තකණ්ඩියේදී තරුණයින් දෙදෙනෙකු දියේ ගිලී මරුට", "News Content": "දෙහිඅත්තකණ්ඩිය හේනානිගල දකුණ වැවේ දිය නෑමට ගිය තරුණයින් දෙදෙනෙකු මියගොස් තිබෙනවා. ගාල්ල හබරාදූව ප්‍රදේශයේ සිට පොසොන් වන්දනාවේ පැමිණි පිරිසක් දෙහිඅත්තකණ්ඩිය හේනානිගල ප්‍රදේශයේ ඥාති නිවසකට පැමිණ තිබෙනවා. ඔවුන් ඊයේ රාත්‍රියේ එම නිවසේ නවාතැන් ගෙන ඇති අතර ඉන් පිරිසක් හේනානිගල වැව් ඉස්මත්තේ විනෝද වෙමින් සිට තිබෙනවා. එහිදී පිරිසක් වැවේ දිය නෑම සදහා බැස ඇති අතර තරුණයින් දෙදෙනෙකු දියේ ගසාගෙන ගොස් ඇති අතර ඔවුන්ට එම ස්ථානයෙන් වැවට නොබසින ලෙස ප්‍රදේශවාසීන් දැනුම් දී තිබුණා. මෙලෙස මියගියේ අවුරුදු 17ත් 19ත් වයස්වල පසුවූ දෙදෙනෙකුයි.         ", "URL": "https://www.itnnews.lk/2023/10/05/489052/", "Category": "දේශීය පුවත්", "Parent URL": null}