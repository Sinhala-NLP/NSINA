{"Source": "ITN news", "Timestamp": "ජූනි 13, 2022 17:10", "Headline": "නව පූජාභූමි 03 ක් ප්‍රකාශයට පත් කෙරේ", "News Content": "නව පූජාභූමි 03 ක් ප්‍රකාශයට පත් කරතිබෙනවා. අම්පාර පොතුවිල් මුහුදු මහාවිහාරය , හුණුපිටිය ගංගාරාම විහාරය , කූරගල රජමහාවිහාරය නව පූජාභූමි තුනක් ලෙස මෙසේ ගැසට් මගින් ප්‍රකාශයට පත් කර ඇති  බවයි නාගරික සංවර්ධන අමාත්‍යාංශය පවසන්නේ. මේ වන විට මෙරට පූජා භූමි 78 ක් ගැසට් මගින් ප්‍රකාශයට පත් කර තිබෙනවා. 1961 ඔක්තෝම්බර් 16 වන දින කතරගම මෙරට පළමු පූජා භූමිය ලෙස ප්‍රකාශයට පත් කර ඇති අතර මීට මාස 03 කට පෙර නාගදීප රජ මහාවිහාරය 78 වන පූජා භූමිය ලෙස ගැසට් මගින් ප්‍රකාශයට පත් කර තිබුණා. අමාත්‍ය ප්‍රසන්න රණතුංග  මහතා කියා සිටින්නේ පූජා භූමි ප්‍රකාශයට පත් කිරීමේදී නිර්ණායක තුනක් අනුව එය සිදු කරන බවයි. ජාතික වශයෙන්, කලාපීය වශයෙන් හා ප්‍ර දේශීය වශයෙන් වැදගත් වන ස්ථාන මෙලෙස තෝරාගැනෙනවා. පූජ්‍ය භූමිලෙස ප්‍රකාශයට පත් කරන ලෙස මේ වන විට ලැබී ඇති ඉල්ලීම් අධ්‍යනයක කරමින්  ඊට අදළ පියවර ගන්නා ලෙස අදාළ අංශ වෙත් උපදෙස් ලබා දී ඇති බවයි ඔහු පෙන්වා දෙන්නේ. මෙය සිදු කිරීමේදී පුරා විද්‍යා දෙපාර්තමේන්තුව හා  බුද්ධශාසන අමාත්‍යාංශ අනුමැතියද මිනින්දෝරු සැළැස්මද අතවශ්‍ය වනවා.         ", "URL": "https://www.itnnews.lk/2023/10/05/416813/", "Category": "Breaking News,දේශීය පුවත්", "Parent URL": null}