{"Source": "ITN news", "Timestamp": "ජූනි 12, 2022 10:30", "Headline": "දියේ ගිලීම් හේතුවෙන් පුද්ගලයින් තිදෙනෙකු ජීවිතක්ෂයට", "News Content": "දිවයිනේ ප්‍රදේශ කිහිපය දියේ ගිලීම් හේතුවෙන් පුද්ගල මරණ වාර්තා වී තිබෙනවා. තඹුත්තේගම පොලිස්වසමේ ලුණු වැවේ දිය නෑම ගොස් පුද්ගලයින් දෙදෙනෙකු ජීවිතක්ෂයට පත්ව තිබෙන්නේ ඊයේ සවස් කාලයේයි. අහුන්ගල්ල ප්‍රදේශයේ පිරිසක් අනුරාධපුරයේ වන්දනාවක ගොස් පැමිණෙන  අතරතුර ඒ අතරින් කිහිප දෙනෙකු කිත්සිරිගම ලුණුවැවේ දිය නෑමට ගොස් තිබෙනවා. ඉන් දෙදෙනෙකුයි මෙලෙස දියේ ගිලීමෙන් ජීවිතක්ෂයට පත්ව තිබෙන්නේ. මරණකරුවන් වයස අවුරුදු 19 සහ 27 යන වයස්කාණ්ඩවල පුද්ගලයින් වන අතර තඹුත්තේගම පොලිසිය සිද්ධිය සම්බන්ධයෙන් වැඩිදුර පරික්ෂණ සිදුකරනවා. මේ අතර පාදුක්ක පොලිස් වසමේ උඩුගම්කන්ද 6 කණුව ප්‍රදේශයේ ඇල්ලක දිය නෑමට ගිය පුද්ගලයෙකු දියේ ගිලී ජීවිතක්ෂයට පත්ව තිබෙනවා.මිය ගිය පුද්ගලයා 54 වන වියේ පසුවන බෝපේ පාදුක්ක ප්‍රදේශයේ පදිංචිකරුවෙක්.   ", "URL": "https://www.itnnews.lk/2023/10/05/416586/", "Category": "Breaking News,දේශීය පුවත්", "Parent URL": null}