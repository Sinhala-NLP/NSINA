{"Source": "ITN news", "Timestamp": "සැප්තැම්බර් 12, 2022 13:21", "Headline": "දමිතා අබේරත්නට ඇප", "News Content": "රක්ෂිත බන්ධනාගාර ගත කර සිටි රංගන ශිල්පිනී දමිතා අබේරත්න ඇප මත මුදා හැරුණා. ඒ රුපියල් ලක්ෂ 5 බැගින් වූ ශරීර ඇප දෙකක් මතයි. ජනාධිපති ලේකම් කාර්යාලයට බලහත්කාරයෙන් ඇතුළුවීමේ සිද්ධිය සම්බන්ධයෙන් රංගන ශිල්පිනී දමිතා අබේරත්න අත්අඩංගුවට ගැනුණේ පසුගිය හත් වනදායි. ඇය කොටුව මහේස්ත්‍රාත් අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කර සිටියා. ඒ ලබන 14 වනදා දක්වායි. දමිතා අබේරත්න අද ඇප මත මුදා හැරුණේ ඇයගේ නීතීඥවරුන් මෝසමක් මගින් අධිකරණයෙන් කළ ඉල්ලීමක් සලකා බැලීමෙන් අනතුරුවයි. ඒ අනුව රුපියල් ලක්ෂ 5 බැගින් වූ ශරීර ඇප දෙකක් මත ඇය මුදා හැරීමට කොටුව මහේස්ත්‍රාත් අධිකරණය නියෝග කළා. කෙසේ වෙතත් ඇයගේ විදේශ ගමන් තහනම් කෙරුණා. ", "URL": "https://www.itnnews.lk/2023/10/05/434450/", "Category": "Breaking News,දේශීය පුවත්", "Parent URL": null}