{"Source": "ITN news", "Timestamp": "නොවැම්බර් 21, 2022 19:16", "Headline": "QR ක්‍රමය නතර කරන්නේ නැහැ – ඇමති කංචන", "News Content": "ඉන්ධන කළමනාකරන කිව් ආර් පද්ධතිය ලබන මාසයේ සිට ඉවත් කිරීමට කිසිදු තීරණයක් ගෙන නොමැති බව අමාත්‍ය කංචන විජේසේකර මහතා ට්විටර් පණිවුඩයක් නිකුත් කරමින් සදහන් කරනවා. කිව් ආර් පද්ධතිය ලබන මාසයේ සිට ක්‍රිකයාත්මක නොවන බවට සමාජ මාධ්‍ය ඔස්සේ පලවන ප්‍රචාර අසත්‍ය බවයි අමාත්‍යවරයා පෙන්වා දෙන්නේ. සම්පූර්ණ ඉන්ධන අවශ්‍යතා සපුරාලිය හැකි පරිදි ඉන්ධන ගැටලුව විසදෙන තෙක් ඉන්ධන කළමනාකරන කිව් ආර් පද්ධතිය අඛණ්ඩව ක්‍රියාත්මක වන බවයි අමාත්‍යවරයා අවධාරණය කරන්නේ. මේ අතර හෙට සිට ලබන සිකුරාදා දක්වා පැය දෙකක විදුලි කප්පාදුවක් සිදුකිරීමට මහජන උපයෝගීතා කොමිසම විදුලිබල මණ්ඩලයට අවසර ලබාදී තිබෙනවා. ඒ අනුව දහවල් සහ රාත්‍රී කාලවල දී පැයක කාලයක් බැගින් විදුලි කප්පාදුව සිදුකිරීමට නියමිතයි.                 ", "URL": "https://www.itnnews.lk/2023/10/05/446960/", "Category": "Breaking News,දේශීය පුවත්", "Parent URL": null}