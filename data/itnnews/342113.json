{"Source": "ITN news", "Timestamp": "ජූනි 11, 2021 16:09", "Headline": "බ්‍රිතාන්‍ය හා ඇමෙරිකාව අතර පවත්නා සබදතාවය කිසිවෙකුට විනාශ කළ නොහැකි – බොරිස් ජොන්සන්", "News Content": "බ්‍රිතාන්‍ය හා ඇමෙරිකාව අතර පවත්නා සබදතාවය කිසිවෙකුට විනාශ කළ නොහැකි බව බ්‍රිතාන්‍ය අග්‍රාමාත්‍ය බොරිස් ජොන්සන් සදහන් කරනවා. ඇමෙරිකා ජනාධිපති ජෝ බයිඩන් පළමුවරට මුණගැසීමෙන් අනතුරුවයි අග්‍රාමාත්‍යවරයා මේ බව කියාසිටියේ. ඇමෙරිකා ජනාධිපතිවරයා ජී 7 සමුළුවට සහභාගිවීමට බ්‍රිතාන්‍යයට පැමිණ සිටින අතර සමුළුවට පෙර ඇමෙරිකාව හා බ්‍රිතාන්‍ය අතර ද්වීපාර්ශ්වික සාකච්ඡා පැවැත්වුණා. වයිරසයට එරෙහි එන්නත්කරණය හා කාලගුණික විපර්යාස සම්බන්ධයෙන් මෙවර සමුළුවේදී සාකච්ඡා පැවැත්වීමට නියමිතයි. කැනඩාව,  ප්‍රංශය,  ජර්මනිය,  ඉතාලිය,  ජපානය සමුළුවට සහභාගිවන අනෙකුත් රටවල් වනවා.         ", "URL": "https://www.itnnews.lk/2023/10/05/342113/", "Category": "ජාත්‍යන්තර පුවත්", "Parent URL": null}