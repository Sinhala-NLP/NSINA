{"Source": "ITN news", "Timestamp": "පෙබරවාරි 14, 2022 17:53", "Headline": "මාධ්‍යවේදී චමුදිතගේ නිවසට ගල් ගෑසූ අය හොයන්න පොලිස් කණ්ඩායම් 3 ක්", "News Content": "මාධ්‍යවේදී චමුදිත සමරවික්‍රමගේ නිවසට එල්ල වූ ප්‍රහාරය සම්බන්ධයෙන් පරීක්ෂණ කඩිනම් කරන ලෙස ජනමාධ්‍ය අමාත්‍ය ඩලස් අලහප්පෙරුම පොලිස්පතිවරයාට දැනුම් දී තිබෙනවා. විශේෂ කණ්ඩායම් 3 ක් විමර්ශන ආරම්භ කර ඇති බවයි පොලිසිය පවසන්නේ. අද අලුයම 2.10 ට පමණ පිළියන්දල පිහිටි සමරවීක්‍රම මහතාගේ නිවසට මෙම ප්‍රහාරය එල්ල වී තිබෙනවා. විශේෂ පොලිස් කණ්ඩායම් තුනක් සිද්ධිය සම්බන්ධයෙන් පුළුල් විමර්ශනයක් ආරම්භ කොට ඇති බවයි ජ්‍යෙෂ්ඨ පොලිස් අධිකාරී පොලිස් මාධ්‍ය ප්‍රකාශක නිහාල් තල්දූව  පවසන්නේ. ", "URL": "https://www.itnnews.lk/2023/10/05/395006/", "Category": "දේශීය පුවත්", "Parent URL": null}