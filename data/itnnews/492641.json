{"Source": "ITN news", "Timestamp": "ජූනි 18, 2023 06:20", "Headline": "රුහුණු කතරගම ඇසළ පෙරහැරට සියලු කටයුතු සූදානම්", "News Content": "රුහුණු කතරගම මහා දේවාලයේ වාර්ෂික ඇසල පෙරහැර සඳහා සියලු කටයුතු සූදානම් කෙරේ. ඒ අනුව අද රාත්‍රී කතරගම මහා දේවාලය අභියසදී පිරිත් පින්කමක් පැවැත්වෙන අතර ඇසල පෙරහැර හෙට සිට ආරම්භ වනවා. ගිණි පෑගීමේ මංගල්‍යය ජුනි මස 29 වැනි දින රාත්‍රී සිදු කෙරේ. අවසන් මඟුල් මහා පෙරහැර ජූලි මස 3 වැනි දින වීථි සංචාරය කර ජූලි මස 4 වැනි දින උදෑසන කතරගම මැණික් ගගේ දිය කැපීමෙන් ඇසල පෙරහැර නිමාවට පත්වනවා. පෙරහැර ට සහභාගි වීම සදහා උතුරු නැගෙනහිර ප්‍රදේශ වල සිට පාද යාත්‍රාවෙන් පැමිණෙන හින්දු බැතිමතුන් විශාල පිරිසක් පැමිණෙමින් සිටිනවා. ", "URL": "https://www.itnnews.lk/2023/10/05/492641/", "Category": "දේශීය පුවත්", "Parent URL": null}