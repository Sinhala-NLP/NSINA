{"Source": "ITN news", "Timestamp": "ජූලි 9, 2023 06:07", "Headline": "නෙළුම් කුළුණ  මිලියනයක් නැරඹීමේ අවස්ථාව සමරන්න පාලනාධිකාරිය තීරණය කරයි", "News Content": "නෙළුම් කුළුණ මහජනතාවට විවෘත කර වසරකටත් අඩු කාලයකදී එය නැරඹූ පිරිස මිලියනයට ආසන්න වී තිබෙනවා. එහි පාලනාධිකාරිය සදහන් කරන ලද්දේ කොළඹ නෙළුම් කුළුණ මහජනතාවට නැරඹීමට විවෘත වූ 2022 සැප්තැම්බර් 15වැනිදා සිට මේ දක්වා නරඹන්නන් 960,775 ක් එහි පැමිණ ඇති බවයි. මෙම වාස්තුවිද්‍යාත්මක විශිෂ්ඨ නිර්මාණය නැරඹීමට විදේශීය සංචාරකයින් 18,709ක් පැමිණ තිබෙනවා. මිලියනයක් නරඹන්නන් පැමිණීමේ අවස්ථාවේ සැමරීමට ක්‍රියාකරන බව එහි පාලනාධිකාරිය තීරණය කර තිබෙනවා. ", "URL": "https://www.itnnews.lk/2023/10/05/498421/", "Category": "දේශීය පුවත්", "Parent URL": null}