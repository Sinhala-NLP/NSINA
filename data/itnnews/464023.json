{"Source": "ITN news", "Timestamp": "පෙබරවාරි 28, 2023 14:43", "Headline": "විදේශ කටයුතු ඇමති ඉන්දියාවේ සංචාරයකට සූදානම්", "News Content": "විදේශ කටයුතු අමාත්‍ය අලි සබ්රි මහතා ලබන මාර්තු 02-04 දක්වා ඉන්දියාවේ නිල සංචාරයක් සඳහා පිටත්ව යාමට නියමිතයි. ඒ නවදිල්ලියේ පැවැත්වෙන භූ දේශපාලනය සහ භූ-ආර්ථිකය පිළිබඳ ඉන්දියාවේ ප්‍රමුඛතම සමුළුව වන “Raisina Dialogue” හි අටවන සැසියට සහභාගී වීමටයි. මෙම සමුළුව ඉන්දියාවේ විදේශ කටයුතු අමාත්‍යාංශය සමඟ එක්ව ඔබ්සර්වර් පර්යේෂණ පදනම විසින් සත්කාරකත්වය දරනු ලබයි. සම්මන්ත්‍රණය අතරතුර මාර්තු 03 වැනි දින පැවැත්වෙන “බෙදී ගිය ලෝකයක් සුවපත් කිරීම” සහ “ Bytes of Promise : තාක්‍ෂණයෙන් ප්‍රජාවන් ඔසවා තැබිය හැක්කේ කෙසේද” යන මාතෘකා යටතේ විශේෂ සංවාද දෙකකට අමාත්‍යවරයා සහභාගී වීමට නියමිතයි. සමුළුවට සමගාමීව අමාත්‍යවරයා රටවල් කිහිපයක සිය සගයන් හමුවී ද්විපාර්ශ්වික සාකච්ඡා සඳහා ද අන්‍යෝන්‍ය වශයෙන් වාසිදායක සහයෝගීතාව ශක්තිමත් කිරීම සඳහා නව මාවත් කෙරෙහි අවධානය යොමු කරනු ඇති. ", "URL": "https://www.itnnews.lk/2023/10/05/464023/", "Category": "Breaking News,දේශීය පුවත්", "Parent URL": null}