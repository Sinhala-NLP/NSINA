{"Source": "ITN news", "Timestamp": "මාර්තු 21, 2023 15:11", "Headline": "නේපාල අගමැතිට විරුද්ධව ගෙන ආ විශ්වාසභංගය පරාජයට කෙරේ", "News Content": "නේපාල අග්‍රාමාත්‍ය පුෂ්පා කමල් දහල්ට විරුද්ධව ගෙන ආ විශ්වාසභංග යෝජනාව පරාජයට පත්ව තිබෙනවා. නේපාල රජයට එක්ව කටයුතු කළ පක්ෂ කිහිපයක් වෙන්වී යාමත් සමග අග්‍රාමාත්‍යවරයාට එරෙහිව විශ්වාසභංග යෝජනාවක් ගෙන ආවා. කෙසේ වුවද එම යෝජනාව පරාජයට පත් කිරීමටයි පාලක පක්ෂය කටයුතු කළේ. යෝජනාවට විරුද්ධව ඡන්දය ප්‍රකාශ කළ කුඩා පක්ෂ නව කැබිනට් මණ්ඩලයට සම්බන්ධවීමට නියමිතයි. එරට මීළග ජනාධිපතිවරයා ලෙස විපක්ෂයේ නාමයෝජනාවට අග්‍රාමාතයවරයා සහයෝගය පළකිරීම හේතුවෙනුයි රජයට සහාය පළකළ කුඩා පක්ෂ ඉන් ඉවත් වුණේ. එලෙස නේපාල රජයට සහාය පළකරන පක්ෂයක් සන්ධානයෙන් ඉවත් වුවහොත් අග්‍රාමාත්‍යවරයාට විශ්වාසභංගයකට මුහුණදීමට සිදුවනවා.     ", "URL": "https://www.itnnews.lk/2023/10/05/469955/", "Category": "Breaking News,ජාත්‍යන්තර පුවත්", "Parent URL": null}