{"Source": "ITN news", "Timestamp": "දෙසැම්බර් 27, 2022 10:45", "Headline": "තීන්ත ඉවරයි – පළාත් පාලන මැතිවරණයට තීන්ත ආනයනය කරන්න සැරසෙයි", "News Content": "පළාත් පාලන මැතිවරණය පැවැත්වීමට අවශ්‍ය මුලික කටයුතු සිදු කරමින් ඇතැයි මැතිවරණ කොමිෂන් සභාව පවසයි. පළාත් පාලන මැතිවරණය සඳහා නොමැකෙන තීන්ත ඉන්දීය ණය මාර්ගයෙන් ආනයනය කරන බව මැතිවරණ කොමිසමේ කොමසාරිස් ජනරාල් සමන් ශ්‍රී රත්නායක මහතා පවසයි. මැතිවරණ කොමිසමේ දැනට පවතින තීන්ත තොග ප්‍රමාණවත් නොවන බවත් පළාත් පාලන මැතිවරණ පනත මගින් නොමැකෙන තීන්ත භාවිත කිරීම අනිවාර්ය කර ඇති බවත් ඔහු සඳහන් කරයි. තවද, එම තීන්ත තොගයේ සාම්පල භාවිතයට සුදුසු දැයි සොයා බැලීම සඳහා යවා ඇති බවයි ඔහු සඳහන් කළේ. මුළු නියපොත්තටම තීන්ත ආලේප කරනවාට වඩා ඡන්ද දායකයාගේ නියපොත්තේ තනි ඉරක් ඇඳෙන බවත් මෙය සිදු කරන්නේ තීන්ත කාර්යක්ෂමව භාවිතා කිරීම සඳහා බවත් ඔහු වැඩිදුරටත් කියා සිටියා. ", "URL": "https://www.itnnews.lk/2023/10/05/452291/", "Category": "දේශීය පුවත්", "Parent URL": null}