{"Source": "ITN news", "Timestamp": "ජූලි 1, 2022 14:52", "Headline": "දකුණු අප්‍රිකාව විදුලි අර්බුදයක", "News Content": "දකුණු අප්‍රිකාවේ විදුලිබල අවශ්‍යතාව සම්පූර්ණ කර ගැනීමට නොහැකිවීමෙන් දිනපතා විදුලි කප්පාදුවක් සිදු කිරීමට බලධාරීන්ට සිදුවී තිබෙනවා. වසර දෙකකට පසු දකුණු අප්‍රිකාවට බලපා ඇති බරපතලම විදුලි අර්බුදය මෙයයි. ඇතැම් දිනවලදී පැය 06කට වැඩි කාලයක් විදුලිය කපා දැමීමට සිදුව තිබෙනවා. අප්‍රිකාවේ ප්‍රධානතම කාර්මික රාජ්‍ය වන දකුණු අප්‍රිකාව මෙලෙස බලශක්ති අර්බුදයකට මුහුණපෑම විශාල ගැටලුවක් බවයි විශේෂඥයින් පෙන්වා දෙන්නේ. ගල් අගුරු බලගාර මත දකුණු අප්‍රිකාව රැදී සිටීම නිසා බලශක්ති අර්බුදය තවත් උග්‍ර වී තිබෙනවා.         ", "URL": "https://www.itnnews.lk/2023/10/05/420458/", "Category": "ජාත්‍යන්තර පුවත්", "Parent URL": null}