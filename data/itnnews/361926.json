{"Source": "ITN news", "Timestamp": "සැප්තැම්බර් 12, 2021 13:24", "Headline": "උඩප්පුව කලපුවේ රොන් මඩ එකතු වීම නිසා මුන්දලම ධීවර කටයුතු වලට බාධා", "News Content": "මුන්දලම උඩප්පුව ප්‍රදේශයේ ධීවරයන්ට සිය ජීවිකාව පවත්වාගෙන යාමට නොහැකි වන ආකාරයට ගැටළු රැසක් මතුවී ඇතැයි අප වාර්තාකරුවන් පවසනවා. උඩප්පුව කලපුව තුළ විශාල වශයෙන් රොන් මඩ සහ අපද්‍රව්‍ය එකතු වීම නිසා සිය   කටයුතු වලට බාධා එල්ල වී ඇති බවයි ධීවරයන් පවසන්නේ. මේ හේතුවෙන් ධීවරයින් 2000 කට වැඩි පිරිසකට සිය ජීවනෝපාය පවත්වාගෙන යාමට බාධා එල්ල වී තිබෙනවා. වැසි කාලයේ දී ගොඩබිම සිට ගලා එන ජලය කලපුවට එක් වීම නිසා කලපුව පතුලේ අපද්‍රව්‍ය රැසක් තැන්පත් වීමෙන් සිය ධීවර යාත්‍රා පදවා ගෙන යාමට නොහැකි තත්ත්වයක් ඇති වී තිබෙන බව ධීවරයන් සදහන් කළා. මේ හේතුවෙන් උඩප්පුව කලපුව මල කලපුවක් බවට පත්වීමේ අවදානමක් ඇති බවද ඔවුන් කියා සිටියා.     ", "URL": "https://www.itnnews.lk/2023/10/05/361926/", "Category": "දේශීය පුවත්", "Parent URL": null}