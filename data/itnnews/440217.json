{"Source": "ITN news", "Timestamp": "ඔක්තෝබර් 13, 2022 09:19", "Headline": "T 56 වර්ගයේ ගිනිඅවියක් සහ උණ්ඩ කිහිපයක් අත්අඩංගුවට", "News Content": "අපරාධයක් සැලසුම් කිරීමේ අරමුණින් සගවා තිබූ බවට සැක කෙරෙන ටී 56 වර්ගයේ ස්වයංක්‍රීය ගිනිඅවියක් සහ එයට යොදන උණ්ඩ කිහිපයක් විශේෂ කාර්ය බලකාය මගින් අත්අඩංගුවට ගෙන තිබෙනවා. විශේෂ කාර්ය බලයේ කලවංචිකුඩි කදවුරේ නිලධාරීන්ට යුද හමුදා බුද්ධි අංශයෙන් ලැබුණු තොරතුරකට අනුවයි මෙම වැටලීම සිදු කර ඇත්තේ. වාලච්චේන පොලිස් වසමේ කෝරාවේලි කැලෑබද ප්‍රදේශයේ සිදු කළ මෙහෙයුමකදීයී මෙම ආයුධ අත්අඩංගුවට ගෙන ඇත්තේ.       ", "URL": "https://www.itnnews.lk/2023/10/05/440217/", "Category": "දේශීය පුවත්", "Parent URL": null}