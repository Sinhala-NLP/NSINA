{"Source": "ITN news", "Timestamp": "ජූලි 26, 2023 13:08", "Headline": "මහනුවරට රැගෙන ආ බලවේග කට්ටල දුම්රිය ධාවනය නොකිරීම හේතුවෙන් මගී ජනතාව දැඩි අපහසුතාවට", "News Content": "මහනුවර මාතලේ අතර ධාවනය කිරීම සඳහා මහනුවරට රැගෙන ආ බලවේග කට්ටල දුම්රිය මේ දක්වා ධාවනය නොකිරීම හේතුවෙන් දැඩි අපහසුතාවට පත්ව සිටින බව මගී ජනතාව පවසනවා. දුම්රිය නියාමකවරුන්ගේ කඹ ඇදිල්ලක් හේතුවෙන් මෙය තවමත් ධාවනයට එක්කර නොමැති බවටයි මහනුවර මාතලේ දුම්රිය මගී එකමුතුව චෝදනා කරන්නේ. මහනුවර මාතලේ මාර්ගයේ ධාවනය වන පැරණි දුම්රිය අබලන්වීම හේතුවෙන් මාස තුනක පමණ කාලයක් ධාවනය කෙරුණේ නැහැ. ඒ හේතුවෙන් දෛනිකව දුම්රියෙන් ප්‍රවාහන අවශ්‍යතා සපුරාගන්නා ජනතාව දුෂ්කරතාවට පත්ව සිටිනවා. අවස්ථා කිහිපයකදී දුම්රියක් ලබාදෙන ලෙස කළ ඉල්ලීමට අනුව බලවේග කට්ටල දුම්රියක් කොළඹින් යොමුකර තිබුණා. මහනුවර මාතලේ මාර්ගයේ ධාවනයට එම දුම්රිය සුදුසු බවටයි ඉංජිනේරු හා කාර්මික නිලධාරීන් තහවුරු කර තිබුණේ. එහෙත් දුම්රිය නියාමකවරුන්ගේ කඹ ඇදිල්ලක් හේතුවෙන් එය තවමත් ධාවනය නොකරන බවටයි දුම්රිය මගී එකමුතුව චෝදනා කරන්නේ. මහනුවර දුම්රිය ස්ථානයේ ප්‍රධාන නියාමක නිලධාරී ආර් කේ වී දොරකුඹුර මහතා මේ සම්බන්ධයෙන් මෙලෙස ප්‍රතිචාර දැක්වූවා.       ", "URL": "https://www.itnnews.lk/2023/10/05/502841/", "Category": "Breaking News,දේශීය පුවත්", "Parent URL": null}