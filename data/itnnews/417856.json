{"Source": "ITN news", "Timestamp": "ජූනි 19, 2022 14:26", "Headline": "අයිස් මත්ද්‍රව්‍ය සමඟ 3 දෙනෙකු පිළියන්දලදී අත්අඩංගුවට", "News Content": "අයිස් මත්ද්‍රව්‍ය සමග සැකකරුවන් තුන්දෙනෙකු පිළියන්දල ප්‍රදේශයේ දී අත්අඩංගුවට ගෙන තිබෙනවා. පිළියන්දල දොලේකනත්ත නාම්පමුණුව ප්‍රදේශයේ සැකකටයුතු තරුණයින් කිහිප දෙනෙකු පරීක්ෂාවට ලක්කිරීමට පොලීසිය කටයුතු කළා. එහිදී ඔවුන් සන්තකයේ තිබී අයිස් මත්ද්‍රව්‍ය ග්‍රෑම් 23 ක් හා රුපියල් 13,500 ක මුදලක් සොය ගැනීමට පොලීසිය සමත්වුණා. මත්ද්‍රව්‍ය සමග අත්අඩංගුවට ගත් සැකකරුවන් තුන්දෙනා එම ප්‍රදේශයේ තාවකාලික පදිංචිකරුවන් ලෙස සිටිමින් මත්ද්‍රව්‍ය ජාවාරමේ යෙදී ඇති බවයි මූලික පොලිස් පරීක්ෂණවලදී හෙළිවුණේ. සැකකරුවන් සම්බන්ධයෙන් වැඩිදුර පොලිස් පරීක්ෂණ ක්‍රියාත්මකයි.             ", "URL": "https://www.itnnews.lk/2023/10/05/417856/", "Category": "දේශීය පුවත්", "Parent URL": null}