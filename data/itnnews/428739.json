{"Source": "ITN news", "Timestamp": "අගෝස්තු 13, 2022 18:54", "Headline": "දියණියගේ ගෙලට පිහියක් තබා වීඩියෝ කර බිරිඳට යැවූ පුද්ගලයෙකු අත්අඩංගුවට", "News Content": "5 හැවිරිදි තම දියණියගේ ගෙලට පිහියක් තබා ඝාතනය කරන බවට තර්ජනය කරමින් වීඩියෝ කර බිරිඳට යැවූ පුද්ගලයෙකු කුලියාපිටිය පොලිසිය අද අත්අඩංගුවට ගත්තා. විදේශගතව සිටින බිරිඳ ගෙන්වා ගැනීම සඳහා එම පුද්ගලයා මෙම ක්‍රියාව සිදුකර ඇති බවයි මූලික විමර්ශනවලදී හෙළිවී ඇත්තේ. එම පුද්ගලයා අදාළ වීඩියෝව බිරිදට සහ ඇය විදේශගත කිරීමට පහසුකම් සැපයූ ආයතනයට යවා තිබෙනවා. සිද්ධියට මුහුණ දුන් 5 හැවිරිදි කුඩා දියණිය බියෙන් කෑගසද්දී පියා විසින් සිදුකළ මෙම ක්‍රියාව අනාවරණය වීමත් සමඟයි ඔහු අත්අඩංගුවට ගැනුනේ. සිද්ධියෙන් කුඩා දියණියගේ ගෙල ප්‍රදේශයට සුලු තුවාල සිදුවී තිබෙනවා. පොලිසියේදී එම දරුවා පියා සමඟ යෑම ප්‍රතික්ෂේප කර ඇති අතර ඥාතියෙකු සමඟ යාම අවශ්‍ය බවයි පවසා ඇත්තේ.       ", "URL": "https://www.itnnews.lk/2023/10/05/428739/", "Category": "Breaking News,දේශීය පුවත්", "Parent URL": null}