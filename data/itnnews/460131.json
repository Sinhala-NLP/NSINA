{"Source": "ITN news", "Timestamp": "පෙබරවාරි 10, 2023 11:24", "Headline": "ලියාපදිංචි නොකළ ඖෂධ රැසක් ගම්පහ ඖෂධ අලෙවිසැල්වල තිබී හමු වෙයි", "News Content": "මෙරට ලියාපදිංචි නොකළ ඖෂධ රැසක් ගම්පහ ඖෂධ අලෙවිසැල්වල තිබී සොයා ගෙන තිබෙනවා. ගම්පහ ප්‍ර දේශයේ ඖෂධ අලෙවිසැල් විශේෂ පරික්ෂාවකට ලක් කෙරුණා. ඒ ජාතික ඖෂධ නියාමන අධිකාරියේ නිලධාරීන්ගේ මූලිකත්වයෙන්. ඒ අනුව මෙරට ලියාපදිංචි නොකළ ඖෂධ රැසක්ම සොයා ගෙන තිබෙනවා. ගබ්සා කිරීම සදහා යොදා ගන්නා ඖෂධ ප්‍රතිජීවක මෙන්ම ජීවිතාරක්ෂක ඖෂධ රැසක් මේ අතර වනවා. ජාතික ඖෂධ අධිකාරී පනත යටතේ සැකකරුවන් රුපියල් ලක්ෂයක බැදුම්කරයක් මත මුදා හැර තිබෙනවා. මේ අතර බොරැල්ල ප්‍රදේශයේ පෞද්ගලික රෝහලක දී වකුගඩු ජාවාරම් කිරීමේ සිද්ධියේ තැරැව්කරුවෙකු කටුනායක බණ්ඩාරනායක ජාත්‍යන්තර ගුවන්තොටුපොලේදී අත්අඩංගුවට ගැනුනා. කොළඹ 12 ප්‍රදේශයේ පදිංචි මෙම පුද්ගලයා ජංගම දුරකතන අමතර උපාංග අලෙවිකරන අයෙක්. රෝහල් සේවකයෙකු ලෙස මොහු පෙනී සිටිමින් දිළිදු පවුල් මුලා කරමින් ඔවුන්ගෙන් වකුගඩු ලබා ගැනීමට තරැව්කරුවෙකු ලෙස ක්‍රියාකර තිබෙනවා.       ", "URL": "https://www.itnnews.lk/2023/10/05/460131/", "Category": "දේශීය පුවත්", "Parent URL": null}