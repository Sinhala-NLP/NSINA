{"Source": "ITN news", "Timestamp": "මාර්තු 20, 2023 15:13", "Headline": "ක්‍රෙඩිට් ස්වීස් බැංකුව මිලදී ගන්න ස්වීස් මහබැංකුව සූදානම්", "News Content": "කොටස් මිල පහත වැටීමෙන් අර්බුදයකට ලක්ව ඇති ස්වීට්සර්ලන්තයේ ක්‍රෙඩිට් ස්වීස් බැංකුව මිලදී ගැනීම සදහා ස්වීස් මහබැංකුව සූදානම් වනවා. ඒ සදහා අවසර හිමිව ඇති බවයි වාර්තා වන්නේ. බැංකුවේ ද්‍රවශීලතාව සම්බන්ධයෙන් මතුවූ ගැටලුකාරී තත්ත්වය යථා තත්ත්වයට පත් කිරීම සදහා ස්වීස් මහ බැංකුවෙන් ඩොලර් බිලියන 54 ක ණය මුදලක් ලබා ගැනීමට ඉල්ලුම් කර තිබුණා. කෙසේ වෙතත් ක්‍රෙඩිට් ස්වීස් බැංකුව මිලදී ගැනීම සදහා අනුමැතිය ස්වීට්සර්ලන්ත රජය ලබාදී ඇති බවයි වාර්තා වන්නේ. ඒ සමගම ක්‍රෙඩිට් ස්වීස් බැංකුවේ කොටස් මිල සියයට විසිහතරකින් ඉහළ ගොස් තිබෙනවා. පසුගිය සතියේ ඇමෙරිකාවේ සිලිකන් වැලි බැංකුව ද තවත් බැංකු කිහිපයක්ද හදිසියේ කඩා වැටුණා. මේ හේතුවෙන් ඇමෙරිකා මූල්‍ය පද්ධතිය ද දැඩි අස්ථාවරත්වයක් පෙන්නුම් කළා.         ", "URL": "https://www.itnnews.lk/2023/10/05/469697/", "Category": "ජාත්‍යන්තර පුවත්", "Parent URL": null}