{"Source": "ITN news", "Timestamp": "அக்டோபர் 29, 2021 12:41", "Headline": "கொவிட் தடுப்பு செயலணி இன்று ஜனாதிபதி தலைமையில் கூடுகிறது..", "News Content": "கொவிட் தடுப்பு செயலணி இன்று கூடவுள்ளது. ஜனாதிபதி கோட்டாபய ராஜபக்ஷ தலைமையில் கூட்டம் இடம்பெறவுள்ளதாக அரசாங்க தகவல்கள் தெரிவிக்கின்றன. நாட்டில் அமுலிலுள்ள மாகாணங்களுக்கிடையிலான பயணக்கட்டுப்பாட்டை நீக்குவது தொடர்பில் கூட்டத்தின் போது தீர்மானம் எடுக்கப்படுமென இராஜாங்க அமைச்சர் திலும் அமுனுகம தெரிவித்துள்ளார். பயணக்கட்டுப்பாட்டை இம்மாதம் 31ம் திகதி அதிகாலை 4.00 மணியுடன் நீக்குவதற்கு ஏற்கனவே தீர்மானிக்கப்பட்டிருந்தது. எனினும் இன்றைய விசேட கூட்டத்தின் போது இது தொடர்பான இறுதி தீர்மானம் எட்டப்படுமென இராஜாங்க அமைச்சர் திலும் அமுனுகம தெரிவித்துள்ளார். மாகாணங்களுக்கிடையிலான பயணக்கட்டுப்பாடு நீக்கப்பட்டதன் பின்னர் பஸ் மற்றும் ரயில் சேவைகளை வழமைப்போன்று முன்னெடுக்க நடவடிக்கை எடுக்கப்படுமென அவர் குறிப்பிட்டார். ", "URL": "https://www.itnnews.lk/2023/10/05/372525/", "Category": "Breaking News,அண்மைய செய்திகள்,தேசிய செய்திகள்,முதன்மை செய்தி", "Parent URL": null}