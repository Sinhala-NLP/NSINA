{"Source": "ITN news", "Timestamp": "ජනවාරි 1, 2023 09:40", "Headline": "සමෘද්ධිමත් රටක් නිර්මාණය කිරීමට අදිටන් කර ගනිමු – අගමැති", "News Content": "අලුත් අවුරුද්දේ දේශීය ආර්ථිකය ශක්තිමත් කිරීමේ උපාය මාර්ග අනුගමනය කරමින්, සමෘද්ධිමත් රටක් නිර්මාණය කිරීමට අදිටන් කර ගනිමු යැයි 2023 උදා වූ නව වසරට සුබ පැතුම් එක් කරමින් අග්‍රාමාත්‍ය දිනේෂ් ගුණවර්ධන මහතා පවසයි. අග්‍රාමාත්‍යවරයා සිය සුබ පැතුමෙන් මේසේ ද පවසයි. අපි අලුත් අවුරුද්දට ප්‍රවේශ වන්නේ සිතේ සතුට, බලාපොරොත්තුව සහ ප්‍රීතිමත්භාවය ඇතිවය. 2022 අපේ රටේ බොහෝ ජනතාවට දුෂ්කර තත්ත්වයකට මුහුණ දීමට සිදුවුවද, යහපත් රටක් ගොඩනැගීම උදෙසා, අප උපරිම කැපවීමෙන් අභියෝග රැසක් මධ්‍යයේ අලුත් අවුරුද්දට මුහුණ දිය යුතුයි. විශේෂයෙන්ම ආහාර සුරක්ෂිතතාවයට සහ ග්‍රාමීය ආර්ථික ප්‍රබෝධයට ප්‍රමුඛත්වය දෙමින්, අපි සෑම ක්ෂේත්‍රයක ම සංවර්ධන උදෙසා සක්‍රීය වී සිටිමු. මේ අලුත් අවුරුද්දේ දේශීය ආර්ථිකය ශක්තිමත් කිරීමේ උපාය මාර්ග අනුගමනය කරමින්, සමෘද්ධිමත් රටක් නිර්මාණය කිරීමට අදිටන් කර ගනිමු ! ", "URL": "https://www.itnnews.lk/2023/10/05/453043/", "Category": "දේශීය පුවත්", "Parent URL": null}