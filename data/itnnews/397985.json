{"Source": "ITN news", "Timestamp": "பிப்ரவரி 26, 2022 15:55", "Headline": "போர் நிறுத்தத்திற்கு தயாரென யுக்ரேன் ஜனாதிபதி அறிவிப்பு", "News Content": "ரஷ்யாவுடன் போர் நிறுத்தத்திற்கு தயானெ யுக்ரேன் ஜனாதிபதி தெரிவித்துள்ளார். அமைதிப்பேச்சுவார்த்தைக்கு தயாராகவிருப்பதாகவும் அவர் அறிவித்தல் விடுத்துள்ளார். பேச்சுவார்த்தையை நடத்துவதற்கான இடம் மற்றும் நேரம் தொடர்பில், யுக்ரேன் – ரஷ்ய அதிகாரிகள் தற்போது கவனம் செலுத்தியுள்ளதாக செய்திகள் வெளியாகியுள்ளன. பேச்சுவார்த்தை மூலமாக நெருக்கடிக்கு தீர்வு காண்பதே தனது கருத்தாக அமைந்துள்ளதென யுக்ரேன் ஜனாதிபதி தெரிவித்துள்ளார். இதேவேளை யுக்ரெனின் கிவ் நகரை ரஷ்யா ஆக்கிரமித்துள்ள நிலையில், அங்குள்ள பிரதான நிலையத்தையும் ரஷ்ய இராணுவம் கைப்பற்றியுள்ளதாக ரஷ்ய பாதுகாப்பு அமைச்சு தெரிவித்துள்ளது. இதற்கென 200 ஹெலிகொப்டர்கள் மற்றும் தரைவழி இராணுவப்படையணி பயன்படுத்தப்பட்டுள்ளதாக செய்திகள் வெளியாகியுள்ளன. ", "URL": "https://www.itnnews.lk/2023/10/05/397985/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}