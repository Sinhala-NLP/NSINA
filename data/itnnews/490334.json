{"Source": "ITN news", "Timestamp": "ජූනි 8, 2023 13:56", "Headline": "අවම ඉන්ධන තොග පවත්වා නොගත් ඉන්ධනහල් හිමියන්ට විරුද්ධව නීතිමය පියවර", "News Content": "ලංකා ඛනිජ තෙල් නීතිගත සංස්ථාව සහ ඛනිජ තෙල් තොග ගබඩා පර්යන්තයේ නිළධාරීන් සමඟ ප්‍රගති සමාලෝචන සාකච්ඡාවක් ඊයේ පැවැත්වුණා. තෙල් සංස්ථාව සමඟ ගිවිසුම්ගත ඉන්ධන පිරවුම්හල් 1050න් 423ක් පමණක් පසුගිය සතිය තුල සියලුම ඉන්ධන වර්ගවල අවම ඉන්ධන තොග පවත්වාගෙන තිබූ බව මෙහිදී අනාවරණය වුණා. එමෙන්ම ඉන්ධන හල් 255ක් කිසිදු ඉන්ධන වර්ගයක් අවම තොග පවත්වාගෙන යාමට අපොහොසත් වී ඇති බවද,ඉන්ධනහල් 363ක් එක් ඉන්ධන වර්ගයක පමණක් අවම තොග පවත්වාගෙන ගොස් ඇති බවද නිරීක්ෂණය වී තිබෙනවා. නිසි පරීක්ෂණයකින් පසු අවම ඉන්ධන තොග පවත්වා නොගත් ඉන්ධනහල් හිමියන්ට විරුද්ධව අවශ්‍ය නීතිමය පියවර ගන්නා ලෙස ඛනිජ තෙල් නීතිගත සංස්ථාවට උපදෙස් ලබාදී තිබෙනවා. එමෙන්ම ඉදිරි මාස 18ක කාලය තුල ඉන්ධන ආනයන සැලසුම, ඛනිජ තෙල් නීතිගත සංස්ථාවේ මූල්‍ය ශේශ පත්‍රය ප්‍රතිව්‍යුහගත කිරීම, ඉන්ධන බෙදා හැරීමේ ටැංකි රථ වෙනුවෙන් සිදු කරන ගෙවීම්, ඉන්ධන කෝටාවට සමගාමී ඉන්ධන බෙදාහැරීමේ කටයුතු, ඛනිජ තෙල් තොග ගබඩා පර්යන්තයේ යටිතල පහුගිය සංවර්ධන පිළිබඳව මෙහිදී සාකච්ඡා කර තිබෙනවා. ", "URL": "https://www.itnnews.lk/2023/10/05/490334/", "Category": "දේශීය පුවත්", "Parent URL": null}