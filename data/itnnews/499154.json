{"Source": "ITN news", "Timestamp": "ජූලි 12, 2023 09:58", "Headline": "පොකට් ලොක්කා අත්අඩංගුවට", "News Content": "බස් රථවල ගමන් ගන්නා මගීන්ගේ මුදල් පසුම්බි සොරකම් කිරීමේ ජාවාරමේ නිරත පොකට් ලොක්කා නැමැත්තා පොලිසිය අත්අඩංගුවට ගත්තා. කොළඹ මතුගම සහ මතුගම බදුරලිය බස් රථවල මුදල් පසුම්බි වැඩි වශයෙන් කොල්ලකෑමේ නිරත මෙම සැකකරු අත්අඩංගුවට ගෙන ඇත්තේ කළුතර අපරාධ දිශාව මගිනුයි. බස් රථවල ගමන් ගන්නා කාන්තාවන්ගේ මුදල් පසුම්බියක් සොරකම් කිරීම සම්බන්ධයෙන් ලැබුණු පැමිණිල්ලකට අනුව පොලිසිය විමර්ශන ක්‍රියාත්මක කළා. සැකකරු සොරකම් කළ මුදල් පසුම්බිවල තිබූ බැංකු කාඩ්පත් උපයෝගී කරගනිමින් විවිධ භාණ්ඩ මිලදී ගෙන තිබෙනවා. එම භාණ්ඩ මිලදී ගැනීම සී සී ටී වී කැමරාවල සටහන් වී තිබුණා. ඒ ඔස්සේ විමර්ශන සිදු කළ පොලිසිය මොහු අත්අඩංගුවට ගත්තා. සැකකරු ළඟ තිබී හෙරොයින් මත්කුඩු ග්‍රෑම් 7 ක්ද සොයා ගත්තා.                     ", "URL": "https://www.itnnews.lk/2023/10/05/499154/", "Category": "Breaking News,දේශීය පුවත්", "Parent URL": null}