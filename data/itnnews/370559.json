{"Source": "ITN news", "Timestamp": "அக்டோபர் 20, 2021 13:00", "Headline": "கொழும்பிற்கு வெளியே உள்ள மாணவர்களுக்கு தடுப்பூசி வழங்கும் நடவடிக்கை நாளை ஆரம்பம்", "News Content": "18, 19 வயதுடைய கொழும்பிற்கு வெளியே உள்ள மாணவர்களுக்கு தடுப்பூசி வழங்கும் நடவடிக்கை நாளை ஆரம்பமாகும். கொழும்பு மாவட்டத்தில் 18, 19 வயதுடைய பாடசாலை மாணவர் உள்ளிட்டவர்களுக்கு சுகாதார வைத்திய உத்தியோகத்தர் அலுவலகங்களில் தடுப்பூசி வழங்கும் நடவடிக்கை எதிர்வரும் சனிக்கிழமை முதல் ஆரம்பமாகவுள்ளது. ஏதேனும் ஒரு தடுப்பூசியின் முதலாவது டோசை ஒரு கோடியே 47 இலட்சத்து 85 ஆயிரத்து 199 பேரும் அதன் இரண்டாவது டோசை ஒரு கோடியே 28 இலட்சத்து 18 ஆயிரத்து 379 பேரும் பெற்றுள்ளனர். நேற்றைய தினத்தில் மாத்திரம் 18 ஆயிரத்து 790 பேருக்கு தடுப்பூசிகள் வழங்கப்பட்டன. கடந்த நாட்களில் கொழும்பு மாவட்டத்தில் மாத்திரம் 18, 19 வயதுடைய 15 ஆயிரம் பாடசாலை மாணவர்கள் தடுப்பூசிகளை பெற்றுக்கொண்டுள்ளதாக கொழும்பு மாவட்ட சுகாதார சேவைகள் பணிப்பாளர் வைத்திய நிபுணர் திலீப் லியனகே தெரிவித்துள்ளார். எந்தவொரு மாணவருக்கும் பக்க விளைவுகள் இதுவரை ஏற்பட்டதாக அறியக்கிடைக்கவில்லையெனவும் அவர் தெரிவித்துள்ளார். ", "URL": "https://www.itnnews.lk/2023/10/05/370559/", "Category": "Breaking News,தேசிய செய்திகள்", "Parent URL": null}