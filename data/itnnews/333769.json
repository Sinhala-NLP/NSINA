{"Source": "ITN news", "Timestamp": "අප්‍රේල් 26, 2021 11:42", "Headline": "ඊයේ දිනය තුළ කොවිඩ් ආසාදිතයින් 793ක්", "News Content": "කොරෝනා ආසාදිතයන් 793 දෙනෙකු ඊයේ (25) දිනයේදී මෙරටින් හදුනාගෙන තිබෙනවා. ශ්‍රී ලංකාවෙන් ඊයේ හඳුනාගත් කොවිඩ් ආසාදිතයන් 793 දෙනා අතුරින් වැඩිම පිරිස සටහන් වී ඇත්තේ කොළඹ දිස්ත්‍රික්කයෙන් බව කොවිඩ්19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය පවසනවා. එම සංඛ්‍යාව 226 ක්. ගම්පහින් කොරෝනා ආසාදිතයින් 82 දෙනෙකු හා කුරුණෑගලින් ආසාදිතයින් 71 දෙනෙකු වාර්තා වු අතර කළුතර දිස්ත්‍රික්කයෙන් හදුනාගත් ආසාදිතයින් ගණන 52 ක්. විදේශයන්හි සිට පැමිණි අය අතුරින් 10 දෙනෙකු ඊයේ දිනයේ දී කොවිඩ් ආසාදිතයන් ලෙස හඳුනාගැනුණා. ඒ අනුව මෙරටින් මේ වනවිට කොරෝනා ආසාදිතයන් එක් ලක්ෂ එක් දහස් තුන්සිය හැත්තෑ නව දෙනෙකු වාර්තා වී ඇති අතර 6426 දෙනෙකු රෝහල්වල ප්‍රතිකාර ලබමින් සිටිනවා. සුවය ලබා පිටව ගිය සංඛ්‍යාව 94311 ක්. කොරෝනා මරණ 642 ක් ද වාර්තා වුණා. ", "URL": "https://www.itnnews.lk/2023/10/05/333769/", "Category": "දේශීය පුවත්", "Parent URL": null}