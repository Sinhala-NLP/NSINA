{"Source": "ITN news", "Timestamp": "டிசம்பர் 12, 2022 09:11", "Headline": "பட்டமளிப்பு விழா", "News Content": "அமெரிக்கா முத்தமிழ் பல்கலைக்கழகத்துடன் இணைந்து செயலாற்றும் குளோபல் கலை கல்லூரியின் பட்டமளிப்பு விழா நுவரெலியாவில் நேற்று முன் தினம் (10) சனிக்கிழமை பிற்பகல் நுவரெலியா புதிய நகர மண்டபத்தில் இடம்பெற்றது. மலையகம் மற்றும் வடகிழக்கு உட்பட பல மாகாணங்களிலிருந்து சுமார் 210 பேர் இந்த பட்டமளிப்பு விழாவில் தங்களுடைய பட்டங்களை பெற்றுக் கொண்டனர். இந்நிகழ்விற்கு கல்லூரியின் பணிப்பாளர் செல்லதுரை பிரதீஷ் குமார் தலைமை தாங்கியதுடன் பிரதம அதிதியாக முன்னாள் கல்வி ராஜாங்க அமைச்சரும் நுவரெலியா மாவட்ட பாராளுமன்ற உறுப்பினருமான கலாநிதி வேலுசாமி இராதாகிருஷ்ணன் கலந்து கொண்டார். அத்துடன் இந்தியாவின் தமிழ்நாட்டில் கோயம்புத்தூர் நாகர்கோவில் மாவட்டங்களில் இருந்து வருகை தந்த நடனத்துறை கலைஞர்களும் ஆசிரியர்களும் இந்நிகழ்வில் கலந்து கொண்டமை குறிப்பிடத்தக்கது. ", "URL": "https://www.itnnews.lk/2023/10/05/449800/", "Category": "தேசிய செய்திகள்", "Parent URL": null}