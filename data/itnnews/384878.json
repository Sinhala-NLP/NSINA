{"Source": "ITN news", "Timestamp": "දෙසැම්බර් 25, 2021 13:08", "Headline": "තෙල් මිල ඉහළ නැංවීමට එරෙහිව සජබ ක්‍රියාකාරීන් විරෝධතාවක", "News Content": "තෙල් මිල ඉහළ නැංවීමට විරෝධය පළකරමින් සමගි ජන බලවේගයේ ක්‍රියාකාරීන් පිරිසක් ඊයේ රාත්‍රියේ කෑගල්ල නගරයේ උද්ඝෝෂණ ව්‍යාපාරයක නිරත වුණා. පන්දම් දල්වමින් මෙම විරෝධතාව පැවැත්වීමට සමගි ජන බලවේග ආධාරකරුවන් කටයුතු කළා. එම පක්ෂයේ කෑගල්ල ආසන සංවිධායක ලක්ෂ්මන් දිසානායක මහතායි විරෝධතාව සංවිධාන කර තිබුණේ. මේ අතර ඉන්ධන මිලට විරෝධය පාමින් සමගි ජන බලවේගය මීරිගම නගරයේ ද උද්ඝෝෂණයක් පැවැත්වූවා. පන්දම් දල්වමින් සමගි ජන බලවේගයේ අධාරකරුවන් නගරය තුළ විරෝධතාව සිදුකළ බවයි අප වාර්තාකරුවන් පැවසුවේ.           ", "URL": "https://www.itnnews.lk/2023/10/05/384878/", "Category": "දේශීය පුවත්", "Parent URL": null}