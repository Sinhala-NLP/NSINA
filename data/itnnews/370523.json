{"Source": "ITN news", "Timestamp": "ඔක්තෝබර් 20, 2021 12:28", "Headline": "මිලා-දුන්-නබි සැමරුම අගමැතිගේ ප්‍රධානත්වයෙන්", "News Content": "මිලා – දුන් – නබි ජාතික සැමරුම් උත්සවය අග්‍රාමාත්‍ය මහින්ද රාජපක්ෂ මහතාගේ ප්‍රධානත්වයෙන් අරලියගහ මන්දිරයේදී පැවැත්වුණා. මිලා – දුන් – නබි ජාතික සැමරුම් උත්සවය සංවිධාන කර තිබුණේ බුද්ධශාසන ආගමික හා සංස්කෘතික කටයුතු අමාත්‍යාංශයේ මුස්ලිම් ආගමික හා සංස්කෘතික කටයුතු දෙපාර්තමේන්තුවයි. ජාතික මිලාදුන් නබි සැමරුම 2021 වෙනුවෙන් සමරු මුද්දරයක් හා මුල්දින කවරයක් නිකුත් කෙරුණා. අමාත්‍ය ඩලස් අලහප්පෙරු මහතා සමරු මුද්දරය සහ මුල්දින කවරය අග්‍රාමාත්‍ය මහින්ද රාජපක්ෂ මහතා වෙත පිලිගැන්වූවා. නබි නායකතුමාගේ උපන්දින සැමරුමට සමගාමී පැවැත්වූ නිර්මාණ තරගවල ජයග්‍රාහකයින්ට ත්‍යාග හා සහතිකපත් පිරිනැමුනේද අග්‍රාමාත්‍යවරයා අතින්. අමාත්‍ය අලි සබ්රි මහතා අග්‍රාමාත්‍යවර වෙත මෙහිදී සමුරු තිළිණයක් පිලිගැන්වූවා. මැති ඇමතිවරුන් ඇතුළු පිරිසක් මෙම උත්සවයට එක්ව සිටියා.     ", "URL": "https://www.itnnews.lk/2023/10/05/370523/", "Category": "දේශීය පුවත්", "Parent URL": null}