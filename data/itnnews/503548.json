{"Source": "ITN news", "Timestamp": "ජූලි 29, 2023 05:43", "Headline": "ඖෂධ වර්ග 160 ක් හදිසි මිලදී ගැනීම් යටතේ ගෙන්වීමට සැලසුම් කෙරේ", "News Content": "ඖෂධ වර්ග 160 ක් හදිසි මිලදී ගැනීම් යටතේ ගෙන්වීමට සැලසුම් කර තිබෙනවා. ෙඒ අනුව ඖෂධ හිඟය මාස දෙකක් ඇතුළත මගහරවා ගැනීමට අවශ්‍ය මිලදී ගැනීම් සිදු කිරීමට සෞඛ්‍ය අමාත්‍යංශය පියවර ගෙන ඇති බව සෞඛ්‍ය අමාත්‍යංශයේ අතිරේක ලේකම් වෛද්‍ය සමන් රත්නායක පවසනවා. පිළිකා සදහා අවශ්‍ය වන ඖෂධ වර්ග 65 ක් මේ වන විට ඇනවුම් කර ඇති අතර මෙරටට ආනයනය කරන ඖෂධ වෙනුවෙන් සාමාන්‍යයෙන් මාස 06 ක කාලයක් ගතවන බැවින් හදිසි මිලදී ගැනීම් ක්‍රියාත්මක කිරීමට කටයුතු කළ බව ඒ මහතා වැඩිදුරටත් අදහස් දක්වමින් කියා සිටියා. කෙසේ වෙතත්, වත්මන් ආර්ථීක රටාවට අනුව නිර්දේශිත ඖෂධ පමණක් ගෙන්වීමට සැලසුම් කර තිබෙනවා. ", "URL": "https://www.itnnews.lk/2023/10/05/503548/", "Category": "දේශීය පුවත්", "Parent URL": null}