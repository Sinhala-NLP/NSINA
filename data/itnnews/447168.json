{"Source": "ITN news", "Timestamp": "නොවැම්බර් 22, 2022 18:18", "Headline": "අයවැය දෙවනවර කියවීම වැඩි ඡන්දයෙන් සම්මත වෙයි", "News Content": "2023 අය වැය දෙවන වර කියවීම වැඩි ඡන්ද 37 කින් සම්මත වුණා. දෙවනවර කියවීමේ විවාදය අවසානයේ අද පස්වරුවේ ඡන්දය විමසීම සිදු කෙරුණා. දෙවනවර කියවීමේ ඡන්ද විමසීමේදී පක්ෂව ඡන්ද 121 ක් ලැබුණු අතර විපක්ෂව ලැබුණු ඡන්ද සංඛ්‍යාව 84 ක්. සමගි ජනබලවේගය,  ජනතා විමුක්ති පෙරමුණ හා ආණ්ඩුවෙන් ඉවත්ව ස්වාධීන වූ මන්ත්‍රීවරුන් අයවැයට විපක්ෂව ඡන්දය ප්‍රකාශ කළා. සීවී විග්නේෂ්වර්න් මන්ත්‍රීවරයා අද දිනයේ සභාවට පැමිණ සිටියේ නැහැ. මේ අතර අය වැය කාරක සභා අවස්ථා විවාදය හෙට සිට  ලබන 8 වනදා දක්වා පැවැත්වීමට නියමිතයි.             ", "URL": "https://www.itnnews.lk/2023/10/05/447168/", "Category": "Breaking News,ප්‍රධාන පුවත", "Parent URL": null}