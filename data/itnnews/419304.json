{"Source": "ITN news", "Timestamp": "ජූනි 26, 2022 14:05", "Headline": "රිය අනතුරකින් පොලිස් නිලධාරියෙකු ජීවිතක්ෂයට", "News Content": "හොරණ මොරගහහේන ප්‍රදේශයේ දී යතුරු පැදියක් සහ ටිපර් රථයක් ගැටීමෙන් සිදුවූ අනතුරකින් පොලිස් නිලධාරියෙකු ජීවිතක්ෂයට පත්වුණා. පාර්ලිමේන්තු විශේෂ ආරක්ෂක රාජකාරි කොට්ඨාසයට අනියුක්තව රාජකාරි කළ පොලිස් කොස්තාපල් වරයෙකුයි අණතුරෙන් මියගියේ. අනතුර සිදුවන ආකාරය පිළිබද සීසීටීවී දර්ශන වල සටහන්ව තිබෙනවා. පොලිස් නිලධාරියා කොට්ටාව මොරගහහේන ප්‍රධාන මාර්ගයේ කොට්ඨාව දෙස සිට මොරගහහේන දෙසට පැමිණෙමින් තිබෙනවා. එහිදී යතුරුපැදිය මාර්ගයේ නතර වී ඇති අතර එම අවස්ථාවේ මොරගහහේන දෙස සිට පැමිණි ටිපර් රථයේ පසුපස කොටසේ ගැටීමත් සමග එම පුද්ගලයා පසුපස රෝදයට යටවී තිබෙනවා. තුවාලකරු හොරණ මූලික රෝහලට ඇතුළත කිරීමෙන් පසු වැඩිදුර ප්‍රතිකාර සදහා කොළඹ ජාතික රෝහලට ඇතුළත් කළ අතර එහිදී මියගොස් තිබෙනවා.         ", "URL": "https://www.itnnews.lk/2023/10/05/419304/", "Category": "දේශීය පුවත්", "Parent URL": null}