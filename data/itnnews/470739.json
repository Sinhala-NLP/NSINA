{"Source": "ITN news", "Timestamp": "මාර්තු 24, 2023 20:10", "Headline": "ජනකගේ පෙත්සම මැයි 9 වනදා සලකා බැලීමට ශ්‍රේෂ්ඨාධිකරණය තීරණය කරයි", "News Content": "විදුලි ගාස්තු සංශෝධනයට ගත් තීරණය බල රහිත කරන ලෙස ඉල්ලා මහජන උපයෝගීතා කොමිසමේ සභාපති ජනක රත්නායක මහතා ගොනු කළ මුලික අයිතිවාසිකම් පෙත්සම මැයි 9වනදා සලකා බැලීමට ශ්‍රේෂ්ඨාධිකරණය තීරණය කළා. පෙත්සම සම්බන්ධ සීමිත විරෝධතා අප්‍රේල් 20වනදාට පෙර ගොනු කරන ලෙස වග උත්තරකරුවන්ට නියෝග කෙරුණා. පෙත්සම්කරු පවසන්නේ තමන් විදේශ ගත වී සිටිය දී මාර්ග ගත ක්‍රමයට පැවති සාකච්ඡාවකදී විදුලි සංශෝධනයට තමන් විරුද්ධ වු බවයි. මෙය මහජන යහපතට සහ නීතියට පටහැනිව සිදු කර ඇති බවයි ඔහු පවසන්නේ. මේ අතර විදුලි ගාස්තු වැඩි කිරීම අභියෝගයට ලක් කරමින් ගොනු කර තිබු තවත් පෙත්සම් දෙකක් ද මැයි 9වනදා සලකා බැලීමට අධිකරණය දින නියම කළා. ", "URL": "https://www.itnnews.lk/2023/10/05/470739/", "Category": "දේශීය පුවත්", "Parent URL": null}