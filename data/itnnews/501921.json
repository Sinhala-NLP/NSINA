{"Source": "ITN news", "Timestamp": "ජූලි 23, 2023 09:01", "Headline": "උපන්දින සාදයක් අතරතුර නිවසකට ගිනි තැබීමෙන් තරුණියක ජීවිතක්ෂයට – 9කට බරපතල තුවාල", "News Content": "වව්නියාව ප්‍රදේශයේ නිවසක උපන්දින සාදයක් පැවැත්වෙන අතරතුර නාදුනන පිරිසක් පැමිණ එම නිවසට ගිනි තැබීමෙන් තරුණියක ජීවිතක්ෂයට පත්වුණා. තවත් 9 දෙනෙකු බරපතල තුවාල ලබා රොහල් ගතකර තිබෙනවා. වව්නියාව , තෝනිකල් ප්‍රදේශයේ නිවසක ගින්නක් හටගෙන ඇති බවට වව්නියාව පොලීසියට ලැබුණ තොරතුරකට අනුව විමර්ශන ආරම්භ කෙරුණා. ඒ අනුව වහාම ක්‍රියාත්මක වූ පොලළීසිය වව්නියාව නගර සභාවේ ගිනි නිවන ඒකකය සහ ප්‍රදේශවාසීන්ගේ සහාය ඇතිව ගින්න මැඩපවත්වා තිබෙනවා. ගින්න ඇතිවන අවස්ථාවේ නිවසේ සිටි තරුණියක ජීවිතක්ෂයට පත්ව ඇති අතර ඇය වයස අවුරුදු 21 ක් වූ ඕමන්ත ප්‍රදේශයේ පදිංචිකාරිනියක්. අවුරුදු 2 , 7 , 13 යන වයස් කාණ්ඩවල පසුවූ දරුවන් තුන් දෙනෙකු ද තුවාල ලැබූවන් අතර වනවා. පොලීසිය මූලික විමර්ශන සිදුකර ඇති අතර මුහුණ ආවරණය කරගත් පිරිසක් මෙලෙස නිවසට ගිනි තබා ඇති බවටයි සීසීටීවී පරීක්ෂනවලින් තහවුරු කරගෙන තිබෙන්නේ.         ", "URL": "https://www.itnnews.lk/2023/10/05/501921/", "Category": "Breaking News,දේශීය පුවත්", "Parent URL": null}