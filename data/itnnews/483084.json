{"Source": "ITN news", "Timestamp": "මැයි 14, 2023 11:19", "Headline": "ධීවර හා නාවික ප්‍රජාවට කාලගුණයෙන් පණිවුඩයක්", "News Content": "ගිණිකොණදිග බංගලාදේශය සහ උතුරු මියන්මාර වෙරළ තීරය හරහා ගමන් කරන මෝඛා චණ්ඩ සුළි කුණාටුව පිළිබඳ අද පස්වරුවේ නිකුත් කරන ඉදිරි නිවේදන පිළිබඳ අවධානය යොමු කරන ලෙසයි ධීවර හා නාවික ප්‍රජාවට කාලගුණ විද්‍යා දෙපාර්තමේන්තුව දැනුම් දෙන්නේ. මේ අතර අයහපත් කාලගුණ තත්ත්වය සමඟ ඇතිවිය හැකි  තද සුළං සහ අකුණු මගින් සිදුවිය හැකි අනතුරු අවම කිරීමට පියවර ගන්නා ලෙස කාලගුණ විද්‍යා දෙපර්තමේන්තුව ජනතාවගෙන් ඉල්ලා සිටිනවා. බස්නාහිර සබරගමුව ඇතුළු දිවයිනේ පළාත් කිහිපයකට අද  දිනයේ දී මිලි මිටර 75 ඉක්මවු තද වැසි ඇති වන බව කාළගුණ විද්‍යා දෙපර්තමේන්තුව දැනුම් දෙනවා.   ", "URL": "https://www.itnnews.lk/2023/10/05/483084/", "Category": "Breaking News,කාලගුණ අනාවැකිය,දේශීය පුවත්", "Parent URL": null}