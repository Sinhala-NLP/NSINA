{"Source": "ITN news", "Timestamp": "ஜனவரி 10, 2023 13:12", "Headline": "மின் கட்டண மறுசீரமைப்பு தொடர்பில் மக்கள் தீர்மானிக்க வேண்டும்..", "News Content": "மின் கட்டண மறுசீரமைப்பை ஏற்றுக்கொள்வதா இல்லையா என்பது தொடர்பில் மக்கள் தீர்மானிக்க வேண்டுமென இலங்கை மின்சார சபையின் பொறியியலாளர்கள் சங்கத்தின் தலைவர் நிஹால் வீரரத்ன தெரிவித்துள்ளார். இன்று இடம்பெற்ற ஊடக சந்திப்பில் கலந்துக்கொண்ட போதே அவர் இதனை குறிப்பிட்டார். பொது கொள்கை ஒன்றின் ஊடாக கட்டண அறவீட்டு முறையை மாற்றுவதற்கு அமைச்சரவை அனுமதி கிடைக்கப்பெற்றுள்ளதாக நேற்று எமக்கு அறியக்கிடைத்தது. அமைச்சரவை தீர்மானத்தின் ஊடாக அவ்வாறான செயற்பாடு ஒன்றை முன்னெடுக்க முடியாது. அதற்கு பாராளுமன்றத்தின் அனுமதி பெறப்பட வேண்டும். அறவீட்டு முறையில் ஏதேனும் ஒரு மாற்றம் ஏற்படுமாயின் அது சட்டதட்டங்களுக்கு அமையவே இடம்பெற வேண்டும். முழுமையாக குறித்த முறைக்கு மாறாக அமைச்சரவையின் ஊடாக பெறப்படும் தீர்மானங்களை நடைமுறைப்படுத்துமாறு கட்டாயப்படுத்தும் செயற்பாடு இடம்பெறுகிறுவதாக இலங்கை மின்சார சபையின் பொறியியலாளர்கள் சங்கத்தின் தலைவர் நிஹால் வீரரத்ன தெரிவித்துள்ளார். ", "URL": "https://www.itnnews.lk/2023/10/05/454778/", "Category": "Breaking News,தேசிய செய்திகள்", "Parent URL": null}