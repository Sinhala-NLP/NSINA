{"Source": "ITN news", "Timestamp": "අගෝස්තු 9, 2022 16:41", "Headline": "දකුණු කොරියාවට බලපා ඇති අයහපත් කාලගුණයෙන් 8 දෙනෙකු ජීවිතක්ෂයට", "News Content": "දකුණු කොරියාවට බලපා ඇති අයහපත් කාලගුණයෙන් පුද්ගලයින් 8 දෙනෙකු පමණ ජීවිතක්ෂයට පත්ව ඇති බව විදෙස් මාධ්‍ය සදහන් කරනවා. දකුණු කොරියාවේ සෝල් අගනුවරට ඇදහැලුණු අධික වර්ෂාවත් සමඟ ගංවතුර තත්ත්වයක් හටගත්තා. සහන කණ්ඩායම්වලට ළගාවීමට නොහැකිවීම හේතුවෙන් මහල් නිවාස සංකීර්ණයක බිම් මහලක සිරව සිටි පුද්ගලයින් 3 දෙනෙකු ජීවිතක්ෂයට පත්වුණා. තවත් පුද්ගලයින් 14 දෙනෙකු තුවාල ලබා රොහල් ගතකර ඇති බවද සදහන්. මහාමාර්ග හා උමං දුම්රිය මාර්ග සම්පූර්ණයෙන්ම ජලයෙන් යටව ඇති ආකාරය විදෙස් මාධ්‍ය වාර්තා කළා. වසර 80 ට පමණ පසු සෝල් නගරයට ඇදහැලුණු වැඩිම වර්ෂාපතනය මෙය ලෙසයි සැලකෙන්නේ. ඉදිරි දින කිහිපයේදී ද මෙම තත්ත්වය අඛණ්ඩව පවතින ඇති බවට එරට කාලගුණ ඒජන්සිය අනාවැකි පළකරනවා.       ", "URL": "https://www.itnnews.lk/2023/10/05/428019/", "Category": "ජාත්‍යන්තර පුවත්", "Parent URL": null}