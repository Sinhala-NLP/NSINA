{"Source": "ITN news", "Timestamp": "நவம்பர் 3, 2022 12:21", "Headline": "15 வயதுடைய பாடசாலை மாணவன் ஒருவர் கிணற்றில் தவறி விழுந்து உயிரிழப்பு", "News Content": "15 வயதுடைய பாடசாலை மாணவன் ஒருவர் கிணற்றில் தவறி விழுந்து உயிரிழந்துள்ளார். சம்பவம் கிண்ணியாவில் பதிவாகியுள்ளது. கிண்ணியா பகுதியிலுள்ள பாடசாலையொன்றில் கல்வி கற்கும் மாணவனே பாடசாலைக்கு அருகிலுள்ள கிணற்றில் விழுந்துள்ளதாக தகவல்கள் தெரிவிக்கின்றன. குறித்த கிணற்றுக்கு குளிக்கச்சென்றபோதே சிறுவன் தவறி விழுந்ததாக ஆரம்பகட்ட விசாரணைகள் மூலம் தெரியவந்துள்ளது. குறித்த மாணவன் வைத்தியசாலையில் அனுமதிக்கப்பட்டதன் பின்னர் உயிரிழந்துள்ளார். அவரது சடலம் பிரேத பரிசோதனைக்காக திருகோணமலை வைத்தியசாலைக்கு கொண்டுசெல்லப்பட்டுள்ளது. சம்பவம் தொடர்பில் கிண்ணியா பொலிஸார் மேலதிக விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/443953/", "Category": "Breaking News,தேசிய செய்திகள்", "Parent URL": null}