{"Source": "ITN news", "Timestamp": "මාර්තු 30, 2022 14:15", "Headline": "මහ බැංකුවට බලහත්කාරයෙන් ඇතුළුවීමට උත්සාහ දැරූ ආනන්දසාගර හිමි (Video)", "News Content": "මහ බැංකු අධිපති ලෙස දිවුරුම්දීමට අවශ්‍ය බව පවසමින් පූජ්‍ය පාහියන්ගල ආනන්දසාගර හිමියන් ඇතුළු පිරිසක් මහ බැංකුවට බලහත්කාරයෙන් ඇතුළුවීමට දැරූ උත්සාහයක් ව්‍යර්ථ කෙරුණා. සුරකිමු ශ්‍රී ලංකා සංවිධානය සහ සිංහල සංවිධාන එකමුතුවක් නමින් හදුන්වාගත් පිරිස මහ බැංකුව ඉදිරිපිටට පැමිණ විරෝධතාවක නිරත වුණා. අනතුරුව ඔවුන් මහ බැංකුවට ඇතුළු වීමට උත්සාහ කළා. එහිදී පාහියන්ගල ආනන්ද සාගර හිමියන් පොලිසිය සහ මහ බැංකු ආරක්ෂක නිලධාරින් අතර උණුසුම් තත්ත්වයක්ද ඇති වුණා. අක්මීමන දයාරතන හිමියන් සහ පාහියන්ගල හිමියන් පොලිසිය සමග උණුසුම් වචන හුවමාරුවක්ද ඇති වුණා. පාහියන්ගල හිමියන් කියා සිටියේ මහ බැංකු අධිපති ලෙස දිවුරුම් දීමට තමන් වහන්සේ පැමිණ සිටින බවයි. පසුව ඒ හිමියන් ඇතුළු පිරිස වෙනත් පිවිසුමකින් මහ බැංකුව තුළට යාමට උත්සාහ කළා. එහිදී පාහියන්ගල හිමියන්ට පමණක් මහ බැංකුවේ උසස් නිලධාරියෙකු හමු වී රැගෙන ආ ලිපිය භාර දීමට අවස්ථාව ලබා දුන්නා. ලිපිය භාර දී පැමිණි පාහියන්ගල හිමියන් මාධ්‍ය වෙත අදහස් දැක්වූවා.     ", "URL": "https://www.itnnews.lk/2023/10/05/404661/", "Category": "දේශීය පුවත්", "Parent URL": null}