{"Source": "ITN news", "Timestamp": "පෙබරවාරි 19, 2022 16:38", "Headline": "කහ සඳහා හොද මිලක් ලබා දුන් රජයට ගොවීන්ගෙන් ප්‍රසාදය", "News Content": "කහ සඳහා හොද මිලක් ලබා දුන් රජයට සහ ජනපතිට සිය ප්‍රසාදය පළකරන බව කහ ගොවීන් පවසනවා. සෞභාග්‍යයේ දැක්ම ප්‍රතිපත්තියට අනුව මෙරටට කුලුබඩු ආනයනය කිරීම නතර කිරීමත් සමග දේශීය වශයෙන් කහ සහ වෙනත් කුළුබඩු සදහා ගොවීන් විශාල වශයෙන් පෙළඹුනා. මේ වනවිට අපනයන කෘෂිකර්ම දෙපාර්තමේන්තුව සහ කුළුබඩු සංස්ථාව එක්ව කහ කිලෝවක් සදහා රුපියල් 165ක මුදලක් ලබාදීමට කටයුතු කර තිබෙනවා. රත්නපුර,  කුරුණෑගල, අනුරාධපුරය, හම්බන්තොට ආදී ප්‍රදේශවලින් මේ වන විටත් කහ මිලදී ගැනීමේ වැඩපිළිවෙල ආරම්භ කර ඇති අතර දිවයිනේ සෙසු ප්‍රදේශවලින්ද කහ අස්වනු මිලට ගැනීමට කටයුතු කරන බව රාජ්‍ය අමාත්‍ය ජානක වක්කුඹුර මහතා පවසනවා.     ", "URL": "https://www.itnnews.lk/2023/10/05/396129/", "Category": "දේශීය පුවත්", "Parent URL": null}