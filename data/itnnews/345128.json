{"Source": "ITN news", "Timestamp": "ஜூன் 25, 2021 18:21", "Headline": "இயற்கை கிருமி நாசினி மற்றும் களை நாசினியை தயாரிக்க திட்டங்கள்", "News Content": "விவசாய நிலங்களில் காணப்படும் இரசாயன அளவு தொடர்பில் சரியான தகவல்களை பெற்றுக்கொள்வதற்காக புவிச்சரிதவியல் மற்றும் சுரங்க பணியகத்திற்கு இரசாயனகூட வசதியை வழங்குமாறு சுற்றாடல் அமைச்சர் மஹிந்த அமரவீர அதிகாரிகளுக்கு ஆலோசனை வழங்கியுள்ளார். இதேவேளை இயற்கை கிருமி நாசினி மற்றும் களை நாசினியை தயாரிக்க திட்டங்கள் வகுக்கப்பட்டுள்ளன. இரசாயன பசளையின்றி சேதன பசளையைப் பயன்படுத்தும் வேலைத்திட்டத்தின் கீழ் விவசாயிகளுக்கு தமது விவசாய நிலத்தின் மண்ணை பரிசோதனை செய்யவேண்டுமாயின் புவிச்சரிதவியல் மற்றும் சுரங்க பணியகத்தின் இரசாயன கூடத்தை பயன்படுத்த முடியுமென அமைச்சர் மஹிந்த அமரவீர தெரிவித்துள்ளார். சேதன பசளை உற்பத்தியை ஊக்குவிக்கும் போது இலங்கைக்கே உரித்தான சில மூலிகை வகைகளை பயன்படுத்தி கிருமி மற்றும் களை நாசினிகளை தயாரிப்பதற்கான ஆய்வுகளும் முன்னெடுக்கப்பட்டுள்ளன. சேதன பசளையை தயாரிப்பதற்கான கரடியான கழிவுமுகாமைத்துவ தொகுதி பயன்படுத்தப்படும். 7 உள்ளுராட்சி மன்றங்களிலிருந்து எடுத்து வரப்படும் கழிவுகள் அங்கு சேகரிக்கப்படுகிறது. அவற்றை பயன்படுத்தி மாதமொன்றிற்கு இரண்டாயிரம் மெற்றிக் டொன் சேதனப் பசளையை தயாரிக்க திட்டமிடப்பட்டுள்ளது. குளியாப்பிட்டிய கமநல சேவைகள் மத்திய நிலையத்தின் பங்களிப்புடன் சேதன பசளை தயாரிக்கும் வேலைத்திட்டம் ஆரம்பிக்கப்பட்டுள்ளது. இதேவேளை மன்னம்பிட்டிய பகுதியில் சேதன பசளையை மாத்திரம் பயன்படுத்தி மேற்கொள்ளப்படும் த்ர்ப்பூசணி பயிர்ச்செய்கை வெற்றியளித்துள்ளது. வருடமொன்றிற்கு 200 முதல் 300 கிலோ கிராம் அறுவடை கிடைப்பதாக விவசாயிகள் தெரிவிக்கின்றனர். ", "URL": "https://www.itnnews.lk/2023/10/05/345128/", "Category": "Breaking News,அண்மைய செய்திகள்,வணிகம்", "Parent URL": null}