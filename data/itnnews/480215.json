{"Source": "ITN news", "Timestamp": "මැයි 3, 2023 11:50", "Headline": "වනඅලියෙකු පහර දීමෙන් පුද්ගලයෙකු ජිවිතක්ෂයට", "News Content": "මැදිරිගිරිය බිසෝ පුර දහම්වැව වරාකැල්ල මාර්ගයේ ගමන් කරමින් සිටි යතුරු පැදිකරුවෙකුට වනඅලියෙකු පහර දීමෙන් ඔහු ජිවිතක්ෂයට පත්වුණා. මෙසේ මිය ගොස් ඇත්තේ මැදිරිගිරිය ප්‍රදේශයේ පදිංචි වයස අවුරුදු 35ක පුද්ගලයෙක්. ඔහු යතුරුපැදියෙන් ගමන්කරමින් සිටිය දී ඊයේ අළුයම එකට පමණ මෙම වනඅලි ප්‍රහාරයට ලක්වී තිබෙනවා. මේ අතර වනඅලි පහරදීමෙන් දිඹුලාගල ප්‍රදේශයේ නිවාස 3කට බරපතළ හානි සිදුවුණා. ජාතික ජල ගැලුම් නිම්න උද්‍යානයේ සිට ගම්වදින වනඅලින් නිවාස වල තිබෙන ආහාර අනුභව කිරීමට පෙළඹී සිටිනවා. මේ අනුව තමන්ට නිවාස වල ජීවත්වීමට නොහැකි තත්ත්වයක් ද උද්ගත වී ඇති බවයි ප්‍රදේශවාසීන් පවසන්නේ.   ", "URL": "https://www.itnnews.lk/2023/10/05/480215/", "Category": "දේශීය පුවත්", "Parent URL": null}