{"Source": "ITN news", "Timestamp": "ජූලි 25, 2023 12:10", "Headline": "විමල් ජයවර්ධන මහතා අභාවප්‍රාප්ත වෙයි", "News Content": "ප්‍රවීණ කලාකරුවෙකු වන කලාශුරී විමල් ජයවර්ධන මහතා අභාවප්‍රාප්ත වුණා. ඒ මහතා මිය යන විට 90 වන වියේ පසුවුණා. විමල් ජයවර්ධන මහතා සෞන්දර්ය විශ්වවිද්‍යාලයේ ආරම්භක ශිෂ්‍ය කණ්ඩායමේ සාමාජිකයෙකු වනවා.  අඛණ්ඩව වසර 15කට වැඩි කාලයක් චිත්‍ර ශිල්පය, මූර්ති ශිල්පය සහ ලී කැටයම් ශිල්පය ප්‍රගුණ කළ ඒ මහතා විශිෂ්ට නිර්මාණ රැසක් ද සිදුකර තිබෙනවා. ස්වාධීන රූපවාහිනිය සමග සමීප සබදතාවක් පැවැත්වූ ජයවර්ධන මහතා දොරමඩලාව වැඩසටහන ආරම්භයේදී ඒ සදහා සිය  පසුතල නිර්මාණ ලබාදීමට කටයුතු කළා. ඉන් අනතුරුවත් වැඩසටහන් රැසකට ඔහුගේ පසුතල නිර්මාණ ස්වාධීන රූපවාහිනී වැඩසටහන්වලට යොදා ගැනුණු අතර, නොමිලේ එම කටයුතු සිදු කිරීමටයි ජයවර්ධන මහතා කටයුතු කළේ. අභාවප්‍රාප්ත විමල් ජයවර්ධන මහතාගේ දේහය වත්තල නාතුඩුව ප්‍රදේශයේ පිහිටි ඒ මහතාගේ නිවසේ තැන්පත් කර තිබු අතර කලාකරුවන් ඇතුළු විශාල පිරිසක් දේහය අවසන් ගෞරව දැක්වුවා. දේහය පිළිබද අවසන් කටයුතු හුනුපිටිය එඩේරමුල්ල පොදු සුසාන භූමියේ දී සිදු කෙරු‍ණේ විශාල පිරිසකගේ සහභාගීත්වයෙන්.     ", "URL": "https://www.itnnews.lk/2023/10/05/502524/", "Category": "දේශීය පුවත්", "Parent URL": null}