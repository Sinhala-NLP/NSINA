{"Source": "ITN news", "Timestamp": "පෙබරවාරි 12, 2022 16:27", "Headline": "රඹුක්කන දැලිවල පුරාණ රජමහ විහාරයේ රන් චෛත්‍යයක් ‌සොරා ගැනේ", "News Content": "රඹුක්කන දැලිවල පුරාණ රජමහා විහාරයේ පොත්ගුලේ ආරක්ෂිත කුටියක තැන්පත් කර තිබූ රන් චෛත්‍යයක් ඊයේ රාත්‍රියේ සොරුන් රැගෙන ගොස් ඇති බව පොලීසිය පවසනවා. මෙම රන් චෛත්‍යය වසර 2200 ක් පැරණි බවයි සදහන් වන්නේ. ඔස්ට්‍රේලියාවේ දී සිදුකළ කාබන් 14 පරීක්ෂණයකින් එය සනාථ වී තිබූ බව ද විහාරාධිපති පූජ්‍ය පුස්සැල්ලේ ආරියවංශ ස්වාමීන් වහන්සේ සදහන් කළා. සිද්ධිය සිදුවන අවස්ථාවේදී තමන් වහන්සේ නුවරඑළිය ප්‍රදේශයේ විහාරස්ථානයකට වැඩම කර සිටි බවයි විහාරාධිපති හිමියන් පැවසුවේ. මෙම රන් චෛත්‍ය 1957 වසරේදී හමුවී තිබෙනවා. උදෑසන පූජාව තැබීමට පැමිණි දායකයෙකු මෙය සොරාගන්නට ඇති බවයි සැක කෙරෙන්නේ. පොලිස් කණ්ඩායම් 3 ක් මේ වන විට විමර්ශන සිදුකරනවා.                   ", "URL": "https://www.itnnews.lk/2023/10/05/394712/", "Category": "දේශීය පුවත්", "Parent URL": null}