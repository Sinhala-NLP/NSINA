{"Source": "ITN news", "Timestamp": "ජූනි 19, 2021 12:31", "Headline": "නෞකා ගින්නෙන් අපවිත්‍ර වූ වෙරළ පිරිසිදු කිරීමේ නාවික හමුදා මෙහෙයුම (VIDEO)", "News Content": "එක්ස්ප්‍රස් පර්ල් නෞකා ගින්නෙන් අපේ වෙරළ තීරයට සිදුවුණේ විශාල හානියක්. අපවිත්‍ර වුණ වෙරළ තීරය පිරිසිදු කරන්න ආරම්භ කරපු මෙහෙයුම් තවත් වේගවත් කරන්න පියවර අරන් තියෙනවා. එක්ස්ප්‍රස් පර්ල් නෞකාවේ ගින්න හේතුවෙන් බලපෑමට ලක්වූ වෙරළතීරය පිරිසිදු කිරීමේ කටයුතු  නාවික හමුදාව මේවන විට අඛණ්ඩව සිදුකරමින් පවතිනවා. එම ක්‍රියාන්විතය ආරම්භ කළේ මැයි මස 26 වනදායි. බලපෑමට ලක්වූ උස්වැටකෙයියාව සිට කැපුම්ගොඩ දක්වා කිලෝමීටර 9ක වෙරළ තීරයත්,  උස්වැටකෙයියාව සිට ඇලෙන් එගොඩ, සරක්කුව සහ කැපුන්ගොඩ යන  වෙරළ ප්‍රදේශයන් පිරිසිදු කිරීම් මේ යටතේ සිදුවනවා.  මෙහෙයුම් මගින් ඉවත ලද අපද්‍රව්‍ය ප්‍රමාණය මෙට්‍රික් ටොන් 1500කට අධිකයි. එම අපද්‍රව්‍ය මේ වන විටත් සමුද්‍රිය පරිසර ආරක්ෂණ අධිකාරිය වෙත භාරදී තිබෙනවා. මේ අතර මුහුදු ජීවින් මරණයට පත්වීම සම්බන්ධයෙන් තමන් කළ ප්‍රකාශය විකෘති කර විවිධ මාධ්‍ය මගින්  ප්‍රචාරය කරන බව රාජ්‍ය අමාත්‍ය  ආචාර්ය  නාලක ගොඩහේවා මහතා පවසනවා.   ", "URL": "https://www.itnnews.lk/2023/10/05/343698/", "Category": "දේශීය පුවත්", "Parent URL": null}