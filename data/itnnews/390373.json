{"Source": "ITN news", "Timestamp": "ජනවාරි 21, 2022 16:52", "Headline": "සෝමාවතිය රක්ෂිත වනාන්තරය එළිපෙහෙලි කළ 200කට නඩු", "News Content": "සෝමාවතිය රක්ෂිත වනාන්තරය අනවසර  හෙළි පෙහෙලි කළ පුද්ගලයින් රැසකට නීතිමය පියවර ගැනීමට කටයුතු කර ඇතැයි නීතිපතිවරයා අභියාචනාධිකරණයට දැනුම් දුන්නා. නීතිපතිවරයා වෙනුවෙන් රජයේ නීතිඥවරයා මේ බව අධිකරණයට දන්වා සිටියේ සෝමවතී රක්ෂිතය එළිපෙහෙලි කිරීම හා ඒ ආශ්‍රිත මාර්ගයක් ඉදිකිරීමට ගෙන ඇති තීරණයට එරෙහි පෙත්සමක් කැදවූ අවස්ථාවේයි. පරිසර යුක්ති කේන්ද්‍රය එය ගොණු කර තිබුණා. එහිදී රජයේ නීතිඥවරයා තවදුරටත් කියා සිටියේ අදාළ මාර්ගය ඉදිකිරීමේ තීරණය අත්හිටුවා ඇති බවයි. රක්ෂිත කලාපය එළිපෙහෙලි කළ 200 කට අධික පිරිසකට එරෙහිව නඩු පවරා තිබෙනවා. අනවසර පදිංචිකරුවන් 70 කට අධික පිරිසක් ඉවත් කිරීමට පියවර ගෙන ඇති බව ඔහු පැවසුවා. ඒ අනුව අදාළ කරුණු සම්බන්ධයෙන් සෑහීමකට පත් වන බවයි පෙත්සම්කාර පාර්ශ්වය අධිකරණයට දන්වා සිටියේ. අනතුරුව පෙත්සම් විභාගය අවසන් කෙරුණා.   ", "URL": "https://www.itnnews.lk/2023/10/05/390373/", "Category": "දේශීය පුවත්", "Parent URL": null}