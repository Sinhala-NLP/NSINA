{"Source": "ITN news", "Timestamp": "ஜனவரி 20, 2022 12:25", "Headline": "மின்வெட்டு தொடர்பில் இலங்கை மின்சார சபை பொறியியலாளர் தகவல்", "News Content": "பகல் வேளையில் மின்விநியோக துண்டிப்பு மேற்கொள்ளப்படாவிட்டால் பிற்பகல் 2.30இன் பின்னர் மின்விநியோக துண்டிப்பு மேற்கொள்ளப்படுமென இலங்கை மின்சார சபையின் கட்டமைப்பு நிர்வாக பிரதான பொறியியலாளர் தெரிவித்துள்ளார். மின்உற்பத்திக்கான எரிபொருள் தற்போது கிடைக்கப்பெறுவதாகவும், 8 நாட்களுக்கு மின்சாரத்தை பெற்றுக்கொடுக்கக்கூடிய வகையில் எரிபொருள் கையிருப்பில் உள்ளதாகவும் இலங்கை மின்சார சபை தெரிவித்துள்ளது. எனினும் இன்று இடம்பெற்ற விசேட பேச்சுவார்த்தையின் பின்னர் மின்விநியோக துண்டிப்பு மேற்கொள்ளப்படுமென அறிவிக்கப்பட்டுள்ளது. டொலர் பெற்றுக்கொடுக்கப்பட்டதன் பின்னர் 2 கப்பல்களிலிருந்து எரிபொருள் பெறப்பட்டுள்ளதோடு, அவற்றிலிருந்து 10 ஆயிரம் மெற்றிக் தொன் எரிபொருள் இலங்கை மின்சார சபைக்கு வழங்கப்பட்டுள்ளதாக அமைச்சர் உதயகம்மன்பில தெரிவித்துள்ளார். எனினும் நேற்றைய தினத்தில் நாட்டின் பல்வேறு பகுதிகளிலும் மின்விநியோக துண்டிப்பு அமுல்ப்படுத்தப்பட்டது. மின்விநியோகத்துண்டிப்பானது மாலை 2.30 மணியிலிருந்து அமுல்ப்படுத்தப்படுமென சுட்டிக்காட்டப்பட்டுள்ளமை குறிப்பிடத்தக்கது.     ", "URL": "https://www.itnnews.lk/2023/10/05/390010/", "Category": "Breaking News,தேசிய செய்திகள்,முதன்மை செய்தி", "Parent URL": null}