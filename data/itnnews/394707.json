{"Source": "ITN news", "Timestamp": "පෙබරවාරි 12, 2022 16:12", "Headline": "ලෝක වෙළෙදපොලේ බොරතෙල් මිල තවත් ඉහළට", "News Content": "ලෝක වෙළෙදපොලේ බොරතෙල් මිල තවදුරටත් ඉහළ ගොස් ඇති බව වාර්තා වනවා. රුසියාව සහ යුක්‍රේනය අතර යුද උණුසුමක් පැනනැගීම සහ ඇමෙරිකානු මධ්‍යම සංචිතය මගින් පොලී අනුපාතය ඉහළ නැංවීමේ ප්‍රවණතාව හේතුවෙන් ලෝක වෙලෙදපොලේ ඛණිජතෙල් මිල තවදුරටත් ඉහළ ගොස් ඇති බවයි වාර්තා වන්නේ. ඒ අනුව බ්‍රෙන්ට් වර්ගයේ බොරතෙල් බැරලයක මිල සියයට 3.3කින් පමණ ඉහළ ගිය අතර එම මිල සටහන් වූයේ ඇමෙරිකා ඩොලර් 94.44ක් ලෙසින්. ඇමෙරිකානු ඩබ්ලිව් ටී අයි තෙල් බැරලයක මිලද සියයට 3.6කින් ඉහළ ගිය අතර එය ඇමෙරිකා ඩොලර් 93.10ක් ලෙස සටහන් වුණා.ඛණ්ජ තෙල් මිල මේ වසරේදී සියයට 20 කට වැඩි ප්‍රමාණයකින් ඉහළ ගොස් ඇති බවයි ආර්ථික විශ්ලේෂකයින් පෙන්වා දෙන්නේ.     ", "URL": "https://www.itnnews.lk/2023/10/05/394707/", "Category": "ජාත්‍යන්තර පුවත්", "Parent URL": null}