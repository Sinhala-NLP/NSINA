{"Source": "ITN news", "Timestamp": "ஜனவரி 3, 2023 10:39", "Headline": "பாதுகாப்பு படை தலைமையகத்தில் புத்தாண்டில் கடமைகளை ஆரம்பிக்கும் நிகழ்வு..", "News Content": "பாதுகாப்பு படை தலைமையகத்தில் புத்தாண்டில் கடமைகளை ஆரம்பிக்கும் நிகழ்வு முப்படை தளபதிகளின் தலைமையில் இடம்பெற்றது. இராணுவ தலைமையகத்தில் புதிய வருடத்தில் கடமைகளை ஆரம்பிக்கும் நிகழ்வு இராணுவ தளபதி லெப்டினன் ஜெனரல் விக்கும் லியனகே தலைமையில் இடம்பெற்றது. அரச சேவைக்கான உறுதிமொழி வழங்கப்பட்டதன் பின்னர் இராணுவ தளபதி உரையாற்றினார். அத்தோடு கடற்படை தலைமையகத்தில் 2023ம் ஆண்டுக்கான கடமைகளை ஆரம்பிக்கும் நிகழ்வு கடற்படை தளபதி வைஸ் எட்மிரல் பிரியந்த பெரேரா தலைமையில் இடம்பெற்றது. கடற்படையின் உயர் அதிகாரிகள் உள்ளிட்ட தரப்பினர் குறித்த நிகழ்வில் பங்கேற்றனர். இந்நிலையில் இலங்கை விமானப்படையினர் புத்தாண்டில் தமது கடமைகளை அரச உறுதிமொழியை வழங்கி ஆரம்பித்தனர். விமாப்படை தளபதி எயார் மார்ஷல் சுதர்ஷன பத்திரன தலைமையில் இடம்பெற்றது. ", "URL": "https://www.itnnews.lk/2023/10/05/453590/", "Category": "Breaking News,தேசிய செய்திகள்", "Parent URL": null}