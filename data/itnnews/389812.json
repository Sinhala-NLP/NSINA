{"Source": "ITN news", "Timestamp": "ජනවාරි 19, 2022 15:29", "Headline": "වසර 30කට පසු බ්‍රිතාන්‍ය උද්දමනයේ ඉහළම අගය වාර්තා වෙයි", "News Content": "වසර 30 කට පසු බ්‍රිතාන්‍යයේ උද්දමනය ඉහළම අගය අද වාර්තා වුණා. බ්‍රිතාන්‍යයේ පාරිභෝගික මිල අපේක්ෂා කළ මට්ටම ඉක්මවා යමින් සියයට 5.4 ක අගයකට පැමිණ තිබෙනවා. වසර 30 කට පසු වාර්තා වූ ඉහළම අගය මෙය ලෙසයි සැළකෙන්නේ. ඒ සමගම පොලී අනුපාතිකයන් ද යළිත් වරක් ඉහළ දැමීමට සිදුවනු ඇති බවට ආර්ථික විශ්ලේෂකයින් අනතුරු අඟවනවා. ආපනශාලා හා අවන්හල් වෙත මෙහි  වැඩිම බලපෑම සිදුවනු ඇති බවට බ්‍රිතාන්‍යයේ ජාතික සංඛ්‍යා ලේඛණ දෙපාර්තමේන්තුව නිවේදනය කරනවා. මේ සමගම ආහාර පානයන් හි මිළ සීග්‍රයෙන් ඉහළ යාමේ ඉඩක් පවතිනවා.  පසුගිය මාසයේදී බ්‍රිතාන්‍ය මහබැංකුව එරට පොලී අනුපාතික ඉහළ දැමුවේ වයිරස ව්‍යාප්තියේ ආරම්භයෙන් පසු පළමු වරටයි. උද්දමනය ඉහළ යාම බ්‍රිතාන්‍යය දේශපාලනයට ද දැඩි බලපෑම් එල්ල කර ඇති ආකාරය මේ වන විට දක්නට ලැබෙනවා.           ", "URL": "https://www.itnnews.lk/2023/10/05/389812/", "Category": "ජාත්‍යන්තර පුවත්", "Parent URL": null}