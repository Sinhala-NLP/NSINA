{"Source": "ITN news", "Timestamp": "பிப்ரவரி 21, 2022 11:43", "Headline": "இன்றைய தினம் நாடு முழுவதும் மின் துண்டிப்பு இடம்பெறுமென பொது பயன்பாட்டு ஆணைக்குழு தெரிவிப்பு", "News Content": "இன்றைய தினம் நாடு முழுவதும் மின் துண்டிப்பு இடம்பெறுமென பொது பயன்பாட்டு ஆணைக்குழு தெரிவித்துள்ளது. மின்சார சபை விடுத்த கோரிக்கைக்கு அமைய இன்று மாலை 4.30 மணி முதல் இரவு 10 மணிவரையான காலப்பகுதிக்குள் மின் துண்டிப்பு இடம்பெறுமென அதன் தலைவர் ஜனக்க ரத்நாயக்க தெரிவித்தார். இன்றைய தினம் பகல் வேளையில் மின்சாரத்திற்கான கேள்வி 2 ஆயிரத்து 100 மெகாவோட்ஸாக காணப்படுகிறது. எவ்வாறெனினும் அது 2 ஆயிரத்து 200 மெகா வோட்சாக அதிகரிப்பதற்கு வாய்ப்புள்ளதாக மின்சார சபை தெரிவிக்கிறது. அதேபோல் இரவு வேளையில் மின்சாரத்திற்கான கேள்வி இரண்டாயிரத்து 700 மெகாவோட்ஸாக அதிகரிக்கலாமெனவும் சுட்டிக்காட்டப்படுகிறது.\nகல்விப் பொதுத் தராதர உயர்தரப்பரீட்சைக்கு தோற்றுகின்ற மாணவர்கள் தொடர்பில் கவனம் செலுத்தி இன்று மதியவேளையில் மின் துண்டிபு மேற்கொள்ளப்படாதென பொது பயன்பாட்டு ஆணைக்குழு தெரிவிக்கிறது. அதற்கமைய இன்றையதினம் மாலை 4.30 மணி முதல் இரவு 10 மணி வரையான காலப்பகுதியில் ஒரு மணித்தியால மின் வெட்டு நாடு முழுவதும் அமுலாகும். அதேபோல் தென் மாகாணத்திற்கு மாத்திரம் 3 மணித்தியால மின்வெட்டு அமுல்படுத்தப்படும். நேற்றைய தினம் செயலிழந்த சப்புகஸ்கந்த ஏ மற்றும் பி மின் உற்பத்தி நிலையங்களுக்கு தேவையான எரிபொருள் தற்போது கிடைக்கப்பெற்றுள்ளது. அதேபோல் கெரவலப்பிட்டிய யுகதனவி மின் உற்பத்தி நிலையத்திற்கு தேவையான ஆயிரம் மெற்றிக் டொன் எரிபொருள் நேற்று மாலை ஆகும் போது வழங்கப்பட்டது. இதேவேளை அரச நிறுவனங்களில் மின்சாரம் மற்றும் எரிபொருளை சிக்கனமாக பயன்படுத்துவது தொடர்பான ஆலோசனை அடங்கிய விசேட சுற்றுநீருபம் இன்று வெளியிடப்படவுள்ளது. அதேபோல் தனியார் பிரிவு ஊழியர்களின் காரியாலய நேரத்தை திருத்துவது தொடர்பிலும் இன்றைய தினம் தேசிய தொழில் ஆலோசனை சபையில் பேச்சுவார்த்தை இடம்பெறவுள்ளது. ", "URL": "https://www.itnnews.lk/2023/10/05/396437/", "Category": "Breaking News,தேசிய செய்திகள்,முதன்மை செய்தி", "Parent URL": null}