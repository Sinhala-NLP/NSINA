{"Source": "ITN news", "Timestamp": "ඔක්තෝබර් 7, 2022 09:51", "Headline": "පන්සල් වල විදුලි බිල ගැන සිව් නිකායන්හි මතය අස්ගිරි අනුනාහිමියෝ පවසති", "News Content": "මේ රට වෙහෙර විහාර විහාරස්ථාන වලට ලැබෙන මාසික විදුලි බිල මහනායක හාමුදුරුවන් වහන්සේලා ගේ පන්සල් වලට මෙන්ම සෑම ස්ථානයකටම වෙනසකින් තොරව අති විශාල විදුලි බිලක් ලැබීම දරා ගැනීගැනීමට නොහැකි තත්වයක පත්වන බවත් විදුලි බිල ගැන කතා කිරීමේදී බොහෝ ස්වාමීන් වහන්සේලාට මෙන්ම මහ ජනතාවට ද දැඩි පීඩනයකට පත්ව ඇතැයි මහාවිහාර වංශික ශ්‍යාමෝපාලි මහා නිකායේ අස්ගිරි මහා විහාර පාර්ශ්වයේ අනුනායක දර්ශනපති අධ්‍යාපනපති ආනමඩුවේ ශ්‍රී ධම්මදස්සී අනුනායක නාහිමියන් පවසති. රංගිරි දඹුල්ල උයන් වත්ත පුරාණ රජමහා විහාරස්ථානයට අනුබද්ධ රන්දෙණිය රාජමහා විහාරයේ අභිනභිනව යෙන් ඉදිකරන ලද සිරි ගෞතම මහා විහාර මන්දිරය සමාධි බුද්ධ ප්‍රතිමා වහන්සේ නිරාවරණය කිරීමේ උත්සවයට 06 දින පස්වරුවේ සම්බන්ධ වෙමින් අනුනායක හිමියෝ මේ බව සඳහන් කළහ. සියම් මහා නිකායේ අස්ගිරි පාර්ශවයේ මහනායක අතිපූජ්‍ය වරකාගොඩ ධම්ම ධස්සි ශ්‍රී පඤ්ඤානන්ද ඥානරතන මහනායක ස්වාමීන් වහන්සේගේ සුරතින් මෙම සිරි ගෞතම මහා විහාරයේ බුද්ද්ධ මන්දිරය සමාධි බුද්ධ ප්‍රතිමා වහන්සේ නිරාවරණය කිරීම උත්සවාකාරයෙන් සිදු කෙරිණි. රංගිරි දඹුල්ල උයන් වත්ත පුරාණ රජ මහා විහාරාධිපති පූජ්‍ය හල්මිල්ලවැව පෙමරතන නා හිමියන් ගේ සහ විහාර භාරකාර ඇල්ලවැවේ සංඝරතන හිමියන්ගේ ආරාධනාව පරිදි අස්ගිරි පාර්ශවයේ මහනාහිමියන් අනුනාහිමියන් මහා ලේඛකාධිකාරී නාහිමියන් ඇතුළු මහා සංඝරත්නයේ සහභාගිත්වයෙන් මෙම උතුම් පින්කම් සිද්ධ\nකෙරිණි. මෙහිදී සමාධි බුද්ධ ප්‍රතිමා වහන්සේ නිරාවරණය කොට ප්‍රථම ගිලන්පස මල් අටපිරිකර පූජා කිරීම උන් වහන්සේලාගේ ප්‍රධානත්වයෙන් සිදු කෙරිණි. උත්සව සභාව ඇමතුම් අස්ගිරි පාර්ශවයේ අනුනායක පුජ්‍ය ආණමඩුවේ ධම්මදස්සි නාහිමියන් මෙරට වෙහෙර විහාරස්ථාන වලට ලැබෙන විදුලි බිල් පිළිබඳව අදහස් දක්වමින් කියා සිටියේ විදුලි බිල පිළිබඳව විවිධ මත පළ වෙමින් පැවතුන ද මෙරට සෑම නිකායක් ම ඒකාබද්ධ වෙමින් ජනාධිපති රනිල් වික්‍රමසිංහ මහතා වෙත ලිඛිතවම තම මතය ප්‍රකාශ කොට තිබෙන බවය. ඒ අනුව ජනාධිපතිවරයා ලිඛිතව මහානාහිමිවරුන් දැනුවත් කරමින් ඇත්තේ සූර්ය බලය බලය උපයෝගී කරගෙන ඉදිරියේදී වෙහෙර විහාරස්ථාන වලට විදුලි බලය ලබාදීම සඳහා වැඩපිළිවෙළක් ක්‍රියාත්මක කරන බවට බවය. පවතින තත්වය සියලු දෙනා තේරුම් ගත යුතු බවත් ඒ අනුව විදුලිය අරපිරිමැස්මෙන් පාවිච්චි කිරීම මෙන්ම සූර්ය් බලය සුළං බලය සහ කුඩා විදුලි බලාගාර මේ වනවිට ඉදිවෙමින් පවතින නිසා කලබලකාරී තත්ත්වය කින් තොරව ඉවසීමෙන් කටයුතු කළ යුතු බව නා හිමියෝ\nඅවධාරණය කළහ. වෙහෙර විහාරස්ථාන අඳුරේ තබා අරගල කරමින් ප්‍රශ්නයට විසඳුම් සෙවීමට නොහැකි බවද පෙන්වා දෙන අනුනාහිමියන් දායක කාරකාදීන් එක්ව විදුලි බලය අඩුවෙන් දැවෙන විදුලි බුබුළු උපයෝගී කර ගැනීම සහ විකල්ප ක්‍රම වලට යා යුතු බවද නාහිමියෝ පෙන්වා දුන්හ. තාම විහාර ගණයේ ඇතැම් විහාරස්ථානවලට මසකට රුපියල් අසූ දහසකට අධික විදුලි බිලක් ලැබෙන බවද පෙන්වා දෙන නා හිමියෝ වැඩිදුරටත් කියා සිටියේ විදුලි බිල ලැබෙද්දී මහ නාහිමිවරුන්ගේ වෙහෙර විහාරස්ථාන වලට මෙන්ම අනෙකුත් සෑම වෙහෙර විහාරස්ථානයකම එකම විදුලි බිල ලැබෙන බවය . එම බිල ගෙවා ගැනීමට නොහැකි තාවයක් පත්වන බවද එහෙත් රටේ පවතින තත්වය පිළිබඳව මහා සංඝරත්නය හැටියට මහජනතාව හැටියට ඉවසා අනාගතය පිළිබඳව සිතා කටයුතු කළ යුතු බව නා හිමියෝ අවධාරණය කළහ. එමෙන්ම රාජ්‍ය ආයතන කර්මාන්ත ශාලා නිවාස සහ අනිකුත් ආයතන මෙන් වෙහෙර විහාර විහාරස්ථාන පිළිබඳවව බැලීමට නොහැකි බවත් වෙහෙර විහාර විහාරස්ථාන ආලෝකමත් කිරීම ජනතාවගේ හදවත් පුබුදුවාලන බුද්ධාලම්භන ප්‍රීතිය ඇති වන අවස්ථාවන් බවද විහාරස්ථානවල දැල්වෙන සෑම ආලෝකයක් ජනතාවගේ හිත සුව පිණිස දැල්වෙන විදුලි පහන් බව රජය අවධාරණය යොමු විය යුතු බව ද නා හිමියෝ වැඩිදුරටත් පෙන්වා දුන්හ . ලොකු පන්සල් වලට වෙනම සැලකීම පොඩි පන්සල්වලට වෙන්ම සැලකීම් සහ පන්සල් අඳුරේ තැබීම් ආදී විවිධ මතභේදවලට ලක් වෙමින් කටයුතු නොකළ යුතු බවත් සියලු දෙනා එක්ව මෙම ගැටළුවට රජය සමඟ සාකච්ඡා කොට විසඳුම් ලබා ගැනීම් කාලෝචිත බව ද අනු නා හිමියෝ පෙන්වා දුන්හ. මෙහිදී සමාධි බුද්ධ ප්‍රතිමාව නිර්මාණය කල නිර්මාණ ශිල්පී ආර්. පි .සුනිල් රත්නායක මහතා සහ මුල්‍ය දායකත්වය දැරූ වන්නිනායක මහත්මිය ඇගයීමට ලක්කෙරිණි , විහාර මන්ධිරයේ අලංකාර චිත්‍ර අදින ලද ප්‍රවීන චිත්‍ර ශිල්පී සිසිර අලහකෝන් මහතා කිසිදු මුදලක් හෝ ප්‍රසාද පුජාවකින් තොරව සිය පුතුට පිං පිණිස වසර දෙකහමාරක කාලයක් චිත්‍ර සිතුවම් කර දුන් බව\nප්‍රකාශය පත් කෙරුණි . මෙම අවස්ථාවට අස්ගිරි විහාර පාර්ශවයේ මහා ලේඛකාධිකාරී ශාස්ත්‍රපති මැදගම ධම්මානන්ද, රන්ගිරි දඹුලු රජමහ විහාරස්ථානය හා ශ්‍රී විෂ්ණු දේවාලයේ භාරකාර මාතලේ දිසාවේ උප ප්‍රධාන සංඝනායක අඹගස්වැවේ රාහුල නාහිමියන් ඇතුළු විශාල මහා සඟරුවන වැඩම කොට සිටියහ . වෙහෙර විහාරස්ථාන රැසක දායක සභාවේ පිරිස් රාජ්‍ය නිලධාරිහුද එක්ව සිටියහ. ", "URL": "https://www.itnnews.lk/2023/10/05/439199/", "Category": "දේශීය පුවත්", "Parent URL": null}