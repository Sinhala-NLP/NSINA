{"Source": "ITN news", "Timestamp": "ஜனவரி 24, 2023 10:56", "Headline": "தேர்தல் ஆணைக்குழுவில் விசேட சந்திப்பு", "News Content": "உள்ளுராட்சி மன்ற தேர்தலுக்கான வேட்பு மனுக்களை தாக்கல் செய்துள்ள அரசியல் கட்சிகளின் செயலாளர்களுக்கும், தேர்தல் ஆணைக்குழுவிற்கும் இடையில் சந்திப்பொன்று இடம்பெறுகிறது. உள்ளுராட்சி மன்ற தேர்தலுக்காக அடுத்தக்கட்ட நடவடிக்கைகள் தொடர்பில் தெளிவுப்படுத்தும் நோக்கில் பேச்சுவார்த்தை முன்னெடுக்கப்பட்டுள்ளது. தேர்தல் அறிவிக்கப்பட்டதன் பின்னர் அரசியல் கட்சிகள் மற்றும் தேர்தல் ஆணைக்குழுவிற்கு இடையில் இடம்பெறும் முதலாவது சந்திப்பு இதுவாகும். இன்று முற்பகல் 10 மணிக்கு ஆரம்பமான பேச்சுவார்த்தையில் பல்வேறு அரசியல் கட்சிகளின் பிரதிநிதிகள் பங்கேற்றுள்ளன. இதேவேளை உள்ளுராட்சி மன்ற தேர்தலுக்கான தபால் மூல வாக்கெடுப்புக்கான விண்ணப்பங்களை பொறுப்பேற்கும் நடவடிக்கை நேற்று நள்ளிரவுடன் நிறைவடைந்தது. உத்தியோகபூர்வ வாக்காளர் அட்டையை அச்சிடும் பணி இவ்வாரம் ஆரம்பிக்கப்படவுள்ளதாக தேர்தல்கள் ஆணைக்குழு நேற்று அறிவித்திருந்தமை குறிப்பிடத்தக்கது. ", "URL": "https://www.itnnews.lk/2023/10/05/457287/", "Category": "Breaking News,தேசிய செய்திகள்", "Parent URL": null}