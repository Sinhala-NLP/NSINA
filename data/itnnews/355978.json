{"Source": "ITN news", "Timestamp": "අගෝස්තු 12, 2021 16:10", "Headline": "කුලී පදනම මත ලබා ගත් රථවාහන සූක්ෂම ලෙස අලෙවි කිරීමේ ජාවාරමකට සම්බන්ධ තුන්දෙනෙකු අත්අඩංගුවට", "News Content": "කුලී පදනම මත ලබා ගත් රථවාහන සූක්ෂම ලෙස අලෙවි කිරීමේ ජාවාරමක තොරතුරු හෙළි කර ගැනීමට ගම්පහ කොට්ඨාස අපරාධ විමර්ශන අංශය සමත් වුණා. පළාත් සංචරණ සීමා පවතින අතරතුර හදිසි ගමන් යාමට බව අගවා වාහන කුලී පදනමට ලබාගනිමින් ඒවායේ චැසි අංක වෙනස් කර විවිධ පුද්ගලයින්ට අලෙවි කිරීමේ ජාවාරමක තොරතුරු මෙසේ හෙළි වී තිබෙනවා. නිට්ටඹුව ප්‍රදේශයේදී මෙසේ අලෙවි කළ මෝටර් රථයක් සොයා ගැනීමෙන් පසු ජාවාරමේ තොරතුරු හෙළි කර ගත් බවයි පොලීසිය පවසන්නේ. ජාවාරම සම්බන්ධ සැකකරුවන් තුන්දෙනෙකු අත්අඩංගුවට ගෙන ඇති අතර ඔවුන්ගෙන් වැඩිදුරටත් ප්‍රශ්න කිරීම් කර ලබා ගන්නා තොරතුරු මත විමර්ශන පුළුල් කිරීමටයි පොලිසිය පියවර ගෙන ඇත්තේ.     ", "URL": "https://www.itnnews.lk/2023/10/05/355978/", "Category": "දේශීය පුවත්", "Parent URL": null}