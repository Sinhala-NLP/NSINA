{"Source": "ITN news", "Timestamp": "ජූලි 31, 2023 16:34", "Headline": "ජාතික ගීය විකෘති කළා යැයි උමාරාට චෝදනා", "News Content": "ලංකා ප්‍රිමියලීග් තරගාවලියේ සමාරම්භක උළෙලේ දී ජාතික ගීය විකෘති කර ගායනා කිරීමක් සම්බන්ධයෙන් එම උළෙල සංවිධායකයින්ට හා ගායිකා උමාරා සිංහවංශට චෝදනා එල්ලවනවා. එම උත්සවයේ දී ජාතික ගීය විකෘති කිරීමක් සිදුව ඇති බවයි නීතිඥයින් හා පුරවැසි සංවිධානවල නියෝජිතයින් පවසන්නේ. මෙරට ක්‍රිකට් ක්‍රීඩාවේ සුවිශේෂම තරගාවලිය ලෙස ලංකා ප්‍රිමියලීග් තරගාවලිය හඳුන්වාදිය හැකියි. දෙස් විදෙස් ක්‍රීඩකයින් රැසකගේ සහභාගීත්වයෙන් තරගාවලියේ ආරම්භය උත්කර්ෂවත් ලෙස කොළඹ ආර් ප්‍රේමදාස ක්‍රීඩාංගනයේ දී ආරම්භ වුණා. ජාතික ගීය උපෙරා ශෛලියෙන් මෙහිදී ගායනා කළ බවට ඇයට චෝදනා එල්ලවූ අතර නව ජනතා පෙරමුණ අද පෙරවරුවේ ජාතික ගීය විකෘති කිරීම සම්බන්ධයෙන් පැමිණිල්ලක් භාරදුන්නා. ඒ අපරාධ පරීක්ෂණ දෙපාර්තමේන්තුවටයි.   ", "URL": "https://www.itnnews.lk/2023/10/05/504310/", "Category": "දේශීය පුවත්", "Parent URL": null}