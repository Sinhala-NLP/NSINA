{"Source": "ITN news", "Timestamp": "දෙසැම්බර් 20, 2021 14:18", "Headline": "ඇතැම් දේශපාලනඥයින් හැසිරෙන ආකාරය විහිළු සහගතයි", "News Content": "ඇතැම් දේශපාලනඥයි ජනතාව ඉදිරියේ හැසිරෙන ආකාරය විහිළු සහගත බව අමාත්‍ය ඩලස් අලහප්පෙරුම මහතා පවසනවා. දේශපාලනඥයින් ජනතාවට ආදර්ශයක් විය යුතු අතර එය යොවුන් පාර්ලිමේන්තුවේ ආරම්භ කළ හැකි බවයි අමාත්‍යවරයා පෙන්වා දෙන්නේ. ශ්‍රී ලංකා යොවුන් පාර්ලිමේන්තුව පිහිටුවා වසර දහයක් පිරීම වෙනුවෙන් පැවති සැමරුම් උත්සවයේ දී අමාත්‍යවරයා එම අදහස් පළ කළා. මනම්පිටිය මහවැලි ප්‍රතිභා ශාලාවේ පැවති උත්සවයට යොවුන් පාර්ලිමේන්තු සාමාජිකයින් එක් වුණා. ", "URL": "https://www.itnnews.lk/2023/10/05/383799/", "Category": "දේශීය පුවත්", "Parent URL": null}