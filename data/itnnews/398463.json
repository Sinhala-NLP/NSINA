{"Source": "ITN news", "Timestamp": "பிப்ரவரி 28, 2022 13:26", "Headline": "நீர்வீழ்ச்சியில் வீழ்ந்து வெளிநாட்டு பிரஜை ஒருவர் உயிரிழப்பு", "News Content": "எல்ல பகுதியில் அமைந்துள்ள கித்துல்எல்ல சிறிய ராவணா நீர்வீழ்ச்சியில் வீழ்ந்து வெளிநாட்டு பிரஜை ஒருவர் உயிரிழந்துள்ளார். பாதுகாப்பற்ற முறையில் நீர்வீழ்ச்சியில் மேற்பகுதிக்கு சென்ற அவர், கீழ் பகுதியை பார்க்க முற்பட்ட போது வீழ்ந்து உயிரிழந்துள்ளார். 120 அடி பள்ளத்தில் அவர் வீழ்ந்துள்ளதாக எமது செய்தியாளர் தெரிவித்தார். உயிரிழந்தவர் 33 வயதான நபர் என தெரியவந்துள்ளது. குறித்த நபரின் அடையாளம் இதுவரை உறுதிப்படுத்தப்படாத நிலையில் பொலிஸார் மேலதிக விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/398463/", "Category": "Uncategorized @ta,தேசிய செய்திகள்", "Parent URL": null}