{"Source": "ITN news", "Timestamp": "අගෝස්තු 13, 2022 09:48", "Headline": "ඊයේ දිනයේ සිදුවූ රිය අනතුරු කිහිපයකින් 5 දෙනෙකු ජීවිතක්ෂයට", "News Content": "ඊයේ දිනයේ සිදුවූ රිය අනතුරු කිහිපයකින් පුද්ගලයින් 5 දෙනෙකු ජීවිතක්ෂයට පත්වුණා. රත්නපුර, ඇඹිලිපිටිය මාර්ගයේ කෙටේතැන්න ප්‍රදේශයේදී වෑන් රථයක් ඉදිරියෙන් පැමිණි යතුරුපැදියක ගැටීමෙන් සිදුවූ අනතුරෙන් පුද්ගලයෙකු ජීවිතක්ෂයට පත්වුණා. අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන තිබෙනවා. කුලියාපිටිය පන්නල මාර්ගයේ දියකළ මුල්ල විදුහල අසළදී සිදුවූ අනතුරකින් ද පුද්ගලයෙකු ජීවිතක්ෂයට පත්වුණා. ලොරි රථයක් මාර්ගයේ එක් පසෙක නතරකර ටයරය මාරුකරමින් සිටියදී මාර්ගයේ පැමිණි යතුරු පැදියක් එහි ගැටීමෙනුයි අනතුර සිදුවුණේ. මේ අතර හෙම්මාතගම කයිකාටුව ප්‍ර දේශයේදී ලොරි රථයක් රියදුරුට පාලනය කර ගත නොහැකිව ප්‍රපාතයකට පෙරලී තිබෙනවා. තුවාල ලැබූ රියදුරු සහ රිය සහායක ගම්පොල රෝහලට ඇතුළත් කිරීමෙන් පසු රියදුරු මියගිය බවයි රෝහල් වාර්තා සදහන් කළේ. ආරච්චිකට්ටුව මාර්ගයේදී ලොරි රථයක ඉදිරියෙන් පැමිණි යතුරුපැදියක් ගැටීමෙන් අවුරුදු 20ක තරුණයෙකු ජීවිතක්ෂයට පත්වුණා. පස්යාල අත්තනගල්ල මාර්ගයේ ඇල්ලලමුල්ල ප්‍රාථමික විද්‍යාලය අසළ පදික මාරුවෙන් ගමන් කරමින් සිටි පුද්ගලයෙකු ලංගම බස් රථයක ගැටී තිබෙනවා. බරපතල තුවාල ලැබූ එම පුද්ගලයා වතුපිටිවල රෝහලට ඇතුළත් කිරීමෙන් පසු මියගියා.     ", "URL": "https://www.itnnews.lk/2023/10/05/428605/", "Category": "දේශීය පුවත්", "Parent URL": null}