{"Source": "ITN news", "Timestamp": "அக்டோபர் 2, 2022 19:09", "Headline": "எரிசக்தி மற்றும் கல்வித் துறைகளில் முதலீடு செய்வது குறித்த கலந்துரையாடல்", "News Content": "வெளிவிவகார அமைச்சர் அலிசப்ரி, புதிதாக நியமிக்கப்பட்டுள்ள அவுஸ்திரேலிய உயர்ஸ்தானிகர் பால் ஸ்டீபன்ஸை (Paul Stephens) அமைச்சில் சந்தித்து கலந்துரையாடியுள்ளார் .  இதன்போது இலங்கைக்கான தூதரகத்தின் தலைவராக பால் ஸ்டீபன்ஸ் (Paul Stephens) நியமிக்கப்பட்டமை குறித்து வெளிவிவகார அமைச்சர் உயர்ஸ்தானிகருக்கு வாழ்த்து தெரிவித்துள்ளார் . அத்துடன் உள்நாட்டு சவால்களை சமாளிக்க சமீபத்தில் அவுஸ்திரேலியாவால் வழங்கப்பட்ட உடனடி மனிதாபிமான உதவிகள் குறித்து நினைவுகூர்ந்து வெளியுறவு அமைச்சர் பாராட்டியுள்ளார் . இச்சந்திப்பின் போது எரிசக்தி மற்றும் கல்வித் துறைகளில் முதலீடு செய்வதற்கான சாத்தியக்கூறுகள் குறித்தும் விளக்கமளித்த அவுஸ்திரேலிய உயர்ஸ்தானிகர், அவுஸ்திரேலிய முதலீட்டாளர்களை இந்நாட்டில் முதலீடு செய்ய அழைப்பதாகவும் தெரிவித்துள்ளமை குறிப்பிடப்பட்டுள்ளது . ", "URL": "https://www.itnnews.lk/2023/10/05/438421/", "Category": "தேசிய செய்திகள்", "Parent URL": null}