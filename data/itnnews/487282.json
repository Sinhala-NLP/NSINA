{"Source": "ITN news", "Timestamp": "මැයි 29, 2023 13:49", "Headline": "අත්අඩංගුවට පත් චීන ජාතිකයා චීන රජයෙන් අත්අඩංගුවට ගැනීමේ වරෙන්තු නිකුත් කළ අයෙක්", "News Content": "ව්‍යාජ ගුවන් ගමන් බලපත්‍රයක් ඉදිරිපත් කිරීමේ චෝදනාව මත පසුගියදා ආගමන හා විගමන දෙපාර්තමේන්තුව විසින් අත්අඩංගුවට ගත් චීන ජාතිකයා චීන රජයෙන් අත්අඩංගුවට ගැනීමේ වරෙන්තු නිකුත් කළ පුද්ගලයෙකු බව නීතිපතිවරයා අභියාචනාධිකරණයට දැනුම් දුන්නා. ඒ තමන්ව චීනයට පිටුවහල් කිරීම වැළැක්වීමේ නියෝගයක් නිකුත් කරන මෙන් ඉල්ලා අදාළ චීන ජාතිකයා විසින් ගොනුකළ රිට් පෙත්සම අද (29) අභියාචනාධිකරණය හමුවේ කැඳවූ අවස්ථාවේ දීයි. නීතිපතිවරයා වෙනුවෙන් පෙනී සිටි නියෝජ්‍ය සොලිසිටර් ජෙනරාල්වරයා එම දැනුම් දීම සිදුකලා මේ අතර අදාළ පෙත්සම ඉල්ලා අස්කර ගන්නා බවත් චීන ජාතිකයා වෙනුවෙන් පෙනී සිටි නීතිඥවරයා දැනුම් දී තිබෙනවා.   ", "URL": "https://www.itnnews.lk/2023/10/05/487282/", "Category": "දේශීය පුවත්", "Parent URL": null}