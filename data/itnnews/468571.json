{"Source": "ITN news", "Timestamp": "මාර්තු 16, 2023 09:42", "Headline": "ඉම්රාන් ඛාන් අත්අඩංගුවට නොගන්නා ලෙස එරට මහාධිකරණයෙන් නියෝගයක්", "News Content": "පාකිස්තානයේ විපක්ෂ නායක ඉම්රාන් ඛාන් අද උදෑසන 10 වන තෙක් අත්අඩංගුවට නොගන්නා ලෙස එරට මහාධිකරණය නියෝග කර තිබෙනවා. ඊයේ දිනයේ දී හිටපු අග්‍රාමාත්‍ය පාකිස්තානයේ විපක්ෂ නායක ඉම්රාන් ඛාන් ලාහෝර් නුවර පිහිටි ඔහුගේ නිවසේ දී අත්අඩංගුවට ගැනීමට පොලිසිය උත්සහ කළා. කෙසේ වුවද ඔහුගේ පාක්ෂිකයින් පළ කළ විරෝධය හමුවේ එම උත්සහය අතහැර දැමීමටයි පොලිසියට සිදු වුණේ. විරෝධතාකරුවන් හා පොලිසිය අතර දරුණු ගැටුම් හටගත් අතර ජල හා කදුළු ගෑස් ප්‍රහාර ද එල්ල කෙරුණා. කෙසේ වුවද ඊයේ සන්ධ්‍යා භාගයේ දී නිවේදනයක් නිකුත් කරමින් ඉම්රාන් ඛාන් සඳහන් කළේ ලබන 18 වනදා තමා අධිකරණය ඉදිරියේ පෙනී සිටින බවයි.         ", "URL": "https://www.itnnews.lk/2023/10/05/468571/", "Category": "Breaking News,ජාත්‍යන්තර පුවත්", "Parent URL": null}