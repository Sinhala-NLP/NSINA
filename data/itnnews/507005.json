{"Source": "ITN news", "Timestamp": "ஆகஸ்ட் 10, 2023 12:12", "Headline": "அமெரிக்கா ஹவாய் பகுதியில் காட்டுத் தீ – 06 பேர் பலி", "News Content": "அமெரிக்காவின் ஹவாய் தீவுக்கூட்டத்தில் அமைந்துள்ள மவுயி  தீவில் உள்ள காடுகளில் திடீரென தீ பிடித்தது.  வேகமாக வீசி வரும் காற்றினால் வனப்பகுதியில் தீ வேகமாக பரவியது. தீயை அணைக்கும் பணிகளில் தீயணைப்பு மற்றும் மீட்புக் குழுவினர் ஈடுபட்டுள்ளனர்.  வனப்பகுதியில் சிக்கியவர்களை பாதுகாப்பாக மீட்கும் பணிகள் துரிதமாக நடைபெற்று வருகிறது. லஹைனா பகுதியிலும் காட்டுத் தீ பரவியதால் வானுயர கரும்புகை எழுந்தது. அங்கு வசிக்கும் மக்கள் உயிரைக் காப்பாற்றிக் கொள்ள வீடுகளை விட்டு வெளியேறினர். அவர்களை பத்திரமாக மீட்க கடலோர காவல்படை ஹெலிகாப்டர்கள் அனுப்பப்பட்டன. இந்நிலையில், இந்த காட்டுத்தீயில் சிக்கி 6 பேர் பரிதாபமாக இறந்தனர். மேலும் பலர் படுகாயமடைந்துள்ளனர் என மவுயி தீவு மேயர் ரிச்சர்ட் பைசன் தெரிவித்துள்ளார். ", "URL": "https://www.itnnews.lk/2023/10/05/507005/", "Category": "Breaking News,சர்வதேச செய்திகள்", "Parent URL": null}