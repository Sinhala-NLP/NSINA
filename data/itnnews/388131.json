{"Source": "ITN news", "Timestamp": "ජනවාරි 11, 2022 12:01", "Headline": "සබරගමුව පළාත් රාජ්‍ය සේවයට බඳවාගත් උපාධිධාරීන්ට ස්ථීර පත්වීම්", "News Content": "රජය මගින් බදවාගත් උපාධිධාරීන්ට සහ ඩිප්ලෝමාධාරීන්ට සබරගමුව පළාත් රාජ්‍ය සේවයේ ස්ථීර පත්වීම් ප්‍රදානය පළාත් ආණ්ඩුකාර ටිකිරි කොබ්බෑකඩුව මහතාගේ ප්‍රධානත්වයෙන් සිදුකෙරුණා. සෞභාග්‍යයේ දැක්ම ප්‍රතිපත්ති ප්‍රකාශයට අනුව මෙම බදවාගැනීම් සිදුකෙරුණා. මේ යටතේ අභ්‍යාසලාභීන් 1,968 දෙනෙකු සම්මුඛ පරීක්ෂණ සදහා කැදවනු ලැබුවා. ඒ අනුවයි ඔවුන්ට සබරගමුව පළාත් රාජ්‍ය සේවා කොමිෂන් සභාව මගින් සංවර්ධන නිලධාරී තුන්වන ශ්‍රේණිය සදහා ස්ථීර පත්වීම් ලබාදීම සිදුකෙරුණේ. මෙම පිරිසෙන් 250 දෙනෙකු සදහා පත්වීම් පිරිනැමීම සබරගමුව පළාත් ආණ්ඩුකාර ටිකිරි කොබ්බෑකඩුව මහතාගේ ප්‍රධානත්වයෙන් සිදුකෙරුණා. මේ අතර තවත් උපාධිධාරීන් සහ ඩිප්ලෝමාධාරීන් 71 දෙනෙකුට ස්ථීර පත්වීම් ලබාදීම පාර්ලිමේන්තු මන්ත්‍රී ශාන්ත බණ්ඩාර මහතාගේ ප්‍රධානත්වයෙන් නාරම්මල දී සිදුකෙරුණා. වසරක පුහුණු කාලසීමාව තුළ මොවුන් අනියුක්තව සිටි ආයතන, පාසල් මෙන්ම අමාත්‍යාංශ සදහා යොමුකෙරෙනු ඇති.   ", "URL": "https://www.itnnews.lk/2023/10/05/388131/", "Category": "දේශීය පුවත්", "Parent URL": null}