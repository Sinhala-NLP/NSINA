{"Source": "ITN news", "Timestamp": "දෙසැම්බර් 28, 2022 17:30", "Headline": "භාණ්ඩ හිඟයක් හෝ මිල වැඩිවීමක් සිදුවුවහොත් එහි වගකීම භාර ගන්නවා – වෙළඳ ඇමති", "News Content": "භාණ්ඩ හිඟයක් හෝ මිල වැඩිවීමක් සිදුවුවහොත් වෙළෙඳ අමාත්‍යවරයා ලෙස තමන් එහි වගකීම භාරගන්නා බව වෙළද වාණිජ හා ආහාර සුරක්ෂිතතා අමාත්‍ය නලීන් ප්‍රනාන්දු මහතා පවසනවා. මියන්මාර රජයෙන් සහනාධාරයක් ලෙස මෙරටට එවන ලද සහල් තොගයක් අඩු ආදායම් ලාභීන් වෙත බෙදා දෙමිනුයි අමාත්‍ය නලින්දු ප්‍රනාන්දු මහතා මේ බව ප්‍රකාශ කළේ. ජා ඇළ බටුවත්ත නාරංගොඩපාළුව රත්න ශ්‍රී ඥානාරාම පොත්ගුල් විහාර පරිශ්‍රයේදීයි උත්සවය පැවැත්වුණේ. එක් පවුලක් සදහා සහල් කිලෝග්‍රෑම් 20 බැගින් මෙහිදී ප්‍රදානය කෙරුණා. තවදුරටත් මෙහිදී අදහස් දැක්වූ අමාත්‍යවරයා කියාසිටියේ මාස කිහිපයක් තිස්සේ අත්‍යවශ්‍ය භාණ්ඩ මිල අඩුකිරීමට තමන්ට හැකිවූ බවයි. ", "URL": "https://www.itnnews.lk/2023/10/05/452583/", "Category": "Breaking News,දේශීය පුවත්", "Parent URL": null}