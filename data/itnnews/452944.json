{"Source": "ITN news", "Timestamp": "දෙසැම්බර් 31, 2022 10:35", "Headline": "චීනය කොවිඩ් තොරතුරු නිවැරදිව නොදෙන බවට ලෝක සෞඛ්‍ය සංවිධානය චෝදනා කරයි", "News Content": "චීනයේ කොවිඩ් තත්ත්වය පිළිබදව නිවැරදි දත්ත ලබා දෙන ලෙසට ලෝක සෞඛ්‍ය සංවිධානය එරට රජයට දැනුම් දී තිබෙනවා. චීනයේ කොවිඩ් වසංගතය සම්බන්ධයෙන් යාවත්කාලීන වූ තොරතුරු නොලැබෙන බවයි ලෝක සෞඛ්‍ය සංවිධානය සදහන් කරන්නේ. රෝහල්ගතවූ සංඛ්‍යාව, මියගිය සංඛ්‍යාව සහ එන්නත් ලබා ඇති සංඛ්‍යාව පිළිබද චීන රජය ලබා දී ඇති දත්ත එරට සැබෑ යථාර්තය පිළිබිඹු නොකරන බව ද ලෝක සෞඛ්‍ය සංවිධානය ප්‍රකාශ කරනවා. දෙසැම්බර් මාසය තුලදී චීනය තුළ කොවිඩ් පැතිරයාම වේගවත් වූ අතර ඇමෙරිකා එක්සත් ජනපදය, දකුණු කොරියාව, ඉන්දියාව, ඉතාලිය, ජපානය ඇතුළු රටවල් චීනයේ සිට පැමිණෙන  පුද්ගලයන් සම්බන්ධයෙන් විශේෂ කොවිඩ් පාලන නීති අනුගමනය කිරීමට කටයුතු කළා. ", "URL": "https://www.itnnews.lk/2023/10/05/452944/", "Category": "ජාත්‍යන්තර පුවත්", "Parent URL": null}