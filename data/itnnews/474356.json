{"Source": "ITN news", "Timestamp": "අප්‍රේල් 9, 2023 08:53", "Headline": "හෙරොයින් විකුණා හොයාගත් මුදල් උණ්ඩියල් ක්‍රමය යටතේ හුවමාරු කිරීමට සිටි අයෙක් අත්අඩංගුවට", "News Content": "කෙසෙල්වත්ත පොලිස් වසමේ සිදු කළ වැටලීමකදී රුපියල් ලක්ෂ 82 ක මුදල් ප්‍රමාණයක් සහ මුදල් ගණන් කිරීමේ විද්‍යුත් යන්ත්‍රයක් ද සමග පුද්ගලයෙකු අත්අඩංගුවට ගෙන තිබෙනවා. අදාල සැකකරු හෙරොයින් ජාවාරමෙන් උපයාගන්නා ලද බවට සැක කරන මුදල් ශ්‍රී ලංකාවේ පවත්නා නීතියට පටහැනිව උණ්ඩියල් ක්‍රමය යටතේ හුවමාරු කිරීමේ අරමුණින් එම මුදල් සන්තකයේ තබාගෙන සිටි බවයි විශේෂ කාර්ය බලකාය පැවසුවේ. එම සැකකරු වත්තල ප්‍රදේශයේ වයස අවුරුදු 39 පුද්ගලයක්. ඒ සඳහා ආධාර අනුබල ලබා දුන් වැල්ලම්පිටිය ප්‍රදේශයේ පදිංචි වයස අවුරුදු 62 වන පුද්ගලයකු අත්අඩංගුවට ගෙන වැඩිදුර විමර්ශන කටයුතු සඳහා කෙසෙල්වත්ත පොලිස් ස්ථානය වෙත භාර දී තිබෙනවා.      ", "URL": "https://www.itnnews.lk/2023/10/05/474356/", "Category": "දේශීය පුවත්", "Parent URL": null}