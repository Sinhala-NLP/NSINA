{"Source": "ITN news", "Timestamp": "පෙබරවාරි 25, 2022 12:48", "Headline": "කිරිපිටි නිෂ්පාදන ආයතනයක අලෙවිකරුවෙකු බව පවසමින් වංචනිකව මුදල් ලබා ගත් පුද්ගලයෙකු අත්අඩංගුවට", "News Content": "මෙරට ප්‍රධාන පෙළේ කිරිපිටි නිෂ්පාදන ආයතනයක අලෙවිකරුවෙකු බව පවසමින් වංචනික ලෙස මුදල් ලබා ගත් පුද්ගලයෙකු අත්අඩංගුවට ගැනීමට මාරවිල පොලිසිය විමර්ශන ආරම්භකර තිබෙනවා. කිරිපිටි නිෂ්පාදන ආයතනයක අලෙවිකරුවෙකු බව පවසමින් රාජ්‍ය හා පෞද්ගලික ආයතනවලට ගොස් මෙම පුද්ගලයා මුදල් ලබාගන්නා බවයි හෙළිවී ඇත්තේ. මාරවිල මූලික රෝහලට පැමිණ ව්‍යාජ බිල්පත් ඉදිරිපත් කර කිරිපිටි පැකට් ලබා නොදී හෙද නිලධාරියකගෙන් සූක්ෂම ලෙස රුපියල් 11,000ක මුදලක් ලබාගැනීමට මෙම පුද්ගලයා සමත්වී තිබෙනවා. ඔහු මුදල් රැගෙන රෝහලෙන් පළායන ආකාරය සීසීටීවී කැමරාවක සටහන් වී තිබුණා.         ", "URL": "https://www.itnnews.lk/2023/10/05/397677/", "Category": "දේශීය පුවත්", "Parent URL": null}