{"Source": "ITN news", "Timestamp": "ජූනි 20, 2021 10:50", "Headline": "අත්‍යවශ්‍ය සේවා පුවරුව යොදා ගනිමින් ගව ජාවාරමක් සිදු කළ දෙදෙනෙක් අත්අඩංගුවට", "News Content": "සංචරණ සීමා ක්‍රියාත්මක වෙද්දි අත්‍යවශ්‍ය සේවා පුවරුව යොදාගෙන ගව ජාවාරමක් සිදු කළ සැකකරුවන් දෙදෙනෙක් අත්අඩංගුවට ගැනීමට පොලීසිය සමත් වුණා. අත්‍යවශ්‍ය සේවා පුවරුව ප්‍රදර්ශනය කරමින් තණමල්විල සිට කදාන දක්වා ලොරි රථයකින් ගවයින්  14 දෙනෙකු ප්‍රවාහනය කර තිබුණ බව පොලීසිය පවසනවා. කුරුවිට නගරය ආසන්නයේ පිහිටි පොලිස් මාර්ග බාධකයේදී රථන නවතන ලෙස පොලීසිය ලබා දුන් සංඥා නොතකමින් ලොරි රථය ඉදිරියට ධාවනය කළ අතර ලුහුබැද  ගොස් එය අත්අඩංගුවට ගැනීමට පොලීසිය කටයුතු කළා. රථය තුළ මී ගවයින් 14 දෙනෙකු සිටි බවයි පොලීසිය සඳහන් කළේ. පළාත් අතර සංචරණ සීමාද  කඩකරමින් කටයුතු කළ මෙම සැකකරුවන් දෙදෙනා අධිකරණය ඉදිරිපත් කිරීමටයි පොලීසි කටයුතු කළේ.       ", "URL": "https://www.itnnews.lk/2023/10/05/343829/", "Category": "දේශීය පුවත්", "Parent URL": null}