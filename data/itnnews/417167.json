{"Source": "ITN news", "Timestamp": "ජූනි 15, 2022 18:23", "Headline": "ශ්‍රි ලංකන් ගුවන් නියමුවාගේ දක්ෂතාවයෙන් ගුවන් අනතුරක් වැළකෙයි", "News Content": "ශ්‍රී ලන්කන් ගුවන් නියමුවන්ගේ  විචක්ෂණශීලීභාවය හේතුවෙන් සිදුවීමට ඉඩ තිබූ අනතුරක් වළක්වා ගැනීමට හැකියාව ලැබුණා. යූ.එල් 504 ගුවන් යානයේ නියමුවන් මේ සදහා ක්‍රියාකර තිබුණේ ප්‍රශංසාසහගත ලෙසයි කෙසේ වුවද නිවේදනයක් නිකුත් කරමින් ශ්‍රී ලංකන් ගුවන් සමාගම පවසන්නේ ඇතැම් මාධ්‍ය වාර්තා කර ඇති  ආකාරයට ගුවන් යානය තවත් යානයක ගැටීමේ අවදානමක් කිසිසේත් ඇති නොවූ බවයි ශ්‍රී ලන්කන් ගුවන්සේයට අයත් යූඑල් 504  දරණ ගුවන් යානය ලන්ඩනයේ සිට කොළඹ බලා පෙරේදා ගමන් ඇරඹුවා. එම යානය තුර්කි ගුවන් සීමාව තුළ ගමන් කරන අවස්ථාවේදී බ්‍රිටිෂ් එයාර්වේස්  ගුවන්  සමාගමට අයත් යානයක් ශ්‍රී ලන්කන් යානයට දුරින් ඉහළ අහසේ ගමන් කරන අයුරු ශ්‍රී ලන්කන් යානයේ නියමුවන්ට නිරීක්ෂණය වී තිබුණා. ඒ අනුව යානය ඉහළට පියාසර කරවීමකින් තොරව මේ සම්බන්ධයෙන් තුර්කි ගුවන් පාලක මැදිරිය දැනුවත් කිරීමටයි නියමුවන් කටයුතු කර ඇත්තේ. පසුව එම තත්ත්වය තුර්කි ගුවන් පාලක මැදිරියට   නිරීක්ෂණය වී  තිබෙනවා. කෙසේ වුවද ශ්‍රී ලංකන් ගුවන් යානය නිරුපද්‍රතව කටුනායක ගුවන් තොටුපල දක්වා රැගෙන ඒමට ගුවන් නියමුවන් සමත් වුණා. යානයේ කාර්ය මණ්ඩලය, මගීන් මෙන්ම වටිනා උපකරණ ද ආරක්ෂා කරගනිමින්  යූඑල් 504 යානයේ නියමුවන් අනතුර වළක්වාලීමට සමත් වූ බවත් ඔවුන්ට ශ්‍රී ලන්කන් ගුවන් සමාගමේ නොමද ප්‍රශංසාව හිමි වන බවත් එම සමාගම නිවේදනයක් නිකුත් කරමින් සදහන් කළා. ඇතැම් මාධ්‍ය වාර්තාවල දැක්වෙන පරිදි මෙම යානය තවත් යානයක ගැටීමේ අවදානමක මතු නොවූ බවද ශ්‍රී ලන්කන් ගුවන් සමාගම මෙම නිවේදනයෙන් අවධාරණය කර තිබෙනවා.     ", "URL": "https://www.itnnews.lk/2023/10/05/417167/", "Category": "දේශීය පුවත්", "Parent URL": null}