{"Source": "ITN news", "Timestamp": "ජූලි 1, 2023 15:34", "Headline": "ප්‍රතිප්‍රහාරක සැලසුම් මන්දගාමී වී ඇති බව යුක්‍රේන හමුදා ප්‍රධානියා කියයි", "News Content": "නවීන ප්‍රහාරක ජෙට් යානා කාලතුවක්කු මෙන්ම ප්‍රමාණවත් යුද ශක්තියක් නොමැතිකම හේතුවෙන් යුක්‍රේනයේ ප්‍රතිප්‍රහාරක සැලසුම් මන්දගාමී වී ඇති බව එරට හමුදා ප්‍රධානියා පවසනවා. වොෂින්ටන් පෝස්ට් පුවත්පත සමඟ පැවති සාකච්ඡාවකට එක්වෙමිනුයි ව්ලැරි සල්සොහානි මහතා මේ බව ප්‍රකාශ කර ඇත්තේ. ඔහු  කියා සිටියේ බටහිර රටවල් පොරොන්දු වූ පරිදි ආයුධ ලබාදීම ඉතා මන්දගාමීව සිදුවන බවයි. බටහිර රටවල් පොරොන්දු වූ පරිදි එෆ් 16 ප්‍රහාරක යානා යුක්‍රේනයට ලබා දීම කඩිනම් කළ යුතු බවද ඔහු මෙහිදී සඳහන් කර තිබෙනවා. රුසියාව, නවීන යුද තාක්ෂණය භාවිත කරන බැවින් ඊට එරෙහිව සටන් කිරීමට තම හමුදාවද ශක්තිමත් විය යුතු බවයි යුක්‍රේන ප්‍රධාන අණදෙන නිලධාරියා සඳහන් කර ඇත්තේ. යුක්‍රේන රුසියා යුද්ධය ආරම්භ වී අදට දින 493 ක් ගත වී තිබෙනවා.       ", "URL": "https://www.itnnews.lk/2023/10/05/496414/", "Category": "Breaking News,ජාත්‍යන්තර පුවත්", "Parent URL": null}