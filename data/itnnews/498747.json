{"Source": "ITN news", "Timestamp": "ජූලි 10, 2023 13:08", "Headline": "හෝමාගම සහ හොරණ හොරු අල්ලන්න පොලිස් විමර්ශන", "News Content": "හෝමාගම හා හොරණ ප්‍රදේශවල වෙළෙඳසැල් දෙකක භාණ්ඩ සොරාගත් පුද්ගලයින් අත්අඩංගුවට ගැනීම සඳහා පොලිසිය විමර්ශන ආරම්භ කර තිබෙනවා. හොරණ හල්තොටියාවත්ත ප්‍රදේශයේ වෙළෙදසැලක් පවත්වාගෙන යන නිවසකට ඇතුළු වූ පුද්ගලයෙකු එහි තිබූ රුපියල් ලක්ෂ දෙකහමාරක මුදලක් හා බැංකු කාඩ්පතක් සොරාගෙන ගොස් තිබෙනවා. ඔහු එම කාඩ්පතින්ද රුපියල් ලක්ෂයක පමණ මුදලක් ලබාගෙන ඇති බවයි පොලිසිය පවසන්නේ. සැකකරු අදාළ සොරකම සිදුකරන ආකාරය සීසීටීවි කැමරාවක සටහන්ව තිබුණා. මේ අතර හෝමාගම ගොඩගම නගරයේ පිහිටි ඖෂධ වෙලෙදසැලක් කඩා ඊට ඇතුළු වූ පුද්ගලයෙකු රුපියල් ලක්ෂයක පමණ මුදලක් සොරාගෙන තිබෙනවා. ඔහු එම සොරකම සිදුකරන ආකාරය ද සිසිටීවි කැමරාවක සටහන් වී තිබූ අතර සැකකරු අත්අඩංගුවට ගැනීම සඳහා පොලිසිය විමර්ශන ආරම්භ කර තිබෙනවා. ", "URL": "https://www.itnnews.lk/2023/10/05/498747/", "Category": "දේශීය පුවත්", "Parent URL": null}