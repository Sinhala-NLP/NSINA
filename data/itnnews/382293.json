{"Source": "ITN news", "Timestamp": "දෙසැම්බර් 12, 2021 12:03", "Headline": "පෝලන්ත තානාපති සහ විදේශ ඇමති අතර හමුවක්", "News Content": "පෝලන්ත තානාපති ඇඩම් බුරකොවුස්කි මහතා විදේශ අමාත්‍ය මහාචාර්ය ජී එල් පීරිස් මහතා හමුවුණා. දෙරටේ ව්‍යාපාරික ප්‍රජාව අතර සබඳතා වර්ධනය කර ගැනීම පිළිබඳ මෙහිදී අවධානය යොමුව තිබෙනවා. පෝලන්ත තානාපතිවරයා ජී එල් පිරිස්  මහතා හමුවුණේ විදේශ කටයුතු අමාත්‍යංශයේ දී යි. පෝලන්තයේ ලොට් ගුවන් සමාගම මගින් ශ්‍රී ලංකාව සඳහා ඍජු ගුවන් ගමන් යළි ඇරඹීමට සමගාමීව තානාපතිවරයා මෙම සංචාරයට එක්ව සිටිනවා. ලබන වසරේ දී සැමරීමට නියමිත ශ්‍රී ලංකාව සහ පෝලන්තය අතර පැවති රාජ්‍ය තාන්ත්‍රික සබදතාවල 65 වන සැමරුම පිළිබඳව ද තානාපතිවරයා අවධානය යොමු කළා. පෝලනත්ය සමඟ ඇති සබඳතා ඉදිරියට ගෙන යාම පිළිබඳව මෙහිදී සාකච්ඡා වී තිබෙනවා. දේශපාලනික මෙන්ම වෙළෙඳ ආයෝජන සංචාරක සබඳතා සහ පුද්ගල සබඳතා ප්‍රවර්ධනය කිරීම පිළිබඳවද පෝලන්ත තානාපතිවරයා සහ විදේශ අමාත්‍යවරයා සාකච්ඡා කළා.   ", "URL": "https://www.itnnews.lk/2023/10/05/382293/", "Category": "දේශීය පුවත්", "Parent URL": null}