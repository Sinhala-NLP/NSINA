{"Source": "ITN news", "Timestamp": "මැයි 24, 2023 16:49", "Headline": "හරක් කටා සහ කුඩු සලිඳු රඳවාගෙන ප්‍රශ්න කිරීමට අවසර", "News Content": "අපරාධ පරීක්ෂණ දෙපාර්තමේන්තුව භාරයේ රදවාගෙන සිටින හරක් කටා, කුඩු සලිදු සහ ටිංටිං යන මත්ද්‍රව්‍ය ජාවාරම් සැකකරුවන්ගේ තත්ත්වය සොයා බැලූ ‍ කොටුව මහේස්ත්‍රාත්වරයා වරයා ඔවුන් තවදුරටත් රදවාගෙන ප්‍රශ්න කිරීමට අපරාධ පරික්ෂණ දෙපාර්තමේන්තුවට අවසර ලබා දුන්නා. නදුන් චින්තක හෙවත් හරක් කටා, සලිදු ගුණරත්න හෙවත් කුඩු සලිදු,  අමිල සුසිර ප්‍රනාන්දු නොහොත් පානදුරේ චුට්ටේ හෙවත් ටිංටිං නැමැති මෙම සැකකරුවන් පිළිබදවයි කොටුව මහේස්ත්‍රාත්වරයා සොයා බැලුවේ. ඔවුන් තිදෙනා වෙන වෙනම රදවා ඇති සිරකුටි නිරීක්ෂණය කළ මහේස්ත්‍රාත්වරයා ඔවුන්ට ප්‍රමාණවත් පහසුකම් ඇති බවට සිය සටහන් ද යෙදුවා. ඔවුන්ගෙන් තවදුරටත් ප්‍රශ්න කිරීමට අවශ්‍ය බවට අපරාධ පරික්ෂණ දෙපාර්තමේන්තුව කල ඉල්ලීමට ද අවසර ලබා දුන්නා. ", "URL": "https://www.itnnews.lk/2023/10/05/485959/", "Category": "දේශීය පුවත්", "Parent URL": null}