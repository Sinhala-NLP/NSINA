{"Source": "ITN news", "Timestamp": "සැප්තැම්බර් 5, 2022 14:06", "Headline": "ටාටා සමාගමේ හිටපු සභාපති සයිරස් මිස්ට්‍රි ජීවිතක්ෂයට", "News Content": "කෝටිපති ව්‍යාපාරික,  ටාටා සමාගමේ හිටපු සභාපති සයිරස් මිස්ට්‍රි රිය අනතුරක් හේතුවෙන් ජීවිතක්ෂයට පත්වුණා. ඉන්දියාවේ මුම්බායි නගරයේදීයි මෙම රිය අනතුර සිදුව ඇත්තේ. අනතුරෙන් තවත් පුද්ගලයෙකු ජීවිතක්ෂයට පත්ව දෙදෙනෙකු තුවාල ලබා ඇති බව පොලීසිය සදහන් කරනවා. ජීවිතක්ෂයට පත්වන විට 54 වන වියේ පසුවූ සයිරස් මිස්ට්‍රි  ටාටා සමාගමේ ප්‍රගතිය පහළ බැසීම හේතුවෙන් 2016 වසරේ දී සභාපති ධුරයෙන් ඉවත් කෙරුණා. ඔහුගෙන් අනතුරුව නැවත වරක් රටන් ටාටා සභාපති ධුරයට පත්කෙරුණා.  රටවල් සියයකට අධික සංඛ්‍යාවකට සේවා සපයන ටාටා සමාගම ලුනු,  යකඩ,  මෘදුකාංග හා මෝටර් රථ වෙළෙදාම සිදුකෙරෙනවා. පසුගිය වසරේ දී පමණක් එම සමාගම ලබා ඇති ආදායම ඇමෙරිකා ඩොලර් බිලියන 130 කට ආසන්නයි. කෙසේ වුවද සයිරස් මිස්ට්‍රි ජීවිතක්ෂයට පත්වීම ඉන්දීය ව්‍යාපාරික ලෝකයට දැරිය නොහැකි පාඩුවක් බව අග්‍රාමාත්‍ය නරේන්ද්‍ර මෝදි නිවේදනය කරනවා.         ", "URL": "https://www.itnnews.lk/2023/10/05/433146/", "Category": "ජාත්‍යන්තර පුවත්", "Parent URL": null}