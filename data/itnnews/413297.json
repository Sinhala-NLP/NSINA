{"Source": "ITN news", "Timestamp": "மே 26, 2022 13:17", "Headline": "புகையிரத சேவையை மேம்படுத்துவதற்கு உரிய நடவடிக்கைகள் முன்னெடுக்கப்படும் : அமைச்சர் பந்துல", "News Content": "நாட்டின் புகையிரத சேவையை மேம்படுத்துவதற்கு உரிய நடவடிக்கைகள் முன்னெடுக்கப்படுமென அமைச்சர் பந்துல குணவர்த்தன தெரிவித்துள்ளார். புகையிரத திணைக்கள அதிகாரிகளுடன் இடம்பெற்ற பேச்சுவார்த்தையின் போதே அமைச்சர் இவ்வாறு தெரிவித்துள்ளார். பேச்சுவார்த்தையின் பின்னர் இந்தியாவிலிருந்து தருவிக்கப்பட்டு கொழும்பு துறைமுகத்தில் காணப்படும் புகையிரத பெட்டிகளையும் அமைச்சர் நேரில் சென்று பார்வையிட்டார். அபிவிருத்தி அடைந்த நாடுகளில் பொதுப்போக்குவரத்து சேவை வினைத்திறனாக முன்னெடுக்கப்படும் நிலையிலும் அதற்கான அடித்தளம் இடப்பட வேண்டுமெனவும் அமைச்சர் பந்துல குறிப்பிட்டுள்ளார். இந்நிலையில் ரயில் சேவையை மேம்படுத்துவதற்கு தனது பதவிக்காலத்தில் இயன்றளவு பங்களிப்பு வழங்க தயாரெனவும் அமைச்சர் மேலும் தெரிவித்துள்ளார். ", "URL": "https://www.itnnews.lk/2023/10/05/413297/", "Category": "Breaking News,தேசிய செய்திகள்", "Parent URL": null}