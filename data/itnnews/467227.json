{"Source": "ITN news", "Timestamp": "මාර්තු 11, 2023 19:04", "Headline": "දුම්රියේ බිළිදා දමාගිය මව හා පියා අත්අඩංගුවට", "News Content": "සමාජයම කම්පාවට පත් කරමින් කොටුව දුම්රිය ස්ථානයේ දමා ගොස් සිටියදි සොයාගත් බිළිදාගේ දෙමාපියන් පිළිබද තොරතුරු අනාවරණය කර ගැනීමට පොලීසිය සමත් වුණා. ඒ අනුව මෙම යුවළ මේ වන විට පොලිස් අත්අඩංගුවේ පසුවනවා. මඩකලපුව බලා ඊයේ රාත්‍රීයේ පිටත් වීමට සූදානම් කර තිබූ මීනගයා දුම්රියේ දමා ගොස් සිටි මෙම බිළිඳා, පිළිබද මගීන් සහ දුම්රිය බලධාරීන් පොලීසිය දැනුවත් කළා. අනතුරුව මෙම බිළිදා කොළඹ රිජ්වේ ආර්යා ළමා රෝහලට ඇතුළත් කෙරුණා. දරුවාගේ භාරකරුවන් සොයා පොලිසිය විමර්ශණ ආරම්භ කළේ ඉන් අනතුරුවයි. ඒ අනුව බිළිඳාගේ මාපියන් සොයා ගැනීමට පොලිසිය සමත් වුණා. ඔවුන් දෙදෙනා බණ්ඩාරවෙල සහ කොස්ලන්ද පොලිස් ස්ථාන මගින් අත්අඩංගුවට ගෙන තිබෙනවා. බිළිදාගේ මවගේ වයස අවුරුදු 25 ක් වන අත පියාගේ වස අවුරුදු 26 ක් වනවා.   ", "URL": "https://www.itnnews.lk/2023/10/05/467227/", "Category": "Breaking News,දේශීය පුවත්", "Parent URL": null}