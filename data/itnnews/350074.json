{"Source": "ITN news", "Timestamp": "ජූලි 18, 2021 12:15", "Headline": "නිවසක වලදමා තිබූ රුපියල් 1.39ක් සමඟ පුද්ගලයෙකු අත්අඩංගුවට", "News Content": "කොට්ටාව පන්නිපිටිය හිරිපිටිය ප්‍රදේශයේ නිවසක් පරීක්ෂා කිරීමේ දී එම නිවස ආසන්නයේ වළලා තිබූ රුපියල් එක් කෝටි තිස් නව ලක්ෂයකට ආසන්න මුදලක් පොලිස් මත්ද්‍රව්‍ය නාශක කාර්යාංශය මගින් සොයාගෙන තිබෙනවා.මීට අදාළ සැකකරු රන්මල්ලි නැමති මත්ද්‍රව්‍ය ජාවාරම්කරුගේ බිරිඳගේ සහෝදරයෙකු බවයි පොලිසිය පවසන්නේ. මත්ද්‍රව්‍ය ජාවාරමෙන් උපයන ලද මුදල් මෙලෙස වලදා ඇති බවටයි තොරතුරු ලැබී ඇත්තේ. පසුගිය මාස කිහිපය තුළ දකුණු දිග වෙරළ ප්‍රදේශයේ මත්ද්‍රව්‍ය තොග අත්අඩංගුවට ගත්තා. එහිදී කළ විමර්ශන වලදී හෙළි වුණේ බෝට්ටු මගින් මෙම මත්ද්‍රව්‍ය රැගෙන එන බවයි. ඒ සමඟ විවිධ අවි ආයුධ ද දිවයිනට රැගෙන විත් ඇති බවද වාර්තා වුණා. මීට අදාලව බෝට්ටු පැදවූ පුද්ගලයන් සහ එහි ගමන් කළ අය මෙන්ම අයිතිකරුවන්ද අත්අඩංගුවට ගෙන තිබෙනවා. වැඩිදුර විමර්ශනවලදී හෙළිව ඇත්තේ මෙම මත්ද්‍රව්‍ය ජාවාරම මෙහෙයවන්නේ නදුන් චින්තක හෙවත් හරක් කටා යන අයගේ සහයකයෙකු වන චරිත සදකැලුම් නොහොත් රන් මල්ලි යන අය බවයි. එම රන් මල්ලි නැමති පුද්ගලයාගේ බිරිඳගේ සහෝදරයෙකුයි මුදල් සමඟ මෙලෙස අත්අඩංගුවට ගෙන ඇත්තේ. ", "URL": "https://www.itnnews.lk/2023/10/05/350074/", "Category": "Breaking News,දේශීය පුවත්", "Parent URL": null}