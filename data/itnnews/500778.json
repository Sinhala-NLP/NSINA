{"Source": "ITN news", "Timestamp": "ජූලි 18, 2023 17:40", "Headline": "ජනාධිපති ඉන්දියාවට", "News Content": "ජනාධිපති රනිල් වික්‍රමසිංහ මහතා ලබන 20 සහ 21 යන දිනවල ඉන්දියාවේ නිල සංචාරයක නිරතවනවා. ඒ ඉන්දීය අග්‍රාමාත්‍ය නරේන්ද්‍ර මෝදි මහතාගේ ඇරයුමකට අනුවයි. ශ්‍රී ලංකාව හා ඉන්දියාව අතර රාජ්‍ය තාන්ත්‍රික සබදතා ස්ථාපිත කර වසර 75ක් සපිරිමේ සංවත්සරය මෙම වසරේදී පැවැත්වෙන පසුබිමකයි ජනාධිපති රනිල් වික්‍රමසිංහ මහතා ඉන්දියාවේ නිල සංචාරයක නිරත වන්නේ. මෙම සංචාරය අතරතුර ජනාධිපතිවරයා ඉන්දීය ජනාධිපති ශ්‍රීමතී ද්‍රවුපදි මුර්මු මහත්මිය / අග්‍රාමාත්‍ය නරේන්ද්‍ර මෝදි මහතා සහ අනෙකුත් ඉන්දීය ප්‍රභූවරුන් හමුවීමට නියමිතයි. එහිදී අන්‍යෝන්‍ය වශයෙන් වැදගත් වන කරුණු රැසක් පිළිබද සාකච්ඡා කරනු ඇති. දෙරට අතර දීර්ඝකාලීන සබදතා තවදුරටත් ඉහළ නැංවීමට සහ තහවුරු කිරීමට මෙම සංචාරය ඉවහල් වනු ඇති බව ජනාධිපති මාධ්‍ය අංශය සඳහන් කරනවා. ", "URL": "https://www.itnnews.lk/2023/10/05/500778/", "Category": "දේශීය පුවත්", "Parent URL": null}