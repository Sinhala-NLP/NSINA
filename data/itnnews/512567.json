{"Source": "ITN news", "Timestamp": "செப்டம்பர் 1, 2023 09:17", "Headline": "எரிபொருளின் விலை அதிகரிக்கப்பட்டுள்ளது", "News Content": "நேற்று (31) நள்ளிரவு முதல் எரிபொருட்களின் விலைகள் அதிகரிக்கப்பட்டுள்ளதாக இலங்கை பெற்றோலிய கூட்டுத்தாபனம் தெரிவித்துள்ளது. இதன்படி, ஒரு லிற்றர் ஒக்டேன் 92 ரக பெற்றோலின் விலை 13 ரூபாவால் அதிகரிக்கப்பட்டுள்ளது. அதன் புதிய விலை 361 ரூபா. ஒக்டேன் 95 ரக பெற்றோலின் விலை 42 ரூபாவால் அதிகரிக்கப்பட்டுள்ளது. அதன் புதிய விலை 417 ரூபா. இதேவேளை, ஓட்டோ டீசல் விலை 35 ரூபாவால் அதிகரிக்கப்பட்டுள்ளதுடன், அதன் புதிய விலை 341 ரூபா. சுப்பர் டீசல் 1 ரூபாவால் அதிகரிக்கப்பட்டுள்ளது. அதன் புதிய விலை 359 ரூபா. மண்ணெண்ணெய் விலையும் 5 ரூபாவால் அதிகரிக்கப்பட்டு, அதன் புதிய விலை 231 ரூபா என அறிவிக்கப்பட்டுள்ளது ", "URL": "https://www.itnnews.lk/2023/10/05/512567/", "Category": "Breaking News,தேசிய செய்திகள்", "Parent URL": null}