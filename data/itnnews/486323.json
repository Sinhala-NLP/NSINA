{"Source": "ITN news", "Timestamp": "மே 26, 2023 07:26", "Headline": "களுத்துறை ஆசிரியர் பயிற்சிக் கல்லூரியில் கல்வி பயிலும் சுமார் 100 ஆசிரியைகள் காய்ச்சலால் பாதிப்பு", "News Content": "களுத்துறை ஆசிரியர் பயிற்சிக் கல்லூரியில் கல்வி கற்கும் சுமார் 100 ஆசிரியைகள் காய்ச்சலால் பாதிக்கப்பட்டுள்ளதாக களுத்துறை சுகாதார அதிகாரிகள் தெரிவித்துள்ளனர். அவர்கள் காய்ச்சல், இருமல், சளி போன்ற அறிகுறிகளால் பாதிக்கப்பட்டுள்ளதாக தெரிவிக்கப்பட்டுள்ளது. காய்ச்சலால் பாதிக்கப்பட்ட 40 பேர் வீடுகளுக்கு அனுப்பப்பட்டுள்ளதாகவும், ஏனையவர்கள் விடுதிகளில் தங்கி இருப்பதாகவும் கூறப்படுகிறது. நோயாளர்களுக்கு போதிய சுகாதார மற்றும் உணவு வசதிகள் இல்லை எனவும் போதனா கல்லூரி வட்டாரங்கள் தெரிவிக்கின்றன. நோயாளிகளுக்காக மருத்துவ சிகிச்சை அறை ஒன்று நிறுவப்பட்டுள்ளதுடன், இரண்டு மருத்துவ உதவியாளர்களின் சேவையும் போதுமானதாக இல்லை என தெரிவிக்கப்பட்டுள்ளது. கல்லூரியில் நோயாளிகளை மருத்துவமனைக்கு கொண்டு செல்வதற்கு போக்குவரத்து வசதிகள் செய்யப்படாததால், பணமில்லாமல் கடும் சிரமத்தில் உள்ளதாக உள்ளக வட்டாரங்கள் தெரிவிக்கின்றன. இக்கல்லூரியில் 14 விடுதிகள் உள்ளதாகவும், அதில் இரண்டு விடுதிகள் முழுமையாக தனிமைப்படுத்தப்பட்டுள்ளதாகவும், ஏனைய விடுதிகளில் உள்ள நோய்வாய்ப்பட்ட மாணவர்களுக்கும், ஆரோக்கியமான மாணவர்களுக்கும் இடையே நோய் பரவும் அபாயம் இருப்பதாகவும் கூறப்படுகிறது. . சுமார் 25 மாணவர்கள் வீடுகளுக்கு அனுப்பப்பட்டுள்ளதுடன், நேற்றைய தினம் மேலும் 30 மாணவர்கள் வைத்தியசாலையில் அனுமதிக்கப்பட்டுள்ளதாக கல்லூரியின் தலைமை ஆசிரியர் ஏ.ஜே.எஸ் பஸ்னகொட தெரிவித்துள்ளார். ", "URL": "https://www.itnnews.lk/2023/10/05/486323/", "Category": "தேசிய செய்திகள்", "Parent URL": null}