{"Source": "ITN news", "Timestamp": "අගෝස්තු 28, 2022 20:36", "Headline": "ස්වර්ණාභරණ තොගයක් සමඟ කාන්තාවක් අත්අඩංගුවට", "News Content": "නීතිවිරෝධී ලෙස ඉන්දියාවේ සිට මෙරටට රැගෙන ආ රුපියල් දෙකෝටි තිස්තුන් ලක්ෂයකට වැඩි වටිනාකමකින් යුතු ස්වර්ණාභරණ තොගයක් සමග ශ්‍රී ලාංකික ව්‍යාපාරික කාන්තාවක කටුනායක ගුවන් තොටුපලේ දී අත්අඩංගුවට ගැණුනා. කටුනායක ගුවන්තොටුපොල පැමිණීමේ පර්යන්තයේ දී රේගු නිලධාරීන් කළ වැටලීමේ දීයි ස්වර්ණාභරණ සමග 38 හැවිරිදි ග්‍රෑන්ඩ්පාස් ප්‍රදේශයේ පදිංචි මෙම කාන්තාව අත්අඩංගුවට ගැණුනේ. ඇයගේ ගමන් මල්ලේ තිබී කිලෝග්‍රෑම් 1 යි ග්‍රෑම් 638 ක් බරැති ස්වර්ණාභරණ තොගයක් සහ කිලෝග්‍රෑම් 1 යි ග්‍රෑම් 600 ක් බරැති රිදී ආභරණ තොගයක් ද සොයා ගැණුනා. මෙම ආභරණ සියල්ල රාජසන්තක කිරීමට පියවර ගැනුනු අතර රුපියල් තිස්දහසක දඩ මුදලක් ගෙවන ලෙස ද මෙම කාන්තාවට නියෝග කෙරුණා.           ", "URL": "https://www.itnnews.lk/2023/10/05/431712/", "Category": "දේශීය පුවත්", "Parent URL": null}