{"Source": "ITN news", "Timestamp": "දෙසැම්බර් 29, 2022 18:57", "Headline": "පසුගිය මාසයේදී විදුලිබල මණ්ඩලය බිලියන 35.6ක ආදායමක් ලබයි", "News Content": "පසුගිය මාසයේදී ලංකා විදුලිබල මණ්ඩලය රුපියල් බිලියන 35.6 ක ආදායමක් ලබා ඇති බව  අමාත්‍ය කංචන විජේසේකර මහතා පවසනවා. කෙසේ වෙතත් ලබන මාසයේදී නැප්තා සහ ඩීසල් ගෙන්වීම සදහා රුපියල් බිලියන 35 ක් සහ ගල් අගුරු ගෙන්වීම සදහා රුපියල් බිලියන 38 ක් අවශ්‍ය වන බවයි ඔහු සදහන් කළේ. මේ අතර ලබන වසරේදී විදුලිබල මණ්ඩලයේ සේවකයන් 1100 දෙනෙකුට වැඩි පිරිසක් විශ්‍රාම යෑමට නියමිත අතර අලුතින් බදවාගැනීම් සිදු නොකරන බව අමාත්‍යවරයා පවසනවා. ඔක්තෝබර් මාසයේදී විදුලිබල මණ්ඩලය ලැබූ ආදායමට වඩා නොවැම්බර් මාසයේදී ලැබූ ආදායම රුපියල් බිලියන 2 කින් ඉහළ ගොස් තිබෙනවා. විදුලි ගාස්තු සංශෝධනය කිරීම විදුලිබල මණ්ඩලය ප්‍රතිව්‍යුහගත කිරීම වියදම් පාලනය කිරීම ඇතුළු ක්ෂේත්‍ර රැසක් සම්බන්ධයෙන් ඊයේ දිනයේදී වෘත්තීය සමිති සමග සාකච්ඡා කළ බවද අමාත්‍යවරයා පැවසුවා. මෙම සාකච්ඡාවට ජ්‍යෙෂ්ඨ විදුලි ඉංජිනේරු සංගමය, විදුලි අධිකාරීවරුන්ගේ සංගමය,සේවක පවුර ඇතුළු වෘත්තිය සමිති රැසක් එක්ව සිටියා.     ", "URL": "https://www.itnnews.lk/2023/10/05/452701/", "Category": "දේශීය පුවත්", "Parent URL": null}