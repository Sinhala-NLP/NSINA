{"Source": "ITN news", "Timestamp": "ජනවාරි 15, 2022 17:00", "Headline": "ටොන්ගා දූපත් ආශ්‍රිත කලාපයට සුනාමි තත්ත්වයක්", "News Content": "මුහුදු පත්ලේ පිහිටි ගිනි කන්දක් සක්‍රිය වීමත් සමග දකුණු  පැසිෆික් කලාපයේ පිහිටි ටොන්ගා දූපත් ආශ්‍රිත කලාපයට සුනාමි තත්ත්වයක් ඇතිව තිබෙනවා. මේ හේතුවෙන් ෆීජි රාජ්‍ය සහ නවසීලන්තය ඇතුළු ෆැසිපික් කලාපයේ රටවල් කිහිපයකට සුනාමි අවදානම් තත්ත්වයක් ප්‍රකාශයට පත් කිරීමට ද කටයුතු කෙරුණා. දකුණු පැසිෆික් කලාප මුහුදු පත්ලේ පිහිටි ගිනි කන්දේ පිපිරීම එහි සිට කිලෝමීටර් 800ක් දුරින් පිහිටි ෆීජි රාජ්‍යයට ද ඇසුනු බව වාර්තා වනවා. ගිනි කන්ද සක්‍රිය වූ ස්ථානයේ සිට ටොන්ගා අගනුවරට ඇත්තේ කිලෝමීටර 25ක පමණ දුරක්. ගිනි කන්දෙන් නිකුත්වන දුම කිලෝමීටර් 20ක් පමණ ඉහළ ගමන් කරමින් පැවති බවයි පැවසෙන්නේ. සිද්ධියත් සමග වෙරළාසන්න ජනතාව ආරක්ෂිත ස්ථාන කරා යොමු කිරීමට කටයුතු කෙරුණා. ", "URL": "https://www.itnnews.lk/2023/10/05/388915/", "Category": "Breaking News,ජාත්‍යන්තර පුවත්", "Parent URL": null}