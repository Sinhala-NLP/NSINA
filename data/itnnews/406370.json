{"Source": "ITN news", "Timestamp": "අප්‍රේල් 10, 2022 16:56", "Headline": "නේටෝ සංවිධානයට එක්වීම ගැන ෆින්ලන්තය සහ ස්වීඩනයේ තීරණය ඉදිරි සති කිහිපයේ දී", "News Content": "ෆින්ලන්තය සහ ස්වීඩනය නේටෝ සංවිධානයට එක් වීම සම්බන්ධයෙන් ඉදිරි සති කිහිපයේ දී තීරණය කිරීමට නියමිතයි. ෆින්ලන්තය එම තීරණය ඉදිරි සතියේ දී ගැනීමට නියමිත අතර ස්විඩනය ආරක්ෂක ප්‍රතිපත්ති විශ්ලේෂණය කිරීමෙන් පසු එම තීරණයට එළඹීමට නියමිතයි. බෙල්ජියමේ බ්‍රසල්ස් නුවර පැවැති නේටෝ විදේශ අමාත්‍යවරුන්ගේ රැස්වීමකට සහභාගී වීමෙන් පසු ෆින්ලන්ත සහ ස්විඩන් විදේශ අමාත්‍යවරුන් මේ බව පැවසුවා. පසුගිය මාසයේ දී පැවැත්වු මත විමසුමකට අනුව ෆින්ලන්ත ජාතිකයින්ගෙන් 50%කට වැඩි පිරිසක් නෙටෝ සාමාජිකත්වය ලබා ගැනීමට සහාය දක්වා තිබුණා.       ", "URL": "https://www.itnnews.lk/2023/10/05/406370/", "Category": "ජාත්‍යන්තර පුවත්", "Parent URL": null}