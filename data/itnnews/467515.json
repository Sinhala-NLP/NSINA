{"Source": "ITN news", "Timestamp": "මාර්තු 13, 2023 09:00", "Headline": "ඔස්කාර් සම්මාන උළෙල ඇරඹේ", "News Content": "95 වැනි ඇකඩමි හෙවත් ඔස්කාර් සම්මාන උළෙල මේ වනවිට අමෙරිකාවේ ලොස් ඇන්ජලීස් හි ඩොල්බි රඟහලේ දී අති උත්කර්ෂවත් ලෙස ආරම්භ වී තිබෙනවා. හොඳම සහාය නිළියට හිමි සම්මානය ප්‍රථම වරට නිර්දේශ වූ ඇමරිකානු ජාතික ජේමි ලී කර්ටිස් විසින් හිමිකරගෙන ඇති බවයි විදෙස් වාර්තා සඳහන් කළේ. එමෙන්ම හොඳම සහාය නළුවාට හිමි සම්මානය කෙ හුයි ක්වාන් විසින් දිනාගත්තා. මේ අතර වසර 62 පසු සම්මාන උළෙලේ රතු පළස මෙවර ෂැම්පේන් පැහැය ගෙන තිබීම විශේෂත්වයක්.  තෙළිඟු බසින් තිරගත වූ ජනප්‍රිය චිත්‍රපටයක් වන ආර්.ආර්.ආර් හි නාටු නාටු ගීතය මෙවර ඔස්කාර් සම්මාන උළෙලේ හොඳම ගීත අතරට නිර්දේශ වී තිබෙනවා. ඉන්දීය චිත්‍රපට ගීතයක් එලෙස ඔස්කාර් සම්මාන උළෙලට නිර්දේශ වූයේ වසර 14කට පසුවයි. ", "URL": "https://www.itnnews.lk/2023/10/05/467515/", "Category": "ජාත්‍යන්තර පුවත්", "Parent URL": null}