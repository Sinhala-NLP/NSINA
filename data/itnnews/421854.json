{"Source": "ITN news", "Timestamp": "ජූලි 7, 2022 19:15", "Headline": "භික්ෂු සත්‍යග්‍රහය කොළඹ කොටුවේදී", "News Content": "කෙසේ වුවද භික්ෂු සංවිධාන එකමුතුව කොළඹ කොටුව ප්‍රදේශයේදී මෙම සත්‍යග්‍රහය ආරම්භ කළා. පිටකොටුව බෝධිය අසලින් ආරම්භ කළ සත්‍යග්‍රහයේ නිරත භික්ෂූන්වහන්සේ සදහන් කළේ ත්‍රෛනිකායික මහානායක ස්වාමීන්වහන්සේ ජනාධිපතිතුමා වෙත යොමු කළ ලිපියේ අඩංගු යෝජනා වහාම ක්‍රියාත්මක කරන ලෙසටයි. අඛණ්ඩව මෙම සත්‍යග්‍රහය සිදු කරන  බවයි භික්ෂණුවහන්සේ ප්‍රකාශ කළේ. පූජ්‍ය ඕමල්පේ සෝභිත, පූජ්‍ය උලපනේ සුමංගල, පූජ්‍ය අගලකඩ සිරිසුමන,  පූජ්‍ය හැඩිගල්ලේ විමලසාර, පූජ්‍ය පාහියංගල ආනන්ද සාගර  යන ස්වාමීන්වහන්සේ ඇතුලු පිරිසක් සත්‍යග්‍රහය ආරම්භ කළ අවස්ථාවට එක්ව සිටියා.                   ", "URL": "https://www.itnnews.lk/2023/10/05/421854/", "Category": "දේශීය පුවත්", "Parent URL": null}