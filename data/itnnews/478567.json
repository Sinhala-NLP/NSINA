{"Source": "ITN news", "Timestamp": "ஏப்ரல் 27, 2023 10:57", "Headline": "காட்டு யானைகளின் இறப்பு விகிதத்தில் அதிகரிப்பு", "News Content": "கடந்த ஆண்டை விட இந்த ஆண்டு காட்டு யானைகளின் இறப்பு அதிகரித்துள்ளதாக வனவிலங்கு பாதுகாப்பு திணைக்களம் தெரிவித்துள்ளது. ஜனவரி 1, 2023 முதல் ஏப்ரல் 25, 2023 வரை 114 யானைகள் இறந்துள்ளன. துப்பாக்கி சூடு, மின்சாரம் தாக்கி, பட்டாசு வெடித்து 67 காட்டு யானைகள் உயிரிழந்துள்ளன. 2022 ஆம் ஆண்டின் முதல் நான்கு மாதங்களுடன் ஒப்பிடுகையில் 2023 ஆம் ஆண்டில் மனித தலையீடு காரணமாக காட்டு யானைகளின் உயிரிழப்பு 4% அதிகரித்துள்ளதாக வனவிலங்கு பாதுகாப்பு திணைக்களத்தின் பேச்சாளர் ஒருவர் தெரிவித்துள்ளார். இவ்வாண்டு அதிக யானை மரணங்கள் அனுராதபுரம் மாவட்டத்தில் பதிவாகியுள்ளன, இதுவரை 34 இறப்புகள் பதிவாகியுள்ளன. பொலன்னறுவை மாவட்டத்தில் 29 காட்டு யானை மரணங்களும் கிழக்கு மாகாணத்தில் 19 காட்டு யானை மரணங்களும் பதிவாகியுள்ளன. இதேவேளை இவ்வாண்டு காட்டு யானைகள் தாக்கியதில் 36 பேர் உயிரிழந்துள்ளனர். ", "URL": "https://www.itnnews.lk/2023/10/05/478567/", "Category": "Breaking News,தேசிய செய்திகள்", "Parent URL": null}