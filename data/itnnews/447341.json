{"Source": "ITN news", "Timestamp": "නොවැම්බර් 24, 2022 09:55", "Headline": "ජර්මනියේ කෞතුකාගාරයක් කොල්ලකා රන් කාසි සොරා ගනී", "News Content": "ජර්මනියේ කෞතුකාගාරයක් තුළ සිදු වූ කොල්ලයක දී යුරෝ මිලියන එකහමාරකට අධික වටිනාකමින් යුතු රන් කාසි සොරා ගැනීමක් සිදු වී තිබෙනවා. මිනිත්තු 9ක් වැනි ඉතා සුළු කාලයක් තුළ දී සමස්ත කොල්ලය සිදු වී තිබීම විශේෂත්වයක්. ජර්මනියේ බෙවේරියා ප්‍රදේශයේ කෞතුකාගාරයකින් මෙම රන් කාසි කොල්ලය සිදු වුණා. කොල්ලකරුවන් කෞතුකාගාරයේ අනතුරු ඇඟවීම් පද්ධතිය අක්‍රීය කර මෙම කොල්ලය සිදු කර ඇති බවයි එරට පොලීසිය පැවසුවේ. කෞතුකාගාරයේ අන්තර්ජාල පද්ධතිය ද අක්‍රීය කර තිබුණා. 2017 වසරේ දී ද බර්ලිනයේ කෞතුකාගාරයකින් මෙවැනි ම ආකාරයෙන් රත්තරන් කිලෝග්‍රෑම් සියයක කොල්ලකෑමට පිරිසක් සමත් වුණා.     ", "URL": "https://www.itnnews.lk/2023/10/05/447341/", "Category": "ජාත්‍යන්තර පුවත්", "Parent URL": null}