{"Source": "ITN news", "Timestamp": "අප්‍රේල් 24, 2021 12:12", "Headline": "මෝදිට ජනතාවගේ දැඩි අප්‍රසාදය", "News Content": "ඉන්දියාවේ ඇතිවී තිබෙන දැවැන්ත මහජන සෞඛ්‍ය අර්බුදය හමුවේ අගමැති නරේන්ද්‍ර මෝදි මෙන්ම ඉන්දීය පාලක පක්ෂය එරට ජනතාවගේ දැඩි අප්‍රසාදයට ලක්ව තිබෙනවා. මෑත සතිය දක්වා කොරෝනා දෙවන රැල්ල සම්බන්ධයෙන් බොහෝ නිහඩ ප්‍රතිපත්තියක් අනුගමනය කළ මෝදි අප්‍රේල් මාසය පුරා වරින් වර කරන ලද ප්‍රකාශයන්හිදී භයානක ලෙස ආසාධිතයින් ඉහළ යාම පිළිගත් නමුත් එම අසාධිතයින් පරීක්ෂා කිරීම සහ ලුහුබැදීම් වැඩි කරන ලෙසට ප්‍රාන්ත රජයන්ගෙන් ඉල්ලා සිටීම හැර වසංගත පාලනයට පියවර ගැනීමට මන්දගාමී වූ බව ඉන්දීය වාර්තා පෙන්වා දෙනවා. මෙම තත්ත්වය හමුවේ වෛරස් ව්‍යාප්තිය පාලනය කර ගත නොහැකි මට්ටමට පත්වීමත් සමගින් ඉන්දියාවේ ප්‍රාන්ත ගණනාවක් පුරා සමූහ මෘත ශරීර ගොඩගැසීම් දක්නට ලැබෙන බවයි වාර්තා වන්නේ. රෝහල්වල පවතින ඔක්සිජන් හිගය හමුවේ ජනතාව අසරණ වී ඇති ආකාරය නිරතුරුවම වාර්තා වනවා.     ", "URL": "https://www.itnnews.lk/2023/10/05/333367/", "Category": "ජාත්‍යන්තර පුවත්", "Parent URL": null}