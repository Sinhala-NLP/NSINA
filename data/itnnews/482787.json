{"Source": "ITN news", "Timestamp": "මැයි 13, 2023 09:26", "Headline": "රිය අනතුරකින් මාස 7ක බිළිදියක් ජීවිතක්ෂයට", "News Content": "තංගල්ල ගොඩිගමුව ප්‍රදේශයේ සිදු වූ අනතුරකින් පුද්ගලයන් හයදෙනෙකු තුවාල ලැබුවා. තුවාල ලැබූ අය අතර සිටි මාස 7 ක බිළිදියක් ජීවිතක්ෂයට පත් වුණා. තංගල්ලේ සිට අගුණුකොළපැලැස්ස දක්වා ධාවනය කළ වෑන් රථයක් රන්න ප්‍රදේශයේ සිට තංගල්ල බලා ධාවනය කෙරෙමින් තිබූ ලොරි රථයක ගැටීමෙනුයි අනතුර සිදු වුණේ. වෑන් රථයේ මව, පියා සහ දියණියන් තුන්දෙනෙකු ගමන් කර තිබෙනවා. ලොරි රථයේ රියදුරුට නින්දයාම හේතුවෙන් අනතුර සිදුව ඇති බවයි පොලීසිය පවසන්නේ. තුවාලකරුවන් අගුණුකොළපැලැස්ස කුලසිංහගම පදිංචිකරුවන්.     ", "URL": "https://www.itnnews.lk/2023/10/05/482787/", "Category": "Breaking News,දේශීය පුවත්", "Parent URL": null}