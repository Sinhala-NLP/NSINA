{"Source": "ITN news", "Timestamp": "දෙසැම්බර් 22, 2021 15:30", "Headline": "ෆයිසර් හා මර්ක් සමාගම් නිපදවූ කොවිඩ් ඖෂධ ලබන සතියේ සිට හදිසි භාවිතය සඳහා අවසර", "News Content": "කොරෝනා වයිරස ව්‍යාප්තිය මැඩලීමට ෆයිසර් හා මර්ක් යන සමාගම් නිෂ්පාදනය කළ ඖෂධ හදිසි භාවිතය සදහා ලබන සතියේ දී අවසර ලබා දෙන බව ඇමරිකාවේ ආහාර හා ඖෂධ නියාමන අධිකාරිය නිවේදනය කරනවා. ෆයිසර් සමාගම නිෂ්පාදනය කළ පැක්ස්ලොවිඩ් හා මර්ක් සමාගම නිෂ්පාදනය කළ මොල්නුපිරවිර් ඖෂධයි මෙලෙස හදිසි භාවිතය සදහා අවසර ලබාදීමට යෝජනා වී ඇත්තේ. එම ඖෂධ දෙකම රෝහල්ගතවීම් හා කොරෝනා මරණ සියයට අනූවකට වැඩි ප්‍රතිශතයකින් අවම කිරීමට සමත් බව එම සමාගම් පවසනවා. මොල්ලුපිරවිර් ඖෂධයෙන් මිලියන පහක් හා පැක්ස්ලොවිඩ් ඖෂධයෙන් මිලියන 10 ක් ලෙස ඖෂධ තොග ඇණවුම් කර ඇති බවයි වාර්තා වන්නේ. මීට පෙර පසුගිය නොවැම්බර් මාසයේ දී මොල්නුපිරවිර් ඖෂධය ඇණවුම් කිරීමට බ්‍රිතාන්‍යයද පියවර ගත්තා.     ", "URL": "https://www.itnnews.lk/2023/10/05/384392/", "Category": "ජාත්‍යන්තර පුවත්", "Parent URL": null}