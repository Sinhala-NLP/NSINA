{"Source": "ITN news", "Timestamp": "සැප්තැම්බර් 18, 2021 15:36", "Headline": "දිනක් තුළ වැඩිම එන්නත්කරණය ඊයේ ඉන්දියාවෙන්", "News Content": "දිනක් තුළ වැඩිම පිරිසකට කොවිඩ් මර්දන එන්නත ලබාදීම ඊයේ ඉන්දියාවේදී සිදුකෙරුණා. ඉන්දීය අග්‍රාමාත්‍ය නරේන්ද්‍ර මෝදිගේ 71 වන ජන්ම දිනයට සමගාමීවයි මෙම එන්නත්කරණ වැඩසටහන ක්‍රියාත්මක කර තිබුණේ. පුද්ගලයින් මිලියන 25 කට ඊයේ දිනයේදී කොවිඩ් මර්දන එන්නත ලබාදුන් බවයි ඉන්දීය මාධ්‍ය වාර්තා කළේ. මේ වන විට ඉන්දියාවේ සමස්ත කොවිඩ් ආසාදිතයන්ගේ සංඛ්‍යාව තුන් කෝටි තිස් හතර ලක්ෂ පහළොස් දහස් අටසිය අසූ නවයක් ලෙස දැක්වෙන අතර ගතවූ පැය 24 තුළ නව කොරෝනා ආසාදිතයන් 35667 ක් වාර්තා වුණා. ලොව වැඩිම ආසාදිතයන් වාර්තා වී ඇති රටවල් අතර ඉන්දියාව දෙවන ස්ථානයේ පසුවනවා.           ", "URL": "https://www.itnnews.lk/2023/10/05/363489/", "Category": "ජාත්‍යන්තර පුවත්", "Parent URL": null}