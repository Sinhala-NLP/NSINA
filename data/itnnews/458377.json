{"Source": "ITN news", "Timestamp": "ජනවාරි 30, 2023 16:31", "Headline": "පාකිස්තාන මුස්ලිම් පල්ලියකට බෝම්බ ප්‍රහාරයක් – 28 ක් මරුට", "News Content": "පාකිස්තානයේ මුස්ලිම් පල්ලියකට එල්ල වූ බෝම්බ ප්‍රහාරයකින් පුද්ගලයින් 28 දෙනෙකු මියගොස් තිබෙනවා. වයඹදිග පාකිස්තානයේ පෙෂාවොර් නුවර මුස්ලිම් පල්ලියකටයි ප්‍රහාරය එල්ල වුණේ. 150කට වැඩි පිරිසක් තුවාල ලබා රෝහල් ගතකර ඇති බවයි වාර්තා වන්නේ. පෙෂාවොර් රෝහල් ප්‍රකාශක මුහම්මද් අසීම් විදෙස් මාධ්‍යයට ප්‍රකාශ කර ඇත්තේ මියගිය අය අතර බහුතරයක් පොලිස් නිලධාරීන් බවයි. ප්‍රහාරය එල්ලවන අවස්ථාවේ පල්ලිය තුළ විශාල පිරිසක් රැදී සිට තිබෙනවා. බෝම්බ ප්‍රහාරයත් සමග පල්ලියේ ගොඩනැගිල්ලට ද දැඩි හානි සිදුවුණා. මෙය මරාගෙන මැරෙන ප්‍රහාරයක් බවයි වාර්තා වන්නේ.               ", "URL": "https://www.itnnews.lk/2023/10/05/458377/", "Category": "ජාත්‍යන්තර පුවත්", "Parent URL": null}