{"Source": "ITN news", "Timestamp": "டிசம்பர் 30, 2022 00:27", "Headline": "ஆரோக்கிய வாழ்க்கைக்கான அருமருந்து- ஆனைக்கொய்யா", "News Content": "உடலுக்கு பல நன்மைகளை வழங்க கூடிய பழங்களில் ஒன்றுதான் அவகாடோ. இது ஆனைக்கொய்யா, வெண்ணெய்ப் பழம் என்றும் அறியப்படுகிறது .                                                                                       அவகாடோ பழம் இப்பழத்தில் கண்களுக்கு பார்வைத்திறன் தரும் விட்டமின் A தாராளமாக காணப்படுகிறது . இவற்றுக்கு மேலதிகமாக சி, ஈ, கே மற்றும் பி6 மற்றும் ரிபோஃப்ளேவின் அல்லது B2, நியாசின், ஃபோலேட் (folate) , B5, மெக்னீசியம் மற்றும் பொட்டாசியம் அத்துடன் , பீட்டா கரோட்டின் மற்றும் ஒமேகா -3 கொழுப்பு அமிலங்களையும் வழங்குகின்றன. உயர்தரமான பழ உணவாக காணப்படுகின்ற அவகாடோ இதயத்துக்கு செல்லும் ரத்தக்குழாய்களில்\ncholesterol அதாவது கொழுப்பு அடைக்காமல் பார்த்துக்கொள்ளும் முதல் 5 உணவுகளுக்குள் 80% நல்ல கொழுப்பை பெற்று 2வது இடத்தில் காணப்படுகிறது. இஸ்ரேல் நாட்டில் தினமும் ஓர் அவகாடோ பழம் வீதம் மூன்று மாதங்கள் தொடர்ந்து சாப்பிட்டு வந்தவர்களின் ரத்தத்தில் 12% கெட்ட கொலஸ்ட்ரோல் குறைந்தமை நிரூபணமாகியுள்ளது .  சொறி , சிரங்கு உள்ளவர்கள் அவகாடோ பழத்தை தொடர்ந்து சாப்பிட்டால் நல்ல பலன் கிடைக்கும் இப்பழத்திலுள்ள விட்டமின் E மலட்டு தன்மையை குணமாக்கிறது. இந்த பழ எண்ணெய் அழகு சாதன பொருட்களில் முக்கிய மூல பொருளாக பயன்படுத்தப்படுகிறது. கொழுப்பு சேராத கொழுப்பு நிறைந்த பழமாகும். எந்த பழத்தையும் விட அதிகளவு கொழுப்பு சத்துள்ள பழமாகும் . ஆனால் இது எளிதில் ஆவியாகின்ற எண்ணெய் பசை உள்ள அமிலமாக இருக்கிறது .இதனால் தேவையான அளவுக்கு மேல் உடலில் கொழுப்பு சேர்வதில்லை . இது குடலை சுத்தப்படுத்தி கழிவுகளை வெளியேற்றி விடுவதால் வாய் துர்நாற்றத்திற்கும் தீர்வாகிறது . \n ", "URL": "https://www.itnnews.lk/2023/10/05/452730/", "Category": "பன்முகம்", "Parent URL": null}