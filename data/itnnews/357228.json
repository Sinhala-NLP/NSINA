{"Source": "ITN news", "Timestamp": "අගෝස්තු 20, 2021 10:51", "Headline": "ඇෆ්ගන් හමුදාවට හා නේටෝ හමුදාවට සහාය දුන් අය සොයා තලෙයිබාන්වරු ගෙයින් ගෙට යයි", "News Content": "ඇෆ්ගනිස්ථානයේ පැවති රජයට සහ නේටෝ හමුදාවන්ට සහාය දැක්වූ පිරිස් සොයා තලේබාන් සංවිධානය මෙහෙයුම් ආරම්භ කර තිබෙනවා. අදාළ පිරිස් සොයා තලෙයිබාන් සංවිධානයට අයත් සාමාජිකයින් ගෙන් ගෙට යාම ආරම්භ කර තිබෙනවා. සටන්කාමීන් එවැනි පුද්ගලයින්ට සහ ඔවුන්ගේ පවුල්වල සාමාජිකයන්ට තර්ජනය කරමින් හිරිහැර කරන බවයි එක්සත් ජාතීන්ගේ සංවිධානය පෙන්වා දී තිබෙන්නේ. පැවති පාලනය ඉවත් කොට තලෙයිබාන් සටන් කාමීන් ඇෆ්ගනිස්ථානයේ බලය අල්ලා ගැනීමෙන් අනතුරුව මාධ්‍ය හමුවක් පවත්වමින් මීට පෙර කියා සිටියේ ප්‍රජාතන්ත්‍රවාදී ලෙස තමන් රට පාලනය කිරීමට සූදානම් බවයි. එලෙස ප්‍රකාශ කොට පැය කිහිපයක් ගත වීමට පෙර සිටම ඔවුන් මනුෂ්‍ය ඝාතනයන් ආරම්භ කර තිබෙනවා.       ", "URL": "https://www.itnnews.lk/2023/10/05/357228/", "Category": "Breaking News,ජාත්‍යන්තර පුවත්", "Parent URL": null}