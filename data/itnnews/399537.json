{"Source": "ITN news", "Timestamp": "මාර්තු 4, 2022 18:23", "Headline": "පළමු දිනය අවසන් වන විට ඉන්දියාව කඩුලු 6ක් දැවී ලකුණු 357යි", "News Content": "සංචාරක ශ්‍රී ලංකා කණ්ඩායම හා ඉන්දියාව අතර මොහාලිහිදී පැවැත්වෙන පළමු ටෙස්ට් ක්‍රිකට් තරගයේ පළමු දිනය අදයි. තරගයේ කාසියේ වාසිය දිනූ ඉන්දීය කණ්ඩායම මුලින් පන්දුවට පහර දීමට තීරණය කළා. ඒ අනුව දිනය අවසන් වන විට කඩුලු 6 ක් දැවී ලකුණු 357 ක් රැස් කිරීමට ඉන්දීය ක්‍රීඩකයින් සමත්වුණා. රිෂාබ් පාන්ත් ලකුණු 96 යි. විරාත් කෝලි සහ රවීන්ද්‍ර ජඩේජා ලකුණු 45 බැගින් රැස්කරගත්තා. පන්දු යැවීමේදී ලසිත් ඇඹූල්දෙනිය කඩුලු 2 ක් දවා ගත්තා. සුරංග ලක්මාල්, විශ්ව ප්‍රනාන්දු, ලහිරු කුමාර සහ ධනංජය ද සිල්වා එක් කඩුල්ල බැගින් දවා ගැනීමට සමත් වුණා. මෙය ශ්‍රී ලංකා කණ්ඩායමේ 300 වැනි තරගයයි. මෙය ඉන්දීය නායක විරාත් කෝලිගේ 100 වන ටෙස්ට් තරගය ද වනවා. අද සිය ටෙස්ට් ලකුණු 8000 සීමාව ඉක්මවා යාමට ද කෝලි සමත්වුණා. ඒ අනුව ටෙස්ට් ලකුණු 8000 ක් රැස්කළ 6 වන ඉන්දීය පිතිකරුවා වන්නේද ඔහුයි.         ", "URL": "https://www.itnnews.lk/2023/10/05/399537/", "Category": "ක්‍රීඩා,දේශීය පුවත්", "Parent URL": null}