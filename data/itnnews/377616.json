{"Source": "ITN news", "Timestamp": "නොවැම්බර් 21, 2021 16:11", "Headline": "අයහපත් කාලගුණය හේතුවෙන් කැනඩාවේ පුද්ගලයින් තුන්දෙනෙකු ජීවිතක්ෂයට", "News Content": "කැනඩාවේ වැන්කුවර් නගරයට බලපා ඇති අයහපත් කාලගුණයෙන් පුද්ගලයින් තුන් දෙනෙකු ජීවිතක්ෂයට පත්ව තිබෙනවා. වැන්කුවර් නගරයට ඇද හැලුණු අධික වර්ෂාවත් සමඟ ඇති වූ නාය යෑමක් හේතුවෙනුයි ඔවුන් ජීවිතක්ෂයට පත්ව ඇත්තේ. එමෙන්ම අයහපත් කාලගුණය හේතුවෙන් මේ වනවිට කැනඩාවේ ප්‍රදේශ රැසක ජනතාව ආහාර හා ඉන්ධන හිඟයකට මුහුණ දී සිටින බව විදෙස් මාධ්‍ය සඳහන් කරනවා. අධික වර්ෂාවත් සමඟ ප්‍රදේශයේ මහා මාර්ග හා දුම්රිය මාර්ගවලට දැඩි අලාභහානි සිදුව ඇති බවද සඳහන්. ඇතැම් නගරයන්ට ඇතුල් වීමට පවා නොහැකි තත්ත්වයක් හටගෙන තිබෙනවා. ඔවුන්ට අවශ්‍ය ආහාර හා ජලය කැනඩා ගුවන් හමුදාව මගින් ලබා දෙන බවයි වාර්තා වෙන්නේ.   ", "URL": "https://www.itnnews.lk/2023/10/05/377616/", "Category": "ජාත්‍යන්තර පුවත්", "Parent URL": null}