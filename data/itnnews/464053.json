{"Source": "ITN news", "Timestamp": "පෙබරවාරි 28, 2023 16:20", "Headline": "ලහිරු වීරසේකර සහ රයන් ජයලත් ට වරෙන්තු", "News Content": "අන්තර් විශ්වවිද්‍යාලයීය ශිෂ්‍ය බලමණ්ඩලයේ හිටපු කැඳවුම්කරු ලහිරු වීරසේකර සහ අන්තර් විශ්වවිද්‍යාලයීය වෛද්‍ය පීඨ බලමණ්ඩලයේ හිටපු කැඳවුම්කරු gඇතුළු පස් දෙනෙකුට කොටුව මහේස්ත්‍රාත් අධිකරණය මගින් වරෙන්තු නිකුත් කෙරුණා. ඒ ඔවුන්ට එරෙහි නඩුවකට අධිකරණය හමුවේ පෙනී නොසිටීම හේතුවෙනුයි. සයිටම් විශ්වවිද්‍යාලයට එරෙහි උද්ඝෝෂණයකදී අධිකරණ නියෝග කඩකල සිද්ධියක් සම්බන්ධයෙන් පැවති නඩුවක් විවෘත අධිකරණය හමුවේ අද කැඳවූවා. එම අවස්ථාවේ අධිකරණය හමුවේ  පෙනී නොසිටීම හේතුවෙනුයි මෙම පස් දෙනාට  වරෙන්තු නිකුත් කෙරුණේ. 2016 වසරේ සිදුකළ උද්ඝෝෂණයකදී අයුතු අවහිරයක් සිදුකළ බවට කොල්ලුපිටිය පොලිසිය මෙම නඩුව ගොනුකර තිබුණා. මෙම සිද්ධිය සම්බන්ධයෙන් ඇප මත මුදාහැර සිටින අන්තර් විශ්වවිද්‍යාලයීය භික්ෂූ බල මණ්ඩලයේ හිටපු කැඳවුම්කරු පූජ්‍ය ටැම්පිටියේ සුගතානන්ද, රත්කරව්වේ ජිනරතන යන හිමිවරුන් ඇතුලු පිරිසක් අධිකරණය හමුවේ පෙනී සිටියා. ", "URL": "https://www.itnnews.lk/2023/10/05/464053/", "Category": "Breaking News,දේශීය පුවත්", "Parent URL": null}