{"Source": "ITN news", "Timestamp": "මැයි 19, 2022 10:56", "Headline": "නීති විරෝධීව ඕස්ට්‍රේලියාවට යාමට උත්සාහ කළ 21 දෙනෙකු අත්අඩංගුවට", "News Content": "බෝට්ටු දෙකකින් නීති විරෝධීව ඕස්ට්‍රේලියාවට යාමට උත්සාහ කළ පුද්ගලයන් 21 දෙනෙකු මඩකලපුවේදී අත්අඩංගුවට ගත්තා. මඩකලපුව කාත්තන්කුඩි පුදුකුඩිඉරිප්පු මුහුදු ප්‍රදේශයේ සිට බෝට්ටු දෙකක් යොදාගනිමින් මෙම පිරිස ඕස්ට්‍රේලියාව බලා ගමන් කිරීමට උත්සාහ දරා තිබෙනවා.අදාළ සැකකරුවන් අත්අඩංගුවට ගත් නාවික හමුදාව ඔවුන් කාත්තන්කුඩි පොලීසියට භාරදී ඇති බවයි අප වාර්තාකරු සඳහන් කරන්නේ. අත්අඩංගුවට ගත් අය අතුරින් 04 දෙනෙකු කාන්තාවන් වන අතර ඉතිරි 17 දෙනා පිරිමි පුද්ගලයන්. ඔවුන් මඩකලපුව මහේස්ත්‍රාත් අධිකරණයට ඉදිරිපත් කිරීමට නියමිතයි.     ", "URL": "https://www.itnnews.lk/2023/10/05/412142/", "Category": "Breaking News,දේශීය පුවත්", "Parent URL": null}