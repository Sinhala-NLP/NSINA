{"Source": "ITN news", "Timestamp": "ජූලි 9, 2023 19:31", "Headline": "බසයක් පෙරළී 26ක් රෝහල් ගත කරයි", "News Content": "තලවකැලේ ප්‍රදේශයේ දී පෞද්ගලික බස් රථයක් මාර්ගයෙන් ඉවතට පැන පෙරළීමෙන් වතු කම්කරුවන් 26 දෙනෙකු තුවාල ලැබුවා. බස් රථයේ ඇති වු කාර්මික දෝෂයක් අනතුරට හේතුව බවටයි පොලිසිය පවසන්නේ. තලවකැලේ වටගොඩ නගරයේ සිට පූඩලුඔය දක්වා වතු කම්කරුවන් පිරිසක් ප්‍රවාහනය කරමින් තිබු බස් රථයකුයි අනතුරට ලක්වුනේ. බස් රථය මාර්ගයෙන් ඉවතට විසි වී අඩි 30ක් පමණ ප්‍රපාතයකට පෙරළී තිබෙනවා. අනතුරෙන් තුවාල ලැබු වතු කම්කරු කාන්තාවන් 26 දෙනෙකු කොත්මලේ ප්‍රාදේශිය රෝහලට ඇතුලත් කෙරුණා. බරපතළ තුවාල ලබා සිටි දෙදෙනෙකු නාවලපිටිය දිස්ත්‍රික් රෝහලට මාරුකර යවා තිබෙනවා.             ", "URL": "https://www.itnnews.lk/2023/10/05/498558/", "Category": "දේශීය පුවත්", "Parent URL": null}