{"Source": "ITN news", "Timestamp": "ජූලි 2, 2023 13:24", "Headline": "සබරගමුවේ විරැකියාවට තිත තබන්න රාජ්‍ය පෞද්ගලික ඒකාබද්ධ ව්‍යාපෘතියක්", "News Content": "රත්නපුර සහ කෑගල්ල දිස්ත්‍රික්ක දෙකේ විරැකියාවට පිළියමක් ලෙස රාජ්‍ය පෞද්ගලික ඒකාබද්ධ ව්‍යාපෘතියක් ක්‍රියාත්මක කරන බව සබරගමු පළාත් ආණ්ඩුකාර අධිනීතිඥ නවින් දිසානායක මහතා පවසනවා. ඒ මහතා මේ බව සඳහන් කළේ රාජ්‍ය පෞද්ගලික හවුල්කාරීත්වයක් සබරගමු පළාතට අවශ්‍ය වන්නේ ඇයි? යන මැයෙන් රත්නපුර පළාත් සභා ශ්‍රවණාගාරයේ දී පැවැති සම්මන්ත්‍රණයකට එක් වෙමින්. මෙහිදී සබරගමු පළාත් සභාවේ ප්‍රධාන ලේකම් කාර්යාලය සහ නියෝජ්‍ය ප්‍රධාන ලේකම් (සැලසුම්) කාර්යාලය එක්ව මීට අදාල සංකල්ප පත්‍රිකාවක් ද මෙදින ඉදිරිපත් කරනු ලැබුවා. එම සංකල්ප පත්‍රිකාවට ශ්‍රී ලංකා මහ බැංකුව ප්‍රකාශයට පත් කල ශ්‍රී ලංකාවේ ආර්ථික සහ සමාජ සංඛ්‍යාන මූලාශ්‍ර මෙන්ම සබරගමු පළාතේ ආර්ථික, සමාජීය, සංස්කෘතික හා දේශපාලනික දත්තයන් රැසක් සංසන්දනාත්මකව ඇතුලත්වී තිබුණා.       ", "URL": "https://www.itnnews.lk/2023/10/05/496788/", "Category": "දේශීය පුවත්", "Parent URL": null}