{"Source": "ITN news", "Timestamp": "අප්‍රේල් 30, 2021 18:56", "Headline": "ඉල්ලීමක් කළහොත් රිෂාඩ්ට පාර්ලිමේන්තු පැමිණීමට අවශ්‍ය පියවර ගන්නා ලෙස CIDයට දන්වයි", "News Content": "තමන් පාර්ලිමේන්තු රැස්වීම්වලට සහභාගි කරවන ලෙස බදියුදීන් මන්ත්‍රීවරයා ඉල්ලීමක් කළොත් ඊට අවශ්‍ය පියවර ගන්නා කියල වේත්‍රධාරීවරයා අපරාධ පරීක්ෂණ දෙපාර්තමේන්තුවේ අධ්‍යක්ෂවරයාට ලිඛිතව දන්වා තිාබනවා. ඒ කතානායකවරයාගේ උපදෙස් අනුවයි. රිෂාඩ් බදියුදීන් මහතා පසුගිය 24 වනදා පාස්කු ප්‍රහාරයට අදාළව අපරාධ පරීක්ෂණ දෙපාර්තමේන්තුවේ අත්අඩංගුවට පත්වුණා. ඒ අනුව හිටපු අමාත්‍යවරයා සහ ඔහුගේ සොහොයුරු රියාජ් බදියුදීන් දින 90 ක රැදවුම් නියෝග මත අපරාධ පරීක්ෂණ දෙපාර්තමේන්තුව භාරයේ රදවාගෙන ප්‍රශ්න කිරීම් සිදුවනවා. ", "URL": "https://www.itnnews.lk/2023/10/05/334658/", "Category": "Breaking News,දේශීය පුවත්", "Parent URL": null}