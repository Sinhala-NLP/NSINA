{"Source": "ITN news", "Timestamp": "මාර්තු 18, 2023 14:46", "Headline": "ඉම්රාන්ගේ දේශපාලන පක්ෂය ත්‍රස්තවාදී සංවිධානයක් ලෙස නම් කළ යුතුයි", "News Content": "ඉම්රාන් ඛාන්ගේ දේශපාලන පක්ෂය ත්‍රස්තවාදී සංවිධානයක් ලෙස නම් කළ යුතු බව පාකිස්ථානයේ හිටපු අග්‍රාමාත්‍යවරයෙකු වන නවාස් ෂරීෆ්ගේ දියණිය පවසවා. ලාහෝරයේ පැවති ප්‍රවෘත්ති සාකච්ඡාවකට එක්වෙමින් නවාස් ෂරීෆ්ගේ දියණිය වන මර්යාම්  නවාස් ෂරීෆ්  මේ බව සඳහන් කළා. ඇය පාකිස්ථාන් මුස්ලිම් ලීගයේ උප සභාපතිවරිය ලෙස ද මේ වන විට කටයුතු කරනවා. රට තුල මහජන සාමය බිඳවැටෙන ආකාරයෙන් කටයුතු කරමින් විදේශ මුදල් ලබාගැනීම නිසා ඉම්රාන් ඛාන් හා ඔහුගේ දේශපාලන පක්ෂය ත්‍රස්ත සංවිධානයක් ලෙස නම් කළ යුතු බවයි ඇය ප්‍රකාශ කරන්නේ.   ", "URL": "https://www.itnnews.lk/2023/10/05/469186/", "Category": "Breaking News,ජාත්‍යන්තර පුවත්", "Parent URL": null}