{"Source": "ITN news", "Timestamp": "මැයි 2, 2021 11:36", "Headline": "කාබනික ගොවිතැන ප්‍රචලිත කිරීමට රජය කෝටි 100 ක් වෙන් කරයි", "News Content": "කාබනික පොහොර ගොවිජනතාව වෙත ලබා දෙමින් කාබනික ගොවිතැන ප්‍රචලිත කිරීමට රජය රුපියල් කෝටි 100 ක මුදලක් වෙන් කර ඇති බව පරිසර  අමාත්‍ය මහින්ද අමරවීර මහතා පවසනවා. පරිසරවේදීන් පිරිසක් සමග පරිසර අමාත්‍යාංශයේදී පැවති සාකච්ඡාවකදීයී ඒ මහතා මේ බව සදහන් කළේ. රසායනික පොහොර ආනයනය සපුරා නවතා දැමීමට ජනාධිපතිතුමා දැඩි අධිෂ්ඨානයක සිටින බවද අමාත්‍යවරයා කියා සිටියා. ජනාධිපතිතුමා ඉදිරිපත් කර ඇති හරිත සමාජ ආර්ථික රටාවක් සදහා  වන අමාත්‍ය මණ්ඩල පත්‍රිකාවට පරිසරවේදීන්ගේ ප්‍රශංසාව හිමිවුණා. මෙරට තිරසර පරිසරයක් සහ කෘෂිකාර්මික සංවර්ධනයක් සදහා කරුණු 20 ක් මෙම අමාත්‍ය මණ්ඩල පත්‍රිකාවේ ඇතුළත් බවයි මහින්ද අමරවීර මහතා පෙන්වා දුන්නේ. වස විස සහිත කෘෂිකර්මය වෙනුවට කාබනික කෘෂිකර්මය ප්‍රචලිත කිරීමෙන් සමාජ ආර්ථික ප්‍රශ්න රැසක් විසදාගත හැකි බවද අමාත්‍යවරයා කියා සිටියා.  අලිමිනිස් ගැටුම විසදීම සදහා රජය ගෙන ඇති වැඩපිළිවෙල පිලිබදවද ඒ මහතා කරුණු පැහැදිලි කළා. පූජ්‍ය පාහියන්ගල ආනන්ද සාගර ස්වාමීන්වහන්සේ ඇතුළු පරිසරවේදීන් කණ්ඩායමක් මෙම රැස්වීමට පැමිණ සිටියා.           ", "URL": "https://www.itnnews.lk/2023/10/05/334866/", "Category": "දේශීය පුවත්", "Parent URL": null}