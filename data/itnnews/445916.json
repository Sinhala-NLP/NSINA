{"Source": "ITN news", "Timestamp": "නොවැම්බර් 16, 2022 12:54", "Headline": "ඇෆ්ගනිස්ථානය තුළ ශරියා නීතිය අනුව දඬුවම් – තලෙයිබාන් නායකයාගෙන් නියෝගයක්", "News Content": "ඇෆ්ගනිස්ථානය තුළ ශරියා නීතිය අනුව දඩුවම් පමුණුවන ලෙස තලෙයිබාන් නායකයා එරට අධිකරණ විනිසුරුවරුන්ට දැනුම් දී තිබෙනවා. තලෙයිබාන් නායක හයිබතුල්ලා අකුන්සාඩා සදහන් කරන්නේ ප්‍රසිද්ධියේ අත්පා කැපීම්, කස පහර ගැසීම් හා ගල්ගැසීම් ඇතුළු ශරියා නීතියට අනුව දඩුවම් ලබා දිය යුතු බවයි. කොල්ලකෑම් පැහැරගැනීම් හා දේශද්‍රෝහී ක්‍රියාකාරකම් සදහා ලබා දෙන දඩුවම් ඉස්ලාමීය ශරියා නීතිය  නිරූපනය වන ආකාරයෙන් දඩුවම් පැමිනිය යුතු බවට ඔහු නියෝග කර තිබෙනවා. 1990 දශකයේදී තලෙයිබාන්  සංවිධානය ඇෆ්ගනිස්ථානය පාලනය කරන සමයේදී ද ශරියා නීති අනුව දඩුවම් ලබා දුන් අතර මෙවර ඔවුන් නැවත බලයට පත්වන අවස්ථාවේදී මධ්‍යස්ථ පාලනයක් ඇති කිරීමට පොරොන්දු ලබා දුන්නා. කෙසේ වුවද  ඔවුන්  නැවතවරක්  පෙර පාලන ක්‍රමයටම අනුගත වෙමින් පවතින අතර මේ වන විට ඇෆගනිස්ථානයේ කාන්තාවන්ගේ අයිතිවාසිකම් දැඩි ලෙස සීමා කර තිබෙනවා.   ", "URL": "https://www.itnnews.lk/2023/10/05/445916/", "Category": "Breaking News,ජාත්‍යන්තර පුවත්", "Parent URL": null}