{"Source": "ITN news", "Timestamp": "நவம்பர் 3, 2021 12:28", "Headline": "நாட்டில் நேற்றைய தினம் 573 கொவிட் தொற்றாளர்கள் அடையாளம்", "News Content": "நாட்டில் நேற்றைய தினம் 573 கொவிட் தொற்றாளர்கள் அடையாளம் காணப்பட்டனர். அதற்கமைய தொற்றுக்குள்ளானவர்களின் மொத்த எண்ணிக்கை 5 இலட்சத்து 42 ஆயிரத்து 212ஆக அதிகரித்துள்ளது. அவர்களில் 5 இலட்சத்து 13 ஆயிரத்து 540 பேர் தொற்றிலிருந்து பூரண குணமடைந்துள்ளனர். 14 ஆயிரத்து 902 பேர் தொடர்ந்தும் சிகிச்சை பெற்று வருகின்றனர். இந்நிலையில் நேற்று முன்தினம் கொவிட் தொற்றினால் உயிரிழந்த 10 பேர் நேற்று சுகாதார சேவைகள் பணிப்பாளர் நாயகத்தின் உறுதிப்படுத்தலுடன் பட்டியலிடப்பட்டனர். அதில் 60 வயதிற்கு மேற்ப்பட்ட 8 பேரும், 60 வயதிற்கு கீழ்ப்பட்ட இருவரும் அடங்குகின்றனர். இதன் மூலம் நாட்டில் இதுவரை பதிவான கொவிட் மரணங்களின் எண்ணிக்கை 13 ஆயிரத்து 770 ஆக அதிகரித்துள்ளது. ", "URL": "https://www.itnnews.lk/2023/10/05/373602/", "Category": "Breaking News,தேசிய செய்திகள்", "Parent URL": null}