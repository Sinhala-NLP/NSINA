{"Source": "ITN news", "Timestamp": "දෙසැම්බර් 19, 2022 17:03", "Headline": "නව නාවික හමුදාපති ජනපති හමු වෙයි", "News Content": "නව නාවික හමුදාපති වයිස් අද්මිරාල් ප්‍රියන්ත පෙරේරා මහතා ජනාධිපති රනිල් වික්‍රමසිංහ මහතා අද පෙරවරුවේ මුණගැසුනා. ඒ ජනාධිපති කාර්යාලයේදීයි. වයිස් අද්මිරාල් ප්‍රියන්ත පෙරේරා මහතා ශ්‍රී ලංකා නාවික හමුදාවේ 25 වන නාවික හමුදාපතිවරයා ලෙස ඊයේ සිය ධුරයේ රාජකාරි ආරම්භ කළා. ධුරයේ වැඩ භාරගැනීමෙන් පසු නව නාවික හමුදාපතිවරයා සම්ප්‍රදායානුකූලව ජනාධිපතිතුමා හමුවීමට කටයුතු කළා. එහිදී ජනාධිපතිතුමා වෙත සමරු සිහිවටනයක් පිළිගැන්වීමටද ප්‍රියන්ත පෙරේරා මහතා කටයුතු කළා. මේ අතර නව නාවික හමුදාපතිවරයා ජාතික ආරක්ෂාව පිළිබද ජනාධිපති ජ්‍යෙෂ්ඨ උපදේශක සහ ජනාධිපති කාර්ය මන්ඩල ප්‍රධානී සාගල රත්නායක මහතා ද හමුවී සුහද කතාබහක නිරත වුණා.           ", "URL": "https://www.itnnews.lk/2023/10/05/451204/", "Category": "දේශීය පුවත්", "Parent URL": null}