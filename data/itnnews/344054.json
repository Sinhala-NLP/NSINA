{"Source": "ITN news", "Timestamp": "ජූනි 21, 2021 11:35", "Headline": "වංචා සහගත ලෙස ක්‍රෙඩිට් කාඩ් මඟින් online භාණ්ඩ ගෙන්වා ගත් 04ක් පොලිස් දැලේ", "News Content": "වංචා සහගත ලෙස ක්‍රෙඩිට් කාඩ් මඟින් online ක්‍රමයට භාණ්ඩ ගෙන්වා ගත් චීන ජාතිකයෙකු ඇතුලු හතර දෙනෙකු අත්අඩංගුවට ගෙන තිබෙනවා. ඒ ව්‍යාජ ක්‍රෙඩ්ට් කාඩ් පත් තොගයක්ද සමඟයි. ගල්කිස්ස ප්‍රදේශයේදී මෙම හතර දෙනා අත්අඩංගුවට ගෙන ඇත්තේ අදාළ online ආයතනය කරන ලද පැමිණිල්ලකට අනුවයි. මොවුන් online ක්‍රමයට භාණ්ඩ ලබාගැනීමේදී සිය ක්‍රෙඩිට් කාඩ් පතේ තොරතුරු ලබාදෙනවා. එම අවස්ථාවේ මුදල් තිබෙන බවයි සටහන් වන්නේ. එහෙත් ඉන් ටික වේලාවකට පසුව දත්ත පද්ධතිවල සටහන් වන්නේ අදාල ක්‍රෙඩිට් කාඩ්පත්වල කිසිඳු මුදලක් නොමැති බවයි. මෙම වංචාව සඳහා සැකකරුවන් ව්‍යාජ ක්‍රෙඩිට් කාඩ්පත් නිර්මාණය කර එමගින් ජාවාරම සිදුකර ඇති බවයි පොලිසිය පවසන්නේ. ව්‍යාජ ලෙස සකස් කරන ලද ක්‍රෙඩිට් කාඩ් පත් තිහක් පමණ මොවුන් ළඟ තිබී හමුවී තිබෙනවා.     ", "URL": "https://www.itnnews.lk/2023/10/05/344054/", "Category": "Breaking News,දේශීය පුවත්", "Parent URL": null}