{"Source": "ITN news", "Timestamp": "ஜனவரி 10, 2023 12:46", "Headline": "உரம் வழங்கப்பட்டமையினால் நெற் பயிர்செய்கையை வெற்றிகரமாக முன்னெடுப்பு : விவசாயிகள்", "News Content": "பெரும்போகத்திற்கான உரம் வழங்கப்பட்டமையினால் பொலன்னறுவை மாட்டத்தில் நெற் பயிர்செய்கையை வெற்றிகரமாக முன்னெடுக்க முடிந்ததாக விவசாயிகள் தெரிவித்துள்ளனர். இதனால் கடந்த காலங்களில் முகங்கொடுத்த பல்வேறு பிரச்சினைகளுக்கு தீர்வு கிடைக்கப்பெற்றுள்ளதாக அவர்கள் சுட்டிக்காட்டியுள்ளனர். இம்முறை பெரும்போகத்திற்கென அரசாங்கத்தின் நிவாரண விலையின் கீழ் யூரியா மற்றும் சேதன பசளையை வழங்க விவசாய அமைச்சு நடவடிக்கை எடுத்தது. உரம் உரிய காலத்தில் கிடைத்தமையினால் நெற் பயிர்செய்கையை வெற்றிகரமாக முன்னெடுக்க முடிந்தது. அத்துடன் சிறந்த அறுவடையையும் பெறமுடிந்துள்ளதாக விவசாயிகள் குறிப்பிட்டுள்ளனர். குறித்த வேலைத்திட்டம் தொடர்ந்தும் முன்னெடுக்கப்பட்டமையினால் கூடுதல் அறுவடை கிடைத்துள்ளதோடு, சந்தைக்கு கூடுதலான அரிசியை வழங்க முடியுமெனவும் பொலன்னறுவை கவுடுல்ல விவசாயிகள் குறிப்பிட்டுள்ளனர். ", "URL": "https://www.itnnews.lk/2023/10/05/454766/", "Category": "Breaking News,அண்மைய செய்திகள்", "Parent URL": null}