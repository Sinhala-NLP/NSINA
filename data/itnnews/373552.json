{"Source": "ITN news", "Timestamp": "නොවැම්බර් 3, 2021 12:12", "Headline": "බලාපොරොත්තු නොවූ තැන්වලින් කොරෝනා පොකුරු මතුවීමේ අවදානමක්", "News Content": "බලාපොරොත්තු වුණේ නැති විදියට ස්ථාන කිහිපයකින් කොරෝනා රෝගීන් වාර්තාවීමේ සුළු වර්ධනයක් පෙන්නුම් කරන බව සෞඛ්‍ය අමාත්‍යාංශයේ මාධ්‍ය ප්‍රකාශක විශේෂඥ වෛද්‍ය හේමන්ත හේරත් මහතා පවසනවා. ජනතාව තවදුරටත් සෞඛ්‍ය මාර්ගෝපදේශ අනුගමනය කිරීම අත්‍යවශ්‍ය බවයි සෞඛ්‍ය අංශ අවධාරණය කරන්නේ. සයිනොෆාම් එන්නතේ මාත්‍රා දෙකම ලබා ගත් පසුවද ප්‍රතිශක්තීකරණය අඩු වන බවට පළවන වාර්තා සම්බන්ධයෙන්ද විශේෂඥ වෛද්‍ය හේමන්ත හේරත් මහතා කරුණු පැහැදිලි කළා. මෙරට සමස්ත කොරෝනා ආසාදිතයන් සංඛ්‍යාව පන්ලක්ෂ හතළිස් දෙදහස් දෙසිය දොළහක් වනවා. සුවය ලැබූ පිරිස පන්ලක්ෂ දහතුන්දහස් පන්සිය හතළිහක් දක්වා ඉහළ ගියා. දාහතර දහස් නවසිය දෙදෙනෙකු තවදුරටත් ප්‍රතිකාර ලබනවා. කොරෝනා මරණ දහතුන්දහස් හත්සිය හැත්තෑවක් සිදු වුණා.     ", "URL": "https://www.itnnews.lk/2023/10/05/373552/", "Category": "Breaking News,දේශීය පුවත්", "Parent URL": null}