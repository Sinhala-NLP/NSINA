{"Source": "ITN news", "Timestamp": "நவம்பர் 11, 2022 12:46", "Headline": "யாழ்ப்பாணத்திலுள்ள இந்திய துணைத்தூதரகம் மீது தாக்குதல் நடத்திய இருவர் கைது..", "News Content": "யாழ்ப்பாணத்திலுள்ள இந்திய துணைத்தூதரகம் மீது தாக்குதல் நடத்திய இருவர் கைதுசெய்யப்பட்டுள்ளனர். சந்தேக நபர்கள் கண்ணாடி போத்தல்களை வீசி தாக்குதல் நடத்தியிருந்தனர். சம்பவம் தொடர்பில் விசாரணைகளை மேற்கொண்ட யாழ் பொலிசார் சந்தேக நபர்களை கைதுசெய்தனர். யாழ்ப்பாணம் கைத்தடி பகுதியிலுள்ள இந்திய துணைத்தூதரகம் மீது கடந்த புதன்கிழமை இரவு கண்ணாடி போத்தல் தாக்குதல் நடத்தப்பட்டது. குறித்த வழியாக காரொன்றில் பயணித்த இளைஞர்கள் மூவரே தாக்குதலை நடத்தியமை தெரியவந்தது. இதனையடுத்தே சந்தேக நபர்கள் மூவரும் கைதுசெய்யப்பட்டுள்ளனர். தாக்குதலினால் துணைத்தூதரகத்தின் கண்ணாடிகளுக்கு சேதமேற்பட்டமை குறிப்பிடத்தக்கது. ", "URL": "https://www.itnnews.lk/2023/10/05/445200/", "Category": "Breaking News,தேசிய செய்திகள்", "Parent URL": null}