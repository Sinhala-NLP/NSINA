{"Source": "ITN news", "Timestamp": "நவம்பர் 11, 2021 13:29", "Headline": "பஸ் மற்றும் லொறி நேருக்குநேர் மோதுண்டு இடம்பெற்ற விபத்தில் ஒருவர் உயிரிழப்பு", "News Content": "பஸ் ஒன்றும் லொறியொன்றும் நேருக்கு நேர் மோதுண்டு இடம்பெற்ற விபத்தில் ஒருவர் உயிரிழந்ததுடன் இருவர் காயமடைந்துள்ளனர். கினிகத்ஹேன பொலிஸ்பிரிவிற்குட்பட்ட ஹட்டன் கண்டி பிரதான வீதியின் பகதுலுவ பகுதியில் இன்று காலை இலங்கை போக்குவரத்து சபையின் திருத்த வேலைகளில் ஈடுபடும் பஸ் வண்டியொன்றும் லொறியொன்றும் நேருக்கு நேர் மோதியதில் இவ்விபத்து நிகழ்ந்துள்ளது. இன்று காலை 6 மணிக்கும் 7 மணிக்கும் இடையில் இச்சம்பவம் இடம்பெற்றுள்ளது. நாவலப்பிட்டியிலிருந்து கினிகத்ஹேன நோக்கி சென்று கொண்டிருந்த லொறியும் நாவலப்பிட்டியை நோக்கி சென்ற இபோச திருத்தவேலையில் ஈடுபடும் பஸ் வண்டியுமே இவ்வாறு மோதுண்டுள்ளது. சம்பவத்தில் லொறியின் சாரதி உயிரிழந்துள்ளார். கினிகத்ஹேன பொலிசார் மேலதிக விசாரணைகளை மேற்கொண்டு வருகின்றனர். ", "URL": "https://www.itnnews.lk/2023/10/05/375427/", "Category": "Breaking News,தேசிய செய்திகள்", "Parent URL": null}