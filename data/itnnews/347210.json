{"Source": "ITN news", "Timestamp": "ජූලි 5, 2021 17:18", "Headline": "වතුකරයේ තරුණ ප්‍රජාව අක්කර 100ක කාබනික මිරිස් වගාවක් අරඹයි", "News Content": "වතුකරයේ තරුණ ප්‍රජාව ව්‍යවසායකයන් බවට පත් කරමින්  නාවලපිටිය ගලබඩ ප්‍රදේශයේ අක්කර සියයක කාබනික මිරිස් වගා ව්‍යාපෘතියක් ආරම්භ කෙරුණා. ඒ සදහා ඉඩම්, බීජ, යන්ත්‍රෝපකරණ ඇතුලු පහසුකම් රජය මගින් නොමිලේ ලබා දෙනවා. අමාත්‍ය මහින්දානන්ද අලුත්ගමගේ මහතා ව්‍යාපෘතියේ කටයුතු නිරීක්ෂණය කළා. ජනතා වතු සංවර්ධන මණ්ඩලයේ නාවලපිටිය ගලබඩ වතුයායේ වගා නොකළ ඉඩම් අක්කර සියයක කාබනික මිරිස් වගා ව්‍යාපෘතිය සදහා  බිම සැකසීම, ජල නල එලීම, බීජ තවාන් කිරීම මේ වනවිට සිදු කෙරෙනවා. මෙම වගා ව්‍යාපෘතිය සදහා එක් අයෙකුට අක්කර භාගය බැගින් තරුණ තරුණියන් දෙසීය දෙනෙකුට ඉඩම් ලබාදීම සිදු කෙරුණා. වතුකරයේ ජනතාවගේ ආර්ථික ශක්තිය ඉහළ නැංවීමට මෙය හොද අවස්ථාවක් බවයි තරුණ ප්‍රජාව පෙන්වා දුන්නේ. මේ අතර කාබනික පොහොර පමණක් කෘෂිකර්මාන්තය සදහා යොදා ගැනීම තුළින් නිරෝගිමත් පරපුරක් බිහි කිරිමේ ගමන සාර්ථක වන බවයි ජාතික සංවිධාන එකමුතුව පෙන්වා දෙන්නේ.   ", "URL": "https://www.itnnews.lk/2023/10/05/347210/", "Category": "දේශීය පුවත්", "Parent URL": null}