{"Source": "ITN news", "Timestamp": "ජූලි 25, 2022 19:45", "Headline": "පාකිස්තාන කණ්ඩායම කඩුලු 7 ට ලකුණු 191යි", "News Content": "සංචාරක පාකිස්තන කණ්ඩායම හා ශ්‍රී ලංකා කණ්ඩායම අතර දෙවන ටෙස්ට් ක්‍රිකට් තරගයේ දෙවන දිනය අදයි. අද දිනය නිමාවන විට පාකිස්තාන කණ්ඩායම කඩුලු 7 ක් දැවී ලකුණු 191 ලබා සිටියා. තරගයේ පළමු දිනයේ දී සිය ප්‍රථම ඉණිම ක්‍රීඩා කළ ශ්‍රී ලංකා කණ්ඩායම සිය පළමු ඉණිම වෙනුවෙන් සියලු දෙනා දැවී ලකුණු 378 ක් රැස්කළා. ඉණිමේ වැඩිම ලකුණු ලාභියා වූ දිනේෂ් චන්දිමාල් ලකුණු 80 යි. පාකිස්තාන කණ්ඩායම වෙනුවෙන්   විශිෂ්ට ඉණිමක් ක්‍රීඩා කළ අග් හා සල්මාන් ලකුණු 62 ක් රැස් කරමින් පාකිස්තාන ප්‍රථම ඉණිමේ වැඩිම ලකුණු ලාභියා බවට පත්වුණා. පන්දු යැවීමේදී පාකිස්තාන කඩුලු 3 ක් උදුරා ගැනීමට රමේෂ් මෙන්ඩිස් සමත් වුණා. ප්‍රභාත් ජයසූරිය ලකුණු 59 ට කඩුලු 2 යි. ඒ අනුව තරගයේ දෙවන දිනය අවසන් වන විට පාකිස්තාන කණ්ඩායමට වඩා ශ්‍රී ලංකා කණ්ඩාම ලකුණු 187 ක් ඉදිරියෙන් සිටිනවා. ", "URL": "https://www.itnnews.lk/2023/10/05/425032/", "Category": "ක්‍රීඩා,දේශීය පුවත්", "Parent URL": null}