{"Source": "ITN news", "Timestamp": "மார்ச் 10, 2022 12:46", "Headline": "எரிபொருள் விநியோக நடவடிக்கைகள் இவ்வார இறுதியில் வழமைக்கு.. அமைச்சர் காமினி லொக்குகே..", "News Content": "எரிபொருள் விநியோக நடவடிக்கைகள் இவ்வார இறுதியில் வழமைக்கு திரும்புமென அமைச்சர் காமினி லொக்குகே தெரிவித்துள்ளார். நாட்டின் சகல பாகங்களிலும் உள்ள எரிபொருள் நிரப்பு நிலையங்களுக்கு பெற்றோல், டீசல் என்பவை விநியோகிக்கப்பட்டு வருவதாகவும் அதன் ஊடாக வாரஇறுதிக்குள் எரிபொருள் தட்டுப்பாடு நீங்குமெனவும் அமைச்சர் தெரிவித்துள்ளார். 20 ஆயிரம் மெற்றிக் தொன் எரிபொருள் களஞ்சியசாலைகளில் கையிருப்பில் உள்ளதாகவும் அமைச்சர் காமினி லொக்குகே மேலும் தெரிவித்துள்ளார். ", "URL": "https://www.itnnews.lk/2023/10/05/400455/", "Category": "Breaking News,தேசிய செய்திகள்", "Parent URL": null}