{"Source": "ITN news", "Timestamp": "අප්‍රේල් 18, 2021 10:17", "Headline": "කොස්ගොඩ තාරකගේ සමීපතමයෙකු අත්අඩංගුවට", "News Content": "ගිනි අවියක් සහ ජීව උණ්ඩ සමඟ පුද්ගලයෙකු කළුතරදී අත්අඩංගුවට ගෙන තිබෙනවා. මෙම පුද්ගලයා සංවිධානාත්මක අපරාධ කල්ලි සාමාජිකයෙකු ලෙස හැඳින්වෙන කොස්ගොඩ තාරක නැමැත්තාගේ සමීපතමයෙකු බවයි පොලිසිය පවසන්නේ. කළුතර පොලීසියට ලැබුණු තොරතුරකට අනුව අළුත්ගම බොන්දුපිටිය ප්‍රදේශයේ කළ වැටලීමකදීයි මෙම පුද්ගලයා අත්අඩංගුවට ගෙන තිබෙන්නේ. තිස් හත් හැවිරිදි මෙම පුද්ගලයා ලග තිබී මෙරට නිෂ්පාදිත ගිනි අවියක් සහ ජීව උණ්ඩ හයක් සොයාගෙන තිබෙනවා. සැකකරු මතුගම මහේස්ත්‍රාත් අධිකරණයට ඉදිරිපත් කිරීමට නියමිතයි.   ", "URL": "https://www.itnnews.lk/2023/10/05/332099/", "Category": "Breaking News,දේශීය පුවත්", "Parent URL": null}