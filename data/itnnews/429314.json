{"Source": "ITN news", "Timestamp": "අගෝස්තු 16, 2022 14:38", "Headline": "ප්‍රතිවාදීන්ට වඩා සුපිරි අවි අයුධ රුසියාව සතුයි – පුටින්", "News Content": "රුසියානු අවි ආයුධ ප්‍රතිවාදීන්ගේ අවි අයුධවලට වඩා සැලකිය යුතු උසස් මට්ටමක පවතින බව රුසියා ජනාධිපති ව්ලැඩ්මීර් පුටින් සදහන් කරනවා. රුසියානු හමුදා යුක්රේනය තුළ සිදුකරන මෙහෙයුම් අඛණ්ඩව ක්‍රියාත්මක බැවින් තම රට භාවිත කරන අවි ආයුධ ප්‍රතිවාදීන්ට වඩා වසර ගණනාවක් ඉදිරියෙන් පසුවන බව රුසියා ජනාධිපතිවරයා පවසනවා. තම රටට පක්ෂපාතී මිත්‍ර රටවලට අධි තාක්ෂණික අවිආයුධ අලෙවි කිරීමට හා යුධ තාක්ෂණය දියුණු කිරීමට සහයෝගය ලබාදීම සදහා  සූදානම් බවයි ඔහු නිවේදනය කරන්නේ. රුසියාවේ මොස්කව් නගරයේ පැවති යුධ උපකරණ ප්‍රදර්ශනයකට සහභාගි වෙමිනුයි රුසියා ජනාධිපතිවරයා මේ බව අවධාරණය කළේ. ලතින් ඇමෙරිකාව,  ආසියාව හා අප්‍රිකාව සමග සිය සබදතා ශක්තිමත් කර ගැනීමට පියවර ගන්නා අතරම කුඩා අවි ආයුධ,  සන්නාහ සන්නද්ධ රථ,  කාලගුවක්කු,  ගුවන් යානා හා ඩ්‍රෝන යානා එම රටවලට ලබාදීමේ වැඩපිළිවෙළක් සූදානම් කර ඇති බවද ව්ලැඩිමීර් පුටින් සදහන් කරනවා.             ", "URL": "https://www.itnnews.lk/2023/10/05/429314/", "Category": "ජාත්‍යන්තර පුවත්", "Parent URL": null}