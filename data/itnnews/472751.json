{"Source": "ITN news", "Timestamp": "අප්‍රේල් 3, 2023 09:34", "Headline": "යතුරුපැදි 8 ක් සොරකම් කළ පුද්ගලයෙකු අත්අඩංගුවට", "News Content": "යතුරුපැදි මිලදී ගන්නා මුවාවෙන් ගොස් සූක්ෂම ලෙස රුපියල් ලක්ෂ 50කට ආසන්න වටිනාකමකින් යුත් යතුරුපැදි 8 ක් සොරකම් කළ පුද්ගලයෙකු බස්නාහිර පළාත් දකුණු දිශාව අපරාධ කොට්ඨාසය අත්අඩංගුවට ගත්තා. හෝමාගම, කොට්ටාව, කැස්බෑව, පිළියන්දල සහ කහතුඩුව යන ප්‍රදේශවල මෙම සොරකම් සිදුකර ඇති බවටයි හෙළිවී තිබෙන්නේ. සොරකම් සදහා යොදාගත් ජංගම දුරකතන දෙකක්,  සිම්පත් 4 ක්ද පොලිස් භාරයට ගැණුනා. යතුරුපැදි අලෙවිය සදහා අන්තර්ජාලයේ දැන්වීම් පළකර ඇති ස්ථාන සොයාගොස් යතුරුපැදිය පරීක්ෂා කරන මුවාවෙන් ඒවා සොරකම් කර තිබෙනවා. එම යතුරුපැදි බොරලැස්ගමුව හා පිළියන්දල ප්‍රදේශවල යතුරුපැදි අලෙවිකරන ස්ථානවලට අඩු මිලට ලබාදී ඇති බවටයි හෙළිවී තිබෙන්නේ. සැකකරු ව්‍යාජ හැදුනුම්පතක් භාවිත කර ඇති බවද සදහන්.             ", "URL": "https://www.itnnews.lk/2023/10/05/472751/", "Category": "දේශීය පුවත්", "Parent URL": null}