{"Source": "ITN news", "Timestamp": "ජූනි 14, 2021 14:48", "Headline": "කෑගල්ල දිස්ත්‍රික්කයේ ඇඟලුම් සේවක සේවිකාවන් 2850 කට කොවිඩ් එන්නත", "News Content": "කෑගල්ල දිස්ත්‍රික්කයේ ඇගලුම් ක්ෂේත්‍රයේ සේවක සේවිකාවන්ට එන්නත් ලබා දිම අද සිදුකෙරුණා. ඒ බ්‍රැන්ඩික්ස් ආයතන පරිශ්‍රයේදියි. ඇගලුම් සේවක සේවිකාවන් 2850 දෙනෙකු සදහා එන්නත් ලබා දීම අද සිදුකෙරුණා. එම අවස්ථාව නිරීක්‍ෂණය කිරීමට සබරගමුව පළාත් ආණ්ඩුකාර ටිකිරි කොබ්බෑකඩුව හා රාජ්‍ය අමාත්‍ය කණක හේරත් යන මහත්වරුන් ද පැමිණ සිටියා. රාජ්‍ය අමාත්‍යවරයා සදහන් කළේ ඇගලුම් ක්ෂේත්‍රයෙන් වැඩිම කොරෝනා රෝගීන් සංඛ්‍යාවක් වාර්තා වීම නිසා එම ක්ෂේත්‍රයට ප්‍රමුඛත්වයක් ලබා දීමට කටයුතු කළ බවයි. මේ අතර හොරණ නීතිඥ සංගමය ද ඔවුන්ගේ කාර්ය මණ්ඩල සාමාජිකයන් 150 ක පිරිසක් සදහා සයිනොෆාම් එන්නතේ 2 වන මාත්‍රාව ලබා දුන්නා. ඒ හොරණ නගර ශාලාවේදීයි. එමෙන්ම හොරණ සෞඛ්‍ය වෛද්‍ය නිලධාරී බල ප්‍රදේශය තුළ 1200 ක පිරිසකට ද අද දිනයේදී එන්නත් ලබා දීමට නියමිතයි.       ", "URL": "https://www.itnnews.lk/2023/10/05/342665/", "Category": "දේශීය පුවත්", "Parent URL": null}