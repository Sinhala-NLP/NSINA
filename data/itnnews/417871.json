{"Source": "ITN news", "Timestamp": "ජූනි 19, 2022 14:45", "Headline": "කාබුල් අගනුවර පිහිටා ඇති සික් ජාතිකයින්ට අයත් දේවස්ථානයකට හා නිවාස කිහිපයකට ප්‍රහාරයක්", "News Content": "ඇෆ්ගනිස්ථානයේ කාබුල් අගනුවර පිහිටා ඇති සික් ජාතිකයින්ට අයත් දේවස්ථානයකට හා සික් ජාතිකයින්ගේ නිවාස කිහිපයකට ප්‍රහාරයක් එල්ලවී තිබෙනවා. සික් ජාතික දේවස්ථානයකට හා ඔවුන්ගේ නිවාස කිහිපයක් ඉලක්ක කර ගනිමින් එල්ල වූ ප්‍රහාරය දැඩි පිළිකුලෙන් යුතුව හෙළා දකින බවයි ඇෆ්ගනිස්ථානයේ වෙසෙන සික් ජාතිකයින් පවසන්නේ. ඇෆ්ගනිස්ථානය තුළ දී තවදුරටත් තමන්ගේ ආරක්ෂාව සම්බන්ධයෙන් ගැටලුවක් පවතින බවද ඔවුන් පෙන්වා දෙනවා. ප්‍රහාරයෙන් පුද්ගලයින් දෙදෙනෙකු ජීවිතක්ෂයට පත්ව ඇති අතර තලේබාන් සංවිධානය ප්‍රහාරකයින් සොයා මෙහෙයුම් ආරම්භ කර ඇති බවයි වාර්තා වන්නේ. උදෑසන දේවමෙහෙය ආරම්භවීමට ප්‍රථමයෙන් ප්‍රහාරය එල්ලවීම තුළින් ජීවිත රැසක් අහිමිවීමට තිබූ අවස්ථාව ගිලිහී ඇති බවයි විශ්ලේෂකයින් පෙන්වා දෙන්නේ.       ", "URL": "https://www.itnnews.lk/2023/10/05/417871/", "Category": "ජාත්‍යන්තර පුවත්", "Parent URL": null}