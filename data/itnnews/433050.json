{"Source": "ITN news", "Timestamp": "සැප්තැම්බර් 5, 2022 09:56", "Headline": "හොරණ නීලකගේ සමීපතමයන් තුන්දෙනෙකු අත්අඩංගුවට", "News Content": "හොරණ ප්‍රදේශය කේන්ද්‍ර කර ගනිමින් සිදු කළ සංවිධානාත්මක මත්ද්‍රව්‍ය ජාවාරමක් වැටලීමට පොලිස් විශේෂ කාර්ය බලකා බුද්ධි කොට්ඨාශයට හැකි වුණා. එම  වැටලීමෙන් සැකකරුවන් තුන් දෙනෙකු අත්අඩංගුවට පත් වුණා. හොරණ ප්‍රදේශය කේන්ද්‍ර කර ගනිමින් මත්ද්‍රව්‍ය ජාවාරම් සහ සංවිධානාත්මක අපරාධ මෙහෙය වූ නීලක සදරුවන් හෙවත් හොරණ නීලක යන අයගේ සමීපතමයන් තුන් දෙනෙකුයි මෙලෙස අත්අඩංගුවට ගෙන ඇත්තේ.  එහි දී ඔවුන් සමග කේරල ගංජා ග්රෑම් 718ක් ද අත්අඩංගුවට ගෙන තිබෙනවා. මේ අතර නිවාස සහ වෙළෙද සැල් බිද භාණ්ඩ සොරකම් කළ දෙදෙනෙකු නිට්ටඹුව පොලිසිය මගින් අත්අඩංගුවට ගෙන තිබෙනවා. මොවුන් සොරා ගන්නා ආහාර ද්‍රව්‍ය ඇතුළු භාණ්ඩ අලෙවි කර ඉන් ලැබෙන මුදලින් මත් කුඩු පානය කර ඇති බවයි හෙළිව තිබෙන්නේ. සැකකරුවන් අත්අඩංගුවට ගන්නා අවස්ථාවේ එක්සැකකරුවෙකු ළග තිබී හෙරොයින් ග්රැම් 5ක පමණ ප්‍රමාණයක් ද සොයාගෙන තිබෙනවා. ඒසේම එක් සැකකරුවෙකුට අත්තනගල්ල මහෙස්ත්‍රාත් අධිකරණය මගින් වරෙන්තු 10ක් නිකුත් කර ඇති බව ද පොලිසිය පවසනවා.   ", "URL": "https://www.itnnews.lk/2023/10/05/433050/", "Category": "දේශීය පුවත්", "Parent URL": null}