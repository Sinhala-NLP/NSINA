{"Source": "ITN news", "Timestamp": "මැයි 4, 2022 11:35", "Headline": "ග්‍රාමීය සංවර්ධන ව්‍යාපෘති අඛණ්ඩව පවත්වාගෙන යාමට රජය තීරණය කරයි", "News Content": "ග්‍රාමීය සංවර්ධන ව්‍යාපෘති අඛණ්ඩව පවත්වාගෙන යාමට හා බදු ප්‍රතිපත්තිය ප්‍රතිසංස්කරණයට රජය තීරණය කර තිබෙනවා. ග්‍රාමීය සංවර්ධන කටයුතු කිසිවක් නතර නොකර අඛණ්ඩව පවත්වාගෙන යාමට රජය තීරණය කර ඇති බව අමාත්‍ය දිනේෂ් ගුණවර්ධන මහතා පවසනවා. පාර්ලිමේන්තු මන්ත්‍රී යදාමිනි ගුණවර්ධන මහතාගේ විමධ්‍යගත අරමුදලින් ග්‍රාමීය සංවර්ධන කටයුතු සදහා උපකරණ ලබාදීමේ අවස්ථාවට ගලගෙදර දෙමෝදර ප්‍රදේශයේදී එක්වෙමින් අමාත්‍යවරයා මේ බව කියා සිටියා. මූල්‍ය අර්බුදයක් රට තුළ පැවතියද ග්‍රාමීය සංවර්ධන කටයුතු අඛන්ඩව සිදුකරගෙන යාමට රජය තීරණය කළේ ජීවනෝපාය ව්‍යාපෘති හා ස්වයං රැකියා කටයුතු ඉහළ නැංවීමේ අරමුණ ඇතිව බවද අමාත්‍යවරයා මෙහිදී වැඩිදුරටත් සදහන් කළා. ආදායම ඉහළ නංවා එහි ප්‍රතිලාභ ජනතාවට ලබාදීම සදහා බදු ප්‍රතිපත්තිය ප්‍රතිසංස්කරණයට රජය තීරණය කර ඇති බවද මෙහිදී තවදුරටත් අවධාරණය කෙරුණා.     ", "URL": "https://www.itnnews.lk/2023/10/05/409651/", "Category": "දේශීය පුවත්", "Parent URL": null}