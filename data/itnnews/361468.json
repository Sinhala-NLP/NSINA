{"Source": "ITN news", "Timestamp": "සැප්තැම්බර් 10, 2021 12:02", "Headline": "පැරාලිම්පික් රන් පදක්කම්ලාභී දිනේෂ් ප්‍රියන්තට නව නිවසක්", "News Content": "පැරාලිම්පික් රන් පදක්කම්ලාභී දිනේෂ් ප්‍රියන්තට නව නිවසක් ලබාදෙන ලෙස අග්‍රාමාත්‍ය මහින්ද රාජපක්ෂ මහතා උපදෙස් දී තිබෙනවා. ටෝකියෝ නුවර පැවති පැරාලිම්පික් තරගාවලියේදී හෙල්ල විසි කිරීමේ ඉසව්වෙන් ශ්‍රී ලංකාවට රන් පදක්කමක් දිනා දීමට දිනේෂ් ප්‍රියන්ත සමත්වුණේ නව ලෝක වාර්තාවක් ද තබමිනුයි. එම ජයග්‍රහණය අගයමින් ඔහුට නාගරික සංවර්ධන අධිකාරිය මගින් ක්‍රියාත්මක කරන නිවාස ව්‍යාපෘතියකින් කඩිනමින් නිවසක් ලබාදෙන ලෙස අග්‍රාමාත්‍යවරයා නාගරික සංවර්ධන හා නිවාස අමාත්‍යාංශ ලේකම්වරයාට දැනුම් දී තිබෙනවා. ඒ අනුව සුදුසු නිවසක් හදුනාගෙන එම නිවස ප්‍රදානය කිරීමට කටයුතු සම්පාදනය කරන්නැයි ලේකම්වරයා නාගරික සංවර්ධන අධිකාරියේ සභාපතිවරයාට දැනටමත් උපදෙස් ලබා දී තිබෙනවා. ", "URL": "https://www.itnnews.lk/2023/10/05/361468/", "Category": "Breaking News,දේශීය පුවත්", "Parent URL": null}