{"Source": "ITN news", "Timestamp": "මැයි 3, 2022 11:27", "Headline": "හඳුනාගත් පවුල් සඳහා සහන සැළසීමට විශේෂ මුදල් දීමනාවක්", "News Content": "හඳුනාගත් ප්‍රතිලාභී පවුල් සඳහා මැයි සිට ජූලි මාසය දක්වා සහන සැළසීම පිණිය විශේෂ මුදල් දීමනාවක් ලබාදීමට කැබිනට් මණ්ඩලය තීරණය කළා. රට තුළ උද්ගත වී ඇති ආර්ථක අර්බුදය හමුවේ සමෘද්ධි, වැඩිහිටි,  වකුගඩු හා ආබාධිත දීමනා ලබන අඩු ආදායම් ලාභී පවුල් දැඩි අපහසුතාවට ලක්ව සිටිනවා. එබැවින් එම පවුල් සහ අදාළ දීමනා ලබාගැනීම පිණිස පොරොත්තු ලේඛණවල සිටින පවුල් සඳහා කඩිනම් සහන සැළසීමේ අවශ්‍යතාව රජය හඳුනාගෙන සිටිනවා. ඒ අනුවයි හඳුනාගනු ලබන ප්‍රතිලාභී පවුල් සඳහා මූල්‍ය දීමනාවක් ලබාදීමට රජය තීරණය කර ඇත්තේ.     ", "URL": "https://www.itnnews.lk/2023/10/05/409437/", "Category": "දේශීය පුවත්", "Parent URL": null}