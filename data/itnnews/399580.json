{"Source": "ITN news", "Timestamp": "මාර්තු 5, 2022 10:17", "Headline": "චීනයේ උත්තරීතර රාජ්‍ය බලායතනයේ වාර්ෂික සැසිවාරය ඇරඹේ", "News Content": "13 වැනි චීන ජාතික මහජන කොංග්‍රසයේ 5 වැනි සැසිවාරය අද (05) බෙයිජිං හි පිහිටි මහජන මහ ශාලාවේ දී ඇරඹිණ. චීන ජනාධිපති ෂී ජින්පිං මහතා ඇතුළු චීන කොමියුනිස්ට් පක්ෂයේ හා රජයේ නායකයෝ සහ එහි නියෝජියෝ තුන් දහසක් සමාරම්භක උත්සවයට සහභාගිවී සිටිති. චීන අග්‍රාමාත්‍ය ලී කච්‍යං මහතා සමාරම්භක උත්සවයට එක් වෙමින් 2022 චීන රාජ්‍ය කාර්ය වාර්තාව ඉදිරිපත් ක‍ළේය. මෙම වසරේ චීනයේ සංවර්ධනය මුහුණ පාන අවදානම් හා අභියෝග රැසක් පවතී. එහෙත් චීන ආර්ථිකයේ තිරසර යහපත් වර්ධන ප්‍රවණතාව වෙනස් නොවන බැවින් එවැනි පීඩනයන්ට ඔරොත්තු දිය හැකි බව හෙතෙම කීය. මෙම වසරේ රටේ දළ දේශීය නිෂ්පාදිත වටිනාකමේ සියයට 5.5ක වර්ධනයක් අපේක්ෂා කෙරේ. නාගරික ප්‍රදේශවල රැකියා අවස්ථා එක්කෝටි දසලක්ෂයකට වැඩි සංඛ්‍යාවකින් වැඩිවීම, නාගරික ප්‍රදේශවල විරැකියා අනුපාතය සියයට 5.5කට අඩු මට්ටමකට පාලනය කිරීම, පුරවැසියන්ගේ පරිභෝජන මිල ඉහල යාම සියයට 3ක් පමණ ම‍ට්ටමේ පවත්වා ගෙන යාම ද මේ වසරේ රටේ ප්‍රධාන සංවර්ධන ඉලක්ක වන බව ලී කච්‍යං අග්‍රාමාත්‍යවරයාගේ රාජ්‍ය කාර්ය වාර්තාවේ දැක්වේ. විදේශ ව්‍යවසායන්ට ආයෝජනය කළ හැකි ක්ෂේත්‍ර ව්‍යාප්ත කර මධ්‍යම හා උසස් මට්ටමේ නිෂ්පාදන, පර්යේෂණ සහ සංවර්ධන, නවීන සේවා යන ක්ෂේත්‍රවල මෙන්ම චීනයේ මධ්‍යම, බටහිර සහ ඊසානදිග ප්‍රදේශවල විදේශ ආයෝජන ඉහළ නැංවීම සඳහා විදේශ ව්‍යවසායන්ට අනුබල දෙනු ඇති බව ද එහි සඳහන් වෙයි. විදේශ ආයෝජන ප්‍රවර්ධන සේවා යහපත් කර ප්‍රධාන ව්‍යාපෘති ක්‍රියාත්මක කිරීම කඩිනම් කළ යුතු ය. නිදහස් වෙළඳ කලාප, හයිනාන් නිදහස් වෙළඳ වරායේ ඉදිකිරීම් ස්ථිරව අඛණ්ඩව ඉදිරියට යමින් සංවර්ධන කලාපයේ ප්‍රතිසංස්කරණ හා නවෝත්පාදන ප්‍රවර්ධනය වර්ධනය කෙරේ. සංයුක්ත බදු සහන කලාප සංවර්ධන මට්ටම ඉහළ නංවා සේවා කර්මාන්ත විවෘතභාවයට අදාළ අත්හදා බැරීමේ ස්ථාන ස්ථාපිත කරනු ඇති බව රාජ්‍ය කාර්ය වාර්තාවේ දැක්වේ. ලෝකයේ ඒ ඒ රටවල් සමග ජයග්‍රහණ ලබා ගත හැකි අන්‍යෝන්‍ය සහයෝගිතා තහවුරු කර පොදු ජයග්‍රහණ ලබ ගැනීම ඉටු කිරීමට චීනය කැමැතෙන් සිටින බව චීන රාජ්‍ය කාර්ය\nවාර්තාවේ සඳහන් විය. ", "URL": "https://www.itnnews.lk/2023/10/05/399580/", "Category": "ජාත්‍යන්තර පුවත්", "Parent URL": null}