{"Source": "ITN news", "Timestamp": "செப்டம்பர் 23, 2021 13:14", "Headline": "கொவிட் தொற்றாளர்கள் குறைவடைந்தாலும் அவதான நிலையில் மாற்றம் இல்லையென்கிறது சுகாதார பிரிவு..", "News Content": "நாட்டில் கொவிட் தொற்றாளர்களின் எண்ணிக்கை குறைவடைந்து வருவகிறது. எனினும் அவதான நிலையில் மாற்றம் இல்லையென சுகாதார பிரிவு தெரிவித்துள்ளது. நாட்டில் நேற்றைய தினம் ஆயிரத்து 342 கொவிட் தொற்றாளர்கள் அடையாளம் காணப்பட்டனர். அதற்கமைய நாட்டில் அடையாளம் காணப்பட்ட மொத்த தொற்றாளர் எண்ணிக்கை 5 இலட்சத்து 8 ஆயிரத்து 672 ஆக அதிரித்துள்ளது. அத்துடன் 92 மரணங்களும் சுகாதார சேவைகள் பணிப்பாளர் நாயகத்தினால் உறுதிப்படுத்தப்பட்டுள்ளது. அதற்கமைய நாட்டில் பதிவான மொத்த உயிரிழப்பு எண்ணிக்கை 12 ஆயிரத்து 376 ஆக அதிகரித்துள்ளது. கொவிட் தொற்றால் பாதிக்கப்பட்ட மேலும் 882 பேர் நேற்று குணமடைந்தனர். அதற்கமைய தொற்றிலிருந்து குணமடைந்தவர்களின் மொத்த எண்ணிக்கை 4 இலட்சத்து 35 ஆயிரத்து 22 ஆக அதிகரித்துள்ளது. 61 ஆயிரத்து 274 பேர் சிகிச்சை நிலையங்களில் சிகிச்சை பெற்று வருகின்றனர். ", "URL": "https://www.itnnews.lk/2023/10/05/364516/", "Category": "Breaking News,தேசிய செய்திகள்", "Parent URL": null}