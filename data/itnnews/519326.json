{"Source": "ITN news", "Timestamp": "සැප්තැම්බර් 28, 2023 17:12", "Headline": "අලුත්ම ඊ ට්‍රැෆික් පොලිස් ඇප් එක", "News Content": "මාර්ග වැරදි සම්බන්ධ තොරතුරු මහජනයාගෙන් ලබා ගැනීමට ඊ ට්‍රැෆික් පොලිස් ඇප් එක හඳුන්වාදෙන බව රථ වාහන අංශය භාර නියෝජ්‍ය පොලිස්පති ඉන්දික හපුගොඩ මහතා පවසනවා. ඒ මහතා මේ බව කියා සිටියේ වැඩ බලන ප්‍රවාහන අමාත්‍ය ලසන්ත අලගියවන්න මහතාගේ ප්‍රදානත්වයෙන් කොළඹ පදනම් ආයතනයේ පැවති මාර්ග ආරක්ෂාව පිළිබඳ වැඩමුළුවේදීයි. ප්‍රවාහන අමාත්‍යාංශය / මෝටර් රථ ප්‍රවාහන දෙපාර්තමේන්තුව සහ පොලිසිය ඒකාබද්ධව නව තාක්ෂණය උපයෝගී කර ගනිමින් මාර්ග අනතුරු වැළැක්වීම සදහා පියවර ගෙන තිබෙනවා. ඒ අනුවයි නව ඇප් එක හඳුන්වාදීමට තීරණය කර තිබෙන්නේ. මගීන්ට රියදුරන්ගේ වැරදි මෙන්ම / රියදුරන්ට මගීන්ගේ සහ පදිකයින්ගේ වැරදි මෙම ඇප් එක හරහා වැරදි දැනුම්දීමට හැකිවීම විශේෂත්වයක්. ", "URL": "https://www.itnnews.lk/2023/10/05/519326/", "Category": "දේශීය පුවත්", "Parent URL": null}