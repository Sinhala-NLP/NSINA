{"Source": "ITN news", "Timestamp": "பிப்ரவரி 2, 2022 13:12", "Headline": "உலக ஈரநில தினம் இன்றாகும்.", "News Content": "மனிதர்கள் மற்றும் இயற்கைக்காக ஈரநில செயற்பாடுகள் எனும் தொனிப்பொருளில் உலக ஈரநில தினம் அனுஷ்டிக்கப்படுகின்றது. இந்நிலையில் சுற்றாடல் துறை அமைச்சு, மத்திய சுற்றாடல் அதிகார சபை என்பன இணைந்து பத்தரமுல்லை அபேகம வளாகத்தில் ஈரநில தினத்தை முன்னிட்டு விசேட வேலைத்திட்டத்தை ஒழுங்கு செய்துள்ளனர். சுற்றாடல்துறை அமைச்சர் மஹிந்த அமரவீர தலைமையில் குறித்த நிகழ்வு இடம்பெற்றது. இலங்கையில் 6 ஈர வலயங்கள் காணப்படுகின்றன. புந்தல, ஆணைவிழுந்தான், மாதுனா கல, குமண ஈர வலய நிலப்பகுதி வில்பத்து வன்காலை உள்ளிட்ட பகுதிகளில் அவற்றில் உள்ளடங்குகின்றன. குறித்த ஈரவலயங்களின் மொத்த இணைப்பரப்பளவு ஒரு இலட்சத்து 98 ஆயிரத்து 172 ஹெக்டேயர்கள் ஆகும். அதற்கு மேலதிகமாக உலகின் முதலாவது ரெம்சார் ஈரநில நகரமாக கொழும்பு நகரம் பெயரிடப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/392797/", "Category": "Breaking News,தேசிய செய்திகள்,பன்முகம்", "Parent URL": null}