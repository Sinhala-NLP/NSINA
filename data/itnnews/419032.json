{"Source": "ITN news", "Timestamp": "ජූනි 24, 2022 19:22", "Headline": "ප්‍රතිවිෂ ඖෂධ තියෙනවා – ඇති තැනින් නැති තැනට ගන්න ", "News Content": "සර්ප විෂට අවශ්‍ය ප්‍රතිකාර ලබා දීම සඳහා ඖෂධ රෝහල් තුළ පවතින බව ශ්‍රී ලංකා වෛද්‍ය සංගමය සඳහන් කරනවා. සර්පයෙකු දෂ්ඨ කිරීමෙන් අනුරාධපුරයේ දරුවෙකු පසුගියදා මිය යාම සම්බන්ධයෙන් ආන්දෝලනාත්මක තත්ත්වයක් ඇති වුණා. සර්ප විෂට ප්‍රතිකාර කිරීම සඳහා අවශ්‍යකරන ඖෂධ රෝහල්තුල නැති බවයි මෙහිදී ප්‍රකාශ කෙරුණේ. කෙසේ වුවද ශ්‍රී ලංකා ළමා රෝග විශේෂඥ වෛද්‍යවරුන්ගේ විද්‍යායතනයේ උප සභාපති විශේෂඥ වෛද්‍ය කෝසල ගුණරත්න මහතා ප්‍රකාශ කළේ එය අදාළ ඖෂධවල හිඟයක් හේතුවෙන් සිදුවූ මරණයක් නොවන බවයි. මේ සම්බන්ධයෙන් අමාත්‍ය කෙහෙළිය රඹුක්වැල්ල මහතා ද පාර්ලිමේන්තුවේදී කරුණු පැහැදිලි කළා. ශ්‍රී ලංකා වෛද්‍ය සංගමයේ උප සභාපති විශේෂඥ වෛද්‍ය සුරන්ත පෙරේරා මහතා අද පැවති මාධ්‍ය හමුවකදී කියා සිටියේ මෙවැනි ප්‍රතිවිෂ ඖෂධවල හිඟයක් පිළිබඳ මෙතෙක් වාර්තා වී නැති බවයි.     ", "URL": "https://www.itnnews.lk/2023/10/05/419032/", "Category": "දේශීය පුවත්", "Parent URL": null}