{"Source": "ITN news", "Timestamp": "මාර්තු 22, 2023 12:40", "Headline": "මෙරට වන වැස්මට පැළ මිලියනයක්", "News Content": "මෙරට වන වැස්මට පැළ මිලියනයක් දායාද කිරීමේ සමාරම්භක උත්සවය ඉංගිරිය මීපේ පාර ප්‍රදේශයේ දී පැවැත්වුණා. ඒ අමාත්‍ය පවිත්‍රා වන්නිආරච්චි මහත්මියගේ ප්‍රධානත්වයෙන්. ඊයේ දිනට යෙදී තිබූ ජාත්‍යන්තර වනාන්තර දිනය සමරමින් මෙම කටයුතු ආරම්භ කෙරුණා. ඉංගිරිය මීපේ මාර්ගයේ හොරකැලේ නාගරික වනාන්තර ප්‍රදේශය අසලදී ජාත්‍යන්තර වනාන්තර දින උත්සවය පැවැත්වුණා. එහිදී මෙරට වන වැස්මට පැළ මිලියනයක් දායාද කිරීමේ කටයුතු අරඹමින් රුක්රෝපණ වැඩසටහනක් ක්‍රියාත්මක කෙරුණා. නිරෝගී දිවියකට අත්වැලක් සපයන වනාන්තර යන තේමාවෙන් මෙවර වනාන්තර දිනය සැමරෙනවා.     ", "URL": "https://www.itnnews.lk/2023/10/05/470226/", "Category": "දේශීය පුවත්", "Parent URL": null}