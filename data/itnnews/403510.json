{"Source": "ITN news", "Timestamp": "මාර්තු 23, 2022 14:35", "Headline": "නිරෝධායන නීති තවදුරටත් ලිහිල් කිරීමට ජපානය පියවර ගනී", "News Content": "කොරෝනා වයිරස ව්‍යාප්තිය පාලනය කිරීමට පනවා ඇති නිරෝධායන නීති තවදුරටත් ලිහිල් කිරීමට ජපාන රජය පියවර ගත්තා. නීති ලිහිල් කිරීමත් සමග ටෝකියෝ ඇතුළු නගර 17 ක මත්පැන් අලෙවිසැල්, අවන්හල් හා ආපනශාලා වෙත ඇතුළුවීමට පනවා තිබූ සීමා ඉවත් වනවා. එමෙන්ම එම ස්ථාන විවෘත කර තැබීමට පනවා තිබූ කාලසීමාවන් ද දීර්ඝ කිරීමටයි බලධාරීන් පියවර ගෙන ඇත්තේ. ඔමික්‍රෝන් ප්‍රභේදයේ ව්‍යාප්තියත් සමග නිරෝධායන නීති දැඩි කෙරුණු අතර මේ වනවිට එරටින් හමුව ඇති වයිරස ආසාදිතයින් සංඛ්‍යාව හැටඑක් ලක්ෂයකට අධිකයි.     ", "URL": "https://www.itnnews.lk/2023/10/05/403510/", "Category": "ජාත්‍යන්තර පුවත්", "Parent URL": null}