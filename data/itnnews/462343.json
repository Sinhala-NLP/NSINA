{"Source": "ITN news", "Timestamp": "பிப்ரவரி 22, 2023 10:08", "Headline": "இந்திய விசா அலுவலக சம்பவம் தொடர்பில் 5 பேர் கைது", "News Content": "தும்முல்ல பகுதியிலுள்ள இந்திய விசா அலுவலகத்திற்குள் கடந்த 14ஆம் திகதி மடிக்கணினி மற்றும் DVR இயந்திரம் என்பவற்றை திருடிய சம்பவத்துடன் தொடர்புடைய 05 பேர் கைது செய்யப்பட்டுள்ளனர். கிருலப்பனை மற்றும் வெள்ளவத்தை பகுதிகளை சேர்ந்தவர்களே இவ்வாறு கைது செய்யப்பட்டுள்ளனர். சந்தேகநபர்களால் திருடப்பட்ட DVR ன் இரண்டு பாகங்கள் கிருலப்பன சாரங்கர பிரதேசத்தில் கால்வாயில் வீசப்பட்ட நிலையில் கண்டுபிடிக்கப்பட்டுள்ளதாக பொலிஸார் மேலும் தெரிவித்தனர். சம்பவம் தொடர்பில் கைது செய்யப்பட்டுள்ளவர்களில் 63 வயதான பெண்ணொருவரும் அடங்குகின்றார். கைது செய்யப்பட்ட பெண் விசா மையத்தில் துப்புரவு பணியில் ஈடுபட்டு வந்தவர் எனவும், சந்தேக நபர்களில் அவரது கணவரும் அடங்குவதாகவும் பொலிஸார் தெரிவித்துள்ளனர். ", "URL": "https://www.itnnews.lk/2023/10/05/462343/", "Category": "Breaking News,தேசிய செய்திகள்", "Parent URL": null}