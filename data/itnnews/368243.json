{"Source": "ITN news", "Timestamp": "அக்டோபர் 11, 2021 08:07", "Headline": "பல்கலைக்கழக மாணவர்களுக்கு தடுப்பூசி வழங்கும் நடவடிக்கை இன்று ஆரம்பம்", "News Content": "பல்கலைக்கழக மாணவர்களுக்கு கொவிட் தடுப்பூசி வழங்கும் நடவடிக்கை இன்று ஆரம்பமாகவுள்ளதாக சுகாதார சேவைகள் பணிப்பாளர் நாயகம், வைத்தியர் அசேல குணவர்தன குறிப்பிட்டார். பல்கலைக்கழகங்களிலேயே மாணவர்களுக்கு தடுப்பூசிகள் வழங்கப்படும். இதனிடையே, பல்கலைக்கழகங்களை மீள திறப்பதற்கான சுகாதார வழிகாட்டல்கள் வெளியிடப்பட்டுள்ளதாக பிரதி சுகாதார சேவைகள் பணிப்பாளர் நாயகம், விசேட வைத்தியர் ஹேமந்த ஹேரத் தெரிவித்துள்ளார். இதேவேளை வவுனியா பல்கலைக்கழக மாணவர்களுக்கு நாளை தடுப்பூசியேற்றும் பணிகள் ஆரம்பமாகவுள்ளன. வவுனியா மாவட்டத்தில் வாழும் அனைத்து பல்கலைக்கழக மற்றும் உயர்கல்வி நிறுவங்களில் கல்விகற்கும் மாணவர்கள், அந்நிறுவனங்களில் பணியாற்றும் உத்தியோகத்தர்கள் எதிர்வரும் 12ம் திகதி செவ்வாய்கிழமை காலை 10 மணியிலிருந்து மாலை 3 மணிவரை பூங்கா வீதியில் அமைந்துள்ள வவுனியா பல்கலைக்கழகத்தில் தடுப்பூசியை பெற்றுக்கொளள முடியுமென அறிவிக்கப்பட்டுள்ளது. ", "URL": "https://www.itnnews.lk/2023/10/05/368243/", "Category": "Breaking News,தேசிய செய்திகள்,முதன்மை செய்தி", "Parent URL": null}