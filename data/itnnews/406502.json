{"Source": "ITN news", "Timestamp": "අප්‍රේල් 11, 2022 16:05", "Headline": "ඉම්රාන් ඛාන් ධුරයෙන් ඉවත් කිරීමට විරෝධය පළකරමින් පාකිස්තානය පුරා උද්ඝෝෂණ", "News Content": "පාකිස්තානයේ හිටපු අග්‍රාමාත්‍ය ඉම්රාන් ඛාන්ට සහාය පළකරමින් ඔහුගේ පාක්ෂිකයින් විරෝධතාවයේ නිරත වනවා. පසුගියදා පාකිස්තාන විපක්ෂය අග්‍රාමාත්‍ය ඉම්රාන් ඛාන්ට එරෙහිව විශ්වාසභංග යෝජනාවක් ගෙන ආ අතර පෙරේදා පැවති ඡන්ද විමසීමෙන් ඔහු ඉන් පරාජයට පත්වුණා. තමාව ධුරයෙන් ඉවත් කිරීමට ඇමෙරිකාව ප්‍රමුඛ බටහිර බලවේග කටයුතු කළ බවයි ඉම්රාන් ඛාන් පවසන්නේ. නව අග්‍රාමාත්‍යවරයා ලෙස එරට විපක්ෂ නායක ෂෙහ්බාස් ෂරීෆ්ගේ නම යෝජනා වී තිබෙනවා. ඔහු පාකිස්තානයේ හිටපු අග්‍රාමාත්‍ය නවාස් ශරීෆ්ගේ හිටපු සහෝදරයෙකු ද වනවා. කෙසේ වුවද ඉම්රාන් ඛාන් ධුරයෙන් ඉවත් කිරීමට විරෝධය පළකරමින් පාකිස්තානය පුරා උද්ඝෝෂණ ක්‍රියාත්මකයි.       ", "URL": "https://www.itnnews.lk/2023/10/05/406502/", "Category": "Breaking News,ජාත්‍යන්තර පුවත්", "Parent URL": null}