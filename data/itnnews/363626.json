{"Source": "ITN news", "Timestamp": "செப்டம்பர் 19, 2021 12:48", "Headline": "குடும்பத்தகராறு மற்றும் வாகன விபத்துக்களால் நால்வர் பலி..", "News Content": "யாழ் அரியாலை பூம்புகார் பகுதியில் குடும்பத்தகராறு காரணமாக நபரொருவர் கொலைசெய்யப்பட்டுள்ளார். நேற்றிரவு சம்பவம் இடம்பெற்றுள்ளது. கணவன், மனைவிக்கிடையில் ஏற்பட்ட முரண்பாடு கைகலப்பாக மாறியுள்ளது. அதனைடுத்து மனைவி திருவலை கட்டையால் கணவனை தாக்கியுள்ளதாக பொலிஸாரின் ஆரம்பகட்ட விசாரணைகளில் தெரியவந்துள்ளது. சம்பவத்தில் ஒரு பிள்ளையின் தந்தையான 32 வயது நபர் உயிரிழந்துள்ளார். கொலை குற்றச்சாட்டில் குறித்த பெண் கைதுசெய்யப்பட்டுள்ள நிலையில், பொலிஸார் மேலதிக விசாரணைகளை முன்னெடுத்துள்ளனர். இதனிடையே யாழ் பருத்தித்துறை வீதியில் நீர்வேலி பகுதியில் இடம்பெற்ற வாகன விபத்தில் 24 வயதான இளைஞரொருவர் உயிரிழந்துள்ளார். இளைஞர் பயணித்த மோட்டார் சைக்கிள் வேக கட்டுப்பாட்டை இழந்து விபத்துக்குள்ளாகியுள்ளதாக அச்சுவேலி பொலிஸார் தெரிவித்துள்ளனர். திஸ்ஸமஹாராம சந்துன்கம வீதியில் முதியம்மாகம பகுதியில் இடம்பெற்ற வாகன விபத்தில் இருவர் பலியாகியுள்ளனர். முச்சக்கர வண்டியொன்றும், பாரவூர்தியொன்றும் நேருக்கு, நேர் மோதி விபத்துக்குள்ளாகியுள்ளது. சம்பவத்தில் 22 வயதான இளைஞரொருவரும், 50 வயதான பெண்ணொருவரும் உயிரிழந்துள்ளனர். பாரவூர்தி சாரதி மதுபோதையில் வாகனத்தை செலுத்தியிருக்கலாமென சந்தேகம் வெளியிடப்பட்டுள்ளது. இந்நிலையில் அவர் கைதுசெய்யப்பட்டு, விசாரணைகளுக்கு உட்படுத்தப்பட்டுள்ளதாக திஸ்ஸமகஹராம பொலிஸார் தெரிவித்துள்ளனர். ", "URL": "https://www.itnnews.lk/2023/10/05/363626/", "Category": "Breaking News,தேசிய செய்திகள்", "Parent URL": null}