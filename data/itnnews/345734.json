{"Source": "ITN news", "Timestamp": "ஜூன் 28, 2021 12:46", "Headline": "இரத்தினபுரி மற்றும் மொனராகலையில் ஒரு சில பகுதிகள் தனிமைப்படுத்தலுக்கு..", "News Content": "இரத்தினபுரி மற்றும் மொனராகலை ஆகிய மாவட்டங்களின் ஒரு சில பகுதிகள் இன்று காலை 6 மணி முதல் தனிமைப்படுத்தப்பட்டன. இரத்தினபுரி மாவட்டத்திற்குரிய நிவித்திகல பொலிஸ் அதிகாரப்பிரிவின் நொரகல்ல கிராம சேவகர் பிரிவின் நொரகல்ல மேல் பிரிவு மற்றும் எக்தெஹிவத்த கிராம சேவகர் பிரிவின் பிங்கந்தவத்த 01 மற்றும் பிங்கந்தவத்த 02 ஆகிய பகுதிகளும் பாலக்கட கிராம சேவகர் பிரிவின் பிங்கத்தவத்த 03 ஆகிய பகுதியும் இவ்வாறு தனிமைப்படுத்தப்பட்டன. அத்துடன் மொனராகலை பொலிஸ் அதிகாரப்பிரிவின் ஹிந்திகியுல கிராம சேவகர் பிரிவின் நக்கலவத்த கிராமமும் மில்ல கெலேவத்த கிராமமும் தனிமைப்படுத்தப்பட்டதாக கொவிட் 19 பரவலைத் தடுக்கும் தேசிய மத்திய நிலையத்தின் தலைவரும் இராணுவத் தளபதியுமான ஜெனரல் சவேந்திர சில்வா தெரிவித்துள்ளார். ", "URL": "https://www.itnnews.lk/2023/10/05/345734/", "Category": "Breaking News,அண்மைய செய்திகள்,தேசிய செய்திகள்", "Parent URL": null}