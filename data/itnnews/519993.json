{"Source": "ITN news", "Timestamp": "ඔක්තෝබර් 2, 2023 11:49", "Headline": "විරෝධතාකරුවන් පිරිසකට වාරණ නියෝගයක්", "News Content": "අද පස්වරුවේ කොටුව දුම්රිය පොළ අසළ පවත්වන විරෝධතාවක් සම්බන්ධයෙන් කොටුව මහේස්ත්‍රාත් අධිකරණය වාරණ නියෝගයක් නිකුත් කර තිබෙනවා. අන්තර් විශ්ව විද්‍යාලයීය ශීෂ්‍ය බල මණ්ඩලය සහ වෘත්තීය සමිති, බහුජන සංවිධාන කොටුව දුම්රිය ස්ථානය අසළදී විරෝධතාවක් පවත්වන බවට තොරතුරු ලැබී ඇති බව කොටුව පොලිසිය කොටුව මහේස්ත්‍රාත්වරයා වෙත දන්වා සිටියා. පොලිසිය ඉල්ලා සිටියේ උද්ඝෝෂණකරුවන් එන් එස් ඒ වටරවුමේ සිට බාලදක්ෂ මාවතට ඇතුළුවීමට සූදානම් බවට බුද්ධි තොරතුරු හෙළිවී ඇති බවයි. ඒ අනුව විරෝධතා කරුවන්ට ජනාධිපති මන්දිරය,  අරලියගහ මන්දිරයට,  ජනාධිපති ලේකම් කාර්යාලය,  මුදල් අමාත්‍යාංශය, ගාලු මෝදර ඇතුළු ස්ථානවලට ඇතුළුවීම වළක්වාලමින් කොටුව මහේස්ත්‍රාත් අධිකරණය වාරණ නියෝගයක් නිකුත් කළා. දුමින්ද නාගමුව, ජෝසප් ස්ටාලින් ඇතුළු 10 දෙනෙකු වග උත්තරකරුවන් කරමිනුයි එම නියෝගය නිකුත් කෙරුණේ.       ", "URL": "https://www.itnnews.lk/2023/10/05/519993/", "Category": "දේශීය පුවත්", "Parent URL": null}