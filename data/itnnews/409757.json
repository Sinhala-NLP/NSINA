{"Source": "ITN news", "Timestamp": "මැයි 4, 2022 11:31", "Headline": "අනුරගේ චෝදනාවලට යෝෂිත ප්‍රතිචාර දක්වයි", "News Content": "අනුර කුමාර දිසානායක මහතා අග්‍රාමාත්‍ය කාර්ය මණ්ඩල ප්‍රධානී යෝෂිත රාජපක්ෂ මහතාට එල්ල කළ අසත්‍ය චෝදනාවන්ට අදාළව නීතිමය පියවර ගන්නා බව අග්‍රාමාත්‍ය කාර්ය මණ්ඩල ප්‍රධානී කාර්යාලය  පවසනවා. යෝෂිත රාජපක්ෂ මහතාට අයත් ඉඩම් ලෙසට යම් ඔප්පු අංක සහ ඉඩම්වල නම් ඉදිරිපත් කරමින් අනුර කුමාර දිසානායක මහතා ඊයේ පැවති මාධ්‍ය හමුවකදී කරුණු ඉදිරිපත් කළා. මෙම කරුණු ජනතාව නොමග යවන සුළු ප්‍රකාශ බවත් වැරදි තොරතුරු ඉදිරිපත් කිරීම නිසා සිදු වූ අපහාසය සම්බන්ධයෙන් අනුර කුමාර දිසානායක මහතාට එරෙහිව ඉදිරි නීති කටයුතු සිදු කිරීම සදහා යෝෂිත රාජපක්ෂ මහතා සිය නීතිඥවරුන් වෙත උපදෙස් දී ඇති බවත් අග්‍රාමාත්‍ය කාර්ය මණ්ඩල ප්‍රධානී කාර්යාලය පවසනවා.  ", "URL": "https://www.itnnews.lk/2023/10/05/409757/", "Category": "දේශීය පුවත්", "Parent URL": null}