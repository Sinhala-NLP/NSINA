{"Source": "ITN news", "Timestamp": "මාර්තු 4, 2023 16:08", "Headline": "ආසියානු රෝද පුටු ටෙනිස් ශූරතාවය දිනාගත් ශ්‍රී ලංකා ක්‍රීඩකයන් දිවයිනට", "News Content": "ලෝක රෝද පුටු ටෙනිස් ශූරතා තරගාවලියට ආසියා කලාපයේ සුදුස්සන් තේරීමේ තරගාවලියේ ශූරතාව දිනාගැනීමට ශ්‍රී ලංකාව සමත්වුණා. ශූරතාව දිනාගත් ශ්‍රී ලංකා ක්‍රීඩකයන් 3 දෙනා අද දහවල් කටුනායක ගුවන්තොටුපොලෙන් දිවයිනට පැමිණියා. තායිලන්තයේ පතායා හි පැවති මෙම තරගාවලිය සදහා දකුණු කොරියාව,  ඉන්දියාව, පාකිස්තානය, චීනය,  තායිලන්තය ඇතුළු රටවල් ගණනාවක් තරග වැදුනා. ශ්‍රී ලංකා යුද හමුදාව නියෝජනය කළ සුරේෂ් ධර්මසේන, ගාමිණී දිසානායක, මංජුල ප්‍රදිප් කුමාර යන ක්‍රිඩකයින් තුන්දෙනායි ශූරතාව දිනාගැනීමට සමත්වුණේ. පෘතුගාලයේදී මැයි මස පැවැත්වෙන ලෝක ශූරතා තරගාවලියට ඔවුන් සහභාගී වීමට නියමිතයි.           ", "URL": "https://www.itnnews.lk/2023/10/05/465247/", "Category": "ක්‍රීඩා", "Parent URL": null}