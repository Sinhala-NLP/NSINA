{"Source": "ITN news", "Timestamp": "ජනවාරි 28, 2023 16:26", "Headline": "තම රටට මිත්‍ර රටවලින් යුද ටැංකි 321ක් ලැබෙන බව යුක්‍රේනය කියයි", "News Content": "යුක්‍රේනය තමන්ට මිත්‍ර රටවලින් යුද ටැංකි 321ක් ලැබෙන බව නිවේදනය කර තිබෙනවා. යුක්‍රේනය විසින් තමන්හට මිත්‍ර රටවල් වලින් සන්නද්ධ අවි ආයුධ සහ යුද ටැංකි 321ක් ලැබෙන බව සඳහන් කර තිබෙනවා. ප්‍රංශයේ යුක්‍රේන තානාපතිවරයායි රූපවාහිනී වැඩසටහනකට එක්වෙමින් මේ බව සඳහන් කර ඇත්තේ. පසුගියදා ජර්මනියේදී යුක්‍රේන මිත්‍ර රටවල් මිලිටරි ආධාර ලබාදීම සම්බන්ධයෙන් සාකච්ඡාවක් පැවැත්වුවා. ඒ අනුව මේ වන විට සන්නද්ධ අවි ආයුධ ලබාදීම සම්බන්ධයෙන් එම රටවල් එකගතාවයකට පැමිණ ඇති බවයි වාර්තා වන්නේ. කෙසේ වෙතත් කොපමණ ආයුධ එක් එක් රටවලින් ලැබෙනවාද යන්න සම්බන්ධයෙන් තවමත් හෙළිව නැහැ.         ", "URL": "https://www.itnnews.lk/2023/10/05/458085/", "Category": "ජාත්‍යන්තර පුවත්", "Parent URL": null}