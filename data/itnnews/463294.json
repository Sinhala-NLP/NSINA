{"Source": "ITN news", "Timestamp": "පෙබරවාරි 25, 2023 14:53", "Headline": "විදේශ රටකට යෑමට උත්සහ කළ දරුණු ඝනයේ අපරාධකරුවෙකු පොලිසියෙන් පළා යයි", "News Content": "ව්‍යාජ නමකින් පෙනී සිටිමින් විදේශ රටකට පලා යෑමට උත්සහ කළ දරුණු ගණයේ අපරාධකරුවෙකු කටුනායක ගුවන්තොටුපළ පොලිස් අත්අඩංගුවෙන් මිදී පළා ගොස් තිබෙනවා. මෙම පුද්ගලයා විදේශ ගත වීම සදහා තවත් පුද්ගලයෙකු සම මෝටර් රථ දෙකකින් කටුනායක ගුවන්තොටුපළට ඊයේ රාත්‍රීයේ පැමිණ තිබෙනවා. ඔහුගේ සැබැ නමට සහ ව්‍යාජ නමකට එරෙහිව ගුවන් ගමන් තහනම් දෙකක් පනවා තිබු බවයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාලු තල්දූව මහතා සදහන් කලේ. ආගමන විගමන නිලධාරීන්ගේ කවුලුවට එම පුද්ගලයා  පැමිණි අවස්ථාවේදී නිලධාරීන් විදේශ ගත වීම වළක්වා පොලිසියට දැනුම්දීමක් සිදු කර තිබුණා. සැකකරු නාවික හමුදාවෙන් පළා ආ පුද්ගලයෙකු වන අතර මිනිමැරුම් 9කට පමණ සම්බන්ධ අයෙක්.         ", "URL": "https://www.itnnews.lk/2023/10/05/463294/", "Category": "දේශීය පුවත්", "Parent URL": null}