{"Source": "ITN news", "Timestamp": "ஜூன் 30, 2022 11:32", "Headline": "இன்று நள்ளிரவு முதல் பஸ் கட்டணம் அதிகரிப்பு", "News Content": "நாளை முதல் பஸ் கட்டணங்கள் அதிகரிக்கப்படவுள்ளன. 22 வீதத்தால் பஸ் கட்டணம் அதிகரிக்கப்படுமென தேசிய போக்குவரத்து ஆணைக்குழு தெரிவித்துள்ளது. 32 ரூபாவாக காணப்படும் குறைந்தபட்ச கட்டணம் 40 ரூபாவாக அதிகரிக்கப்பட்டுள்ளது. வருடந்தோறும் ஜுலை மாதம் முதலாம் திகதி பஸ் கட்டணங்கள் மறுசீரமைக்கப்படும். எரிபொருள் விலை அதிகரிப்பு உள்ளிட்ட பல்வேறு காரணிகளை அடிப்படையாக வைத்து நாளை முதல் பஸ் கட்டணங்களை அதிகரிக்க தீர்மானிக்கப்பட்டுள்ளது. இவ்வருடத்தில் நான்கு தடவைகள் பஸ் கட்டணங்கள் அதிகரிக்கப்பட்டன. எரிபொருள் விலை அதிகரித்ததையடுத்தே பஸ் கட்டணங்களும் அதிகரிக்கப்பட்டன. 12 காரணிகளை அடிப்படையாக வைத்து புதிய பஸ் கட்டணம் நிர்ணயிக்கப்பட்டுள்ளது. 32 வீதத்தால் பஸ் கட்டணத்தை அதிகரிக்க வேண்டிய போதிலும், 22 வீதத்தால் மாத்திரமே அதிகரிக்க அனுமதி வழங்கப்பட்டுள்ளது. ", "URL": "https://www.itnnews.lk/2023/10/05/420179/", "Category": "Breaking News,தேசிய செய்திகள்", "Parent URL": null}