{"Source": "ITN news", "Timestamp": "மே 3, 2022 14:20", "Headline": "இந்தியாவில் பணவீக்க அதிகரிப்பு : தனியார் பாடசாலைகளிலிருந்து அரச பாடசாலைகளுக்கு மாறும் மாணவர்கள்..", "News Content": "இந்தியாவில் பணவீக்கம் அதிகரித்துள்ளதையடுத்து அந்நாட்டில் தனியார் பாடசாலைகளில் கல்விப்பயிலும் மாணவர்களை விலகிக்கொள்ளும் செயற்பாடுகளில் பெற்றோர் இடுப்பட்டுள்ளனர். கடந்த இரண்டு வருடங்களில் சுமார் 4 மில்லியன் மாணவர்கள் தனியார் பாடசாகைளிலிருந்து அரச பாடசாலைகளுக்கு கல்விக்காக இணைக்கப்பட்டுள்ளனர். கொரோனா பரவலையடுத்து உலகிலுள்ள ஒவ்வொரு நாடுகளும் பொருளாதார ரீதியாக பாரிய நெருக்கடிகளை சந்தித்துள்ளன. பணவீக்கம் அதிகரித்துள்ளதையடுத்து ஒவ்வொரு துறையும் சேவைக்காக அறவிடும் கட்டணங்களை அதிகரித்துள்ளதாக ஆய்வாளர்கள் சுட்டிக்காட்டியுள்ளனர். அதன் அடிப்படையில் இந்தியாவின் தனியார் பாடசாலைகளின் கட்டணங்கள் நூற்றுக்கு 10 வீதத்தால் அதிகரிக்கப்பட்டுள்ளதாகவும் அதனை செலுத்துவதற்கு பெற்றோர் பாரியளவு சிரமங்களை எதிர்கொண்டுள்ளதாகவும் அந்நாட்டு தகவல்கள் தெரிவிக்கின்றன. 2020ம் ஆண்டிலிருந்து இவ்வாறான நிலை ஏற்பட்டுள்ளதாகவும் ஆய்வாளர்கள் குறிப்பிட்டு;ளனர். போட்டிமிக்க சந்தைக்கு ஏற்ற வகையில் தமது பிள்ளைகளை தயார்ப்படுத்தும் வகையில் கடந்த ஒரு தசாப்தங்களாக இந்திய பெற்றோர் தனியார் பாடசாலைகளில் இணைப்பதில் ஆர்வம் கொண்டிருந்ததாகவும் ஆய்வாளர்கள் குறிப்பிட்டுள்ளனர். ", "URL": "https://www.itnnews.lk/2023/10/05/409523/", "Category": "Breaking News,அண்மைய செய்திகள்,சர்வதேச செய்திகள்", "Parent URL": null}