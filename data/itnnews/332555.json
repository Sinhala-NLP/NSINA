{"Source": "ITN news", "Timestamp": "අප්‍රේල් 20, 2021 15:24", "Headline": "නෙතන්යාහුට පාර්ලිමේන්තුවේ බහුතර බලය අහිමිවෙයි", "News Content": "ඊශ්‍රායල පාර්ලිමේන්තුවේ අද පැවති ඡන්ද විමසීමකදී අග්‍රාමාත්‍ය බෙන්ජමින් නෙතන්යාහුට බහුතර බලය අහිමි වී තිබෙනවා. ඊශ්‍රායල පාර්ලිමේන්තුවේ අද පැවති පාර්ලිමේන්තු කමිටු ඡන්ද විමසීමකුයි අග්‍රාමාත්‍යවරයා මෙලෙස පරාජයට පත්වී ඇත්තේ. පසුගිය දා පැවති මැතිවරණයෙන් කිසිඳු පක්ෂයකට බහුතර බලයක් හිමි නොවුවද අග්‍රාමාත්‍ය බෙන්ජමින් නෙතන්යාහු නව රජයක් පිහිටුවීමේ අපේක්ෂාවෙන් කටයුතු කරන බව වාර්තා වනවා. නව රජයක් පිහිටුවීම සඳහා ඕනෑම පක්ෂයකට සති දෙකක කාලයක් ලබාදීමටයි ජනාධිපතිවරයා පියවර ගෙන ඇත්තේ. ඒ අනුව ඉදිරි සති දෙකක කාලය ඇතුළත අග්‍රාමාත්‍ය බෙන්ජමින් නෙතන්යාහු නව රජය පිහිටවිය යුතු අතර ඔහු අද දින ලද පරාජය ඒ සඳහා දැඩි බලපෑමක් ඇති කරනු ඇති බවටයි විශ්ලේෂකයින් පෙන්වා දෙන්නේ. ඔහුට විරුද්ධව විශ්වාසය කඩ කිරීම හා දූෂණ චෝදනා යටතේ එරට අධිකරණයේ නඩු විභාගයක් ද සිදුවනවා.       ", "URL": "https://www.itnnews.lk/2023/10/05/332555/", "Category": "ජාත්‍යන්තර පුවත්", "Parent URL": null}