{"Source": "ITN news", "Timestamp": "ජූනි 1, 2022 12:26", "Headline": "නීතිවිරෝධීව රත්‍රං ආනයනය කළ තිදෙනෙකු අත්අඩංගුවට", "News Content": "මුදල් විශුද්ධීකරණය සහ තීරු බදු නොගෙවා නීතිවිරෝධීව රත්‍රං ආනයනය කළ කාන්තාවන් දෙදෙනෙකු සහ පිරිමි අයෙකු විශේෂ කාර්ය බලකාය මගින් අත්අඩංගුවට ගෙන තිබෙනවා. දෙහිවල කවුඩාන ප්‍රදේශයේදීයි මෙම වැටලීම සිදු කෙරුණේ. ඉතා සූක්ෂම අයුරින් මොවුන් මුදල් විශුද්ධීකරණය හා රත්‍රං ආනයනය සිදු කර ඇති බවයි පොලීසිය පවසන්නේ.දෙහිවල සහ කොළඹ 12 ප්‍රදේශයේ පදිංචි 20 හැවිරිදි අයෙකු සහ කාන්තාවන් දෙදෙනෙකුයි මෙලෙස අත්අඩංගුවට ගැනුනේ. ඔවුන් වැඩිදුර විමර්ශන සඳහා දෙහිවල පොලීසිය වෙත භාරදී තිබෙනවා.මෙම සැකකරුවන් ළඟ තිබී ග්‍රෑම් 241 යි මිලිග්‍රෑම් 480ක් බර රන් මාලයක් සහ ජංගම දුරකතන තුනක් අත්අඩංගුවට ගෙන තිබෙනවා.         ", "URL": "https://www.itnnews.lk/2023/10/05/414513/", "Category": "දේශීය පුවත්", "Parent URL": null}