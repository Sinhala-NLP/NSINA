{"Source": "ITN news", "Timestamp": "මාර්තු 5, 2023 15:44", "Headline": "ලොරි රථයක් ප්‍රපාතයකට පෙරළෙයි – 14කට තුවාල", "News Content": "නුවරඑළිය ආර්ථික මධ්‍යස්ථානයට එළවළු රැගෙන ඒම සදහා ගොවිපලක් වෙත ධාවනය කරමින් තිබූ ලොරි රථයක් ලබුකැලේ ප්‍රදේශයේ දී අඩි 70 ක පමණ ප්‍රපාතයකට පෙරළීමෙන් පුද්ගලයින් 14 දෙනෙකු තුවාල ලැබුවා. නුවරඑළිය ප්‍රධාන මාර්ගයේ ලබුකැලේ තේ කර්මාන්ත ශාලාව අසලදීයි මෙලෙස ප්‍රපාතයකට පෙරළී අනතුරකට ලක්වුණේ කම්කරුවන් පිරිසක් ප්‍රවාහනය කරමින් සිටි ලොරි රථයකුයි. අධික වේගයෙන් ධාවනය වූ ලොරි රථයේ තිරිංග ක්‍රියාත්මක කිරීමේ දී රියදුරුගේ පාලනයෙන් මිදීමත් සමග ප්‍රපාතයට පෙරළී ඇති බවයි මූලික පරීක්ෂණවලදී හෙළිවී තිබෙන්නේ. අනතුරෙන් තුවාල ලැබූවන් රෝහල් ගත කෙරුණු අතර ඔවුන්ගෙන් පස් දෙනෙකුගේ තත්ත්වය බරපතල බවයි වාර්තා වුණේ.       ", "URL": "https://www.itnnews.lk/2023/10/05/465476/", "Category": "දේශීය පුවත්", "Parent URL": null}