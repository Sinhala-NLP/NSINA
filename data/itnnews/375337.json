{"Source": "ITN news", "Timestamp": "නොවැම්බර් 11, 2021 09:51", "Headline": "කැමරුන් රාජ්‍යයේ විශ්වවිද්‍යාලයක පිපිරීමකින් 11 දෙනෙකුට තුවාල", "News Content": "කැමරුන් රාජ්‍යයේ විශ්වවිද්‍යාල පරිශ්‍රයක ඇතිවූ පිපිරීමකින් 11 දෙනෙකු දරුණු තුවාල ලබා තිබෙනවා. කැමරුන් විශ්වවිද්‍යාලය තුළ දේශන පැවැත්වෙමින් සිටින අතරතුර මෙම ප්‍රහාරය එල්ලවී තිබෙනවා. තුවාල ලැබූ පිරිස් වහා රෝහල් ගත කිරීමට කටයුතු කර ඇති අතර විශ්වවිද්‍යාල පරිශ්‍රයට මුද්‍රා තැබීමට කටයුතු කර ඇති බවයි වාර්තා වන්නේ. කැමරුන්හි ක්‍රියාත්මක බෙදුම්වාදී කණ්ඩායමක් මෙම ප්‍රහාර එල්ලකර ඇති බවටයි සැක පළ කෙරෙන්නේ. වසර ගණනාවක් පුරා කැමරුන්හි පවත්නා බෙදුම්වාදී අරගල හේතුවෙන් තුන්දහසකට අධික පිරිසක් මියගොස් ඇති අතර මිලියනයකට ආසන්න සංඛ්‍යාවක් අවතැන් වුණා.       ", "URL": "https://www.itnnews.lk/2023/10/05/375337/", "Category": "ජාත්‍යන්තර පුවත්", "Parent URL": null}