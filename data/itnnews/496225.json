{"Source": "ITN news", "Timestamp": "ජූනි 30, 2023 15:23", "Headline": "සිරියා යුද්ධයෙන් අතුරුදන් වූවන් ගැන සෙවීමට එක්සත් ජාතීන් මැදිහත් වෙයි", "News Content": "සිරියා යුද්ධයෙන් අතුරුදන් වූවන් ගැන සොයා බැලීමට එක්සත් ජාතීන් මැදිහත්ව තිබෙනවා. සිරියාවේ ගැටුම් හේතුවෙන් අතුරුදන් වූ එක්ලක්ෂ තිස්දහසකට වැඩි පිරිසකට සිදුවූයේ කුමක්ද යන්න තීරණය කිරීම සදහා ස්වාධීන ආයතනයක් පිහිටුවීමේ යෝජනාවක් එක්සත් ජාතීන්ගේ මහා මණ්ඩලය අනුමත කර තිබෙනවා. ඔවුන්ගේ ඥාතීන්ගේ අභියාචනාවලට වැදගත් ප්‍රතිචාරයක් වන මෙම යෝජනාව බ්‍රහස්පතින්දා සාමාජිකයින් 193 කගෙන් යුත් ජගත් සංවිධානය විසින් අනුමත කරන ලද අතර පක්ෂව ඡන්ද 83 ක් විරුද්ධව 11 ක් සහ හැට දෙදෙනෙකු ඡන්දය ලබා දීමෙන් වැළකී සිටියා. සිරියාව, රුසියාව, බෙලරූස්, චීනය, උතුරු කොරියාව, කියුබාව සහ ඉරානය එක්සත් ජාතීන්ගේ යෝජනාවට විරුද්ධව ඡන්දය ප්‍රකාශ කර තිබෙනවා.     ", "URL": "https://www.itnnews.lk/2023/10/05/496225/", "Category": "ජාත්‍යන්තර පුවත්", "Parent URL": null}