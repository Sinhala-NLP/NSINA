{"Source": "ITN news", "Timestamp": "ජූනි 22, 2023 15:46", "Headline": "යාපනයේ ඉඩමකින් මිනිස් අස්ථි කොටස් හමුවෙයි", "News Content": "යාපනය කයිට්ස් අල්ලෙයිපිට්ටි ප්‍රදේශයේ ඉඩමක තිබි මිනිස් අස්ථි කොටස් කිහිපයක් සොයාගත් බව යාපනය කයිට්ස් පොලිසිය පවසනවා. ඉඩමේ අයිතිකරු සිය ගෙවත්තේ ඉදිකිරීමක් සිදුකිරීමට වළවල් කැපීමේදී පළමුවරට මිනිස් හිස් කබලක කොටස් කිහිපයක් දැක ඇති අතර අනතුරු පොලිස් හදිසි ඇමතුම් ඒකකය හරහා කයිට්ස් පොලිසිය දැනුවත් කර තිබෙනවා. පසුව අස්ථි කොටස් හමුවු ස්ථානය සම්බන්ධයෙන් කයිට්ස් මහේස්ත්‍රාත් අධිකරණය දැනුවත් කර කයිට්ස් මහේස්ත්‍රාත් අධිකරණ නියෝග යටතේ ඊයේ (21) දිනයේ අදාළ ස්ථානයේ කැනීම් සිදුකළ බව පොලිසිය පවසනවා. අස්ථි කොටස් හමුවු ස්ථානය පරීක්ෂා කිරීමේදී මිනිස් අස්ථි කොටස් 30කට ආසන්න ප්‍රමාණයක් සොයාගෙන තිබෙනවා.     ", "URL": "https://www.itnnews.lk/2023/10/05/494052/", "Category": "දේශීය පුවත්", "Parent URL": null}