{"Source": "ITN news", "Timestamp": "ජූලි 13, 2023 10:44", "Headline": "අද සිට දින තුනක් දිවයින පුරා විශේෂ ඩෙංගු මර්දන මෙහෙයුම්", "News Content": "අද සිට දින තුනක් දිවයින පුරා විශේෂ ඩෙංගු මර්දන මෙහෙයුම් ක්‍රියාත්මක වන බව ජාතික ඩෙංගු මර්දන ඒකකයේ අධ්‍යක්ෂ විශේෂඥ වෛද්‍ය නලින් ආරියරත්න මහතා පවසනවා. මේ වසර තුළ ඩෙංගු රෝගීන් පනස් දෙදහස් දෙසිය පනස් පස් දෙනෙකු වාර්තා වුණා. ඩෙංගු රෝගී මරණ 33 ක් සිදුව තිබෙනවා. පසුගිය ජුනි මාසයේදී  රෝගීන් 9916 දෙනෙකු වාර්තා වුණා. වැඩිම ඩෙංගු රෝගීන් පිරිසක් වාර්තා වී ඇත්තේ බස්නාහිර පළාතෙන්. මේ වසරේ මේ දක්වා බස්නාහිර පළාතෙන් වාර්තා වී ඇති ඩෙංගු රෝගීන් සංඛ්‍යාව 26,048 ක්. ගම්පහ දිස්ත්‍රික්කයෙන් රෝගීන් 11,421 දෙනෙකු ද, කොළඹ දිස්ත්‍රික්කයෙන් 11246 දෙනෙකු ද කළුතරින් රෝගීන් 3381 දෙනෙකු ද වාර්තා වුණා. ඒ අනුව ඩෙංගු අවදානම බහුලව පවතින සෞඛ්‍ය වෛද්‍ය නිලධාරී කොට්ඨාස 48 ක් ඇතුළු දිවයින පුරා ඩෙංගු මර්දන වැඩසටහන් ක්‍රියාත්මක වනවා.       ", "URL": "https://www.itnnews.lk/2023/10/05/499478/", "Category": "Breaking News,දේශීය පුවත්", "Parent URL": null}