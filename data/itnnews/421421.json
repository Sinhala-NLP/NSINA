{"Source": "ITN news", "Timestamp": "ජූලි 5, 2022 14:42", "Headline": "සිඩ්නි නගරයට බලපෑ ඇති ගංවතුර තත්වයෙන් පනස්දහසක් අවතැන්", "News Content": "ඕස්ට්‍රේලියාවේ සිඩ්නි නගරයට බලපෑ ඇති හදිසි ගංවතුර තත්වය හේතුවෙන් පුද්ගලයින් පනස්දහසක් පමණ අවතැන්ව සිටින බව විදෙස් මාධ්‍ය සදහන් කරනවා. සිඩ්නි නගරයට ගංවතුරෙන් බලපෑම් එල්ල වූයේ මෙම වසරේ තුන්වන වරටයි. නගරයේ ඇතැම් ප්‍රදේශවලට පසුගිය දින හතර තුල දී ලැබුණු වර්ෂාපතනය මාස අටක් තුළ එම ප්‍රදේශයන් ට ලැබෙන වර්ෂාපතනයට සමාන වන බව කාලගුණ අංශ සදහන් කරනවා. ගමනා ගමනය ඇන හිට ඇති අතර නිවාස හා මෝටර් රථ ජලයෙන් යටව ඇති ආකාරය මාධ්‍ය වාර්තා කලා. දහස් ගණනකට විදුලිබලය ද නොමැති බවයි වාර්තා වන්නේ. සිඩ්නි නගරය හා තදාසන්න ප්‍රදේශවල වැසියන්ට ඉවත්වන ලෙස නියෝග සියයක් පමණ නිකුත් කර තිබෙනවා. එමෙන්ම තවත් ප්‍රදේශ පනහක වැසියන්ට ඉවත් වීමට සූදානම් වෙන ලෙසයි දැනුම් දී ඇත්තේ. මෙම වසර තුල දී පමණක් ගංවතුර හේතුවෙන් ඕස්ට්‍රේලියාවේ පුද්ගලයින් විසි දෙනෙකුට අධික සංඛ්‍යාවක් ජීවිතක්ෂයට පත් වුණා.     ", "URL": "https://www.itnnews.lk/2023/10/05/421421/", "Category": "ජාත්‍යන්තර පුවත්", "Parent URL": null}