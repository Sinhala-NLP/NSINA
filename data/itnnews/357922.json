{"Source": "ITN news", "Timestamp": "අගෝස්තු 23, 2021 17:55", "Headline": "ඩෙල්ටා නිසා රටවල් රැසකටම දැඩි බලපෑම්", "News Content": "ලොව පුරා රටවල් 220කින් කොරෝනා ආසාදිතයින් හමුවී තිබෙනවා.  මේ වන විට ලොව පුරා හඳුනාගෙන ඇති සමස්ත කොරෝනා ආසාදිතයින් සංඛ්‍යාව 212, 679,403ක්. ඉන් පුද්ගලයින් 4,446,610 දෙනෙකු ජිවිතක්ෂයට පත්ව තිබෙනවා. පුද්ගලයින් 190,301,359 දෙනෙකු සුවය ලබා පිටව ගොස් තිබෙනවා. ඩෙල්ටා කොරෝනා ප්‍රභේදය පැතිර යාමත් සමඟ රටවල් රැසකටම ඉන් දැඩි බලපෑම් එල්ල වී තිබෙනවා. ජුලි මාසයෙන් පසුව චීනයේ සමාජය තුළින් කොරෝනා ආසාදිතයින් හමු වී නැති බව විදෙස් මාධ්‍ය වාර්තා කරනවා. විදෙස් රටවල සිට පැමිණි 21 දෙනෙකු ඊයේ ආසාදිතයින් ලෙස හඳුනාගත් බව වාර්තා වනවා. පසුගිය ජුලි 20 චීනයේ නැන්ජි නගරයේ ගුවන් තොටුපළ සේවකයින් 9 දෙනෙකු ආසාදිතයින් ලෙස හඳුනාගැනීමත් සමඟ එම පොකුර 1200ක් දක්වා ඉහළ ගියා. ඉන් අනතුරුව එරට බලධාරීන් වයිරසය පාලනය කිරීම සඳහා කොරෝනා පරීක්ෂණ පුළුල් කෙරුණා. ", "URL": "https://www.itnnews.lk/2023/10/05/357922/", "Category": "ජාත්‍යන්තර පුවත්", "Parent URL": null}