{"Source": "ITN news", "Timestamp": "මාර්තු 1, 2023 10:38", "Headline": "ජපන් යන්න කැමති අයට සුබ පණිවුඩයක්", "News Content": "ජපානය සහ ශ්‍රී ලංකාව අතර පවත්නා ද්වී පාර්ශ්වික සබඳතාවන් තවදුරටත් ශක්තිමත් කර ගැනීමට ඉවහල්වන කරුණු රැසක් සම්බන්ධයෙන් කම්කරු හා විදේශ රැකියා අමාත්‍ය මනූෂ නානායක්කාර මහතා ජපානයේ ශ්‍රී ලංකා තානාපති Mizukoshi Hideaki සහ Japan International Trainee & Skilled Worker Cooperation Organization (JITCO) ආයතනයේ නියෝජිතයන් සමග සාකච්ඡා කර තිබෙනවා. එහිදී මෙරට විශේෂ නිපුණතා සහිත තරුණ තරුණියන් වෙත ජපානයේ වැඩි රැකියා අවස්ථා ප්‍රමාණයක් ලබා ගැනීමට අවශ්‍ය පසුබිම ද තවදුරටත් ශක්තිමත් වූ බවයි අමාත්‍යවරයා පවසන්නේ. එමෙන්ම ලෝකයේ ජනගහනයේ වයස්ගත වීම සහ ඔවුන්ගේ රැකවරණය සුරක්ෂිත කිරීමේ දී නිර්මාණය වෙමින් පවතින රැකවරණ ආර්ථිකය, එහි ප්‍රවණතා සහ සීග්‍ර වර්ධනය, නූතන වැඩ ලෝකය තුළ තාක්ෂණයේ කාර්යභාරය, කම්කරු ක්ෂේත්‍රය සහ රාජ්‍යතාන්ත්‍රිකභාවය ඇතුළු මෙරට ආර්ථිකයට, කම්කරු ක්ෂේත්‍රයට සහ විදේශ රැකියා ක්ෂේත්‍රයට ඉතා වැදගත් කරුණු රැසක් පිළිබඳ අවධානය යොමු කිරීමද මෙහිදී සිදු වී තිබෙනවා. ", "URL": "https://www.itnnews.lk/2023/10/05/464192/", "Category": "දේශීය පුවත්", "Parent URL": null}