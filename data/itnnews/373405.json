{"Source": "ITN news", "Timestamp": "நவம்பர் 2, 2021 12:36", "Headline": "தாய்லாந்தில் ஒன்றரை வருடங்களின் பின்னர் வெளிநாட்டு சுற்றுலா பயணிகளின் வருகைக்கு அனுமதி", "News Content": "தாய்லாந்தில் ஒன்றரை வருடங்களின் பின்னர் வெளிநாட்டு சுற்றுலா பயணிகளின் வருகைக்கு அனுமதி வழங்கப்பட்டுள்ளது. கொரோனா வைரஸ் தொற்றினால் அதிகம் பாதிப்புக்களை எதிர்கொண்ட நாடுகளில் தாய்லாந்தும் உள்ளடங்குகின்றது. சுற்றுலாத்துறையை பெரிதும் நம்பியுள்ள தாய்லாந்தின் பொருளாதாரமும் வீழ்ச்சியடைந்துள்ளது. சுற்றுலாத்துறையை மீள மீட்டெடுக்கும் நோக்கில் வெளிநாட்டு சுற்றுலா பயணிகள் நாட்டுக்குள் வருகை தருவதற்கு விதிக்கப்பட்டிருந்த தடையை தாய்லாந்து அரசாங்கம் ஒன்றரை வருடங்களின் பின்னர் நீக்கியுள்ளது. அதற்கமைய ஆபத்து குறைவான 60க்கும் மேற்பட்ட நாடுகளை சேர்ந்த சுற்றுலா பயணிகளுக்கு தமது எல்லையை திறக்க அந்நாட்டு அரசு தீர்மானித்துள்ளது. எனினும் தாய்லாந்திற்கு வருகை தருவோர் தடுப்பூசியின் இரண்டு டோஸ்களையும் பெற்றிருக்க வேண்டியது கட்டாயமென அறிவிக்கப்பட்டுள்ளது. ", "URL": "https://www.itnnews.lk/2023/10/05/373405/", "Category": "Breaking News,சர்வதேச செய்திகள்", "Parent URL": null}