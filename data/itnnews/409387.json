{"Source": "ITN news", "Timestamp": "මැයි 2, 2022 16:34", "Headline": "බූරුවන්ට ප‍්‍රමුඛතාව දුන් මෙක්සිකෝවේ කම්කරු දිනය", "News Content": "මෙක්සිකෝවේ ලෝක කම්කරුදින සැමරුම් උත්සව වලදී බූරුවන් සදහා ප්‍රමුඛතාවක් ලබාදී තිබුණා. වැඩකරන ජනතාව වෙනුවෙන් වෙන්කර ඇති ලෝක කම්කරු දිනයේ සැමරුම් උත්සව ලොව පුරා ඊයේ සංවිධාන කර තිබුණා. මෙක්සිකෝවේ පැවති සැමරුම් උත්සව වලදී ප්‍රවාහන කටයුතු සදහා එරට දුෂ්කර පළාත්වල යොදා ගන්නා බූරුවන්ට ප්‍රමුඛතාවක් ලබාදී තිබූ බවයි විදෙස් මාධ්‍ය සදහන් කරන්නේ. එහිදී බූරුවන් යොදා ගනිමින් ධාවන තරග හා විලාසිතා දැක්මක් ඇතුළු තරග රැසක් සංවිධාන කිරීමටයි බලධාරීන් කටයුතු කර තිබුණේ. ඈත අතීතයේ සිටම තම ජීවිකාව කරගෙන යාම සදහා බූරුවන් දක්වන සහයෝගයට උපහාරයක් දැක්වීමට මෙම උත්සව වසර 60 ක පමණ කාලයක් තිස්සේ මෙක්සිකෝවේ පැවැත්වෙනවා.     ", "URL": "https://www.itnnews.lk/2023/10/05/409387/", "Category": "ජාත්‍යන්තර පුවත්", "Parent URL": null}