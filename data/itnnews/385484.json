{"Source": "ITN news", "Timestamp": "දෙසැම්බර් 29, 2021 09:46", "Headline": "මෙරට විදේශ සංචිත ප්‍රමාණය ඉහළට", "News Content": "මෙරට විදෙස් සංචිත ප්‍රමාණය ඇමෙරිකා ඩොලර් බිලියන තුනයි දශම එකක් දක්වා ඉහළ ගිය බව මහ බැංකු අධිපති අජිත් නිවාඩ් කබ්රාල් මහතා තහවුරු කරනවා. ට්විටර් පණිවුඩයක් නිකුත් කරමින් මහ බැංකු අධිපතිවරයා කියා සිටින්නේ මෙම සංචිත ප්‍රමාණය සැළකිය යුතු කාලයක් පවත්වාගෙන යා හැකි බවයි. මෙරට විදෙස් සංචිත අවශ්‍ය ප්‍රමාණයට නැති බවට මීට පෙර වාර්තා පළ වුණා. ඒ හේතුවෙන් ආර්ථික අර්බුද රැසක් පැන නැගී ඇති බවයි ඇතැමුන් පෙන්වා දෙන්නේ. එමෙන්ම ගෙවිය යුතු ණය නිසි පරිදි ගෙවා දැමීම සදහා අවශ්‍ය මුදල් නොමැති බවටද චෝදනා එල්ල වුණා. මේ අනුව මෙරට විදෙස් සංචිත ප්‍රමාණය ඇමෙරිකා ඩොලර් බිලියන තුනයි දශම එකක් දක්වා ඉහළ යාමත් සමග එම ගැටලුවලට විසදුම් ලබාදීමට හැකි වනු ඇති බවයි පැවසෙන්නේ.    ", "URL": "https://www.itnnews.lk/2023/10/05/385484/", "Category": "දේශීය පුවත්", "Parent URL": null}