{"Source": "ITN news", "Timestamp": "මාර්තු 30, 2023 18:21", "Headline": "නව ජාතික වාර්තා 3 ක්", "News Content": "ශ්‍රී ලංකා යුද්ධ හමුදාව විසින් සංවිධානය කරන 58 වන ශ්‍රී ලංකා යුද්ධ හමුදා මලල ක්‍රීඩා ශුරතාවලියේදී නව ජාතික වාර්ථා 3ක් බිහිකර තිබෙනවා. ඒ අනුව, මීටර් 10,000 කාන්තා ඇවිදිමේ තරගය ශ්‍රී ලංකා කාන්තා බළකායේ ලාන්ස් කෝප්‍රල් මදිරිකා විසින් විනාඩි 49 තප්පර 25 දශම 97ක නිමි කාලයක් වාර්තා කරමින් එහි ජාතික වාර්ථාව තමන් සතු කර ගෙන තිබෙනවා. එම තරගයේ පිරිමි අංශයේ ජාතික වාර්තාව ගජබා රෙජිමේන්තුවේ ලාන්ස් කෝප්‍රල් ප්‍රනාන්දු විසින් විනාඩි 45 තප්පර 12 දශම 22ක නිමි කාලයක් වාර්තා කරමින් තමන් සතු කර ගත් බව සඳහන් රිටි පැනීමේ පිරිමි ඉසව්වෙන් යුද්ධ හමුදා සේවා බළකායේ ලාන්ස් කොප්‍රල් ජනිත් විසින් මීටර් 5 දශම 16ක උසක් සටහන් කරමින් එහි නව ජාතික වාර්තාව පිහිටුවා තිබෙනවා. ", "URL": "https://www.itnnews.lk/2023/10/05/471949/", "Category": "මලල ක්‍රීඩා", "Parent URL": null}