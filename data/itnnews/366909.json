{"Source": "ITN news", "Timestamp": "அக்டோபர் 5, 2021 10:16", "Headline": "அடுத்த வரவு செலவு திட்டத்தில் சுகாதாரத்துறைக்கு அதிகளவான நிதியொதுக்கீடு… அமைச்சர் கெஹலிய தகவல்..", "News Content": "அடுத்த வருடத்திற்கான வரவு செலவு திட்டத்தில் வரலாற்றில் என்றுமில்லாதவாறு சுகாதாரத்துறைக்காக அதிகளவான நிதியொதுக்கீடுகள் மேற்கொள்ளப்படுமென அமைச்சர் கெஹலிய ரம்புக்வெல்ல தெரிவித்துள்ளார். குண்டசாலையில் இடம்பெற்ற கருத்தரங்குகள் பலவற்றில் கலந்துகொண்டபோதே அமைச்சர் இவ்வாறு தெரிவித்துள்ளார். பொருளாதார நெருக்கடியை எதிர்கொண்டுள்ள போதும், நாட்டில் பாரிய அபிவிருத்தி திட்டங்கள் நடைமுறைப்படுத்தப்படுவதாக அமைச்சர் சுட்டிக்காட்டியுள்ளார். அடுத்த வருடத்தில் ஒவ்வொரு கிராம சேவையாளர் பிரிவுக்கும் மூன்று மில்லியன் ரூபா நிதி ஒதுக்கப்பட்டுள்ளதாக அமைச்சர் சுட்டிக்காட்டியுள்ளார். ஜனாதிபதி, பிரதமர், நிதியமைச்சர் ஆகியோருக்கு நன்றி தெரிவிப்பதாகவும், சுகாதார அமைச்சினூடாக சமர்ப்பிக்கப்படும் எந்தவொரு அமைச்சரவை பத்திரத்தையும் திருப்பி அனுப்ப போவதில்லையென அவர்கள் தெரிவித்துள்ளதாக அமைச்சர் குறிப்பிட்டுள்ளார். நாட்டில் இருக்கும் மக்களை வாழவைக்கும் உரிமை ஆட்சியாளர்களுக்கே உள்ளதாகவும், சுகாதாரத்துறைக்காக 580 பில்லியன்கள் நிதியொதுக்கப்பட்டுள்ளதாக சுகாதார அமைச்சர் கெஹலிய ரம்புக்வெல்ல மேலும் தெரிவித்துள்ளார். ", "URL": "https://www.itnnews.lk/2023/10/05/366909/", "Category": "Breaking News,தேசிய செய்திகள்", "Parent URL": null}