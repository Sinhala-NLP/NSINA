{"Source": "ITN news", "Timestamp": "මැයි 9, 2023 16:10", "Headline": "මනිපූර් ප්‍රාන්තයේ ජනවාර්ගික ගැටුම් නිසා 60 ක් ජීවිතක්ෂයට", "News Content": "ඉන්දියාවේ මනිපූර් ප්‍රාන්තයේ හටගත් ජනවාර්ගික ගැටුම් හේතුවෙන් පුද්ගලයින් 60 දෙනෙකු පමණ ජිවිතක්ෂයට පත්ව තිබෙනවා. පසුගිය සතියේ පටන් මනිපූර් ප්‍රාන්තයේ ජනවර්ග දෙකක් අතර ගැටුම් පවතිනවා. ගැටුම් හේතුවෙන් පුද්ගලයින් 200කට අධික සංඛාවක් තුවාල ලබා රෝහල් ගත කර ඇති බවයි වාර්තා වන්නේ. නිවාස / මෝටර් රථ / දේවස්ථාන හා කෝවිල් රැසක් ද විනාශයට පත්ව තිබෙනවා. නිවාස අහිමි වීම හේතුවෙන් දහස් ගණනක පිරිසක් අවතැන්ව සිටින බව මනිපූර් මහ ඇමතිවරයා සඳහන් කරනවා. එක් ජනවර්ගයක් තමන්ට වනාන්තර වල අයිතිය / රජයේ රැකියා ලබා ගැනීම හා අධ්‍යාපනය හැදැරීමේ අයිතිය ඉල්ලා සිටින අතර අනෙක් ජනවර්ගය ඊට විරෝධය පළ කිරීමත් සමගයි මෙම ගැටුම් හට ගත්තේ. ", "URL": "https://www.itnnews.lk/2023/10/05/481803/", "Category": "ජාත්‍යන්තර පුවත්", "Parent URL": null}