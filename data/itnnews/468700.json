{"Source": "ITN news", "Timestamp": "මාර්තු 16, 2023 16:29", "Headline": "මැතිවරණ කොමිසම ගත් අලුත්ම තීරණය", "News Content": "මෙවර පළාත් පාලන ආයතන ඡන්ද විමසීමට තරඟ කරන පිළිගත් දේශපාලන පක්ෂවල ලේකම්වරුන් සමඟ සාකච්ඡාවක් ලබන 23වනදා මැතිවරණ කොමිසන් සභාවේදී පැවැත්වෙන බව එම කොමිසන් සභාව දැනුම් දෙනවා. අද දිනයේ රැස් වූ මැතිවරණ කොමිසන් සභාව මෙම තීරණයට එළඹුණා. මෙතෙක් සිය ගිණුම් ප්‍රකාශ ලබා නොදුන් දේශපාලන පක්ෂවලට ඒ සදහා දින 14 ක අමතර කාලයක් ලබා දී තිබෙනවා. ඒ අනුව ක්‍රියා කිරීමට අපොහොසත් වන දේශපාලන පක්ෂ, පිළිගත් දේශපාලන පක්ෂ ලෙස පිළිගැනීමට එම පක්ෂවලට ඇති හිමිකම් අවසන් කෙරෙනවා. මාධ්‍ය මගින් ප්‍රචාරය කළ යුතු දෑ මැතිවරණ කොමසාරිස් ජෙනරාල්වරයාගේ අත්සනින් යුතුව පමණක් ඉදිරියේදි නිකුත් කිරීමටද අද රැස් වූ එම කොමිසන් සභාව තීරණය කළා. ", "URL": "https://www.itnnews.lk/2023/10/05/468700/", "Category": "Breaking News,දේශීය පුවත්", "Parent URL": null}