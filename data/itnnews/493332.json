{"Source": "ITN news", "Timestamp": "ජූනි 20, 2023 12:10", "Headline": "174 සහ 255 බස් වර්ජනය අදත් – මගීන්ගෙන් බස් හිමියන්ට දැඩි චෝදනා", "News Content": "174 කොට්ටාව බොරැල්ල බස් මාර්ගයට සුඛෝපභෝගී බස්රථ යෙදවීමට ගත් තීරණයත් සමඟ එම මාර්ගයේ පෞද්ගලික බස් රථ ඊයේ ආරම්භ කළ වර්ජනය අද දිනයේත් ක්‍රියාත්මකයි. මගී ජනතාව අවධාරණය කරන්නේ පෞද්ගලික බස් රථ ඒකාධිකාරිය බිඳ දමමින් තමන්ට පහසුකම් සැලසෙන බස් රථ සේවාවක් ක්‍රියාත්මක කළ යුතු බවයි. කොට්ටාව සහ බොරැල්ල අතර ගමන් කරන මාර්ග අංක 174 බස් රථ සහ කොට්ටාව සහ ගල්කිස්ස අතර ධාවනය කෙරෙන මාර්ග අංක 255 බස් රථ ධාවනයෙන් ඉවත්වීමට ඊයේ තීරණය කළා. අද දිනයේත් එම වර්ජන ක්‍රියාමාර්ගය ක්‍රියාත්මක කර තිබෙනවා. ඒ හේතුවෙන් එම මාර්ගවල ගමන් ගන්නා මගී ජනතාව දැඩි අපහසුතාවට පත්වුණා. තම ගැටලුවට බස්නාහිර පළාත් මාර්ගස්ථ ප්‍රවාහන අධිකාරිය මේ වන තෙක් විසදුමක් ලබා දී නැති බවයි රියදුරන් පවසන්නේ. කෙසේ වෙතත් මගී ජනතාව චෝදනා කරන්නේ පෞද්ගලික බස් රථ ඒකාධිකාරියට එරෙහිව ප්‍රවාහන අංශ දැඩි තීන්දු ගත යුතු බවයි.     ", "URL": "https://www.itnnews.lk/2023/10/05/493332/", "Category": "දේශීය පුවත්", "Parent URL": null}