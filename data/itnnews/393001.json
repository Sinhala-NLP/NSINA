{"Source": "ITN news", "Timestamp": "පෙබරවාරි 3, 2022 12:07", "Headline": "ජාත්‍යන්තර මුහුදේදී හෙරොයින් සමඟ අත්අඩංගුවට ගත් සැකකරුවන් කොළඹ වරාය වෙත රැගෙන එයි", "News Content": "ජාත්‍යන්තර මුහුදේදී හෙරොයින් සමඟ අත්අඩංගුවට ගත් සැකකරුවන් 09 දෙනා කොළඹ වරාය වෙත රැගෙනවිත් තිබෙනවා. ශ්‍රී ලංකාවට දකුණු දෙසින් වූ ජාත්‍යන්තර මුහුදේදී හෙරොයින් මත්ද්‍රව්‍ය තොගයක් ශ්‍රී ලංකා ධීවර යාත්‍රාවක් වෙත හුවමාරු වූ අවස්ථාවේ වැටලීම සිදු කෙරුණේ පසුගිය ජනවාරි 26 වනදායි. ඒ නාවික හමුදාව පොලීසිය සහ බුද්ධි අංශ ඒකාබද්ධවයි. එම බහුදින ධීවර යාත්‍රාවේ තිබූ හෙරොයින් මත්ද්‍රව්‍ය කිලෝග්‍රෑම් 200 ක ප්‍රමාණයක් මුහුදට දමා තිබුණා. යාත්‍රාවේ ඉතිරිව තිබූ ග්‍රෑම් 250 ක් සහ චන්ද්‍රිකා දුරකතනයක් සමඟ සැකකරුවන් 09 දෙනෙකු අත්අඩංගුවට පත් වුණා. ඉදිරි විමර්ශන සදහා ඔවුන් කොළඹ වරාය වෙත රැගෙන ආ අතර චන්ද්‍රකා දුරකතනය ඔස්සේ වැඩිදුර විමර්ශන සිදු කෙරෙනවා.       ", "URL": "https://www.itnnews.lk/2023/10/05/393001/", "Category": "දේශීය පුවත්", "Parent URL": null}