{"Source": "ITN news", "Timestamp": "ஜனவரி 31, 2022 12:56", "Headline": "டெவோன் நீர்வீழச்சிக்கு அண்மித்த வனப்பகுதியில் இனந்தெரியாதோரால் தீ வைப்பு..", "News Content": "டெவோன் நீர்வீழச்சிக்கு அண்மித்த வனப்பகுதியில் இனந்தெரியாதோரால் தீ வைக்கப்பட்டுள்ளது. இதனால் நீர்வீழ்ச்சியை சூழவுள்ள சுமார் 30 ஏக்கர் வரையான பரப்பு தீயில் எரிந்து அழிவடைந்துள்ளது. மலையகத்தில் நிலவும் வறட்சியான காலநிலை மற்றும் கடும் காற்றினால் தீ வேகமாக பரவுகிறது. இதனை கட்டுப்பாட்டுக்குள் கொண்டு வருவது கடினமாக உள்ளதாக சுட்டிக்காட்டப்பட்டுள்ளது. வறட்சியான காலநிலையில் மலையகத்தில் நீரேந்து பகுதிகளிலுள்ள வனங்களில் அண்மைக்காலமாக இனந்தெரியாதோரால் தீ வைக்கும் சம்பவங்கள் அதிகரித்துள்ளன. இதனால் பாரியளவில் குடிநீர் தட்டுப்பாடு ஏற்படும் அபாயம் உருவாகியுள்ளது. தேசிய மின்உற்பத்திக்கும் பாதிப்பு ஏற்படக்கூடும். இந்நிலையில் வனங்களுக்கு தீ வைப்போரை உடன் கைது செய்து சட்டத்தின் முன் நிறுத்த வேண்டுமென பொதுமக்கள் கோரிக்கை விடுத்துள்ளனர். ", "URL": "https://www.itnnews.lk/2023/10/05/392358/", "Category": "Breaking News,அண்மைய செய்திகள்,தேசிய செய்திகள்", "Parent URL": null}