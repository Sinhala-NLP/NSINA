{"Source": "ITN news", "Timestamp": "ඔක්තෝබර් 3, 2022 12:43", "Headline": "ලෝක අමද්‍යප දිනය අද", "News Content": "ලෝක අමද්‍යප දිනය  අදට යෙදී තිබෙනවා. එය නිමිතිකරගනිමින් නීති විරෝධී මත්පැන් හඳුනා ගැනීමේ පරිගණක යෙදවුමක් සුරාබදු දෙපාර්තමේන්තුව මගින් හඳුන්වා දී තිබෙනවා. අදට යෙදී ඇති ලෝක අමද්‍යප දිනය වෙනුවෙන් රට පුරා මත්පැන් අලෙවිසැල් වසා තැබෙන බව සුරාබදු දෙපාර්තමේන්තුව නිවේදනය කළා. එමෙන්ම නීති විරෝධී මත්පැන්වලට තිත තැබීමේ පියවරක් ලෙස ඒවා හදුනා ගැනීමේ පරිගණක යෙදවුමක් සකස් කර ඇති බව රාජ්‍ය මුදල් අමාත්‍ය රංජිත් සියඹලාපිටිය මහතා පවසනවා. වෙළෙදපොලේ ඇති මත්පැන් බෝතල්මත අලවා ඇති ස්ටිකරය ස්කෑන් කිරීම මගින් අදාළ තොරතුරු ලබා ගත හැකියි. මේ අතර මත්ද්‍රව්‍ය සම්බන්ධයෙන් වන අපරාධ දැනුම් දීමට 1913 ක්ෂණික දුරකතන අංකයක් හදුන්වාදී තිබෙනවා. සුරාබදු දෙපාර්තමේන්තුවේ ස්ථාපනය කර ඇති මෙම විශේෂ මධ්‍යස්ථානය රාජ්‍ය අමාත්‍ය රංජිත් සියඹලාපිටිය මහතාගේ නිරීක්ෂණයට ලක්වුණා.       ", "URL": "https://www.itnnews.lk/2023/10/05/438479/", "Category": "දේශීය පුවත්", "Parent URL": null}