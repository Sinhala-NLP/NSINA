{"Source": "ITN news", "Timestamp": "පෙබරවාරි 21, 2022 20:23", "Headline": "මාධ්‍යවේදී චමුදිත සමරවික්‍රමට පොලිස් ආරක්ෂාව", "News Content": "මාධ්‍යවේදී චමුදිත සමරවික්‍රමට පොලිස් ආරක්ෂාව සපයා ඇතැයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී  නිහාල් තල්දූව පවසනවා. පොලිස් පරීක්ෂණ අඛණ්ඩව සිදුවන බවයි ඒ මහතා පවසන්නේ. මාධ්‍යවේදී චමුදිත සමරවික්‍රමගේ නිවසට ප්‍රහාරයක් එල්ලකිරීමේ සිද්ධියේ සීසීටීවී දර්ශන පරීක්ෂා කිරීම සිදුකෙරෙනවා. ඒ අනුව ප්‍රහාරය සදහා පැමිණි වාහන කීපයක් හදුනාගැනීම සදහා පරීක්ෂණ ක්‍රියාත්මකයි. චමුදිත සමරවික්‍රමට ආරක්ෂාව ලබාදීමට පොලිස් නිලධාරීන් ද යොදවා ඇති බවයි ජ්‍යෙෂ්ඨ පොලිස් අධිකාරී නිහාල් තල්දූව ප්‍රකාශ කළේ.     ", "URL": "https://www.itnnews.lk/2023/10/05/396691/", "Category": "Uncategorized @si", "Parent URL": null}