{"Source": "ITN news", "Timestamp": "මැයි 31, 2023 11:40", "Headline": "මෙම වසරේ වැඩිම ඩෙංගු රෝගීන් පිරිස මැයි මාසයෙන් වාර්තා වෙයි", "News Content": "කොළඹ දිස්ත්‍රික්කයේ ඩෙංගු මැඩපැවැත්වීම සඳහා ප්‍රාදේශීය සංවර්ධන කමිටුවට බලය පැවරුණා. මේ වසරේ මේ දක්වා ඩෙංගු රෝගීන් 38,998 දෙනෙකු වාර්තා වුණා. 2023 වසරේ වැඩිම ඩෙංගු රෝගීන් පිරිසක් වාර්තා වී ඇත්තේ මැයි මාසයේදීයී. එය 9290ක් වනවා. ජනවාරි මාසයේ සිට බැලීමේදී අදාළ කාලය තුළ ඩෙංගු රෝගීන්ගේ වරර්ධනයක් ක්‍රමික වර්ධනයක් දැක ගත හැකියි. එමෙන්ම වැඩිම ඩෙංගු රෝගීන් පිරිසක් බස්නාහිර පළාතෙන් වාර්තා වනවා. එය 19,336ක් බවයි සෞඛ්‍ය අංශ පෙන්වා දෙන්නේ. බස්නාහිර පළාතෙන් ද වැඩිම ඩෙංගු රෝගීන් පිරිසක් හමුවී ඇත්තේ ගම්පහ දිස්ත්‍රික්කයෙන්. එය 8692ක් වනවා. ප්‍රතිශතයක් ලෙස එය 22.2%ක්. වසරේ ගත වූ කාලය තුළ කොළඹ දිස්ත්‍රික්කයෙන් ඩෙංගු රෝගීන් 8211 දෙනෙකු හමු වුණා. පුත්තලම දිස්ත්‍රික්කයෙන් 2555 දෙනෙකු ද කළුතර දිස්ත්‍රික්කයෙන් 2433  දෙනෙකු ද හමුවී තිබෙනවා. කොරෝනා වසංගතය මැඩ පැවැත්වීමට ක්‍රියා කළ ආකාරයටම ඩෙංගු මැඩලීමට ප්‍රාදේශීය සංවර්ධන කමිටුවලට බලය පැවරීමට කොළඹ දිස්ත්‍රික් සම්බන්ධීකරණ කමිටු රැස්වීමේදී තීරණය කෙරුණා. ගොතටුව සෞක්‍ය වෛද්‍ය නිලධාරී කොට්ඨාසයෙන් රෝගීන් වාර්තාවීම සිඝ්‍රයෙන් ඉහළ  ගොස් ඇති බවයි මෙහිදී හෙළි වුණේ. උෂ්ණාධික කාලයක් පැවතියත් කඩින් කඩ ලැබෙන වැසි හේතුවෙන් ඩෙංගු මදුරුවන් බෝවීමට සුදුසු පරිසරයක් පවතින බවයි සෞඛ්‍ය අංශ අවධාරණය කරන්නේ.     ", "URL": "https://www.itnnews.lk/2023/10/05/487726/", "Category": "දේශීය පුවත්", "Parent URL": null}