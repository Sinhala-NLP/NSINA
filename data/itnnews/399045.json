{"Source": "ITN news", "Timestamp": "மார்ச் 2, 2022 13:46", "Headline": "சனத்தொகையில் 4 சதவீதமானோர் கொரோனாவுக்கு எதிரான தடுப்பூசியை பெறவில்லையென தகவல்..", "News Content": "சனத்தொகையில் 4 சதவீதமானோர் கொரோனாவுக்கு எதிரான முதலாவது டோசையேனும் பெற்றுக் கொள்ளவில்லையென சுகாதார அமைச்சின் பிரதி பணிப்பாளர் நாயகம் வைத்திய நிபுணர் ஹேமந்த ஹேரத் தெரிவித்துள்ளார். வெகு விரைவில் உரிய தடுப்பூசிகளை பெற்றுக் கொள்ளுமாறு சுகாதார பிரிவினர் பொது மக்களை கேட்டுள்ளனர். இலக்கு வைக்கப்பட்ட சனத்தொகையில் 96 சதவீதமானோர் முதலாவது டோசை பெற்றுள்ளனர். 4 சதவீதமானோர் இதுவரை எவ்வித டோசையும் பெற்றுக் கொள்ளவில்லை. சராசரியாக இது 7 இலட்சம் பேராக காணப்படுகின்றது. முதலாவது டோசை இதுவரை பெற்றுக் கொள்ளாதவர்களாக இருந்தால், அவர்கள் வெகு விரைவில் முதலாவது டோசை பெற்றுக் கொள்ளுமாறு கேட்டுக் கொள்கின்றோம். ", "URL": "https://www.itnnews.lk/2023/10/05/399045/", "Category": "Breaking News,தேசிய செய்திகள்", "Parent URL": null}