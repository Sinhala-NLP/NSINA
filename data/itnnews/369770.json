{"Source": "ITN news", "Timestamp": "ඔක්තෝබර් 17, 2021 09:29", "Headline": "ගතවූ පැය 24ට වැඩිම ආසාදිතයින් සංඛ්‍යාව බ්‍රිතාන්‍යයෙන් වාර්තා වෙයි", "News Content": "ගතවූ පැය 24 ට ලොව පුරා රටවල් 221 කින් හමුවී ඇති කොරෝනා වයිරස ආසාදිතයින් සංඛ්‍යාව තුන්ලක්ෂ පනස් දහසකට ආසන්නයි. ඊයේ දිනයේ දී සිදුව ඇති කොරෝනා මරණ සංඛ්‍යාව 5,358 ක්. වැඩිම මරණ සංඛ්‍යාව වන 1,002 ක් සිදුව ඇත්තේ රුසියාවෙන්. එමෙන්ම වැඩිම ආසාදිතයින් සංඛ්‍යාවක් වාර්තා වූ රට ලෙස බ්‍රිතාන්‍ය දැක්විය හැකියි. ඊයේ දිනයේ දී එරටින් වයිරස ආසාදිතයින් 43,423 දෙනෙකු හමුව තිබෙනවා. ඒ සමඟ ලොව සමස්ත වයිරස ආසාදිතයින් සංඛ්‍යාව විසිහතර කෝටි දොළොස් ලක්ෂයකට ආසන්නයි. වයිරසය හේතුවෙන් ලොව පුරා මරණ 4,910,066ක් සිදුව තිබෙනවා.   ", "URL": "https://www.itnnews.lk/2023/10/05/369770/", "Category": "ජාත්‍යන්තර පුවත්", "Parent URL": null}