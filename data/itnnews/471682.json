{"Source": "ITN news", "Timestamp": "මාර්තු 29, 2023 12:58", "Headline": "යක්කල වික්‍රමාරච්චි විශ්වවිද්‍යාලය අවට ප්‍රදේශය ආයුර්වේද කලාපයක් බවට පත් කිරීමට තීරණය කෙරේ", "News Content": "දෙස් විදෙස් සංචාරකයන්ගේ ආකර්ෂණය දිනාගත හැකි වන අයුරින් යක්කල වික්‍රමාරච්චි විශ්වවිද්‍යාලය අවට ප්‍රදේශය ආයුර්වේද කලාපයක් බවට පත් කිරීමට තීරණය කර තිබෙනවා. ආයුර්වේද කලාපය පිහිටුවීම පිළිබද විශේෂ සාකච්ඡාවක් රාජ්‍ය අමාත්‍ය සිසිර ජයකොඩි මහතාගේ ප්‍රධානත්වයෙන් යක්කල වික්‍රමාරච්චි විශ්වවිද්‍යාල ශ්‍රවනාගාරයේදී පැවැත්වුණා. එම විශ්වවිද්‍යාලයේ කුලපති මහාචාර්ය රංජන ඩබ්ලිව්. සෙනෙවිරත්න මහතා ඇතුළු පිරිසක් මෙම අවස්ථාවට එක්ව සිටියා.     ", "URL": "https://www.itnnews.lk/2023/10/05/471682/", "Category": "දේශීය පුවත්", "Parent URL": null}