{"Source": "ITN news", "Timestamp": "මැයි 23, 2021 11:34", "Headline": "බතික් අත් යන්ත්‍ර රෙදි හා දේශීය ඇඟලුම් රාජ්‍ය අමාත්‍යංශයෙන් බතික් වෙසක් කූඩු", "News Content": "මෙවර වෙසක් මංගල්‍යය නිමිති කර ගනිමින් බතික් අත් යන්ත්‍ර රෙදි හා දේශීය ඇගලුම් රාජ්‍ය අමාත්‍යංශය බතික් වෙසක් කූඩු නිර්මාණය කර තිබෙනවා. පළමු බතික් වෙසක් කූඩුව අග්‍රාමාත්‍ය මහින්ද රාජපක්ෂ මහතා වෙත පිළි ගැන්වීම අරලියගහ මන්දිරයේ දී සිදුවුණා. බතික් අත් යන්ත්‍ර  රෙදි හා දේශීය ඇගළුම් රාජ්‍ය අමාත්‍ය දයාසිරි ජයසේකර මහතා අග්‍රාමාත්‍යවරයා වෙත බතික් වෙසක් කූඩුව පිළිගැන්වුවා. වෙසක් සැරසිලි නව්‍ය හා දේශීය මුහුණුවරකට හදුන්වාදෙමින් ජාතික මෝස්තර මධ්‍යස්ථානයයි මෙම වෙසක් කූඩුව නිර්මාණය කර ඇත්තේ. දේශීය අමුද්‍රව්‍ය හා සංස්කෘතික සම්ප්‍රදායන් යොදා ගනිමින් එය නිර්මාණය කර තිබෙනවා. නිවෙස්වල සිට වෙසක් මංගල්‍යය සමරන බෞද්ධ බැතිමතුන් වෙනුවෙන් සකස් කළ මෙම නිර්මාණය අග්‍රාමාත්‍යවරයාගේ ඇගයීමට ලක්වුණා.         ", "URL": "https://www.itnnews.lk/2023/10/05/338683/", "Category": "නවතම පුවත්", "Parent URL": null}