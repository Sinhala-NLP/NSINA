{"Source": "ITN news", "Timestamp": "අප්‍රේල් 19, 2021 15:33", "Headline": "බ්‍රසීලය කොරෝනා මැඩලීම සඳහා නීති විරෝධිව පවත්වන ප්‍රිය සාදයන් වටලයි", "News Content": "කොරෝනා වයිරස ව්‍යාප්තිය මැඩලීම සඳහා නීති විරෝධිව පැවැත්වෙන ප්‍රිය සාදයන් වැටලීමට බ්‍රසීල පොලිසිය පියවර ගෙන තිබෙනවා. ඊයේ දිනයේ දී සාවෝපෝලෝ නගරයේ පැවැත්වුණු නීති විරෝධි  ප්‍රිය සාදයන් රැසක් වැටලීමට පොලිසිය කටයුතු කළා. එහිදී පුද්ගලයින් රැසක් අත්අඩංගුවට ගෙන ඇති බව ද සඳහන්. එම ප්‍රිය සාදයන්හිදි කිසිඳු සෞඛ්‍ය විධි විධානයක් අනුගමනය කිරීමට පියවර ගෙන නොමැති බවයි වාර්තා වන්නේ. පසුගිය දින කිහිපය ඇතුළත බ්‍රසීලයෙන් වාර්තා වන කොරෝනා මරණ සංඛ්‍යාව ඉහළ යාමත් සමඟයි පොලිසිය වැටලීම් ක්‍රියාත්මක කර ඇත්තේ. මේ වනවිට එරටින් වාර්තාවන ආසාදිතයින් සංඛ්‍යාව එක් කෝටි හතලිස් ලක්ෂය ඉක්මවා ඇති අතර සිදුව ඇති මරණ සංඛ්‍යාව තුන් ලක්ෂ හැත්තෑ තුන් දහස් තුන්සිය තිස් පහක්.           ", "URL": "https://www.itnnews.lk/2023/10/05/332356/", "Category": "ජාත්‍යන්තර පුවත්", "Parent URL": null}