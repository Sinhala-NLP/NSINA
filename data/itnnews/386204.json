{"Source": "ITN news", "Timestamp": "ජනවාරි 2, 2022 09:59", "Headline": "වැල්මිල්ල ප්‍රදේශයේ සිදුවූ අනතුරකින් දෙදෙනෙකු ජීවිතක්ෂයට", "News Content": "බණ්ඩාරගම කැස්බෑව ප්‍රධාන මාර්ගයේ වැල්මිල්ල ප්‍රදේශයේ සිදුවූ අනතුරකින් දෙදෙනෙකු ජීවිතක්ෂයට පත්වුණා. යතුරුපැදියක් මාර්ගයෙන් ඉවතට ඇදීගොස් බෝක්කුවක ගැටීමෙනුයි අනතුර සිදුව තිබෙන්නේ. අනතුරෙන් මියගියේ බණ්ඩාරගම වල්ගම ප්‍රදේශයේ පදිංචි යුවලකුයි. ඔවුන් අවුරුදු 19 සහ 21 යන වයස්වල පසුවූවන්. කැස්බෑව දෙස සිට බණ්ඩාරගම දක්වා යතුරුපැදියෙන් ගමන් කරමින් සිටියදීයි අනතුර සිදුව තිබෙන්නේ. බණ්ඩාරගම පොලීසිය සිද්ධිය සම්බන්ධයෙන් වැඩිදුර පරීක්ෂණ සිදුකරනවා.       ", "URL": "https://www.itnnews.lk/2023/10/05/386204/", "Category": "Breaking News,දේශීය පුවත්", "Parent URL": null}