{"Source": "ITN news", "Timestamp": "මැයි 23, 2023 13:02", "Headline": "බණ්ඩාරවෙල සිඟිති පාතාලයේ පස්දෙනෙක් අත්අඩංගුවට", "News Content": "බණ්ඩාරවෙල ප්‍රදේශයේ දී පාසල් සිසුන් දෙපිරිසක් අතර ඇති වු පහරදීමේ සිද්ධියට සම්බන්ධ පාසල් සිසුන් 5 දෙනෙකු අත්අඩංගුවට ගෙන තිබෙනවා. මෙම පහරදීම සම්බන්ධයෙන් දර්ශන සමාජ මාධ්‍යයේ සංසරණය වුණා. ඒ සම්බන්ධයෙන් බණ්ඩාරවෙල පොලිසිය සිදුකළ විමර්ෂණයකින් අනතුරුව පාසල් සිසුන් 5 දෙනෙකු අත්අඩංගුවට ගත් බව පොලිස් මුලස්ථානය ප්‍රකාශ කළා. මෙම ගැටුමේ දී සිසුන් දෙදෙනෙකුට අමානුෂික ලෙස පහරදීම සහ තියුණු ආයුධ වලින් පහරදීමට උත්සහ කිරීම සම්බන්ධයෙන් සිසුන් තුන් දෙනෙකු අත්අඩංගුවට ගැනුනු අතර ඊට සම්බන්ධ තවත් සිසුන් දෙදෙනෙකු අත්අඩංගුවට ගැනීමටයි පොලිසිය පියවර ගෙන තිබුණේ. සැකකාර සිසුන් 5 දෙනා බණ්ඩාරවෙල මහේස්ත්‍රාත් අධිකරණයට ඉදිරිපත් කිරීමට නියමිතයි.             ", "URL": "https://www.itnnews.lk/2023/10/05/485430/", "Category": "Breaking News,දේශීය පුවත්", "Parent URL": null}