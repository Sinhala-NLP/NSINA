{"Source": "ITN news", "Timestamp": "මැයි 27, 2021 09:09", "Headline": "සංචරණ සීමා කඩකරන්නන් සොයා මෙහෙයුම් අඛණ්ඩව", "News Content": "සංචරණ සීමා උල්ලංඝනය කරන පුද්ගලයන් අත්අඩංගුවට ගැනීමේ මෙහෙයුම් අඛණ්ඩව ක්‍රියාත්මක කෙරෙනවා. කොරෝනා ව්‍යාප්තිය ශීඝ්‍රයෙන් ඉහළ යාම හේතුවෙන් දැඩි සංචරණ සීමා පැනවීමට මේ වන විට පියවර ගෙන තිබෙනවා. එම නීතිවලට අවනත නොවන පුද්ගලයන් අත්අඩංගුවට ගැනීමට දිවයින පුරා විශේෂ මෙහෙයුම් ක්‍රියාත්මකයි. එලෙස අත්අඩංගුවට ගන්නා පුද්ගලයන්ට නඩු පවරන බව බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් මහතා ප්‍රකාශ කළා. මේ අතර සංචරණ සීමා ක්‍රීයාක්මක වන කාලය තුළ පොලීසිය සිදු කළ විශේෂ මෙහෙයුමකදී වාහන 735 ක් පරීක්ෂා කර පුද්ගලයින් 28 දෙනෙකු අත්අඩංගුවට ගෙන තිබෙනවා.ඊයේ උදෑසන පැය 2 කදී සිදු කළ මෙහෙයුමකින් මොවුන් අත්අඩංගුවට ගත්  බවයි පොලීසිය ප්‍රකාශ කළේ.       ", "URL": "https://www.itnnews.lk/2023/10/05/339309/", "Category": "Breaking News,නවතම පුවත්", "Parent URL": null}