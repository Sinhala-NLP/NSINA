{"Source": "ITN news", "Timestamp": "දෙසැම්බර් 4, 2021 11:18", "Headline": "කුරුදු පැල මිලියන 50 ක් සිටුවන්න රාජ්‍ය ඇමති වක්කුඹුරගෙන් සැළැස්මක්", "News Content": "ශ්‍රී ලංකාව තුළ කුරුදු පැළ මිලියන 50 ක් සිටුවීම සිය ඉලක්කය බව සුලු අපනයන බෝග රාජ්‍ය අමාත්‍ය ජානක වක්කුඹුර මහතා පවසනවා. දිවයින පුරා ඉඩම් තිබෙන විහාරස්ථානවලට නොමිලේ වගා කටයුතු ආරම්භකර දීමට සැළසුමක් සකස් කර ඇති බවයි රාජ්‍ය අමාත්‍යවරයා සදහන් කළේ. නිවිතිගල මැතිවරණ කොට්ඨාසයේ ආරම්භ කළ කෘෂි අපනයන කලාප 4 ක ජනතාවට කුරුදු පැල ලබාදීමේ වැඩසටහනකට එක්වෙමින් ජානක වක්කුඹුර මහතා මේ බව සදහන් කළා. අධිවේගී මාර්ග දෙපස ඇති හිස් බිම්වල ද කුරුදු වගා කිරීමට ජනාධිපතිතුමාගේ අවසරය ඉල්ලා ඇති බව රාජ්‍ය අමාත්‍යවරයා මෙහිදී කියාසිටියා.         ", "URL": "https://www.itnnews.lk/2023/10/05/380497/", "Category": "දේශීය පුවත්", "Parent URL": null}