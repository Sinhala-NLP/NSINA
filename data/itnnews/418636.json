{"Source": "ITN news", "Timestamp": "ජූනි 22, 2022 22:03", "Headline": "රැට්ටා,ලහිරු,ජෙහාන්,ජගත් ඇතුළු 7 ක් රක්ෂිත බන්ධනාගාරයට", "News Content": "පසුගිය 09 දා කොටුව පොලිස් මූලස්ථානය ඉදිරිපිට විරෝධාතවක නිරත වී මහජන දේපළවලට හානි කිරීම සම්බන්ධයෙන් අත්අඩංගුවට ගත් සැකකරුවන් 7 දෙනා ලබන 1 වැනිදා දක්වා රක්ෂිත බන්ධනාගාරගත කර තිබෙනවා. ඒ සැකකරුවන් කොටුව මහේස්ත්‍රාත් තිළිණ ගමගේ මහතා හමුවට අද පස්වරුවේ ඉදිරිපත් කිරීමෙන් අනතුරුවයි. රක්ෂිත බන්ධනාගාරගත කළ සැකකරුවන් අතර සමාජ මාධ්‍ය ක්‍රියාකාරී රතිදු සේනාරත්න හෙවත් රැට්ටා , ධම්මික මුණසිංහ , ලහිරු වීරසේකර ,පූජ්‍ය රත්කරව්වේ ජිනරතන හිමි ,ජගත් මනුවර්ණ ,එරංග ගුණසේකර හා ජෙහාන් අප්පුහාමි යන අය සිටිනවා. ඔවුන් අද පස්වරුවේ ඔවුන් මරදාන පොලිස් ස්ථානයට පැමිණ භාර වුණා. ", "URL": "https://www.itnnews.lk/2023/10/05/418636/", "Category": "Breaking News,දේශීය පුවත්", "Parent URL": null}