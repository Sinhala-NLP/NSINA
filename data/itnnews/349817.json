{"Source": "ITN news", "Timestamp": "ஜூலை 17, 2021 11:27", "Headline": "ஜனாதிபதியின் ஆலோசனைக்கமைய இன்று முதல் நடமாடும் தடுப்பூசி வழங்கல் வேலைத்திட்டம்..", "News Content": "ஜனாதிபதியின் ஆலோசனைக்கமைய இன்று முதல் நடமாடும் தடுப்பூசி வழங்கல் வேலைத்திட்டம் ஆரம்பிக்கப்பட்டுள்ளது. பல்வேறு நோய் காரணமாக வீட்டில் இருக்கும் நோயாளிகளுக்கு வீடுகளுக்கே சென்று தடுப்பூசி வழங்குமாறு ஜனாதிபதி கோட்டபாய ராஜபக்ஷ அதிகாரிகளுக்கு நேற்று ஆலோசனை வழங்கியிருந்தார். தடுப்பூசி வழங்கல் மற்றும் எதிர்கால செயற்பாடுகள் தொடர்பில் கொவிட் தடுப்பு செயலணியுடன் நேற்று இடம்பெற்ற கலந்துரையாடலின்போதே ஜனாதிபதி நடமாடும் தடுப்பூசி திட்டம் தொடர்பில் ஆலோசனை வழங்கினார். சுகாதார வைத்திய அதிகாரி மற்றும் பொது சுகாதார பரிசோதகர்களின் உதவியுடனும் விசேட தொலைப்பேசி இலக்கத்தின் ஊடாக பெறப்பட்ட தகவல்களை அடிப்படையாக வைத்தும் திட்டத்தை முன்னெடுக்குமாறு ஜனாதிபதி குறிப்பிட்டிருந்தார். இதற்கமைய பிலியந்தலை சுகாதார வைத்திய அதிகாரி அலுவலகத்திற்குட்பட்ட பகுதியில் நடமாடும் தடுப்பூசி வழங்கும் வேலைத்திட்டம் இன்று ஆரம்பமானது. விமான படையும், பிரதேச செயலகமும் இதற்கு ஒத்துழைப்பு வழங்கியிருந்தன. இதேவேளை நாட்டில் நேற்றைய தினத்தில் மாத்திரம் 2 இலட்சத்து 34 ஆயிரத்து 706 பேருக்கு தடுப்பூசி வழங்கப்பட்டுள்ளது. அதில் 2 இலட்சத்து 21 ஆயிரத்து 750 பேருக்கு சைனோபார்ம் தடுப்பூசியின் முதல் டோஸ் வழங்கப்பட்டது. 16 ஆயிரத்து 336 பேருக்கு இரண்டாவது டோஸ் வழங்கப்பட்டது. 6 ஆயிரத்து 617 பேருக்கு நேற்றைய தினம் பைசர் தடுப்பூசி வழங்கப்பட்டது. ", "URL": "https://www.itnnews.lk/2023/10/05/349817/", "Category": "Breaking News,அண்மைய செய்திகள்,தேசிய செய்திகள்", "Parent URL": null}