{"Source": "ITN news", "Timestamp": "දෙසැම්බර් 5, 2022 10:01", "Headline": "අසමාරා ක්වෙස්ට් නෞකාව අද හම්බන්තොට වරායට", "News Content": "සංචාරකයින් 480 ක් රැගෙන මෙරටට පැමිණි අසමාරා ක්වෙස්ට් නෞකාව හම්බන්තොට වරායට පැමිණියා. සංචාරකයින් 480 ක් හා කාර්ය මණ්ඩලයේ 400 දෙනෙකු සමග අසමාරා ක්වෙස්ට් නෞකාව පෙරේදා කොළඹ වරායට පැමිණියා. මෝල්ටා ධජය යටතේ ලියාපදිංචි කර ඇති මෙම නෞකාව දිගින් මීටර් 181 ක් හා පළලින් මීටර් 25 ක් වනවා. නෞකාවෙන් පැමිණි සංචාරකයින් අතරින් වැඩි පිරිස යුරෝපා ජාතිකයින්. කොළඹ වරායේ සිට ගමන් ඇරඹු එම යාත්‍රාව හම්බන්තොට වරායට පැමිණීමෙන් අනතුරුව එහි පැමිණි සංචාරකයින් ප්‍රදේශයේ අසිරිය නැරඹීමට එක්වුණා. ඔවුන් යාල වනෝද්‍යානය, උඩවලව ඇත්අතුරු සෙවන  නැරඹීමට එක්ව සිටින බවයි අප වාර්තාකරුවන් සදහන් කළේ.         ", "URL": "https://www.itnnews.lk/2023/10/05/449053/", "Category": "දේශීය පුවත්", "Parent URL": null}