{"Source": "ITN news", "Timestamp": "ඔක්තෝබර් 3, 2021 15:18", "Headline": "හොන්ඩුරාස් රාජ්‍යයේ ගින්නකින් නිවාස 40ක් විනාශවෙයි", "News Content": "හොන්ඩුරාස් රාජ්‍යයේ ඇතිවූ ගින්නකින් නිවාස 40 ක් පමණ සම්පූර්ණයෙන් විනාශයට පත්ව තිබෙනවා. හොන්ඩුරාස් රාජ්‍යයේ නගරයක හටගත් ගින්න මේ වනවිට විශාල ප්‍රදේශයක පැතිර ගොස් ඇති බව බලධාරීන් සඳහන් කරනවා. ගින්න මැඩපැවැත්වීම සඳහා එරට ගුවන් හමුදාවට අයත් හෙළිකොප්ටර් යානා සහ ගිනි නිවන භටයින් විශාල සංඛ්‍යාවක් ද යොදවා ඇති බවයි වාර්තා වන්නේ. ආපදාවට පත් පුද්ගලයින් 400 දෙනෙකු පමණ ආරක්ෂිත ස්ථාන කරා යොමුකිරීමට පියවර ගෙන තිබෙනවා. ගින්න හටගැනීමට හේතුව මෙතෙක් අනාවරණය වී නැහැ.       ", "URL": "https://www.itnnews.lk/2023/10/05/366560/", "Category": "ජාත්‍යන්තර පුවත්", "Parent URL": null}