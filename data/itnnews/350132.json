{"Source": "ITN news", "Timestamp": "ஜூலை 18, 2021 13:28", "Headline": "டபல் எனப்படும் அஸ்மிர் போதைப்பொருளுடன் கைது", "News Content": "கிம்புளா எலே குணாவின் சகோதரனின் போதைப்பொருள் வர்த்தக செயற்பாட்டை முன்னெடுத்து செல்பவராக கூறப்படும் டபல் எனப்படும் அஸ்மிர் என்ற நபர் கைதுசெய்யப்பட்டுள்ளார். 13 கோடி ரூபா பெறுமதியான போதைப்பொருளுடன் அவர் கைதுசெய்யப்பட்டுள்ளதாக பொலிஸ் ஊடகப்பேச்சாளர், சிரேஷ்ட பிரதி பொலிஸ் மா அதிபர் அஜித் ரோஹண தெரிவித்தார். “நேற்றைய தினம் விசேட அதிரடிப்படையினர் கொழும்பு ஆட்டுப்பட்டித் தெரு பகுதியில் போதைப்பொருள் தொடர்பான சுற்றிவளைப்பை மேற்கொள்ளும் போது 13 கிலோ கிராம் ஹெரோயின் போதைப்பொருள் கைப்பற்றப்பட்டது. இச்சம்பவம் தொடர்பில் போதைப்பொருள் கண்டெடுக்கப்பட்ட வீட்டின் கணவன், மனைவி இருவரும் கைதுசெய்யப்பட்டனர். வீட்டின் சமையல் அறைக்குள் போதைப்பொருள் மறைத்து வைக்கப்பட்டிருந்தது. சந்தேகநபர்கள் போதைப்பொருள் ஒழிப்பு பிரிவிடம் ஒப்படைக்கப்பட்டுள்ளனர். இதன்பெறுமதி 13 கோடி ரூபா என தெரிவிக்கப்படுகிறது. தற்போது இந்தியாவில் இருக்கும் கிம்புலா எலே குணா என்பவரின் சகோதரரான சுரேஷ் என்பவரால் இப்போதைப்பொருள் கடத்தல் இடம்பெற்றுள்ளதாக தெரியவந்துள்ளது. பொலிஸ் போதைப்பொருள் ஒழிப்பு பிரிவு மற்றும் விசேட அதிரடிப்படையினர் இதுதொடர்பான விசாரணைகளை ஆரம்பித்துள்ளனர்.” ", "URL": "https://www.itnnews.lk/2023/10/05/350132/", "Category": "Breaking News,தேசிய செய்திகள்", "Parent URL": null}