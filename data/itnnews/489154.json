{"Source": "ITN news", "Timestamp": "ජූනි 5, 2023 10:00", "Headline": "වන්දනාවේ ගිය පිරිසට නවතින්න වුණු තැන", "News Content": "පොළොන්නරුව – මඩකලපුව මාර්ගයේ මියන්කුලම ප්‍රදේශයේ දී සිදුවූ රිය අනතුරකින් පුද්ගලයින් 11 දෙනෙකු තුවාල ලබා තිබෙනවා. පොලීසිය සඳහන් කළේ, තුවාල ලැබුවන් අතර පිරිමි පුද්ගලයින් 3ක්, කාන්තාවන් 6 දෙනෙක් සහ දරුවන් දෙදෙනෙකු ද වන බවයි. ඊයේ (04) සවස් කාලයේදී පොළොන්නරුව දෙස සිට සේරුවිල දෙසට වන්දනාවේ යමින් සිටි පිරිසක් ගමන් ගත වෑන් රථයක පිටුපස ටයරය පුපුරා ගොස් මාර්ගයෙන් ඉවතට පැන බෝක්කුවකට පෙරළි අනතුර සිදුව තිබුණා. තුවාලකරුවන් වාලච්චේන රෝහලට ඇතුළත් කර වැඩිදුර ප්‍රතිකාර සඳහා මඩකලපුව රෝහල වෙත මාරු කර යවා තිබෙනවා.         ", "URL": "https://www.itnnews.lk/2023/10/05/489154/", "Category": "දේශීය පුවත්", "Parent URL": null}