{"Source": "ITN news", "Timestamp": "පෙබරවාරි 20, 2023 09:45", "Headline": "අඟුලානේදී තරුණයෙකුට පහර දී ඝාතනය කරලා", "News Content": "අඟුලාන, ශාන්ත සේවියර් පල්ලිය අසලදී පිරිසක් විසින් පහරදී තරුණයෙක් ව ඝාතනය කර ඇති බව පොලිසිය පවසනවා. ඊයේ (19) සවස් කාලයේදී එම ඝාතනය සිදුව ඇති අතර එලෙස මියගොස් ඇත්තේ, 27 හැවිරිදි අඟුලාන මොරටුව ප්‍රදේශයේ පදිංචිකරුවෙක්. මියගිය පුද්ගලයා ඔහුගේ මාමා පදිංචිව සිටින රත්මලාන ප්‍රදේශයේ පිහිටි නිවසකට ගොස් සිටියදී එසේ ඝාතනයට ලක්ව තිබෙනවා. මරණකරුගේ මාමාද තුවාල ලබා ලුනාව රෝහලට ඇතුළව ප්‍රතිකාර ලබන බවයි පොලීසිය ප්‍රකාශ කළේ. පැරණි අමනාපයක් හේතුවෙන් එම ඝාතනය සිදුකර ඇති බවට දැනට සිදුකරන ලද පොලිස් විමර්ශනවලදී අනාවරණ වී තිබෙනවා. ඝාතනය සිදුකළ සැකකරුවන් පොලීසිය විසින් අනාවරණය කරගෙන ඇති අතර සැකකරුවන් මේ වන විට ප්‍රදේශයෙන් පළාගොස් ඇති බවද පොලිසිය සඳහන් කළා ", "URL": "https://www.itnnews.lk/2023/10/05/461830/", "Category": "දේශීය පුවත්", "Parent URL": null}