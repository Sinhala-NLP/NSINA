{"Source": "ITN news", "Timestamp": "අප්‍රේල් 26, 2023 15:59", "Headline": "වායු සමනය කරන ලද බස් රථයක මුදලට සුදු කෙලියේ නිරතවූ 6 දෙනෙකු අත්අඩංගුවට", "News Content": "නුවරඑළිය මහනුවර අතර ධාවනය කරන වායු සමනය කරන ලද පෞද්ගලික බස් රථයක් තුල ඔට්ටු සුදු කෙලියේ නිරතව සිටි රියදුරන් සහ කොන්දොස්තරවරු 6 දෙනෙකු ඊයේ සැකපිට අත්අඩංගුවට ගත් බව නුවරඑළිය පොලිසියේ මුලස්ථාන ප්‍රධාන පොලිස් පරික්ෂක ප්‍රේමලාල් හෙට්ටිආරච්චි මහතා පැවසිය. නුවරඑළිය නගරයේ ප්‍රධාන සංචාරක හොටලයකට පිවිසෙන මාරගයේ පෞද්ගලික බස් රථයක් තුල පිරිසක් මුදල් ඔට්ටුවට සුදු කෙලින බවට ලද තොරතුරක් මත වැටලිමක් සිදු කර සැකකරුවන් අත්අඩංගුවට ගත් බවත්, සැකකරුවන් අත්අඩංගුවට ගන්නා අවස්ථාවේ සුදු කෙලියට යොදවා තිබු රුපියල් ලක්ෂක මුදලක් ද පොලිස් භාරයට ගත් බවයි මුලස්ථාන ප්‍රධාන පොලිස් පරික්ෂකවරයා කියා සිටියේ. අත්අඩංගුවට ගත් සැකකරුවන් නුවරඑළිය ප්‍රදේශයේම පදිංචිකරුවන් බවත්, එම සැකකරුවන් පොලිස් ඇපමත මුදා හැර ඔවුන්ට එරෙහිව නුවරඑළිය මහෙස්ත්‍රාත් අධිකරණය හමුවේ නෛතික පියවර ගන්නා බවයි නුවරඑළිය පොලිසියේ මුලස්ථාන ප්‍රධාන පොලිස් පරික්ෂක ප්‍රේමලාල් හෙට්ටිආරච්චි මහතා වැඩි දුරටත් කියා සිටියේ.     ", "URL": "https://www.itnnews.lk/2023/10/05/478403/", "Category": "දේශීය පුවත්", "Parent URL": null}