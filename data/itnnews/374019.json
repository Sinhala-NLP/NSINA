{"Source": "ITN news", "Timestamp": "நவம்பர் 4, 2021 18:03", "Headline": "தெமட்டகொட ருவனின் மேலும் பல ரகசிய சொத்துக்கள் அம்பலத்திற்கு..", "News Content": "பாரிய அளவிலான போதைப்பொருள் கடத்தல் காரர் என சந்தேகிக்கப்படும் தெமட்டகொட ருவன் என்பவருக்கு சொந்மானவை எனக் கூறப்படும் மேலும் பல வாகனங்கள் கைப்பற்றப்பட்டன. 200 இலட்சம் ரூபாவுக்கும் கூடுதலான பெறுமதியுடைய லேன் ரோவர் ஜீப் வண்டியொன்றும் சுமார் 70 இலட்சம் ரூபா பெறுமதியான வெசல் ரக ஜீப் வண்டியொன்றும் இதில் அடங்குவதாக பொலிசார் தெரிவித்தனர். “கடந்த ஒக்டோபர் 29 ம் திகதி தெமட்டகொட பகுதியைச் சேர்ந்த ருவன் சமீல பிரசன்ன அல்லது, தெமட்டகொட ருவன் என்பவர் பொலிசாரால் கைதுசெய்யப்பட்டார். அவரிடமிருந்து ஆயிரத்து 800 இலட்சம் ரூபா பெறுமதியான வாகனங்கள், 225 இலட்சம் ரூபாவுக்கும் கூடுதலான பெறுமதியுடைய தங்கமும் கைப்பற்றப்பட்டன. விசாரணைகளை தொடர்ந்து முன்னெடுக்கும் போது நேற்றைய தினம் மறைத்து வைக்கப்பட்டிருந்த 200 இலட்சம் ரூபாவுக்கும் அதிக பெறுமதியுடைய லேன் ரோவர் ஜீப் வண்டியொன்றும். அத்துடன் 70 இலட்சம் ரூபா பெறுமதியுடைய வெசல் வண்டியும் கைப்பற்றப்பட்டன. தொடர்ந்து விசாரணைகளை முன்னெடுக்கும் போது சிறை வைக்கப்பட்டுள்ள அவரது சகோதரரரான சிறிநாயக்க பத்தரணகே சமிந்த ரவி ஜயநாத் அல்லது தெமட்டகொட சமிந்த என்பவரின் மனைவின் பொறுப்பிலிருந்த சுமார் 200 இலட்சம் ரூபா பெறுமதியான லேண்ட் குறூசர் ஜீப் வண்டியொன்றும் பெறுமதி மதிப்பிடப்படா பி.எம்.டபிள்யு மோட்டார் கார் ஒன்றும் கைப்பற்றப்பட்டுள்ளது.குறித்த பெண் பொரள்ளை பகுதியில் இரவு விடுதியொன்றை நடத்திச் செல்கின்றவராவார். பொலிசார் தொடர்ந்து விசாரணைகைள முன்னெடுத்து வருகின்றனர்.” ", "URL": "https://www.itnnews.lk/2023/10/05/374019/", "Category": "Breaking News,அண்மைய செய்திகள்", "Parent URL": null}