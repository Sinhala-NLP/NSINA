{"Source": "ITN news", "Timestamp": "மார்ச் 17, 2022 13:03", "Headline": "நமிபியாவில் கொவிட் கட்டுப்பாடுகளில் தளர்வு..", "News Content": "நமீபியாவில் பொதுஇடங்களில் முகக்கவசம் அணியத்தேவையில்லை எனவும், தடுப்பூசி செலுத்தியவர்கள் பீ.சி.ஆர் பரிசோதனையை மேற்கொள்ள தேவையில்லை எனவும் அந்நாட்;டு ஜனாதிபதி அறிவித்துள்ளார். தொற்றாளர்களின் எண்ணிக்கை குறைவடைந்து வரும் நிலையில், கொவிட் – 19 நடைமுறைகளில் தளர்வுகள் ஏற்படுத்தப்பட்டுள்ளதாக நமீபியா ஜனாதிபதி ஹேஜ் கிங்கொப் தெரிவித்துள்ளார். நேற்றையதினத்தில் கொவிட் தொற்றாளர்களின் எண்ணிக்கை 200ஆக குறைவடைந்துள்ள நிலையில் அதுதொடர்பான தீர்மானம் பெறப்பட்டுள்ளது. கடந்த 7 நாட்களாக நாளாந்தம் 14 தொற்றாளர்கள் வீதம் இனங்காணப்பட்டுள்ள ரீதியில் தற்போது 222 தொற்றாளர்களே சிகிச்சை பெற்று வருவதாகவும் சுட்டிக்காட்டப்பட்டுள்ளது. மூடப்பட்ட பகுதிகள், பொதுப்போக்குவரத்து, உள்ளக மக்கள் சந்திப்புக்களின் போது முகக்கவசத்தை அணியலாம் எனவும், எனினும் அது கட்டாயப்படுத்தப்படவில்லை எனவும் நமீபிய ஜனாதிபதி தெரிவித்துள்ளமை குறிப்பிடத்தக்கது. ", "URL": "https://www.itnnews.lk/2023/10/05/401788/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}