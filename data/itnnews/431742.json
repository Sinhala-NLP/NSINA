{"Source": "ITN news", "Timestamp": "අගෝස්තු 29, 2022 12:53", "Headline": "විමල්ගේ උද්ඝෝෂණ නඩුවට දින නියම වෙයි", "News Content": "කොළඹ එක්සත් ජාතීන්ගේ කාර්යාලය අවට මාර්ග අවහිර කරමින් උද්ඝෝෂණය කිරීමේ චෝදනාවට පාර්ලිමේන්තු මන්ත්‍රී විමල් වීරවංශ මහතා ඇතුළු පිරිසට අදාළ නඩුව දෙසැම්බර් 12 වන දා කැඳවන ලෙස කොළඹ මහෙස්ත්‍රාත් අධිකරණය නියම කළා. විමල් වීරවංශ මහතා මෙන්ම මෙහි සෙසු සැකකරුවන් වන වීරකුමාර දිසානායක, පියසිරි විජේනායක,  මොහොමඩ් මුසම්මිල්, යන අය අධිකරණය හමුවේ අද පෙනී සිටියා. ජයන්ත සමරවීර හා රොජර් සෙනෙවිරත්න යන සැකකරුවන් අධිකරණය හමුවේ පෙනී සිටියේ නැහැ. ඔවුන් අසනීප තත්වයෙන් පසුවන බව ඔවුන්ගේ නීතිඥවරුන් පවසා සිටියා. අනතුරුව නඩු විභාගය දෙසැම්බර් 12 වන දා කැඳවීමට නියම කෙරුණා. ", "URL": "https://www.itnnews.lk/2023/10/05/431742/", "Category": "Breaking News,දේශීය පුවත්", "Parent URL": null}