{"Source": "ITN news", "Timestamp": "අගෝස්තු 7, 2021 15:28", "Headline": "එන්නත් ලබා නොගත් මාධ්‍යවේදීන් තිදෙනෙකුගේ සේවය CNN ආයතනය අත්හිටුවයි", "News Content": "කොරෝනා මර්දන එන්නත් ලබා ගැනීමෙන් තොරව සේවයට වාර්තා කළ මාධ්‍යවේදීන් තුන් දෙනෙකු සේවයෙන් පහ කිරීමට සීඑන්එන් මාධ්‍ය ජාලය කටයුතු කර තිබෙනවා. ආයතනය මගින් අනිවාර්ය කර තිබූ කොරෝනා එන්නත් ආරක්ෂණ වැඩපිළිවෙල නොසලකා හරිමින් සේවයට වාර්තා කළ බවටයි වැඩතහනමට ලක්වූ සේවකයින් තිදෙනා හට චෝදනා එල්ල වී තිබෙන්නේ. අමෙරිකාවේ ආයතන ගණනාවක් සිය සේවකයන් හට සේවයට වාර්තා කිරීමට පෙර එන්නත්කරණයට ලක්වී සිටීම අනිවාර්ය කිරීමට පසුගියදා පියවර ගත්තා. ගූගල්,  නෙට්ෆ්ලික්,  ට්විටර් සහ ෆේස්බුක් සමාගම ද මේ අතර වනවා. මේ අතර මිලියන දෙකක් පමණ වන ෆෙඩරල් සේවකයන්ද අනිවාර්යෙන් එන්නත්කරණයට ලක්විය යුතු බවට අමෙරිකා ජනාධිපති ජෝ බයිඩන් නියෝග කර තිබෙනවා.       ", "URL": "https://www.itnnews.lk/2023/10/05/355204/", "Category": "ජාත්‍යන්තර පුවත්", "Parent URL": null}