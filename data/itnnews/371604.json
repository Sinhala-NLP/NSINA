{"Source": "ITN news", "Timestamp": "அக்டோபர் 25, 2021 12:25", "Headline": "மேலும் ஒரு தொகை பைசர் தடுப்பூசி நாட்டுக்கு..", "News Content": "இலங்கை கொள்வனவு செய்த மேலுமொரு தொகை பைசர் தடுப்பூசி நாட்டுக்கு எடுத்துவரப்பட்டுள்ளது. மூன்று இலட்சத்து 5 ஆயிரத்து 370 பைசர் தடுப்பூசி டோஸ்கள் இன்று அதிகாலை கட்டுநாயக்க விமான நிலையத்தை வந்தடைந்தது. கட்டார் விமான சேவைக்கு சொந்தமான சரக்கு விமானத்தினூடாக தடுப்பூசி கொண்டுவரப்பட்டது. பின்னர் இலங்கை அரச மருந்தாக்கல் கூட்டுத்தாபனத்தின் குளிரூட்டப்பட்ட வசதிகளை கொண்ட லொறியில் மத்திய களஞ்சியசாலை தொகுதிக்கு கொண்டுசெல்லப்பட்டது. குறித்த தடுப்பூசி தொகையுடன் இலங்கை கொள்வனவு செய்த பைசர் தடுப்பூசியில் இரண்டு மில்லியன் டோஸ்கள் கிடைக்கப்பெற்றுள்ளதாக இலங்கை மருந்தாக்கல் கூட்டுத்தாபனத்தின் பொது முகாமையாளர், சட்டத்தரணி தினூஷ தசநாயக்க தெரிவித்துள்ளார். ", "URL": "https://www.itnnews.lk/2023/10/05/371604/", "Category": "Breaking News,அண்மைய செய்திகள்,தேசிய செய்திகள்", "Parent URL": null}