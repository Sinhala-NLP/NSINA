{"Source": "ITN news", "Timestamp": "දෙසැම්බර් 13, 2021 12:20", "Headline": "පොඩි ලැසීව මහේස්ත්‍රාත් හමුවට ඉදිරිපත් කරන බව පොලිස්පති කියයි", "News Content": "රැඳවුම් නියෝග අවසන් වීමෙන් පසු අපරාධ කල්ලි සාමාජික පොඩි ලැසී නැමැත්තා මහේස්ත්‍රාත්වරයා හමුවට ඉදිරිපත් කරන බව පොලිස්පති සී ඩි වික්‍රමරත්න මහතා අභියාචනාධිකරණයට දැනුම් දුන්නා. තම ජීවිත ආරක්ෂාව තහවුරු කිරීමේ නියෝගයක් නිකුත් කරන්නැයි ඉල්ලා ජනිත් මධුශංඛ හෙවත් පොඩි ලැසී නැමැත්තා ඉදිරිපත් කළ පෙත්සම අද කැදවූ අවස්ථාවේ මෙම දැනුම්දීම සිදු කෙරුණා. පොඩි ලැසී නැමැත්තාගේ රැදවුම් නියෝග ලබන 15 වනදා අවසන් වීමට නියමිතයි. ඉන් පසු ඔහු සම්බන්ධයෙන් ගන්නා ක්‍රියාමාර්ග අධිකරණයට දැනුම් දෙන ලෙස පසුගියදා අභියාචනාධිකරණය පොලිස්පතිවරයාට නියම කළා. ඒ අනුවයි අදාළ පෙත්සම අභියාචනාධිකරණයේ දී අද කැදවූ අවස්ථාවේ පොලිස්පතිවරයා මෙම දැනුම් දීම සිදු කළේ.     ", "URL": "https://www.itnnews.lk/2023/10/05/382469/", "Category": "Breaking News,දේශීය පුවත්", "Parent URL": null}