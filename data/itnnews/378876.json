{"Source": "ITN news", "Timestamp": "නොවැම්බර් 26, 2021 19:34", "Headline": "රසායනික පොහොර තවමත් ලැබී නැතිව එළවළු මිළ එකවරම පහළ ගියේ කෙසේද?", "News Content": "පසුගිය දිනවල අධික මිල ගණන් යටතේ අලෙවි කෙරුණු එළවළු වර්ග රැසකම මිල ගණන් අද දිනයේදී ආර්ථික මධ්‍යස්ථානවල පහත වැටී තිබෙනවා. මේ අතර රට පුරා සිල්ලර එළවලු වෙළෙදසැල්වල ද මෙතෙක් පැවති එළවලු හිඟය ද අවසන් වී ඇති අප වාර්තාකරුවන් සදහන් කළේ. වෙළෙදපොලේ එළවළු හිඟයකුත් සමඟම ඉහළ ගිය එළවළු මිල රසායනික පොහොර ගෙන්වීීීමට අවසර දීමෙන් දිනකින් දෙකකින් පහළ බැස්සෙ කොහොමද?  ඇත්තටම එළවළු හිඟයක් ඇතිවුණාද නැත්නම් කිසියම් පාර්ශ්වයක් කෘත්‍රිම හිඟයක් මැව්වාද? මේ ජනතාවට දැන් මතුවන ප්‍රශ්නයක්. අද දිනය වන විට දඹුල්ල ආර්ථික මධ්‍යස්ථානය, මැනිං වෙළෙදපොල, තඹුත්තේගම, කැප්පෙටිපොළ යන ආර්ථික මධ්‍යස්ථානවල විශේෂයෙන් උඩරට එළවළුවල කිලෝග්‍රෑමයක මිල පසුගිය දින කිහිපයට වඩා සැලකියයුතු මට්ටමකින් අඩු වීමක් දක්නට ලැබුණා. කෙසේ වෙතත් පසුගිය දින කිහිපයේදීම බෝංචි, කැරට්, තක්කාලි, ලීක්ස්, වැනි එළවලුවල මිල විශාල වශයෙන් ඉහළ ගොස් තිබුණා. පසුගිය දින කිහිපයේ බෝංචි මිල ගණන් දැක්වූයේ රුපියල් 300 ත් 400ත් අතරයි. නමුත් අද දිනයේදී දඹුල්ල ආර්ථික මධ්‍යස්ථානයේ බෝංචි අලෙවි වී තිබෙන්නේ 100 ත් 160ත් අතර මිලකටයි. පසුගිය දිනවල කරට් සහ බීට්රූට් ද රුපියල් 300 ත් 400ත් අතර මිලකට අලෙවි වුවද අද දිනයේදී දඹුල්ල විශේෂ ආර්ථික මධ්‍යස්ථානය ඇතුළු ආර්ථික මධ්‍යස්ථාන කිහිපයකදීම කැරටි අලෙවි වූයේ රුපියල් 240 ත් 250ත් අතර මිලකටයි.  රුපියල් 400 පැවති බීට් රුපියල් 125 ත් 130 ත් දක්වා මිල පහළ බැස තිබෙනවා.  රුපියල් 760 ක පමණ මිලකට අලෙවි වූ තක්කාලි දඹුල්ල විශේෂ ආර්ථික මධ්‍යස්ථානයේදී අද අලෙවි වූයේ රුපියල් 200 ත් 260ත් අතර මිලකටයි. එළවළු මිල ඉහළ යාම පිළිබද අදහස් දැක්වූ ගොවීන් මෙන්ම ව්‍යාපාරිකයින් ද කියා සිටියේ රසායනික පොහොර නොමැතිවීම හේතුවෙන් මෙම එළවළු මිල ගණන් ඉහළ ගිය බවයි. නමුත් අද දිනයේදීත් රසායනික පොහොර ගොවීන්ට ලබා නොදී තිබෙන තත්ත්වයකදී  මෙලෙස එළවළු මිල එකවරම පහළ ගියේ කෙසේද? එසේනම් එළවළු මිල ඉහළ යාමට පොහොර බලපෑම් කළේ නැද්ද?  නැතිනම් එළවළු මිලත් ජාවාරම්කරුවන් හා පොහොර සමාගම් පාලනය කරනවාද? ", "URL": "https://www.itnnews.lk/2023/10/05/378876/", "Category": "Breaking News,දේශීය පුවත්", "Parent URL": null}