{"Source": "ITN news", "Timestamp": "அக்டோபர் 19, 2022 14:41", "Headline": "சட்ட கல்லூரிக்கான நுழைவுத்தேர்வை தமிழ், சிங்கள மொழிகளில் நடத்த முடியுமென அமைச்சர் விஜயதாச ராஜபக்ஷ தெரிவிப்பு", "News Content": "சட்டக்கல்லூரிக்கான நுழைவுத்தேர்வை தமிழ் மற்றம் சிங்களம் ஆகிய இரண்டு மொழிகளிலும் நடத்த முடியுமெனவும், எனினும் கற்றல் நடவடிக்கைகளை ஆங்கில மொழியில் மாத்திரம் தொடரவேண்டுமென சட்ட கல்வி ஆணைக்குழு தெரிவித்துள்ளதாக அமைச்சர் விஜயதாஸ ராஜபக்ஷ தெரிவித்துள்ளார். இன்றைய தினம் அது தொடர்பில் அவர் பாராளுமன்றத்தில் விளக்கமளித்தார். குறித்த விடயம் தொடர்பில் சட்ட கல்வி ஆணைக்குழுவுடன் பேச்சுவார்த்தை நடத்தி மேலதிக விபரங்களை பாராளுமன்றத்திற்கு அறிவிப்பதாகவும் அமைச்சர் சுட்டிக்காட்டியுள்ளார். இந்நிலையில் இன்றைய பாராளுமன்ற அமர்வின்போது அமைச்சுக்களின் ஆலோசனை செயற்குழுக்களுக்கான உறுப்பினர்கள் அறிவிக்கப்பட்டனர். 29 ஆலோசனை செயற்குழுக்களில் 19 குழுக்களுக்கான உறுப்பினர்கள் இன்றைய தினம் பிரதி சபாநாயகரினால் பெயரிடப்பட்டுள்ளனர். தொழிநுட்ப குழு தொடர்பான அமைச்சின் ஆலோசனை குழு, மகளிர் மற்றும் சிறுவர், சமூக வலுவூட்டல் அமைச்சின் ஆலோசனை குழு, பொதுநிர்வாக, உள்நாட்டலுவல்கள், மாகாண சபை மற்றும் உள்ளுராட்சி மன்ற அமைச்சின் ஆலோசனை குழு உள்ளிட்ட 19 அமைச்சுக்களின் ஆலோசனை செயற்குழு உறுப்பினர்கள் பெயரிடப்பட்டுள்ளனர். ", "URL": "https://www.itnnews.lk/2023/10/05/441399/", "Category": "Breaking News,தேசிய செய்திகள்", "Parent URL": null}