{"Source": "ITN news", "Timestamp": "ජූලි 7, 2022 09:10", "Headline": "සංවිධාන කිහිපයකට එරෙහිව අධිකරණයෙන් ආඥාවක්", "News Content": "සංවිධාන කිහිපයකට එරෙහිව අධිකරණය ආඥාවක් නිකුත් කර තිබෙනවා. භික්ෂූන් වහන්සේ ඇතුළු සර්ව ආගමික නායකයින් හා සංවිධාන කිහිපයක සාමාජිකයන්ට ඕල්කට් මාවතට ඇතුළු වීම හා පිටකොටුව ආශ්‍රිත වෙනත් ස්ථානයක රැදී සිටිමින් ජනතාවට අවහිර වන සේ කටයුතු කිරීම වළක්වාලමින් කොළඹ මහේස්ත්‍රාත් අධිකරණයයි මෙම ආඥාව නිකුත් කර ඇත්තේ. පිටකොටුව ප්‍රදේශයේ පැවැත්වීමට සංවිධාන කර ඇති විරෝධතාවක් පිළිබද කොටුව පොලීසිය කොළඹ මහේස්ත්‍රාත් අධිකරණයට කරුණු වාර්තා කිරීමෙන් අනතුරුවයි මෙම නියෝගය නිකුත් කෙරුණේ. සුරකිමු ශ්‍රී ලංකා ජාතික ව්‍යාපාරයේ කැදවුම්කරු පූජ්‍ය පාහියන්ගල ආනන්ද සාගර, ගුරු විදුහල්පති වෘත්තීය සමිති සන්ධානයේ සභාපති පූජ්‍ය උලපනේ සුමංගල භූමි මාතා මනුසත් පදනමේ නිර්මාතෘ පූජ්‍ය කළුබෝවිල පදුම යන ස්වාමීන් වහන්සේට හා තවත් පිරිසකට අධිකරණය මෙම ආඥාව නිකුත් කර තිබෙනවා.     ", "URL": "https://www.itnnews.lk/2023/10/05/421698/", "Category": "දේශීය පුවත්", "Parent URL": null}