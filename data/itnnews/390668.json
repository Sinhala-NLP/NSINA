{"Source": "ITN news", "Timestamp": "ජනවාරි 23, 2022 12:30", "Headline": "ඩී ඒ රාජපක්ෂ අන්තර් ආයතන එල්ලේ තරඟ මාලාව ඇරඹෙයි", "News Content": "ඩී ඒ රාජපක්ෂ අන්තර් ආයතන එල්ලේ තරග මාලාව අම්පාර සෙනරත් සෝමරතන ක්‍රීඩා සංකීර්ණයේ දී අද ආරම්භ වුණා. ඒ ක්‍රීඩා අමාත්‍ය නාමල් රාජපක්ෂ මහතාගේ උපදෙස්වලට අනුවයි. ග්‍රාමීය ක්‍රීඩා නගාසිටුවීමේ සංකල්පයට අනුව ක්‍රීඩා අමාත්‍යාංශයේ අධීක්ෂණය යටතේ මෙම තරගාවලිය සංවිධාන කරන්නේ ශ්‍රී ලංකා එල්ලේ සම්මේලනයයි. ඩී ඒ රාජපක්ෂ අන්තර් ආයතන එල්ලේ ශූරතා තරගමාලාව අද සිට ලබන 26 වනදා දක්වා පැවැත්වෙනවා. මෙහි ආරම්භක අවස්ථාවට පාර්ලිමේන්තු මන්ත්‍රී ඩබ්ලිව් ඩී වීරසිංහ, එල්ලේ සම්මේලනයේ සභාපති ජයතිස්ස රොද්‍රිගූ යන මහත්වරුන් ඇතුළු පිරිසක් එක්ව සිටියා.                                   ", "URL": "https://www.itnnews.lk/2023/10/05/390668/", "Category": "ක්‍රීඩා", "Parent URL": null}