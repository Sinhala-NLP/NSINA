{"Source": "ITN news", "Timestamp": "අප්‍රේල් 2, 2021 09:54", "Headline": "පරිභෝජනයට නුසුදුසු ආහාර ද්‍රව්‍ය අලෙවි කළ වෙළෙඳසැල් 11කට එරෙහිව නීතිමය පියවර", "News Content": "මිනිස් පරිභෝජනයට නුසුදුසු ආහාර ද්‍රව්‍ය අලෙවි කළ වෙළෙද සැල් හා ආපන ශාලා 11 කට එරෙහිව නීතිමය පියවර ගැනීමට මතුගම මහජන සෞඛ්‍ය පරීක්ෂකවරුන් කටයුතු කළා. මතුගම, අගලවත්ත, දොඩංගොඩ යන සෞඛ්‍ය වෛද්‍ය නිලධාරී කොට්ඨාසවල මහජන සෞඛ්‍ය පරීක්ෂකවරුන් 20 දෙනෙකුගෙන් සමන්විත කණ්ඩායමක් මතුගම නගරයේ වෙළෙද සැල් හා ආපන ශාලා පරීක්ෂාවට ලක්කළා. එහිදි මිනිස් පරිභෝජනයට නුසුදුසු ලොකුළූණු, සහල්, ගොරකා සහ පොල්තෙල් තොගයක් සොයා ගැණුනු අතර ඒවා විනාශ කර දැමුණා.කල් ඉකුත් වීමේ දිනය අපහැදිලි අයුරින් ප්‍රදර්ශනය කර තිබූ සහල් කිලෝග්‍රෑම් 4000 ක් ද මීට අයත්. වෙළෙඳසැල් හා ආපන ශාලා 11 කට එරෙහිව අධිකරණ ක්‍රියාමාර්ග ගැනීමටයි මෙහිදි පියවර ගැනුණේ.       ", "URL": "https://www.itnnews.lk/2023/10/05/329279/", "Category": "Breaking News,නවතම පුවත්", "Parent URL": null}