{"Source": "ITN news", "Timestamp": "ஜூலை 1, 2022 15:41", "Headline": "வெட்டுக்காயங்களோடு இளைஞரின் சடலம் மீட்பு", "News Content": "வெட்டுக்காயங்களோடு இளைஞரின் சடலமொன்று கமுறுப்பிட்டிய ரன்சேகொட பகுதியிலுள்ள வீடொன்றில் இருந்து கண்டுபிடிக்கப்பட்டுள்ளது. தனது மகன் கத்திக்குத்துக்கு உள்ளாகியுள்ளதாக தந்தை ஒருவரிடமிருந்து கிடைத்த தொலைப்பேசி அழைப்பிற்கமைய கம்புறுப்பிட்டிய பொலிஸார் குறித்த வீட்டிற்கு சென்றனர். அங்கு இளைஞரின் சடலம் மீட்கப்பட்டது. நேற்று நள்ளிரவு வீட்டுக்கு வந்த தனது மகன் தற்கொலை செய்துக்கொண்டதாக அவரது தந்தை தெரிவித்துள்ளார். ஜனித் தர்ஷன எனும் 21 வயது இளைஞனே இவ்வாறு உயிரிழந்துள்ளார். இது கொலையா அல்லது தற்கொலையா என்பது தொடர்பில் கம்புறுப்பிட்டிய பொலிஸார் விசாரணைகளை ஆரம்பித்துள்ளனர். ", "URL": "https://www.itnnews.lk/2023/10/05/420503/", "Category": "Breaking News,தேசிய செய்திகள்", "Parent URL": null}