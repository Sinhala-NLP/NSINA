{"Source": "ITN news", "Timestamp": "පෙබරවාරි 20, 2022 17:35", "Headline": "රටට එරෙහිවන රටගිය ඇත්තන්ට එරෙහිව දේශප්‍රේමීත්වය පෙරට", "News Content": "ජාත්‍යන්තර ප්‍රජාව ඉදිරියේ ශ්‍රී ලංකාවේ කීර්තිනාමයට හානි කිරීමට රටට එරෙහි සියලු බලවේග මේ වනවිටත් එක්ව සිටිනවා. ඔවුන්ගේ අසත්‍ය චෝදනා එල්ලකෙරෙන ජගත් සංවිධානයේ මෙවර මානව හිමිකම් සැසිවාරය ආරම්භවීමට ඇත්තේ තවත් දින කීපයයි. කෙසේ වුවද ඒ සදහා සාර්ථකව මුහුණදීමට තමන් සූදානම් බව යුරෝපයේ වෙසෙන ශ්‍රී ලාංකිකයින් අවධාරණය කරනවා. එක්සත් ජාතීන්ගේ මානව හිමිකම් කවුන්සිලයේ 49 වන සැසිවාරය ලබන 28 වන දින ආරම්භ කිරීමට නියමිතයි. මෙවර සැසිවාරයට ඉදිරිපත් කිරීමට සැකසූ මානව හිමිකම් කොමසාරිස්වරියගේ ශ්‍රී ලංකාව පිළිබද වාර්තාව මේ වනවිටත් විදේශ කටයුතු අමාත්‍යාංශය වෙත යොමුකර ඇති බව වාර්තා වනවා. ඊට අදාළ පැහැදිලි කිරීම් මානව හිමිකම් කාර්යාලය වෙත යොමුකර ඇති බවද සදහන්. 49 වන මානව හිමිකම් සැසිවාරයේ ශ්‍රී ලංකාව පිළිබද මහ කොමසාරිස්වරියගේ ලිඛිත කරුණු ඉදිරිපත් කිරීම යෙදී ඇත්තේ මාර්තු 3 වනදායි. මෙවර සැසිවාරයේදී ශ්‍රී ලංකාවට විරුද්ධව යෝජනාවක් සම්මත නොකෙරෙන අතර ඒ සදහා සැප්තැම්බර් මාසයේ වැඩි ඉඩක් වෙන්ව තිබෙනවා. කෙසේ වුවද 49 වන මානව හිමිකම් සැසිවාරයේදී ශ්‍රී ලංකාව වෙනුවෙන් කරුණු ඉදිරිපත් කිරීමට යුරෝපයේ දේශහිතෛශී සංවිධාන රැසක් සූදානම් සිටින බවයි අප විශේෂ නියෝජිතයා සදහන් කරන්නේ. ශ්‍රී ලංකාව වගවීමේ ව්‍යාපෘතිය යටතේ මෙරටට එරෙහිවඅනාගත නඩු පැවරීමක් සදහා මානව හිමිකම් කොමසාරිස්වරිය කටයුතු කරමින් සිටින බවට ශ්‍රී ලාංකික දේශ හිතෛශී සංවිධාන පෙන්වා දෙනවා.     ", "URL": "https://www.itnnews.lk/2023/10/05/396317/", "Category": "Breaking News,දේශීය පුවත්", "Parent URL": null}