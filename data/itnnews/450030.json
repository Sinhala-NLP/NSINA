{"Source": "ITN news", "Timestamp": "දෙසැම්බර් 13, 2022 08:58", "Headline": "කොල්ලුපිටිය රිය අනතුරෙන් පසු පලාගිය රියදුරු කටුනායකදී අත්අඩංගුවට", "News Content": "කොල්ලුපිටිය ප්‍රදේශයේදී ත්‍රී රෝද රථයක ගැටී අනතුරක් සිදු වීමෙන් පසු රටින් පලා ගොස් සිටි මෝටර් රථයේ රියදුරා කටුනායක ගුවන් තොටුපලේදී අත්අඩංගුවට ගෙන තිබෙනවා. ඔහු යළි මෙරටට පැමිණීමේදී මෙසේ අත්අඩංගුවට ගත් බවයි පොලිස් මාධ්‍ය කොට්ඨාසය සදහන් කළේ. පසුගිය 10 වනදා අලුයම කොල්ලුපිටියේදී මෝටර් රථයක් ඉදිරියෙන් ධාවනය වූ ත්‍රී රෝද රථයක ගැටීමෙන් ත්‍රීරෝද රථ රියදුරා අනතුරට පත් වුණා.අනතුරත් සමග මෝර් රථයේ රියදුරා පලා ගිය අතර ඔහු එදිනම විදෙස් ගතවූ බවයි පොලීසිය සදහන් කළේ. සැකකරු යළි දිවයිනට පැමිණි අවස්ථාවේ කටුනායක ගුවන්තොටුපලේ අත්අඩංගුවට ගත් බව පොලිස් මාධ්‍ය කොට්ඨාසය නිවේදනය කළා.අනතුර සිදු වන අවස්ථාවේ මෝටර් රථයේ පිටුපස ගමන් කළ කාන්තාවකට කාන්තාවන් තුන් දෙනෙකු අමානුෂික ලෙස පහර දීමක් සිදු කර තිබුණා. ඊට සම්බන්ධ කාන්තාවන් දෙදෙනෙකු පොලිස් අත්අඩංගුවට ගෙන ඇති අතර අනෙක් කාන්තාව සොයා තවදුරටත් විමර්ශන ක්‍රියාත්මකයි.   ", "URL": "https://www.itnnews.lk/2023/10/05/450030/", "Category": "දේශීය පුවත්", "Parent URL": null}