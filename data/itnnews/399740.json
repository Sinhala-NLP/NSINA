{"Source": "ITN news", "Timestamp": "මාර්තු 7, 2022 09:24", "Headline": "යුක්රේනයේ කියෙව් නගරය ඉලක්ක කර ගනිමින් රුසියාවෙන් ප්‍රහාර මාලාවක්", "News Content": "රුසියාව යුක්රේනය ආක්‍රමණය කර අදට දින 12 ක් ගතව තිබෙනවා. යුක්රේනයේ කියෙව් නගරය ඉලක්ක කර ගනිමින් රුසියා හමුදාව මේ වනවිටත් දැවැන්ත ප්‍රහාර මාලාවක් ක්‍රියාත්මක කර තිබෙනවා. කෙසේ වුවද මේ වනවිට ඔවුන්ට කියෙව් නගරයේ බලය අත්පත් කරගැනීමට හැකියාව ලැබී නැහැ. නගරය ඉලක්ක කර ගනිමින් පූර්ණ ප්‍රහාරයක් එල්ල කිරීමට රුසියාව සූදානම් වන බවයි යුක්රේනය චෝදනා කරන්නේ. කියෙව් නගරය ආසන්නයේ ඇති කුඩා නගර රැසක පාලන බලය රුසියා හමුදා යටතේ පවතිනවා.         ", "URL": "https://www.itnnews.lk/2023/10/05/399740/", "Category": "Breaking News,ජාත්‍යන්තර පුවත්", "Parent URL": null}