{"Source": "ITN news", "Timestamp": "பிப்ரவரி 7, 2023 11:48", "Headline": "விடைத்தாள் மதிப்பீட்டு கொடுப்பனவு", "News Content": "உயர்தர விடைத்தாள் பரீட்சைக்கான கொடுப்பனவை அதிகரிப்பது மற்றும் நிலுவைத் தொகையை வழங்குவது தொடர்பில் நிதி அமைச்சுடன் கலந்துரையாடி வருவதாக அமைச்சரவைப் பேச்சாளர் கலாநிதி பந்துல குணவர்தன தெரிவித்துள்ளார். அரசாங்க தகவல் திணைக்களத்தில் இன்று (07) நடைபெற்ற அமைச்சரவை முடிவுகளை அறிவிக்கும் செய்தியாளர் மாநாட்டில் கலந்து கொண்ட அமைச்சர் இதனைத் தெரிவித்தார். தற்போதுள்ள தொகையை அதிகரிப்பதற்கு கல்வி அமைச்சர் சமர்ப்பித்த அமைச்சரவை பத்திரத்திற்கு கொள்கை ரீதியிலான அங்கீகாரம் வழங்கப்பட்டுள்ளதாகவும் நிதியமைச்சின் செயலாளருடன் கலந்தாலோசித்து கொடுப்பனவுகள் மேற்கொள்ளப்படும் எனவும் அவர் மேலும் தெரிவித்தார். பரீட்சை பெறுபேறுகள் தாமதமானால் அது பிள்ளைகளின் வாழ்க்கையை பாதிக்கும் எனவும், எனவே பிள்ளைகளின் நலன் கருதி விரைவில் பெறுபேறுகளை வெளியிட வேண்டும் எனவும் அவர் தெரிவித்துள்ளார். ", "URL": "https://www.itnnews.lk/2023/10/05/459647/", "Category": "Breaking News,தேசிய செய்திகள்", "Parent URL": null}