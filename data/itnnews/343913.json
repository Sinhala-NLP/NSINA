{"Source": "ITN news", "Timestamp": "ජූනි 20, 2021 17:01", "Headline": "රුසියාවෙන් වාර්තාවන ආසාදිතයින් සංඛ්‍යාව නැවතත් ඉහළට", "News Content": "රුසියාවෙන් වාර්තාවන කොරෝනා වයිරස ආසාදිතයින් සංඛ්‍යාව නැවත වරක් ඉහළ ගොස් තිබෙනවා. ගතවූ පැය 24ට රුසියාවෙන් කොරෝනා වයිරස ආසාදිතයින් දාහත්දහස් නවසිය හය දෙනෙකු හමුවී ඇති අතර සිදුව ඇති මරණ සංඛ්‍යාව 466ක්. ඒ සමගම එරට සමස්ත ආසාදිතයින් සංඛ්‍යාව ලක්ෂ 53කට ආසන්න වනවා. එමෙන්ම සිදුව ඇති මරණ සංඛ්‍යාව එක්ලක්ෂ විසිඅටදහස් නවසිය එකොළහක් බවයි සෞඛ්‍ය අංශ පවසන්නේ. කොරෝනා වයිරසය හේතුවෙන් රුසියාවේ වැඩිම බලපෑමට ලක්වූ නගරය ලෙස මොස්කව් නගරය හැදින්වෙනවා. මොස්කව් නගරයෙන් පමණක් වාර්තා වී ඇති ආසාදිතයින් සංඛ්‍යාව දොළොස් ලක්ෂ හැට නව දහස් එකසිය හතලිස් පහක්.       ", "URL": "https://www.itnnews.lk/2023/10/05/343913/", "Category": "ජාත්‍යන්තර පුවත්", "Parent URL": null}