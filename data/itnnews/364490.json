{"Source": "ITN news", "Timestamp": "செப்டம்பர் 23, 2021 12:41", "Headline": "ITN செய்தி சேவையில் இன்று முதல் சைகை மொழியிலும் செய்தி ஒளிபரப்பு..", "News Content": "சர்வதேச சைகை மொழிகள் தினம் இன்றாகும். ஒவ்வொரு வருடமும் செப்டம்பர் மாதம் 23ம் திகதி சர்வதேச சைகை மொழிகள் தினம் அனுஷ்டிக்கப்படுகிறது. சமூகத்தில் ஒவ்வொருவருக்கும் தமது உணவுகளை பகிர்ந்துக்கொள்ள தொடர்பாடல் அவசியமாகும். எனினும் ஒருசிலர் தமது எண்ணங்களையும், உணர்வுகளையும் ஏனையோருக்கு வெளிப்படுத்துவதில் அசௌகரியங்களை உணருகின்றனர். முன்னேற்றமான தொடர்பாடல் கட்டமைப்புள்ள தற்போதைய சமூகத்தில் செவிப்புலனற்றவர்கள் மற்றும் வாய் பேச முடியாமல் பாதிக்கப்பட்டுள்ளவர்களை நாம் மறக்கக்கூடாது. மனிதன் மொழிகளை கற்கும் முன்னர் சைகைகள் ஊடாகவே தமது எண்ணங்களை பரிமாறிக்கொண்டான். அதனை மையப்படுத்தியே சைகை மொழிகள் உருவாக்கப்பட்டுள்ளன. இதேவேளை மனிதர்களின் சகல செயற்பாடுகளுக்கும் கேட்டல் தினறனும், மொழி புரிதலும் அவசியமாகும். சமூகத்திலுள்ள பிறப்பிலேயே கேட்கும் திறனை இழந்த செவிப்புலனற்ற அனைவருக்கும் பிறறை போன்றே உலகை அறிய வாய்ப்பு ஏற்படுத்திக்கொடுக்க வேண்டுமென பிரதமர் மஹிந்த ராஜபக்ஷ தெரிவித்துள்ளார். சர்வதேச சைகைமொழி தினத்தை முன்னிட்டு வெளியிட்டுள்ள செய்தியிலேயே அவர் இவ்வாறு குறிப்பிட்டுள்ளார். இந்நிலையில் சுயாதீன தொலைக்காட்சி செய்தி சேவையில் வரலாற்றில் திருப்புமுனையாக இன்று முதல் சைகை மொழியிலும் செய்தி ஒளிப்பரப்பபடவுள்ளது. செவிப்புலன் பாதிக்கப்பட்டவர்களுக்கென அவர்களுக்கு ஏற்ற வகையில் செய்திகளை வழங்கும் நோக்கில் குறித்த வேலைத்திட்டம் இன்று முதல் ஆரம்பிக்கப்படவுள்ளது. ", "URL": "https://www.itnnews.lk/2023/10/05/364490/", "Category": "Breaking News,தேசிய செய்திகள்", "Parent URL": null}