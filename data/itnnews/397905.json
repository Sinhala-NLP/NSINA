{"Source": "ITN news", "Timestamp": "පෙබරවාරි 26, 2022 10:49", "Headline": "රුසියාව සමග සටන් විරාමයකට යුක්රේන ජනපති සූදානම්", "News Content": "රුසියාව සමග සටන් විරාමයකට හා සාම සාකච්ඡා පැවැත්වීමට සූදානම් බව යුක්රේන ජනාධිපතිවරයා ප්‍රකාශ කර තිබෙනවා. යුක්රේන ජනාධිපති සෙලෙන්ස්කිගේ ප්‍රකාශකයෙකු මේ බව දන්වා ඇති බවයි විදෙස් මාධ්‍ය වාර්තා කරන්නේ. සාකච්ඡා පැවැත්වීම සදහා ස්ථානයක් සහ වේලාවක් පිළිබදව යුක්රේන – රුසියා බලධාරීන් මේ වන විට අවධානය යොමු කරමින් සිටින බවයි පැවසෙන්නේ. සාකච්ඡා මාර්ගයෙන් වත්මන් අර්බුදය විසදා ගැනීම තමන්ගේ අදහස වී ඇති බව යුක්රේන ජනාධිපතිවරයා වැඩිදුරටත් අවධාරණය කරනවා. මේ අතර යුක්රේනයේ කිව් අගනුවර රුසියා හමුදා ආක්‍රමණය කිරීමත් සමග එහි ප්‍රධාන ගුවන් තොටුපළෙහි පාලනය රුසියා හමුදා අත්පත් කර ගත් බව රුසියා ආරක්ෂක අමාත්‍යාංශය ප්‍රකාශ කළ බවයි එරට ප්‍රවෘත්ති අංශ වාර්තා කරන්නේ. ඒ සදහා රුසියා හොලිකොප්ටර් යානා 200 ක් සහ ගොඩබෑමේ හමුදා බලකායක් යොදා ගෙන ඇති බව ද වාර්තා වනවා.       ", "URL": "https://www.itnnews.lk/2023/10/05/397905/", "Category": "ජාත්‍යන්තර පුවත්", "Parent URL": null}