{"Source": "ITN news", "Timestamp": "ஜூன் 29, 2022 12:32", "Headline": "சிரியாவில் உள்நாட்டு யுத்தம் காரணமாக மூன்று இலட்சத்துக்கும் அதிகமானோர் பலி : ஐ.நா அறிக்கை…", "News Content": "சிரியாவில் இடம்பெற்ற உள்நாட்டு மோதல்களினால் சுமார் 3 இலட்சம் சாதாரண பொதுமக்கள் கொல்லப்பட்டுள்ளதாக ஐக்கிய நாடுகள் அமைப்பு அறிக்கை வெளியிட்டுள்ளது. 2011ம் ஆண்டு மார்ச் மாதம் முதலாம் திகதியிலிருந்து, 2021ம் ஆண்டு மார்ச் மாதம் 31ம் திகதிக்கிடைப்பட்ட காலப்பகுதியில் பதிவான மோதல்களினால் உயிரிழந்தவர்கள் தொடர்பான அறிக்கையொன்றை ஐக்கிய நாடுகள் அமைப்பு வெளியிட்டுள்ளது. மூன்று இலட்சத்து 6 ஆயிரத்து 887 பேர் குறித்த காலப்பகுதியில் உயிரிழந்துள்ளதாக உறுதிப்படுத்தப்பட்டுள்ளது. இந்நிலையில் மற்றுமொரு அறிக்கை அதே நாளில் வெளியிடப்பட்டுள்ள நிலையில், குறித்த அறிக்கையில் சிரியாவிலுள்ள முகாம்களில் நூற்றுக்கும் அதிகமானோல் கொல்லப்பட்டுள்ளதாக சுட்டிக்காட்டப்பட்டுள்ளது. அத்தோடு குறித்த தனிப்பட்ட நபர்களின் உயிரிழப்பு காரணமாக குடும்ப ரீதியாகவும், சமூக ரீதியாகவும் பாரிய பின்னடைவுகள் ஏற்பட்டுள்ளதாக ஐக்கிய நாடுகளின் மனித உரிமைகள் ஆணையாளர் மிச்சல் பெச்லே சுட்டிக்காட்டியுள்ளார். ", "URL": "https://www.itnnews.lk/2023/10/05/419994/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}