{"Source": "ITN news", "Timestamp": "ජූනි 13, 2022 11:29", "Headline": "අද දිනයේ ලිට්‍රෝ ගෑස් බෙදා හැරීමක් නැත", "News Content": "දිවයිනට පැමිණ ඇති ගෑස් නෞකාව නිදහස් කර ගැනීමට නොහැකි වීම හේතුවෙන් අද දිනයේත් ලිට්‍රෝ ගෑස් බෙදා හැරීමක් සිදු නොවන බව එම සමාගම සදහන් කරනවා. මෙරට මුහුදු සීමාවට පැමිණ ඇති ගෑස් මෙටි‍්‍රක් ටොන් 3900 ක් රැගත් නෞකාවක් නිදහස් කර ගැනීමට ඩොලර් මිලියන 2.5ක  හිග මුදලක් ගෙවිය යුතු වුවද එය තවමත් ගෙවා නොමැති බව සදහන්.  එම නෞකාව සදහා  ප‍්‍රමාද ගාස්තු ලෙස දිනකට ඩොලර් 40,000ක පමණ මුදලක් ගෙවීමට සිදු වන බවයි වාර්තා වන්නේ. ප‍්‍රමාද ගාස්තු ද ඇතුළුව එම හිග මුදල් බ්‍රහස්පතින්දා වනවිට ගෙවීමට හැකි බව ලිට්‍රෝ සමාගම දැනුම් දී තිබෙනවා. මෙවැනි පසුබිමක් හමුවේ ගෑස් ලබා ගැනීමට ජනතාව අද දිනයේත් දිගු පෝලිම්වල රැදී සිටින අකාරය දක්නට ලැබුනා.   ", "URL": "https://www.itnnews.lk/2023/10/05/416707/", "Category": "දේශීය පුවත්", "Parent URL": null}