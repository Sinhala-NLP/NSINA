{"Source": "ITN news", "Timestamp": "මැයි 19, 2021 17:17", "Headline": "ධීවර හා නාවුක ප්‍රජාවට අනතුරු ඇඟවීමක්", "News Content": "මැයි මස 21 වනදා සිට නැවත දැනුම් දෙන තුරු ඊසාන දිග බෙංගාල බොක්ක ආශ්‍රිත මුහුදු ප්‍රදේශයට නොයන ලෙස ධීවර හා නාවුක ප්‍රජාවට කාලගුණ විද්‍යා දෙපාර්තමේන්තුව දැනුම්දීමක් කර තිබෙනවා ඒ් මැයි 23 වනදා වන විට එම මුහුදු ප්‍රදේශ ආශ්‍රිතව අඩු පීඩන තත්ත්වයක් වර්ධනය වීමට ඉඩ ඇති බවයි එම නිවේදනයේ වැඩිදුරටත් සඳහන් වන්නේ. එමෙන්ම මන්නාරම සිට කොළඹ හරහා ගාල්ල දක්වා වන මුහුදු ප්‍රදේශවල තැනින් තැන වැසි ඇතිවිය හැකි අතර, ගාල්ල සිට හම්බන්තොට හරහා පොතුවිල් දක්වා සහ පුත්තලම සිට මන්නාරම හරහා කන්කසන්තුරේ දක්වා වන මුහුදු ප්‍රදේශවල සුළඟේ වේගය පැයට කිලෝමීටර 50 ත් 55 ත් දක්වා ඉහළ යා හැකි බවද සඳහන්. මේ අතර ඉදිරි දින කිහිපයේ දිවයිනේ නිරිත දිග කොටසේ වැසි තත්වයේ වැඩිවීමක් හා උතුර සහ වයඹ පළාත්වල සුළං තත්වයේ වැඩිවීමක්ද බලාපොරොත්තු විය හැකි බවද කාලගුණ විද්‍යා දෙපාර්තමේන්තුව වැඩිදුරටත් නිවේදනය කළා. ", "URL": "https://www.itnnews.lk/2023/10/05/337988/", "Category": "Breaking News,කාලගුණ අනාවැකිය,දේශීය පුවත්", "Parent URL": null}