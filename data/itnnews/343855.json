{"Source": "ITN news", "Timestamp": "ජූනි 20, 2021 11:52", "Headline": "හෙට අලුයම 4 සිට 23 වනදා රාත්‍රී 10 දක්වා දුම්රිය 34ක් ධාවනයට", "News Content": "හෙට අලුයම 4 සිට 23 දා රාත්‍රී 10 දක්වා දුම්රිය 34 ක් ධාවනයට එක් කිරීමට තීරණය කර ඇති බව දුම්රිය දෙපාර්තමේන්තුව පවසනවා. අඹේපුස්සෙන් දුම්රිය 3 ක්  මීරිගමින් , වේයන්ගොඩින් , ගම්පහින් එක් දුම්රිය බැගින් ද ධාවනය වන අතර මුහුදුබඩ මාර්ගයේ අලුත්ගම සිට දුම්රිය 4 ක් ධාවනයට එක් කිරීමටයි කටයුතු යොදා ඇත්තේ. කැලණිවැලි මාර්ගයේ අවිස්සාවේල්ල සිට දුම්රිය දෙකක් ද පාදුක්ක සිට දුම්රිය දෙකක් ද ධාවනය වන අතර හලාවත මාර්ගයේ කොච්චිකඩේ සිට එක් දුම්රියක් හා මීගමුවේ සිට දුම්රිය දෙකක් ධාවනයට එක් කෙරෙනු ඇති. මීට අමතරව වේයන්ගොඩ සහ මීරිගම සිට ගමන් ගන්නා දුම්රිය පානදුර දක්වා ද ධාවනය කිරීමටයි කටයුතු යොදා ඇත්තේ. ", "URL": "https://www.itnnews.lk/2023/10/05/343855/", "Category": "Breaking News,දේශීය පුවත්", "Parent URL": null}