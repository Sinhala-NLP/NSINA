{"Source": "ITN news", "Timestamp": "ஜூன் 6, 2022 15:45", "Headline": "கடந்த இரு வருடங்களில் இராணுவத்தில் சுமார் ஒரு இலட்சம் பேருக்கு பதவி உயர்வு..", "News Content": "கடந்த இரு வருடங்களில் இராணுவத்தில் சுமார் ஒரு இலட்சம் பேருக்கு பதவி உயர்வு வழங்கப்பட்டுள்ளதாக பாதுகாப்பு படைகளின் பிரதானி ஜெனரல் சவேந்திர சில்வா தெரிவித்துள்ளார். பயங்கரவாதத்தை நிறைவுக்கு கொண்டுவருவதற்கும், கொவிட் பரவலைக்கட்டுப்படுத்துவதற்கு பூரண ஒத்துழைப்பை வழங்கிய இராணுவம் தற்போது உணவுத் தேவையை பூர்த்தி செய்வதற்கு நாட்டிலுள்ள சகல இராணுவ முகாம்களையும் கேந்திரமாக கொண்டு பயிர்ச்செய்கை வேலைத்திட்டத்தை ஆரம்பித்துள்ளதாக அவர் குறிப்பிட்டுள்ளார். பாதுகாப்பு படைகளின் பிரதானி பதவிக்கு நியமிக்கப்பட்டதன் பின்னர் ஸ்ரீ தலதா மாளிகையில் ஆசிர்வாதத்தை பெற்றுக்கொள்வதற்கென கண்டிக்கு வருகை தந்த சந்தர்ப்பத்தில் ஜெனரல் சவேந்திர சில்வா இவ்வாறு குறிப்பிட்டுள்ளார். தலதா மாளிகையில் ஆசிர்வாதத்தைப் பெற்றுக்கொண்டதன் பின்னர் மல்வத்து மஹா விஹாரைக்கு வருகை தந்த அவர் மஹாநாயக்கர் அதி சங்கைக்குரிய திப்பெட்டுவாவே ஸ்ரீ சுமங்கள தேரர் மற்றும் அனுநாயக்கர்களான சங்கைக்குரிய மியங்கொட விஜித்தசிறி மற்றும் திம்புல் கும்புறே விமலதம்ம தேரர் ஆகியோரை சந்தித்து ஆசிர்வாதம் பெற்றுக்கொண்டார். ", "URL": "https://www.itnnews.lk/2023/10/05/415388/", "Category": "Uncategorized @ta", "Parent URL": null}