{"Source": "ITN news", "Timestamp": "පෙබරවාරි 16, 2023 14:10", "Headline": "මාතර වැලිගම පොලීසිය ඉදිරිපිට උණුසුම් තත්වයක්", "News Content": "මාතර වැලිගම පොලීසිය ඉදිරිපිට උණුසුම් තත්ත්වයක් ඇතිවුණා. අතවර සිද්ධියක් සම්බන්ධයෙන් අත්අඩංගුවට ගත් තරුණයන් දෙදෙනෙකු ඊට සම්බන්ධ නැති බව පවසමිනුයි මෙම උද්ඝෝෂණය පැවැත්වුණේ. අතිරේක පන්තියකට සහභාගි වී නිවස කරා යමින් සිටි 12 හැවිරිදි දැරියක තරුණයන් සිව්දෙනෙකු විසින් පැහැරගෙන ගොස්  ඇයට අතවර කළ බවට වැලිගම පොලීසියට පැමිණිල්ලක් ලැබී තිබුණා. ඒ අනුව තරුණයන් දෙදෙනකු දෙනිපිටිය ප්‍රදේශයේ දී අත්අඩංගුවට ගෙන තිබෙනවා. මෙම තරුණයන් ඊට සම්බන්ධ නැති බව පවසමින් ඔවුන් නිදහස් කරන ලෙස ඔවුන්ගේ ඥාතීන් ඉල්ලා සිටීමත් සමගයි උණුසුම් තත්ත්වය ඇතිවුණේ. අදාළ සැකකරුවන් අධිකරණයට ඉදිරිපත් කිරීමට නියමිත අතර වැලිගම පොලීසිය ඉදිරි පරීක්ෂන සිදුකරනවා.       ", "URL": "https://www.itnnews.lk/2023/10/05/461140/", "Category": "දේශීය පුවත්", "Parent URL": null}