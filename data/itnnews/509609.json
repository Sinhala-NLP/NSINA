{"Source": "ITN news", "Timestamp": "අගෝස්තු 20, 2023 14:27", "Headline": "චීන ප්‍රහාරක යානා 42ක් තම ගුවන් කලාපයට ඇතුළු වූ බව තායිවානය කියයි", "News Content": "චීන ප්‍රහාරක යානා 42ක් පමණ තම ගුවන් කලාපයට ඇතුලු වු බව තායිවානය නිවේදනව කරනවා. තායිවාන උප ජනාධිපතිවරයාගේ ඇමෙරිකා සංචාරයට විරෝධය පළ කරමින් චීනය යුද අභ්‍යාසයක් ආරම්භ කළා. යුද අභ්‍යාසය ගුවන් හා නාවික ඒකාබද්ධ අභ්‍යාසයක් ලෙසයි පැවැත්වෙන්නේ. යුද අභ්‍යාසයට සහභාගී වූ ප්‍රහාරක යානා මෙලෙස තායිවාන ගුවන් කලාපය ආක්‍රමණය කර තිබෙනවා. චීනය එළඹෙන මැතිවරණයට අතපෙවීමට උත්සහ කරන බවටයි තායිවානය චෝදනා කරන්නේ. යුද අභ්‍යාසය හරහා තමන් සතුව පවත්නා හදිසි ප්‍රතිචාර දැක්වීමේ හැකියාව අත්හදා බලන බව චීනය පවසනවා.           ", "URL": "https://www.itnnews.lk/2023/10/05/509609/", "Category": "Breaking News,ජාත්‍යන්තර පුවත්", "Parent URL": null}