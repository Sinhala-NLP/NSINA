{"Source": "ITN news", "Timestamp": "ජූනි 2, 2022 10:24", "Headline": "මෙරට දැනට පවතින ඉන්ධන සංචිත ගැන දැනුම්දීමක්", "News Content": "රට තුළ පවතින ඉන්ධන සංචිත පිළිබද තොරතුරු, අමාත්‍ය කංචන විජේසේකර මහතා ට්විටර් පණිවිඩයක් තබමින් හෙළි කරනවා. ඒ අනුව රට තුළ ඩීසල් මෙට්‍රික් ටොන් 18,825ක් හා සුපර් ඩීසල් මෙට්‍රික්ටොන් 42ක් පවතිනවා. ඔක්ටේන් 92 පෙට්‍රල් මෙට්‍රික් ටොන් 33,498ක් හා ඔක්ටේන් 95 පෙට්‍රල් මෙට්‍රික් ටොන් 13,067ක් ඇති බවයි ට්විටර් පණිවිඩයේ දැක්වෙන්නේ. මේ අතර තවත් ඩීසල් තොගයක් ගොඩබාමින් පවතින බව අමාත්‍යවරයා කියා සිටිනවා. පසුගිය දිනවල පැවැති ඉන්ධන පෝළිම්වල අඩුවක් දැකගත හැකියි. කෙසේ වුවද ඩීසල් ලබා ගැනීම සදහා තවමත් පෝලිම් පවතිනවා. සපුගස්කන්ද තෙල් පිරිපහදුවේ කටයුතු ඊයේ පස්වරුවේ ආරම්භ කළ බව අමාත්‍ය කංචන විජේසේකර මහතා ප්‍රකාශ කරනවා.    ", "URL": "https://www.itnnews.lk/2023/10/05/414742/", "Category": "Breaking News,දේශීය පුවත්", "Parent URL": null}