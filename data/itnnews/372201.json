{"Source": "ITN news", "Timestamp": "ඔක්තෝබර් 27, 2021 18:59", "Headline": "මුල්ලේරියාව වෙඩි තැබීමට සම්බන්ධ ප්‍රධාන සැකකරු සොයා දුන්නොත් ලක්ෂ 25 ක මුදල් ත්‍යාගයක්", "News Content": "මුල්ලේරියාව මීගහවත්ත ප්‍රදේශයේ දී වෙඩි තබා පුද්ගලයෙකු ඝාතනය කිරීමේ සිද්ධියට සම්බන්ධ ප්‍රධාන සැකකරු පිළිබද තොරතුරක් දෙන කෙනෙකුට රුපියල් ලක්ෂ විසි පහක මුදල් ත්‍යාගයක් ලබා දෙන බව පොලීසිය සහතික වෙනවා. ඊයේ උදෑසන සිදු කළ මෙම වෙඩි තැබීමෙන් එක් පුද්ගලයෙකු මිය ගොස් තවත් අයෙකු තුවාල ලැබුවා. වෙඩි තැබීම සිදු කිරීම සදහා සැකකරුවන් පැමිණ ඇත්තේ සම්පූර්ණයෙන්ම මුහුණ ආවරණය වන සේ හිස් වැසුම් පැළද යතුරු පැදියකින්. එම සැකකරුගේ ඡායාරූප කිහිපයක් මේ වනවිට මාධ්‍යයට නිකුත් කර තිබෙනවා. ප්‍රධාන සැකකරු වන පොන්නම්පෙරුම ආරච්චිගේ දොන් ධනුෂ් බුද්ධික නොහොත් ජිලේ නැමැත්තා  පිළිබද තොරතුරක් ලබා දෙන අයෙකුට ත්‍යාග මුදලත් ලබා දෙන බවයි පොලිසිය සදහන් කරන්නේ.     ", "URL": "https://www.itnnews.lk/2023/10/05/372201/", "Category": "දේශීය පුවත්", "Parent URL": null}