{"Source": "ITN news", "Timestamp": "ජූනි 16, 2022 13:12", "Headline": "අමරකීර්ති අතුකෝරල ඝාතනයේ තවත් සැකකරුවෙකු අත්අඩංගුවට", "News Content": "පාර්ලිමේන්තු මන්ත්‍රී අමරකීර්ති අතුකෝරල මහතා සහ ඔහගේ ආරක්ෂක නිලධාරියා ඝාතනය කිරීමේ සිද්ධියට අදාළ තවත් සැකකරුවෙකු අත්අඩංගුවට ගෙන තිබෙනවා. මෙම අත්අඩංගුවට ගැනීම සිදු කළේ මනුෂ්‍ය ඝාතන හා සංවිධානාත්මක අපරාධ විමර්ශන කොට්ඨාශය මගිනුයි. වයස අවුරුදු 26 ක් වන සැකකරු කටුලන්ද වත්ත එල්ලක්කන්ද ප්‍රදේශයේ පදිංචිකරුවෙක්. එමෙන්ම ඔහු පෞද්ගලික ආයතනයක ජ්‍යෙෂ්ඨ අලෙවි විධායක නිලධාරියකු වනවා. ප්‍රචණ්ඩකාරීන් පිරිසකගේ පහරදීමට ලක්ව අමරකීර්ති අතුකෝරල මහතා සහ ඔහුගේ ආරක්ෂ නිලධාරියා ඝාතනය වූයේ පසුගිය මස 09 වනදායි. මේ සම්බන්ධයෙක් සැකකරුවන් 31 දෙනෙකු මේ වන විට අත්අඩංගුවට ගෙන තිබෙනවා.     ", "URL": "https://www.itnnews.lk/2023/10/05/417268/", "Category": "දේශීය පුවත්", "Parent URL": null}