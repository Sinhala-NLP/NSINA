{"Source": "ITN news", "Timestamp": "ඔක්තෝබර් 9, 2021 16:22", "Headline": "සදහිරුසෑයේ චූඩා මාණික්‍යය සහ කොත් වහන්සේ නුවරඑළිය බෞද්ධ මධ්‍යස්ථානය වැඩම කරවයි", "News Content": "සදහිරු සෑයේ තැන්පත් කිරීමට නියමිත කොත් වහන්සේ සහ චූඩා මාණික්‍ය නුවරඑළිය බෞද්ධ මධ්‍යස්ථානය දක්වා වැඩම කෙරුණා. කොත් වහන්සේ සහ චූඩා මාණික්‍ය පිලිගැනීම එම බෞද්ධ මධ්‍යස්ථානයේ දායක සභාව සිදුකළා. මෙම අවස්ථාවට නුවරඑළිය දිස්ත්‍රික් ලේකම් නන්දන ගලබොඩ, නුවරඑළිය මහනගර සභාවේ පුරපති චන්දන ලාල් කරුණාරත්න යන මහත්වරුන් ඇතුළු ත්‍රිවිධ හමුදා නිලධාරීන් එක්ව සිටියා. කොත් වහන්සේ සහ චූඩා මාණික්‍ය මීළගට හගුරන්කෙත මාදන්වල රජමහා විහාරස්ථානය වෙත රැගෙන යාමට නියමිතයි. හෙට දිනයේදී කොත්වහන්සේ සහ චූඩා මාණික්‍ය මහනුවර මල්වතු මහා විහාරය වෙත වැඩම කෙරෙනවා. වසර 30ක් පැවති මානුෂික මෙහෙයුම අතරතුරදී රට වෙනුවෙන්කැප කිරීම් සිදුකළ රණවිරුවන්ට උපහාර වශයෙනුයි සදහිරු සෑය ඉදි කෙරුණේ.       ", "URL": "https://www.itnnews.lk/2023/10/05/368121/", "Category": "දේශීය පුවත්", "Parent URL": null}