{"Source": "ITN news", "Timestamp": "ඔක්තෝබර් 5, 2022 10:26", "Headline": "පරිභෝජනයට නුසුදුසු සහල් ගබඩා දෙකක් මුද්‍රා තබයි", "News Content": "පරිභෝජනයට නුසුදුසු සහල් ගබඩා දෙකක් මුද්‍රා තබා තිබෙනවා. බේරුවල පොලීසිය සහ මහජන සෞඛ්‍ය පරීක්ෂකවරුන් එක්ව වැටලීම සිදු කළා. බේරුවල පොලිසියට ලැබුණු තොරතුරකට අනුවයි මෙම වැටලීම සිදු කළේ. ඒ බේරුවල හා අලුත්ගම දර්ගා නගරයේදීයි. පරිභෝජනයට නුසුදුසු සහල් යළි සකස් කොට අලෙවි කරන ස්ථානයක් දර්ගා නගරයේදී වටලනු ලැබුවා. සත්ව ආහාර සදහා රැගෙන විත් තිබූ සහල් යළි සකස් කරන ආකාරයයි එහිදී දැකගත හැකි වුණේ. මෙම සහල් බේරුවල නගරයේ ගබඩාවක තබා අලෙවි කරන බවයි හෙළි වුණේ. මෙසේ සොයා ගන්නා ලද සහල් ප්‍රමාණය කිලෝග්‍රෑම් දහසය දහසකට ආසන්න වනවා. ප්‍රදේශයේ ආපන ශාලාවලට සහ වෙළෙදසැල්වලට අඩු මිලට මෙම සහල් අලෙවි කර ඇති බවයි හෙළි වුණේ. මීට සම්බන්ධ ව්‍යාපාරිකයා අත්අඩංගුවට ගෙන තිබෙනවා. අදාළ සහල් තොගය රජයේ රස පරීක්ෂකවරයා වෙත ඉදිරිපත් කිරීමට නියමිතයි.     ", "URL": "https://www.itnnews.lk/2023/10/05/438901/", "Category": "Breaking News,දේශීය පුවත්", "Parent URL": null}