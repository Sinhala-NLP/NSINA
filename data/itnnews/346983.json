{"Source": "ITN news", "Timestamp": "ජූලි 4, 2021 17:07", "Headline": "බිරිඳගේ සහෝදරයා ඝාතනය කළ පුද්ගලයෙකු සියදිවි හානිකර ගනී", "News Content": "ඉඩම් ආරවුලක් හේතුවෙන් බිරිදගේ සහෝදරයාට පහරදී ඝාතනය කළ පුද්ගලයෙකු සියදිවි හානිකර ගැනීමේ සිද්ධියක් ඇහැලියගොඩ ප්‍රදේශයෙන් වාර්තා වුණා. ඇහැලියගොඩ, පරකඩුව, පත්බේරිය ප්‍රදේශයේ නිවසකදීයි මෙම ඝාතනය සිදුව තිබෙන්නේ. මෙම ඝාතනය සිදුකළ සැකකරු ඔහුගේ බිරිද සහ දරුවන් දෙදෙනා මෙන්ම බිරිදගේ සහෝදරයා ද ජීවත්ව ඇත්තේ එකම නිවසකයි. සිය සැමියා සහ සහෝදරයා අතර නිරන්තරයෙන් ගැටුම් තිබූ බවත් ඉඩම් ආරවුලක් ඊට හේතුව බවත් ඝාතනයට පත් පුද්ගලයාගේ බිරිද පවසනවා. ඊයේ රාත්‍රියේදී ද මොවුන් දෙදෙනා අතර ගැටුමක් හටගෙන ඇති අතර බිරිදගේ සහෝදරයා ඝාතනය කළ සැකකරු යාබදව පිහිටි පාලු නිවසකට ගොස් සියදිවි හානිකරගෙන ඇති බව පොලීසිය ප්‍රකාශ කළා.     ", "URL": "https://www.itnnews.lk/2023/10/05/346983/", "Category": "දේශීය පුවත්", "Parent URL": null}