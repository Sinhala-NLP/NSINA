{"Source": "ITN news", "Timestamp": "නොවැම්බර් 15, 2022 13:51", "Headline": "හිරුණිකාට ඇප", "News Content": "අධිකරණයට ඉදිරිපත් කෙරුණු හිටපු පාර්ලිමේන්තු මන්ත්‍රී හිරුණිකා ප්‍රේමචන්ද්‍ර මහත්මිය ඇප මත මුදාහැරුණා. කුරුදුවත්ත පොලීසිය ඉදිරිපිට සිදුකළ උද්ඝෝෂණයකදී ඇය අත්අඩංගුවට ගැණුනේ ඊයේ දිනයේයි. කොළඹ පැවති උද්ඝෝෂණයක් අතරතුර කාන්තාවන් දෙදෙනෙකු අත්අඩංගුවට ගැනීමට එරෙහිව හිරුණිකා ප්‍රේමචන්ද්‍ර මහත්මිය කුරුදුවත්ත පොලීසිය ඉදිරිපිට උද්ඝෝෂණයක් සිදුකළා. එහිදී ඇය ඇතුළු 15 දෙනෙකු අත්අඩංගුවට ගැනීමටයි පොලීසිය ක්‍රියා කළේ. එම සියලු සැකකරුවන් අද කොළඹ මහේස්ත්‍රාත් අධිකරණයට ඉදිරිපත් කිරීමෙන් පසු ඇප මත මුදාහැරීමටයි අධිකරණය නියෝග කළේ. එක් සැකකරුවෙකුට රුපියල් දසදහස බැගින් වූ මුදල් ඇප සහ රුපියල් ලක්ෂ 50 බැගින් වූ ශරීර ඇප නියම කෙරුණා. මෙම නඩුව ලබන පෙබරවාරි 13 වනදා යළි කැදවීමට අධිකරණය නියෝග කළා.       ", "URL": "https://www.itnnews.lk/2023/10/05/445804/", "Category": "Breaking News,දේශීය පුවත්", "Parent URL": null}