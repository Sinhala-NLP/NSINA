{"Source": "ITN news", "Timestamp": "மே 16, 2021 17:49", "Headline": "தொடர்கிறது இஸ்ரேல் – பலஸ்தீன ரொக்கெட் தாக்குதல்கள்..", "News Content": "காஷா தீவுப்பகுதியில் பலஸ்தீனியர்களுடனான மோதல் 7வது நாளாகவும் தொடரும் நிலையில் தொடர்ந்தும் ரொக்கெட் தாக்குதல்களினூடாக தக்க பதிலடி வழங்கப்படுமென இஸ்ரேலிய பிரதமர் தெரிவித்துள்ளார். இன்றைய தினம் இஸ்ரேல் நடத்திய வான்வெளி தாக்குதலின் போது பலஸ்தீனியர்கள் மூவர் பலியாகியுள்ளதாக சுகாதார அதிகாரிகள் தெரிவித்துள்ளனர். பலஸ்தீனியர்கள் டெல் எவிவ் பகுதியை நோக்கி ரொக்கெட் தாக்குதல்களை மேற்கொண்டுள்ளனர். தாக்குதல்களிலிருந்து தப்பிச்செல்லும் நோக்கில் மக்கள் பல்வேறு இடங்களில் தஞ்சமடைந்துள்ளனர். இந்நிலையில் மோதல்களை முடிவுக்கு கொண்டுவருவதற்கு சர்வதேச சமூகம் பேச்சுவார்த்தைகளுக்கு அழைப்பு விடுத்துள்ளது. நேற்றைய தினம் அமெரிக்க ஜனாதிபதி ஜோ பைடன் இஸ்ரேல் பிரதமர் பென்ஜமின் நெத்தன்யாகு மற்றும் பலஸ்தீன ஜனாதிபதி மொஹமது அப்பாஸ் ஆகியோர் மும்முனை தொலைபேசி உரையாடல்களில் ஈடுப்பட்டுள்ளனர். இந்நிலையில் இன்றைய தினம் ஐக்கிய நாடுகள் அமைப்பின் பாதுகாப்பு சபை கூட்டம் இடம்பெறவுள்ளது. அதன்போது பல்வேறு முக்கிய தீர்மானங்கள் பெறப்படுமென எதிர்பார்க்கப்படுகின்றது. பலஸ்தீன படையினர் இதுவரை 278 ரொக்கெட் தாக்குதல்களை காஷாப்பகுதியிலிருந்து மேற்கொண்டுள்ளதாக இஸ்ரேல் பாதுகாப்பு படையினர் தெரிவித்துள்ளனர். அவற்றில் ஒரு சில ஏவுகணைகள் இஸ்ரேலின் ஏவுகணை பாதுகாப்பு கட்டமைப்புக்களினால் தடுக்கப்பட்டுள்ளதாகவும் இஸ்ரேல் மேலும் தெரிவித்துள்ளது. ", "URL": "https://www.itnnews.lk/2023/10/05/337298/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}