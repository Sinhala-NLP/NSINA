{"Source": "ITN news", "Timestamp": "සැප්තැම්බර් 19, 2022 19:17", "Headline": "අම්බලන්ගොඩ නගර සභාවට නව සභාපතිවරයෙක්", "News Content": "අම්බලන්ගොඩ නගර සභාවට සභාපතිවරයෙකු තෝරා පත් කර ගැනීම සම්බන්ධ ඡන්ද විමසීමෙන් පාලක පක්ෂ උප සභාපති කමල් වැල්ලගේ මහතා තේරී පත්වුණා. ඒ වැඩි ඡන්ද දෙකකින්. මෙම ඡන්ද විමසීම පැවැත්වුණේ දකුණු පළාත් පාලන කොමසාරිස් රනිල් වික්‍රමසේකර මහතාගේ ප්‍රධානත්වයෙන්. සභාපති ධුරය සදහා නම් දෙකක් යෝජනා කෙරුණා. ඒ උප සභාපති කමල් වැල්ලගේ සහ ශ්‍රී ලංකා නිදහස් පක්ෂ මන්ත්‍රි රාහුල ලලිත වික්‍රම යන අයයි. එහිදී කමල් වැල්ලගේ මහතාට ඡන්ද10ක් ලැබුණා. රාහුල ලලිත වික්‍රම මහතාට ලැබුණේ ඡන්ද 8ක්. පාලක පක්ෂයේ ලක්ෂ්මි හේමන්තා මන්ත්‍රිවරිය වැල්ලගේ මහතාට ඡන්දය නොදී ලලිත වික්‍රම මහතාට ඡන්දය ලබා දුන්නා. එක්සත් ජාතික පක්ෂ මන්ත්‍රිනී අයිරා ඉන්ද්‍රාංගනී මහත්මිය ද තමා සමග ඒකාබද්ධ විපක්ෂය නියෝජනය කරමින් සිටි ලලිත වික්‍රම මහතාට ඡන්දය ලබා නොදී උප සභාපති කමල් වැල්ලගේ මහතාට ඡන්දය ලබා දීම විශේෂයෙන් කැපීපෙනුනා. ජනතා විමුක්ති පෙරමුණේ මන්ත්‍රිවරුන් දෙදනා සහ විපක්ෂ නායක ජේ ඩබ්ලිව් ජයන්ත මහතා ඡන්දය දීමෙන් වැළකී සිටියා.   අම්බලන්ගොඩ නගර සභාවේ සභාපති ලෙස කටයුතු කළ අරුණ ප්‍රදීප් මහතා ඉල්ලා අස්වීමෙන් ඇතිවූ පුරප්පාඩුව වෙනුවෙනුයි මෙම ඡන්ද විමසීම පැවැත්වුණේ.               ", "URL": "https://www.itnnews.lk/2023/10/05/435897/", "Category": "දේශීය පුවත්", "Parent URL": null}