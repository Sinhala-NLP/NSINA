{"Source": "ITN news", "Timestamp": "මැයි 19, 2023 21:31", "Headline": "ලක්හඬ කාලේ හන්දිය ශ්‍රාවක හරසර ප්‍රදානය ස්වාධීන රූපවාහිනී පරිශ්‍රයේදී", "News Content": "ලක්හඬ කාලේ හන්දිය ශ්‍රාවක හරසර ප්‍රදානය ස්වාධීන රූපවාහිනී පරිශ්‍රයේදී පැවැත්වුණා. ස්වාධීන රූපවාහිනී මාධ්‍ය ජාලයට අයත් ලක්හඬ ගුවන්විදුලියේ බෙහෙවින් ජනප්‍රිය වැඩසටහනක් වන කාලේ හන්දියට ඉහළ ශ්‍රාවක  ප්‍රතිචාර ලැබෙමින් පවතිනවා. වැඩසටහනට වසර 4ක් සපිරීම නිමිත්තෙන් ශ්‍රාවක හරසර නමින් උපහාර උත්සවයක් පැවැත්වුණා. එය සංවිධාන කළේ කාලේ හන්දිය රසික ජනතාවයි. විවිධ ක්ෂේත්‍රවලින් සිය ජීවිතය ජයගත් පුද්ගලයන්ගේ ගමන්මග පිළිබද හෙළිකරමින් මෙම වැඩසටහන විකාශය වනවා. සතියේ සෑම දිනකම පස්වරු 2 සිට හතර දක්වා විකාශය වන මෙම වැඩසටහනේ නිෂ්පාදකවරයා වන අනිල් මහානාම හා වැඩසටහන ඉදිරිපත් කළ මධුසංක මහමිතව ද මෙහිදි උපහාරයට ලක්වුණා. මෙම වැඩසටහනට සුදුසු නම යෝජනා කර ඇත්තේ ලක්හඬ ගුවන්විදුලියේ මහින්ද බිබිලේයි. කාලේ හන්දිය විකාශය කිරීම වෙනුවෙන් ලක්හඬ ගුවන්විදුලියට ද ශ්‍රාවක උපහාර හිමිවුණා. එම ජනතා සම්මානය ලක්හඬ වෙනුවෙන් පිරිනැමුවේ ස්වාධීන රූපවාහිනී මාධ්‍ය ජාලයේ සභාපති නීතීඥ සුදර්ශන ගුණවර්ධන මහතාටයි. වැඩසටහනේ ආරම්භක යුගයේදී ලක්හඩ නියෝජ්‍ය සාමාන්‍යාධිකාරීවරයා ලෙස කටයුතු කළ අශෝක කරුණානායක මහතා ද සම්මානයට පාත්‍ර වුණා. ස්වාධීන රූපවාහිනී මාධ්‍ය ජාලයේ සාමාන්‍යාධිකාරී අරුණ විජේසිංහ, ලක්හඩ නියෝජ්‍ය සාමාන්‍යාධිකාරී කපිල තිලකසිරි යන මහත්වරුන් ඇතුළු පිරිසක් මෙම අවස්ථාවට සහභාගී වුණා.   ", "URL": "https://www.itnnews.lk/2023/10/05/484695/", "Category": "දේශීය පුවත්", "Parent URL": null}