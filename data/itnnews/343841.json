{"Source": "ITN news", "Timestamp": "ජූනි 20, 2021 11:30", "Headline": "එන්නත්කරණ වැඩපිළිවෙළ තවදුරටත් අඛණ්ඩව ක්‍රියාත්මකයි", "News Content": "එන්නත්කරණ වැඩපිළිවෙළ තවදුරටත් අඛණ්ඩව ක්‍රියාත්මක කර තිබෙනවා. සැලසුම් සහගතව එය ක්‍රියාවට නංවා ඇත්තේ ජනතාවට අපහසුතා ඇති නොවන අයුරින්. ඒ යටතේ ඇස්ට්‍රා සෙනෙකා එන්නතේ පළමු මාත්‍රාව 925242 නෙකුට ලබාදී තිබෙනවා. එහි දෙවන මාත්‍රාව ලබාදී ඇති සංඛ්‍යාව 357868 ක්. සයිනොෆාම් එන්නතේ පළමු මාත්‍රාව පුද්ගලයින් 1434468 දෙනෙකුට හා එහි දෙවන මාත්‍රාව 434083 දෙනෙකුට ලබාදීමටයි පියවර ගෙන ඇත්තේ. ස්පුට්නික් එන්නතේ පළමු මාත්‍රාව මේ දක්වා ලබාදී ඇති සංඛ්‍යාව 95470 ක්. එහි දෙවන මාත්‍රාවද 14301දෙනෙකුට ලබාදී ඇති බව වසංගත රෝග විද්‍යා අංශය සඳහන් කළා. මහනුවර පාත දුම්බර මැතිවරණ කොට්ඨාශයේ ජ්‍යෙෂ්ඨ  පුරවැසියන්ට එන්නත් ලබාදීම මඩවල මදීනා විද්‍යාලයේ දී සිදු කෙරුණා. මේ අතර කළුතර සෞඛ්‍ය වෛද්‍ය නිලධාරී කොට්ඨාසයේ නිරෝධායනය වූවන්ට හා අත්‍යවශ්‍ය රාජකාරි හේතුවෙන් කොරෝනා එන්නතේ දෙවන මාත්‍රාව ලබාගැනීමට නොහැකි වූ පිරිස් සඳහා එම එන්නත ලබාදීම කළුතර ජාතික සෞඛ්‍ය විද්‍යායතන පරිශ්‍ර යේදී ආරම්භ වුණා. තදබදයකින් හා අවහිරයකින් තොරව එන්නත්කරණය සඳහා අවස්ථාව සළසා දී තිබෙනවා.   ", "URL": "https://www.itnnews.lk/2023/10/05/343841/", "Category": "Breaking News,දේශීය පුවත්", "Parent URL": null}