{"Source": "ITN news", "Timestamp": "ඔක්තෝබර් 10, 2021 11:25", "Headline": "ජෛව සුරක්ෂිතතාව ආරක්ෂා කර ගනිමින් කෘෂිකර්මාන්තය නගා සිටුවීමට රජය කටයුතු කර තිබෙනවා", "News Content": "කුමන පාර්ශව කුමන චෝදනා කළද රටේ ජෛව සුරක්ෂිතතාව ආරක්ෂා කර ගනිමින් කෘෂිකර්මාන්තය නගා සිටුවීම සදහා රජය කටයුතු කර ඇති බව අමාත්‍ය මහින්දානන්ද අලුත්ගමගේමහතා පවසනවා. කොළඹ මධ්‍යම තැපැල් හුවමාරුව තුළ පිහිටුවනු ලැබූ ශාක නිරෝධායන නව ඒකකය විවෘත කිරීමේ අවස්ථාවට එක් වෙමිනුයි අමාත්‍යවරයා මේ බව සදහන් කළේ. නව ඒකකය මගින් රටේ ජෛව සුරක්ෂිතතාව තහවුරු කිරීම සදහා විශාල සහයක් ලැබෙනු ඇති බවද ඒ මහින්දානන්ද අලුත්ගමගේ මහතා පෙන්වා දුන්නා. මෙම අවස්ථාවට ජන මාධ්‍ය අමාත්‍ය ඩලස් අලහප්පෙරුම,ජන මාධ්‍ය අමාත්‍යංශයේ ලේකම් ජගත් පී විජේවීර, තැපැල්පති රංජිත් ආරියරත්න යන මහත්වරුන් ඇතුළු පිරිසක් එක්ව සිටියා.   ", "URL": "https://www.itnnews.lk/2023/10/05/368204/", "Category": "දේශීය පුවත්", "Parent URL": null}