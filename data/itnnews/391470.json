{"Source": "ITN news", "Timestamp": "ජනවාරි 26, 2022 18:39", "Headline": "සිමෙන්ති මාෆියාවක් ගැන රාජ්‍ය ඇමති ඉන්දිකගෙන් හෙළිදරව්වක්", "News Content": "සිමෙන්ති බෙදාහරින ඇතැමුන් සිමෙන්ති හිගයක් මවා පා වැඩි මිලට අලෙවිකර ජනතා මුදල් කොල්ලකෑමේ ජාවාරමක යෙදී සිටින බවට රාජ්‍ය අමාත්‍ය ඉන්දික අනුරුද්ධ මහතා චෝදනා කරනවා. මෙවැනි පුද්ගලයින් සොයා වැටලීම් සිදුකර නඩු පවරා බලපත්‍ර අහිමි කළ යුතු බවයි රාජ්‍ය අමාත්‍යවරයා අවධාරණය කරන්නේ. වැඩි මිලට සිමෙන්ති අලෙවි කරන බවට විවිධ පැමිණිලි ලැබී තිබෙනවා. එම ක්‍රියා වැළැක්වීම සහ සිමෙන්ති හිගයට විසදුම් ලබාදීමේ අරමුණෙන් සාකච්ඡාවක් අද පැවැත්වුණා. ඒ ග්‍රාමීය නිවාස සහ ඉදිකිරීම් හා ගොඩනැගිලි ද්‍රව්‍ය කර්මාන්ත ප්‍රවර්ධන රාජ්‍ය අමාත්‍යාංශයේ දීයි. රාජ්‍ය අමාත්‍ය ඉන්දික අනුරුද්ධ මහතා තවදුරටත් කියා සිටියේ අපේ රටේ සිමෙන්ති ජාවාරම්කරුවන් පිරිසක් සිටින බවයි.       ", "URL": "https://www.itnnews.lk/2023/10/05/391470/", "Category": "දේශීය පුවත්", "Parent URL": null}