{"Source": "ITN news", "Timestamp": "පෙබරවාරි 26, 2022 08:30", "Headline": "චීන-රුසියා ජනාධිපතිවරු දුරකථන සාකච්ඡාවක් පවත්වයි", "News Content": "චීන ජනාධිපති ෂී ජින්පින් මහතා සහ රුසියානු ජනාධිපති Vladimir Putin මහතා ඊයේ එම සාකච්ඡාව පැවැත්වූහ.  වත්මන් යුක්රේන තත්වය පිළිබඳ   දෙපාර්ශ්වය අදහස් හුව හුවමාරු කරගත්හ. ඇමරිකාව හා NATO සංවිධානය දිගුකාලීනව රුසියාවේ සාධාරණ ආරක්ෂක අවධානය නොතකා අඛණ්ඩව නැගෙනහිර දිශාවේ යුධ පහසුකම් සැකසීම  ප්‍රවර්ධනය කිරීම රුසියාවේ උපාය මාර්ගික උපරිම  සීමාවන් අභියෝගයට ලක් කරන්නක් බව Vladimir Putin මහතා එහිදී පැවසීය. යුක්රේනය සමග ඉහළ මට්ටමේ සාකච්ඡා පැවැත්වීමට රුසියාව කැමැත්තෙන් සිටින බව හෙතෙම පැවසීය. යුක්රේන ප්‍රශ්නයේ වැරදි සහ නිවැරදි   තත්වයන් අනුව චීනය සිය ස්ථාවරය තීරණය කරන බව ෂී ජින්පින් මහතා පැවසීය. රුසියාව හා යුක්රේනයට සාකච්ඡා මාර්ගයෙන් ප‍්‍රශ්නය  විසඳීමට චීනය සහාය ලබාදෙයි. විවිධ රටවල ස්වාධිපත්‍යය හා භෞමික අඛණ්ඩතාවට ගරුකිරීම, එක්සත්ජාතීන්ගේ සංවිධානයේ ප්‍රඥප්තියේ අරමුණු හා   මූලධර්මයන් අනුගමනය කිරීම චීනයේ තිරසර  ස්ථාවරය යැයි ෂී ජින්පින්  මහතා අවධාරණය කළේය. ", "URL": "https://www.itnnews.lk/2023/10/05/397794/", "Category": "ජාත්‍යන්තර පුවත්", "Parent URL": null}