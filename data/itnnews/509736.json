{"Source": "ITN news", "Timestamp": "අගෝස්තු 21, 2023 09:47", "Headline": "ලැව් ගිනි හේතුවෙන් බ්‍රිටිෂ් කොලොම්බියා ප්‍රාන්තයෙන් තිස්දහසක් ඉවත් කරයි", "News Content": "කැනඩාවේ ලැව් ගිනි හේතුවෙන් බ්‍රිටිෂ් කොලොම්බියා ප්‍රාන්තයෙන් තිස්දහසක් ඉවත් කර තිබෙනවා. මේ වනවිට බ්‍රිටිෂ් කොලොම්බියා ප්‍රාන්තයේ ප්‍රදේශ 400ක පමණ ලැව් ගිනි හටගෙන තිබෙනවා. ඊයේ රාත්‍රියේ කලාප දෙකක ඇතිවූ දැවැන්ත ලැව්ගිනි වලින් නිවාස හා ගොඩනැගිලි රැසක් විනාශ වුණා. මේ වනවිට කැනඩාවේ දකුණු දිග කෙලොව්නා ප්‍රාන්තයට ඇතුළුවීම තහනම් කර තිබෙනවා. එම ප්‍රදේශයේ නිවාස 36,000ක් ලැව් ගිනි වලින් විනාශ වී තිබෙනවා. ලැව් ගිනි හේතුවෙන් පිලිස්සුම් තුවාල ලැබූ හා ශ්වසන අපහසුතා ඇතිවුණු බොහෝ පිරිස් රෝහල් ගතකර තිබෙනවා.       ", "URL": "https://www.itnnews.lk/2023/10/05/509736/", "Category": "ජාත්‍යන්තර පුවත්", "Parent URL": null}