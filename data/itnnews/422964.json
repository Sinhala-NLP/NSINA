{"Source": "ITN news", "Timestamp": "ஜூலை 13, 2022 11:18", "Headline": "சட்டவிரோதமான முறையில் வெளிநாட்டுக்கு தப்பிச்செல்ல முற்பட்ட 55 பேர் கைது..", "News Content": "சட்டவிரோதமான முறையில் வெளிநாட்டுக்கு தப்பிச்செல்ல முற்பட்ட 55 பேர் ஹம்பாந்தோட்டை கடற்பரப்பில் கடற்படையினரால் மீட்கப்பட்டுள்ளனர். நீண்டநாள் படகொன்றினூடாக வெளிநாட்டுக்கு தப்பிச்செல்ல முற்பட்ட சந்தர்ப்பத்தில் படகு பயணத்தின்போது சீரற்ற வானிலையினால் படகு பயணத்தை மேற்கொள்ள முடியாத சூழல் ஏற்பட்டது. இந்நிலையில் குறித்த பகுதிக்கு சென்ற கடற்படை படகினூடாக குறித்த 55 பேரும் மீட்கப்பட்டுள்ளனர். படகு பயணத்தை மேற்கொண்டவர்களில் 4 சிறுவர்களும், சிறுமியொருவரும் உள்ளடங்குவதாகவும் கடற்படையினர் தெரிவித்துள்ளனர். முல்லைத்தீவு, திருகோணமலை, மன்னார், கிளிநொச்சி மற்றும் வவுனியா பகுதிகளை சேர்ந்தவர்களே கடற்படையினரால் மீட்கப்பட்டவர்களென ஆரம்பகட்ட விசாரணைகளில் தெரியவந்துள்ளது. சந்தேக நபர்களை நீதிமன்றத்தில் ஆஜர்ப்படுத்த நடவடிக்கை எடுக்கப்பட்டுள்ளது. ", "URL": "https://www.itnnews.lk/2023/10/05/422964/", "Category": "Breaking News,தேசிய செய்திகள்", "Parent URL": null}