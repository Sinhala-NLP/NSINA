{"Source": "ITN news", "Timestamp": "අප්‍රේල් 23, 2022 18:35", "Headline": "චමින්ද ලක්ෂාන්ගේ අවමංගල උත්සවයට ස්වාමීන් වහන්සේලා සියක්නමක්", "News Content": "රඹුක්කන ප්‍රදේශයේ පසුගියදා ඇතිවූ ප්‍රචණ්ඩකාරී තත්ත්වය හමුවේ පොලිසිය සිදුකළ වෙඩි තැබීමෙන් ජීවිතක්ෂයට පත්වූ  චමින්ද ලක්ෂාන්ගේ දේහය පිළිබද අවසන් කටයුතු අද සිදු කෙරුණා. ඒ රඹුක්කන,  නාරංබැද්ධ සුසාන භූමියේදියි. පොලිස් වෙඩි පහරින් මිය ගිය  චමින්ද ලක්ෂාන්ගේ දේහය පිළිබද අවසන් කටයුතු නාරංබැද්ධ පවුලේ සුසාන භූමියේදි අද සිදු කෙරුනා. එහිදී යම් කලහකාරී සිදුවීමක් ඇතිවීම වැළැක්වීම සදහා ප්‍රදේශයේ ආරක්ෂාව තරකර තිබුණේ ත්‍රිවිධ හමුදාව යොදා ගනිමින්. දේහයට අවසන් ගෞරව දැක්වීම සදහා දේශපාලනඥයන් ඇතුළු විවිධ පිරිස් එක්ව සිටි අතර, එක්සත් ජාතික පක්ෂ නායක රනිල් වික්‍රමසිංහ  මහතා ද අද පෙරවරුවේ චමින්ද ලක්ෂාන්ගේ දේහයට අවසන් ගෞරව දැක්වුවා. ආගමික වතාවත් සදහා පුජ්‍ය ඕමල්පේ සෝභිත ස්වාමින් වහන්සේ ඇතුළු සංඝයාවහන්සේ සියක්නමක් අවමංගල උත්සවයට වැඩම කර සිටිම විශේෂත්වයක්. පසුගිය 19 වනදා රඹුක්කන පැවති විරෝධතාව ප්‍රචණ්ඩකාරී ලෙස උත්සන්න වීමත් සමග ගැටුම්කාරී තත්ත්වයක් මතුවුණා. සිද්ධියෙන් පොලිස් නිලධාරීන් 15 දෙනෙකු සහ සිවිල් වැසියන් 14 දෙනෙකු තුවාල ලැබු අතර එක් පුද්ගලයෙකු ජිවිතක්ශයට පත් වුනා.  කෙසේ වෙතත්  විරෝධතාවය අතර තුර  පුද්ගලයෙකු වෙඩි වැදී මිය යෑම සම්බන්ධයෙන් නඩුව තෙවන දිනටත් ඊයේ කැදවනු ලැබුවා.කෑගල්ල මහේශ්ත්‍රාත් වාසනා නවරත්න මහත්මිය ඉදිරියේදියි අදාළ නඩුව විභාගයට ගැනුණේ. එහිදි ප්‍රකාශයක් ලබා දුන් ඒ වන විට කෑගල්ල කොට්ඨාශය බාර ජ්‍යෙෂ්ඨ පොලිස් අධිකාරීවරයාව සිටි කේ. බි කීර්තිරත්න මහතා සඳහන් කළේ නොසන්සුන්තාව පාලනය කිරිම සඳහා සත්භාවය අරමුණු කර ගනිමින්  විරෝධතාකරුවන්ට දණහිසෙන් පහළට වෙඩි තැබිමට තමන් නියෝග කළ බවයි.  ඔහු අධිකරණය හමුවේ වැඩිදුරටත් ප්‍රකාශ කළේ දිගින් දිගටම ප්‍රචන්ඩකාරීව හැසිරුණු පිරිස පාලනයට මෙන්ම  ජනතාවගේ සහ පොදු දේපළ ආරක්ෂාව වෙනුවෙන් තමන් මෙම තීරණය ගත් බවයි.ලබන 27 වනදා නඩුව යලි කැදවිමට නියමිතයි .  මෙවන් පසුබිමක මානව හිමිකම් කොමිෂන් සභාව හමුවේ පෙන් සිටි  පොලිස්පති සි.ඩි වික්‍රමරත්න මහතා කියා සිටියේ මහජන උද්ඝෝශණ වලට වෙඩි තැබිමට තමන් කිසිවිටෙකත්  උපදෙස් ලබා නොදුන් බවයි. කෙසේ වෙතත්  පොලිසිපතිවරයා ඇතුළු තවත් උසස් නිලධාරීන් කිහිපදෙනෙකුම මානව හිමිකම් කොමිසන් සභාව ඉදිරියේ අනිද්දා  යළි පෙනී සිටිමට නියමිතව තිබෙනවා . මේ අතර සිද්ධිය සිදු වු ස්ථානයේ පැවති ඉන්ධන බවුසර් රථ 02 ක ඊයේ රාත්‍රියේ කෑගල්ල මහේස්ත්‍රාත් වාසනා නවරත්න මහත්මිය විසින් නිරික්ශණය කරනු ලැබුවා. එමෙන්ම අදාළ සිදු විම සම්බන්ධයෙන් විමර්ශනය සඳහා පොලිස්පතිතුමා පත් කළ කමිටුව කෑගල්ල මහේස්ත්‍රාත්තුමිය වෙත ඉදිරිපත් කළ විමර්ශන වාර්තාවේ සඳහන්ව ඇත්තේ රඹුක්කන නොසන්සුන්තාව පාලනය කිරිමට පොලිසි කැරලි මර්ධන කණ්ඩායම ටි 56 ගිණි අවි 04 ක් සහ උණ්ඩ 35 භාවිත කර ඇති බවයි. සිද්ධියෙන් තුවාල ලැබු සිවිල් වැසියන් ඇතුළු පොලිස් නිලධාරින් 51 දෙනෙකුගේ ප්‍රකාශ සටහන් අදාළ වාර්ථාවට ඇතුළත්ව තිබෙනවා . මේ අතර රඹුක්කන විරෝධතාවයට එක් වු  පුද්ගලයෙකු අපරාධපරීක්ශණ දෙපාර්තමේන්තුව මඟින් අත්අඩංගුවට ගෙන තිබෙනවා . මේ අතර නොසන්සුන්තාව අතරතුර මිය ගිය චමින්ද ලක්ශාන්ගේ ඝාතනය හෙළා දකිමින් ජනතා  විමුක්ති පෙරමුණ  සහ රඹුක්කන සිවිල් සංවිධානය එකතුවෙන් අද දහවල් රඹුක්කන නගරයේදි විරෝධතාවක් පැවැත්වුනා.   ", "URL": "https://www.itnnews.lk/2023/10/05/408008/", "Category": "Breaking News,දේශීය පුවත්", "Parent URL": null}