{"Source": "ITN news", "Timestamp": "மே 17, 2021 16:23", "Headline": "வீதி விபத்துக்கள் குறித்து அறிவிக்க புதிய செயலி அறிமுகம்", "News Content": "இன்று உலக வீதி விபத்து தடுப்பு வாரம் ஆம்பமாகிறது. இதனை முன்னிட்டு வாகன விபத்துக்கள் மற்றும் போக்குவரத்து குற்றங்கள் தொடர்பில் அறிவிப்பதற்கு புதிய கைபேசி செயலி ஒன்று பொலிஸாரினால் அறிமுகப்படுத்தப்பட்டுள்ளது. பொதுமக்கள் பாதுகாப்பு அமைச்சர் சரத் வீரசேகர தலைமையில் செயலியை அறிமுகப்படுத்தும் நிகழ்வு இடம்பெற்றதாக பொலிஸ் ஊடக பிரிவு தெரிவித்துள்ளது. அதற்கமைய e – trafic police sri lanka எனும் செயலியூடாக பொதுமக்கள் வாகன விபத்துக்கள் மற்றும் போக்குவரத்து குற்றங்கள் தொடர்பில் பொலிஸாருக்கு அறிவிக்க முடியும். இதற்கு எவ்வித கட்டணமும் அறிவிடப்படமாட்டாதென பொலிஸ் திணைக்களத்தின் ஊடக பிரிவு தெரிவித்துள்ளது. ", "URL": "https://www.itnnews.lk/2023/10/05/337415/", "Category": "Breaking News,அண்மைய செய்திகள்", "Parent URL": null}