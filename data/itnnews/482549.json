{"Source": "ITN news", "Timestamp": "මැයි 12, 2023 12:07", "Headline": "අධික වර්ෂාව හේතුවෙන් දිස්ත්‍රික්ක 14කට දැඩි බලපෑම්", "News Content": "අධික වර්ෂාවත් සමඟ දිස්ත්‍රික්ක 14 ක පුද්ගලයන් දෙදහස් එකසිය අසූ නව දෙනෙකුට දැඩි බලපෑම් එල්ල වී තිබෙනවා. ගත වූ පැය 24 ක කාලය තුළ වැඩිම වර්ෂාපතනයක් ලැබී ඇත්තේ මාතර දිස්ත්‍රික්කයේ මාලිම්බඩ ප්‍රදේශයටයි. මිලිමීටර් 92 ක වර්ෂාපතනයක් මෙම ප්‍රදේශයට ලැබී තිබෙනවා. බලපිටිය ආඳාදොල ශ්‍රීපති මහාවිද්‍යාලය ජලයෙන් යටවුණා. ප්‍රදේශයට ඇදහැලෙන අධික වර්ෂාවත් සමගයි මෙම තත්ත්වය උද්ගත වුණේ. විද්‍යාලයේ අවට කානු පද්ධතිය නිසි ලෙස සකස් කර දෙන ලෙස විදුහල්පති ජී.අයි. ද සොයිසා මහතා ඉල්ලා තිබෙනවා. වර්ෂාවත් සමඟ ඇති වූ අධික අකුණු හේතුවෙන් ගාල්ල උඩුවැලිවිටිය ප්‍රදේශයේ නිවාස කිහිපයක විදුලි උපකරණවලට හානි සිදු වුණා. දෙල්ගොඩ මූකලාන ප්‍රදේශයේ නිවාස තුනක් මතට ගසක්කඩා වැටීමෙන් එම නිවාසවලට හානි සිදු වුණා. මේ හේතුවෙන් ත්‍රීරෝද රථ දෙක් ද විනාශ වී ඇති බවයි වාර්තා වන්නේ. නිවාසවල සිටි පූද්ගලයන් 5 දෙනෙකු තුවාල ලබා රෝහල්ගත කෙරුණා. එක් අයෙකු දැඩි සත්කාර ඒකකයේ ප්‍රතිකාර ලබනවා.   ", "URL": "https://www.itnnews.lk/2023/10/05/482549/", "Category": "Breaking News,කාලගුණ අනාවැකිය,දේශීය පුවත්", "Parent URL": null}