{"Source": "ITN news", "Timestamp": "අගෝස්තු 12, 2023 12:42", "Headline": "බීඩි කොළ තොගයක් සමඟ 4 දෙනෙකු නාවික හමුදා භාරයට", "News Content": "නීති විරෝධී ලෙස මෙරටට රැගෙන ඒමට උත්සාහ කල  බීඩි කොළ තොගයක් සමඟ සැකකරුවන් 4 දෙනෙකු නාවික හමුදා භාරයට ගෙන තිබෙනවා. වයඹ නාවික විධානයට අයත් ශ්‍රී ලංකා නාවික නෞකා විජය ආයතනය මඟින් කල්පිටිය කළපුවේ  මට්ටතිව් දූපත අසල මුහුදු ප්‍රදේශයේ සිදුකළ විශේෂ මෙහෙයුමකදීයි මොවුන්එ අත්හිඅඩංගුවට ගෙන තිබෙන්නේ. මෙම මෙහෙයුම මඟින් නාවික හමුදා භාරයට ගත් සැකකරුවන් වයස අවුරුදු 17 ත් 27 ත් අතර වයසේ පසුවන කල්පිටිය ප්‍රදේශයේ පදිංචිකරුවන් බවට හඳුනාගන්නා ලද අතර, එම සැකකරුවන් සිව් දෙනා, ඩිංගි යාත්‍රා දෙක සහ බීඩි කොළ තොගය  ඉදිරි නීතිමය කටයුතු සඳහා කටුනායක රේගු නිවාරණ කාර්යාලය වෙත භාරදී තිබෙනවා. ", "URL": "https://www.itnnews.lk/2023/10/05/507591/", "Category": "දේශීය පුවත්", "Parent URL": null}