{"Source": "ITN news", "Timestamp": "டிசம்பர் 15, 2022 12:44", "Headline": "உலக கிண்ண கால்ப்பந்தாட்ட இறுதி போட்டியில் பிரான்ஸ்..", "News Content": "உலக கிண்ண கால்ப்பந்தாட்ட தொடரின் இறுதிப்போட்டிக்கு பிரான்ஸ் அணி தகுதிப்பெற்றுள்ளது. இரண்டாவது அரையிறுதி போட்டியில் மொரோக்கோவை எதிர்த்து விளையாடிய, பிரான்ஸ் 2 – 0 என்ற கோல் அடிப்படையில் வெற்றிப்பெற்றது. போட்டி ஆரம்பித்து 5வது நிமிடத்தில் தியோ ஹெர்ணான்டஸ் பிரான்ஸ் அணி சார்பில் முதலாவது கோலை பதிவுசெய்தார். போட்டியின் 79வது நிமிடத்தில் ரெண்டல் கோலோ மவுனி பிரான்ஸ் அணி சார்பாக மற்றுமொரு கோலை பதிவுசெய்தார். போட்டி முடிவடையும் வரை மொரோக்கோ வீரர்களுக்கு ஒரு கோலையேனும் பதிவுசெய்ய சந்தர்ப்பம் கிடைக்கவில்லை. இதற்கமைய 2 – 0 என்ற அடிப்படையில் பிரான்ஸ் அணி வெற்றிப்பெற்றது. இதன்மூலம் ஆர்ஜண்டினா அணியுடன் இறுதிப்போட்டியில் விளையாட பிரான்ஸ் அணி தகுதிப்பெற்றுள்ளது. எதிர்வரும் ஞாயிற்றுக்கிழமை இரவு 08.30க்கு இறுதிப்போட்டி நடைபெறவுள்ளது. இதேவேளை காலிறுதி போட்டிகளில் தோல்வியடைந்த குரொஷியா மற்றும் மொரோக்கொ அணிகள் மூன்றாவது இடத்திற்காக போட்டியிடவுள்ளன. எதிர்வரும் சனிக்கிழமை இரவு 08.30க்கு குறித்த போட்டி நடைபெறவுள்ளமை குறிப்பிடத்தக்கது. ", "URL": "https://www.itnnews.lk/2023/10/05/450402/", "Category": "Breaking News,அக்கம் பக்கம்,காற்பந்து,விளையாட்டு", "Parent URL": null}