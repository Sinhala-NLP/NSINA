{"Source": "ITN news", "Timestamp": "ஜூன் 24, 2021 12:25", "Headline": "பொசன் பூரணை தினத்தை முன்னிட்டு ஜனாதிபதியின் வாழ்த்துச்செய்தி..", "News Content": "உன்னதமான தேரவாத பௌத்த போதனைகளைச் சுமந்துகொண்டு மஹிந்த தேரரின் வருகையை நினைவுகூரும் பொசன் நோன்மதி தினம், இலங்கை வாழ் மக்களால் மறக்க முடியாத பெறுமதியான நாள் என ஜனாதிபதி கோட்டாபய ராஜபக்ஷ தெரிவித்துள்ளார். பொசன் நோன்மதி தினத்தை முன்னிட்டு வெளியிட்டுள்ள வாழ்த்துச்செய்தியிலேயே அவர் இவ்வாறு குறிப்பிட்டுள்ளார். புத்த பெருமான் போதித்த ஞானத்தை எடுத்துரைக்கும் வகையில், மஹிந்த தேரர், தேவனம்பியதிஸ்ஸ மன்னருக்கு ‘சுல்லஹத்தி பதோபம சூத்திரத்தை’ போதித்தார். மன்னரை அறவழிக்கு அழைத்து வந்தது முதல் ஆரம்பமான பௌத்த மதத்தின் செய்தி, இலங்கைத் தீவெங்கும் வேரூன்றியது. இனூடாக அமைதியானதொரு வாழ்க்கை மரபையும், நிதானமான மற்றும் அறிவார்ந்த சமூகத்தையும் நாம் மரபுரிமையாகப் பெற்றோம். மக்களை மையமாகக் கொண்ட பொருளாதார இலக்குகளை அடைந்து கொள்வதற்கும் சுபீட்சமானதொரு தேசத்தைக் கட்டியெழுப்புவதற்கும், நாம் வாழும் பூமி, உயிரினங்கள் மற்றும் மரம் செடிகொடிகளை நேசிக்கும் பிரஜைகளினாலேயே சாத்தியம் என்பதை தான் உறுதியாக நம்புவதாக ஜனாதிபதி வெளியிட்டுள்ள பொசன் வாழ்த்துச்செய்தியில் தெரிவித்துள்ளார். ", "URL": "https://www.itnnews.lk/2023/10/05/344854/", "Category": "Breaking News,அண்மைய செய்திகள்", "Parent URL": null}