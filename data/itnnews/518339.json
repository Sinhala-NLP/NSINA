{"Source": "ITN news", "Timestamp": "සැප්තැම්බර් 25, 2023 11:25", "Headline": "ආසියානු ක්‍රීඩා උළෙලේ කාන්තා ක්‍රිකට් ලෝකඩ පදක්කම බංග්ලාදේශයට", "News Content": "චීනයේ පැවැත්වෙන 19 වැනි ආසියානු ක්‍රීඩා උළෙලේ පන්දුවාර 20යි 20 කාන්තා ක්‍රිකට් තරගාවලියේ ලෝකඩ පදක්කම දිනා ගැනීමට බංග්ලාදේශ කාන්තා කණ්ඩායම අද(25) සමත් වුණා. ඒ, තෙවැනි ස්ථානය තේරීම සදහා පැවැති තරගයේ දී පාකිස්තානය පරදා කඩුලු 5 ක ජයක් වාර්තා කරමින්. චීනයේ Hangzhou හි පැවැති තරගයේ කාසියේ වාසිය දිනූ බංග්ලාදේශයේ ආරාධනයෙන් පළමුව පන්දුවට පහරදුන් පාකිස්තාන පිතිකාරිණියන් මෙම තරගයේ දී ද අසාර්ථක පිතිහරඹයක නිරත වූ අතර, ඔවුන්ට පන්දුවාර 20 අවසානයේ කඩුලු 9ක් දැවී ලබා ගත හැකි වූයේ ලකුණු 64 ක් පමණයි. Aliya Riaz ලකුණු 17 ක්, Nida Dar ලකුණු 14 ක් හා Sadaf Shamas ලකුණු 13 ක් රැස් කළා. ", "URL": "https://www.itnnews.lk/2023/10/05/518339/", "Category": "ක්‍රිකට්,ක්‍රීඩා", "Parent URL": null}