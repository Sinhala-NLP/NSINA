{"Source": "ITN news", "Timestamp": "ජනවාරි 23, 2022 18:11", "Headline": "කාලය මදිවුණු ශිෂ්‍යත්වයේ දරුවන්ට යුක්තිය ඉටුවෙන ලකුණු", "News Content": "වැලිමඩ අධ්‍යාපන කලාපය ඇතුළු තවත් ස්ථාන කීපයක දී  ශිෂ්‍යත්ව විභාගයට මුහුණදුන් දරුවන්ට ප්‍රශ්න පත්‍රය ලබාදීමට ප්‍රමාදවීම සම්බන්ධයෙන් ඊයේ දිනයේ දී චෝදනා එල්ලවුණා. කෙසේ වෙතත් අදාළ සිද්ධිය සම්බන්ධයෙන් විධිමත් පරීක්ෂණයක් සිදුකර දරුවන්ට සාධාරණය ඉෂ්ට කරන බවයි විශේෂ මාධ්‍ය හමුවකට එක්වෙමින් විභාග කොමසාරිස් ජනරාල්වරයා අද සදහන් කළේ. කොරෝනා වයිරස තත්ත්වය හේතුවෙල් කල්දැමුණු ශිෂ්‍යත්ව විභාගය ඊයේ දිනයේ දී පවත්වන්නට යෙදුණු අතර ඒ සදහා අයැදුම්කරුවන් තුන්ලක්ෂ හතලිස් දහසකට අධික පිරිසක් එක්ව සිටියා. දිවයිනේ බොහෝ ප්‍රදේශවල සාර්ථක අන්දමින් විභාගය පැවැත්වුණද ප්‍ර දේශ කීපයක පමණක් දරුවන් සදහා ලබාදෙන ප්‍රශ්න පත්‍රය දරුවන් වෙත ලබාදීමට විනාඩි 10 ක් පමණ ප්‍රමාද වූ බවටයි චෝදනා එල්ල වුණේ. කෙසේ වෙතත් මේ සම්බන්ධයෙන් දෙමව්පියන් මෙන්ම ශිෂ්‍යත්වයට පෙනී සිටි දරුවන් ද තම විරෝධය පළකළා. කෙසේ වෙතත් විභාග කොමසාරිස් ජනරාල්වරයා අද විශේෂ මාධ්‍ය හමුවක් කැදවමින් සදහන් කළේ ඒ සම්බන්ධයෙන් විධිමත් පරීක්ෂණයක් සිදුකරන බවයි. දරුවන්ට එවැනි ආසාධාරණයක් සිදුවී ඇත්නම් අනිවාර්යයෙන්ම සාධාරණයක් ඉෂ්ට කරන බව විභාග කොමසාරිස් ජනරාල් මෙහිදී සදහන් කළා.   ", "URL": "https://www.itnnews.lk/2023/10/05/390764/", "Category": "Breaking News,දේශීය පුවත්", "Parent URL": null}