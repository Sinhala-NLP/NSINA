{"Source": "ITN news", "Timestamp": "ජූලි 23, 2022 09:27", "Headline": "වජිර අබේවර්ධන මහතාගේ නම පාර්ලිමේන්තු මන්ත්‍රීවරයෙකු ලෙස ගැසට් කෙරේ", "News Content": "වජිර අබේවර්ධන මහතාගේ නම පාර්ලිමේන්තු මන්ත්‍රීවරයෙකු ලෙස ගැසට් කර තිබෙනවා. එක්සත් ජාතික පක්ෂ ජාතික ලැයිස්තුවෙන් පාර්ලිමේන්තුවට පැමිණි ජනාධිපති රනිල් වික්‍රමසිංහ මහතා එම ධූරයට පත්වීමත් සමග පාර්ලිමේන්තු මන්ත්‍රී ධූරය හිස් වුණා. ඒ බව පාර්ලිමේන්තු මහ ලේකම්වරයා මැතිවරණ කොමිසන් සභාව වෙත දැනුම් දුන්නා. ඒ අනුවයි වජිර අබේවර්ධන මහතා ජාතික ලැයිස්තුවෙන් පාර්ලිමේන්තුවට පිවිස තිබෙන්නේ. ඊට අදාළ ගැසට් නිවේදනය නිකුත් කෙරුණා.     ", "URL": "https://www.itnnews.lk/2023/10/05/424474/", "Category": "දේශීය පුවත්", "Parent URL": null}