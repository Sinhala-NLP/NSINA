{"Source": "ITN news", "Timestamp": "ජනවාරි 20, 2022 16:21", "Headline": "රාජිතට එරෙහි සුදු වෑන් මාධ්‍ය සාකච්ඡාව පිළිබඳ නඩුවට දින නියම වෙයි", "News Content": "හිටපු ඇමති රාජිත සේනාරත්න මහතාට එරෙහි සුදු වෑන් මාධ්‍ය සාකච්ඡාව පිළිබද නඩුව මාර්තු මස 15 වනදා විභාගයට ගැනීමට කොළඹ මහාධිකරණය නියෝග කළා. ඉකුත් ජනාධිපතිවරණ සමයේ පුද්ගලයින් දෙදෙනෙකු යොදා ගෙන මාධ්‍ය සාකච්ඡාවක් පවත්වා සුදු වෑන්වලින් පුද්ගලයින් පැහැර ගෙන යාම, කොල්ලකෑම, මිනිමැරුම් ආදි අපරාධ ක්‍රියා සම්බන්ධයෙන් ව්‍යාජ කරුණු සමාජගත කර ගෝඨාභය රාජපක්ෂ මැතිතුමාගේ මැතිවරණ කටයුතුවලට අගතියක් සිදු කිරීමේ චෝදනාවටයි මෙම නඩුව පවරා ඇත්තේ. හිටපු රාජිත සේනාරත්න මහතාට අමතරව රාජ්‍ය ඖෂධ නීතිගත සංස්ථාවේ හිටපු සභාපති මොහොමඩ් රූමි යන අයද මෙහි විත්තිකරුවෙකු වනවා.       ", "URL": "https://www.itnnews.lk/2023/10/05/390171/", "Category": "Breaking News,දේශීය පුවත්", "Parent URL": null}