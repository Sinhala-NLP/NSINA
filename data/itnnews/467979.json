{"Source": "ITN news", "Timestamp": "මාර්තු 14, 2023 13:55", "Headline": "චීන ජනාධිපති ෂි ජින්පිං ට මෙරට අග්‍රාමාත්‍යවරයාගෙන් සුභපැතුම්", "News Content": "චීන ජනාධිපති ෂි ජින්පිං මහතාගේ තෙවැනි ධුර කාලය වෙනුවෙන් අග්‍රාමාත්‍ය දිනේෂ් ගුණවර්ධන මහතා සිය සුභපැතුම් එක් කර තිබෙනවා. 2023.03.13 දින සුභ පැතුම් පණිවිඩයක් නිකුත් කරමින් අග්‍රාමාත්‍යවරයා මෙලෙස සුභපැතුම් එක් කර තිබුණා. චීනය සහ ශ්‍රී ලංකාව අතර පවතින සමීප මිත්‍රත්වය හා සහයෝගීතාව තව තවත් ශක්තිමත් කිරීමට චීන රජය සමග අඛණ්ඩව කටයුතු කිරීමට බලාපොරොත්තු වන බවයි අග්‍රාමාත්‍යවරයා සිය සුභපැතුම් පණිවිඩයේ සඳහන්කර ඇත්තේ. නව ධුර කාලය රටවාසී ලෝකවාසී සියළුදෙනාගේ යහපත පිණිස වනු ඇතැයි එතුමා සිය සුභපැතුම් පණිවිඩයෙන් විශ්වාසය පළකර තිබෙනවා.  ", "URL": "https://www.itnnews.lk/2023/10/05/467979/", "Category": "දේශීය පුවත්", "Parent URL": null}