{"Source": "ITN news", "Timestamp": "நவம்பர் 22, 2021 13:00", "Headline": "அருட்தந்தை சிறில் காமினி மூன்றாவது தடவையாக இன்றும் குற்றப்புலனாய்வு திணைக்களத்தில் ஆஜர்..", "News Content": "அருட்தந்தை சிறில் காமினி மூன்றாவது தடவையாக இன்றைய தினமும் குற்றப்புலனாய்வு திணைக்களத்தில் ஆஜராகியுள்ளார். கடந்த 16ம் மற்றும் 17ம் திகதிகளிலும் அவர் குற்றப்புலனாய்வு திணைக்ளத்தில் ஆஜராகியிருந்த நிலையில் அவரிடம் சுமார் 9 மணித்தியாலங்கள் வாக்குமூலம் பெறப்பட்டது. உயிர்த்த ஞாயிறு தாக்குதல் தொடர்பில் அவர் வெளியிட்டதாக கூறப்படும் கருத்து தொடர்பில் வாக்குமூலம் பெறவே அவர் இன்றைய தினமும் திணைக்களத்திற்கு அழைக்கப்பட்டிருந்தார். இந்நிலையில் அருட்தந்தை சிறில் காமினியை கைதுசெய்வதற்கான முயற்சிகள் இடம்பெறுவதாக மேற்கொள்ளப்படும் பிரச்சாரங்களை நிராகரிப்பதாக பொலிஸ் ஊடக பேச்சாளர் சிரேஸ்ட பொலிஸ் அத்தியட்சகர் நிஹால் தல்துவ தெரிவித்தார். அருட்தந்தை சிறில் காமினி உயிர்த்த ஞாயிறு தாக்குதல் தொடர்பில் கடந்த ஒக்டோபர் மாதம் 23ம் திகதி முக்கிய தகவல்களை வெளியிட்டிருந்தார். தாக்குதல் திட்டம் தொடர்பான முக்கிய தகவல்கள் தன்னிடம் இருப்பதாகவும் அவர் கூறியிருந்தார். அது தொடர்பில் குற்றபுலனாய்வு பிரிவிற்கு முறைப்பாடு கிடைத்தது. இதற்கமைய அவரிடம் வாக்குமூலம் பதிவு செய்வதற்காக அவரை குற்றப்புலனாய்வு திணைக்களத்தில் ஆஜராகுமாறு அழைப்பு விடுத்துள்ளோம். எனினும் குறித்த விடயம் தொடர்பாக சிலர் தவறான கருத்துக்களை பரப்ப முயற்சிப்பதாக பொலிஸ் ஊடக பேச்சாளர் சிரேஸ்ட பொலிஸ் அத்தியட்சகர் நிஹால் தல்துவ மேலும் தெரிவித்தார். ", "URL": "https://www.itnnews.lk/2023/10/05/377786/", "Category": "Breaking News,அண்மைய செய்திகள்", "Parent URL": null}