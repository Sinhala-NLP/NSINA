{"Source": "ITN news", "Timestamp": "නොවැම්බර් 24, 2022 20:28", "Headline": "හිටපු ජනාධිපතිනියගේ පක්ෂ සමාජිකත්වය අත්හිටවූ හේතුව මෛත‍්‍රී කියයි", "News Content": "ශ්‍රී ලංකා නිදහස් පක්ෂයේ නායකත්වය හිටපු ජනාධිපතිනි චන්ද්‍රිකා බන්ඩාර නායක කුමාරතුංග මැතිණියට ලබා දීම සදහා පසුගිය සතියේ ඇය හමු වී පිරිසක් රහස් සාකච්ඡාවක් පවත්වා තිබෙනවා. ඒ සම්බන්ධව කරුණු හෙලී වීමෙන් අනතුරුව කුමාරතුංග මහත්මිය ඇතුළු සෙසු සමාජිකන්ගේ පක්ෂ සමාජිකත්වය අත්හිට වූ බව නිදහස් පක්ෂයේ සභාපති හිටපු ජනාධිපති මෛත්‍රිපාල සිරිසේන මහතා අද අනාවරණය කළා. ශ්‍රී ලංකා නිදහස් පක්ෂයේ මතයට හා තින්දු තීරණවලට පටහැනිව කටයුතු කළ ජ්‍යෙෂ්ඨ සමාජිකයන් සම්බන්ධයෙන් පවතින විනය පරීක්ෂණ අවසන් වන තෙක් ඔවුන්ගේ පක්ෂ සමාජිකත්වය අත්හිටු වීමට පසුගිය දා පක්ෂයේ මධ්‍යම කාරක සභාව තීරණ කළා. එසේ පක්ෂ සමාජිකත්වය අහිමි වු මහින්ද අමරවීර නිමල් සිරිපාලද සිල්වා යන අමාත්‍යවරුන් අතුළු 9දෙනා  එක්ව අද මාධ්‍ය හමුවක් පැවැත්වූවා. ඒ අපි ආන්ඩුවට සහයෝගය දෙන්නේ ඇයි යන තේමාවෙන්. පක්ෂ සමාජිකත්වය අහිමි කිරීම සම්බන්ධයෙන් හිටපු ජනාධිපතිනි චන්ද්‍රිකා බන්ඩාර නායක කුමාරතුංග මහත්මිය මෙලස අදහස් පළ කළා. මේ අතර ශ්‍රී ලංකා නිදහස් පක්ෂය මේ වන විට නයා නොමැති අහිකුණ්ඨිකයෙකුගේ තත්ත්වයට පත්ව ඇති බවට අදහස් පළ කරමින් රාජ්‍ය අමාත්‍ය චාමර සම්පත් දසනායක මහතා ඊයේ පාර්ලිමේන්තුවේ සිදු කළ ප්‍රකාශක හැන්ඩ්සාඩ් වාර්තාවෙන් ඉවත් කරන ලෙස පාර්ලිමේන්තු මන්ත්‍රී දයාසිරි ජයසේකර මහතා අද පාර්ලිමේන්තුවේදී ඉල්ලා සිටියා   ", "URL": "https://www.itnnews.lk/2023/10/05/447448/", "Category": "දේශීය පුවත්", "Parent URL": null}