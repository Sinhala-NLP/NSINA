{"Source": "ITN news", "Timestamp": "ජූනි 23, 2022 10:34", "Headline": "නීති විරෝධීව ගබඩා කර තිබූ ඩීසල් තොගයක් මීරිගමදී සොයා ගැනේ", "News Content": "නීති විරෝධීව ගබඩා කර තිබූ ඩීසල් තොගයක් මීරිගමදී සොයා ගැනුණා. බලපත්‍රයක් නොමැතිව අනාරක්ෂිතව ඩීසල් ගබඩා කර අලෙවි කිරීමේ නිරතව සිටි පුද්ගලයෙකු මීරිගම හේනපොල ප්‍රදේශයේදී අත්අඩංගුවට ගැනීමට මීරිගම පොලිසිය සමත් වුණා. ඒ පොලිසියට ලැබුණු තොරතුරකට අනුව සිදු කළ වැටලීමකදීයි.  බූලි තුනක ගබඩා කර තිබූ ඩීසල් ලීටර් 320 ක් සොයා ගත් අතර සැකකරු අත්තනගල්ල මහේස්ත්‍රාත් අධිකරණයට ඉදිරිපත් කිරීමටයි පොලීසිය කටයුතු යොදා ඇත්තේ.       ", "URL": "https://www.itnnews.lk/2023/10/05/418663/", "Category": "Uncategorized @si", "Parent URL": null}