{"Source": "ITN news", "Timestamp": "அக்டோபர் 13, 2022 12:54", "Headline": "திலினி பிரியமாலி டொலர் மோசடியில் ஈடுப்பட்டமை அம்பலம்..", "News Content": "கோடீஸ்வர வர்த்தகர்களிடம் நிதி மோசடி செய்ததாக குற்றம் சுமத்தப்பட்டுள்ள திலினி பிரியமாலி டொலர் முறைக்கேட்டிலும் ஈடுபட்டுள்ளதாக தெரியவந்துள்ளது. எரிபொருள் பிரச்சினைக்கு மத்தியிலும் அவர் டொலர் முறைக்கேட்டில் ஈடுபட்டுள்ளார். எரிபொருள் தட்டுப்பாடு உக்கிர நிலையில் இருந்த சந்தர்ப்பத்தில் திலினி பிரியமாலி தான் ஒரு எரிபொருள் இறக்குமதி நிறுவனத்தின் பிரதிநிதியென போலியாக தன்னை அடையாளப்படுத்தியுள்ளார். இதன் மூலம் வர்த்தகர்களிடம் அவர் கோடிக்கணக்கான டொலரை மோசடி செய்துள்ளதாக தகவல்கள் வெளியாகியுள்ளன. டொலர் இன்மை காரணமாக எரிபொருளை இறக்குமதி செய்ய முடியாத நிலை காணப்படுவதாக கூறி வர்த்தகர்ளிடம் அவர் நிதி மோசடி செய்துள்ளார். எரிபொருளை இறக்குமதி செய்து அதை விற்பனை செய்ததும் கூடுதல் இலாபம் வழங்குவதாக கூறி திலினி பிரியமாலி மோசடியில் ஈடுபட்டுள்ளார் குறித்த விடயம் தொடர்பில் வர்த்தகர் ஒருவர் முறைப்பாடு செய்துள்ளார்;. திலினி பிரியமாலி இவ்வாறு பல வர்த்தகர்களை ஏமாற்றியுள்ளார். இதேவேளை திலினி பிரியமாலியின் ஊடக பணிப்பாளர்கள் மற்றும் பணிக்குழாம் அங்கத்தவர்களுக்கு குற்றப்புலனாய்வு திணைக்களம் அழைப்பாணை விடுத்துள்ளது. திலினி பிரியமாலியின் டீகோ நிறுவனத்தில் கடமையாற்றிய ஊடக பணிப்பாளர்கள் ஊடகத்துறை நிபுணர்களாகவே அடையாளப்படுத்தப்பட்டனர். பிரபல அறிவிப்பாளர்களான சுரங்க கொடித்துவக்கு மற்றும் தனஞ்சய நாணயக்கார ஆகியோர் இன்றைய தினம் குற்றப்புலனாய்வு திணைக்களத்திற்கு அழைக்கப்பட்டுள்ளனர். ", "URL": "https://www.itnnews.lk/2023/10/05/440284/", "Category": "Breaking News,அண்மைய செய்திகள்,தேசிய செய்திகள்", "Parent URL": null}