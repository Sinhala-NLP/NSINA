{"Source": "ITN news", "Timestamp": "அக்டோபர் 22, 2021 17:08", "Headline": "இலங்கையிலும் தமிழகத்திலும் வைரலாகிவரும் பொத்துவில் அஸ்மின் எழுதிய அண்ணாத்த புரோமோ பாடல்", "News Content": "வசந்தம் ரி.வியின் நிகழ்ச்சித் தயாரிப்பாளர் பொத்துவில் அஸ்மின் எழுதிய சுப்பர் ஸ்டார் ரஜனி காந்த் நடிக்கும் அண்ணாத்த திரைப்படத்தின் புரோமோ பாடல் இலங்கையிலும் தமிழகத்திலும் பிரபல்யமடைந்துள்ளது. வசந்தம் தொலைக்காட்சியின் நிகழ்ச்சித் தயாரிப்பாளரும் பிரபல கவிஞரும் தமிழ் சினிமா பாடலாசிரியருமான பொத்துவில் அஸ்மின் எழுதிய சுப்பர் ஸ்டார் ரஜனி காந்த் நடிக்கும் அண்ணாத்த திரைப்படத்தில் புரோமோ பாடல் இலங்கையிலும் தமிழகத்திலும் வைரலாகிவருகின்றது. இப்பாடலுக்கு கந்தப்பு ஜயந்த் இசை அமைத்து பாடியுள்ளார். அவரோ இணைந்து கிரிஷான் மஹேசன் ரோஜா சிவகுமார் ஆகிய இலங்கை கலைஞர்கள் பாடியுள்ளனர். வர்ராறு வர்ராறு அண்ணாத்த நீ இனிமேலும் முடியாது ஏமாத்த என்றும் ஆரம்பிக்கும் பாடலை ரஜனி ரசிகர்கள் கொண்டாடிவருகின்றனர். நடிகர் விஜய் அன்டனியின் நான் திரைப்படத்தில் தப்பெல்லாம் தப்பே இல்லை என்ற பாடலை எழுதி தமிழ் சினிமாவில் அறிமுகமான பொத்துவில் அஸ்மின் மறைந்த தமிழக முதல்வர் ஜெயலலிதாவுக்கு எழுதிய இரங்கல் பாடலை கேட்டு முழு தமிழகமும் கண்ணீரில் நனைந்தது. சுமார் 15 திரைப்படங்களுக்கு பாடல் எழுதிய அஸ்மின் சிறந்த பாடலாரிசியருக்கான எடிசன் விருது பெற்றுள்ளார் என்பதும் குறிப்பிடத்தக்கது. ", "URL": "https://www.itnnews.lk/2023/10/05/370993/", "Category": "அண்மைய செய்திகள்,தேசிய செய்திகள்,பன்முகம்", "Parent URL": null}