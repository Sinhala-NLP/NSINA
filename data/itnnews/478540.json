{"Source": "ITN news", "Timestamp": "අප්‍රේල් 27, 2023 10:20", "Headline": "වසන්ත කරන්නාගොඩටත් බිරිඳටත් ඇමෙරිකාවට ඇතුළුවීම තහනම්", "News Content": "වයඹ පළාත් ආණ්ඩුකාර අද්මිරාල් ඔෆ් ද ෆ්ලීට් වසන්ත කරන්නාගොඩ මහතාට ඇමෙරිකාවට ඇතුළුවීම තහනම් කර තිබෙනවා. මානව හිමිකම් උල්ලංඝනය කළ බවට චෝදනා කරමින් කරන්නාගොඩ මහතාට මෙසේ තම රටට ඇතුළුවීම තහනම් කර ඇති බවයි ඇමෙරිකා රාජ්‍ය දෙපාර්තමේන්තුව සඳහන් කරන්නේ. වසන්ත කරන්නාගොඩ මහතාට මෙන්ම ඔහුගේ බිරිඳ වන ශ්‍රීමතී අශෝකා කරන්නාගොඩ මහත්මියට ද එම තහනම පනවා තිබෙනවා. මානුෂීය මෙහෙයුම පැවති සමයේ නාවික හමුදාපතිවරයා ලෙස ඒ මහතා කටයුතු කිරීමේ දී මානව හිමිකම් උල්ලංඝනය කර ඇති බවටයි ඇමෙරිකා රාජ්‍ය දෙපාර්තමේන්තුව සඳහන් කරන්නේ.         ", "URL": "https://www.itnnews.lk/2023/10/05/478540/", "Category": "දේශීය පුවත්", "Parent URL": null}