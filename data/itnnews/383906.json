{"Source": "ITN news", "Timestamp": "டிசம்பர் 20, 2021 17:29", "Headline": "எரிபொருளின் விலையை உடனடியாக உயர்த்த வேண்டுமென மத்திய வங்கி ஆளுனர் அறிவிப்பு ..", "News Content": "எரிபொருளின் விலையை உடனடியாக உயர்த்த வேண்டுமென மத்திய வங்கி ஆளுனர் அஜித் நிவாட் கப்ரால் நிதியமைச்சருக்கு எழுத்துமூலம் அறிவித்துள்ளார். இலங்கை எதிர்கொண்டுள்ள பொருளாதார நெருக்கடிக்கு மத்தியில் எரிபொருளை கொண்டுவருவதற்கு டொலரை பயன்படுத்தினால் அந்நியசொவணி இன்றி நாடு பாரிய சிக்கலுக்கு முகங்கொடுக்குமென குறித்த எழுத்துமூல கடிதத்தில் குறிப்பிடப்பட்டுள்ளது. இதற்கமைய ஒரு லீட்டர் பெற்றோலின் விலை 35 ரூபாவினாலும், டீசலின் விலை 24 ரூபாவினாலும், மண்ணெண்ணை ஒரு லீட்டரின் விலை 11 ரூபாவினாலும் உடனடியாக உயர்த்தப்படவேண்டுமென மத்திய வங்கி ஆளுனர் நிதியமைச்சருக்கு தெரிவித்துள்ளார். எனினும் இந்த கடிதம் தொடர்பில் நிதியமைச்சு இதுவரை எவ்வித பதிலையும் வெளியிடவில்லை. இதேவேளை எண்ணெய் சுத்திரிப்புக்கென முன்கூட்டியே நியமிக்கப்பட்டன கச்சா எண்ணெய் நாட்டுக்கு வருவதில் தாமதம் ஏற்பட்டுள்ளது. இதனால் சபுகஸ்கந்த எண்ணெய் சுத்திரிப்புநிலையத்தை மீண்டும் மூடுவதற்கான சூழல் காணப்படுவதாக ஒன்றிணைந்த தொழிற்சங்கம் தெரிவித்துள்ளது. ", "URL": "https://www.itnnews.lk/2023/10/05/383906/", "Category": "Breaking News,அண்மைய செய்திகள்,தேசிய செய்திகள்", "Parent URL": null}