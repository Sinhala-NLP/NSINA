{"Source": "ITN news", "Timestamp": "ඔක්තෝබර් 17, 2022 13:51", "Headline": "මෝටර් රථයක් ගසක ගැටීමෙන් තිදෙනෙක් ජීවිතක්ෂයට", "News Content": "අනුරාධපුර ප්‍රදේශයේ සිදුවූ රිය අනතුරකින් 3 දෙනෙකු මියගියා. මෝටර් රථයක් ගසක ගැටීමෙනුයි මෙම රිය අනතුර සිදුවුණේ. අනුරාධපුර පාදෙණිය මාර්ගයේ  රිදීබැදි ඇල්ල ප්‍රදේශයේදී මෙම අනතුර සිදුව තිබෙනවා. මෝටර් රථය සියඹලා ගසක ගැටී ඇති අතර තුවාලකරුවන් පිටතට ගැනීමට දැඩි වෙහෙසක් දැරීමට සිදුවූ බවයි  ප්‍රදේශවාසීන් පවසන්නේ. මියගිය අය අතර කුඩා දරුවෙකු ද සිටින බව වාර්තා වනවා. බරපතල තුවාල ලැබූ දරුවාගේ මව සහ තවත් අයෙකු කුරුණෑගල ශික්ෂණ රෝහල වෙත ඇතුළත්කර තිබෙනවා. මෙම අනතුරට මුහුණ දී ඇත්තේ අනුරාධපුර ප්‍ර දේශයේ පදිංචිකරුවන් බවයි වාර්තා වන්නේ.             ", "URL": "https://www.itnnews.lk/2023/10/05/440976/", "Category": "දේශීය පුවත්", "Parent URL": null}