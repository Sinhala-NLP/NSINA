{"Source": "ITN news", "Timestamp": "ஏப்ரல் 19, 2023 09:58", "Headline": "இலங்கையில் நிலவி வரும் வெப்பத்திற்கான காரணங்கள்", "News Content": "அண்மைய நாட்களாக அதிக வெப்பநிலையுடன் கூடிய காலநிலையே நாட்டில் நிலவி வருகிறது.\nஇந்த வெப்பத்திற்கான காரணம், சூரியனில் இருந்து வெளிவரும் கதிர்வீச்சின் அதிக தாக்கமே முக்கிய காரணம் என வானிலை ஆய்வு மையம் தெரிவித்துள்ளது. அத்துடன், குறைந்தளவான மேகங்கள் மற்றும் காற்றானது இலங்கையில் வெப்பம் அதிகரிப்பதற்கான ஏனைய காரணங்களாகும் என வளிமண்டலவியல் திணைக்களத்தின் பேச்சாளர் ஒருவர் தெரிவித்துள்ளார். வளிமண்டலவியல் திணைக்களத்தின் ஆய்வுகளின்படி இந்த ஆண்டு மே மாதம் நடுப்பகுதி வரை இலங்கையில் வெப்பம் தொடரலாம் என எதிர்வு கூறப்பட்டுள்ளது. எவ்வாறாயினும், அதிக வெப்பம் குறித்து பொதுமக்கள் அவதானத்துடன் செயற்படுமாறு வானிலை மையம் தெரிவித்துள்ளது. ", "URL": "https://www.itnnews.lk/2023/10/05/476449/", "Category": "Breaking News,தேசிய செய்திகள்", "Parent URL": null}