{"Source": "ITN news", "Timestamp": "පෙබරවාරි 23, 2022 09:05", "Headline": "අයිස් මත්ද්‍රව්‍ය තොගයක් සමඟ සංවිධානාත්මක අපරාධ කල්ලි සාමාජිකයෙකු අත්අඩංගුවට", "News Content": "අයිස් මත්ද්‍රව්‍ය තොගයක් සමඟ සංවිධානාත්මක අපරාධ කල්ලි සාමාජිකයෙකු විශේෂ කාර්ය බලකාය අත්අඩංගුවට ගෙන තිබෙනවා. මත්ද්‍රව්‍ය ජාවාරම්කරුවෙකු හා සංවිධානාත්මක අපරාධ කල්ලි සාමාජිකයෙකු වන  සිංහාරගේ අමල් සමින්ද සිල්වා නොහොත් රත්මලාන අංජුගේ සමීපතමයෙකුයි  මෙසේ අත්අඩංගුවට ගෙන තිබෙන්නේ. ගෝන්පල ප්‍රදේශයේ පදිංචිකරුවෙකු වන 37 හැවිරිදි මෙම පුද්ගලයා මත්ද්‍රව්‍ය අලෙවියෙන් උපයන ලද රුපියල් හාරලක්ෂ විසිඑක් දහසක් මුදලක් හා අයිස් මත්ද්‍රව්‍ය තොගයක් ද අත්අඩංගුවට ගෙන තිබෙනවා. මොරගහහේන පොලිස් වසමේ ඔලබොඩුවවත්ත ගෝනපොල ප්‍රදේශයේදීයි සැකකරු අත්අඩංගුවට පත්ව තිබෙන්නේ. විශේෂ කාර්ය බලකායේ සංවිධානාත්මක අපරාධ මර්දන ඒකකය දෙකෙහි නිලධාරීන්ට ලැබුණු තොරතුරකට අනුවයි වැටලීම සිදුකළේ. මේ සම්බන්ධයෙන් මොරගහහේන පොලීසිය වැඩිදුර විමර්ශන සිදුකරනවා.       ", "URL": "https://www.itnnews.lk/2023/10/05/396979/", "Category": "Breaking News,දේශීය පුවත්", "Parent URL": null}