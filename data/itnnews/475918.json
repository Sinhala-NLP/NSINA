{"Source": "ITN news", "Timestamp": "අප්‍රේල් 16, 2023 17:51", "Headline": "ලබන 22 වනදා සියලු ශ්‍රී ලාංකිකයන් ගාලු මුවදොරට එන්න", "News Content": "ශ්‍රී ලාංකිකයන් මෙන්ම විදේශිකයන් සදහා වෙන් වූ තරග ඉසව් රැසකින් සමන්විත අලුත් අවරුදු උත්සවයක් ලබන 22 වනදා ගාලු මුවදොර ක්‍රීඩාංගනයේදී පැවැත්වෙනවා. වසත්සිරිය 2023 යනුවෙන් නම් කර ඇති මෙය සංවිධාන කෙරෙන්නේ ජනාධිපති කාර්යාලය අග්‍රාමාත්‍ය කාර්යාලය රාජ්‍ය පරිපාලන අමාත්‍යාංශය මෙන්ම සියලු අමාත්‍යාංශ හා රාජ්‍ය අංශයේ ආයතන රැසක කාර්ය මණ්ඩලවල එකමුතුවෙන්. රාජ්‍ය අංශය, විවෘත අංශය හා ආගන්තුක අංශය යන කොටස් තුනකින් මෙය සමන්විත වනවා. ඕනෑම ශ්‍රී ලාංකිකයෙකුට සහභාගී විය හැකි තරග 16 කින් සමන්විත විවෘත අංශයක් පවතනවා. එමෙන්ම විදේශිකයන්ට සහභාගී විය හැකි තරග ඉසව් 10 කන් සමන්විත අංශයක් ද ක්‍රියාත්මකයි. මියැසි ප්‍රසංගය රාත්‍රී 07.00 ට ආරම්භ වන අතර කලාකරුවන් රැසක් ඊට එක් වීමට නියමිතයි.     ", "URL": "https://www.itnnews.lk/2023/10/05/475918/", "Category": "දේශීය පුවත්", "Parent URL": null}