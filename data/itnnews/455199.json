{"Source": "ITN news", "Timestamp": "ජනවාරි 12, 2023 12:43", "Headline": "ශ්‍රී ලංකාවේ නව ආයෝජන අවස්ථා පිළිබඳ ජපාන ව්‍යාපාරිකයන්ගේ අවධානය", "News Content": "ශ්‍රී ලංකාවේ නව ආයෝජන අවස්ථා පිළිබද ජපාන ව්‍යාපාරිකයන්ගේ අවධානය යොමු වුණා. ජපානයේ කැබිනට් කාර්යාලයේ රාජ්‍ය අමාත්‍ය සටෝෂි ෆුජිමරු මහතා ඇතුළු එරට ව්‍යාපාරිකයින් පිරිසක් ජනාධිපති රනිල් වික්‍රමසිංහ මහතා හමු වූ අවස්ථාවේදී මේ පිළිබද සාකච්ඡා කෙරුණා. සංචාරක ව්‍යාපාරය, පතල් කැනීම, ශ්‍රම බළකාය පුහුණු කිරීම ඇතුළු ක්ෂේත්‍ර රැසක් පිළිබද මෙහිදී අවධානය යොමුව තිබෙනවා. නව හා නැගී එන කර්මාන්තවලට රට හැඩගැස්වීම සදහා රජය නව ආර්ථික සැලසුම යටතේ මෙරට තරුණ තරුණියන් පුහුණු කිරීම සම්බන්ධයෙන් අවධානය යොමු කරන බවයි ජනාධිපතිවරයා මෙහිදී කියා සිටියේ. ජනාධිපති කාර්ය මණ්ඩල ප්‍රධානී සාගල රත්නායක, ජාත්‍යන්තර සබදතා පිළිබද ජනාධිපති අධ්‍යක්ෂ දිනුක් කොළඹගේ යන මහත්වරුන් ද මෙම අවස්ථාවට සහභාගී වුණා.   ", "URL": "https://www.itnnews.lk/2023/10/05/455199/", "Category": "දේශීය පුවත්", "Parent URL": null}