{"Source": "ITN news", "Timestamp": "මාර්තු 1, 2022 12:15", "Headline": "මාස 8කට පෙට්‍රල් ආනයනය කිරීමේ කොන්ත්‍රාත්තුව අරාබියට", "News Content": "ඉදිරි මාස 8ක කාලයක් සදහා පෙට්‍රල්  බැරල් මිලියන 1.8 ක් ආනයනය කිරීමේ කොන්ත්‍රාත්තුව එක්සත් අරාබි එමීර් රාජ්‍ය වෙත ලබා දී තිබෙනවා. අමාත්‍ය මණ්ඩලය පත්කළ ස්ථාවර ප්‍රසම්පාදන කමිටුවේ නිර්දේශ මතයි මෙම කොන්ත්‍රාත්තුව ලබා දී තිබෙන්නේ. පවතින ඉන්ධන හිගයට ඉදිරිදින කිහිපය තුළ විසදුම් ලැබෙන බව බලශක්ති අමාත්‍යාංශයේ ලේකම් කේ ඩී ආර් ඔල්ගා පවසනවා. පෙට්‍රල් නෞකාවක් මෙරටට පැමිණ ඇති අතර හෙට රාත්‍රියේදී  ඩීසල් නෞකා දෙකක් මෙරටට පැමිණීමට නියමිත  බවයි ඒ මහත්මිය  ප්‍රකාශ කළේ. ", "URL": "https://www.itnnews.lk/2023/10/05/398768/", "Category": "දේශීය පුවත්", "Parent URL": null}