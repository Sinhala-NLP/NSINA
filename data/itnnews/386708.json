{"Source": "ITN news", "Timestamp": "ජනවාරි 4, 2022 16:09", "Headline": "කොලොම්බියාවේ ගැටුමකින් පුද්ගලයින් 16 දෙනෙකු ජීවිතක්ෂයට", "News Content": "කොලොම්බියා ආරක්ෂක අංශ හා ආයුධ සන්නද්ධ පුද්ගලයින් පිරිසක් අතර ඇතිවූ ගැටුමකින් පුද්ගලයින් 16 දෙනෙකු ජීවිතක්ෂයට පත්ව තිබෙනවා. කොළොම්බියාවේ අරවුකා ප්‍රදේශයේදීයි මෙම ගැටුම හටගෙන ඇත්තේ. 2016 වසරේ දී කොළොම්බියා රජය එරට කැරළිකාර කණ්ඩායම් සමඟ සාම ගිවිසුමකට එළඹුනා. එම සාම ගිවිසුම ප්‍රතික්ෂේප කළ කණ්ඩායමක් හා රජයේ හමුදා අතරයි වෙඩි හුවමාරුව සිදුවුයේ. කොලොම්බියාවේ සිට මත්ද්‍රව්‍ය ජාවාරම් සිදුකරන ප්‍රධානතම කණ්ඩායමක් ලෙස එම පිරිස හැදින්වෙනවා. 2010 වසරේ සිට රජයේ හමුදා හා කැරළිකාර පාර්ශ්ව අතර හටගත් ගැටුම්වලින් පුද්ගලයින් 900කට ආසන්න සංඛ්‍යාවක් ජීවිතක්ෂයට පත්ව තවත් හැට දහසක පමණ පිරිසක් අවතැන්ව සිටිනවා.             ", "URL": "https://www.itnnews.lk/2023/10/05/386708/", "Category": "ජාත්‍යන්තර පුවත්", "Parent URL": null}