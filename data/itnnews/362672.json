{"Source": "ITN news", "Timestamp": "செப்டம்பர் 15, 2021 12:52", "Headline": "சிறுவர்களுக்கு தடுப்பூசி வழங்கும் வயதெல்லை குறித்து இன்று தீர்மானம்..", "News Content": "சிறுவர்களுக்கு தடுப்பூசி ஏற்றும் வயதெல்லை தொடர்பான தீர்மானம் தொடர்பில் இன்றைய தினம் பேச்சுவார்த்தையொன்று இடம்பெறவுள்ளது. பாடசாலைகள் மீள திறக்கப்படவுள்ள நிலையில், அதனை அடிப்படையாக கொண்டே பேச்சுவார்த்தை இடம்பெறவுள்ளதாக சுகாதார அமைச்சர் கெஹலிய ரம்புக்வெல்ல தெரிவித்துள்ளார். விஞ்ஞான ரீதியான ஆய்வுகள் முன்னெடுக்கப்பட்டு, அது தொடர்பான விடயங்களை அடிப்படையாக கொண்டே மாணவர்களுக்கு தடுப்பூசி செலுத்துவதற்கு நடவடிக்கை எடுக்கப்படுமென சுட்டிக்காட்டப்பட்டுள்ளது. ஏற்கனவே பாடசாலைகளை விரைவாக திறக்கவேண்டியதன் தேவை குறித்து இராஜாங்க அமைச்சர், விசேட வைத்தியர் சுதர்ஷனி பெர்ணான்டோபுள்ளே கருத்துக்களை தெரிவித்திருந்தமை குறிப்பிடத்தக்கது. ", "URL": "https://www.itnnews.lk/2023/10/05/362672/", "Category": "Breaking News,தேசிய செய்திகள்", "Parent URL": null}