{"Source": "ITN news", "Timestamp": "සැප්තැම්බර් 6, 2023 15:45", "Headline": "ජංගම දුරකථනයක් සහ මුදල් බලෙන් පැහැර ගත් කොස්තාපල්වරු දෙදෙනෙක් අත්අඩංගුවට", "News Content": "මත්ද්‍රව්‍ය ළඟ තබාගත් පුද්ගලයෙකු සතුව තිබූ ජංගම දුරකථනයක් සහ මුදල් රුපියල් 25,300ක් බලෙන් පැහැර ගත් කොස්තාපල්වරු දෙදෙනෙක් අත්අඩංගුවට ගෙන තිබෙනවා. මොවුන්  දෙදෙනා කොටුව සහ කෙසෙල්වත්ත පොලිස් ස්ථානවලට අනුයුක්තව රාජකාරී කරන දෙදෙනෙක්. ඉකුත් ජූලි මස 24 වැනි දින රාජගිරියේ සුපිරි වෙළඳ සැලක් ආසන්නයේදී අයිස් මත් ද්‍රව්‍ය ග්‍රෑම් 2ක් සමඟ පුද්ගලයෙකු අත්අඩංගුවට ගෙන තිබෙනවා. අනතුරුව එම පුද්ගලයා පොලිස් නිලධාරීන් පැමිණි ත්‍රීරෝද රථයෙන් රැගෙන ගොස් ඔහු සතුව තිබූ මුදල් සහ ජංගම දුරකථනය බලෙන් ලබා ගෙන ඇති බවටයි පැමිණිල්ල ලැබී තිබෙන්නේ. නුගේගොඩ කොට්ඨාස අපරාධ විමර්ශන අංශය අදාල පැමිණිල්ල ඔස්සේ විමර්ශන සිදුකර මෙම පොලිස් කොස්තාපල්වරුන් අත්අඩංගුවට ගෙන තිබෙනවා. අත්අඩංගුවට ගත් කොස්තාපල්වරුන් අධිකරණයට ඉදිරිපත් කිරීමට නියමිතයි.   ", "URL": "https://www.itnnews.lk/2023/10/05/513974/", "Category": "දේශීය පුවත්", "Parent URL": null}