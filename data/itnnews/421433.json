{"Source": "ITN news", "Timestamp": "ජූලි 5, 2022 15:53", "Headline": "ඉන්දියාවේ හෝටල් හා ආපනශාලාවලට පැමිණෙන පාරිභෝගිකයින්ගෙන් සේවා ගාස්තු අය කිරීම තහනම්", "News Content": "ඉන්දියාවේ හෝටල් හා ආපනශාලාවලට පැමිණෙන පාරිභෝගිකයින්ගෙන් සේවා ගාස්තු අය කිරීම තහනම් කර තිබෙනවා. හෝටල් හා ආපනශාලාවන්ගෙන් ආහාර ලබා ගන්නා පාරිබෝගිකයන්ගෙන් මෙතෙක් අය කල සේවා ගාස්තුව ඉදිරියේ දී අය කළ නොහැකි බව ඉන්දියාවේ පාරිභෝගික ආරක්ෂණ අධිකාරිය සදහන් කරනවා. හෝටල් හා ආපනශාලාවලින් නිකුත් කරන බිල් පතට මුළු අගයෙන් සියයට පහත් පහළොවත් අතර ප්‍රතිශතයකින් සේවා ගාස්තු ලෙස අගයක් එක් කර තිබුණා. කෙසේ වුවද ඉදිරියේ දී එම අගය බිල්පතට එක් කිරීම නීතියෙන් තහන්ම වනවා. එලෙස බිල්පතට සේවා ගාස්තුවක් එක් කර එම ගාස්තුව ගෙවන ලෙස පාරිභෝගිකයෙකුට සිදුකළ බලකිරීමත් සම්බන්ධයෙන් ලැබූණු පැමිණිල්ලක් මතයි මෙම තීරණය ගෙන  ඇත්තේ.     ", "URL": "https://www.itnnews.lk/2023/10/05/421433/", "Category": "ජාත්‍යන්තර පුවත්", "Parent URL": null}