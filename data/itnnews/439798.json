{"Source": "ITN news", "Timestamp": "அக்டோபர் 10, 2022 14:24", "Headline": "ஊழல் ஒழிப்பு ஆணைக்குழு சட்டமூலம் விரைவில் கொண்டுவரப்படும்… நீதியமைச்சர் தெரிவிப்பு..", "News Content": "ஊழல் ஒழிப்பு ஆணைக்குழு சட்டமூல வரைபு சட்டமா அதிபருக்கு அனுப்பிவைக்கப்பட்டுள்ளதாக நீதி அமைச்சர் கலாநிதி விஜயதாஸ ராஜபக்ஷ தெரிவித்துள்ளார். சட்டமூலத்தின் அரசியல் அமைப்பு தன்மையை உறுதிப்படுத்தும் நோக்கில் சட்டமா அதிபருக்கு அனுப்பிவைக்கப்பட்டுள்ளதாகவும் அமைச்சர் குறிப்பிட்டுள்ளார். எதிர்காலத்தில் நடைமுறைப்படுத்தப்படும் ஊழல் ஒழிப்பு ஆணைக்குழு ஊடாக, தேவையான சந்தர்ப்பங்களில் விசாரணை நடவடிக்கைகளுக்காக, ஊழல் நடவடிக்கைகளோடு தொடர்புப்பட்டவர்களென சந்தேகிக்கப்படும் நபர்களை, கைதுசெய்வதற்கான வாய்ப்புகள் இருப்பதகவும் நீதியமைச்சர் விஜயதாஸ ராஜபக்ஷ தெரிவித்துள்ளார். ", "URL": "https://www.itnnews.lk/2023/10/05/439798/", "Category": "Breaking News,தேசிய செய்திகள்", "Parent URL": null}