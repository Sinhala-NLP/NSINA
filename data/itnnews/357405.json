{"Source": "ITN news", "Timestamp": "අගෝස්තු 21, 2021 09:58", "Headline": "නිරෝධායන ඇඳිරි නීතිය රට පුරා – නීති කඩකරන්නන්ට එරෙහිව දැඩි නීති", "News Content": "දිවයින පුරා මේ වන විට නිරෝධායන ඇඳිරි නීතිය ක්‍රියාත්මකයි. එය කඩකරන්නන්ට එරෙහිව නීතිය දැඩිව ක්‍රියාත්මක බවයි පොලීසිය අවධාරණය කරන්නේ. කොරෝනා වෛරසයේ සීඝ්‍ර ව්‍යාප්තියත් සමඟ ඊයේ රාත්‍රී 10 සිට ලබන 30 වනදා අලුයම 4 දක්වා දිවයිනටම බල පැවැත්වෙන පරිදි නිරෝධායන ඇඳිරි නීතිය පැනවීමට පියවර ගැණුනා. නිරෝධායන නීති පිළිපදිමින් වාසස්ථාන තුළම රැඳී සිටින ලෙසයි පොලීසිය ජනතාවගෙන් ඉල්ලා සිටින්නේ. මේ අතර දිවයිනේ සෑම ප්‍රදේශයකම පාහේ පොලිස් මාර්ග බාධක හා මුර සංචාර තර කර තිබෙනවා. අත්‍යාවශ්‍ය සේවාවන්වලට අයත් පුද්ගලයින්ට මෙන්ම ඇගලුම් කර්මාන්තශාලාවල රැකියාවන්හි නිරත අයට ද කෘෂිකාර්මික කටයුතුවල නිරතවන්නන්ට ද ඒ සදහා අවසරය හිමි වනවා. ඖෂධ ශාලා විවෘතව තැබීම සදහා ද අවසර දී තිබෙනවා. එමෙන්ම නිරෝධායන ඇදිරිනීතිය බලපැවැත්වෙන කාල සීමාවේදී ඉදිකිරීම් කර්මාන්ත,  අපනයන කර්මාන්ත, ගුවන් තොටුපොල සහ  ගුවන් යානා මෙහෙයුම් ද අඛණ්ඩව පවත්වා ගෙන යාමටයි පියවර ගෙන ඇත්තේ.     ", "URL": "https://www.itnnews.lk/2023/10/05/357405/", "Category": "Breaking News,දේශීය පුවත්", "Parent URL": null}