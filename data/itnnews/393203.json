{"Source": "ITN news", "Timestamp": "பிப்ரவரி 4, 2022 13:25", "Headline": "எவர் எதைக் கூறினாலும் நாட்டிற்காக தீர்மானங்கள் எட்டப்படும்.. ஜனாதிபதி சுதந்திரதின நிகழ்வில் தெரிவிப்பு", "News Content": "74 வது தேசிய சுதந்திர தினம் அபிமானத்துடனும் பெருமையுடனும் இன்று கொண்டாடப்பட்டது. ஜனாதிபதி கோட்டாபய ராஜபக்ஷ தலைமையில் தேசிய தின நிகழ்வுகள் கொழும்பு சுதந்திர சதுக்கத்தில் இடம்பெற்றது. இம்முறை சுதந்திர தின நிகழ்விற்கு வருகை தந்த ஜனாதிபதி கோட்டாபய ராஜபக்ஷ, அமைச்சர் சமல் ராஜபக்ஷவினால் வரவேற்கப்பட்டார். உள் விவகார ராஜாங்க அமைச்சின் செயலாளர் டபிள்யு.எச்.எம்.சந்திராங்கவும் இதன்போது இணைந்திருந்தார். இராணுவ வாகன பேரணிக்கு மத்தியிலும் இலங்கை பொலிஸ் குதிரைப்படை அணிவகுப்புக்கு மத்தியிலும் ஜனாதிபதி சுதந்திர தின நிகழ்வில் கலந்துகொள்வதற்காக வருகை தந்திருந்தார். தேசிய சுதந்திர தின நிகழ்வை அங்குரார்ப்பணம் செய்து வைக்கும் வகையில் ஜனாதிபதியினால் தேசியக் கொடி ஏற்றப்பட்டது. 45 மாணவர்களால் தேசிடி கீதம் இசைக்கப்பட்டது. பொலிஸ்மா அதிபர் மற்றும் முப்படைத் தளபதிகளால் ஜனாதிபதி பிரதான மேடைக்கு அழைத்துவரப்பட்டதை அடுத்து, ஜயமங்கள கீதமும் இசைக்கப்பட்டதுடன் தயாகத்திற்காக உயிர்நீத்த இராணுவ வீரர்களை நினைவு கூர்ந்து இரண்டு நிமிட மௌன அஞ்சலியும் செலுத்தப்பட்டது. அதனைத் தொடர்ந்து 21 மரியாதை வேட்டுக்கள் தீர்க்கப்பட்டதுடன் படைவீரர்களின் அணி வகுப்பு மரியாதையும் அதனையடுத்து இடம்பெற்றது. 74 வது தேசிய சுதந்திர தின நிகழ்வில் ஜனாதிபதி கோட்டாபய ராஜபக்ஷ உரையாற்றினார். “சுதந்திரமான மற்றும் ஜனநாயக நாட்டின் குடிமக்கள் என்ற வகையில், நம் அனைவருக்கும் உரிமைகளும் பொறுப்புகளும் உள்ளன. பொறுப்புகளை மறந்துவிட்டு உரிமைகளைப் பற்றி மட்டும் பேசுவது பொருத்தமானதல்ல. நாட்டின் சகல துறைகளும் பலப்படுத்தப்படுவதன் மூலமே உண்மையான சுதந்திரம் கிடைக்கிறது. சகலரும் நாட்டுக்காக தமது பொறுப்புக்களை அர்ப்பணிப்புடன் நிறைவேற்ற வேண்டும். சமூக, அரசியல் மற்றும் பொருளாதார ரீதியில் நாடு பலமடைய வேண்டும். அதற்கு நேரடியாக பங்களிப்பு செய்ய வேண்டிய பொறுப்பு அரசைப்போன்று மக்களுக்கும் உள்ளது. நாட்டை சிறந்த முறையில் வழிநாடாத்திச் செல்லும்போது, அதற்கு நாட்டின் சகலரினதும் பங்களிப்பை எதிர்பார்க்க முடியாது என்பதை உணர்கிறோம். மாற்றமடையாதவர்களை சிந்தித்து, நாட்டின் சுபீட்சத்திற்காக நாம், முன்னெடுத்துள்ள நடவடிக்கைகளை கைவிட நாம் ஒருபோதும் தயார் இல்லை. நாட்டுக்காக சிறந்ததை முன்னெடுப்பதே எமது நோக்கமாகும். அவ்வாறின்றி சகலரையும் மகிழ்ச்சிப்படுத்த வேண்டிய தேவை எமக்குக் கிடையாது. எதிர்காலம் குறித்து சிறந்த முறையில் நோக்குகின்ற நேர் சிந்தனைகளுடன் மாத்திரமே எதிர்கால பயணத்தை முன்னெடுத்துச் செல்லமுடியும்.இதன்மூலம் நாட்டை பலமடையச் செய்யும் செயற்பாடுகளில் உங்களுக்கும் பங்களிப்பு செய்யமுடியும். எமக்கு முன்னால் உள்ள சவால்களை, வெற்றிககொண்டு எமது எதிர்கால இலக்கை வெற்றிகரமாக பூர்த்தி செய்து கொள்வதாயின் நாம் அனைவரும் மாறவேண்டும். இதற்கு எமக்கு ஒரு சில அர்ப்பணிப்புக்களை மேற்கொள்ளவேண்டியுள்ளது. இதற்கு தேவையான முன்மாதிரியை வழங்க ஜனாதிபதி என்ற வகையில் நான் தயாராகவுள்ளேன். அதனை உயர்ந்தபட்சம் நான் கடைப்பிடித்து வருகிறேன். சகல அமைச்சர்கள், ராஜாங்க அமைச்சர்கள், மக்கள் பிரதிநிதிகள், நாட்டுக்கு முன்மாதிரியை வழங்கக்கூடிய வகையில் சகல சந்தர்ப்பங்களிலும் செயற்படுங்கள். நீங்கள் இம்முன்மாதிரியை மக்களுக்கு வழங்கினால், நாட்டின் பெரும்பாலான மக்கள் உங்களை பின்பற்றுவார்கள். நாட்டின் ஒருமைப்பாட்டையும், இறைமையையும் பாதுகாக்கின்ற தலைமைத்துவத்திற்கு எதிரான சக்திகள் மிகவும் நுணுக்கமான முறையில் பிழையான பிரச்சாரங்களை முன்னெடுத்து பொதுமக்களை பிழையான வழியில் இட்டுச்செல்ல செயற்படுகின்றன. சிறந்த புத்தியுடன் செயற்படுமாறு நாட்டு மக்கள் அனைவரையும் கேட்டுக்கொள்கிறேன். புள்ளிவிபரங்களின் அடிப்படையில் நோக்காது, உண்மையை புரிந்து தீர்மானங்கள் எட்டப்படுவதாயின் எவராலும் பொதுமக்களை பிழையாக வழிநடத்த முடியாது.” வெற்றிகரமான பயணத்திற்காக அர்ப்பணிப்புக்களை செய்தால். எந்தவொரு சவால்களையும் வெற்றிககொள்ள முடியுமென ஜனாதிபதி வலியுறுத்தினார். “பிரச்சினையொன்றுக்கு தீர்வை வழங்காது, விமர்சிப்பதற்கு மாத்திரம் பழக்கப்பட்டவர்களுக்கு எதிர்காலம் குறித்து நோக்கொன்று கிடையாது. நாட்டின் தலைவருக்கு பல சிரமங்கள், அசௌகரியங்கள், பிரச்சினைகள், பாதிப்புக்கள் மற்றும் சவால்களுக்கும் தொடர்ந்தும் முகம்கொடுக்க வேண்டி ஏற்படும். நோக்கொன்றிற்காக வழிநடாத்துவது இலகுவான விடயம் அல்ல. எவ்வாறான சிறந்த நோக்கங்களுக்காக இருந்தாலும் கூட நிலவுகின்ற நடைமுறைகளை மாற்றுவது சிரமமான விடயம் அல்ல, சில சந்தர்ப்பங்களில் உள்நாட்டு மற்றும் வெளிநாட்டு சக்திகள் எமக்கு எதிராக அணி திரண்டுள்ளன. சில வேளைகளில் உங்களைச்சுற்றி நடக்கின்ற சகலதும்,உங்களுக்கு எதிராக இடம்பெறுகின்ற சூழ்ச்சிகளாக இருக்கலாம். இவ்வாறான சகல விடயங்களையும் சிறந்த முகாமைத்துவப்படுத்தி நாட்டை முன்னெடுத்துச் செல்வதையே நாட்டு மக்கள் அரச தலைவரிடமிருந்து எதிர்பார்க்கின்றனர். பிரச்சினைகளிலிருந்து தப்பிச் செல்லும் தலைமைத்துவத்தை மக்கள் எதிர்பார்க்கவில்லை. சிறந்த மனநிலை எமக்கு உள்ளது. நாடு முகம் கொடுக்கின்ற எந்த சவாலையும் வெற்றிக்கொள்ளக்கூடிய தலைமைத்துவத்திற்காக நான் சகல சந்தர்ப்பங்களிலும் அர்ப்பணிப்புடன் செயலாற்றுவேன். உலகத்தை மாற்றியமைப்பது நேரான சிந்தனைகளைக் கொண்ட எதிர்காலம் குறித்து நல்லெண்ணத்துடன் சிந்திக்கின்ற அது குறித்த கனவை நனவாக்க முயற்சிக்கின்றவர்களே, முன்னேற்றமடைந்த நாடுகளின் சமூக மேம்பாட்டுக்கு அந்தந்த நாடுகளின் தலைவர்களிடம் காணப்படுகின்ற நேரான சிந்தனைகளே காரணமாகும். எதிர்காலத்துடனும் , உலகத்துடனும் போட்டியிட எம்மால் முடிகிறது. நாம் நம்மீது வைக்கின்ற நம்பிக்கையின் மூலமே இதனை பறைசாற்றிக் கொள்ளமுடிகிறது.” தேசிய கொள்கைகளை அமுல்படுத்தும் போது செயற்திறன் மிக்க பங்களிப்புக்கள் சகலரிடமும் காணப்படவேண்டுமெனவும் ஜனாதிபதி வலியுறுத்தினார். “எமது நாட்டின் அபிவிருத்தி செயற்பாடுகளில் முதலீடுகள் அத்தியவசியமாகும். முதலீடுகளை ஊக்குவிக்க அரசாங்கம் எப்போதும் நடவடிக்கைகளை முன்னெடுத்துள்ளதுடன் உள்ளநாட்டு முதலீடுகளைப் போன்று வெளிநாட்டு முதலீடுகளும் தேவைப்படுகின்றன. நாட்டின் பொருளாதாரத்திற்கு நேரடியாக பங்களிப்பு செய்ய உங்களுக்கு சந்தர்ப்பம் கிடைத்துள்ளது. தொழிற்சாலைகளில் வேலைத்தளங்களில் வியர்வை சிந்தி உழைக்கின்ற மக்கள் நாட்டின் பொருளாதாரத்திற்கு நேரடி பங்களிப்பை வழங்குகின்றன. அவர்களுக்கு எனது நன்றிகளை தெரிவித்துக்கொள்கிறேன். நாட்டிற்கு வெளிநாட்டு செலாவணியை ஈட்டித்தருகின்ற வெளிநாடுகளிலுள்ள இலங்கையர்கள் எமக்கு பாரிய சொத்தாகும். இவர்கள் கடந்த காலங்களில் நாட்டிற்காக முன்வந்து பாரிய அர்ப்பணிப்புக்களை செய்து எமக்கு பங்களிப்பை வழங்கிய விதத்தை நாம் ஒருபோதும் மறந்துவிடவில்லை. வெளிநாடுகளிலுள்ள சகல இலங்கையர்களிடமும் தனது தாய் நாட்டில் முதலீடுகளை மேற்கொள்ளுமாறு அழைப்பு விடுக்கிறேன்.” இதனைத் தொடர்ந்து முப்படையினரது அணிவகுப்பு மரியாதைகள் இடம்பெற்றன. ", "URL": "https://www.itnnews.lk/2023/10/05/393203/", "Category": "Breaking News,தேசிய செய்திகள்,முதன்மை செய்தி", "Parent URL": null}