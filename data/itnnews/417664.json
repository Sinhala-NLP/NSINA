{"Source": "ITN news", "Timestamp": "ජූනි 18, 2022 13:24", "Headline": "පොලිස් නිලධාරියෙකු විසින් දියේ ගිලෙමින් සිටි කාන්තාවක් බේරා ගැනේ (VIDEO)", "News Content": "සිය ජීවිතය පරදුවට තබා දියේ ගිලෙමින් සිටි කාන්තාවකගේ ජීවිතය බේරා ගැනීමට සමත්වූ පොලිස් නිලධාරියෙකු පිළිබද හසලක ප්‍රදේශයෙන් වාර්තා වනවා. තම ජීවිතය තොර කර ගැනීමේ අරමුණෙන් වයස අවුරුදු 58ක කාන්තාවක් හසලක වැවේ සොරොව්ව ආසන්නයට පැන තිබෙනවා. ඒ වන විට මෙම වැව ආසන්නයේ රාජකාරියේ නිරතව සිටි වින්සන් රාජපක්ෂ නමැති පොලිස් කොස්තාපල්වරයා මොහොතින් වැවට පැන කාන්තාවගේ දිවි බේරාගත්තා. ඒත් සමගම ඒ ආසන්නයේ සිටි තරුණයෙකු ද පොලිස් නිලධාරියාගේ සහාය සදහා වැවට පැන තිබෙනවා. දෙදෙනා එක්ව අදාළ කාන්තාවගේ ජීවිතය බේරාගැනීමට ක්‍රියා කළා . වසර ගණනාවකට පෙර සිය සැමියා මියගොස් ඇති මෙම කාන්තාව මානසික රෝගී තත්ත්වයක් හේතුවෙන් කලක සිට ප්‍රතිකාර ලබන බවද පසුව හෙළිවුණා.           ", "URL": "https://www.itnnews.lk/2023/10/05/417664/", "Category": "දේශීය පුවත්", "Parent URL": null}