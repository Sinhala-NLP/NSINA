{"Source": "ITN news", "Timestamp": "පෙබරවාරි 5, 2022 17:28", "Headline": "ඇල්ලවල ඇල්ලේ දිය නෑමට ගිය තිදෙනෙකු දියේ ගිලෙයි – දෙදෙනෙකුගේ සිරුරු සොයා ගැනේ", "News Content": "වැල්ලවාය,  ඇල්ලවල ඇල්ලේ දිය නෑමට ගිය තුන් දෙනෙකු දියේ ගිලී මිය ගොස් ඇති අතර ඔවුන් මාතර සිට ඇල්ල ප්‍රදේශයට පැමිණ දිය නෑමට ගිය අවස්ථාවේදීයි මෙම අනතුර සිදුවුණේ. 6 දෙනෙකුගෙන් සමන්විත පිරිසක් ඇල්ලේ දිය නෑමට ගොස් ඇති අතර අසල තිබී කොටයක් ඇදීමට යාමේදී එය ඔවුන් මතට වැටී පිරිස දිය පහරට හසුව ගසා ගෙන ගොස් තිබෙනවා. ඉන් තිදෙනෙකුගේ දිවි බේරාගෙන ඇති අතර සෙසු තිදෙනා මිය ගොස් ඇති බවයි පොලීසිය පවසන්නේ. ඉන් දෙදෙනෙකුගේ සිරුරු සොයා ගෙන ඇති අතර සෙසු සිරුරු සොයා මෙහෙයුම් ක්‍රියාත්මකයි. මේ අතර දැරණියගල,  කිරිහේන ප්‍රදේශයේ පිහිටි රක්කනාව ඇල්ලේ දිය නාමින් සිටි 9 හැවිරිදි දැරියක් දියේ ගිලීමෙන් ජීවිතක්ෂයට පත්ව තිබෙනවා. දෙමාපියන් සමග දිය නාමින් සිටියදී දියේ ගිලුණු මෙම දරුවා දැරණියගල රෝහලට ඇතුළත් කිරීමෙන් අනතුරුව මිය ගිය බවයි පොලීසිය සදහන් කළේ.       ", "URL": "https://www.itnnews.lk/2023/10/05/393434/", "Category": "Breaking News,දේශීය පුවත්", "Parent URL": null}