{"Source": "ITN news", "Timestamp": "ජනවාරි 10, 2022 11:55", "Headline": "ත්‍රිකුණාමලය – මඩකලපුව ප්‍රධාන මාර්ගයේ අනතුරකින් 26කට තුවාල", "News Content": "පෞද්ගලික  බස් රථයක් ටිපර් රථයක ගැටීමෙන් සිදු වූ අනතුරකින් 26 දෙනෙකු තුවාල ලැබුවා. ත්‍රිකුණාමලය මඩකලපුව ප්‍රධාන මාර්ගයේ පට්ටිතිඩල් ප්‍රදේශයේදීයී මෙම අනතුර සිදු වුණේ.  අම්පාර සිට ත්‍රිකුණාමලය දක්වා ගමන් ගත් පෞද්ගලික බස් රථය ටිපර් රථයක ගැටී ඇත්තේ අද පෙරවරු 8ට පමණයි. අනතුරෙන් තුවාල ලැබූවන් මුතූර් රෝහලට ඇතුළත් කර තිබෙනවා. ඉන් කිහිප දෙනෙකුගේ තත්ත්වය බරපතල බවයි වාර්තා වන්නේ. ටිපර් රථයේ රියදුරු වැඩිදුර ප්‍රතිකාර සඳහා ත්‍රිකුණාමලය ශික්ෂණ රෝහලට මාරු කර යවා තිබෙනවා. තුවාල ලැබූවන්‌ගෙන් 22 දෙනෙකු පිරිමි පුද්ගලයන් වන අතර 4 දෙනෙකු කාන්තාවන්.     ", "URL": "https://www.itnnews.lk/2023/10/05/387831/", "Category": "Breaking News,දේශීය පුවත්", "Parent URL": null}