{"Source": "ITN news", "Timestamp": "අප්‍රේල් 16, 2022 10:41", "Headline": "සන්රයිසස් හයිද්‍රාබාද් පිලට කඩුලු හතක ජයක්", "News Content": "ඉන්දීය ප්‍රිමියලීග් ක්‍රිකට් තරගාවලිය කොල්කටා නයිට්රයිඩස් සහ සන්රයිසස් හයිද්‍රාබාද් කණ්ඩායම් අතර තරගය කඩුළු 7 කින් ජය ගැනීමට සන්රයිසස් කණ්ඩායම ඊයේ සමත්වුණා. තරගයේ ප්‍රථමයෙන් පන්දුවට පහරදුන් කොල්කටා කණ්ඩායම සිය පන්දුවාර 20 අවසානයේදී කඩුළු 8ක් දැවී ලකුණු 175 ක් රැස් කළා. ඉනිමේ වැඩිම ලකුණු ලාභියා වූ නිතීෂ් රානා ලකුණු 54 යි. පන්දු 25 කදී නොදැවී වේගවත් ලකුණු 49 ක් රැස් කිරීමට ඇන්ඩි රසල්ස් සමත්වූ අතර ඒ සදහා 6 පහර 4ක් සහ 4 පහර 4ක් ඇතුළත්. පිළිතුරු ඉනිම ක්‍රිඩා කළ සන්රයිසස් කණ්ඩායම පන්දුවාර 17යි පන්දු 5කදී කඩුළු 3 ක් පමණක් දැවී ලකුණු 176 ක් ලබා ගනිමින් තරගයේ ජය හිමිකර ගත්තා. ඒඩියන් මාක්‍රම් ලකුණු 68 ක් රැස් කළ අතර අගනා ඉනිමක් ක්‍රිඩා කළ රාහුල් ත්‍රිපාති පන්දු 37 කට ලකුණු 71ක් රැස් කළේ 6 පහර 6 ක් ද සමගින්. තරගයේ වීරයා රාහුල් ත්‍රිපාති. තරගාවලියේ තවත් තරග දෙකක් අද පැවැත්වීමට නියමිත අතර එහිදී මුම්බායි ඉන්දියන්ස් කණ්ඩායම ලක්නව් සුපර් ජයන්ස් කණ්ඩායමට එරෙහිවත්  දිල්ලි කැපිටල්ස් කණ්ඩායම රෝයල් චැලෙන්ජර්ස් බැංග්ලෝර් කණ්ඩායම එරෙහිවත් තරග වැදීමට නියමිතයි.     ", "URL": "https://www.itnnews.lk/2023/10/05/406915/", "Category": "ක්‍රීඩා,දේශීය පුවත්", "Parent URL": null}