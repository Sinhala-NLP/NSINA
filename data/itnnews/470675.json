{"Source": "ITN news", "Timestamp": "මාර්තු 24, 2023 14:54", "Headline": "පරිභෝජනයට නුසුදුසු ආහාර විකුණන ස්ථාන වැටලීමේ මෙහෙයුම් අඛණ්ඩව", "News Content": "උත්සව සමයේ පරිභෝජනයට නුසුදුසු ආහාර ද්‍රව්‍ය අලෙවිකරන ස්ථාන නීතියේ රැහැනට කොටුකර ගැනීමේ මෙහෙයුම් ආරම්භ කර තිබෙනවා. කඩවත නගරයේ කළ මෙවැනි පරීක්ෂා කිරීමකදී නුසුදුසු තත්ත්වයේ ආහාර අලෙවිකළ හෝටල් මෙන්ම ආහාරපාන අලෙවිසැල් කිහිපයක් හඳුනා ගැනුණා. ඒවායෙහි තිබූ ආහාර එම ස්ථානයේදීම විනාශ කිරීමටයි බියගම සෞඛ්‍ය වෛද්‍ය නිලධාරී කාර්යාලයේ මහජන සෞඛ්‍ය පරික්ෂකවරුන් ක්‍රියා කලේ. අත්අඩංගුවට ගත් සැකකරුවන් ඇප මත මුදා හැරියා. ඔවුන් ලබන මස 3 වනදා මහර මහේස්ත්‍රාත්වරයා හමුවට ඉදිරිපත් කිරීමට නියමිතයි.     ", "URL": "https://www.itnnews.lk/2023/10/05/470675/", "Category": "දේශීය පුවත්", "Parent URL": null}