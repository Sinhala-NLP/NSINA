{"Source": "ITN news", "Timestamp": "අගෝස්තු 24, 2021 12:11", "Headline": "නිරෝධායන නීති කඩකළ 639ක් අත්අඩංගුවට", "News Content": "මේ අතර නිරෝධායන ඇඳිරිනීතිය උල්ලංඝනය කිරීම සහ නිරෝධායන රීති කඩකිරීම් සම්බන්ධව පුද්ගලයන් 639 ක් ගතවූ පැය 24ක කාලය තුළ අත්අඩංගුවට ගත් බව පොලීසිය පවසනවා. ඒ අනුව නිරෝධායන නීති උල්ලංඝනය කිරීම් සම්බන්ධව මේ දක්වා අත්අඩංගුවට ගෙන ඇති සමස්ත සංඛ්‍යාව 57,435ක්. මේ අතර බස්නාහිර පළාතට ඇතුලුවන සහ පිටවන ස්ථාන 13ක ස්ථාපිත කර ඇති මාර්ග බාධකවලදී ඊයේ දිනය තුළ වාහන 1,369ක් සහ පුද්ගලයන් 2,284ක් පරීක්ෂාවට ලක්කර තිබෙනවා. අද දිනයේද නිරෝධායන ඇඳිරිනීතිය උල්ලංඝණය කරමින් කොළඹ නගරයට ඇතුළු වන රථ වාහන පරීක්ෂා කිරිම් සිදු වුණා. අදත් රථ වාහන විශාල සංඛාවක් කොළඹට ඇතුළු වනු දක්නට ලැබුණු බවයි අප වාර්තාකරුවන් ප්‍රකාශ කළේ. ", "URL": "https://www.itnnews.lk/2023/10/05/358073/", "Category": "Uncategorized @si", "Parent URL": null}