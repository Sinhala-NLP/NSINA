{"Source": "ITN news", "Timestamp": "මාර්තු 2, 2023 15:59", "Headline": "ඊශ්‍රායලයේ විරෝධතාකරුවන් හා පොලීසිය අතර දරුණු ගැටුම්", "News Content": "ඊශ්‍රායලයේ විරෝධතාකරුවන් හා පොලීසිය අතර දරුණු ගැටුම් හටගෙන තිබෙනවා. ඊශ්‍රායල අග්‍රාමාත්‍ය බෙන්ජමින් නෙතන්යාහු ඉදිරිපත් කළ අධිකරණ ප්‍රතිසංස්කරණවලට විරෝධය පළ කරමිනුයි විරෝධතා පැවැත්වෙන්නේ. එම ප්‍රතිසංස්කරණ හරහා අධිකරණයේ ස්වාධීනත්වයට බලපෑම් එල්ල වන බව විරෝධතාකරුවන් සඳහන් කරනවා. ඊයේ පැවති විරෝධතා අතරතුරදී විරෝධතාකරුවන් හා පොලිසිය අතර ගැටුම් හට ගත්තා. පොලිසිය එල්ල කළ ප්‍රහාරයන්ගෙන් විරෝධතාකරුවන් රැසක් තුවාල  ලබා රෝහල්ගත කර ඇති බවයි වාර්තා වන්නේ. ජල ප්‍රහාර හා කදුළු ගෑස්ද එල්ල කිරීමට පොලිසිය මෙහිදී පියවර ගත්තා.   ", "URL": "https://www.itnnews.lk/2023/10/05/464775/", "Category": "ජාත්‍යන්තර පුවත්", "Parent URL": null}