{"Source": "ITN news", "Timestamp": "ஜூன் 7, 2022 12:21", "Headline": "பாராளுமன்ற உறுப்பினர் திலிப் வெதஆராச்சியின் மகன் மற்றும் மருமகள் கைது..", "News Content": "கடமைகளுக்கு இடையூறு விளைவித்ததோடு, குற்றவியல் நடவடிக்கைகளில் ஈடுபட்டமை, பொலிஸ் அதிகாரிகளை தாக்க முற்பட்டமை ஆகிய குற்றச்சாட்டுக்களின் அடிப்படையில் பாராளுமன்ற உறுப்பினர் திலிப் வெதஆராச்சியின் மகன் மற்றும் மருமகள் ஆகியோர் கைதுசெய்யப்பட்டுள்ளனர். அண்மையில் அதிவேக நெடுஞ்சாலையின் பெதிகம நுழைவாயில் பகுதியில் திலிப் வெதாராச்சியன் மகன் மற்றும் மருமகள் ஆகியோர் பாதுகாப்பற்ற முறையில் குளிர்சாதன பெட்டி ஒன்றை கெப்ரக வாகனம் ஒன்றில் அதிவேக நெடுஞ்சாலையில் எடுத்துச்செல்ல முற்பட்ட நிலையில் அதனை தடுத்த பொலிஸாரிடம் வாக்குவாதங்களில் ஈடுபடும் காட்சிகள் சமூக வலைத்தளங்களில் பதிவாகியிருந்தது. சந்தேக நபர்கள் இருவரும் வீரக்கெட்டிய பொலிஸ் நிலையத்தில் ஆஜராகியிருந்த நிலையிலேயே கைதுசெய்யப்பட்டு வலஸ்முல்ல நீதவான் நீதிமன்றத்தில் ஆஜர்ப்படுத்தப்படவுள்ளனர். ", "URL": "https://www.itnnews.lk/2023/10/05/415535/", "Category": "Breaking News,அண்மைய செய்திகள்", "Parent URL": null}