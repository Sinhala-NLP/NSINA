{"Source": "ITN news", "Timestamp": "ஜூன் 12, 2023 10:48", "Headline": "சிம்பாப்வேயில் அறையின்றி தவித்த இலங்கை அணி", "News Content": "ஒருநாள் உலகக் கிண்ணப் போட்டிக்காக சிம்பாப்வே சென்ற இலங்கை கிரிக்கெட் அணி, தங்கும் வசதிக்காக அவதியுற வேண்டிய நிலை ஏற்பட்டிருந்ததாகத் தெரிவிக்கப்படுகிறது. இலங்கை கிரிக்கெட் வீரர்கள் அணிக்காக ஒதுக்கப்பட்ட ஹோட்டல் வளாகத்தில் மூன்று மணி நேரத்திற்கும் மேலாக காத்திருக்க வேண்டிய நிலை ஏற்பட்டதாக தகவல்கள் தெரிவிக்கின்றன. இலங்கை அணி நேற்றைய தினம் நாட்டிலிருந்து புறப்பட்டுச் சென்றது, இரண்டு பயிற்சிப் போட்டிகளின் பின்னர் எதிர்வரும் 19ஆம் திகதி முதல் ஒரு நாள் போட்டி நடைபெறவுள்ளது . ஹோட்டல் வசதியின்றி நமது வீரர்கள் களைப்போடு தரையில் அமர்ந்திருக்கும் பல படங்கள் சமூக ஊடகங்களில் வைரலாகியுள்ளன. ", "URL": "https://www.itnnews.lk/2023/10/05/491188/", "Category": "Breaking News,கிரிக்கெட்,விளையாட்டு", "Parent URL": null}