{"Source": "ITN news", "Timestamp": "ජූලි 8, 2022 12:56", "Headline": "හොරණ අඟුරුවාතොට වෙඩි තැබීමක්", "News Content": "හොරණ අඟුරුවාතොට දොඹගොඩ යුද හමුදා මංසන්ධියේ නිවසක් අසල වෙඩි තැබීමක් ඊයේ රාත්‍රියේ  සිදු වුණා. නිවසේ හිමිකරුගේ මවගේ තෙමස්පූර්ණ පිංකම ඊයේ පැවැත්වුණා. පාර්ලිමේන්තු මන්ත්‍රී ලලිත් වර්ණකුමාර මහතාට ද ඒ සඳහා ආරාධනා ලැබී තිබෙනවා. රාත්‍රී 11 ට පමණ මන්ත්‍රීවරයා පිංකම සඳහා සහභාගී වී තිබෙනවා.ඒ අනුව එම ස්ථානයේ සිටි පිරිසක් හා මන්ත්‍රීවරයා අතර වචන හුවමාරුවක් සිදු වූ බවයි අප වාර්තාකරු පවසන්නේ.අනතුරුව එම ස්ථානයෙන් පිටව ගිය මන්ත්‍රීවරයා විනාඩි 15 කට පමණ පසුව පැමිණ නිවස දෙසට හා අහසට වෙඩි තැබූ බව නිවෙසියන් ප්‍රකාශ කරනවා. සිද්ධිය සම්බන්ධයෙන් අඟුරුවාතොට පොලීසියට පැමිණිලි කර තිබෙනවා. මේ පිළිබඳ කරුණු විමසීම සඳහා ලලිත් වර්ණකුමාර මන්ත්‍රීවරයා දුකතනයෙන් සම්බන්ධ කර ගැනීමට අප උත්සාහ කළ ද ඔහු ප්‍රතිචාර දැක්වූයේ නැහැ.       ", "URL": "https://www.itnnews.lk/2023/10/05/421974/", "Category": "Breaking News,දේශීය පුවත්", "Parent URL": null}