{"Source": "ITN news", "Timestamp": "மே 27, 2022 12:06", "Headline": "அரசியலமைப்பின் 21வது திருத்தம் தொடர்பில் விசேட பேச்சுவார்த்தை..", "News Content": "அரசியலமைப்பின் 21வது திருத்தம் தொடர்பில் சகல கட்சிகளையும் தெளிவுப்படுத்தும் விசேட பேச்சுவார்த்தையொன்று இன்று இடம்பெறவுள்ளது. பிரதமர் அலுவலகத்தில் இன்று மாலை 4 மணியளவில் பேச்சுவார்த்தைகளை நடத்த திட்டமிடப்பட்டுள்ளது. பாராளுமன்றத்தை பிரதிநிதித்துவப்படுத்தும் சகல அரசியல் கட்சிகளின் தலைவர்களுக்கும் பேச்சுவார்த்தையில் பங்கேற்பதற்கு அழைப்பு விடுக்கப்பட்டுள்ளது. அரசியலமைப்பின் 21வது திருத்தத்தின் வரைபு நீதி அமைச்சர் விஜயதாச ராஜபக்ஷவினால் கடந்த அமைச்சரவையில் சமர்ப்பிக்கப்பட்டது. சீர்த்திருத்தங்களுக்கான கட்சி தலைவர்களின் இணக்கப்பாட்டை பெற்றுக்கொள்வதற்கு, கட்சி தலைவர்களுடன் அதுகுறித்து பேச்சுவார்த்தை முன்னெடுக்கப்படவுள்ளது. ", "URL": "https://www.itnnews.lk/2023/10/05/413558/", "Category": "Breaking News,தேசிய செய்திகள்", "Parent URL": null}