{"Source": "ITN news", "Timestamp": "அக்டோபர் 9, 2021 12:34", "Headline": "நீச்சல் தடாகத்தில் நீராடிக்கொண்டிருந்த சிறுமி ஒருவர் நீரில் மூழ்கி உயிரிழப்பு", "News Content": "பாசிக்குடா சுற்றுலா விடுதியொன்றின் நீச்சல் தடாகத்தில் நீராடிக்கொண்டிருந்த ஆறு வயது சிறுமி ஒருவர் நீரில் மூழ்கி உயிரிழந்துள்ளார். சம்பவம் நேற்று மாலை இடம்பெற்றுள்ளது. கண்டி – ரம்புக்கனை பகுதியை சேர்ந்த குடும்பத்தினர் பாசிக்குடா பகுதிக்கு சுற்றுலா சென்றுள்ளனர். அங்கிருந்த விடுதி ஒன்றில் அவர்கள் தங்கியிருந்த நிலையில் நீச்சல் தடாகத்தில் விளையாடிக்கொண்டிருந்த சிறுமி நீரில் மூழ்கி மரணித்துள்ளார். சடலம் வாழைச்சேனை ஆதார வைத்தியசாலையில் வைக்கப்பட்டுள்ளது. சம்பவம் தொடர்பில் கல்குடா பொலிஸார் மேலதிக விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/368044/", "Category": "Breaking News,தேசிய செய்திகள்", "Parent URL": null}