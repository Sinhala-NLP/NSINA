{"Source": "ITN news", "Timestamp": "පෙබරවාරි 21, 2023 16:02", "Headline": "චමල් රාජපක්ෂ මහතා ඇතුළු මන්ත්‍රීවරු පිරිසකට නව තනතුරු", "News Content": "පාර්ලිමේන්තුවේ අලුතින් ස්ථාපිත කළ බැංකුකරණය සහ මූල්‍ය සේවා පිළිබඳ කාරක සභාවේ සේවය කිරීම සඳහා තේරීම් කාරක සභාව විසින් නම් කරන ලද මන්ත්‍රීවරයන්ගේ නම් කථානායක මහින්ද යාපා අබේවර්ධන මහතා අද (21) පාර්ලිමේන්තුවට නිවේදනය කළා. පාර්ලිමේන්තුවේ ස්ථාවර නියෝග 122 හි විධිවිධාන සහ 2023 පෙබරවාරි 10 දින පාර්ලිමේන්තුව විසින් සම්මත කරන ලද යෝජනාව ප්‍රකාරව මෙසේ මන්ත්‍රීවරයන් නම්කර ඇති බවයි සඳහන් වන්නේ. මේ අනුව ශෙහාන් සේමසිංහ මහතා, අනුප පස්කුවල් මහතා, චමල් රාජපක්ෂ මහතා, ගරු නීතිඥ අනුර ප්‍රියදර්ශන යාපා මහතා, ගාමිණී ලොකුගේ මහතා, උදය ගම්මන්පිල මහතා, ඉරාන් වික්‍රමරත්න මහතා, ගරු අජිත් මාන්නප්පෙරුම මහතා , බී. වයි. ජී. රත්නසේකර මහතා, එම්. ඒ. සුමන්තිරන් මහතා, චමින්ද වි‍ජේසිරි මහතා, සම්පත් අතුකෝරල මහතා, කරුණාදාස කොඩිතුවක්කු මහතා,කෝකිලා ගුණවර්ධන මහත්මිය, යදාමිණී ගුණවර්ධන මහතා සහ මහචාර්ය රංජිත් බණ්ඩාර මහතා යන මන්ත්‍රීවරයන් බැංකුකරණය සහ මූල්‍ය සේවා පිළිබඳ කාරක සභාවේ සේවය කිරීම සඳහා මෙසේ නම් කර\nතිබෙනවා. ", "URL": "https://www.itnnews.lk/2023/10/05/462212/", "Category": "දේශීය පුවත්", "Parent URL": null}