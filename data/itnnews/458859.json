{"Source": "ITN news", "Timestamp": "පෙබරවාරි 2, 2023 14:14", "Headline": "හෙට දින ශ්‍රේෂ්ඨාධිකරණ පෙත්සම සළකා බලන තුරු විදුලි කප්පාදුවක් නැහැ", "News Content": "හෙට දින පෙත්සම සළකා බලන තුරු විදුලි කප්පාදුවක් නොකරන බව ලංකා විදුලි බල මණ්ඩලය ශ්‍රේෂ්ඨාධිකරණයට පෙත්සමක් ලබා දුන්නා. අපොස උසස්පෙල විභාගය පැවැත්වෙන කාලසීමාවත තුළ විදුලි කප්පාදුවක් සිදු කරන්නේ නැති  බවට විදුලි බල මණ්ඩලය, බලශක්ති අමාත්‍යාංශයේ ලේකම්වරයා ඇතුළු පාර්හ්ව ලබා දුන් එකගතාව කඩ කිරීම සම්බන්ධයෙන් ශ්‍රී ලංකා මානව හිමිකම් කොමිසම ගොණුකල පැමිණිල්ල ශ්‍රේෂ්ඨාධිකරණ හමුවේ කැදවීම අද ආරම්භ කෙරුණා. විදුලි බල මණ්ඩලය ඇතුළු පාර්ශ්ව වෙනුවෙන් පෙනී සිටි නීතිඥවරුන් මෙහිදී අධිකරණය හමුවේ කියා සිටියේ මෙම පැමිණිල්ල සම්බන්ධයෙන් තම සේවාදායකයින්ගෙන් උපදෙස් ලබාගැනීමට කාලය අවශ්‍ය බවයි. එබැවින් පෙත්සමක් හෙට දින කැදවන ලෙසට ඉල්ලීමක් කෙරුණා. එහිදී විනිසුරු මඩුල්ලේ සාමාජික විනිසුරු යසන්ත කෝදාගොඩ මහතා පෙන්වා දුන්නේ මෙය හදිසි කටයුත්තක් බැවින් කල්දැමීම නුසුදුසු බවයි. ඒ අනුව වගඋත්තරකරුවන්ගෙන් උපදෙස් ලබාගැනීම සදහා ශ්‍රේෂ්ඨාධිකරණය නීතිඥවරුන්ට කල් ලබා දුන්නා.       ", "URL": "https://www.itnnews.lk/2023/10/05/458859/", "Category": "දේශීය පුවත්", "Parent URL": null}