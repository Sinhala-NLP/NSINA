{"Source": "ITN news", "Timestamp": "පෙබරවාරි 21, 2023 09:21", "Headline": "නීති විරෝධී ලෙස රැගෙන ආ බීඩි කොළ තොගයක් අත්අඩංගුවට", "News Content": "නීති විරෝධීව මෙරටට රැගෙන ආ රුපියල් එක්කෝටි හැට ලක්ෂයට අධික බීඩි කොළ තොගයක් පුත්තලම කල්පිටිය ප්‍රදේශයේදී අත්අඩංගුවට ගැනීමට පොලීසිය සමත් වුණා. කල්පිටිය පොලීසියට ලැබුණ තොරතුරකට අනුව කල්පිටිය සම්මට්ට වාඩිය ප්‍රදේශයේ කළපු තීරයේ විශේෂ වැඩලීමක් සිදු කළා. එහිදී ඉන්දියාවේ සිට නීති විරෝධීව මෙරටට රැගෙන ආ බීඩි කොල කිලෝග්‍රෑම් 160 කට අධික ප්‍රමාණයක් අත්අඩංගුවට ගත් බවයි කල්පිටිය පොලීසියේ විශේෂ කාර්යාංශ නිලධාරින්  සදහන් කළේ. වැටලීම සිදු කිරීමට සුළු වේලාවකට පෙර සැකකරුවන් එම ස්ථානයෙන් පලා ගොස් තිබුණා.ධීවර යාත්‍රා මගින් ඉන්දියාවේ සිට මෙම බීඩිකොල කල්පිටිය දක්වා රැගෙනවිත් ඇති බවයි හෙළි වී ඇත්තේ.සිද්ධිය සම්බන්ධයෙන් වැඩිදුර විමර්ශන ක්‍රියාත්මක බව කල්පිටිය පොලීසිය සදහන් කළා.       ", "URL": "https://www.itnnews.lk/2023/10/05/462055/", "Category": "දේශීය පුවත්", "Parent URL": null}