{"Source": "ITN news", "Timestamp": "පෙබරවාරි 22, 2022 09:38", "Headline": "ලුහාන්ස්ක් හා ඩොනෙට්ස්ක් යන ප්‍රාන්ත ස්වාධීන රාජ්‍යයන් ලෙස පිළිගන්න – රුසියා ජනපති", "News Content": "නැගෙනහිර යුක්රේනයේ ලුහාන්ස්ක් හා ඩොනෙට්ස්ක් යන ප්‍රාන්ත යුක්රේනයෙන් වෙන්වූ ස්වාධීන මහජන ජනරජයන් ලෙස පිළිගන්නා බව රුසියා ජනාධිපති ව්ලැඩිමීර් පුටින් නිවේදනය කරනවා. ලුහාන්ස්ක් හා ඩොනෙට්ස්ක් යන ප්‍රාන්ත ස්වාධීන රාජ්‍යයන් ලෙස පිළිගන්නා නීතිමය ලිපිලේඛනවලට ද රුසියා ජනාධිපතිවරයා අත්සන් තැබුවා. ඒ සමගම එම ප්‍රාන්තයන්ට රුසියා හමුදා අනියුක්ත කිරීමේ නීතිමය හැකියාව පුටින් ජනාධිපතිවරයාට හිමිවන බවයි විශ්ලේෂකයින් පෙන්වා දෙන්නේ. මේ වනවිටත් ලුහාන්ස්ක් හා ඩොනෙට්ස්ක් ප්‍රාන්තයන්හි සාමය ආරක්ෂා කිරීමට රුසියා හමුදා ඛණ්ඩ සේවයට අනියුක්ත කිරීමට ජනාධිපතිවරයා නියෝග ලබාදී තිබෙනවා. රුසියාවේ මෙම තීරණයත් සමග ඇමෙරිකාව / නේටෝ සංවිධානය ප්‍රමුඛ යුක්රේන හිතවාදී රටවල් දැඩි කැළඹීමකට ලක්ව සිටින බවද සදහන්. 2014 වසරේ සිට එම ප්‍රාන්තයන්හි රුසියාවට පක්ෂපාත කැරළිකරුවන් පාලන බලය අත්කරගෙන සිටිනවා. කෙසේ වුවද සාමය ආරක්ෂා කිරීමට එම ප්‍රාන්තයන් දෙකට රුසියා හමුදා  යොමු කිරීම උපක්‍රමයක් බවයි බටහිර රටවල් පෙන්වා දෙන්නේ.       ", "URL": "https://www.itnnews.lk/2023/10/05/396711/", "Category": "ජාත්‍යන්තර පුවත්", "Parent URL": null}