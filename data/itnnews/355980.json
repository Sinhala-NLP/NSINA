{"Source": "ITN news", "Timestamp": "අගෝස්තු 12, 2021 16:17", "Headline": "මුහුදු කූඩැල්ලන් තොගයක් අත්අඩංගුවට", "News Content": "පුත්තලම තිල්අඩිය ප්‍රදේශයේ සගවා තිබූ මුහුදු කූඩැල්ලන් තොගයක් අත්අඩංගුවට ගැනීමට නාවික හමුදාව සමත් වුණා. තිල්අඩිය ප්‍රදේශයේ නිවසක අධිශීතකරණයක් තුළ සගවා තිබූ මෙම මුහුදු කූඩැල්ලන් තොගය අත්අඩංගුවට ගැනුණේ කල්පිටිය නාවික හමුදා කදවුරේ නිලධාරීන්ට ලැබුනු බුද්ධි තොරතුරකට අනුවයි. ශීතකරණය තුළ මුහුදු කූඩැල්ලන් කිලෝග්‍රෑම් දස දහසක් තිබූ අතර එහි අයිතිකරු සන්තකයේ තිබී ඇත්තේ කිලෝග්‍රෑම් හාරදහසක ප්‍රමාණයක් ලග තබා ගැනීමට ලබා දී තිබූ බලපත්‍රයක් පමණයි. මුහුදු කූඩැල්ලන් තොගය සමග අත්අඩංගුවට ගත් සැකකරු වැඩිදුර පරීක්ෂණ සදහා පුත්තලම ධීවර කාර්යාලයට භාරදීමටයි නාවික හමුදාව කටයුතු කළේ.     ", "URL": "https://www.itnnews.lk/2023/10/05/355980/", "Category": "දේශීය පුවත්", "Parent URL": null}