{"Source": "ITN news", "Timestamp": "அக்டோபர் 4, 2021 12:45", "Headline": "இந்திய வெளிவிவகார செயலாளருக்கும், தமிழ் தேசிய கூட்டமைப்புக்கும் இடையில் சந்திப்பு", "News Content": "இலங்கைக்கு விஜயம் மேற்கொண்டுள்ள இந்திய வெளிவிவகார செயாளர் ஸ்ரீ ஹர்ஷ் வர்தன் ஷ்ரிங்லா தமிழ் தேசிய கூட்டமைப்பினரை சந்திக்கவுள்ளார். இன்று மாலை 5.00 மணிக்கு கொழும்பில் குறித்த சந்திப்பு இடம்பெறவுள்ளதாக தமிழ் தேசிய கூட்டமைப்பின் பேச்சாளர் பாராளுமன்ற உறுப்பினர் எம். ஏ. சுமந்திரன் தெரிவித்துள்ளார். அரசியல் தீர்வு உட்பட இலங்கையில் மேற்கொள்ளப்படும் இந்திய அபிவிருத்தி திட்டங்கள் உள்ளிடட்ட பல்வேறு திட்டங்கள் தொடர்பில் இதன்போது கலந்துரையாப்படவுள்ளதாக அவர் குறிப்பிட்டுள்ளார். இதேவேளை தமிழ் முற்போக்கு கூட்டணிகக்கும் இந்திய வெளிவிவகார செயலாளருக்கும் இடையிலான சந்திப்பு ஒன்று இந்திய உயர்ஷ்தானிகரகத்தில் இடம்பெறவுள்ளது. குறித்த சந்திப்பின் போது சமகால அரசியல் மற்றும் மலையக அபிவிருத்தி தொடர்பில் கவனம் செலுத்தப்படுமென தமிழ் முற்போக்கு கூட்டணியின் பிரதி தலைவரும் பாராளுமன்ற உறுப்பினருமான வேலுசாமி இராதாகிருஸ்ணன் தெரிவித்துள்ளார். இதேவேளை இந்திய வெளிவிகார செயலாளர் ஸ்ரீ ஹர்ஷ் வர்தன் ஷ்ரிங்லா நேற்றைய தினம் யாழ்பாணததிற்கு விஜயம் மேற்கொண்டிருந்தார். இதன்போது இந்தியாவின் பங்களிப்புடன் நிர்மாணிக்கப்பட்ட யாழ் கலாசார மத்திய நிலையத்தை அவர் பார்வையிட்டார். நிகழ்வில் இலங்கைக்கான இந்திய உயர்ஸ்தானிகர் கோபால் பாக்லே யாழ்பாணத்திற்கான இந்திய துணை தூதுவர் ராகேஸ் நட்ராஜ் ஜெய்பாஸ்கரன் ஆகியோரும் கலந்துக்கொடிருந்தமை குறிப்பிடத்தக்கது. ", "URL": "https://www.itnnews.lk/2023/10/05/366756/", "Category": "Breaking News,அண்மைய செய்திகள்,தேசிய செய்திகள்", "Parent URL": null}