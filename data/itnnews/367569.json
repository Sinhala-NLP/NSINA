{"Source": "ITN news", "Timestamp": "ඔක්තෝබර් 7, 2021 16:08", "Headline": "ඔස්ට්‍රේලියාවේ රැඳී සිටි ප්‍රංශ තානාපතිවරයා නැවතත් කැන්බරා නුවරට පිටත් කර හරී", "News Content": "ඔස්ට්‍රේලියාවේ රැදී සිටි ප්‍රංශ තානාපතිවරයා  නැවතත් කැන්බරා නුවරට පිටත් කර හැරීමට ප්‍රංශය කටයුතු කර තිබෙනවා. අමෙරිකාව, බ්‍රිතාන්‍ය සහ ඔස්ට්‍රේලියාව ඇති කර ගත් ආරක්ෂක ගිවිසුම හේතුවෙන් හටගත් මතභේදාත්මක තත්ත්වය සැළකිල්ලට ගනිමින් ඔස්ට්‍රේලියාවේ රැදී සිටි ප්‍රංශ තානාපතිවරයා නැවතත් තම රටට කැදවීමට ප්‍රංශය කටයුතු කළා. දින ගණනක් තිස්සේ ඔස්ට්‍රේලියාව සහ ප්‍රංශය අතර පැවති රාජ්‍ය තාන්ත්‍රික මට්ටමේ සාකච්ඡාවලින් අනතුරුව නැවතත් තම තානාපතිවරයා ඔස්ට්‍රේලියාවට පිටත් කර හැරීමට ප්‍රංශය කටයුතු කළා. නව ආරක්ෂක ගිවිසුම යටතේ ඔස්ට්‍රේලියාවට න්‍යෂ්ටික බලයෙන් ක්‍රියාත්මක කරන සබ්මැරීන ලබාදීමටයි කටයුතු කර තිබුණේ. මෙම තත්ත්වය කලාපීය සහයෝගීතාවයට අයහපත් ලෙස බලපෑම් ඇති කරනු ලබන බවයි රාජ්‍ය තාන්ත්‍රික සාකච්ඡාවලින් අනතුරුව තීරණය කෙරුණේ.       ", "URL": "https://www.itnnews.lk/2023/10/05/367569/", "Category": "ජාත්‍යන්තර පුවත්", "Parent URL": null}