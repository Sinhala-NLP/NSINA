{"Source": "ITN news", "Timestamp": "සැප්තැම්බර් 24, 2021 13:17", "Headline": "ඇමෙරිකාවේ ටෙනසි ප්‍රාන්තයේ සිදුවූ වෙඩි තැබීමකින් පුද්ගලයෙකු ජීවිතක්ෂයට", "News Content": "ඇමෙරිකාවේ ටෙනසි ප්‍රාන්තයේ සිදුවූ වෙඩි තැබීමකින් එක් පුද්ගලයෙක් ජීවිතක්ෂයට පත්ව ඇති අතර දොළොස් දෙනෙක් තුවාල ලබා තිබෙනවා. ටෙනසි ප්‍රාන්තයේ මෙම්ෆීස්හි සුපිරි වෙළෙදසැලක මෙම වෙඩි තැබීම සිදුව තිබෙනවා. සිද්ධියට සම්බන්ධ පුද්ගලයා වෙඩි තැබීම සිදුකරන අවස්ථාවේ වෙළෙද සැලෙහි සිටි පිරිස් කලබලයට පත්වූ අතර කිහිප දෙනෙකු වෙඩි ප්‍රහාරයට ලක්ව තිබෙනවා. සිද්ධියත් සමග ආරක්ෂක අංශ එම ස්ථානයට පැමිණිමෙන් අනතුරුව සැකකරු පිටතට පලාගොස් එම සුපිරි වෙළෙදසැලෙහි මෝටර් රථ අංගනය තුළදී සියදිවි නසා ගැනීමට කටයුතු කර ඇති බවයි පැවසෙන්නේ. වෙඩි තැබිමෙන් තුවාල ලැබූ පිරිස් රෝහල් ගත කළ අතර සිද්ධියට හේතුව මෙතෙක් වාර්තා වී නැහැ.         ", "URL": "https://www.itnnews.lk/2023/10/05/364678/", "Category": "ජාත්‍යන්තර පුවත්", "Parent URL": null}