{"Source": "ITN news", "Timestamp": "ஜனவரி 12, 2023 12:53", "Headline": "மருந்து உற்பத்தியை இலங்கையில் ஆரம்பிப்பதற்கு முதலீட்டாளர்களுடன் இணக்கப்பாடு..", "News Content": "மருந்து உற்பத்தியை இலங்கையில் ஆரம்பிப்பதற்கு முதலீட்டாளர்களுடன் இணக்கப்பாடு எட்டப்பட்டுள்ளது. அனுராதபுரம் ஓயாமடுவ பிரதேசத்தில் நிர்மாணிக்கப்பட்டு வரும் சுவசிறிபுர மருந்தக கைத்தொழில் பேட்டையின் நிர்மாணப் பணிகள் தற்போது நிறைவடைந்துள்ளன. நிர்மாணிக்கப்படும் 23 மருந்து உற்பத்தி தொழிற்சாலைகளில் 12ற்கென முதலீட்டாளர்களுடன் ஒப்பந்தம் முன்னெடுக்கப்பட்டுள்ளது. இதற்கான முதலீட்டு கொள்வனவு பத்திரம் அமைச்சர் கெஹலிய ரம்புக்வெல்ல தலைமையில் உரிய முதலீட்டாளர்களுக்கு வழங்கப்பட்டது. ஓயாமடுவ, சுவசிறிபுர மருந்தக கைத்தொழில் பேட்டையில் மேற்கொள்ளப்படவுள்ள முதலீடுகள் பற்றிய விடயங்கள் தொடர்பில் அமைச்சர் இதன்போது விளக்கமளித்தார். இந்நாட்டிற்குத் தேவையான மருந்துகளை இறக்குமதி செய்வதற்கு வருடாந்தம் 700 மில்லியன் டொலர்களுக்கு மேல் செலவிடப்படுகிறது. இலவச சுகாதார சேவையை கொண்ட நாடு என்ற வகையில் இலங்கையில் மருந்து உற்பத்தியை அபிவிருத்தி செய்வதன் மூலம் பல நன்மைகளை பெற்றுக்கொள்ள முடியும் என அமைச்சர் தெரிவித்தார். ", "URL": "https://www.itnnews.lk/2023/10/05/455181/", "Category": "Breaking News,முதன்மை செய்தி", "Parent URL": null}