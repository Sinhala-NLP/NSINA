{"Source": "ITN news", "Timestamp": "දෙසැම්බර් 28, 2021 10:49", "Headline": "අධික හිම පතනයෙන් කැලිෆෝනියාව ඇතුළු ප්‍රාන්ත රැසකට දැඩි බලපෑම්", "News Content": "අධික හිම පතනයෙන් බටහිර ඇමෙරිකාවේ කැලිෆෝනියා ඇතුළු ප්‍රාන්ත රැසකට දැඩි බලපෑම් එල්ල වී තිබෙනවා. ගතවූ පැය 24 තුලදී පමණක් බටහිර ඇමෙරිකාවේ ඇතැම් ප්‍රදේශවලට සෙන්ටිමීටර 75 ඉක්මවූ හිම පතනයක් ලැබී ඇති බව කාලගුණ අංශ සදහන් කරනවා. විදුලි බලය ඇනහිටීමත් සමග දහස් ගණනක ජනතාවක් දැඩි අසීරුතාවයට පත්ව ඇති බවයි එරට මාධ්‍ය පෙන්වා දෙන්නේ. ගමනාගමනය සම්පූර්ණයෙන්ම ඇනහිට ඇති ආකාරය මාධ්‍ය වාර්තා කළා. ප්‍රාන්ත 6ක හිම කදු නාය යෑමේ අවදානම් නිවේදන ද මේ වන විට නිකුත් කර තිබෙනවා.  මේ වන විට ඇමෙරිකාවට බලපා ඇති හිම කුණාටු තත්ත්වය අද සන්ධ්‍යා භාගය වන විට තවත් දරුණු වනු ඇති බවටයි කාලගුණ අංශ අනතුරු අගවන්නේ. ඒත් සමගම දින කිහිපයකට ගමනාගමන කටයුතු අඩාල විය හැකි බවටද වාර්තා පළවනවා.             ", "URL": "https://www.itnnews.lk/2023/10/05/385266/", "Category": "ජාත්‍යන්තර පුවත්", "Parent URL": null}