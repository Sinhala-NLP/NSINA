{"Source": "ITN news", "Timestamp": "සැප්තැම්බර් 20, 2021 18:41", "Headline": "ගුරුවරුන්ට දෙන 5000 Online වුණොත් විතරයි", "News Content": "ඉල්ලීම් කිහිපයක් මුල්කර ගනිමින් ගුරු විදුහල්පති සංගම් ආරම්භ කළ වෘත්තිය ක්‍රියාමාර්ගයට අදට දින 71ක් ගතව තිබෙනවා. මෙහිදී අදාළ සංගම් ඔන්ලයින් ඉගැන්වීම් කටයුතුවලින් ඉවත්වීම, උසස් පෙළ හා ශිෂ්‍යත්ව විභාගය සදහා අයදුම් නොකර සිටීම, එම විභාග සදහා රාජකාරීවලට අයදුම් නොකර සිටීම ඇතුළු වෘත්තිය ක්‍රියාමාර්ග කිහිපයක් ක්‍රියාත්මක කිරීමට පියවරගෙන තිබුණා. කෙසේ වෙතත් උසස් පෙල විභාගයේ ඉල්ලුම්පත්‍ර යොමු කිරීමට තීරණය කළ  බව විදුහල්පති ශ්‍රේණිධාරීන්ගේ සංගමය ඊයේ සදහන් කළා. ගුරු විදුහල්පති වෘත්තිය සමිති සන්ධානය අද මාධ්‍ය හමුවක් කැදවමින් සදහන් කළේ තම සංගම එවැනි තීරණයක් ගෙන නොමැති බවයි. ශ්‍රී ලංකා නිදහස් ගුරු සංගමයද අද පෙරවරුවේ මාධ්‍ය සාකච්ඡාවක් කැඳවා තිබුණා. මේ අතර ගුරු – විදුහල්පති වැටුප් විෂමතා ගැටලුව එළැඹෙන අයවැය මඟින් විසඳන තුරු සැප්තැම්බර් සහ ඔක්තෝබර් යන මාස සඳහා රාකාරියේ නිරත ගුරු විදුහල්පතිවරුන්ට රුපියල් 5,000ක් ලබාදීමට කැබිනට් මණ්ඩලය පසුගියදා තීරණය කළා. ඒ අනුව රාජකාරියේ නිරතවන ගුරු විදුහල්පතිවරුන්ට ලබාදෙන රුපියල් 5,000 දීමනාව ගෙවීමට අදාළ චක්‍රලේඛය නිකුත් කර තිබෙනවා. අදාළ දීමනාව කලාප අධ්‍යාපන අධ්‍යක්ෂවරයා මඟින් ලබාගත හැකියි. අනුකමිටුව විසින් නිර්දේශිත ගුරු සේවාව, විදුහල්පති සේවාව සහ ගුරු උපදේශක සේවාවන් සංවෘත සේවාවක් වශයෙන් නම් කිරීම පිළිබඳ ගැසට් නිවේදනය අද  නිකුත් කිරීමටත් ඉතිරි නිර්දේශ මාස 6ක් ඇතුළත ක්‍රියාත්මක කිරීමටත් එහි ප්‍රගතිය අමාත්‍ය මණ්ඩලයට ඉදිරිපත් කිරීමටත් කටයුතු කරන බව අධ්‍යාපන ලේකම්වරයා සඳහන් කර තිබෙනවා.     ", "URL": "https://www.itnnews.lk/2023/10/05/363914/", "Category": "දේශීය පුවත්", "Parent URL": null}