{"Source": "ITN news", "Timestamp": "ஆகஸ்ட் 8, 2022 10:22", "Headline": "குரங்கு அம்மை நோய் பரிசோதனைகளை இன்று முதல் ஆரம்பிக்க சுகாதார அமைச்சு நடவடிக்கை", "News Content": "குரங்கு அம்மை நோய் பரிசோதனைகளை இன்று முதல் ஆரம்பிக்க சுகாதார அமைச்சு தீர்மானித்துள்ளது. இதுவரை, குரங்கு அம்மை நோயாளிகள் உலகின் பல நாடுகளில் கண்டறியப்பட்டுள்ளனர். அண்டை நாடான இந்தியாவிலிருந்தும் பல நோயாளிகள் கண்டறியப்பட்டனர். இந்நிலைமையின் அடிப்படையில் இலங்கையில் குரங்கு அம்மை நோயாளர்களை அடையாளம் காணும் பரிசோதனைகளை ஆரம்பிக்க சுகாதார அமைச்சு தீர்மானித்துள்ளது. அதற்கான பரிசோதனை கருவிகள் உலக சுகாதார நிறுவனத்திடம் இருந்து பெறப்பட்டுள்ளன. பொரளை மருத்துவ ஆராய்ச்சி நிறுவனம் மற்றும் கண்டி வைத்தியசாலைக்கு பரிசோதனைக் கருவிகள் வழங்கப்படவுள்ளதாக தெரிவிக்கப்படுகிறது. ", "URL": "https://www.itnnews.lk/2023/10/05/427595/", "Category": "Breaking News,தேசிய செய்திகள்", "Parent URL": null}