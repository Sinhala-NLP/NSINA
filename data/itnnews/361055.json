{"Source": "ITN news", "Timestamp": "செப்டம்பர் 8, 2021 12:37", "Headline": "பயணத்தடை தொடர்பில் அமைச்சர் பிரசன்ன ரணதுங்க வெளியிட்ட தகவல்..", "News Content": "நாடளாவிய ரீதியில் தடுப்பூசி வேலைத்திட்டம் முழுமையாக நிறை பெற்றதையடுத்து பின்னர் பயணத்தடை முடிவுக்கு வரும் என அமைச்சர் பிரசன்ன ரணதுங்க ரஷ்யாவில் உள்ள ஊடகவியாலளர்களை சந்தித்த போது தெரிவித்தார். எமது நாட்டின் சுற்றுலா துறையை முன்னேற்ற பல்வேறு வேலைத்திட்டங்ள் தற்போது ரஷ்யாவில் மேற்கொள்ளப்படுகின்றது. இந்த வேலைத்திட்டத்தின் முதல் கட்டமாக அமைச்சர் ரஷ்யாவிலுள்ள ஊடகவியலாளர்களை சந்தித்துள்ளார். இந்த வேலைத்திட்டத்தை சுற்றுலா அபிவிருத்தி அதிகார சபை மேற்கொள்கின்றது. அதனடிப்படையில் ரஷ்யாவில் இடம்பெற்ற ஊடகவியலாளர் சந்திப்புக்கு இணைவாக அமைச்சர் அந்நாட்டின் சுற்றுலா துறையினரையும் சந்திப்பதற்கு திட்டமிட்டுள்ளார. அதேபோன்று எமது நாட்டின் சுற்றுலா மேற்கொள்ள கூடிய இடங்கள் தொடர்பிலான புகைப்பட கண்காட்சி உள்ளிட்ட பல்வேறு வேலைத்திட்டங்கள் ரஷ்யாவில் இடம்பெறுகின்றன. ஊடகவியலாளர்கள் மத்தியில் உரையாற்றிய அமைச்சர் இலங்கையில் தற்போது 30 வயதிற்கு மேற்பட்ட 90 வீதத்திற்கும் அதிகமானோருக்கு கொரோனா தடுப்பூசியின் முதலாவது டோஸ் வழங்கப்பட்டுள்ளதாகவும் அதன் 2 வது டோஸ் இதுவரை 60 சதவீதத்திற்கும் மேற்பட்டோருக்கு வழங்கப்பட்டுள்ளதாகவும் அவர் இங்கு தெரிவித்தார். எமது நாட்டின் பொதுமக்கள் உள்ளிட்ட சுற்றுலா துறையினருக்கு பல்வேறு விதமான சுகாதார பாதுகாப்பு வசதிகள் தற்போதைய அரசாங்கத்தினால் மேற்கொள்ளப்பட்டுள்ளதாக அவர் தெரிவித்தார். இதேநேரம் ரஷ்யாவின் சுற்றுலா பிரதிநிதிகள் மற்றும் எமது நாட்டின் சுற்றுலா பிரதிநிதிகளுக்கு இடையிலான சந்திப்பொன்றிலும் அவர் கலந்து கொண்டார். ", "URL": "https://www.itnnews.lk/2023/10/05/361055/", "Category": "Breaking News,அண்மைய செய்திகள்,தேசிய செய்திகள்", "Parent URL": null}