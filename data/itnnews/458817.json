{"Source": "ITN news", "Timestamp": "පෙබරවාරි 2, 2023 12:53", "Headline": "ශ්‍රී ලංකාවේ සමාජ ආරක්ෂණ පද්ධතිය වැඩිදියුණු කිරීමට යූරෝ මිලියන 18 ක්", "News Content": "ශ්‍රී ලංකාවේ සමාජ ආරක්ෂණ පද්ධතිය වැඩිදියුණු කිරීම සදහා යූරෝ මිලියන 18 ක් ලබාදීමට යුරෝපා සංගමය එකග වී ඇති බව රාජ්‍ය අමාත්‍ය ෂෙහාන් සේමසිංහ මහතා පවසනවා. ශ්‍රී ලංකාව සහ මාලදිවයින කලාපය සම්බන්ධ යුරෝපා සංගමයේ නියෝජිත පිරිසක් සහ රාජ්‍ය අමාත්‍ය ෂෙහාන් සේමසිංහ මහතා අතර හමුවක් ඊයේ පැවැත්වුණා. ඒ ශ්‍රී ලංකාවේ සමාජ ආරක්ෂණ පද්ධතිය වැඩිදියුණු කිරීම සදහා සහාය විය හැකි ආකාරය සම්බන්ධයෙන්. සමෘද්ධි ඇතුළු සුබසාධන දීමනා ලැබිය යුතුම පිරිස තෝරාගෙන ලබාදීමේ කටයුතු කාර්යක්ෂම කිරීමේ අවශ්‍යතාව රාජ්‍ය අමාත්‍යවරයා පෙන්වා දුන්නා. ඊට සහාය දෙන බව යුරෝපා සංගම් සහයෝගීතා ප්‍රධානී කොරීයි නූන්ස් මහත්මිය මෙහිදී පැවසුවා.       ", "URL": "https://www.itnnews.lk/2023/10/05/458817/", "Category": "දේශීය පුවත්", "Parent URL": null}