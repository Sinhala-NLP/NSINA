{"Source": "ITN news", "Timestamp": "ජූලි 18, 2021 11:52", "Headline": "ජනපති සහ ආණ්ඩු පක්ෂ මන්ත්‍රීවරුන් අතර හමුවක් අද පස්වරුවේ", "News Content": "ආණ්ඩු පක්ෂයේ මන්ත්‍රීවරුන්ගේ හමුවක් ජනාධිපතිතුමාගේ ප්‍රධානත්වයෙන් අද පස්වරුවේ පැවැත්වීමට නියමිතයි. ජනාධිපති මන්දිරයේ දී අද පස්වරු 06ට මෙම රැස්වීම පැවැත්වීමට නියමිත බවයි වාර්තා වන්නේ. අමාත්‍ය උදය ගම්මන්පිල මහතාට එරෙහිව විපක්ෂයෙන් ඉදිරිපත් කර ඇති විශ්වාසභංග යෝජනාව හෙට දිනයේ දී පාර්ලිමේන්තුවේ විවාදයට ගැනීමට නියමිතයි. මෙම විවාදයේ දී ක්‍රියාකළ යුතු ආකාරය පිළිබඳව මෙහිදී සාකච්ඡා කෙරෙනු ඇති බවද වාර්තා වනවා. මේ අතර උදය ගම්මන්පිල මහතාට විරුද්ධව ඉදිරිපත් කරන විශ්වාසංභංග යෝජනාව  පරාජය කිරීම සඳහා ආණ්ඩු පාර්ශ්වයේ මන්ත්‍රීවරුන් කටයුතු කරන බව අමාත්‍ය දිනේෂ් ගුණවර්ධන මහතා මාධ්‍යයට ප්‍රකාශ කළා.         ", "URL": "https://www.itnnews.lk/2023/10/05/350072/", "Category": "Breaking News,දේශීය පුවත්", "Parent URL": null}