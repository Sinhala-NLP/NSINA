{"Source": "ITN news", "Timestamp": "දෙසැම්බර් 22, 2022 19:11", "Headline": "ෂාෆ්ටර්ගේ ඝාතකයා සොයා පොලීසිය තවමත් මෙහෙයුම්වල", "News Content": "ව්‍යාපාරික දිනේෂ් ෂාෆ්ටර් මහතාගේ ඝාතනය සම්බන්ධයෙන් විවිධ අංශ ඔස්සේ පරීක්ෂණ පැවැත්වීම සදහා එක් එක් අංශය සදහා වෙන වෙනම පොලිස් කණ්ඩායම් රැසක් යොදවා පුළුල් පරික්ෂණ ක්‍රියාත්මක බව පොලීසිය පවසනවා. ව්‍යාපාරික දිනේෂ් ෂාෆ්ටර් මහතා බොරැල්ල කනත්තට ගෙන්වාගෙන වද හිංසා පමුණවා ඝාතනය කර තිබුණේ පසුගිය 15 වනදායි. ඒ සම්බන්ධයෙන් පරික්ෂණ සිදු කරන්නේ අපරාධ පරීකෂණ දෙපාර්තමේන්තුවයි. දුරකතන අංක 4කට ලැබුණු සහ ලබාගත් ඇමතුම් පිළිබද විශ්ලේෂණ වාර්තා ලබාගැනීමට ද පොලීසිය කටයුතු කළා. දිනේෂ් ෂාෆ්ටර් මහතාගේ පවුලේ අය ඇතුළු ඔහු ඇසුරු කළ අය මෙන්ම නිවසේ සහ කාර්යාලයේ ආරක්ෂකයින්ගෙන් ද ප්‍රකාශ සටහන් කරගෙන තිබෙනවා. කණ්ඩායම් රැසක් යොදවා දෙපාර්තමේන්තුව මේ වනවිට පුද්ගලයින් පනස් දෙනෙකුට අධික පිරිසකගෙන්  පමණ ප්‍රකාශ සටහන් කරගෙන තිබෙනවා. විවිධ අංශ ඔස්සේ පුළුල් ලෙස විමර්ශන කටයුතු සිදුකරගෙන යන බවයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව මහතා ප්‍රකාශ කළේ.   ", "URL": "https://www.itnnews.lk/2023/10/05/451710/", "Category": "දේශීය පුවත්", "Parent URL": null}