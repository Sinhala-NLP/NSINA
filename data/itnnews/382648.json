{"Source": "ITN news", "Timestamp": "දෙසැම්බර් 14, 2021 12:47", "Headline": "තැපැල් සේවකයන් සහ දුම්රිය ස්ථානාධිපතිවරුන් දීප ව්‍යාප්ත වෘත්තීය ක්‍රියාමාර්ගයක", "News Content": "ඉල්ලීම් කිහිපයක් මුල් කර ගනිමින් තැපැල් සේවකයන් සහ දුම්රිය ස්ථානාධිපතිවරුන් දීප ව්‍යාප්ත වෘත්තිය ක්‍රියාමාර්ගයක නිරතව සිටිනවා. ඊයේ සවස හතරට ආරම්භ කෙරුණු තැපැල් සේවක වෘත්තිය සමිති ක්‍රියාමාර්ගය හේතුවෙන් කොළඹ මධ්‍යම තැපැල් හුවමාරුවේ මෙන්ම දිවයිනේ තැපැල් කාර්යාල රැසක කටයුතු අඩාල වුණා. කෙසේ වෙතත් තැපැල් වෘත්තිය ක්‍රියාමාර්ගය අද මධ්‍යම රාත්‍රි 12 න් අවසන් කරන බව තැපැල් හා විදුලි සංදේශ සංගමයේ සභාපති ශාන්ත කුමාර මීගම මහතා පැවසුවා. මේ අතර ඉල්ලීම් කිහිපයක් මුල්කර ගනිමින් දුම්රිය ස්ථානාධිපතිවරුන් වෘත්තීය ක්‍රියාමාර්ගයක් ගෙන තිබෙනවා. කෙසේ වෙතත් ඉදිරියේදී මෙම වෘත්තීය ක්‍රියාමාර්ගය දුම්රිය ගමනාගමනයට බාධා වුවහොත් විකල්ප ක්‍රියාමාර්ග ගන්නා බව දුම්රිය සාමාන්‍යාධිකාරී ධම්මික ජයසුන්දර මහතා පවසනවා.     ", "URL": "https://www.itnnews.lk/2023/10/05/382648/", "Category": "දේශීය පුවත්", "Parent URL": null}