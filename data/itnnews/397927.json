{"Source": "ITN news", "Timestamp": "පෙබරවාරි 26, 2022 11:36", "Headline": "කෘත්‍රිම ඉන්ධන හිඟයක් මතුවෙමින් පවතින බව ඛණිජතෙල් සංස්ථාව කියයි", "News Content": "පාරිභෝගික ජනතාව ඉන්ධන එක්රැස්කර තබාගැනීම හේතුවෙන් කෘත්‍රිම ඉන්ධන හිගයක් මතුවෙමින් පවතින බව ඛණිජතෙල් නීතිගත සංස්ථාව පෙන්වා දෙනවා. කෙසේ නමුත්   දින 06 කට සෑහෙන තරම් රට තුළ ඉන්ධන පවතින බවයි ඛණිජතෙල් නීතිගත සංස්ථාවේ තොග ගබඩා පර්යන්තයේ ඉහළ නිලධාරියකු කියා සිටියේ. ලබන සතියේදීත් ඉන්ධන නෞකා 03 ක් මෙරටට  පැමිණීමට නියමිතයි. දැවිතෙල් නෞකාවක්ද ඒ අතර වනවා. ඉදිරි දිනවලදී ඩීසල් අරපිරිමැස්මෙන් භාවිතකරන ලෙසට ඛණිජ තෙල් නීතිගත සංස්ථාව ජනතාවගෙන් ඉල්ලීමක් කරනවා. මේ වන විට පිරවුම්හල් වෙත නිකුත් කරන ඩීසල් ප්‍රමාණය ද සීමා කර ඇති බව වාර්තා වනවා. ලංකා ගමනාගමන මණ්ඩලය, දුම්රිය, පොලිසිය, ත්‍රිවිධ හමුදාව, රෝහල් ඇතුළු සෞඛ්‍ය අංශ වැනි අත්‍යවශ්‍ය සේවා සදහා ද ඩීසල් නිකුත් කිරීමේදී ප්‍රමුඛතාවය ලබා දෙන බව එම සංස්ථාව සදහන් කරනවා. ", "URL": "https://www.itnnews.lk/2023/10/05/397927/", "Category": "දේශීය පුවත්", "Parent URL": null}