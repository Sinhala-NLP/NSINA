{"Source": "ITN news", "Timestamp": "නොවැම්බර් 26, 2022 16:51", "Headline": "අරගලය අසාර්ථක වූයේ එයට නිසි නායකත්වයක් නොතිබූ නිසා", "News Content": "අරගලය අසාර්ථක වූයේ එයට නිසි නායකත්වයක් නොතිබූ නිසා බව හිටපු ජනාධිපති මෛත්‍රීපාල සිරිසේන මහතා සදහන් කරනවා. බුද්ධිමය අරගලයේ පදනම විසින් සම්පාදනය කළ  රට ගොඩනගන අර්බුධ විසදන ජාතික සංවර්ධන සැලසුම එළිදැක්වීම අද කොළඹදී සිදු කෙරුණා.  එහි පළමු කෘතිය පිරිනැමුණේ හිටපු ජනාධිපති මෛත්‍රීපාල සිරිසේන මහතාටයි. කෙසේ වෙතත් මෙම පදනම් ආයතනයේ පැවති වැඩසටහනට සහභාගී වී සිටියේ ඉතාමත් සුළු පිරිසක් පමණයි. බුද්ධිමය අරගලය පදනමේ මෙහෙයුම් නායක චන්දන ප්‍රේමසිංහ මහතා සදහන් කලේ මෙම වැඩසටහනට විපක්ෂය ඇතුළු සියලු දේශපාලන පක්ෂ වලට ආරාධනා කළත් කිසිවෙකුත් නොපැමිණි බවයි. හිටපු ජනාධිපති මෛත්‍රීපාල සිරිසේන මහතා උත්සවයෙන් අනතුරුව මාධ්‍ය වෙත අදහස් දැක්වූවා.   ", "URL": "https://www.itnnews.lk/2023/10/05/447683/", "Category": "දේශීය පුවත්", "Parent URL": null}