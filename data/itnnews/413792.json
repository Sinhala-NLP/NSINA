{"Source": "ITN news", "Timestamp": "මැයි 28, 2022 15:00", "Headline": "අටුලගම අතුරදන් වූ දැරිය සොයන්න පොලිස් කණ්ඩායම් හතරක්", "News Content": "බණ්ඩාරගම අටලුගම ප්‍රදේශයේ දී අතුරුදන් වූ දැරිය සොයා පොලිස් කණ්ඩායම් 4ක් යොදවා ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව මහතා පවසනවා. බණ්ඩාරගම අටලුගම ප්‍රදේශයේ දී ෆාතිමා අයේෂා නමැති දැරිය අතුරුදන්ව තිබුණේ ඊයේ පෙරවරුවේ දීයි. වෙලදසැලකට ගොස් නැවත පැමිණමින් සිටි අතරතුර දැරිය අතුරුදන්ව තිබුණා. ඇය අලුත්ගම අල්ගස්සාලි විද්‍යාලයේ සිවුවන වසරේ ඉගනුම ලැබූ ශිෂ්‍යාවක්. දැරිය වෙළදසැලෙන් පිටතට පැමිණෙන අයුරු එහි ආරක්ෂක කැමරාවක මෙලෙස සටහන්ව තිබුණා. මේ වන විට පුදගලයින් විසි දෙනෙකුට වැඩි පිරිසකගෙන් මේ පිළිබද ප්‍රකාශ සටහන් කරගෙන තිබෙනවා. මේ අතර දිවයින පුරා පිහිටි පොලිස් ස්ථාන වෙතද දැරිය සෙවීම සදහා පණිවිඩ නිකුත්කර තිබෙනවා. දැරිය පිළිබද යම් තොරතුරක් වේ නම් බණ්ඩාරගම පොලිස්ථානාධිපතිවරයාගේ දුරකථන අංකය වන 071 859161 හෝ පොලිස් ස්ථානයේ 038 2293922 අංකයට දැනුම් දෙන ලෙස පොලිස් මාධ්‍ය ප්‍රකාශකවරයා ඉල්ලා සිටිනවා.   ", "URL": "https://www.itnnews.lk/2023/10/05/413792/", "Category": "දේශීය පුවත්", "Parent URL": null}