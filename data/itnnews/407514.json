{"Source": "ITN news", "Timestamp": "අප්‍රේල් 20, 2022 13:59", "Headline": "ඊයේ වැඩිම කොරෝනා මරණ ඇමෙරිකාවෙන්", "News Content": "ගතවූ පැය 24 ට ලොව පුරා රටවල් 224 කින් හමුවී ඇති කොරෝනා වයිරස ආසාදිතයින් සංඛ්‍යාව ලක්ෂ 6 කට ආසන්න වනවා. සිදුව ඇති මරණ සංඛ්‍යාව 2,302 ක්. ඊයේ දිනයේදී වැඩිම කොරෝනා ආසාදිතයින සංඛ්‍යාවක් හමුව ඇත්තේ ජර්මනියෙන්. එම සංඛ්‍යාව 130,000 ට අධිකයි. එමෙන්ම ඊයේ දිනයේ වාර්තා වූ වැඩිම කොරෝනා මරණ සංඛ්‍යාව වන 338 සිදුව ඇත්තේ ඇමෙරිකාවෙන්. ඒ සමගම ලොව සමස්ත කොරෝනා මරණ සංඛ්‍යාව හැටදෙලක්ෂ විසිඅට දහස් එකසිය අසූහතර දක්වා ඉහළ ගියා. එමෙන්ම හමුව ඇති සමස්ත වයිරස ආසාදිතයින සංඛ්‍යාව පනස්කෝටි හැටලක්ෂයකට අධික බවයි වාර්තා වන්නේ.   ", "URL": "https://www.itnnews.lk/2023/10/05/407514/", "Category": "ජාත්‍යන්තර පුවත්", "Parent URL": null}