{"Source": "ITN news", "Timestamp": "ජනවාරි 7, 2022 13:46", "Headline": "ජාතික පාසල් දහසක් ජාතියට තිළිණ කරන වැඩසටහන ඇරඹෙයි", "News Content": "සෞභාග්‍යමත් අනාගතයක ගුණරුව සුවද දැකීමට ඇති ශක්තිමත්ම ගමන් මාර්ගය අධ්‍යාපනය බව තහවුරු කරමින් ජාතික පාසල් දහසක් ජාතියට තිළිණ කරන වැඩසටහන අද ආරම්භ කෙරුණා. සෞභාග්‍යෙය් දැක්ම ජාතික වැඩසටහනේ තවත් එක් පොරොන්දුවක් ඉටු කරමින් මෙම ව්‍යාපෘතිය ආරම්භ කෙරුණේ සියඹලාණ්ඩුව මහා විද්‍යාලය ජාතික පාසලක් ලෙස සිසු අයිතියට පත් කිරීමත් සමගයි. ඒ ජනාධිපති ගෝඨාභය රාජපක්ෂ මැතිතුමාගේ ප්‍රධානත්වයෙන්. මෙතෙක් පැවති ජාතික පාසල් 373 සීමාව පසුකරමින් සෑම ප්‍රාදේශීය ලේකම් කොට්ඨාසයක් ම ජාතික පාසල් ආරම්භ කිරීම මෙම වැඩපිළිවෙල යටතේ සිදුවනවා. සමාරම්භක අවස්ථාවට මැති ඇමතිවරුන් ඇතුලු පිරිසක් එක්ව සිටිනවා. ජාතික උත්සවයට සමගාමීව පළාත් මට්ටමින් ජාතික පාසල් පිහිටුවීමේ උත්සව අද දිනයේ පැවැත්වෙනවා.         ", "URL": "https://www.itnnews.lk/2023/10/05/387345/", "Category": "දේශීය පුවත්", "Parent URL": null}