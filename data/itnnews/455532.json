{"Source": "ITN news", "Timestamp": "ජනවාරි 14, 2023 10:02", "Headline": "පොලීසියට අවශ්‍යව සිටි සැකකරුවන් දෙදෙනෙකු අත්අඩංගුවට", "News Content": "ඇල්පිටිය,යක්කටුව වෙඩි තැබීමේ සිද්ධිය සම්බන්ධයෙන් පොලිසියට අවශ්‍යව සිටි සැකකරුවන් දෙදෙනෙකු පිස්තෝලයක් සමග පොලිස් විශේෂ කාර්ය බලකාය අත්අඩංගුවට ගත්තා. සංවිධානාත්මක අපරාධකරුවෙකු වන දෙමටගොඩ චමින්දගේ ආරක්ෂක නිවාසයක සැගවී සිටියදී මෙම සැකකරුවන් අත්අඩංගුවට ගෙන ඇත්තේ. වෙඩි තැබීම සිදුකළ දිනයේ යතුරුපැදිය පැදවූ අපරාධකල්ලි නායක ජෝසප්ගේ ගෝලයෙකු හා වෙඩි තැබීම සිදුකළ පුද්ගලයා මෙසේ අත්අඩංගුවට ගත් බවයි පොලිස් විශේෂ කාර්ය බලකාය සදහන් කරන්නේ. යතුරුපැදියක් ද මෙහිදී සොයා ගැනුණා. පසුගිය 23 වනදා ඇල්පිටිය යක්කටුව මංසන්ධියේදී 26 හැවිරිදි තරුණයෙකුට වෙඩි තැබීමෙන් පසු බරපතල තුවාල ලැබූ ඔහු රෝහල්ගත කෙරුණා. සිද්ධිය සම්බන්ධයෙන් කළ විමර්ශනවලට අනුවයි මෙම සැකකරුවන් අත්අඩංගුවට ගෙන ඇත්තේ.     ", "URL": "https://www.itnnews.lk/2023/10/05/455532/", "Category": "Breaking News,දේශීය පුවත්", "Parent URL": null}