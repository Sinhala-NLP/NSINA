{"Source": "ITN news", "Timestamp": "மார்ச் 4, 2022 12:47", "Headline": "எரிபொருள் பற்றாக்குறை காரணமாக இன்று முதல் பயணிகளுக்கான பஸ் போக்குவரத்து சேவை பாதிப்பு..", "News Content": "எரிபொருள் பற்றாக்குறை காரணமாக இன்று முதல் பயணிகளுக்கான பஸ் போக்குவரத்து சேவை பாதிக்கப்படுமென தனியார் பஸ் உரிமையாளர்கள் சங்கம் தெரிவித்துள்ளது. எரிபொருள் நெருக்கடி காரணமாக பஸ் உரிமையாளர்கள் பல்வேறு நெருக்கடிகளை சந்தித்துள்ளதாக தனியார் பஸ் உரிமையாளர்கள் சங்கத்தின் தலைவர் கெமுனு விஜயரத்ன தெரிவித்துள்ளார். ஊழியர்களுக்கான சம்பளம் உள்ளிட்ட செலவுகளை அடிப்படையாக கொண்டு இந்த நெருக்கடி நிலைமை ஏற்பட்டுள்ளதாக அவர் மேலும் தெரிவித்துள்ளார். இதேவேளை 28 ஆயிரத்து 300 மெற்றிக் தொன் டீசல் அடங்கிய கப்பலொன்று இன்று பிற்பகல் நாட்டை வந்தடையவுள்ளது. இதனிடையே நேற்றையதினம் 37 ஆயிரத்து 300 மெற்றிக் தொன் டீசல் நாட்டிற்கு கொண்டுவரப்பட்டுள்ளது. அவை தரையிறக்கப்பட்டு முத்துராஜவெல எரிபொருள் களஞ்சியசாலையில் வைக்கப்பட்டுள்ளதாக எரிசக்தி அமைச்சு தெரிவித்துள்ளது. இந்;நிலையில் நாட்டில் ஏற்பட்டுள்ள டீசல் பற்றாக்குறை முடிவுக்கு கொண்டுவரப்படுமென தாம் நம்புவதாக எரிசக்தி அமைச்சு மேலும் தெரிவித்துள்ளது. ", "URL": "https://www.itnnews.lk/2023/10/05/399440/", "Category": "Breaking News,அண்மைய செய்திகள்,தேசிய செய்திகள்", "Parent URL": null}