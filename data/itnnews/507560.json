{"Source": "ITN news", "Timestamp": "අගෝස්තු 12, 2023 11:23", "Headline": "යෝජිත සේවා නියුක්ති පනත් කෙටුම්පත පිළිබඳ විශේෂ සාකච්ඡාවක්", "News Content": "යෝජිත සේවා නියුක්ති පනත් කෙටුම්පත පිළිබඳ විශේෂ සාකච්ඡාවක් අග්‍රාමාත්‍ය දිනේෂ් ගුණවර්ධන මහතාගේ ප්‍රධානත්වයෙන් පැවැත්වුණා. සේව්‍ය සේවක  නියෝජිතයන් රැසකගේ සහභාගීත්වයෙන් අරලියගහ මන්දිරයේදී මෙම සාකච්ඡාව පැවැත්වුණේ. වෘත්තීය සමිති ක්‍රියාමාර්ග හා ආයතනික ගැටලු පිළිබඳවද මෙහිදී දීර්ඝ ලෙස සාකච්ඡා කෙරුණා. යෝජිත සේවා නියුක්ති පනත් කෙටුම්පතට සංශෝධන හා ඉදිරිපත්කළ යුතු කරුණු රැසක් වෘත්තීය සමිති නියෝජිතයන් මෙහිදී අග්‍රාමාත්‍යවරයා වෙත ඉදිරිපත් කළා. කම්කරු කොමසාරිස් ජෙනරාල් ලංකා සේවා යෝජක සංගමය, ශ්‍රී ලංකා නීතීඥ සංගමය ඇතුළු වෘත්තීය සමිති සම්මේලන නියෝජිතයන් මෙම සාකච්ඡාවට එක්ව සිටියා.     ", "URL": "https://www.itnnews.lk/2023/10/05/507560/", "Category": "Breaking News,දේශීය පුවත්", "Parent URL": null}