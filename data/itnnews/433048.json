{"Source": "ITN news", "Timestamp": "සැප්තැම්බර් 5, 2022 10:36", "Headline": "නීති විරෝධී ලෙස රැගෙන ආ කහ කිලෝ 1400ක් අත්අඩංගුවට", "News Content": "නීති විරෝධී ලෙස මෙරටට රැගෙන වීත් තිබූ කහ කිලෝ ග්‍රෑම් 1400 වවුනියාවේ දී අත්අඩංගුවට ගෙන තිබෙනවා. ඉන්දියාවේ සිටයි මෙම කහ තොගය රැගෙන විත් තිබුණේ. මෙම වියළි කහ තොගය සමඟ සැකකරුවන් දෙදෙනෙකු අත්අඩංගුවට ගෙන තිබෙනවා. මාල විකුණන මුවාවෙන් මෙම කහ තොගය කොළඹට ප්‍රවාහනය කරමින් තිබූ බවයි පොලිසිය පවසන්නේ. කහ තොගය සහ සැකකරුවන් ඊරට්ටපෙරියකුළම ප්‍රදේශයේ දී අත්අඩංගුවට ගැනුණ අතර වවුනියාව පොලිසිය මේ පිළිබද වැඩිදුර විමර්ශන සිදු කරනවා.     ", "URL": "https://www.itnnews.lk/2023/10/05/433048/", "Category": "දේශීය පුවත්", "Parent URL": null}