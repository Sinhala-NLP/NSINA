{"Source": "ITN news", "Timestamp": "ஜூலை 14, 2021 13:21", "Headline": "நேற்றைய தினம் வாகன விபத்துக்களில் 40க்கும் கூடுதலானோர் காயம் : 10 பேர் பலி", "News Content": "எல்.ரி.ரி.ஈ பயங்கரவாதம் மனிதர்கள் படுகொலைசெய்யப்பட்டதைப் போன்று வாகன விபத்துக்களினால் இன்று மக்கள் உயிரிழப்பதாக பொலிஸ் ஊடகப் பேச்சாளரும் சிரேஷ்ட பிரதி பொலிஸ் மா அதிபருமான அஜித் ரோஹண தெரிவித்துள்ளார். இவ்வாண்டு ஜனவரி முதல் இன்று வரை வாகன விபத்துக்களினால் 1,266 பேர் உயிரிழந்தும் 7 ஆயிரத்து 127 பேர் காயமடைந்துள்ளதாக அவர் மேலும் தெரிவித்துள்ளார். “2020 ம் ஆண்டில் 2 ஆயிரத்து 144 வாகன விபத்துக்கள் பதிவாகியுள்ளன. நாடு முடக்கப்பட்ட சந்தர்ப்பத்திலேயே இவை பதிவாகியுள்ளன. சில நேரம் நாடு முடக்கப்படாவிட்டிருந்தால் வாகன விபத்துக்களின் எண்ணிக்கை இதை விட அதிகரிக்கலாம். ஜனவரி முதலாம் திகதி முதல் இன்று வரையான காலப்பகுதியில் 1266 பேர் உயிரிழந்துள்ளனர். அதேபோல் 7 ஆயிரத்து 127 பேர் வாகன விபத்துக்களினால் காயமடைந்துள்ளனர். இவர்களில் சுமார் 3 ஆயிரம் பேர் நிரந்தரமாக சக்கர நாற்காலிகளை பயன்படுத்துகின்றனர். நேற்றைய தினமும் வாகன விபத்துக்களில் 40 க்கும் கூடுதலானோர் காயமடைந்தும் 10 பேர் உயிரிழந்துமுள்ளனர். நாளொன்றில் 10 பேர் உயிரிழப்பதானது வருடமொன்றில் 3650 பேர் உயிரிக்க கூடும். அன்று பயங்கரவாதத்தினால் மக்கள் உயிரிழந்தனர். ஆனால் இன்று வாகன விபத்துக்கள் மக்களை காவுகொள்கின்றது. சாரதிகளைப் போன்று பயணிகளுக்கும் பொறுப்புக்கள் காணப்படுகின்றன. சட்டம் எவ்விதத்தில் அமுல்படுத்தப்பட்ட போதிலும் தண்டனைகளை அதிகரித்த போதிலும் சிறைத்தண்டனைகள் வழங்கப்பட்ட போதிலும் நவீன தொழிநுட்பங்கள் அறிமுகப்படுத்தப்பட்ட போதிலும் மக்களது பொறுமை இன்றியாமையாதவை.’ ", "URL": "https://www.itnnews.lk/2023/10/05/349138/", "Category": "Breaking News,தேசிய செய்திகள்", "Parent URL": null}