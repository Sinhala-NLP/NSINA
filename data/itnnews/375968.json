{"Source": "ITN news", "Timestamp": "නොවැම්බර් 14, 2021 15:00", "Headline": "චීනයේ අවුරුදු 3 ත් 11 ත් අතර දරුවන්ට මෙම වසර අවසානයට පෙර Covid එන්නත", "News Content": "චීනයේ වයස අවුරුදු 3 ත් 11 ත් අතර සියලු දරුවන්ට කොරෝනා වයිරසයට එරෙහි එන්නත් මෙම වසර අවසානයට පෙර ලබාදෙන බව එරට සෞඛ්‍ය අමාත්‍යංශය නිවේදනය කරනවා. එම ඉලක්කය සපුරා ගැනීමට නම් කොරෝනා වයිරසයට අමතරව ශ්වසන රෝග පැතිරීම වළක්වාගත යුතු බවයි චීන සෞඛ්‍ය අංශ පෙන්වා දෙන්නේ. මේ වනවිට එරට වයස අවුරුදු 3 ත් 11 ත් අතර දරුවන් මිලියන 84 කට එන්නත් ලබාදී අවසන්.  එමෙන්ම එරට ජනග්‍රහණයෙන් මිලියන 50 කට ආසන්න සංඛ්‍යාවකට එන්නතෙහි තුන්වන මාත්‍රාව ද ලබාදී ඇති බවයි වාර්තා වන්නේ. ඊයේ දිනයේ දී එරටින් හමුවූ වයිරස අසාදිතයින් 75 දෙනා සමග චීනයේ සමස්ත කොරෝනා ආසාදිතයින් සංඛ්‍යාව 98,174 දක්වා ඉහළ ගියා. වයිරසය හේතුවෙන් ජීවිත අහිමිවී ඇති සංඛ්‍යාව 4,636 ක්.       ", "URL": "https://www.itnnews.lk/2023/10/05/375968/", "Category": "ජාත්‍යන්තර පුවත්", "Parent URL": null}