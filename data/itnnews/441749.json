{"Source": "ITN news", "Timestamp": "ඔක්තෝබර් 21, 2022 18:54", "Headline": "තිරිඟු පිටි මිල අඩු කරන තෙක් බේකරි නිෂ්පාදනවල මිල අඩු කරන්න බැහැ", "News Content": "තිරිගු පිටි ආනයනය කරන ප්‍රධාන සමාගම් දෙකෙහි මිලගණන් අඩුකරන තෙක් පාන් ඇතුළු බේකරි නිෂ්පාදනවල මිල අඩුකිරීමට හැකියාවක් නැති බව  සමස්ත ලංකා බේකරි හිමියන්ගේ සංගමය ප්‍රකාශ කරනවා. තමන් වැඩි වශයෙන් තිරිගු පිටි මිලදී ගන්නේ මෙම සමාගම් දෙකෙන් බවයි බේකරි හිමියන්ගේ සංගමය සදහන් කරන්නේ. පසුගිය කාලය තුළ රට තුළ ඇති වු තිරිගු පිටි හිගය හේතුවෙන් වෙළදපොලේ තිරිගු පිටි මිල සිඝ්‍රයෙන් ඉහල ගියා. මෙම තත්ත්වය පාලනය කරමින් තිරිගු පිටි මිල ස්ථාවරව පවත්වා ගෙන යෑම සදහා අවශ්‍ය කඩිනම් ක්‍රියාමාර්ග වශයෙන්  විවෘත ගිණුම් ක්‍රමය යටතේ  තිරිගු පිටි ආනයනය කිරීම සදහා අවසර ලබා දීම සිදු කෙරුණා. මේ අනුව පසුගිය කාලයේ රුපියල් 400 ඉක්මවු මිලකට අලෙවි වු තිරිගු පිටි කිලෝග්‍රෑම් 1ක තොග මිල මේ වන විට රුපියල් 265ක් දක්වා අඩු වී ඇති බව අත්‍යාවශ්‍ය ආහාර ද්‍රව්‍ය ආනයනකරුවන්ගේ සංගමය ප්‍රකාශ කරනවා. ඒ අනුව අවස්ථා දෙකකදි මිල අඩුවීමත් සමග පසුගිය සතියක කාලය තුළ තිරිගු පිටි මිල රුපියල් 110ක් වැනි මුදලකින් අඩු වී ඇති බවද ඒම සංගමය සදහන් කරනවා. කෙසේ වෙතත් සමස්ත ලංකා ‌ෙබ්කරි හිමියන්ගේ සංගමය ප්‍රකාශ කරන්නේ තිරිගු පිටි ආනයනය කරන ප්‍රදාන සමාගම් දෙකෙහි කිසිදු මිලඅඩු වීමක් සිදු වී නොමැති බවයි.     ", "URL": "https://www.itnnews.lk/2023/10/05/441749/", "Category": "දේශීය පුවත්", "Parent URL": null}