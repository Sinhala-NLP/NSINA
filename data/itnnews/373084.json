{"Source": "ITN news", "Timestamp": "නොවැම්බර් 1, 2021 09:19", "Headline": "අන්තර් පළාත් ප්‍රවාහන සේවා අද සිට ඇරඹෙයි", "News Content": "සංචරණ සීමා ඉවත් කිරීමත් සමඟ අන්තර් පළාත් ප්‍රවාහන සේවා අද ආරම්භ වුණා. බස් සහ දුම්රිය සේවා මේ වනවිට ක්‍රියාත්මක බවයි අප වාර්තාකරුවන් පවසන්නේ. පළාත් අතර ක්‍රියාත්මක පොදු ප්‍රවාහන සේවා ආසනගත මගීන් සඳහා පමණක් ක්‍රියාත්මක විය යුතු බවයි සෞඛ්‍ය මාර්ගෝපදේශවල දැක්වෙන්නේ. ඉන්ධන මිල ඉහළ යාමක් සිදු නොවුණු නිසා බස් ගාස්තු වැඩි කිරීමක් ද සිදු නොකරන බවයි ලංකා පෞද්ගලික බස් හිමියන්ගේ සංගමයෙන් සභාපති ගැමුණු විජේරත්න මහතා පැවසුවේ. සෞඛ්‍ය මාර්ගෝපදේශ අනුව ආසන ගණනට පමණක් මගීන් ප්‍රවාහනය කිරීමට කටයුතු කරන බවයි ගැමුණු විජේරත්න මහතා කියා සිටියේ. මේ අතර අද සිට අන්තර් පළාත් දුම්රිය ධාවනය සාමාන්‍ය පරිදි ක්‍රියාත්මක කිරීමට පියවර ගෙන ඇති බව දුම්රිය සාමාන්‍යාධිකාරි ධම්මික ජයසුන්දර මහතා පැවසුවා.අද සිට දුම්රිය ගමන්වාර 152 ක් ධාවනය කිරීමට නියමිතයි. ", "URL": "https://www.itnnews.lk/2023/10/05/373084/", "Category": "Breaking News,දේශීය පුවත්", "Parent URL": null}