{"Source": "ITN news", "Timestamp": "அக்டோபர் 4, 2021 13:04", "Headline": "மஹரமக அபேக்ஷா வைத்தியசாலை சிறுவர்களுக்கு இன்று தடுப்பூசி..", "News Content": "மஹரகம அபேக்ஸா வைத்தியசாலையில் சிறுவர்களுக்கு கொவிட் நோயெதிர்ப்பு சக்தி தடுப்பூசி வழங்கும் வேலைத்திட்டம் இன்று ஆரம்பமாகவுள்ளது. வைத்தியசாலையில் தங்கியிருந்து சிகிச்சைப்பெறாமல், வைத்தியசாலையின் கிளினிக்குகளில் பதிவுசெய்யப்பட்ட சிறுவர்களுக்கு தடுப்பூசி ஏற்றப்படவுள்ளதாக வைத்தியசாலையின் பணிப்பாளர், விசேட வைத்தியர் விஜித குணசேகர தெரிவித்துள்ளார். இதனிடையே பல்வேறு உபாதைகளுக்குட்பட்ட சிறுவர்களுக்கு தடுப்பூசி ஏற்றும் நடவடிக்கை எதிர்வரும் சில வாரங்களில் பூர்த்தியாகவுள்ளது. முதற்கட்டம் தற்போது நிறைவு கட்டத்தை அடைந்துள்ளதாக வைத்தியர் பேராசிரியர் ஷெயாமன் ரஜீந்திரன் தெரிவித்துள்ளார். 15 முதல் 19 வயதுக்கிடைப்பட்ட சிறுவர்களுக்கும், 12 முதல் 15 வயதுக்கிடைப்பட்ட சிறுவர்களுக்கும் தடுப்பூசி வழங்குவது தொடர்பில் கவனம் செலுத்தப்பட்டுள்ளது. எனினும் 12 வயதுக்கு கீழ்பட்ட சிறுவர்களுக்கான தடுப்பூசி தொடர்பில் இதுவரை கவனம் செலுத்தப்படவில்லை. 3 முதல் 12 வயதுக்குட்பட்ட சிறுவர்களுக்கான தடுப்பூசி தொடர்பில் உலகில் கலந்துரையாடல்கள் இடம்பெற்று வருகின்றன. அது தொடர்பான அறிக்கைகள் வெளியானதன் பின்னர், குறித்த வயதுப்பிரிவினருக்கான தடுப்பூசி தொடர்பில் கவனம் செலுத்தப்படுமென வைத்தியர் பேராசிரியர் ஷெயாமன் ரஜீந்திரன் தெரிவித்துள்ளார். ", "URL": "https://www.itnnews.lk/2023/10/05/366778/", "Category": "Breaking News,அண்மைய செய்திகள்,தேசிய செய்திகள்", "Parent URL": null}