{"Source": "ITN news", "Timestamp": "பிப்ரவரி 23, 2023 15:28", "Headline": "நெல்கொள்வனவை இரட்டிப்பாக்க நடவடிக்கை", "News Content": "நெல் கொள்வனவு செய்வதற்கு ஒதுக்கப்பட்ட தொகையை இரட்டிப்பாக்க அரசாங்கம் தீர்மானித்துள்ளது. விவசாயிகள் மற்றும் பொது மக்களுக்கு நிவாரணம் வழங்குவதற்காக ஒதுக்கப்பட்ட தொகையை 10 பில்லியனில் இருந்து 20 பில்லியனாக அதிகரிக்க ஜனாதிபதி ரணில் விக்ரமசிங்க பணிப்புரை விடுத்துள்ளதாக விவசாய அமைச்சர் மஹிந்த அமரவீர தெரிவித்துள்ளார். விவசாயிகளிடமிருந்து நெல்லை கொள்முதல் செய்து, இருப்புகளைப் பயன்படுத்தி குறைந்த வருமானம் பெறும் குடும்பங்களுக்கு இரண்டு மாதங்களுக்கு தலா 10 கிலோ அரிசி வழங்க அரசு ஏற்கனவே தீர்மானித்துள்ளது. 2 மில்லியன் குடும்பங்களுக்கு அரிசி மற்றும் இதர சலுகைகளை வழங்குவதற்கு முன்னர் தீர்மானம் எடுக்கப்பட்ட போதிலும், இப்போது அரசாங்கம் 2.9 மில்லியன், குறைந்த வருமானம் கொண்ட குடும்பங்களுக்கு அரிசியை இலவசமாக வழங்கவுள்ளது. ", "URL": "https://www.itnnews.lk/2023/10/05/462811/", "Category": "Breaking News,தேசிய செய்திகள்", "Parent URL": null}