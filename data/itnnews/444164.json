{"Source": "ITN news", "Timestamp": "නොවැම්බර් 4, 2022 16:03", "Headline": "ලෝක බැංකු ආධාර යටතේ නව ජලාශ 2ක් ඉදිකිරීමට නියමිතයි", "News Content": "කොළඹ සහ ගම්පහ යන දිස්ත්‍රික්කවල ගංවතුර පාලනය කිරීම සදහා කඩිනමින් ඇලවේලි ප්‍රතිසංස්කරණය කළ යුතු අතර එහිදී  කිව් ආර් ක්‍රමවේදයෙන් බාහිරව අවශ්‍ය ඉන්ධන ලබාදීමට තීරණය කර තිබෙනවා. කැළණි ගගේ ගංවතුර තත්ත්වය පාලනය කිරීම සම්බන්ධයෙන් මහවැලි අධිකාරියේ පැවති සාකච්ඡාවකදීයී අමාත්‍ය ප්‍රසන්න රණතුංග මහතා මෙම ඉල්ලීම සිදු කළා. ඊට ප්‍රතිචාර දක්වමින් රාජ්‍ය අමාත්‍ය ඉන්දික අනුරුද්ධ මහතා මේ සම්බන්ධයෙන් එකගතාව පල කර තිබෙනවා. යලි ගංවතුර තත්ත්වයක් ඇති වීමට පෙර මෙම කාර්ය අවසන් කළ යුතු බව ද ප්‍රසන්න රණතුංග මහතා කියා සිටියා. කැළණි ගගේ ගංවතුර තත්ත්වය පාලනය කිරීම සදහා ඉහළ දැරණියගල ඔය හා මී ඔය නමින් නව ජලාශ දෙකක් ඉදිකිරීමටද නියමිතයි. ලෝක බැංකු ආධාර යටතේ මේවා ඉදිකිරීමට සැලසුම් කර ඇති බව කැලණි ගගේ ගංවතුර  පාලනය කිරීම සම්බන්ධයෙන් පැවති  සාකච්ඡාවේදී මේ බව අවධාරණය කෙරුණා.       ", "URL": "https://www.itnnews.lk/2023/10/05/444164/", "Category": "දේශීය පුවත්", "Parent URL": null}