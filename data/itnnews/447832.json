{"Source": "ITN news", "Timestamp": "නොවැම්බර් 27, 2022 19:22", "Headline": "රුහුණ ජාතික අධ්‍යාපන විද්‍යා පීඨයේ ගැටුමකින් 12කට තුවාල", "News Content": "ගාල්ල අක්මීමන රුහුණ ජාතික අධ්‍යාපන විද්‍යා පිඨයේ ඇති වු ගැටුමෙන් තුවාල ලැබු 12 දෙනෙකු කරාපිටිය රෝහලට ඇතුලත් කර ඇතිබව අක්මීමන පොලිසිය පවසනවා. අද අළුයම් කාලයේදීයි මෙම ගැටුම හටගෙන තිබෙන්නේ. රුහුණ ජාතික අධ්‍යාපන විද්‍යා පිඨයේ සීමාවාසික පුහුණුව ලබමින් සිටි පිරිසක් විද්‍යා පිඨයේ නේවාසිකාගාර වෙත පැමිණ තිබෙනවා. එහිදී සීමාවාසික සිසුන් පළමු වසරේ සිසුන්ගේ ජංගම දුරකතන ලබා ගැනීමත් සමග දෙපාර්ශවය අතර ඇති වු බහින් බස්වීමක් දුරදිග යාමත් සමග ගැටුම හටගෙන ඇති බවයි පොලිසිය ප්‍රකාශ කළේ. සීමාවාසික පුහුණුව ලබමින් සිටි සිසුන්ට නේවාසිකාගාරවල රැදී සිටිම අවසර නොතිබු අතර ඒ සම්බන්ධයෙන් ද මීට පෙර පළමු වසරේ සිසුන් සමග ගැටලු මතු වී තිබු බව සදහන්. ගැටුම සම්බන්ධයෙන් නියෝජ්‍ය පිඨාධිපති එච්.ඩි සරත් මහතා පොලිසියට කළ පැමිණිල්ලකට අනුව මේ වන විට පරීක්ෂණ ආරම්භ කර තිබෙනවා.     ", "URL": "https://www.itnnews.lk/2023/10/05/447832/", "Category": "දේශීය පුවත්", "Parent URL": null}