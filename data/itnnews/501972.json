{"Source": "ITN news", "Timestamp": "ජූලි 23, 2023 10:28", "Headline": "මෙරට දරිද්‍රතාව පිටුදැකීමට සහ සහල් නිෂ්පාදනයට චීනයේ සහාය", "News Content": "මෙරට දරිද්‍රතාව පිටුදැකීමට සහ සහල් නිෂ්පාදනයට සහාය වීමට චීනය සූදානම් බව මෙරට සංචාරයක නිරතව සිටින  ඉහළ පෙළේ චින නියෝජිත පිරිස අග්‍රාමාත්‍ය දිනේෂ් ගුණවර්ධන මහතා හමුවේ ප්‍රකාශ කළා. කාර්මික හා කෘෂිකාර්මික ක්ෂේත්‍රවල මහා පරිමාණ ආයෝජන දිරිමත් කරමින් ශ්‍රි ලංකාවේ සංවර්ධනයට පූර්ණ සහාය ලබා දෙන බව චීනයේ චොන් කිංග් නාගරික කමිටුවේ ලේකම් හා කොමියුනිස්ට් පක්ෂ දේශපාලන පක්ෂ සභිකයෙකුවන ආචාර්ය යුවාරන් ජියාජුන් මහතා ප්‍රකාශ කළා. ඒ ඔහු ඇතුළු ඉහළ පෙළේ චින නියෝජිත පිරිස අරලියගහ මන්දිරයේදී අග්‍රාමාත්‍ය දිනේෂ් ගුණවර්ධන මහතා හමුවූ අවස්ථාවේදීයි. දෙමුහුන් සහල්වර්ග සහ අනෙකුත් ආහාර භෝග පිළිබඳ විශේෂඥ දැනුම ශ්‍රි ලංකාවට ලබා දීමට චීනය සුදානමින් සිටිනවා. සහල් අස්වැන්න මේ ඔස්සේ කිහිප ගුණයකින් වැඩිකර ගැනීමේ හැකියාව ලැබෙන බවද ආචාර්ය යුවාරන් ජියාජුන් මහතා මෙහිදී වැඩිදුරටත් කියා සිටියා.       ", "URL": "https://www.itnnews.lk/2023/10/05/501972/", "Category": "Breaking News,දේශීය පුවත්", "Parent URL": null}