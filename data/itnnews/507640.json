{"Source": "ITN news", "Timestamp": "අගෝස්තු 12, 2023 14:21", "Headline": "බංග්ලාදේශය පුරා ඩෙංගු සීඝ්‍රයෙන් ව්‍යාප්ත වෙයි", "News Content": "බංග්ලාදේශයේ ඩෙංගු වසංගත තත්ත්වයක් ඇතිව තිබෙනවා. එක්සත් ජාතීන්ගේ සෞඛ්‍ය ඒජන්සිය සඳහන් කරන්නේ ඩෙංගු බංග්ලාදේශය පුරා සීඝ්‍ර යෙන් ව්‍යාප්ත වෙමින් පවතින බවයි. පසුගිය ජනවාරි පළමුවනදා සිට අගොස්තු 7 වනදා දක්වා කාලය තුළ බංග්ලාදේශයෙන් ඩෙංගු රෝගීන් හැටනව දහස් හාරසිය අසූතුන් දෙනෙකු සොයා ගැනුණා. ඩෙංගු මරණ 327ක් වාර්තා වී තිබෙනවා. බංග්ලාදේශයේ දිස්ත්‍රික්ක 64න්ම ඩෙංගු රෝගීන් වාර්තා වීම විශේෂත්වයක්. ජූලි මාසයේදී පමණක් රෝගීන් හතලිස්තුන්දහස් අටසිය පනස් හතර දෙනෙකු වාර්තා වුණා. පසුගිය වසර 5ට සාපේක්ෂව මරණ සංඛ්‍යාවේ සීඝ්‍ර වැඩිවීමක්ද පෙන්නුම් කෙරෙනවා.     ", "URL": "https://www.itnnews.lk/2023/10/05/507640/", "Category": "Breaking News,ජාත්‍යන්තර පුවත්", "Parent URL": null}