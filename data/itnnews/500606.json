{"Source": "ITN news", "Timestamp": "ஜூலை 18, 2023 09:44", "Headline": "பொறுப்பற்ற முறையில் பயணித்த குற்றச்சாட்டின் பேரில் 16 மோட்டார் சைக்கிள்கள் பொலிஸாரால் கைப்பற்றப்பட்டுள்ளன", "News Content": "கடுவெல வெலிவிட்ட வெவ வீதியில் நேற்று மாலை பொறுப்பற்ற முறையில் பயணித்த குற்றச்சாட்டின் பேரில் 16 மோட்டார் சைக்கிள்கள் பொலிஸாரால் கைப்பற்றப்பட்டுள்ளன. மோட்டார் போக்குவரத்து கடமையில் ஈடுபட்டிருந்த கடுவெல நிலைய பொலிஸ் உத்தியோகத்தர்களுக்கு கிடைத்த இரகசிய தகவலையடுத்து குறித்த குழுவினர் கைது செய்யப்பட்டதாக பொலிஸார் தெரிவித்தனர். இளைஞர்கள் மோட்டார் சைக்கிள்களை அதிவேகமாக ஓட்டிச் சென்றதுடன், சிலர் ஒற்றைச் சக்கரத்துடன், ஹெல்மெட் அணியாமல் சென்றது தெரிய வந்துள்ளது. பொலிஸாரின் உத்தரவைப் புறக்கணித்துவிட்டு அந்த கும்பல் வேகமாகச் சென்றதுடன், அதிகாரிகள் அவர்களைத் துரத்திச் சென்று 16 மோட்டார் சைக்கிள்களைக் கைப்பற்றியுள்ளனர். 18 முதல் 26 வயதுக்குட்பட்ட சந்தேக நபர்கள் வெல்லம்பிட்டிய, முல்லேரியா, அங்கொட, மாலபே மற்றும் களனிமுல்ல பிரதேசங்களில் வசிப்பவர்கள் என அடையாளம் காணப்பட்டுள்ளனர். இந்த குழுவை இன்று கடுவெல நீதவான் நீதிமன்றத்தில் ஆஜராகுமாறு அறிவுறுத்தப்பட்டுள்ளது. இது தொடர்பான விசாரணைகளை கடுவெல பொலிஸார் மேற்கொண்டு வருகின்றனர். ", "URL": "https://www.itnnews.lk/2023/10/05/500606/", "Category": "Breaking News,தேசிய செய்திகள்", "Parent URL": null}