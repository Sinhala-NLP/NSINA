{"Source": "ITN news", "Timestamp": "මැයි 29, 2022 10:59", "Headline": "මෙරට මුං වගාවට ලෝක ආහාර සහ කෘෂිකර්ම සංවිධානයෙන් ආධාර", "News Content": "මෙරට මුං වගාව සඳහා ආධාර ලබාදිමට ලෝක ආහාර සහ කෘෂිකර්ම සංවිධානය එකඟත්වය පළකර තිබෙනවා. පවුල් දාහතර දහසකට මේ යටතේ ප්‍රතිලාභ සැළසෙනවා. ලෝක ආහාර සහ කෘෂිකර්ම සංවිධානයේ ශ්‍රී ලංකා නියෝජිත ලිම් ලෙම්ඩ්‍රා ෂාරාන් මහතා සහ අමාත්‍ය  මහින්ද අමරවීර මහතා සමඟ පැවැති සාකච්ඡාවකදී මේ පිළිබඳ එකඟතාවකට පැමිණ තිබෙනවා. යල කන්නයේ වගාව සඳහා අවශ්‍ය රසායනික පොහොර සහ අනෙකුත් කෘෂි ද්‍රව්‍ය සම්බන්ධයෙන් පවතින තත්වය පිළිබඳ අමාත්‍යවරයා මෙහිදී පැහැදිලි කළා. පසුගිය මහ කන්නය අසාර්ථකවිමත්, කුඹුරු වලින් 55% ක් වගා නොකිරීමත් සම්බන්ධයෙන් අමාත්‍යවරයා අදහස් පළකළා. එම නිසා අතිරේක ආහාර බෝග වගාවට ප්‍රමුඛතාව ලබාදීමට කෘෂිකර්ම අමාත්‍යාංශය තීරණය කර තිබෙනවා. එම යෝජනාවට ප්‍රතිචාර දක්වමිනුයි මෙරට ගොවි පවුල් දාහතර දහසකට එක පවුලකට රුපියල් දහ අටදහස බැගින් මුං වගාව සඳහා ආධාර ලබාදීමට එකඟත්වය පළව ඇත්තේ. ශ්‍රී ලංකාවේ වාර්ෂික මුං ඇට අවශ්‍යතාව මෙට්‍රික් ටොන් දහතුන් දහසක් පමණ වනවා.   ", "URL": "https://www.itnnews.lk/2023/10/05/413873/", "Category": "Breaking News,දේශීය පුවත්", "Parent URL": null}