{"Source": "ITN news", "Timestamp": "අප්‍රේල් 30, 2021 16:20", "Headline": "ශ්‍රී ලංකා මහ බැංකුවේ 71 වන වාර්ෂික වාර්තාව අගමැතිට පිළිගන්වයි", "News Content": "ශ්‍රී ලංකා මහ බැංකුවේ 71 වන වාර්ෂික වාර්තාව අග්‍රාමාත්‍ය මහින්ද රාජපක්ෂ මහතා පිළිගැන්වූවා. මුදල් නීති පනත අනුව සෑම වසරකම අප්‍රේල් 30 හෝ ඊට පෙර මහ බැංකුවේ වාර්ෂික වාර්තාව මුදල් අමාත්‍යවරයාට පිළිගැන්විය යුතු වනවා. ඒ අනුව මුදල් අමාත්‍ය සහ අග්‍රාමාත්‍ය මහින්ද රාජපක්ෂ මහතා වෙත එම වාර්තාව පිළිගැන්වීම අරලියගහ මන්දිරයේදී අද (30) සිදුකෙරුණා. ඒ මහබැංකු අධිපති මහාචාර්ය ඩබ්ලිව් ඩී ලක්ෂ්මන් මහතා අතින්. පසුගිය වසරේ විවිද අභියෝග හමුවේ ලබාගත් ආර්ථික ප්‍රගතිය වාර්තාවට ඇතුළත්. ඉදිරි කාලය සදහා රාජ්‍ය ප්‍රතිපත්ති රාමුව තුළ ශ්‍රී ලංකා ආර්ථිකයේ ගමන් මග පිළිබද පුරෝකතනයක්ද මෙම වාර්තාවට ඇතුළත්කර තිබෙනවා. අමාත්‍ය ජොන්ස්ටන් ප්‍රනාන්දු මහතා ඇතුළු කිහිප දෙනෙකු මෙම අවස්ථාවට එක්ව සිටියා.          ", "URL": "https://www.itnnews.lk/2023/10/05/334616/", "Category": "දේශීය පුවත්", "Parent URL": null}