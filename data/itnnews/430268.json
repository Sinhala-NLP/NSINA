{"Source": "ITN news", "Timestamp": "අගෝස්තු 21, 2022 17:17", "Headline": "ගල්කිස්ස උසාවියේ වෙඩි තැබීමේ සිද්ධියේ වෙඩික්කරුට සහාය දුන්න දෙදෙනෙක් කොටුවෙයි", "News Content": "ගල්කිස්ස මහේස්ත්‍රාත් අධිකරණය තුළ වෙඩි තැබීමේ සිද්ධියට ආධාර අනුබල දුන් බවට සැකපිට දෙදෙනෙකු අත්අඩංගුවට ගෙන තිබෙනවා. කාන්තාවක් සහ තවත් පුද්ගලයෙකු මෙලෙස අත්අඩංගුවට ගැනීමට පොලිස් විශේෂ කාර්ය බලකාය සමත් වුණා. ඒ දෙල්ගොඩ ප්‍රදේශයේදීයි. ඔවුන් සතුව තිබී හෙරොයින් ග්‍රෑම් 4 යි මිලිග්‍රෑම් 520 ක්ද සොයා ගැණුනා. පසුව ඔවුන් ගල්කිස්ස පොලීසිය වෙත භාරකෙරුණු අතර ගල්කිස්ස මහේස්ත්‍රාත් අධිකරණය හමුවට ඉදිරිපත් කිරීමට නියමිතයි. ගල්කිස්ස මහේස්ත්‍රාත් අධිකරණයේ දී පසුගිය 4 වනදා අදාළ වෙඩි තැබීම සිදුවුණා.       ", "URL": "https://www.itnnews.lk/2023/10/05/430268/", "Category": "දේශීය පුවත්", "Parent URL": null}