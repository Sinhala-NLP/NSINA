{"Source": "ITN news", "Timestamp": "දෙසැම්බර් 27, 2021 12:46", "Headline": "වෙඩි තැබීමෙන් ජීවිතක්ෂයට පත් වූ පොලිස් නිලධාරීන් 4 දෙනාගේ නිවෙස් වෙත පොලිස්පති යයි", "News Content": "තිරුක්කෝවිල් පොලිසිය තුල සිදු වූ වෙඩි තැබීමෙන් ජීවිතක්ෂයට පත් වූ පොලිස් නිලධාරීන් හතර දෙනාගේ දේහයන්ට පොලිස්පිත සී ඩී වික්‍රමරත්න මහතා අවසන් ගෞරව දැක්වූවා. වෙඩි තැබීමේ සිද්ධිය සම්බන්ධයෙන් විශේෂ පොලිස් කණ්ඩායමක් පරීක්ෂණ ආරම්භ කර තිබෙනවා. තිරුක්කෝවිල් පොලිසිය තුලදී පොලිස් සැරයන්වරයෙකු සිද ුකළ වෙඩි තැබීමකින් පොලිස් නිලධාරින් සිව් දෙනෙකු ජීවිතක්ෂයට පත් වුනා. නිවාඩු ලබාගැනීම සම්බන්ධයෙන් වන සිද්ධියකට අදාළවයි වෙඩි තැබීම සිදුකර තිබුණේ. වෙඩි තැබිමෙන් මියගිය පොලිස් නිලධාරීන් පදිංචි නිවෙස් වෙත ගිය පොලිස්පත සී ඩී වික්‍රමරත්න මහතා දේහයන්ට අවසන් ගෞරව දැක්වීමෙන් පසු  ශ්‍රී ලංකා පොලිසිය වෙනුවෙන් ඔවුන්ගේ ඥාතීන්ට ශෝකය පළ කළා. සේවයේ යෙදී සිටියදී මියගිය පොලිස් නිලධාරියෙකු වෙනුවෙන් පොලිස් සුබසාධක කොට්ඨාසය සහ පවුල් සුබසාධක සංගමය මගින් පිරිනමන මුදල් ත්‍යාගයද පවුලේ සාමාජිකයන් වෙත ලබාදීමට පොලිස්පතිවරයා කටයුතු කළා. සිද්ධියෙන් මියගිය පොලිස් නිලධාරීන්ට උසස්වීම් ලබා දීමටද පොලිස් දෙපාර්තමේන්තුව කටයුතු කලා. සිද්ධියෙන් මියගිය පොලිස් සැරයන් අබ්දුල් කාදර්ගේ දේහය පිළිබද අවසන් කටයුතු ඔළුවිල් ප්‍රදේශයේදී ඊයේ සිදු කෙරුණා. අනෙක් පොලිස් නිලධාරීන් තුන්දෙනාගේ දේහයන් පිළිබද අවසන් කටයුතු අද සිදු කිරීමට නියමිතයි.   ", "URL": "https://www.itnnews.lk/2023/10/05/385099/", "Category": "දේශීය පුවත්", "Parent URL": null}