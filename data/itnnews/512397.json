{"Source": "ITN news", "Timestamp": "අගෝස්තු 31, 2023 14:12", "Headline": "චන්ද්‍රයාගේ දකුණු අර්ධ ගෝලයේ වැඩි වශයෙන් සල්ෆර් ඇති බව තහවුරු වෙයි", "News Content": "චන්ද්‍රයාගේ දකුණු අර්ධ ගෝලයේ වැඩි වශයෙන් සල්ෆර් ඇති බව චන්ද්‍රයාන් 3 රෝවරය තහවුරු කර තිබෙනවා. සාර්ථකව සඳ මත ගොඩබැස්ස වූ චන්ද්‍රයාන් යානය සිය මෙහෙයුම් තවදුරටත් සිදුකරමින් පවතිනවා. සඳේ දකුණු අර්ධයේ ඝනීභවනය වූ ජලය ඇත්දැයි සිදු කෙරෙන පරීක්ෂණ අතරතුරයි එහි මූල ද්‍රව්‍ය පිළිබඳ විශ්ලේෂණය කෙරෙන්නේ. මේ අනුව සඳ මතුපිට ඇලුමිනියම්,කැල්සියම් , යකඩ , ක්‍රෝමියම් හා ටයිටේනියන් ද තිබෙන බවට තහවුරු කරගෙන තිබෙනවා. එමෙන්ම මැග්නීස් , සිලිකන් හා ඔක්සිජන් ද හමු වී ඇති බවයි හෙළිව ඇත්තේ. රෝද 6ක් සහිත ප්‍රග්යාන් රෝවරය මගින් සූර්ය බලශක්තිය භාවිතයෙන් සඳ මත පරීක්ෂණ කටයුතු තවදුරටත් සිදු කෙරෙනවා.             ", "URL": "https://www.itnnews.lk/2023/10/05/512397/", "Category": "Breaking News,ජාත්‍යන්තර පුවත්", "Parent URL": null}