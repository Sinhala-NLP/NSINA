{"Source": "ITN news", "Timestamp": "සැප්තැම්බර් 6, 2022 11:07", "Headline": "දිවංගත අමරකීර්ති  අතුකෝරළ මහතාගේ බිරිඳ සහ දරුවන් දෙදෙනා ජනපති හමුවෙයි", "News Content": "මැයි 9 වනදා ඇතිවූ ගැටුම්කාරී තත්ත්වය හමුවේ ජීවිතක්ෂයට පත්වූ පාර්ලිමේන්තු මන්ත්‍රී අමරකීර්ති අතුකෝරල මහතාගේ බිරිද සහ දරුවන් දෙදෙනා ජනාධිපති රනිල් වික්‍රමසිංහ මහතා හමුවුණා. ඔවුන්ගේ සුවදුක් විමසා බැලූ ජනාධිපතිවරයා අමරකීර්ති අතුකෝරල මහතාගේ පෞද්ගලික ආරක්ෂක නිලධාරී පොලිස් සැරයන් ජයන්ත ගුණවර්ධන මහතා වෙනුවෙන් මුල්‍ය පරිත්‍යාගයක් ද සිදුකළා. අතුකෝරළ මහතාගේ බිරිද සහ දරුවන් දෙදෙනා ජනාධිපති රනිල් වික්‍රමසිංහ මහතා ජනාධිපති කාර්යාලයේ දී ඊයේ හමුවුණා. අදාළ සිදුවීම පිළිබද සිය බලවත් කණගාටුව පළකළ ජනාධිපතිවරයා දරුවන්ගේ අධ්‍යාපනය ඇතුළු ඕනෑම උපකාරයක් ඇත්නම් තමා වෙත දැනුම් දෙන ලෙස මෙහිදී ප්‍රකාශ කළා. තමා පෞද්ගලිකව හෝ මන්ත්‍රීවරයා වෙනුවෙන් රජයෙන් කෙරෙන ප්‍රධානයන් යටතේ ඕනෑම උපකාරයක් දරුවන්ගේ අනාගතයත් පවුලේ සුබසාධනයත් වෙනුවෙන් සිදුකිරීමට සූදානම් බවද ජනාධිපති රනිල් වික්‍රමසිංහ මහතා තවදුරටත් සදහන් කළා.     ", "URL": "https://www.itnnews.lk/2023/10/05/433303/", "Category": "Breaking News,දේශීය පුවත්", "Parent URL": null}