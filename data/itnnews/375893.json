{"Source": "ITN news", "Timestamp": "නොවැම්බර් 14, 2021 10:41", "Headline": "බොරුපන පාලිතගේ ගෝලයෙකු ගංජා සමඟ අත්අඩංගුවට", "News Content": "බොරුපන පාලිත නමැති ප්‍රධාන ගංජා ජාවාරම්කරුගේ ගෝලයෙකු ගංජා සමඟ පානදුර උතුර පොලීසිය මගින් අත්අඩංගුවට ගෙන තිබෙනවා. පානදුර කෙසෙල්වත්ත , හිරන , බණ්ඩාරගම , පිංවත්ත ඇතුළු ප්‍රදේශ රැසකට ගංජා බෙදාහැරීමට මෙම පුද්ගලයා සම්බන්ධ බවයි මෙම පුද්ගලයා සඳහන් කළේ. දීර්ඝ කාලයක් පුරා තොග වශයෙන් ගංජා බෙදා හැරීම මොහු සිදුකර තිබෙනවා. පානදුර හොරෙයින් තුඩුව පාලම අසලදී ගංජා මල්ලක් වෙනත් පුද්ගලයෙකුට අලෙවි කිරීමට යාමේදී මෙම පුද්ගලයා හසුවුණා. මොහු සතුව තිබූ කේරල ගංජා කිලෝග්‍රෑම් 1 ග්‍රෑම් 100 ක් පොලිස් භාරයට ගෙන තිබෙනවා.           ", "URL": "https://www.itnnews.lk/2023/10/05/375893/", "Category": "දේශීය පුවත්", "Parent URL": null}