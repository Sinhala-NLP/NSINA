{"Source": "ITN news", "Timestamp": "අප්‍රේල් 28, 2022 09:45", "Headline": "ශ්‍රී ලංකා කුරුදුවලට යුරෝපා සංගමයේ ඉහළම සහතිකය", "News Content": "ශ්‍රී ලංකා කුරුදු සඳහා යුරෝපා සංගමයෙන් භූගෝලීය දර්ශක සහතිකය ලැබී තිබෙනවා. ශ්‍රී ලංකාවේ ප්‍රථම භූගෝලීය දර්ශක සහතිකය හිමිකර ගත් ශ්‍රී ලංකා කුරුදු සඳහා අදාළ සහතිකය පිරිනැමීමේ නිල උත්සවය බණ්ඩාරනායක සම්මන්ත්‍රණ ශාලාවේදී පැවැත්වුණා. අමාත්‍ය ෂෙහාන් සේමසිංහ මහතාගේ ප්‍රධානත්වයෙන් පැවති එම උත්සවයේදී යුරෝපා සංගමයේ තානාපති ඩෙනිස් වායිබ් මහතා ශ්‍රී ලංකා අපනයන සංවර්ධන මණ්ඩලයේ සභාපති සුරේෂ් ඩී ද මෙල් මහතා වෙත අදාළ සහතිකය පරිනැමුවා. ශ්‍රී ලංකාව ලොව විශාලතම කුරුදු නිෂ්පාදකයා සහ අපනයනකරු වන අතර ගෝලීය වෙළෙඳපොළ කොටසින් 90%ක් හිමිකරගෙන සිටීම විශේෂත්වයක්.     ", "URL": "https://www.itnnews.lk/2023/10/05/408698/", "Category": "දේශීය පුවත්", "Parent URL": null}