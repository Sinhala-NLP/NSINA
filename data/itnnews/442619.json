{"Source": "ITN news", "Timestamp": "ඔක්තෝබර් 27, 2022 09:09", "Headline": "වර්ෂාවත් සමඟ ඩෙංගු යළි හිස එසවීමේ අවධානමක්", "News Content": "වර්ෂාවත් සමඟ ඩෙංගු යළි සීඝ්‍රයෙන් හිස එසවීමේ අවධානමක් පවතින බවට සෞඛ්‍ය අංශ යළි අනතුරු අගවනවා. පවත්නා තත්ත්වය මත ඉදිරි මාස දෙක තුළ ඩෙංගු රෝග යලි ව්‍යාප්ත විමේ ඉහළ අවධානමක් පවතින බවයි ජාතික ඩෙංගු මර්දන ඒකකය පෙන්වා දෙන්නේ. වැසි සමයත් සමඟ ඩෙංගු මදුරුවාගේ බෝ වීම ඉහළ ගොස් තිබෙනවා. බොහෝ පිරිසක් නිසි අවධානයක් යොමු නොකිරීම ඩෙංගු ව්‍යාප්තියට ප්‍රබල ලෙස බලපා ඇති බවයි හෙළි වී ඇත්තේ. රට තුළ වර්තමානයේ පවතින ආර්ථික අර්බුදය හේතුවෙන් බොහෝ ඉදිකිරීම් අතරමග නවතා දමා තිබෙනවා. එවැනි පරිශ්‍ර තුළ ඩෙංගු මදුරුවන් බෝ විමේ වැඩි ප්‍රවණතාවක් පැවතීම ද ඩෙංගු ව්‍යාප්තියට හේතු වී ඇති බවයි සෞඛ්‍ය අංශ පෙන්වා දෙන්නේ. ‍ජනතාව දැඩි අවධානයක් යොමු කර ඩෙංගු මදුරුවන් බෝ වන පරිශ්‍ර විනාශ කිරීමට කටයුතු කරන්නේ නම් අවධානම අඩු කර ගැනිමේ හැකියාව පවතිනවා.         ", "URL": "https://www.itnnews.lk/2023/10/05/442619/", "Category": "දේශීය පුවත්", "Parent URL": null}