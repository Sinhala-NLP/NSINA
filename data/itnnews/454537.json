{"Source": "ITN news", "Timestamp": "ජනවාරි 9, 2023 12:47", "Headline": "කුවේට් කාන්තාරයක පිහිටි ගොවිපළක වහල් සේවයේ යෙදවූ තවත් තරුණයන් පිරිසක් දිවයිනට", "News Content": "කුවේට් කාන්තාරයක පිහිටි ගොවිපළක බලහත්කාරයෙන් රඳවා සිටි ශ්‍රී ලාංකිකයින් පිරිසක් අද අළුයම මෙරටට පැමිණියා. කුවේට්, ඉරාන දේශසීමාව ආසන්නයේ පිහිටි කාන්තාරයක පවත්වාගෙන ගිය ගොවිපළක බලහත්කාරයෙන් රදවා සිටි තරුණයින් 06 දෙනෙකු ඉන් බේරා ගෙන මෙරටට එවීමට කටයුතු කර තිබුණා. මොවුන් සියලු දෙනා ත්‍රිකුණාමලය, කින්නියා ප්‍රදේශවල පදිංචිකරුවන්. නීත්‍යානුකූල නොවන තැරැව්කරැවෙකු මගිනුයි මොවුන් කුවේට් රැකියා සඳහා ගොස් තිබෙන්නේ. ගොවිපලේ රඳවා ඔවුන්ට හිරිහැර කරන බවට කුවේට් තානාපති කාර්යාලයට දැනුම් දීමට එම පිරිස කටයුතු කර තිබුණා. ඒ අනුව දුෂ්කර මෙහෙයුමකින් පසු එම ශ්‍රී ලාංකිකයින් බේරා ගැනීමට හැකි වී තිබෙනවා. ", "URL": "https://www.itnnews.lk/2023/10/05/454537/", "Category": "Breaking News,දේශීය පුවත්", "Parent URL": null}