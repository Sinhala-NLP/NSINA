{"Source": "ITN news", "Timestamp": "ජූනි 28, 2023 08:44", "Headline": "තොටිල්ලක ගෙල සිරවීමෙන් දරුවෙකු ජීවිතක්ෂයට", "News Content": "නාවලපිටිය පොලිස් වසමේ මොන්ටික්‍රිස්ටෝ වත්ත ප්‍රදේශයේ නිවසක කාමරයක බැඳ තිබූ තොටිල්ලක ගෙල සිරවීමෙන් දරුවෙකු මියගොස් තිබෙනවා. ගෙල සිරවී ජීවිතක්ෂයට පත්ව ඇත්තේ 9 හැවිරිදි දරුවෙකි. නිවසේ සිටින තවත් කුඩා දරුවෙකුට බැඳ තිබූ තොටිල්ලක නැඟ සෙල්ලම් කරමින් සිටිය දී එලෙස ගෙල සිරවී ඇති බවටයි පොලීසිය සිදුකළ විමර්ශනවලදී අනාවරණය වී තිබෙන්නේ. මෘත ශරීරය මේ වනවිට නාවලපිටිය රෝහලේ තැන්පත් කර ඇති අතර නාවලපිටිය පොලිසිය වැඩිදුර විමර්ශන සිදු කරනවා. ", "URL": "https://www.itnnews.lk/2023/10/05/495474/", "Category": "Breaking News,දේශීය පුවත්", "Parent URL": null}