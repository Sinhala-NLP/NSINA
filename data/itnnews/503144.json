{"Source": "ITN news", "Timestamp": "ජූලි 27, 2023 17:04", "Headline": "නිලධාරීන්ගේ ආරක්ෂාව ඉල්ලා කළ උද්ඝෝෂණය", "News Content": "ජනතාවගේ අයිතිවාසිකම් රකින නීති ක්‍රියාත්මක කරන නිලධාරීන්ගේ ආරක්ෂාව තහවුරු කරන ලෙස ඉල්ලා සිටීමේ උද්ඝෝෂණයක් කම්කරු හා විදේශ රැකියා අමාත්‍යාංශයේ දී පැවැත්වුණා. රජය විසින් පනවා ඇති නීතිරීති ක්‍රියාත්මක කිරීම රජයේ නිලධාරීන්ට පැවරී ඇති බවයි උද්ඝෝෂකයින් පෙන්වා දුන්නේ. එලෙස ලබාදී ඇති බලතල අනුව කටයුතු කිරීමට අවශ්‍ය වතාවරණය සලසා දෙන ලෙස උද්ඝෝෂණකරුවන් ඉල්ලා සිටියා. කම්කරු අමාත්‍යාංශය / කම්කරු දෙපාර්තමේන්තුව ඇතුළු රජයේ නිලධාරීන් ඊට එක්ව සිටියා. පාර්ලිමේන්තුවෙන් පනවා ඇති නීති ජනතාවගේ අයිතීන් ආරක්ෂා කිරීමට යොදා ගන්නා ඕනෑම අවස්ථාවක එම පනත්වල සදහන් පරිදි කටයුතු කිරීමට නිලධාරීන්ට අවස්ථාව සැලසිය යුතු බව විරෝධතාකරුවන් අවධාරණය කළා. එසේ නොවන්නේ නම් අණපනත් ක්‍රියාත්මක කිරීමට රජයේ නිලධාරීන් මැළිකමක් දක්වන බව ද ඔවුන් පෙන්වා දුන්නා.       ", "URL": "https://www.itnnews.lk/2023/10/05/503144/", "Category": "දේශීය පුවත්,නවතම පුවත්", "Parent URL": null}