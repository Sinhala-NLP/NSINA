{"Source": "ITN news", "Timestamp": "දෙසැම්බර් 17, 2022 09:53", "Headline": "මැලේසියාවේ නාය යෑමෙන් මියගිය සංඛ්‍යාව 21ක් දක්වා ඉහළට", "News Content": "මැලේසියාවේ ඊයේ දිනයේ සිදුවූ නාය යෑමෙන් මිය ගිය සංඛ්‍යාව 21 ක් දක්වා ඉහළ ගොස් තිබෙනවා. මැලේසියාවේ කඳුකර ප්‍රදේශයක තිබූ කඳවුරු භූමියක සිදුවූ නාය යාමකිනුයි මෙම අනතුර සිදුවූයේ. මිය ගිය 21 දෙනාගෙන් 12 දෙනෙකු කාන්තාවන් වන අතර පස් දෙනෙකු ළමුන් වනවා. ගලවා ගැනීමේ සේවකයන් 400ක් පමණ යොදාගෙන තවමත් බේරාගැනීමේ මෙහෙයුම් ක්‍රියාත්මක වනවා. කඳවුරු භූමියේ කළමනාකරුවන් පවසන්නේ ඊයේ දිනයේ ළමුන් 30ක් සහ වැඩිහිටියන් 51ක් මෙහි නවාතැන් සඳහා ලියාපදිංචිව සිටි බවයි.               ", "URL": "https://www.itnnews.lk/2023/10/05/450732/", "Category": "ජාත්‍යන්තර පුවත්", "Parent URL": null}