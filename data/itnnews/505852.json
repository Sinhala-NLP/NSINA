{"Source": "ITN news", "Timestamp": "අගෝස්තු 6, 2023 10:22", "Headline": "රාගම කර්මාන්තශාලාවකට අයත් උපාංග සොරකම් කළ දෙදෙනෙකු අත්අඩංගුවට", "News Content": "රාගම වැලිපිල්ලාව ප්‍රදේශයේ වසා දමා තිබූ ඇලුමිනියම් කර්මාන්තශාලාවකට අයත් රුපියල් ලක්ෂ 50 කට අධික වටිනාකමකින් යුත් කාර්යාල උපාංග සොරකම් කර අලෙවි කළ දෙදෙනෙකු රාගම පොලීසිය මගින් අත්අඩංගුවට ගත්තා. එම කර්මාන්තශාලාවේ තිබූ වායු සමීකරණ යන්ත්‍ර, පීඩන ටැංකි ,විදුලි මෝටර්,  විදුලි සෝපානයේ කොටස් විදුලි පරිපථ ඇතුළු කාර්යාල උපකරණ රැසක් මොවුන් විසින් සොරකම් කර  අලෙවි කර තිබුණා. රාගම පොලීසියට ලැබුණු තොරතුරකට අනුව කළ වැටලීමකදී සැකකරුවන් අත්අඩංගුවට ගෙන තිබෙනවා. දින 05 ක් පුරා ආයතනය තුළ රැදෙමින් මොවුන් මෙම සොරකම් කර ඇති බවටයි හෙළි වී තිබෙන්නේ. විශාල ප්‍රමාණයේ  යන්ත්‍ර ගලවා මොරටුමුල්ල ප්‍රදේශයට අලෙවි කිරීමට රැගෙන ගිය ලොරි රථයක් ද පොලීසිය සොයා ගත්තා.         ", "URL": "https://www.itnnews.lk/2023/10/05/505852/", "Category": "Breaking News,දේශීය පුවත්", "Parent URL": null}