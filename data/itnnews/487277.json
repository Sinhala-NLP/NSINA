{"Source": "ITN news", "Timestamp": "මැයි 29, 2023 13:42", "Headline": "වෑන් රථ දෙකක් එකිනෙක ගැටෙයි – 12ක් රෝහලට", "News Content": "මින්නේරිය – හබරණ ප්‍රධාන මාර්ගයේ මින්නේරිය දුම්රියපොළ මංසන්දයේ දී එකම දිශාවට ධාවනය වූ වෑන් රථ දෙකක් එකිනෙක ගැටීමෙන් අනතුරක් සිදු වී තිබෙනවා. එම අනතුරින් පුද්ගලයින් 12 දෙනෙකු තුවාල ලබා පොළොන්නරුව මහ රෝහලට හා හිඟුරක්ගොඩ ප්‍රාදේශීය රෝහලට ඇතුළත් කළ බවයි රෝහල් ආරංචි මාර්ග සඳහන් කළේ. මෙලෙස අනතුරට ලක්ව ඇත්තේ කටුනායක ගුවන්තොටුපොළේ සිට සමන්‍තුරේ දෙසට පිරිසක් රැගෙන ධාවනය වෙමින් තිබූ වෑන් රථයක් හා අනුරාධපුර සිට සෝමාවතිය දෙසට වන්දනාකරුවන් රැගෙන ධාවනය වෙමින් තිබූ වෑන් රථයක්. ", "URL": "https://www.itnnews.lk/2023/10/05/487277/", "Category": "දේශීය පුවත්", "Parent URL": null}