{"Source": "ITN news", "Timestamp": "ඔක්තෝබර් 19, 2021 10:13", "Headline": "අධික වර්ෂාව හේතුවෙන් වියට්නාමයේ නාය යෑම් හා ගංවතුර", "News Content": "වියට් නාමයට ඇද හැලෙන අධික වර්ෂාව හේතුවෙන් ගංවතුර හා නාය යෑම් සිදුව ඇති බව විදෙස් මාධ්‍ය සදහන් කරනවා. වියට්නාමයේ උතුරු හා මධ්‍යම පළාත්වලට බලපා ඇති අයහපත් කාලගුණය හේතුවෙන් පුද්ගලයින් තුන් දෙනෙකු ජීවිතක්ෂයට පත්ව ඇති බවයි වාර්තා වන්නේ. තවත් පුද්ගලයින් තුන් දෙනෙකු අතුරුදන්ව ඇතිබව එරට ආපදා කළමනාකරණ මධ්‍යස්ථානය නිවේදනය කරනවා. හදිසි ගංවතුරත් සමග නිවාස දහසක් පමණ ජලයෙන් යටව ඇති අතර අවතැන්වූ පුද්ගලයින් ආරක්ෂිත ස්ථාන කරා යොමු කිරීමට පියවර ගෙන තිබෙනවා. හා ටින්හ් නගරය හා ක්වාන්ග් බින්හ් යන නගරවල මහාමාර්ග සම්පූර්ණයෙන්ම ජලයෙන් යටව තිබෙනවා. එම නගරයන්හි පාසල්ද වසා දැමීමටයි බලධාරීන් පියවර ගෙන ඇත්තේ.       ", "URL": "https://www.itnnews.lk/2023/10/05/370351/", "Category": "ජාත්‍යන්තර පුවත්", "Parent URL": null}