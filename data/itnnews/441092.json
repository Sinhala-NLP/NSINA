{"Source": "ITN news", "Timestamp": "ඔක්තෝබර් 17, 2022 21:32", "Headline": "තිලිණි ප්‍රියමාලිගේ ව්‍යාපාරික සහකරු අත්අඩංගුවට", "News Content": "මහා පරිමාණ වංචා සිදුකළ තිලිණි ප්‍රියමාලි තැනැත්තියගේ ව්‍යාපාරික සහකරු හෙවත් ඉසුරු බණ්ඩාර අද අපරාධ පරීක්ෂණ දෙපාර්තමේන්තුව මගින් අත්අඩංගුවට ගත්තා. තිලිණි ප්‍රියමාලිට එරෙහිව ලැබුණු පැමිණිල්ලක අනුව පසුගිය පස්වනදා ඇය අත්අඩංගුවට ගනු ලැබුවා. මේ වනවිට ඇයට එරෙහිව ලැබී ඇති පැමිණිල් සංඛ්‍යාව 11 ක්. අනිද්දා දක්වා ඇය රක්ෂිත බන්ධනාගාර ගතකර ඇති අතර අද පස්වරුවේ ඇයගේ ව්‍යාපාරික සහකරු ලෙස හැදින්වෙන ඉසුරු බණ්ඩාර අපරාධ පරීක්ෂණ දෙපාර්තමේන්තුව අත්අඩංගුවට ගනු ලැබුවා. මේ අතර තිලිණි ප්‍රියමාලි සමග සිදුවූ බව කියන ගණුදෙනු සම්බන්ධයෙන් ප්‍රකාශයක් ලබාදීම සදහා බස්නාහිර පළාත් හිටපු ආණ්ඩුකාර අසාද් සාලි මහතා අද අපරාධ පරීක්ෂණ දෙපාර්තමේන්තුවට පැමිණියා.               ", "URL": "https://www.itnnews.lk/2023/10/05/441092/", "Category": "දේශීය පුවත්", "Parent URL": null}