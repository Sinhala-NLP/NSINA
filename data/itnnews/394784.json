{"Source": "ITN news", "Timestamp": "පෙබරවාරි 13, 2022 11:55", "Headline": "අනවසර ධීවර කටයුතුවල නිරත වූ ට්‍රෝලර් යාත්‍රා දෙකක් නාවික හමුදාව භාරයට", "News Content": "මෙරටට අයත් මුහුදු සීමාවේ අනවසර ධීවර කටයුතුවල නිරත වූ ට්‍රෝලර් යාත්‍රා දෙකක් නාවික හමුදාව අත්අඩංගුවට ගත්තා. මෙම යාත්‍රා සමඟ ඉන්දීය ධීවරයින් 12 දෙනෙකු ද නාවික හමුදා භාරයට ගැණුනා. වේග ප්‍රහාරක යාත්‍රා බලගනයේ යාත්‍රාවන් යොදා ගනිමින් තලෙයිමන්නාරමට උතුරෙන් වූ මුහුදු ප්‍රදේශයේ සිදුකළ මෙහෙයුමේ දීයි ධිවරයින් සහ යාත්‍රා අත්අඩංගුවට ගැණුනේ. මේ අතර පසුගිය 7 වනදා සිදුකළ මෙහෙයුමක දී ධීවරයින් 11 දෙනෙකු සමඟ ට්‍රෝලර් යාත්‍රා තුනක් නාවික හමුදාව සිය භාරයට ගත්තා.         ", "URL": "https://www.itnnews.lk/2023/10/05/394784/", "Category": "Breaking News,දේශීය පුවත්", "Parent URL": null}