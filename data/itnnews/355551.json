{"Source": "ITN news", "Timestamp": "අගෝස්තු 9, 2021 13:34", "Headline": "කාබනික පොහොර යොදා ගනිමින් සිදු කරන බණ්ඩාරවෙල රෝස මල් ව්‍යාපෘතිය", "News Content": "බණ්ඩාරවෙල මහ නගර සභාව නිෂ්පාදනය කළ කාබනික පොහොර යොදා ගනිමින් ඉතා දැකුම්කළු රෝස මල් ව්‍යාපෘතියක් ආරම්භ කර තිබෙනවා. පසුගිය මාස කිහිපය තුළ විවිධ අවස්ථාන්වලදී සංචරණ සීමා පැනවීමත් සමග බණ්ඩාරවෙල නගරයේ ජනතාව ගැවසීම අවම තත්ත්වයකට පත් වුණා. ඒ සමග බණ්ඩාරවෙල මහ නගර සභාවේ කම්කරුවන් යොදා ගනිමින් නගරය තුළ මෙම රෝස මල් ව්‍යාපෘතිය ආරම්භ කිරීමටයි බලධාරීන් කටයුතු කළේ. නගරයේ ජනාකීර්ණ ස්ථාන ආශ්‍රිතව රෝස පැල සිටුවීමට එහිදී කටයුතු කෙරුණා. මේ වනවිට බණ්ඩාරවෙල නගරය ඉතා දැකුම්කළු තත්ත්වයක් නිර්මාණය කරමින් රෝස මල් පිපී තියෙන ආකාරය අපට දැක ගැනීමට ලැබුණා. එම ව්‍යාපෘතිය තවදුරටත් ව්‍යාප්ත කිරීමට සැලසුම් කර ඇති බවයි බණ්ඩාරවෙල නගරාධිපති ජනක නිශාන්ත රත්නායක මහතා සදහන් කළේ. ", "URL": "https://www.itnnews.lk/2023/10/05/355551/", "Category": "දේශීය පුවත්", "Parent URL": null}