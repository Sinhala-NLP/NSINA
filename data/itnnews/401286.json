{"Source": "ITN news", "Timestamp": "මාර්තු 15, 2022 11:45", "Headline": "යුක්රේන ආර්ථිකය 10%කින් කඩා වැටෙයි – IMF", "News Content": "යුක්රේන ආර්ථිකය 10%කින් පමණ කඩාවැටී ඇති බව ජාත්‍යන්තර මූල්‍ය අරමුදල නිවේදනය කරනවා. රුසියාව යුක්රේන ආක්‍රමණය කිරීමත් සමඟයි මෙලෙස යුක්රේන ආර්ථිකය කඩා වැටීමට ලක්ව ඇත්තේ. ඉදිරියටත් යුද ගැටුම් පැවතියහොත් තත්ත්වය තවත් බරපතල අතට හැරිය හැකි බවට ජාත්‍යන්තර මූල්‍ය අරමුදල අනතුරු අඟවනවා. එම තත්ත්වය 25% ත් 30% ත් අතර තරම් ඉහළ අගයක් ගතහැකි බවටයි වාර්තා වන්නේ. යුක්රේනයේ සහන කටයුතු සඳහා ඇමෙරිකා ඩොලර් බිලියන 1.4 ක මූල්‍ය අධාර ලබාදීමට ද ජාත්‍යන්තර මූල්‍ය අරමුදල කටයුතු කළා.       ", "URL": "https://www.itnnews.lk/2023/10/05/401286/", "Category": "ජාත්‍යන්තර පුවත්", "Parent URL": null}