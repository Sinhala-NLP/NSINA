{"Source": "ITN news", "Timestamp": "அக்டோபர் 7, 2021 12:51", "Headline": "பாகிஸ்தானில் 5.9 ரிக்டர் அளவில் நிலநடுக்கம்.. 20 பேர் பலி..", "News Content": "பாகிஸ்தானில் 5.9 ரிக்டர் அளவில் பாரிய நில நடுக்கம் ஒன்று ஏற்பட்டுள்ளது. சுமார் 20 பேர் நிலநடுக்கத்தினால் ஏற்பட்ட பாதிப்புக்களில் உயிரிழந்துள்ளதாகவும், 300க்கும் அதிகமானோர் காயமடைந்துள்ளதாகவும் சர்வதேச ஊடகங்கள் செய்தி வெளியிட்டுள்ளன. ஆரம்பத்தில் 5.7 ரிக்டர் அளவில் நிலநடுக்கத்தின் தாக்கம் உணரப்பட்டதாக அறிவிக்கப்பட்ட நிலையில். பின்னர் 5.9 ரிக்டர் என ஒரு சில மணித்தியாலங்களில் அறிவிக்கப்பட்டுள்ளது. நிலநடுக்கத்தின் தாக்கம் 20.8 கிலோ மீட்டர் ஆழத்தில் பதிவாகியுள்ளது. பாகிஸ்தானின் பலோஸிஸ்தான் மாகாணத்தின் ஹரானை பகுதியிலேயே கூடுதல் பாதிப்புக்கள் ஏற்பட்டுள்ளன. ஹரானை பகுதியானது இலகுவில் செல்ல முடியாத பின்தங்கிய பகுதியெனவும் சுட்டிக்காட்டப்பட்டுள்ளது. காயமடைந்தவர்களில் சிலர் ஆபத்தான கட்டத்தில் உள்ளதாகவும், அதன்காரணமாக உயிரிழப்புக்களின் எண்ணிக்கை மேலும் அதிகரிக்கக்கூடிய அபாயம் காணப்படுகிறது. நூற்றுக்கணக்கான வீடுகள், கட்டிடங்கள், என்பன சேதமடைந்துள்ள நிலையில் பொதுமக்கள் வீதிகளில் தஞ்சமடைந்துள்ளதாகவும் அந்நாட்டு தகவல்கள் தெரிவிக்கின்றன. மீட்பு பணியாளர்கள், தன்னார்வ தொண்டர்கள் என பலரும் பாதிக்கப்பட்ட பகுதிகளில் மீட்பு பணிகளில் ஈடுப்பட்டுள்ளதாக பாகிஸ்தான் அதிகாரிகள் தெரிவித்துள்ளன. ", "URL": "https://www.itnnews.lk/2023/10/05/367514/", "Category": "Breaking News,சர்வதேச செய்திகள்", "Parent URL": null}