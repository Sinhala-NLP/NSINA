{"Source": "ITN news", "Timestamp": "පෙබරවාරි 18, 2022 19:23", "Headline": "රටටම ක්‍රිකට් පෙන්වන්න ITN නිල අයිතිය ගනී", "News Content": "පාස්කු ප්‍රහාරය වළක්වා නොගැනීමට අදාළ සියලු අධි චෝදනාවලින් හිටපු ආරක්ෂක ලේකම් හේමසිරි ප්‍රනාන්දු සහ හිටපු පොලිස්පති පූජිත් ජයසුන්දර යන අය නිදොස් කොට නිදහස් කිරීමට කොළඹ විශේෂ ත්‍රිපුද්ගල මහාධිකරණය අද නියෝග කළා. පාස්කු ප්‍රහාරය වළක්වා නොගැනීමට අදාළව නීතිපතිවරයා විසින් චෝදනා 855 බැගින් ගොනුකර මෙම නඩුව පවරා තිබුණා. පාස්කු ඉරුදින දිවයිනේ කිතුනු දේවස්ථාන කිහිපයක් හා හෝටල් කිහිපයක් ඉලක්ක කර ගනිමින් ත්‍රස්ත ප්‍රහාරයක් එල්ල කිරීමට සූදානම් වන බවට ප්‍රමාණවත්”. විශ්වාසකළ හැකි තොරතුරු ලැබී තිබියදීත් එය වළක්වා ගැනීමට ක්‍රියාමාර්ග නොගැනීම තුළින් සාපරාධී ලෙස රාජකාරී  පැහැර හැරීම ඇතුළු චෝදනා කිහිපයක් හිටපු ආරක්ෂක ලේකම්වරයාට එරෙහිව ගොනුකර තිබුණා. නාමල් බලල්ලේ, ආදිත්‍ය පටබැදිගේ මොහොමඩ් ඉර්ෂඩීන් යන  ත්‍රිපුද්ගල මහාධිකරණ විනිසුරු මඩුල්ල ඉදිරියේ පසුගිය 18 වනදා මෙම නඩුව කැදවූ අවස්ථාවේදී ඔවුන් දැනුම් දුන්නේ ඒ පිළිබද නියෝගය අද ලබා දෙන බවයි. ඒ අනුව අද උදෑසන 10ට පමණ නඩු විභාගය ආරම්භ කෙරුණා. දීර්ඝ නඩු විභාගයකින් අනතුරුව තීන්දුව ප්‍රකාශයට පත් කළ විනිසුරු මඩුල්ල විත්තිවාචකය කැදවීමකින් තොරව විත්තිකරු නිදොස් කොට නිදහස් කිරීමට නියෝග කළා. නියෝගය නිකුත්කරමින් විනිසුරු මොහොමඩ් ඉර්ෂඩීන් මහතා ප්‍රකාශ කළේ මෙම නඩුව ගොනු කිරීමට පෙර නීතිපතිවරයා ඒ පිළිබද දෙවරක් සිතා බැලිය යුතුව තිබුණු බවයි. විනිසුරු ආදිත්‍ය පටබැදිගේ මහතා සිය තීරණය ප්‍රකාශයට පත් කරමින් සදහන් කළේ තීරණ ගැනීම අතින් විත්තිකරු අසරණ තත්ත්වයක පසුවූ බව සාක්ෂිවලින් පෙනී යන බවයි. සාක්ෂිකාර රාජ්‍ය බුද්ධි සේවයේ හිටපු ප්‍රධානියා වගකීම පැහැරහැර එහි වගකීම ජාතික බුද්ධි ප්‍රධානියා මත පැටවීමට ක්‍රියාකර ඇති බව පෙනී යන බවත් විනිසුරුවරයා ප්‍රකාශ කළා. ඉන් අනතුරුව හිටපු පොලිස්පති  පූජිත් ජයසුන්දර මහතාට එරෙහි නඩුවේ තීන්දුව ප්‍රකාශයට පත්කළ ත්‍රිපුද්ගල විනිසුරු මඩුල්ලේ සභාපති විනිසුරු නාමල් බලල්ලේ මහතා සදහන් කළේ ප්‍රහාරයක් එල්ලවන බවට තොරතුරු ලැබී තිබුනද එම ප්‍රහාරය එල්ලවන දිනය හා ස්ථානය පිළිබද නිශ්චිත තොරතුරු ඉදිරිපත් කිරීමට රාජ්‍ය බුද්ධිසේවයේ ප්‍රධානියා අසමත්ව ඇති බවයි. විනිසුරු ආදිත්‍ය පටබැදිගේ මහතා සිය තීරණය ප්‍රකාශයට පත්කරමින් සදහන් කළේ සාක්ෂි විශ්ලේෂණය කිරීමේදී මරාගෙන මැරෙන බෝම්බ ප්‍රහාර එල්ලකිරීම සදහා සහරාන් හෂීම් ඇතුළු ඔහුගේ අනුගාමිකයින්ට විත්තිකාර හිටපු පොලිස්පතිවරයා විසින් ආධාර අනුබල දීමක් සිදුකර ඇති බවට ප්‍රබල සාක්ෂි ඉදිරිපත් කිරීමට පැමිණිල්ල අපොහොසත්ව ඇති බවයි. නඩු විභාගයෙන් අනතුරුව හිටපු පොලිස්පතිවරයා සහ හිටපු ආරක්ෂක ලේකම්වරයා මෙලෙස පිටව ගියා.   ", "URL": "https://www.itnnews.lk/2023/10/05/395831/", "Category": "Breaking News,දේශීය පුවත්", "Parent URL": null}