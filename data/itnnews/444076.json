{"Source": "ITN news", "Timestamp": "නොවැම්බර් 4, 2022 09:28", "Headline": "ලොව සමස්ත කොරෝනා මරණ සංඛ්‍යාව ලක්ෂ 66 ඉක්මවා යයි", "News Content": "ලොව සමස්ත කොරෝනා මරණ සංඛ්‍යාව ලක්ෂ 66 ඉක්මවා තිබෙනවා. ගතවූ පැය 24ට පමණක් ලොව පුරා රටවල් 224කින් හමුවී ඇති කොරෝනා වයිරස ආසාදිතයින් සංඛ්‍යාව තුන්ලක්ෂ විසිපන්දහසකට අධිකයි. සිදුව ඇති මරණ සංඛ්‍යාව 980ක්. ඊයේ දිනයේදී වැඩිම වයිරස ආසාදිතයින් සංඛ්‍යාවක් හමුවී ඇත්තේ ජපානයෙන්. එම සංඛ්‍යාව 67,000 කට අධිකයි. එමෙන්ම ජර්මනිය 56,000 ක් දකුණු කොරියාවෙන් 46,000 ක් ප්‍රංශයෙන් 42,000 ක් ලෙස වයිරස ආසාදිතයින් හමුව තිබෙනවා.  ගතවූ පැය විසිහතරට සිදුව ඇති වැඩිම කොරෝනා මරණ සංඛ්‍යාව වන 213 වාර්තා වන්නේ ජර්මනියෙන්. මේ වන විට ලොව සමස්ත කොරෝනා ආසාදිතයින් සංඛ්‍යාව හැටතුන්කෝටි හැටනව ලක්ෂයකට ආසන්නයි.         ", "URL": "https://www.itnnews.lk/2023/10/05/444076/", "Category": "ජාත්‍යන්තර පුවත්", "Parent URL": null}