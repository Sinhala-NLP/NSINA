{"Source": "ITN news", "Timestamp": "ජූලි 4, 2022 09:27", "Headline": "ලංකාපුර ප්‍රාදේශීය ලේකම් කාර්යාලයේ නිලධාරිනියක් ඝාතනය කෙරේ", "News Content": "පොළොන්නරුව ලංකාපුර ප්‍රාදේශීය ලේකම් කාර්යාලයේ පරිපාලන නිලධාරිනිය ඝාතනය කර තිබෙනවා. ලංකාපුර ප්‍රාදේශීය ලේකම් කාර්යාලයේ පරිපාලන නිලධාරිනිය ලෙස සේවය කළ යමුනා පද්මිණී මහත්මියයි මෙලෙස ඝාතනයට ලක්ව ඇත්තේ. හතලිස් දෙහැවිරිදි ඇය දෙදරු මවක්. සිය සැමියා සහ දරු දෙදෙනා සමඟ නිවසේ සිටිය දී අද අලුයම ඇය ඝාතනයට ලක්ව ඇති බවයි පොලිසිය පවසන්නේ. සිද්ධිය වන විට ප්‍රදේශයේ විදුලිය විසන්දි වී තිබි ඇති අතර නිවසේ උඩුමහලට ඇතුළු වූ සැකකටයුතු පුද්ගලයෙකු ඇයට දරුණු කැපුම් තුවාලයක් ඇතිකර පලාගොස් ඇති බවයි වාර්තා වන්නේ. පුලස්තිපුර පොලිසිය මේ පිළිබද වැඩිදුර පරීක්ෂණ සිදු කරනවා.     ", "URL": "https://www.itnnews.lk/2023/10/05/421033/", "Category": "දේශීය පුවත්", "Parent URL": null}