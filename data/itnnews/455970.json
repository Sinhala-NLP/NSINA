{"Source": "ITN news", "Timestamp": "ජනවාරි 16, 2023 16:35", "Headline": "උසස් පෙළ පංතිවලට සිසුන් ඇතුළත් කරගැනීමට අධ්‍යාපන අමාත්‍යාංශයෙන් ලිපි ලබා දෙන්නේ නැහැ", "News Content": "අපොස සාමාන්‍ය පෙළ සමත් සිසුන් උසස් පෙළ පංති සදහා ඇතුලත් කිරීමේදි අධ්‍යාපන අමාත්‍යාංශය මගින් ලිපි නිකුත් නොකරන බව එම අමාත්‍යාංශය නිවේදනය කරනවා. චක්‍රලේඛ මගින් මේ සදහා පාසල්වලට අවසර ලබා දී ඇති බවයි අධ්‍යාපන අමාත්‍යාංශය නිකුත් කල නිවේදනයක දැක්වෙන්නේ. තමන් පදිංචි ප්‍රදේශය තුළ අදාළ විෂය ධාරාව පවතින පාසලක් ලබා ගැනීමට එම ප්‍රදේශයේ කලාප අධ්‍යාපන අධ්‍යක්ෂ මගින් කටයුතු කළ හැකියි. 2023 වර්ෂය සදහා අතරමැදි පංතිවලට සිසුන් ඇතුලත් කිරීමේ නව චක්‍රලේඛනය ද නිකුත් කිරීමට නියමිතයි. 2023 වසරේ ප්‍රථම වාරය ආරම්භ වන මාර්තු මස 27 වන දින විට අයදුම් කිරීමට හැකිවන පරිදි එය නිකුත් කෙරේ. එතෙක් අතරමැදි පංති සදහා ජාතික පාසල්වලට සිසුන් ඇතුලත් කිරීමට අමාත්‍යාංශය මගින් ලිපි නිකුත් කෙරෙන්නේ නැහැ.       ", "URL": "https://www.itnnews.lk/2023/10/05/455970/", "Category": "දේශීය පුවත්", "Parent URL": null}