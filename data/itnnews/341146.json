{"Source": "ITN news", "Timestamp": "ஜூன் 7, 2021 12:37", "Headline": "19 இலட்சத்திற்கும் கூடுதலானோருக்கு கொரோனா தடுப்பூசிகள்..", "News Content": "கொரோனா தடுப்பூசிகளை வழங்கும் வேலைத்திட்டத்தின் கீழ் 19 இலட்சத்திற்கும் கூடுதலானோருக்கு தடுப்பூசிகள் வழங்கப்பட்டுள்ளன. அடுத்த வாரத்தில் ஒரு மில்லியன் சைனோபாம் தடுப்பூசிகள் கிடைக்கவுள்ளதாக அமைச்சர் பவித்ரா வன்னியாராய்ச்சி தெரிவித்துள்ளார். தடுப்பூசிகளை வழங்கும் வேலைத்திட்டத்தின் கீழ் எஸ்ட்ரா செனேக்கா கொவிசீல்ட் தடுப்பூசியின் முதலாவது டோஸ் 9 இலட்சத்து 25 ஆயிரத்து 242 பேருக்கு வழங்கப்பட்டுள்ளது. அதன் இரண்டாவது டோஸ் 3 இலட்சத்து 53 ஆயிரத்து 302 பேருக்கு வழங்கப்பட்டுள்ளது. சைனோபாம் தடுப்பூசியின் முதலாவது டோஸ் 9 இலட்சத்து 57 ஆயிரத்து 959 பேருக்கு வழங்கப்பட்டுள்ளதாக சுகாதார பிரிவு தெரிவிக்கிறது. ஸ்புட்னிக் தடுப்பூசியின் முதலாவது டோஸ் 64 ஆயிரத்து 986 பேருக்கு வழங்கப்ப்ட்டுள்ளது. இதேவேளை இன்றைய தினமும் நாட்டின் பல பகுதிகளிலும் கொரோனா தடுப்பூகள் வழங்கப்படுகின்றன. அனுராதபுரம் மாவட்டத்தில் தடுப்பூசி வழங்கும் வேலைத்திட்டம் தொடர்பான விசேட பேச்சுவார்த்தை ராஜாங்க அமைச்சர் பேராசிரியர் ச்சன்ன ஜயசுமண தலைமையில் வடமத்திய மாகாண சபை கேட்போர் கூடத்த்pல் இடம்பெற்றது. மாகாண ஆளுநர் மஹிபால ஹேரத் உள்ளிட்ட பலரும் இதில் கலந்துகொண்டனர். அநுராதபுரம் மாவட்டத்தில் தடுப்பூசிகளை வழங்கும் பணி எதிர்வரும் வெள்ளிக்கிழமை ஆரம்பிக்கப்படுமென ராஜாங்க அமைச்சர் இதன்போது தெரிவித்தார். கண்டி மாவட்டத்தில் 60 ஆயிரத்திற்கும் கூடுதலானோருக்கு இதுவரை தடுப்பூசிகள் வழங்கப்பட்டுள்ளன. மேலும் 50 ஆயிரம் சைனோபாம் தடுப்பூசிகள் கண்டி மாவட்ட மக்களுக்காக வழங்கப்படவுள்ளதாக மாவட்ட ஒருங்கிணைப்பு குழுக்கூட்டத்தின் இணைத்தலைவர் வசந்த யாப்பா பண்டார தெரிவித்துள்ளார். கர்ப்பிணி தாய்மாருக்கு கொரோனா தடுப்பூசிகளை வழங்கும் போது பிரசவ வைத்திய நிபுணரின் பரிந்துரைகள் இன்றியமையாதவை என சுகாதார பிரிவு தெரிவிக்கிறது. இதேவேளை பதுளை மாவட்டத்தில் தடுப்பூசிகளை வழங்கும் பணி நாளை மறுதினம்; ஆரம்ப்pக்கப்படுமென மாவட்ட ஒருங்கிணைப்பு குழு தலைவரும் பாராளுமன்ற உறுப்பினருமான சுதர்ஷன தெனிப்பிட்டிய தெரிவித்துள்ளார். மட்டக்களப்பு மாவட்டத்தில் முதற்கட்டமாக நாளைய தினம் ஒவ்வொரு சுகாதார பிரிவு பகுதிகளிலும் அச்சுறுத்தல் நிலை காணப்படுகின்ற பகுதி மக்களுக்கு முன்னுரிமை அளிக்கப்பட்டு கொவிட் தடுப்பூசிகளை வழங்க நடவடிக்கை எடுக்கப்பட்டுள்ளதாக மாவட்ட பிராந்திய சுகாதார சேவைகள் பணிப்பாளர் டொக்டர் நாகலிங்கம் மயூரன் தெரிவித்துள்ளார். மாவட்ட பிராந்திய சுகாதார சேவைகள் பணிப்பாளர் அலுவலகத்தில் இன்று இடம்பெற்ற ஊடக சந்திப்பின் போதே அவர் இதனை தெரிவித்தார். ", "URL": "https://www.itnnews.lk/2023/10/05/341146/", "Category": "Breaking News,அண்மைய செய்திகள்,தேசிய செய்திகள்", "Parent URL": null}