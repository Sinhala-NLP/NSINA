{"Source": "ITN news", "Timestamp": "ජූනි 28, 2021 17:32", "Headline": "ස්විස් රජයෙන් ඩොලර් මිලියන 04ක වෛද්‍ය උපකරණ පරිත්‍යාගයක්", "News Content": "ඇමරිකා ඩොලර් මිලියන 4ක වෛද්‍ය උපකරණ තොගයක් ස්විස්ටර්ලන්තය ශ්‍රී ලංකාවට ලබාදුන්නා. ශ්‍රී ලංකාවේ ස්විස්ටර්ලන්ත තානාපති ඩොමිනික් ෆර්ග්ලර් මහතා අරලියගහ මන්දිරයේදී අග්‍රාමාත්‍ය මහින්ද රාජපක්ෂ මහතා හමුවී මෙම ආධාර තොගය ලබාදුන්නා. ඔක්සිජන් සාන්ද්‍රක උපකරණ සහ ප්‍රතිදේහ ජනන පරීක්ෂණ කට්ටල ඇතුලු උපකරණ මෙයට ඇතුළත්. ශ්‍රී ලංකා හා ස්විස්ටර්ලන්ත පාර්ලිමේන්තු මිත්‍රත්ව සංගමය නැවත සක්‍රීය කිරීමේ අවශ්‍යතාව මෙහිදී අවධාරණය කෙරුණා. එම සංගමයේ කැඳවුම්කරු ලෙස කටයුතු කරන පාර්ලිමේන්තු මන්ත්‍රී ප්‍රේමනාත් සී දොලවත්ත මහතාට ඒ සම්බන්ධයෙන් ඉදිරි කටයුතු සිදු කිරීමට මෙහිදී වගකීම් පැවරුවා.     ", "URL": "https://www.itnnews.lk/2023/10/05/345784/", "Category": "Breaking News,දේශීය පුවත්", "Parent URL": null}