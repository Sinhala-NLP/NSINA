{"Source": "ITN news", "Timestamp": "නොවැම්බර් 16, 2022 10:20", "Headline": "ජපානයේ දෛනික කොරෝනා නව ආසාදිතයින් සංඛ්‍යාව යළිත් ඉහළට", "News Content": "ජපානයෙන් දෛනිකව වාර්තා වන කොරෝනා වයිරස් ආසාදිතයින් සංඛ්‍යාව යළිත් වරක් ඉහළ ගොස් තිබෙනවා. ගත වූ පැය 24 ට එරටින් හමුවී ඇති වයිරස් ආසාදිතයින් සංඛ්‍යාව එක් ලක්ෂ තුන් දහසකට ආසන්නයි. ඊයේ දිනයේදී ලොව පුරා රටවල් 228 කින් කොරෝනා වයිරස් ආසාදිතයින් තුන් ලක්ෂ විසි දහසකට අධික සංඛ්‍යාවක් හමුව තිබෙනවා. සිදුව ඇති මරණ සංඛ්‍යාව 775 ක්. දකුණු කොරියාවෙන් හැත්තෑ දෙදහසක් ප්‍රංශයෙන් 48000 ක් හා තායිවානයෙන් 18,000 ක් ලෙස වයිරස ආසාදිතයින් හමුව ඇති බවයි ලෝක සෞඛ්‍ය සංවිධානය නිවේදනය කරන්නේ. ගත වූ පැය 24 ට සිදුව ඇති වැඩිම කොරෝනා මරණ සංඛ්‍යාව වන 164 වාර්තා වන්නේ ඇමෙරිකාවෙන්. ඒ සමග ලොව සමස්ත කොරෝනා මරණ සංඛ්‍යාව හැට හය ලක්ෂ දහ අටදහසකට ආසන්න වනවා. හමුව ඇති සමස්ත වයිරස් ආසාදිතයින් සංඛ්‍යාව හැට හතර කෝටි  දස ලක්ෂයකට අධිකයි.   ", "URL": "https://www.itnnews.lk/2023/10/05/445886/", "Category": "Breaking News,ජාත්‍යන්තර පුවත්", "Parent URL": null}