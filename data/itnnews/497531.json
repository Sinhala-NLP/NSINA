{"Source": "ITN news", "Timestamp": "ජූලි 5, 2023 15:25", "Headline": "සම්බාධක හමුවේ රුසියාව තවත් ශක්තිමත් වන බව පුටින් පවසයි", "News Content": "සම්බාධක හමුවේ රුසියාව තව තවත් ශක්තිමත් වන බව ජනාධිපති ව්ලැඩිමිර් පුටින් පවසනවා. රුසියාව යුක්රේනය තුළ සිදු කරන යුද මෙහෙයුම් හේතුවෙන් බටහිර රටවල් පනවා ඇති සම්බාධකවලට තම දැඩි විරෝධය පළ කරන බවයි රුසියා ජනාධිපතිවරයා සදහන් කරන්නේ. ඉන්දීය අග්‍රාමාත්‍ය නරේන්ද්‍ර මෝදිගේ ප්‍රධානත්වයෙන් ඊයේ පැවති ෂැන්හැයි සහයෝගීතා සංවිධානයේ සමුළුවට එක්වෙමින් ඔහු මේ බව ප්‍රකාශ කළා. පසුගිය මාසයේදි වැග්නර් කුලී හමුදාව රුසියාව තුළ කැරැල්ලක් ආරම්භ කිරීමෙන් පසු රුසියා ජනාධිපතිවරයා සහභාගී වූ ප්‍රථම ජාත්‍යන්තර සමුළුව මෙයයි. ෂැන්හැයි සහයෝගීතා සංවිධානය තුළ ගනුදෙනු කටයුතු සිදු කිරීමේදී ඇමෙරිකා ඩොලරය වෙනුවට වෙනත් මුදල් ඒකකයක් භාවිත කිරීමට අවධානය යොමුව තිබෙනවා. ඒ හරහා ඇමෙරිකාව ඇතුළු බටහිර රටවලින් යුරෝ ඒෂියා කලාපයට එල්ල වන බලපෑම අවම වනු ඇති බවයි විශ්ලේෂකයින් පෙන්වා දෙන්නේ.       ", "URL": "https://www.itnnews.lk/2023/10/05/497531/", "Category": "ජාත්‍යන්තර පුවත්", "Parent URL": null}