{"Source": "ITN news", "Timestamp": "ජූලි 15, 2021 18:07", "Headline": "කිංස්බරි ප්‍රහාරයට සම්බන්ධ ත්‍රස්තවාදියාගේ බිරිඳ ඇතුළු 4 දෙනා රක්ෂිත බන්ධනාගාර ගත කෙරේ", "News Content": "කොළඹ කිංස්බරි හෝටලයට මරාගෙන මැරෙන ප්‍රහාරයක් එල්ල කළ මොහොමඩ් මුබාරක් නමැති ත්‍රස්තවාදියාගේ බිරිද වන අයේෂා සිද්ධිකා ඇතුළු සැකකරුන් සිව්දෙනා තවදුරටත් ලබන මස 18 වනදා තෙක් රක්ෂිත බන්ධනාගාර ගත කරන ලෙස කොළඹ කොටුව මහේස්ත්‍රාත් අධිකරණය නියෝග කළා. රට තුළ පවතින කොවිඩ් තත්ත්වය හමුවේ නඩුව කැදවනු නොලැබූ අතර නියෝග සැකකරුවන් රදවා සිටින බූස්ස සහ අනෙකුත් බන්ධනාගාර වලට දන්වා යවන ලෙසට මහේස්ත්‍රාත්වරයා නියෝග කළා. බූස්ස බන්ධනාගාරයේ රදවා සිටින ෆස්රුල් රහුමාන් නමැති සැකකරු සතුව තිබූ ජංගම දුරකතන දෙකක් සහ ලැප්ටොප් යන්ත්‍රයක් ඇතුළු උපකරණ රජයේ රස පරීක්ෂකවරයා වෙත යොමුකරන ලෙස කොටුව මහේස්ත්‍රාත්වරයා ඉකුත් නඩු දිනයේදී රහස් පොලීසියට නියෝග කළා.           ", "URL": "https://www.itnnews.lk/2023/10/05/349471/", "Category": "දේශීය පුවත්", "Parent URL": null}