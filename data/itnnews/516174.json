{"Source": "ITN news", "Timestamp": "සැප්තැම්බර් 15, 2023 16:08", "Headline": "ඩයනා කුමරියගේ සීත කබායට ලැබුණු ලන්සුව", "News Content": "ඩයනා කුමරියගේ සීත කබායක් වෙන්දේසියකදී අමෙරිකානු ඩොලර් මිලියන 1.1 ක මුදලකට අලෙවි වී තිබෙනවා. එලෙස අලෙවි වී ඇත්තේ ඩයනා කුමරිය විසින් භාවිත කළ සංකේතාත්මක රතු පැහැ සීත කබායක්. එහි සුදු පැහැ බැටළුවන් සිටින අතර එක් බැටළුවෙක් පමණක් කළු පැහැයෙන් වර්ණ ගන්වා තිබෙනවා. එබැවින් එම සීත කබාය ප්‍රසිද්ධියට පත්ව තිබුණේ “Black Sheep” ලෙසයි. එම කබාය ඩයනා කුමරිය විසින් චාල්ස් කුමරු සමඟ විවාහ ගිවිස ගැනීමෙන් ටික කලකට පසු පැළඳ සිටි සංකේතාත්මක සීත කබායක් ලෙස ප්‍රකටයි. ", "URL": "https://www.itnnews.lk/2023/10/05/516174/", "Category": "ජාත්‍යන්තර පුවත්", "Parent URL": null}