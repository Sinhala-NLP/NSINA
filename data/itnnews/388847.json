{"Source": "ITN news", "Timestamp": "ஜனவரி 15, 2022 12:13", "Headline": "அதிக எண்ணிக்கையிலான ஒமிக்ரோன் தொற்றாளர்கள் அடையாளம் காணப்படலாம் : சுகாதார பிரிவு எச்சரிக்கை", "News Content": "நாட்டில் அதிக எண்ணிக்கையிலான ஒமிக்ரோன் தொற்றாளர்கள் அடையாளம் காணப்படலாமென சுகாதார பிரிவினர் தெரிவித்துள்ளனர். கடந்த 3 வாரங்களுக்கு முன்னர் மேற்கொள்ளப்பட்ட மதிப்பீடுகளுக்கமைய, 12 முதல் 24 சதவீதமான ஒமிக்ரோன் தொற்றாளர்கள் பதிவாகியிருந்தனர். குறித்த எண்ணிக்கை தற்போது அதிகரித்து இருக்கக்கூடும். எதிர்காலத்தில் முன்னெடுக்கப்படும் பரிசோதனையின் அடிப்படையிலேயே அவற்றை தீர்மானிக்க முடியும். இந்நிலையில் மக்கள் ஒமிக்ரோன் தொற்றிலிருந்து தம்மை பாதுகாத்துக்கொள்ள பூஸ்டர் டோஸை பெற்றுக்கொள்வது அவசியமென சுகாதார பிரிவினர் வலியுறுத்தியுள்ளனர். ", "URL": "https://www.itnnews.lk/2023/10/05/388847/", "Category": "Breaking News,தேசிய செய்திகள்", "Parent URL": null}