{"Source": "ITN news", "Timestamp": "අගෝස්තු 7, 2022 14:49", "Headline": "නීති විරෝධීව ඉන්දියාවට පනින්න තැත්කළ 13ක් අත්අඩංගුවට", "News Content": "අනවසරයෙන් ඉන්දියාවට පලායාමට උත්සාහ කළ 13 දෙනෙකු මන්නාරමේ දී අත්අඩංගුවට ගෙන තිබෙනවා. පසුගිය මාස 7 දී මෙලෙස නීතිවිරෝධී ලෙස ඉන්දියාවට යාමට උත්සාහ කර අත්අඩංගුවට ගත් සංඛ්‍යාව 600 ඉක්මවනවා. උතුරුමැද නාවික විධානයට අයත් නිලධාරීන් පිරිසක් වැලිපර මුහුදු ප්‍රදේශයේ මුර සංචාරයක නිරත වූ අවස්ථාවේයි මෙම පිරිස අත්අඩංගුවට ගැණුනේ. මෙම පිරිස ඉන්දියාවට යාම සදහා බෝට්ටුවක් පැමිණෙන  තෙක් රැදී සිටි තිබෙනවා. අත්අඩංගුවට ගත් පිරිස අතර පිරිමි පුද්ගලයින් තුන්දෙනෙකු කාන්තාවන් 4 දෙනෙකු සහ අවුරුදු  18 ට අඩු ළමයින් 6 දෙනෙකු වනවා.             ", "URL": "https://www.itnnews.lk/2023/10/05/427467/", "Category": "දේශීය පුවත්", "Parent URL": null}