{"Source": "ITN news", "Timestamp": "මැයි 31, 2022 15:20", "Headline": "ඕස්ට්‍රේලියා නව අග්‍රාමාත්‍ය ඇන්තනී ඇල්බනීස් පාර්ලිමේන්තුවේ බහුතර බලය තහවුරු කරගනී", "News Content": "ඕස්ට්‍රේලියා නව අග්‍රාමාත්‍ය ඇන්තනී ඇල්බනීස් එරට පාර්ලිමේන්තුවේ බහුතර බලය තහවුරු කරගෙන තිබෙනවා. පසුගිය 21 වනදා ඕස්ට්‍රේලියාවේ පැවති මහ මැතිවරණයෙන් කම්කරු පක්ෂ නායක ඇන්තනී ඇල්බනීස් අග්‍රාමාත්‍ය ධුරය සදහා තේරී පත්වුණා. කම්කරු පක්ෂය රජයක් පිහිට වූයේ වසර 10 ට පමණ පසුවයි. කෙසේ වුවද එරට පාර්ලිමේන්තුවේ බහුතර බලය නව අග්‍රාමාත්‍යවරයාට හිමිවූයේ නැහැ. එහෙත් මේ වනවිට එරට පාර්ලිමේන්තුවේ ආසන 76 ක බලය තහවුරු කර ගැනීමට කම්කරු පක්ෂය සමත්ව සිටිනවා. නව නීති සම්මත කර ගැනීම සදහා සෙනෙට් මණ්ඩලයේ සහයෝගය ලබාගැනීමේ දී අග්‍රාමාත්‍යවරයාට ගැටලු රැසකට මුහුණ දීමට සිදුවනු ඇති බවටයි විශ්ලේෂකයින් අනතුරු අගවන්නේ. මේ අතර නව කැබිනට් මණ්ඩලය නම් කිරීම ද අද දිනයේ දී සිදුවනු ඇති බවට වාර්තා වනවා.       ", "URL": "https://www.itnnews.lk/2023/10/05/414317/", "Category": "ජාත්‍යන්තර පුවත්", "Parent URL": null}