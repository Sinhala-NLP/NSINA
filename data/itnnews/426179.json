{"Source": "ITN news", "Timestamp": "ஆகஸ்ட் 1, 2022 12:44", "Headline": "பொருளாதார நெருக்கடியிலிருந்து மீள்வதற்கு சகல கட்சிகளும் ஒன்றிணைந்து செயற்பட வேண்டும் : அமைச்சர் டக்ளஸ்", "News Content": "பொருளாதார நெருக்கடியிலிருந்து மீள்வதற்கு சகல அரசியல் கட்சிகளும் ஒன்றிணைந்து செயற்பட முன்வர வேண்டுமென அமைச்சர் டக்ளஸ் தேவானந்தா கோரிக்கை விடுத்துள்ளார். கட்சிகளுக்கு இடையிலான அரசியல் காழ்புனர்ச்சிகளை மறந்து செயற்பட வேண்டுமெனவும், தமிழ் அரசியல் கட்சிகள் அனைத்திற்கும் கோரிக்கை விடுப்பதாகவும் அமைச்சர் சுட்டிக்காட்டியுள்ளார். சர்வக்கட்சி அரசாங்கம் ஒன்றை அமைத்து முன்னோக்கி செல்வதன் ஊடாக மாத்திரம் சிறந்த பெறுபேறுகளை அடைய முடியுமென ஜனாதிபதி ரணில் விக்ரமசிங்க குறிப்பிட்டுள்ளதோடு, அதற்கான அழைப்பையும் விடுத்துள்ளார். சர்வக்கட்சி அரசாங்கத்தில் பங்கெடுத்து தமிழ் மக்களின் அரசியல் அபிலாசைகள் வெற்றிப்பெறவதற்கான வாய்ப்பாக பயன்படுத்துமாறும் அமைச்சர் டக்ளஸ் தேவானந்தா கோரிக்கை விடுத்துள்ளார். ", "URL": "https://www.itnnews.lk/2023/10/05/426179/", "Category": "Breaking News,தேசிய செய்திகள்", "Parent URL": null}