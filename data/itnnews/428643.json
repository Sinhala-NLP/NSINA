{"Source": "ITN news", "Timestamp": "අගෝස්තු 13, 2022 12:27", "Headline": "ගිනි අවියක් හා කඩු දෙකක් සමඟ පුද්ගලයින් තිදෙනෙකු අත්අඩංගුවට", "News Content": "ගල්කටස් වර්ගයේ ගිනි අවියක් හා කඩු දෙකක් ලග තබා ගත් පුද්ගලයින් 3 දෙනෙකු විශේෂ කාර්ය බලකාය මගින් අත්අඩංගුවට ගැනුණා. කොක්මාදූව උප කදවුරේ නිලධාරීන්ට ලැබුණු තොරතුරකට අනුව දකුණු පළාත් විශේෂ මෙහෙයුම් ඒකකයේ නිලධාරීන් කණ්ඩායමක් වැටලීම සිදුකළා. කඹුරුගමුව කටෝවිල මාර්ගයේ දුම්රිය හරස්මාර්ගයේ සිට කටෝවිල විදුලි ට්‍රාන්ස්පෝමරය දක්වා ප්‍රදේශයේ කළ වැටලීමේදී ගිනි අවි අතැතිව සැරිසරමින් සිටි මෙම පුද්ගලයින් 3 දෙනා අත්අඩංගුවට ගෙන තිබෙනවා. ගිනි අවියක් හා කඩු දෙකක් සමඟ අත්අඩංගුවට ගත් මොවුන් කිසියම් අපරාධයක් සඳහා සැරිසරමින් සිටි බවටයි සැක කෙරෙන්නේ.           ", "URL": "https://www.itnnews.lk/2023/10/05/428643/", "Category": "දේශීය පුවත්", "Parent URL": null}