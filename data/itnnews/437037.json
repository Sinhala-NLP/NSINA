{"Source": "ITN news", "Timestamp": "සැප්තැම්බර් 25, 2022 15:27", "Headline": "කරාතේ දෝ 2022 විවෘත ශූරතාවලිය සුගතදාස ගෘහස්ථ ක්‍රීඩාංගනයේ දී", "News Content": "කරාතේ දෝ 2022 විවෘත ශූරතාවලිය සුගතදාස ගෘහස්ථ ක්‍රීඩාංගනයේ දී අද පැවැත්වුණා කොළඹ සුගතදාස ගෘහස්ථ ක්‍රීඩාංගනයේ පැවති 2022 කරාතේ දෝ ශූරතාවලිය ආරම්භ කෙරුණේ රාජ්‍ය අමාත්‍ය ශාන්ත බණ්ඩාර මහතාගේ ප්‍රධානත්වයෙන්. මෙම තරගාවලිය සඳහා දිවයිනේ පළාත් නියෝජනය කරමින් ක්‍රීඩක ක්‍රීඩිකාවන් රැසක් එක්ව සිටියා. ජාතික මට්ටමේ ක්‍රීඩකයින් ජාත්‍යන්තර කරාතේ තරග වලට යොමු කිරීම සඳහා දිරිගැන්වීම මෙම තරගාවලියේ ප්‍රධාන අරමුණ බවයි තරග සංවිධාකයින් පෙන්වා දෙන්නේ. එසේම මෙම අවස්ථාවට එක්වූ රාජ්‍ය අමාත්‍ය ශාන්ත බණ්ඩාර මහතා සඳහන් කළේ රටේ අනෙකුත් ක්‍රීඩාවලට ලැබෙන අනුග්‍රහය කරාතේ ක්‍රීඩාවට ද ලැබිය යුතු බවයි.   ", "URL": "https://www.itnnews.lk/2023/10/05/437037/", "Category": "ක්‍රීඩා", "Parent URL": null}