{"Source": "ITN news", "Timestamp": "நவம்பர் 21, 2022 09:59", "Headline": "போதைப்பொருள் விநியோகத்தில் ஈடுபட்ட ஆசிரியர் கைது", "News Content": "பாடசாலை மாணவர்களுக்கு நீண்டகாலமாக போதைப்பொருள் விநியோகம் செய்து வந்த மேலதிக நேர வகுப்பு ஆசிரியர் ஒருவரை பொலிஸ் விசேட அதிரடிப்படையினர் கைது செய்துள்ளனர். விசேட அதிரடிப்படையின் கட்டுகுருந்த பயிற்சி பாடசாலை அதிகாரிகளுக்கு கிடைத்த தகவலின் பிரகாரம் களுத்துறை தெற்கில் மேற்கொள்ளப்பட்ட சுற்றிவளைப்பின் போதே அவர் கைது செய்யப்பட்டுள்ளார். உரிமம் இல்லாமலும், மருத்துவரின் பரிந்துரை இல்லாமலும் சம்பந்தப்பட்ட மேலதிக நேர வகுப்பு ஆசிரியரிடம் இருந்து 1,299 ஊக்கமருந்து மாத்திரைகள் பறிமுதல் செய்யப்பட்டன. இந்த சந்தேக நபர் 4ஆம் தரம் முதல் 8ஆம் தரம் வரையில் கணிதம் மற்றும் விஞ்ஞான பாடங்கள் தொடர்பான கற்பித்தல் வகுப்புகளை நடத்தியுள்ளதாக விசேட அதிரடிப்படை தெரிவித்துள்ளது. குறித்த நபர் மாவனல்லை பகுதியில் வசிப்பவர். சந்தேகநபர் நீண்டகாலமாக களுத்துறை கல்லூரி சிறுவர்களை இலக்கு வைத்து போதை மாத்திரைகளை விற்பனை செய்து வருவதாக தகவல்கள் வெளியாகியுள்ளன. ", "URL": "https://www.itnnews.lk/2023/10/05/446779/", "Category": "Breaking News,அண்மைய செய்திகள்", "Parent URL": null}