{"Source": "ITN news", "Timestamp": "අගෝස්තු 12, 2023 10:49", "Headline": "චූටි මල්ලිගේ සමීපතමයෙකු හෙරොයින් සමඟ අත්අඩංගුවට", "News Content": "විදේශ ගතව සිටින අපරාධකරුවකු හා මත්ද්‍රව්‍ය ජාවාරම්කරුවකු වන රසික චමෝද් නොහොත් චූටි මල්ලි නැමැත්තාගේ සමීපතමයෙකු හෙරොයින් සමඟ අත්අඩංගුවට ගැනීමට පොලිස් විශේෂ කාර්ය බලකාය  සමත් වුණා. ගෝනහේන කඳවුරේ විශේෂ මෙහෙයුම් අංශයේ නිලධාරීන්ට ලැබුණ තොරතුරකට අනුව ජාඇල කටුවන පෙරේරා මාවතේ කළ වැටලීමකදීයී මෙම සැකකරු අත්අඩංගුවට ගෙන ඇත්තේ. සැකකරු  පසුගිය 04 වනදා කදාන පියුම් මාවත ප්‍රදේශයේ නිවසකට වෙඩි ප්‍රහාරයක් එල්ල කිරීමේ සිද්ධියේ සම්බන්ධ අයෙකු බවද පොලීසිය පවසනවා. ඔහු ළඟ තිබී හෙරොයින් ග්‍රෑම් 13 කට ආසන්න ප්‍රමාණයක් අත්අඩංගුවට ගෙන තිබෙනවා. කදාන ප්‍රදේශයේ පදිංචි මොහු වයස අවරුදු 28 ක පුද්ගලයෙක්.         ", "URL": "https://www.itnnews.lk/2023/10/05/507557/", "Category": "Breaking News,දේශීය පුවත්", "Parent URL": null}