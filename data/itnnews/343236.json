{"Source": "ITN news", "Timestamp": "ජූනි 17, 2021 10:49", "Headline": "දිවයිනේ සියලු ආර්ථික මධ්‍යස්ථාන අද සහ හෙට විවෘතයි", "News Content": "සංචරණ සීමා ක්‍රියාත්මක වුවද දිවයිනේ සියලු ආර්ථික මධ්‍යස්ථාන අද සහ හෙට දෙදින තුළ තොග වෙළදාම සදහා විවෘතව පවතිනවා. සෑම ආර්ථික මධ්‍යස්ථානයකටම පාහේ එළවළු හා පලතුරු විශාල වශයෙන් ලැබී තිබුණු බව අප වාර්තාකරුවන් සදහන් කළා. කොළඹ මැනිං වෙළදපොලද අද විවෘතව පැවතුණා. දිවයිනේ බොහෝ ප්‍රදේශවල සිට එළවළු තොග ලැබී තිබුණු අතර ජංගම වෙළදුන් එළවළු මිලදීගැනීම සදහා පැමිණ සිටි අයුරුද දක්නට ලැබුණා. මේ අතර මඩකලපුව දිස්ත්‍රික්කයේ ජනතාවට සහන මිලට අත්‍යවශ්‍ය ආහාර ද්‍රව්‍ය ලබාදීමේ වැඩපිළිවෙළක් ආරම්භ කෙරුණා. ඒ අමාත්‍ය ආචාර්ය බන්දුල ගුණවර්ධන මහතාගේ ප්‍රධානත්වයෙන් පැවති සාකච්ඡාවලින් අනතුරුවයි.       ", "URL": "https://www.itnnews.lk/2023/10/05/343236/", "Category": "දේශීය පුවත්", "Parent URL": null}