{"Source": "ITN news", "Timestamp": "ජනවාරි 21, 2022 16:56", "Headline": "ශානි අබේසේකරගෙන් අභියාචනාධිකරණයට පෙත්සමක්", "News Content": "අපරාධ පරික්ෂණ දෙපාර්තමේන්තුවේ හිටපු අධ්‍යක්ෂ ජ්‍යෙෂ්ඨ පොලිස් අධිකාරී ශානි අබේසේකර මහතා අභියාචනාධිකරණයට පෙත්සමක් ඉදිරිපත් කළා. ඒ දේශපාලන පළිගැනීම් පිලිබද සොයා බැලූ ජනාධිපති කොමිසම තමන්ට එරෙහිව සිදු කර ඇති නිර්දේශ බලරහිත කිරීමේ  රිට් ආඥාවක් නිකුත්  කරන ලෙස ඉල්ලමිනුයි. පෙත්සම්කරු පවසන්නේ දේශපාලන පළිගැනීම් සොයා බැලූ ජනපති කොමිසම හමුවට තමන් කැඳවූයේ ඇවන්ගාඩ් සමාගමේ සභාපතිවරයා කළ පැමිණිල්ලකට අනුව බවයි. මෙම පැමිණිල්ල විභාග කිරීමට අදාළ කොමිසමට බලයක් නැති බව පෙත්සම්කරු පවසනවා.  එම පැමිණිලිවලට අදාළව කොළඹ ත්‍රිපුද්ගල  මහාධිකරණ විනිසුරු මඩුල්ල සහ මහේස්ත්‍රාත් අධිකරණය හමුවේ නඩු විභාග පැවති බවද ඔහු පවසනවා. එබැවින් ඒ සම්බන්ධයෙන් විමර්ශනයක් සිදු කිරීමට අදාළ කොමිසමට බලයක් නොමැති බවයි පෙත්සම්කරු පෙන්වා දෙන්නේ.         ", "URL": "https://www.itnnews.lk/2023/10/05/390402/", "Category": "දේශීය පුවත්", "Parent URL": null}