{"Source": "ITN news", "Timestamp": "අප්‍රේල් 20, 2022 18:04", "Headline": "අවුරුදු 3ක් ජපානයේ රස්සාව කළා නම් ලක්ෂ 10 ට වැඩි දිරිදීමනාවක්", "News Content": "ජපානයේ අන්තර්කාලීන තාක්ෂණික රැකියා සදහා ගොස් වසර තුනකට පසු යළි දිවයිනට පැමිණෙන ශ්‍රමිකයින්ට රුපියල් ලක්ෂ දහයකට වැඩි දිරිදීමනාවක් ලබාදීමට විදේශ සේවා නියුක්ති කාර්යාංශය පියවර ගෙන තිබෙනවා. විදේශ සේවා නියුක්ති කාර්යාංශය හා IM ජපන් ආයතනය එක්ව ක්‍රියාත්මක කර ඇති වැඩසටහනට අනුවයි මෙම දිරි දීමනාව ලබාදෙන්නේ. ඒ අනුව එක් ශ්‍රමිකයෙකුට රුපියල් ලක්ෂ 10 කට වැඩි මුදලක් දිරි දීමනාව ලෙස ලබාදෙන අතර මේ දක්වා ශ්‍රමිකයින් 15 දෙනෙකුට රුපියල් මිලියන 16 ක මුදලක් ලබාදී ඇති බව විදේශ සේවා නියුක්ති කාර්යාංශය පවසනවා. මෙම ශ්‍රමිකයින් ජපානයේ රැකියාවේ නිරතව සිටින කාලය තුළ මාසිකව අදාළ මුදල් සේවකයාගේ නමින් තැන්පත් කෙරෙනවා. ඔවුන් සේවය නිමකර දිවයිනට පැමිණි පසු අදාළ මුදල් ලබාදීමටයි කටයුතු කෙරෙන්නේ.               ", "URL": "https://www.itnnews.lk/2023/10/05/407585/", "Category": "දේශීය පුවත්", "Parent URL": null}