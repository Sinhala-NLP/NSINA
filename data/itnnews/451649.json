{"Source": "ITN news", "Timestamp": "டிசம்பர் 22, 2022 13:39", "Headline": "கொரோனா தொற்றாளர்களினால் நிரம்பியுள்ள சீனா வைத்தியசாலைகள்..", "News Content": "சீனாவிலுள்ள வைத்தியசாலைகள் கொரோனா வைரஸ் தொற்றாளர்களினால் நிரம்பியுள்ளதாக உலக சுகாதார அமைப்பு தெரிவித்துள்ளது. நாளாந்தம் பதிவாகும் தொற்றாளர்கள் மற்றும் தொற்றினால் மரணிப்போரின் எண்ணிக்கை குறைவடைந்துள்ளதாக சீன சுகாதார பிரிவு தெரிவித்த போதும், அந்நாட்டு வைத்தியசாலைகளின் தீவிர சிகிச்சை பிரிவு நோயாளர்களால் நிரம்பியுள்ளதாக உலக சுகாதார அமைப்பு தெரிவித்துள்ளது. கடந்த சில வாரங்களின் பின்னர் நேற்றைய தினம் ஐந்து கொரோனா மரணங்கள் பதிவாகியுள்ளதாக சர்வதேச செய்திகள் தெரிவித்தன. எனினும் சீன சுகாதார பிரிவு அது தொடர்பில் எந்தவொரு உத்தியோகபூர்வ தகவலையும் வெளியிடவில்லை என்பது சுட்டிக்காட்டத்தக்கது. ", "URL": "https://www.itnnews.lk/2023/10/05/451649/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}