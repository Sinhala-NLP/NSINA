{"Source": "ITN news", "Timestamp": "දෙසැම්බර් 26, 2022 14:45", "Headline": "පෞද්ගලික බස් රථයක් සහ ලොරි රථයක් එකිනෙක ගැටීමෙන් ලොරි රථයේ රියදුරු ජීවිතක්ෂයට", "News Content": "කහවත්ත,  වැල්ලදුර ප්‍රදේශයේ දී පෞද්ගලික බස් රථයක් සහ ලොරි රථයක් එකිනෙක ගැටීමෙන් ලොරි රථයේ රියදුරු ජීවිතක්ෂයට පත්වුණා. රත්නපුර,  ඇඹිලිපිටිය ප්‍රධාන මාර්ගයේ කහවත්ත වැල්ලදුර බෝධිය අසලදීයි අනතුර සිදුව තිබෙන්නේ. ඇහැලියගොඩ සිට ගොඩකවෙල දක්වා ධාවනය වූ ලොරි රථයක් සහ ඇඹිලිපිටිය සිට රත්නපුර දක්වා ධාවනය වූ පෞද්ගලික බස් රථයකුයි එකිනෙක ගැටී තිබෙන්නේ. අනතුරෙන් මියගොස් ඇත්තේ ඇහැලියගොඩ ප්‍රදේශයේ පදිංචි 33 හැවිරිදි පුද්ගලයෙක්. බස් රථයේ රියදුරු අත්අඩංගුවට ගෙන තිබෙනවා.           ", "URL": "https://www.itnnews.lk/2023/10/05/452181/", "Category": "දේශීය පුවත්", "Parent URL": null}