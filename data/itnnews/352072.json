{"Source": "ITN news", "Timestamp": "ජූලි 27, 2021 14:01", "Headline": "උතුරු කොරියාව හා දකුණු කොරියාව අතර දුරකතන සම්බන්ධතා යළි ස්ථාපිත කෙරේ", "News Content": "උතුරු කොරියාව හා දකුණු කොරියාව අතර සන්නිවේදන කටයුතු සදහා පැවති දුරකතන සම්බන්ධතා යළි ස්ථාපිත කිරීමට අද පියවර ගත්තා. දෙරට අතර පැවති දුරකතන සබදතා පසුගිය වසරේ ජුලි මාසයේ දී අත්හිටුවීමටයි උතුරු කොරියාව කටයුතු කළේ. ඒ අනුව වසරක කාලයකට පසු යළි එම සබදතා ස්ථාපිත කෙරුණා. දෙරට අතර පවත්නා සබදතා ඉහළ නැංවීම මෙහි අරමුණයි. පසුගිය අප්‍රේල් මාසයේ සිට දකුණු කොරියා ජනාධිපති මූන් ජේ ඉන් හා උතුරු කොරියා නායක කිම් ජොන් උන් අරත ලිපි රැසක් හුවමාරුවී ඇති අතර එහි ප්‍රතිඵලයක් ලෙසයි මෙම පියවර ගෙන ඇත්තේ. දෙරට අතර අන්‍යෝන්‍ය විශ්වාසය හා සංහිදියාව මේ සමග වර්ධනය වනු ඇති බවට විශ්ලේෂකයින් අනාවැකි පළකරනවා.             ", "URL": "https://www.itnnews.lk/2023/10/05/352072/", "Category": "ජාත්‍යන්තර පුවත්", "Parent URL": null}