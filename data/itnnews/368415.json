{"Source": "ITN news", "Timestamp": "அக்டோபர் 11, 2021 12:28", "Headline": "மத்திய மலைநாட்டில் நிலவும் சீரற்ற வானிலையால் நீர்தேக்கங்களின் வான்கதவுகள் திறப்பு..", "News Content": "மத்திய மலைநாட்டில் நிலவி வரும் சீரற்ற வானிலை காரணமாக நீர்தேக்கங்கள் பலவற்றின் நீர்மட்டம் அதிகரித்துள்ளது. நுவரெலியா மாவட்டத்தில் கடும் மழை பெய்து வருவதாக எமது செய்தியாளர் தெரிவித்தார். இதனால் ஆறுகள், நீரோடைகள் பெருக்கெடுத்துள்ளன. நீரேந்து பிரதேசங்களில் அதிக மழைவீழ்ச்சி பதிவாகியுள்ளதால் நீர்தேக்கங்களின் நீர்மட்டம் உயர்வடைந்துள்ளன. மேல்கொத்மலை நீர்தேக்கத்தின் இரண்டு வான்கதவுகளும் மஸ்கெலியா – மவுசாகலை நீர்தேக்கத்தின் 3 வான்கதவுகளும், கெனியன் நீர்தேக்கத்தின் ஒரு வான்கதவும், லக்ஷபாண நீர்தேக்கத்தின் 2 வான்கதவுகளும் திறக்கப்பட்டுள்ளன. இன்று காலை முதல் இவ்வாறு வான்கதவுகள் திறக்கப்பட்டுள்ளதாக நீர்பாசண திணைக்களம் தெரிவித்துள்ளது. இந்நிலையில் காசல்ரீ நீர்தேக்க பகுதியில் இன்று காலை 50 மில்லிமீட்டருக்கும் அதிகரித்த மழைவீழ்ச்சி பதிவாகியுள்ளது. இதனால் காசல்ரீ நீர்தேக்கத்தின் நீர் மட்டமும் அதிகரித்துள்ளது. இதேவேளை நோட்டன் ப்ரிஜ் பகுதியில் அமைந்துள்ள விமலசுரேந்திர நீர்தேக்க பகுதியிலும் அதிக வானிலை நிலவுவதால் அதன் ஆறு வான்கதவுகள் திறக்கப்பட்டுள்ளன. இதனால் நீர்தேக்கத்தை அண்மித்த தாழ்நில்பிரதேசங்களில் வசிக்கும் மக்கள் மிகுந்த அவதானத்துடன் இருக்குமாறு அறிவுறுத்தப்பட்டுள்ளது. ", "URL": "https://www.itnnews.lk/2023/10/05/368415/", "Category": "Breaking News,அண்மைய செய்திகள்", "Parent URL": null}