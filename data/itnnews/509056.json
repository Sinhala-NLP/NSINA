{"Source": "ITN news", "Timestamp": "අගෝස්තු 18, 2023 10:37", "Headline": "එක්සත් ජාතික පක්ෂයේ 56වන සම්මේලනය සැප්තැම්බර් 10 වනදා", "News Content": "එක්සත් ජාතික පක්ෂ කෘත්‍යාධිකාරී මණ්ඩල රැස්වීම පක්ෂ නායක ජනාධිපති රනිල් වික්‍රමසිංහ මහතාගේ ප්‍රධානත්වයෙන් පක්ෂ මුලස්ථානයේ දී පැවැත්වුණා. පක්ෂයේ ඉදිරි වැඩපිළිවෙළ සම්බන්ධයෙන් මෙහිදී සාකච්ඡා වී තිබෙනවා. එක්සත් ජාතික පක්ෂයේ 56වන සම්මේලනය සම්බන්ධයෙන් සාකච්ඡා කෙරුණු අතර එය සැප්තැම්බර් 10 වනදා පැවැත්වීමට නියමිතයි. එක්සත් ජාතික පක්ෂය හැර ගිය පිරිස් ඒකරාශී කරමින් අභිමානවත්ව මෙම සංවත්සරය පැවැත්වීමට පක්ෂ නියෝජිතයින් එකඟවී තිබෙනවා. එක්සත් ජාතික පක්ෂ මහ ලේකම් පාලිත රංගේ බණ්ඩාර , අමාත්‍ය මනූෂ නානායක්කාර , සබරගමු පළාත් ආණ්ඩුකාර නවීන් දිසානායක යන මහත්වරුන් රැස්වීමෙන් අනතුරුව ඒ සම්බන්ධයෙන් මාධ්‍ය වෙත අදහස් දැක්වූවා.     ", "URL": "https://www.itnnews.lk/2023/10/05/509056/", "Category": "Breaking News,දේශීය පුවත්", "Parent URL": null}