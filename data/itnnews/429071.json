{"Source": "ITN news", "Timestamp": "ஆகஸ்ட் 15, 2022 12:35", "Headline": "சீனாவின் யுவான்வேங் 5 கப்பல் நாளை ஹம்பாந்தோட்டை துறைமுகத்திற்கு வருகை..", "News Content": "சீனாவின் யுவான் வேங்  5 கப்பல் நாளைய தினம் ஹம்பாந்தோட்டை துறைமுகத்திற்கு வருகைத்தரவுள்ளது. சீனாவின் விஞ்ஞான ஆய்வு கப்பலான யுவான் வேங் 5 கப்பல் எரிபொருளை பெற்றுக்கொள்வதற்காக கடந்த 11ம் திகதி முதல் 17ம் திகதி வரையான காலப்பகுதியில் ஹம்பாந்தோட்டை துறைமுகத்திற்கு வருகைதரவிருந்தது. இந்நிலையில் ஏற்பட்ட நெருக்கடி நிலை காரணமாக கப்பல் வருகையில் தாமதம் ஏற்பட்டது. சகல தரப்பினரதும் தேவைகளை கருத்திற்கொண்டு இராஜதந்திர நட்புறவு, இறையான்மை, பரஸ்பர நம்பிக்கை உலகளாவிய சமத்துவ கொள்கைகளை அடிப்படையாக கொண்ட ஆக்கபூர்வமாக கலந்துரையாடல்களின் ஊடாக பிரச்சினைக்கு தீர்வு காணும் நோக்கி அரசாங்கம் செயற்பட்டு வருவதாக வெளியுறவுத்துறை அமைச்சு குறிப்பிட்டுள்ளது. இந்நிலையில் நாளைய தினம் ஹம்பாந்தோட்டை துறைமுகத்திற்கு வருகை தரும் யுவான் வேங் 5 கப்பல் எதிர்வரும் 22ம் திகதி வரை ஹம்பாந்தோட்டையில் தரித்திருக்குமென சுட்டிக்காட்டப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/429071/", "Category": "Breaking News,அண்மைய செய்திகள்", "Parent URL": null}