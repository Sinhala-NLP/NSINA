{"Source": "ITN news", "Timestamp": "ජනවාරි 26, 2022 10:15", "Headline": "සෞඛ්‍ය වෘත්තීයවේදීන්ගේ සම්මේලනය බස්නාහිර පළාත තුළ වර්ජනයක් අරඹයි", "News Content": "සෞඛ්‍ය වෘත්තීයවේදීන්ගේ සම්මේලනය එක්දින වැඩවර්ජනයක් ක්‍රියාත්මක කර තිබෙනවා. මේ හේතුවෙන් තමන් අපහසුතාවට පත්ව් සිටින බව රෝගීන් පවසනවා. හෙද , පරිපූරක සහ අතුරු වෛද්‍ය යන සේවා එකාබද්ධ වෘත්තීය සමිති 16 ‍ක් බස්නාහිර පළාත තුළ මෙම සංකේත එක්දින වැඩවර්ජනය ආරම්භ කර තිබෙනවා. ඒ අද පෙරවරු 7 සිට  හෙට පෙරවරු 07 දක්වායි.  මහජන සෞඛ්‍ය පරික්ෂකවරුන් , පවුල් සෞඛ්‍ය නිලධාරීන් සහ සෞඛ්‍ය වෛද්‍ය නිලධාරී කාර්යාලවල සේවකයින් ද වර්ජනයට එක්ව සිටිනවා. කෙසේ වෙතත් වර්ජනය පැවතිය ද අත්‍යවශ්‍ය සේවා ක්‍රියාත්මක බවයි වෘත්තීය සමිති පවසන්නේ. ජාතික රෝහලේ කටයුතු අද පෙරවරුවේ සාමාන්‍ය පරිදි සිදු වන ආකාරය දැක ගැනීමට හැකි වූ බවයි අප වාර්තාකරුවන් පවසන්නේ. එහෙත් බාහිර රෝගී හා සායන කටයුතු ප්‍රමාද බවට රෝගීන්ගේ චෝදනා එල්ල වුණා.       ", "URL": "https://www.itnnews.lk/2023/10/05/391406/", "Category": "දේශීය පුවත්", "Parent URL": null}