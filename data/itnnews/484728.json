{"Source": "ITN news", "Timestamp": "මැයි 20, 2023 10:29", "Headline": "බූස්ස බන්ධනාගාරයේ සඟවා තිබූ ජංගම දුරකතනයක් හා උපාංග කිහිපයක් සොයා ගැනේ", "News Content": "බූස්ස අධිආරක්ෂිතව පවත්වාගෙන යන  බන්ධනාගාරයේ සූක්ෂම අයුරින් සගවා තිබූ ජංගම දුරකතනයක් හා උපාංග කිහිපයක් පොලිස් විශේෂ කාර්ය බලකාය අත්අඩංගුවට ගත්තා. පොලිස් විශේෂ කාර්ය බලකායේ ගාල්ල ප්‍රාදේශීය අණදෙන නිලධාරියාට ලැබුණු තොරතුරකට අනුවයි මෙහෙයුම සිදු කෙරුණේ. බූස්ස අධිආරක්ෂිත බන්ධනාගාරයේ විශේෂ අංශයේ අංක 41 සිරමැදිරිය සෝදිසි කිරීමේදී මෙම ජංගම දුරකතනය හා උපාංග සොයාගෙන තිබෙනවා. එම සිරමැදිරියේ බිත්තියක් තුළ ඉතා සූක්ෂම අයුරින් මේවා සගවා තිබුණා. ජංගම දුරකතනයක්. සිම් කාඩ්පතක්,දුරකතන චාජර් තුනක්, ඩේටා කේබල් තුනක් හා හෑන්ඩ්ෆ්‍රී එකක් මෙසේ අත්අඩංගුවට ගෙන තිබෙනවා.       ", "URL": "https://www.itnnews.lk/2023/10/05/484728/", "Category": "දේශීය පුවත්,නවතම පුවත්", "Parent URL": null}