{"Source": "ITN news", "Timestamp": "அக்டோபர் 4, 2022 13:47", "Headline": "48 நாடுகள் உணவு நெருக்கடிக்கு முகங்கொடுத்துள்ளதாக சர்வதேச நாணய நிதியம் தகவல்..", "News Content": "உலகளாவிய உணவு நெருக்கடிக்கு 48 நாடுகள் முகங்கொடுத்துள்ளதாக சர்வதேச நாணய நிதியம் தெரிவித்துள்ளது. சவுதி அரேபியாவின் ரியாத்தில் இடம்பெற்ற மாநாட்டில் உரையாற்றிய சர்வதேச நாணய நிதியத்தின் நிர்வாக பணிப்பாளர் ஜோர்ஜீவா இது தொடர்பில் கருத்து வெளியிட்டுள்ளார். உலகளாவிய உணவு நெருக்கடியை சமாளிக்க சுமார் 20 நாடுகளுக்கு அவசர உதவி தேவைப்படலாமென அவர் தெரிவித்தார். அரபு நாடுகளில் சுமார் 14 கோடி மக்கள் உணவு பாதுகாப்பு இன்மைக்கு முகங்கொடுத்துள்ளதாகவும் அவர் தெரிவித்துள்ளார். குறித்த நிலைமைகளை எளிதாக்கும் வகையில் உணவு வர்த்தக கட்டுப்பாடுகளை எதிர்த்து சர்வதேச நாணய நிதியம் முன்னின்று செயற்படுமென சர்வதேச நாணய நிதியத்தின் நிர்வாக பணிப்பாளர் ஜோர்ஜீவா குறிப்பிட்டுள்ளார். ", "URL": "https://www.itnnews.lk/2023/10/05/438782/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}