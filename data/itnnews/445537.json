{"Source": "ITN news", "Timestamp": "නොවැම්බර් 13, 2022 21:54", "Headline": "තුර්කියේ ස්ථාන්බුල් අගනුවර පිපිරීමක්", "News Content": "තුර්කියේ ස්ථාන්බුල් අගනුවර ජනාකීර්ණ ප්‍රදේශයක පිපිරීමක් සිදුව තිබෙනවා. ඉන් පුද්ගලයින් 4 දෙනෙකු ජීවිතක්ෂයට පත්ව තවත් විශාල පිරිසක් තුවාල ලබා ඇති බවයි විදෙස් මාධ්‍ය වාර්තා කරන්නේ.තුර්කියේ ස්ථාන්බුල් අගනුවර ජනාකීර්ණ මාර්ගයක මෙම පිපිරීම සිදුව ඇත්තේ අද පස්වරුවේයි. පිපිරීම හේතුවෙන් මියගොස් ඇති සංඛ්‍යාව තවදුරටත් ඉහළ යා හැකි බව එරට ආරක්ෂක අංශ සඳහන් කරනවා. මේ වනවිට එම මාර්ගයට දැඩි ආරක්ෂාවක් යෙදවා ඇති බවයි විදෙස් මාධ්‍ය වාර්තා කරන්නේ. ටක්සීන් ස්ක්වෙයාර් නමැති මෙම ප්‍රදේශයට 2016 වසරේ දී ද මෙවැනිම ප්‍රහාරයක් එල්ලවුණා. උත්සව සමය වෙනුවෙන් භාණ්ඩ මිලදී ගැනීම සඳහා පැමිණෙන ජනතාව ඉලක්ක කර ගනිමින් මෙම ප්‍රහාරය එල්ලකර ඇති බවටයි එරට ආරක්ෂක අංශ සැක පළකරන්නේ. ", "URL": "https://www.itnnews.lk/2023/10/05/445537/", "Category": "ජාත්‍යන්තර පුවත්", "Parent URL": null}