{"Source": "ITN news", "Timestamp": "අගෝස්තු 16, 2021 15:50", "Headline": "ජනමාධ්‍ය ඇමති රාජකාරි අරඹයි", "News Content": "ජනමාධ්‍ය අමාත්‍ය ධුරයට අලුතින් පත් කළ ඩලස් අලහප්පෙරුම මහතා ද අද පස්වරුවේ ජන මාධ්‍ය අමාත්‍යංශයේ දී වැඩ භාර ගත්තා. ඒ වෙනුවෙන් කිසිදු උත්සවයක් සංවිධාන කර තිබුණේ නැහැ. වැඩ භාර ගැනීමෙන් පසු ජන මාධ්‍ය අමාත්‍යංශයේ ලේකම් ජගත් පී විජේවීර මහතා ඇතුලු නිලධාරින් සමග අදහස් හුවමාරු කරගත් අමාත්‍යවරයා සිය අමාත්‍යංශය යටතේ ඇති ආයතනවල ප්‍රගතිය ඉදිරි සැලසුම් පිළිබද කරුණු සාකච්ඡා කළා. තමාගේ ප්‍රමුඛතම කාර්ය වන්නේ පාසල් දරුවන්ගේ අධ්‍යාපනය සදහා සති දෙකක් තුළ රූපවාහිනි නාලිකා ආරම්භ කිරීම බවයි නව ජන මාධ්‍ය අමාත්‍යවරයා ප්‍රකාශ කළේ.     ", "URL": "https://www.itnnews.lk/2023/10/05/356477/", "Category": "දේශීය පුවත්", "Parent URL": null}