{"Source": "ITN news", "Timestamp": "මාර්තු 1, 2022 11:11", "Headline": "රුසියා රාජ්‍ය තාන්ත්‍රිකයින් 12 දෙනෙකුට ඇමෙරිකාවෙන් පිටව යන්නැයි දැනුම් දෙයි", "News Content": "ජගත් සංවිධානයේ සේවයේ නියුතු රුසියා රාජ්‍ය තාන්ත්‍රිකයින් 12 දෙනෙකුට ඇමෙරිකාවෙන් පිටව යන ලෙස දැනුම් දී තිබෙනවා. ජාතික ආරක්ෂාව සම්බන්ධයෙන් සලකාබලා මෙම තීරණය ගත් බවයි ඇමෙරිකාව නිවේදනය කරන්නේ. රුසියා රාජ්‍ය තාන්ත්‍රිකයින් 12 දෙනා මාර්තු 7 වන දින වන විට ඇමෙරිකාවෙන් පියවිය යුතු බව දැනුම් දී ඇති බවයි ජගත් සංවිධානයේ රුසියා තානාපතිවරයා මාධ්‍ය හමුවේ පවසා සිටියේ. රාජතාන්ත්‍රික ක්‍රියාවලියන් බැවින් ඇමෙරිකාවේ නියෝගයට හිස නමන බව රුසියාව සදහන් කරනවා. කෙසේ වුවද මේ සම්බන්ධයෙන් කරුණු දැක්වීමක් ජගත් සංවිධානයේ ආරක්ෂක මණ්ඩලයේදීද රුසියා තානාපතිවරයා සිදුකළා.       ", "URL": "https://www.itnnews.lk/2023/10/05/398719/", "Category": "ජාත්‍යන්තර පුවත්", "Parent URL": null}