{"Source": "ITN news", "Timestamp": "සැප්තැම්බර් 28, 2021 08:37", "Headline": "ලොව පුරා රටවලින් මේ වන විට හමුවී ඇති ආසාදිතයින් සංඛ්‍යාව විසිතුන් කෝටි තිස් ලක්ෂය පනී", "News Content": "ලොව පුර රටවලින් මේ වන විට හමුවී ඇති සමස්ත කොරෝනා වයිරස ආසාදිතයින් සංඛ්‍යාව විසිතුන් කෝටි තිස් ලක්ෂය ඉක්මවා ඇතිබව ලෝක සෞඛ්‍ය සංවිධානය නිවේදනය කරනවා. ගතවූ පැය 24ට වයිරස් ආසාදිතයින් තුන් ලක්ෂ අසූහත් දහස් හයසිය තිස් දෙනෙකු හමුවී ඇති අතර සිදුව ඇති මරණ සංඛ්‍යාව පන්දහස් පන්සිය හැත්තෑ හතක්. ඒ සමගම ලොව සමස්ථ කොරෝනා මරණ සංඛ්‍යාව හතලිස් හත් ලක්ෂ හැටනව දහස් තුන්සිය විසි හතක්. ගතවූ පැය විසිහතරට වැඩිම වයිරස ආසාදිතයින් සංඛ්‍යාවක් වාර්තා වී ඇත්තේ ඇමෙරිකාවෙන්. එම සංඛ්‍යාව අසූඑක්දහස් පන්සිය අසූහයක්.  වැඩිම මරණ සංඛ්‍යාව වන 805 ඊයේ දිනයේදී සිදුව ඇත්තේ රුසියාවේයි.         ", "URL": "https://www.itnnews.lk/2023/10/05/365428/", "Category": "ජාත්‍යන්තර පුවත්", "Parent URL": null}