{"Source": "ITN news", "Timestamp": "ඔක්තෝබර් 10, 2021 11:21", "Headline": "ලෝක මානසික සෞඛ්‍ය දිනයට ජනපතිගෙන් පණිවුඩයක්", "News Content": "ලෝක මානසික සෞඛ්‍ය දිනය අදට යෙදී තිබෙනවා. අසාමාන්‍ය ලෝකයක මානසික සෞඛ්‍ය යන තේමාවෙන් මෙවර මානසික සෞඛ්‍ය දිනය සැමරෙනවා. මේ වෙනුවෙන් පණිවුඩයක් නිකුත් කරන ජනාධිපති ගෝඨාභය රාජපක්ෂ මැතිතුමා සදහන් කරන්නේ මෙම අභියෝගාත්මක කාලයේ දී ධනාත්මක සිතුවිලි උපදවා ගැනීම තුළින් සෞභාග්‍යමත් ශ්‍රී ලංකාවක් ගොඩනැගිය හැකි බවයි. සෑම වසරකම ඔක්තෝබර් 10 වනදා ලෝක මානසික සෞඛ්‍ය දිනය ලෙස නම්කර තිබෙනවා. කොරෝනා ව්‍යසනය හමුවේ ලෝකවාසී ජනතාවම අද වනවිට අවිනිශ්චිත හෙට දිනක් වෙනුවෙන් දැඩි මානසික අර්බුදයකට ලක්ව සිටිනවා. ශ්‍රී ලාංකික ජනතාවට ද එය පොදුවන අතර මානසික සෞඛ්‍ය පිළිබද දැඩි අවධානයක් යොමු කිරීමට මෙය හොදම කාලය බව පැහැදිලියි. ඒ වෙනුවෙන් ජාතික මානසික සෞඛ්‍ය විද්‍යායතනය පාසල් දරුවන් ඇතුළු සමස්ත ශ්‍රී ලාංකික ජනතාවගේම මානසික සෞඛ්‍ය වර්ධනය වෙනුවෙන් වැඩසටහන් රැසක් ආරම්භ කර තිබෙනවා.   ", "URL": "https://www.itnnews.lk/2023/10/05/368335/", "Category": "දේශීය පුවත්", "Parent URL": null}