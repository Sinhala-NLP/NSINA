{"Source": "ITN news", "Timestamp": "ජූනි 2, 2022 16:35", "Headline": "මන්ත්‍රී දිලිප්ගේ පුත්‍රයා හා පොලිස් නිලධාරීන් අතර උණුසුම් තත්වයක් (Video)", "News Content": "පාර්ලිමේන්තු මන්ත්‍රී දිලිප් වෙදආරච්චි මහතාගේ පුත්‍රයා හා පොලිස් නිලධාරීන් අතර ඇති වූ උණුසුම් තත්වයක් දැක්වෙන වීඩියෝවක් සමාජ මාධ්‍ය ඔස්සේ හුවමාරු වෙනවා. දක්ෂින අධිවේගී මාර්ගයේ වීරකැටිය බැඳිගම අන්තර් හුවමාරුවේ දී දිලිප් වෙදආරච්චි මහතාගේ පුත් රවිඳු වෙදආරච්චි මහතා හා ඔහුගේ බිරිද පොලිස් නිලධාරීන්ට බැනවදින අයුරු අදාළ වීඩියෝවේ දැක්වෙනවා. මේ අතර ඉන්ධන නොමැති වීම හේතුවෙන් තමන් ශීතකරණයක් ජීප් රථයෙහි අධිවේගී මාර්ගය හරහා කොළඹට රැගෙන ඒමට කටයුතු කිරීමේ දී මෙම තත්වය ඇති වූ බව රවිඳු වෙදආරච්චි මහතා  සිය ෆේස්බුක් ගිණුමේ සටහනක් තබමින් සඳහන් කර තිබෙනවා. එහි දී තමාට පහර දීමට පොලිස් නිලධාරියා තැත් කළ බවත් එම දර්ශන සංස්කරණය කොට මාධ්‍යයට නිකුත් කර ඇති බව එම සටහනේ වැඩිදුරටත් සඳහන්.       ", "URL": "https://www.itnnews.lk/2023/10/05/414824/", "Category": "දේශීය පුවත්", "Parent URL": null}