{"Source": "ITN news", "Timestamp": "ජූනි 27, 2023 08:15", "Headline": "කැනඩාවේ වීසා ලබාදෙන බව පවසමින් මුදල් වංචා කළ 6දෙනෙක් අත්අඩංගුවට", "News Content": "කැනඩා රටෙහි අධ්‍යාපන වීසා ලබාදෙන බව පවසමින් මුදල් වංචා කළ සැකකරුවන් පිරිසක් අත්අඩංගුවට ගෙන තිබෙනවා. මෙම මුදල් වංචා සම්බන්ධයෙන් කොළඹ වංචා විමර්ශන කාර්යාංශය වෙත පැමිණිලි කිහිපයක් ලැබී තිබුණා. ඒ අනුව විමර්ශන සිදුකර සෝදිසි වරෙන්තුවක් මත කඩවත ප්‍රදේශයේ ගොඩනැගිල්ලක් පරීක්ෂා කෙරුණා. එය ව්‍යාජ ලේඛන සකස් කිරීමේ මධ්‍යස්ථානයක් බවයි හෙළිවුණේ. පරිගණක යන්ත්‍ර 3ක්,  ලැප්ටොප් 3ක්,  ස්කෑනර් යන්ත්‍රයක්,  ව්‍යාජ තැන්පතු සහතික,  ගිණුම් ප්‍රකාශන,  පාස්පොත්,  නිල මුද්‍රා මෙන්ම රුපියල් එකොලොස් ලක්ෂ අසූහත්දහස් එකසිය තිහක් සොයා ගැණුනා. ඒ සමග සැකකරුවෙකු සහ සැකකාරියන් 5 දෙනෙකු අත්අඩංගුවට ගෙන තිබෙනවා. ඔවුන් කොටුව මහේස්ත්‍රාත් අධිකරණය වෙත අද දිනයේදී ඉදිරිපත් කිරීමට නියමිත බවයි පොලීසිය පවසන්නේ.    ", "URL": "https://www.itnnews.lk/2023/10/05/495138/", "Category": "Breaking News,නවතම පුවත්", "Parent URL": null}