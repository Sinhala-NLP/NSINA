{"Source": "ITN news", "Timestamp": "මැයි 8, 2023 12:04", "Headline": "බස්නාහිර පළාත් හිටපු සභානායක සුනිල් ජයමිණි මහතා අභාවප්‍රාප්ත වෙයි", "News Content": "බස්නාහිර පළාත් සභාවේ හිටපු අමාත්‍යවරයෙකු වු සුනිල් ජයමිණි මහතා අභාවප්‍රාප්ත වුණා. කොළඹ දිස්ත්‍රික්කය නියෝජනය කරමින් බස්නාහිර පළාත් සභාවට තේරී පත්වු සුනිල් ජයමිණි මහතා එම පළාත් සභාවේ මන්ත්‍රීවරයෙකු ලෙස වසර 26ක් කටයුතු කර තිබෙනවා. ඔහු මුල් වරට බස්නාහිර පළාත් සභාවට තේරී පත්වුයේ 1993 වසරේදියි. ඔහු එම කාලය තුළ අමාත්‍ය ධුර මෙන්ම සභා නායක ධුරය ද ලබා තිබෙනවා. අභාවප්‍රාප්ත සුනිල් ජයමිණි මහතාගේ දේහය පිළිබද අවසන් කටයුතු නිකවැරටිය ප්‍රදේශයේ දී සිදු කිරීමට නියමිතයි.           ", "URL": "https://www.itnnews.lk/2023/10/05/481397/", "Category": "දේශීය පුවත්", "Parent URL": null}