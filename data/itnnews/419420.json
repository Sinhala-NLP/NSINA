{"Source": "ITN news", "Timestamp": "ஜூன் 27, 2022 10:27", "Headline": "சட்டவிரோதமாக அவுஸ்திரேலியாவிற்கு செல்ல முயன்ற 54 பேர் கைது..", "News Content": "மட்டக்களப்பு பாலமின்மடு பகுதியில் சட்டவிரோதமான முறையில் அவுஸ்திரேலியாவிற்கு செல்ல முற்பட்ட 54 பேரை கடற்படையினர் கைது செய்துள்ளனர். அஸ்திரேலியாவிற்கு சட்டவிரோதமாக குடியேறுபவர்களின் எண்ணிக்கை அண்மைய காலங்களாக அதிகரித்து வருகிறது. இதனையடுத்து கடற்படை தேடுதல் நடவடிக்கைகளை அதிகரிக்க நடவடிக்கை எடுக்கப்பட்டுள்ளது. ஜனவரி 1ஆம் திகதி முதல் அவுஸ்திரேலியாவிற்குள் சட்டவிரோதமாக செல்ல முயன்ற 399 பேரை கைது செய்துள்ளதாக அறிவிக்கப்பட்டுள்ளது. அதன்படி அவுஸ்திரேலியாவிற்குள் சட்டவிரோதமாக பிரவேசித்த 91 பேரை நாடு கடத்துவதற்கு அவுஸ்திரேலிய அரசாங்கம் அண்மையில் நடவடிக்கை எடுத்தமை குறிப்பிடத்தக்கது. ", "URL": "https://www.itnnews.lk/2023/10/05/419420/", "Category": "Breaking News,தேசிய செய்திகள்", "Parent URL": null}