{"Source": "ITN news", "Timestamp": "ஆகஸ்ட் 19, 2022 12:27", "Headline": "எரிவாயு விலையை கட்டுப்படுத்த நடவடிக்கை..", "News Content": "எரிவாயு விலையை கட்டுப்படுத்த தேவையான நடவடிக்கை எடுக்கப்படுமென வர்த்தக மற்றம் உணவு பாதுகாப்பு அமைச்சர் நளின் பெர்ணாண்டோ தெரிவித்துள்ளார். நாட்டில் எரிவாயு விநியோகம் வழமைக்கு திரும்பியுள்ளது. உலக சந்தையில் எரிவாயுவின் விலை , செலவு, நுகர்வோருக்கு எரிவாயு விற்பனை செய்யப்படும் சில்லரை விலை தொடர்பில் கவனம் செலுத்தி எரிவாயு விலையை கட்டுப்படுத்த நடவடிக்கை எடுக்கப்படுமென அமைச்சர் குறிப்பிட்டுள்ளார். கடந்த காலத்தில் சீமெந்து, இரும்பு, வயர் மற்றும் பிஸ்கட் போன்றவற்றின் விலைகளும் அதிகரித்துள்ளன. அதிகரிக்கப்பட்ட விலை சாதாரண முறையிலா அதிகரிக்கப்பட்டுள்ளது என்பது தொடர்பில் கண்டறியப்படும். குறித்த பொருட்களின் விலை அதிகரிக்கப்பட்ட சூத்திரத்தை பாவனையாளர் அலுவல்கள் அதிகார சபையிடம் சமர்பிக்குமாறும் நிறுவனங்களுக்கு அறிவிக்கப்பட்டுள்ளதாக அமைச்சர் நளின் பெர்ணாண்டோ தெரிவித்துள்ளார். அறிக்கை கிடைத்ததும் அது குறித்து ஆராயப்படும். சீமெந்து, இரும்பு, வயர் மற்றும் பிஸ்கட் போன்றவற்றின் விலையை கட்டுப்படுத்தவும் துரித தீர்மானங்கள் எடுக்கப்படுமென அமைச்சர் நளின் பெர்ணாண்டோ தெரிவித்துள்ளார். ", "URL": "https://www.itnnews.lk/2023/10/05/429860/", "Category": "Breaking News,அண்மைய செய்திகள்,தேசிய செய்திகள்", "Parent URL": null}