{"Source": "ITN news", "Timestamp": "දෙසැම්බර් 4, 2022 09:36", "Headline": "තියුණු ආයුධ කිහිපයක් සමඟ 6 දෙනෙකු වැල්ලම්පිටියේ දී අත්අඩංගුවට", "News Content": "අපරාධයක් සිදු කිරීමට සුදානමින් සිටි සැකකරුවන් 6 දෙනෙකු තියුණු ආයුධ කිහිපයක් සමඟ වැල්ලම්පිටිය ප්‍රදේශයේ දී අත්අඩංගුවට ගෙන තිබෙනවා. වැල්ලම්පිටිය ගෙවල් 20 කිත්තම්පහුව ප්‍රදේශයේ දී සැකකරුවන් අත්අඩංගුවට ගනු ලැබුවේ පොලිස් විශේෂ කාර්ය බලකාය සිදු කළ වැටලිමකදීයි. කඩු දෙකක් , මන්නා පිහි දෙකක් , ඩෙකර් පිහියක් , කිනිස්සක් හා අයිස් මත්ද්‍රව්‍ය මිලි ග්‍රැම් 720ක් සැකකරුවන් සමඟ අත්අඩංගුවට ගත් බවයි පොලිස් විශේෂ කාර්ය බලකාය සඳහන් කළේ. මෙම සැකකරුවන් වැල්ලම්පිටිය , මත්තල හා කොලොන්නාව ප්‍රදේශවල පදිංචිකරුවන්. ඔවුන් වැඩිදුර විමර්ශන සඳහා වැල්ලම්පිටිය පොලිස් ස්ථානය වෙත භාරදීමට වැටලීම් සිදුකළ නිලධාරීන් කටයුතු කළා. සැකකරුවන් අතරින් එක් අයෙකු මනුෂ්‍ය ඝාතනයක් සම්බන්ධයෙන් චෝදනා ලැබ සිටින අයෙකුබව ද විමර්ශවලදී හෙළිවුණා.   ", "URL": "https://www.itnnews.lk/2023/10/05/448898/", "Category": "Breaking News,දේශීය පුවත්", "Parent URL": null}