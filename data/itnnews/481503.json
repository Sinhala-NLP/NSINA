{"Source": "ITN news", "Timestamp": "මැයි 8, 2023 15:11", "Headline": "පාකිස්ථාන අත්අඩංගුවේ සිටින ඉන්දීය ධීවරයින් 199කට නිදහස", "News Content": "මුහුදු සීමා උල්ලංඝනය කිරීම හේතුවෙන් පාකිස්ථානය අත්අඩංගුවට ගත් ඉන්දීය ධීවරයින් 199 දෙනෙකු ලබන සිකුරාදා දිනයේදී නිදහස් කිරීම සම්බන්ධයෙන් අවධානය යොමුව තිබෙනවා. මෙම පිරිස ලාහෝර් දේශසීමාවේ දී ඉන්දීය බලධාරීන් වෙත භාරදීමට නියමිත බවයි ඉන්දීය මාධ්‍ය වාර්තා සඳහන් කළේ. ලැන්දි බන්ධනාගාරයේ රඳවා සිටින එම පිරිස සමඟ නිදහස් කිරිමට සැළසුම් කර තිබූ ඉන්දීය සිවිල් වැසියෙකු රෝගාතුර වීමෙන් පසුගියදා මියගොස් තිබූ බවයි වාර්තාවන්නේ. පාකිස්ථාන ඉන්දියා මුහුදු සීමා සලකුණු කිරීමේදී පැවති දුර්වලතා හේතුවෙන් දෙරටේ ධීවරයන් නිරන්තරයෙන් අත්අඩංගුවට පත්වන බව සඳහන්. ", "URL": "https://www.itnnews.lk/2023/10/05/481503/", "Category": "ජාත්‍යන්තර පුවත්", "Parent URL": null}