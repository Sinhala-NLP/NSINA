{"Source": "ITN news", "Timestamp": "நவம்பர் 9, 2021 12:43", "Headline": "சுகாதார தொழிற்சங்கங்கள் அடையாள வேலை நிறுத்தத்தில்..", "News Content": "சுகாதார தொழிற்சங்கங்கள் பல அடையாள வேலைநிறுத்தத்தை ஆரம்பித்துள்ளன. தாதியர்கள், துணை மருத்துவ சேவையாளர்கள் உள்ளிட்ட 15 தொழிற்சங்கங்கள் பணிப்பகிஷ்கரிப்பை முன்னெடுத்துள்ளதாக சுகாதார தொழிற்சங்க சம்மேளனம் தெரிவித்துள்ளது. குறித்த பணிப்பகிஷ்கரிப்பு இன்று காலை 8 மணிக்கு ஆரம்பமானதோடு, நாளை காலை 8 மணி வரை இடம்பெறவுள்ளது. தொழில்முறை பட்டப்படிப்புக்கு உரித்தான பதவிகளை வழங்குதல், சுகாதார நிர்வாக சேவையை ஏற்படுத்தல் உள்ளிட்ட ஆறு கோரிக்கைகளை முன்வைத்து தொழிற்சங்க நடவடிக்கைகள் முன்னெடுக்கப்பட்டுள்ளன. எனினும் வைத்தியசாலைகளில் சுகாதார சேவைகள் வழமை போன்று இடம்பெறுகின்றன. மகப்பேற்று வைத்தியசாலை, புற்றுநோய் வைத்தியசாலை, சிறுவர் வைத்தியசாலை மற்றும் கொவிட் தொற்றாளர்களுக்கு சிகிச்சையளிக்கும் வைத்தியசாலைகளில் தொழிற்சங்க பணிப்பகிஷ்கரிப்பு மேற்கொள்ளப்படவில்லை. குறித்த வைத்தியசாலைகளில் சேவைகள் வழமைப்போன்று தடையின்றி இடம்பெறுகின்றன. ", "URL": "https://www.itnnews.lk/2023/10/05/374894/", "Category": "Breaking News,தேசிய செய்திகள்", "Parent URL": null}