{"Source": "ITN news", "Timestamp": "මැයි 30, 2022 16:47", "Headline": "මස් සහ බිත්තරවල මිල ගණන් අධික ලෙස ඉහළ යයි", "News Content": "ඉන්ධන අර්බුදය සහ සත්ව ආහාර  හිගය හේතුවෙන් මස් සහ බිත්තරවල මිල ගණන් ද අධික ලෙස ඉහළ ගොස් තිබෙනවා. කුකුලු මස් කිලෝවක් රුපියල් 1150 කට මෙන්ම බිත්තරයක් රුපියල් 40 ක තරම් මිල ඉහළ ගොස් ඇති බවයි එම ව්‍යාපාරිකයන් පවසන්නේ. රට මුහුණ දී ඇති දැඩි ආර්ථික අර්බුදය හමුවේ ක්ෂේත්‍ර රැකට මේ වන විටත් දැඩි බලපෑම් එල්ල වී තිබෙනවා. සත්ව පාලනය ඇතුළු ඒ ආශ්‍රිත කර්මාන්තවලටද දැඩි පීඩනයක් එල්ල වී ඇත්තේ ඉන්ධන අර්බුදය නේම සත්ව ආහාර හිඟය හේතුවෙන්. රට තුළ සත්ත්ව ආහාර නිෂ්පාදනය සීමා වී ඇති අතර අවශ්‍ය අමුද්‍රව්‍ය ආනයනය ද සිදු වන්නේ ඉතා අඩු ප්‍රමාණයක් පමණක් වීම ද මීට දැඩි ලෙස බලපා තිබෙනවා. මෙම වසරේ ජනවාරි මාසයේ සිට එම අමුද්‍රව්‍ය ආනයනයට ප්‍රතිපාදන නොලැබීම මෙන්ම  ඉන්ධන මිල ඉහළ යාමද මෙම ක්ෂේත්‍රයේ නිෂ්පාදන සීමා වීමට හේතුවුණා. කුකුල් මස් නිෂ්පාදනය 30%කින්  සහ බිත්තර නිෂ්පාදනය 40% කින් පහත වැටී තිබෙනවා. කෙසේ වෙතත් අද වන විට කුකුල් මස් කිලෝවක් අලෙවි වන්නේ රුපියල් 1150ක් වැනි මිලකටයි. එමෙන්ම බිත්තරයක් රුපියල් 38 ත් 40 මිලකට  අලෙවි වනවා.භාණ්ඩ සදහ‌ා පාලන මිලක් නොමැති වීම හේතුවෙන් විවිධ පිරිස් මිල ගණන් පාලනයකින් තොරව ඉහළ දමන බවට වෙළදුන් චෝදනා නගනවා.ඉදිරියේ දී තවත් මිල ඉහළ යා හැකි බවයි ඔවුන් පවසන්නේ.     ", "URL": "https://www.itnnews.lk/2023/10/05/414174/", "Category": "දේශීය පුවත්", "Parent URL": null}