{"Source": "ITN news", "Timestamp": "பிப்ரவரி 16, 2022 14:51", "Headline": "இலங்கை கறுவாவிற்கு சர்வதேச அங்கீகார சான்றிதழ்..", "News Content": "இலங்கை கறுவாவிற்கு ஐரோப்பிய சங்கத்தின் சர்வதேச சுட்டியான ஜீ.ஐ தரச்சான்றிதழ் கிடைக்கப்பெற்றுள்ளமை மாபெறும் பெற்றியென இலங்கை ஏற்றுமதி அபிவிருத்தி சபை தெரிவித்துள்ளது. குறித்த சான்றிதழின் ஊடாக இலங்கை கறுவாவை சிலோன் சினமன் எனும் பெயருடன் ஏற்றுமதி செய்வதற்கான சந்தர்ப்பம் ஏற்பட்டுள்ளது. நீண்டகாலமாக அரசாங்கமும் தனியார் துறையினரும் கறுவா ஏற்றுமதி துறையின் போது முன்னெடுத்த முயற்சிகளின் பலனை தற்போது அனுபவிக்ககூடிய சூழல் உருவாகியுள்ளது. இலங்கையின் ஏற்றுமதி பயிர் ஒன்றுக்கு தரச்சான்றிதழ் கிடைக்கப்பெற்ற முதலாவது சந்தர்ப்பம் இதுவாகும். வருடாந்தம் 20 ஆயிரம் தொன் வரை கறுவா ஏற்றுமதி இலங்கையிலிருந்து முன்னெடுக்கப்படுகின்றது. கடந்த வருடத்தில் கறுவா ஏற்றுமதியின் ஊடாக 230 மில்லியன் அமெரிக்க டொலர்கள் நாட்டுக்கு வருமானமாக கிடைக்கப்பெற்றுள்ளது. இந்நிலையில் தற்போதைய நிலையில் குறித்த வருமானத்தை ஒரு பில்லியன் அமெரிக்க டொலர்கள் வரை அதிகரித்துள்ளதாக இலங்கை ஏற்றுமதி அபிவிருத்தி சபையின் சுரேஸ் டி மெல் தெரிவித்துள்ளார். கறுவா தொழிற்துறையில் நேரடியாகவும், மறைமுகமாகவும் சுமார் 2 இலட்சம் தொழில் வாய்ப்புக்கள் காணப்படுகின்றன. எதிர்காலத்தில் குறித்த துறையில் மேலும் தொழில் வாய்ப்புக்கள் உருவாகுமெனவும் இலங்கை ஏற்றுமதி அபிவிருத்தி சபையின் தலைவர் தெரிவித்துள்ளார். ", "URL": "https://www.itnnews.lk/2023/10/05/395459/", "Category": "Breaking News,அண்மைய செய்திகள்,வணிகம்", "Parent URL": null}