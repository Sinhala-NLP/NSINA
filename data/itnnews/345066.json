{"Source": "ITN news", "Timestamp": "ජූනි 25, 2021 19:11", "Headline": "ගින්නක් හටගත් MSC Messina නෞකාවේ කාර්ය මණ්ඩලයේ අයෙකු අතුරුදන්", "News Content": "කොළඹ වරායේ සිට සිංගප්පූරුව බලා පිටත්ව ගිය භාණ්ඩ ප්‍රවාහන නෞකාවක් කිරින්ද මහා රාවණ ප්‍රදීපා ගාරයේ සිට නාවික සැතපුම් 480 ක් දුරින් මුහුදු කලාපයේ දී ගින්නක් හටගෙන ඇති බවට අද අලුයම දැනුම් දී ඇති බව නාවික හමුදා මාධ්‍ය ප්‍රකාශකවරයා සදහන් කරනවා. කොළඹ වරායේ සිට සිංගප්පූරුව බලා යාත්‍රා කරමින් තිබූ එම් එස් සී මෙසීනා නම් බහාලුම් නෞකාවේ එන්ජින් කාමරයේ මෙම ගින්න හටගෙන ඇති බවට තොරතුරු වාර්තා වනවා. ඒ අනුව අදාළ නෞකාව අසලින් ගමන් ගන්නා නෞකාවලට මේ පිළිබද දැනුම්දී ගින්න නිවීම සදහා සහයෝගය ඉල්ලා ඇති බව නාවික හමුදා මාධ්‍ය ප්‍රකාශකවරයා වැඩිදුරටත් සදහන් කරනවා. මෙය ලයිබීරියානු ධජය යටතේ යාත්‍රා කළ භාණ්ඩ ප්‍රවාහන නෞකාවක්. මෙහි කාර්ය මණ්ඩලයේ 28 දෙනා අතුරින් එක් අයෙකු අතුරුදන්ව ඇති බවට ඉන්දීය වෙරළාරක්ෂක බලකාය සදහන් කරනවා. ශ්‍රී ලංකාවට අයත් සාගර ආර්ථික කලාපයෙන් පිට මෙම නෞකාව යාත්‍රා කරමින් තිබියදී ගිනි ගැනීම සිදුව තිබෙන්නේ. ", "URL": "https://www.itnnews.lk/2023/10/05/345066/", "Category": "දේශීය පුවත්", "Parent URL": null}