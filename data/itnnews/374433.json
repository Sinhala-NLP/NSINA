{"Source": "ITN news", "Timestamp": "නොවැම්බර් 7, 2021 12:14", "Headline": "දරුවන් අයහපත් සෞඛ්‍ය තත්ත්වයකින් පෙළෙනවා නම් පාසල් යැවීමෙන් වළකින්න", "News Content": "කොරෝනා ආසාදනය වූ ළමයින්ගේ වැඩිවීමක් දැකගැනීමට ලැබෙන බව කොළඹ රිජ්වේ ආර්යා ළමා රෝහලේ ශ්වසන රෝග පිළිබඳ විශේෂඥ වෛද්‍ය චන්න ද සිල්වා මහතා පවසනවා.දරුවන් අයහපත් සෞඛ්‍ය තත්ත්වයකින් පෙළෙනවා නම් පාසල් යැවීමෙන් වැළකී සිටින ලෙසද සෞඛ්‍ය අංශ දෙමව්පියන්ගෙන් ඉල්ලා සිටිනවා. ඊයේ දිනය තුලදී අලුතින් කොරෝනා ආසාදිතයන් 617 දෙනෙකු මෙරටින් හඳුනාගෙන තිබෙනවා. ඒ අනුව මෙරටින් වාර්තා වූ සමස්ත කොරෝනා ආසාදිතයන්ගේ සංඛ්‍යාව 544630ක්. සුවය ලැබූ සංඛ්‍යාව 514912ක්. මේ වන විට කොරෝනා ආසාදනය වී ප්‍රතිකාර ලබන පුද්ගලයන්ගේ සංඛ්‍යාව 15877 ක් බවයි සෞඛ්‍ය ප්‍රවර්ධන කාර්යාංශය නිවේදනය කළේ. කෝවිඩ් මරණ 13841ක් ද මෙරටින් වාර්තා වී තිබෙනවා. මේ අතර කොරෝනා මර්දන එන්නත්කරණ වැඩසටහන අදත් ස්ථාන රැසකදී සාර්ථක ලෙස ක්‍රියාත්මක වනවා.     ", "URL": "https://www.itnnews.lk/2023/10/05/374433/", "Category": "දේශීය පුවත්", "Parent URL": null}