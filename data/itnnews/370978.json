{"Source": "ITN news", "Timestamp": "அக்டோபர் 22, 2021 13:18", "Headline": "அமெரிக்கர்களின் தலையில் துப்பாக்கிச்சூடு நடத்தப்படுமென ஹெய்ட்டி கிளர்ச்சி குழு அச்சுறுத்தல்..", "News Content": "பணயக்கைதிகளாக தடுத்துவைக்கப்பட்டுள்ள அமெரிக்க மிஷனரி பள்ளியின் உறுப்பினர்கள் 17 பேரை விடுவிக்க ஹெய்ட்டி கிளர்ச்சிகுழு ஒன்றின் தலைவர் கப்பம் கோருவதாக சர்வதேச ஊடகங்கள் செய்தி வெளியிட்டுள்ளன. அத்துடன் பணயக்கைதிகள் 17 பேரையும் விடுவிப்பதற்காக குறித்த கிளர்ச்சிக்குழு ஒருவருக்கு ஒரு பில்லியன் டொலர்களை கோருவதாக அந்நாட்டு அதிகாரிகள் தெரிவித்துள்ளனர். ஹெய்ட்டியிலுள்ள மாவோஷோ கிளர்ச்சிக்குழு மிஷனரி உறுப்பினர்களை கடத்தியுள்ளது. இது தொடர்பில் அதன் தலைவர் வில்சன் ஜோசப் காணொளி ஒன்றை சமூக வலைத்தளங்களில் வெளியிட்டுள்ளார். தான் கோரும் கப்பப்பணத்தை வழங்குவதற்கு முன்வராவிடின் அமெரிக்கர்கள் ஒவ்வொருவரின் தலையிலும் துப்பாக்கி ரவைகள் செல்லுமென அவர் குறித்த காணொளியில் தெரிவித்துள்ளார். ", "URL": "https://www.itnnews.lk/2023/10/05/370978/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}