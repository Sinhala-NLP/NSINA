{"Source": "ITN news", "Timestamp": "මාර්තු 31, 2023 18:01", "Headline": "නොදන්වාම හෝටල් බලන්න ගිය ජනපති රනිල්", "News Content": "ජනාධිපති රනිල් වික්‍රමසිංහ මහතා ගාල්ල කොග්ගල සහ අහංගම සංචාරක හෝටල් කිහිපයක නිරීක්ෂණ චාරිකාවකට අද එක්වුණා. ජනාධිපතිවරයා කිසිවෙකුට නොදන්වාම මෙම නිරීක්ෂණ චාරිකාවට එක්වූ අතර සංචාරක හෝටල් හිමියන් සමග සාකච්ඡා කිරීම එහි අරමුණ වුණා. මේ වන විට සංචාරක හෝටල් හිමියන් මුහුණ දී සිටින ගැටලු පිළිබද සෘජුවම ජනාධිපතිවරයාගේ අවධානය මෙහිදී යොමු කෙරුණා. එම හෝටල්වල නවාතැන් ගෙන සිටි විදේශික සංචාරකයින් කිහිප දෙනෙකු සමග ද ජනාධිපතිවරයා අදහස් හුවමාරු කර ගත්තා. පාර්ලිමේන්තු මන්ත්‍රි වජිර අබේවර්ධන මහතා ද මෙම අවස්ථාවට එක්වුණා.         ", "URL": "https://www.itnnews.lk/2023/10/05/472167/", "Category": "Breaking News,දේශීය පුවත්", "Parent URL": null}