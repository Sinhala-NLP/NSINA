{"Source": "ITN news", "Timestamp": "මාර්තු 14, 2023 18:47", "Headline": "විදුහල්පති සහ ගුරුවරුන් නේවාසිකාගාරය තුළදී දරුවන්ට පහර දීලා", "News Content": "බොක්කාවල පුද්ගලික පාසලක ඉගනුම ලබන සිසු සිසුවියන් පිරිසකට නේවාසිකාගාරය තුළදී විදුහල්පති සහ ගුරුවරුන් පිරිසක් විසින් පහර දී කෘෘරත්වයට පත් කිරීම  සම්බන්ධයෙන් ලද තොරතුරකට අනුව මහනුවර ළමා සහ කාන්තා කාර්යාංශය විමර්ශනයක් ආරම්භ කර තිබෙනවා. නේවාසිකාගාරය තුළ සිදු වූ විනය හේතුවක් මත ගැහැනු ළමයි 5ස් දෙනෙකු සහ පිරිමි දරුවන් 5ස දෙනෙකු මෙලෙස පහර කෑමට ලක්ව තිබෙනවා. සිද්ධිය සම්බන්ධයෙන් ගුරුවරුන් 4 දෙනෙකු සහ නේවාසිකාගාර පාලිකාවන් දෙදෙනෙකු අත්අඩංගුවට ගෙන තිබෙනවා. සැකකරුවන් අද (14) මහනුවර මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ලබන 20 වැනිදා දක්වා රක්ෂිත බන්ධනාගාර ගත කිරීමට නියෝග කර තිබෙනවා.  ", "URL": "https://www.itnnews.lk/2023/10/05/468093/", "Category": "දේශීය පුවත්", "Parent URL": null}