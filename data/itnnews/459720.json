{"Source": "ITN news", "Timestamp": "පෙබරවාරි 7, 2023 14:23", "Headline": "බෝයිං සමාගම රැකියා කප්පාදුවකට සුදානම් වෙයි", "News Content": "ගුවන් යානා නිෂ්පදනයේ ලොව දැවැන්ත සමාගමක් වන බෝයිං සමාගම රැකියා කප්පාදුවක් සිදු කිරීමට සුදානම්වනවා. යෝජිත රැකියා කප්පාදුව හරහා 2000කට පමණ රැකියා අහිමිවනු ඇති බවටයි වාර්තා වන්නේ. බෝයිං සමාගමේ මූල්‍ය හා මානව සම්පත් අංශවල සේවයේ නිරත සේවකයින් මෙලෙස ඉවත් කෙරෙනු ඇති. කෙසේ වුවද ඉංජිනේරු හා නිෂ්පාදන අංශයන්හි සේවකයින් ඉවත් කිරීමක් සිදු නොකරන බව ද එම සමාගම නිවේදනය කරනවා. පසුගිය වසර කිහිපය තුළදී බෝයිං සමාගම ගුවන් යානා නිෂ්පාදන කටයුතු වලදි අර්බුදකාරි තත්ත්වයන් රැසකට  මුහුණ දුන් අතර සමාගමේ නිෂ්පාදිත ගුවන් යානා දෙකක් අනතුරට ද ලක්වුණා.           ", "URL": "https://www.itnnews.lk/2023/10/05/459720/", "Category": "ජාත්‍යන්තර පුවත්", "Parent URL": null}