{"Source": "ITN news", "Timestamp": "මාර්තු 9, 2023 13:43", "Headline": "විශ්වවිද්‍යාල ආචාර්යවරුන් අද සිට වැඩවර්ජනයක", "News Content": "රජයේ බදු ප්‍රතිපත්තියට එරෙහිව වෘත්තීය සමිති සන්ධානය විවිධ වෘත්තීය ක්‍රියාමාර්ගවල නිරතවීමට තීරණය කර තිබෙනවා. ඒ අනුව විශ්වවිද්‍යාල ආචාර්යවරුන් අද සිට වැඩවර්ජනයක නිරත වන බව විශ්වවිද්‍යාල ආචාර්ය සමිති සම්මේලනය පවසනවා. විශ්වවිද්‍යාල අභ්‍යන්තර අධ්‍යයන කටයුතුවලින් මෙන්ම සති අන්ත සියලු පාඨමාලා අධ්‍යයන කටයුතුවලින් ද ඉවත් වන බවයි විශ්වවිද්‍යාල ආචාර්යවරුන්ගේ සමිති සම්මේලනයේ සභාපති මහාචාර්ය ශ්‍යාම් බන්නැහැක මහතා ප්‍රකාශ කළේ. එමෙන්ම සෞඛ්‍ය  ක්ෂේත්‍රෙය් වෘත්තීය සමිති 21ක් ද ඊයේ දිනයේ පැය 24ක වැඩවර්ජනයක නිරත වුණා. රජය මේ සම්බන්ධයෙන් යහපත් ප්‍රතිචාරයක් නොදැක්වුවහොත් ලබන 15 වනදා සිට අඛණ්ඩ වැඩවර්ජනයකට යොමු වන බව වෘත්තීය සමිති පවසනවා.       ", "URL": "https://www.itnnews.lk/2023/10/05/466633/", "Category": "දේශීය පුවත්", "Parent URL": null}