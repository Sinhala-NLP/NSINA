{"Source": "ITN news", "Timestamp": "டிசம்பர் 29, 2021 10:03", "Headline": "நாட்டின் அடிப்படை சுகாதார சேவை கட்டமைப்பு வலுவூட்டப்படுவது அத்தியாவசியம் : அமைச்சர் கெஹலிய", "News Content": "நாட்டின் அடிப்படை சுகாதார சேவை கட்டமைப்பு வலுவூட்டப்படுவது அத்தியாவசியமென அமைச்சர் கெஹலிய ரம்புக்வெல்ல தெரிவித்துள்ளார். குறித்த செயற்பாடானது திட்டமிட்டு உரிய முறையில் முன்னெடுக்கப்படவேண்டுமென அவர் குறிப்பிட்டுள்ளார். சுகாதார அமைச்சின் எதிர்கால திட்டமிடல்கள் தொடர்பில் இடம்பெற்ற பேச்சுவார்த்தையின் போதே அமைச்சர் இவ்வாறு தெரிவித்துள்ளார். அடிப்படைய சுகாதார சேவை கட்டமைப்பின் அபிவிருத்தியின் ஊடாக நாடளாவிய ரீதியிலுள்ள வைத்தியசாலைகள், சுகாதார சேவை மத்திய நிலையங்கள் தொடர்பில் அவதானம் செலுத்தப்பட்டுள்ளது. இந்நிலையில் அடிப்படை சுகாதார சேவை கட்டமைப்பை வலுப்படுத்துவதற்குரிய மாற்றங்கள் குறித்த அறிக்கை ஒன்றை தயாரிக்குமாறும் அமைச்சர் அதிகாரிகளுக்கு உத்தரவிட்டுள்ளார். சுவசேவா சுகாதார சேவை தொடர்பான சமூக மட்ட குழுக்களின் செயற்பாடுகள் தொடர்பிலும் அமைச்சர் அதன்போது பாராட்டியுள்ளார். சுகாதார பணியாளர்களுக்கான வெற்றிடங்கள் காணப்படும் வைத்தியசாலைகள் கண்டறியப்பட்டு அது தொடர்பான புதிய வேலைத்திட்டம் ஒன்று தயாரிக்கப்படவேண்டுமெனவும் அமைச்சர் கெஹலிய ரம்புக்வெல்ல மேலும் தெரிவித்துள்ளார். ", "URL": "https://www.itnnews.lk/2023/10/05/385606/", "Category": "Breaking News,தேசிய செய்திகள்", "Parent URL": null}