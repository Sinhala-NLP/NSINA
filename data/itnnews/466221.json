{"Source": "ITN news", "Timestamp": "මාර්තු 8, 2023 11:13", "Headline": "මහ කන්නය සඳහා ගොවීන්ට නොමිලේ ඩීසල් ලබාදීම තවදුරටත්", "News Content": "මහ කන්නයේ වී අස්වනු නෙලීම සඳහා ගොවීන්ට නොමිලේ ඩීසල් ලබාදීම තවදුරටත් සිදු වනවා. 2022/ 2023 මහ කන්නයේ වී අස්වනු නෙලීමට ගොවි ජනතාවට චීන රජයේ ආධාර මත නොමිලේ ඩීසල් ලබාදීමට රජය පියවර ගනු ලැබුවා. එම වැඩපිළිවෙළ යටතේ පොළොන්නරුව හිගුරක්ගොඩ ප්‍රදේශයේ ගොවීන් දහසකට ඩීසල් ලබාදීම සමූපාකාර ඉන්ධන පිරවුම්හල මගින් සිදු කරනු ලැබුවා. අක්කරයකට ඉන්ධන ලීටර් හය බැගින් නිකුත් කිරිමටයි මෙහිදී කටයුතු කෙරුණේ. මේ අතර අනුරාධපුර ගලෙන්බිදුනුවැව ප්‍රදේශයේ ගොවීන්ටද වි අස්වනු නෙලීම සඳහා ඉන්ධන ලබාදීම ආරම්භ කර තිබෙනවා. ගලෙන්බිදුනුවැව ගොවිජන බල ප්‍රදේශයේ අක්කර දාහතර දහසක වී අස්වනු නෙලීම සඳහා මෙසේ ඉන්ධන ලබාදීම සිදුවනවා. ඩීසල් ලීටර් හතළිස් අට දහස් නවසිය හැට නවයක් ගොවීන්ට මේ යටතේ ලබාදීමට නියමිතයි. ", "URL": "https://www.itnnews.lk/2023/10/05/466221/", "Category": "Breaking News,දේශීය පුවත්", "Parent URL": null}