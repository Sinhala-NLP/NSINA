{"Source": "ITN news", "Timestamp": "ஜூன் 27, 2022 13:11", "Headline": "சட்டவிரோதமான முறையில் பதுக்கிவைக்கப்பட்டிருந்த டீசல் மற்றும் மண்ணெண்ணை மீட்பு..", "News Content": "மட்டக்களப்பு சந்திவெளி பொலிஸ் பிரிவிற்குட்பட்ட மாவடிவேம்பு பகுதியில் சட்டவிரோதமான முறையில் பதுக்கிவைக்கப்பட்டிருந்த டீசல் மற்றும் மண்ணெண்ணை ஆகியன பொலிஸாரினால் கைப்பற்றப்பட்டுள்ளதோடு நபர் ஒருவர் கைதுசெய்யப்பட்டுள்ளார். 550 லீட்டர் டீசல், 258 லீட்டர் மண்ணெண்ணை என்பன அங்கிருந்து மீட்கப்பட்டுள்ளதாக மட்டகளப்பு குற்ற விசாரணை பிரிவு அதிகாரிகள் தெரிவித்துள்ளனர். கிடைக்கப்பெற்ற தகவல் ஒன்றின் அடிப்படையில் சுற்றிவளைப்பு மேற்கொள்ளப்பட்டு குறி;த எரிபொருள் கைப்பற்றப்பட்டுள்ளது. கைது செய்யப்பட்;ட சந்தேக நபரை நீதிமன்றில் ஆஜர்ப்படுத்த நடவடிக்கை எடுக்கப்பட்டுள்ளது. இந்நிலையில் மாவத்தகம பொலிஸ் பிரிவிற்குட்பட்ட பஹாதெனிய மஸ்வௌ, வேவுட, வெலிகும்புர ஆகிய பகுதிகளில் அனுமதி பத்திரமின்றி எரிபொருளை களைஞ்சியப்படுத்தி கூடுதல் விலைக்கு விற்பனை செய்த ஐந்து சந்தேக நபர்கள் கைதுசெய்யப்பட்டுள்ளனர். அவர்களிமிருந்து 315 லிட்டர் ஏசல், 20 லீட்டர் பெற்றோல் என்பன பரிமுதல் செய்யப்பட்டுள்ளது. பிணையில் சந்தேக நபர்கள் விடுவிக்கப்பட்டுள்ள நிலையில் எதிர்வரும் 30ம் நீதிமன்றத்தில் ஆஜராகுமாறு அழைப்பானை விடுக்கப்பட்டுள்ளது. மாவத்தகம பொலிஸார் மேலதிக விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/419516/", "Category": "Breaking News,தேசிய செய்திகள்", "Parent URL": null}