{"Source": "ITN news", "Timestamp": "ජූනි 14, 2021 16:53", "Headline": "ලෝක රුධිර පරිත්‍යාගශීලීන්ගේ දිනය අදයි", "News Content": "කෝවිඩ් නයින්ටීන් හමුවේ රුධිර සංචිත පවත්වාගෙන යාමට පරිත්‍යාගශීලීන් ලබා දුන් දායකත්වය ඉදිරියටත් අපේක්‍ෂා කරන බව රුධිර පාරවිලයන මධ්‍යස්ථානයේ අධ්‍යක්‍ෂ වෛද්‍ය ලක්‍ෂ්මන් එදිරිසිංහ මහතා පවසනවා. ලෝක රුධිර පරිත්‍යාගශීලීන්ගේ දිනය අදට යෙදී තිබෙනවා. එහි ජාතික උත්සවය අද පැවැත්වුණේ නාරාහේන්පිට ජාතික රුධිර පාරවිලයන මධ්‍යස්ථානයේදීයි. ඒ,බී හා ඕ ලෙස රුධිර කාණ්ඩ ඇති බව සොයාගත් නොබෙල් ත්‍යාගලාභි ඔස්ට්‍රියා විද්‍යාඥ කාල් ලෑන්ඩ් ස්ටයිනර් මහතාට ගෞරවයක් ලෙසයි ලෝක සෞඛ්‍ය සංවිධානය එම දිනය නම්කර තිබෙන්නේ. රක්ත නම් ජංගම දුරකථන මෘදුකාංගය හදුන්වා දීම ද ජාතික උත්සවයේදී සිදුකෙරුණා. මෙම මෘදුකාංගය තුළ ලියාපදිංචි වීමෙන් රුධිර දායකයන්ට රුධිරය පරිත්‍යාග කිරීම සදහා දිනයක් හා වේලාවක් වෙන්කරගත හැකියි. එමගින් අනවශ්‍ය තදබදය අවම කරන අතර නැවත වරක් රුධිරය ලබා දිය හැකි දිනය ද කෙටි පණිවුඩයක් ඔස්සේ ලබා ගැනීමේ හැකියාව පවතිනවා. සංචරණ සීමා පවතින කාලයේ රුධිර සංචිත පවත්වාගෙන යාමේ අභියෝගාත්මක තත්ත්වය සම්බන්ධයෙන් එහි අධ්‍යක්‍ෂ වෛද්‍ය ලක්‍ෂ්මන් එදිරිසිංහ මහතා මෙලෙස අදහස් පළ කළා.     ", "URL": "https://www.itnnews.lk/2023/10/05/342692/", "Category": "දේශීය පුවත්", "Parent URL": null}