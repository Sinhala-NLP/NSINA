{"Source": "ITN news", "Timestamp": "මාර්තු 21, 2023 11:37", "Headline": "යුක්රේන් යුද්ධය නවත්තන චීන ජනපතිගේ යෝජනා සාකච්ඡාවට පුටින් සූදානම්", "News Content": "යුක්‍රේන යුද ගැටුම් නවතාලීම සදහා වන චීන ජනපතිගේ යෝජනා සාකච්ඡා කිරීමට තමා සූදානම් බව රුසියා ජනාධිපති ව්ලැදිමීර් පුටින් සදහන් කරනවා. චීන ජනාධිපති ක්ෂී ජින් පින්ග් මොස්කව්  අගනුවරදී හමුවූ අවස්ථාවේදී පුටින් ජනාධිපතිවරයා මේ බව ප්‍රකාශ කළේ. යුක්‍රේන යුද ගැටුම් නවතාලීමට කරුණු 12කින් සමන්විත යෝජනාවලියක් ඉදිරිපත් කිරීමටයි චීන ජනාධිපති පියවර ගෙන ඇත්තේ. එම කරුණු සාකච්ඡා කිරීමට රුසියා ජනාධිපතිවරයා පූර්ණ එකගත්වය පළකර තිබෙනවා. එකගතාවයකට පැමිණීමට තමා සූදානම් බවයි රුසියා ජනාධිපතිවරයා චීන ජනාධිපති ෂී ජින් පින් සමග පැවති සාකච්ඡා අතරතුරදී සදහන් කර ඇත්තේ. ඇමෙරිකාව,  බ්‍රිතාන්‍ය හා යුක්‍රේනය ද යුද ගැටුම් නවතාලීමට මැදිහත්වන ලෙස චීනයෙන් ඉල්ලා සිටියා. එහි ප්‍රථිපලයක් ලෙසයි චීන ජනාධිපති ෂී ජින් පින් රුසියාවේ විශේෂ සංචාරයක නිරත වන්නේ.       ", "URL": "https://www.itnnews.lk/2023/10/05/469836/", "Category": "ජාත්‍යන්තර පුවත්", "Parent URL": null}