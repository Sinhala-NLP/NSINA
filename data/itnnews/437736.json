{"Source": "ITN news", "Timestamp": "සැප්තැම්බර් 29, 2022 09:30", "Headline": "ජාතික සභාව පෙරවරු 10.30 ට රැස්වෙයි", "News Content": "පාර්ලිමේන්තුවේ අලුතින් ස්ථාපිත කෙරුණු ජාතික සභාව අද ප්‍රථමවරට රැස්වනවා. ඒ පෙරවරු 10.30 ටයි. රටේ ආර්ථික හා දේශපාලනික ගැටලුවලට විසදුම් සෙවීමේ අරමුණින් ජාතික සභාව පිහිටුවීමේ යෝජනාවට පසුගිය 20 වනදා පාර්ලිමේන්තුවේ අනුමැතිය හිමි වුණා. කතානායකවරයා සභාපතිත්වය දරණ එම සභාවට අග්‍රාමාත්‍යවරයා, සභානායකවරයා, විපක්ෂනායකවරයා, ආණ්ඩු පක්ෂයේ ප්‍රධාන සංවිධායකවරයා, විපක්ෂයේ ප්‍රධාන සංවිධායකවරයා සහ පාර්ලිමේන්තුවේ දේශපාලන පක්ෂ නියෝජයනය කරන මන්ත්‍රීවරුන් ඇතුළු 35 කට නොවැඩි සාමාජිකයන් සංඛ්‍යාවක් ඇතුළත් වනවා. අද පැවැත්වෙන මෙම ජාතික සභාවට තමන් සහභාගී නොවන බවයි විපක්ෂ නායක සජිත් ප්‍රේමදාස මහතා දැනුම් දී ඇත්තේ.       ", "URL": "https://www.itnnews.lk/2023/10/05/437736/", "Category": "දේශීය පුවත්", "Parent URL": null}