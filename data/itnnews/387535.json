{"Source": "ITN news", "Timestamp": "ජනවාරි 8, 2022 14:03", "Headline": "කසක්ස්ථානයේ ඇතිවූ නොසන්සුන්තාව මර්දනය කරයි", "News Content": "ඉන්ධන මිල ඉහළ නැංවීමත් සමඟ කසක්ස්ථානයේ ඇතිවූ නොසන්සුන්තාව මර්දනය කර ඇති බව එරටින් ලැබෙන වාර්තා සදහන් කරනවා. කසක්ස්ථානයේ ඇතිවූ නොසන්සුන්තාව මැඩපැවැත්වීම සදහා රුසියානු හමුදා සහායද ලැබූ අතර ඒ සම්බන්ධයෙන් එරට ජනාධිපතිවරයා රුසියා ජනාධිපති ව්ලැඩිමීර් පුටින් වෙත ස්තූතිය පළකර තිබෙනවා. කසක්ස්ථාන ජනාධිපතිවරයා එම විරෝධතාව හැදින්වූයේ විදේශ පුහුණුව ලද ත්‍රස්තවාදීන් ඇතුළු ප්‍රචණ්ඩකාරීන්ගේ ප්‍රහාරයක් ලෙසයි. එට තුළ ප්‍රචණ්ඩත්වය ඉහළ යාමත් සමග විරෝධතාකරුවන්ට දුටුතැන වෙඩි තැබීමට ද ජනාධිපතිවරයා අණදුන් අතර එහිදී ජීවිත හානි රැසක්ම සිදුවුණා. මේ අතර ප්‍රචණ්ඩකාරී පිරිස් හට සහාය දුන් එරට හිටපු ආරක්ෂක ප්‍රධානියෙකු වන කරීම් මැසිමොෆ් අත්අඩංගුවට ගත් බවද කසක්ස්ථාන මාධ්‍ය වාර්තා කර තිබෙනවා.                       ", "URL": "https://www.itnnews.lk/2023/10/05/387535/", "Category": "ජාත්‍යන්තර පුවත්", "Parent URL": null}