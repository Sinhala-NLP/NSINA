{"Source": "ITN news", "Timestamp": "නොවැම්බර් 28, 2022 16:48", "Headline": "විදේශ ඇමති ඇමෙරිකාවේ නිල සංචාරයක", "News Content": "විදේශ කටයුතු අමාත්‍ය අලි සබ්රි මහතා හෙට දිනයේදී ඇමෙරිකාවේ නිල සංචාරයක නිරත වන බව විදේශ කටයුතු අමාත්‍යාංශය නිවේදනයක් නිකුත් කරමින් සදහන් කරනවා. හෙට දිනයේදී ආරම්භ වන නිල සංචාරය දෙසැම්බර් 4 දක්වා සිදු කිරීමට නියමිතව ඇති අතර ඇමෙරිකා රාජ්‍ය ලේකම් ඇන්තනී බ්ලින්කන්ගේ ආරාධනයක් මතයි මෙම සංචාරය සිදු කරනු ලබන්නේ. මෙම සංචාරයේදී විදේශ කටයුතු අමාත්‍ය අලි සබ්රි මහතා ඇමෙරිකා රාජ්‍ය ලේකම්වරයා ඇතුළු ඉහළ පෙළේ නියෝජිතයින් පිරිසක් හමුවීමට නියමිත ඇති බවද එම නිවේදනයේ සදහන්. ශ්‍රී ලංකාවේ ඇතිවි තිබෙන ආර්ථික අර්බුදය සහ ණය ප්‍රතිව්‍යුහගතකිරීමේ ක්‍රියාවලිය පිලිබද මෙහිදී වැඩි අවධානයක් යොමු කරනු ඇති බවයි වාර්තා වන්නේ.           ", "URL": "https://www.itnnews.lk/2023/10/05/448013/", "Category": "දේශීය පුවත්", "Parent URL": null}