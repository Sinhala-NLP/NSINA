{"Source": "ITN news", "Timestamp": "අගෝස්තු 25, 2023 08:19", "Headline": "හෙට්ටිපොල වෙඩි තැබීමක්", "News Content": "ඊයේ රාත්‍රී කාලයේදී හෙට්ටිපොල පොලිස් වසමේ කුලියාපිටිය මාර්ගයේ කුරුඳුකුඹුර ප්‍රදේශයේදී වෙඩිතැබීමක් සිදුව තිබෙනවා. යතුරුපැදියකින් ගමන් කරමින් සිටි පුද්ගලයෙකුට තවත් යතුරුපැදියකින් පැමිණි නාඳුනන පුද්ගලයින් දෙදෙනෙකු විසින් මෙම වෙඩි තැබීම සිදුකර ඇති බවයි වාර්තා වෙන්නේ. වෙඩිතැබීමෙන් තුවාල ලැබූ පුද්ගලයා කුලියාපිටිය රෝහලට ඇතුළත් කර තිබෙනවා. ඔහු රෝහලේ මේ වනවිට නේවාසිකව ප්‍රතිකාර ලබන බවයි හෙට්ටිපොල පොලිසිය සඳහන් කළේ. මෙලෙස තුවාල ලබා ඇත්තේ 49 හැවිරිදි මූණමල්දෙණිය ප්‍රදේශයේ පදිංචිකරුවෙකි. සැකකරුවන් අත්අඩංගුවට ගැනීම සඳහා හෙට්ටිපොල පොලිසිය වැඩිදුර විමර්ශන සිදු කරනු ලබනවා. ", "URL": "https://www.itnnews.lk/2023/10/05/510729/", "Category": "Breaking News,දේශීය පුවත්,නවතම පුවත්", "Parent URL": null}