{"Source": "ITN news", "Timestamp": "பிப்ரவரி 14, 2022 19:17", "Headline": "செஹான் மாலக்க குற்றப்புலனாய்வு திணைக்களத்தினால் கைது..", "News Content": "சிவில் சமூக செயற்ப்பாட்டாளரான செஹான் மாலக்க என்பவர் குற்றப்புலனாய்வு திணைக்களத்தினால் கைதுசெய்யப்பட்டுள்ளார். உயிர்த்த ஞாயிறு தின தாக்குதல் சம்பவம் தொடர்பில் ஊடகவியலாளர் சந்திப்பொன்றை நடத்தி அவர் தெரிவித்த கருத்துக்கள் குறித்து குற்றப்புலனாய்வு திணைக்களத்தினர் விசாரணைகளை முன்னெடுத்துள்ளனர். விசாரணைகளின் சகல அறிக்கைகளும் சட்டமா அதிபர் திணைக்களத்திற்கு சமர்ப்பிக்கப்பட்டுள்ள நிலையில் சட்டமா அதிபரின் ஆலோசனைக்கமைய செஹான் மாலக்க கைதுசெய்யப்பட்டுள்ளார். பாணந்துரை பிரதேசத்தில் வைத்து அவர் கைதுசெய்யப்பட்டுள்ளதாக பொலிஸ் திணைக்களத்தின் ஊடக பிரிவு தெரிவித்துள்ளது. ", "URL": "https://www.itnnews.lk/2023/10/05/395043/", "Category": "Breaking News,அண்மைய செய்திகள்,தேசிய செய்திகள்", "Parent URL": null}