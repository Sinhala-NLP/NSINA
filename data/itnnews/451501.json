{"Source": "ITN news", "Timestamp": "டிசம்பர் 21, 2022 12:20", "Headline": "ஜனாதிபதி கோரிக்கைக்கமைய ஆசிய அபிவிருத்தி வங்கியிடமிருந்து 8 பில்லியன் ரூபா உதவி..", "News Content": "ஜனாதிபதி ரணில் விக்ரமசிங்கவின் கோரிக்கைக்கமைய ஆசிய அபிவிருத்தி வங்கி 8 பில்லியன் ரூபா நிவாரண உதவியை வழங்கியுள்ளதாக ஜனாதிபதி ஊடக பிரிவு தெரிவித்துள்ளது. 1.2 மில்லியன் விவசாய குடும்பங்களுக்கு பயனளிக்கக்கூடிய வகையில் குறித்த உதவி வழங்கப்பட்டுள்ளதாக சுட்டிக்காட்டப்பட்டுள்ளது. ஒரு ஹெக்டேயருக்கு குறைவாக பயிர் செய்கையில் ஈடுபடும் குடும்பம் ஒன்றுக்கு 10 ஆயிரம் ரூபாவும், ஒரு ஹெக்டேயருக்கு மேல் பயிர்செய்கையில் ஈடுபடும் குடும்பத்திற்கு 20 ஆயிரம் ரூபாவும் பெற்றுக்கொடுக்கப்படவுள்ளதாக ஜனாதிபதி ஊடக பிரிவு தெரிவித்துள்ளது. இந்நிலையில் அடுத்த வாரம் முதல் விவசாயிகளின் கணக்குகளில் வைப்பிலிடப்படுமென அமைச்சர் மஹிந்த அமரவீர தெரிவித்துள்ளார். ", "URL": "https://www.itnnews.lk/2023/10/05/451501/", "Category": "Breaking News,தேசிய செய்திகள்,முதன்மை செய்தி", "Parent URL": null}