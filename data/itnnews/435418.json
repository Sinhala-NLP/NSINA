{"Source": "ITN news", "Timestamp": "செப்டம்பர் 17, 2022 10:31", "Headline": "புகுடிக்கண்ணாவின் முக்கிய சீடர் கைது", "News Content": "பெரிய அளவிலான போதைப்பொருள் கடத்தல் சம்பவங்களுடன் தொடர்புடைய புகுடிக்கண்ணாவின் முக்கிய சீடர்களில் ஒருவர் கைது செய்யப்பட்டுள்ளார். பொலிஸ் விசேட அதிரடிப்படை அதிகாரிகளுக்கு கிடைத்த தகவலுக்கு அமைய சந்தேக நபர் கைது செய்யப்பட்டுள்ளார். இவரிடமிருந்து ஹெரோயின் போதைப்பொருளும் கைப்பற்றப்பட்டதாக பொலிஸ் விசேட அதிரடிப்படையினர் தெரிவிக்கின்றனர். கஹதுடுவ, அம்பலாங்கொட மற்றும் பொல்கசோவிட்ட ஆகிய இடங்களில் அவரை கைது செய்வதற்காக சோதனைகள் மேற்கொள்ளப்பட்ட நிலையிலேயே கைதாகியுள்ளார் . கைப்பற்றப்பட்ட ஹெரோயினின் பெறுமதி ஒரு இலட்சத்து முப்பதாயிரம் ரூபாவாகும். கைது செய்யப்பட்ட சந்தேக நபர் 38 வயதுடையவர், அவர் கொழும்பு 13 பகுதியைச் சேர்ந்தவராவர் . ", "URL": "https://www.itnnews.lk/2023/10/05/435418/", "Category": "தேசிய செய்திகள்", "Parent URL": null}