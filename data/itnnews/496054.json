{"Source": "ITN news", "Timestamp": "ජූනි 29, 2023 17:51", "Headline": "මිනුවන්ගොඩ වෙඩි තැබීමට තවත් දෙදෙනෙකු අත්අඩංගුවට", "News Content": "මිනුවන්ගොඩ – බොරගොඩවත්ත ප්‍රදේශයේදී යතුරු පැදියකින් යමින් සිටි පුද්ගලයින් දෙදෙනෙකුට වෙඩි තැබීමේ සිද්ධියට අධාර අනුබල දුන් තවත් සැකකරුවන් දෙදෙනෙකු අත්අඩංගුවට ගෙන තිබෙනවා. ඒ , පොලිස් විශේෂ කාර්ය බලකායේ සංවිධානාත්මක අපරාධ මර්දන ඒකකයේ නිලධාරින්ට ලද තොරතුරක් මත පෑලියගොඩ ආර්ථික මධ්‍යස්ථානය ඉදිරිපිටදී ඊයේ(29) රාත්‍රියේ සිදුකළ වැටලීමකදීයි. මෙලෙස අත්අඩංගුවට ගෙන ඇත්තේ කොටුගොඩ සහ නිකවැරටිය ප්‍රදේශවල පදිංචි 34 සහ 37 යන වයස්වල පසුවන දෙදෙනෙක්. අත්අඩංගුවට ගන්නා අවස්ථාවේ ඔවුන් සතුව තිබී හෙරොයින් ග්‍රෑම් 11 ක් සොයා ගැණුනා. පසුගිය 17 වනදා සිදුකල මෙම වෙඩි තැබීමෙන් යතුරු පැදියේ ගමන්ගත් නිහාල් හරිචන්ද්‍ර හෙවත් බාප්පා සහ විස්මින් මදු හෙවත් චප්පා නැමති දෙදෙනා තුවාල ලැබු අතර පසුව ඔවුන්ගෙන් එක් අයෙකු මියගියා. ", "URL": "https://www.itnnews.lk/2023/10/05/496054/", "Category": "දේශීය පුවත්", "Parent URL": null}