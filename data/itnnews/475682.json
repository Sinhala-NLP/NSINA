{"Source": "ITN news", "Timestamp": "අප්‍රේල් 15, 2023 11:33", "Headline": "ශ්‍රී ලංකා – අයර්ලන්ත ටෙස්ට් ක්‍රිකට් තරගාවලිය හෙට ඇරඹෙයි", "News Content": "ශ්‍රී ලංකාව හා අයර්ලන්තය අතර තරග දෙකකින් සමන්විත ටෙස්ට් ක්‍රිකට් තරගාවලිය ගාල්ලේ දී හෙට ආරම්භ වනවා. ශ්‍රී ලංකාව හා අයර්ලන්තය ටෙස්ට් ක්‍රිකට් තරගයකට එක්වන්නේ පළමු වතාවටයි. මෙම තරගාවලියට එක්වන ශ්‍රී ලංකා සංචිතයේ වෙනස්කම් කිහිපයක්ම සිදුකර තිබෙනවා. නිරෝෂන් දික්වැල්ලට ටෙස්ට් සංචිතයේ ඉඩ හිමිව නැති අතර කලකට පසුව ලසිත් ඇඹුල්දෙණිය ටෙස්ට් කණ්ඩායමට එක්වනවා. අයර්ලන්ත කණ්ඩායම ද වෙනස්කම් කිහිපයක් සමගිනුයි මෙම ටෙස්ට් තරගාවලියට එක්වන්නේ. පළමු තරගය හෙට ගාල්ලේදී ආරම්භ වන අතර දෙවන තරගයත් පැවැත්වෙන්නේ  ගාල්ල ජාත්‍යන්තර ක්‍රීඩාංගනයේදීමයි. එය ලබන 24 වනදා ආරම්භ වනවා. ", "URL": "https://www.itnnews.lk/2023/10/05/475682/", "Category": "ක්‍රිකට්,ක්‍රීඩා", "Parent URL": null}