{"Source": "ITN news", "Timestamp": "මැයි 11, 2022 10:44", "Headline": "ට්‍රම්ප්ට එරෙහිව පනවා තිබු ට්විටර් තහනම ඉවත් කෙරේ", "News Content": "ඇමෙරිකා හිටපු ජනපති ඩොනල්ඩ් ට්‍රම්ප්ට එරෙහිව පනවා තිබු ට්විටර් තහනම ඉවත් කිරීමට එම සමාගමේ නව හිමිකරු එලෝන් මස්ක් සූදානම් වනවා. මහජනතාව ප්‍රකෝප වන ආකාරයේ ප්‍රකාශ නිකුත් කිරීම හේතුවෙන් ට්‍රම්ප්ගේ ට්විටර් ගිණුම පසුගිය ජනවාරි මාසයේ දී අත්හිටවනු ලැබුවා. ට්විටර් සමාගම මිලදී ගැනීමෙන් පසු පළමු වරට ව්‍යාපාරීක සම්මන්ත්‍රණයකට එලොන් මස්ක් එක්වෙමිනුයි ඔහු මේ බව කියා සිටියේ. එහිදී ඔහු සඳහන් කළේ ඇමෙරිකා හිටපු ජනපතිවරායාගේ ට්විටර් ගිණුම තහනම් කිරීමට ගත පියවර නිවැරදි නොවන බවත් එය නැවත ලබාදිය යුතු බවයි. ට්විටර් ගිණුමක් ස්ථිර ලෙස තහනම් කිරීම නොකළ යුත්තක් බවයි ඔහු වැඩිදුරටත් සඳහන් කරන්නේ.   ", "URL": "https://www.itnnews.lk/2023/10/05/410723/", "Category": "Breaking News,ජාත්‍යන්තර පුවත්", "Parent URL": null}