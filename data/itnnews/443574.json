{"Source": "ITN news", "Timestamp": "නොවැම්බර් 1, 2022 12:02", "Headline": "වික්ටෝරියා ජලාශයේ ස්වයංක්‍රීය වාන් දොරටු දෙකක් විවෘත වෙයි", "News Content": "මධ්‍යම කදුකරයට ඇදහැලෙන අධික වර්ෂාවත් සමග ප්‍රදේශය පුනරා ගණ මීදුම් තත්ත්වයක් පවතිනවා. හැටන් – නුවරඑළිය,  හැටන් – කොළඹ ඇතුළු මාර්ග සියල්ලම පාහේ මීදුමෙන් වැසී තිබීම හේතුවෙන් ගමනා ගමනයට බාධා එල්ලවී තිබෙනවා. රථවාහන ධාවනයේ දී ප්‍රධාන ලාම්පු දල්වන ලෙස පොලීසිය රියදුරන්ට දැනුම් දෙනවා. මේ අතර අධික වර්ෂාවත් සමග ප්‍රධාන ජලාශවල ජල මට්ටම් ශීඝ්‍ර යෙන් ඉහළ ගොස් තිබෙනවා. වික්ටෝරියා ජලාශය වාන් දොරටු දෙකක් පැය 4 ක පමණ කාලයක් අද අලුයම් කාලයේ ස්වයක්‍රීයව විවෘතව පැවතුනා. කාසල්රී සහ මාවුස්සාකැලේ ජලාශ පිටාර මට්ටමට ආසන්න වී තිබෙනවා. කැනියොන්,  ලක්ෂපාන,  නව ලක්ෂපාන,  පොල්පිටිය සහ විමලසුරේන්ද්‍ර යන ජල විදුලිබලාගාරවල විදුලි උත්පාදනය උපරිම ධාරිතාවෙන් සිදුකෙරෙන බවයි ජලාශ භාර ඉංජිනේරුවරුන් පවසන්නේ. කුකුලේ ගඟ ජලාශයේ වාන් දොරටු 2ක් විවෘත කර තිබෙනවා. එම ජලය කුඩා ගඟට මුදා හැරීම හේතුවෙන් එහි ජල මට්ටම ඉහළ යන බැවින් අවට පදිංචිකරුවන් අවධානයෙන් සිටින ලෙස බුලත්සංහල පොලිසිය ජනතාවට දැනුම් දෙනවා. ", "URL": "https://www.itnnews.lk/2023/10/05/443574/", "Category": "දේශීය පුවත්", "Parent URL": null}