{"Source": "ITN news", "Timestamp": "ජූනි 11, 2023 11:07", "Headline": "කපුවා කපෝති වුණත් අපි හිටියා – අකිල විරාජ්", "News Content": "එක්සත් ජාතික පක්ෂ බියගම ආසන බලමණ්ඩල රැස්වීම පක්ෂයේ නියෝජ්‍ය නායක රුවන් විජයවර්ධන මහතාගේ ප්‍රධානත්වයෙන් පැවැත්වුණා. රුවන් විජේවර්ධන මහතා අදහස් දක්වමින් මෙහිදී කියාසිටියේ බියගම ප්‍රදේශයට අංගසම්පූර්ණ රෝහලක් සහ ළමා රෝහලක් නුදුරේදීම ලබාදෙන බවයි. අභියෝගාත්මක අවස්ථාවේ රටේ පාලනය භාරගත් ජනාධිපතිතුමා සාර්ථකව එම වගකීම ඉටුකරමින් සිටින බවයි ඒ මහතා ප්‍රකාශ කළේ. මේ අතර එක්සත් ජාතික පක්ෂ කටාන ආසන බල මණ්ඩල රැස්වීම ද පක්ෂ නියෝජ්‍ය නායක රුවන් විජේවර්ධන මහතාගේ ප්‍රධානත්වයෙන් පැවැත්වුණා. එක්සත් ජාතික පාක්ෂිකයින් බොහෝ පිරිසක් එම අවස්ථාවට එක්ව සිටියා. මේ අතර එක්සත් ජාතික පක්ෂ ගල්ගමුව සහ යාපහුව ආසන බලමණ්ඩල රැස්වීම් එක්සත් ජාතික පක්ෂ උපනායක අකිල විරාජ් කාරියවසම් මහතාගේ ප්‍රධානත්වයෙන් පැවැත්වුණා. ගල්ගමුව එක්සත් ජාතික පක්ෂ ප්‍රධාන සංවිධායක මංජුල සේනානායක හා යාපහුව එක්සත් ජාතික පක්ෂ ප්‍රධාන සංවිධායක අරුණ අඹහැර යන මහත්වරුන් මෙම රැස්වීම සංවිධාන කර තිබුණා.             ", "URL": "https://www.itnnews.lk/2023/10/05/490984/", "Category": "දේශීය පුවත්", "Parent URL": null}