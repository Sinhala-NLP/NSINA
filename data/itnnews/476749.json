{"Source": "ITN news", "Timestamp": "අප්‍රේල් 20, 2023 10:09", "Headline": "යාපනයේ මත් පෙති අලෙවි කළ දෙදෙනෙකු කොටුවෙයි", "News Content": "යතුරුපැදියක් යොදා ගනිමින් යාපනය ප්‍රදේශයේ මත් පෙති අලෙවි කිරීමේ ජාවාරමේ නිරත වූ පුද්ගලයන් දෙදෙනෙකු පොලිස් විශේෂ කාර්ය බළකාය අත්අඩංගුවට ගත්තා. යාපනය විශේෂ කාර්ය බළකා කඳවුරේ නිලධාරීන්ට ලැබුණු තොරතුරකට අනුව කළ වැටලීමකදීයි මෙම සැකකරුවන් අත්අඩංගුවට ගෙන තිබෙන්නේ. චුන්නාගම් පොලිස් වසමේ වයිරවර් කෝවිල අසල කළ වැටලීමකදී සැකකරුවන් සමඟ මත් පෙති අත්අඩංගුවට ගැනුණා. නීතිවිරෝධී මත් පෙති පන්සියයක් ඔවුන් ළඟ තිබී සොයාගෙන තිබෙනවා. වැඩිදුර විමර්ශන සඳහා මත් පෙති හා සැකකරුවන් චුන්නාගම් පොලිසියට භාර දුන් බවයි පොලිස් විශේෂ කාර්ය බළකාය සඳහන් කරන්නේ.   ", "URL": "https://www.itnnews.lk/2023/10/05/476749/", "Category": "Breaking News,දේශීය පුවත්", "Parent URL": null}