{"Source": "ITN news", "Timestamp": "பிப்ரவரி 23, 2022 13:25", "Headline": "தெய்யோவிட்ட பிரதேசத்தில் இடம்பெற்ற விபத்தில் நபரொருவர் உயிரிழப்பு..", "News Content": "அவிசாவளை – கேகாலை வீதியின் தெய்யோவிட்ட பிரதேசத்தில் இடம்பெற்ற விபத்தில் நபரொருவர் உயிரிழந்துள்ளார். இன்று அதிகாலை அவிசாவளை நோக்கி பயணித்த டிப்பர் ரக வாகனமொன்று மோட்டார் சைக்கிளுடன் மோதி விபத்திற்குள்ளாகியுள்ளது. அதன்போது பலத்த காயமடைந்த மோட்டார் சைக்கிள் செலுத்துனர் கரவனல்ல ஆதார வைத்தியசாலையில் அனுமதிக்கப்பட்டதன் பின்னர் சிகிச்சை பலனின்றி உயிரிழந்துள்ளார். குறித்த நபர் யட்டியாந்தோட்டை பொலட்டகம பிரதேசத்தை சேர்ந்த 17 வயதான இளைஞர் என தெரியவந்துள்ளது. டிப்பர் வண்டியின் சாரதி கைது செய்யப்பட்டுள்ளதோடு, சம்பவம் தொடர்பில் தெய்யோவிட்ட பொலிஸார் மேலதிக விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/397154/", "Category": "Breaking News,தேசிய செய்திகள்", "Parent URL": null}