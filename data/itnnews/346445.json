{"Source": "ITN news", "Timestamp": "ஜூலை 1, 2021 13:16", "Headline": "அதிக விலைக்கு விற்பனை செய்வதற்காக மறைத்து வைக்கப்பட்டிருந்த ஒரு தொகை உர மூடைகள் மீட்பு", "News Content": "அதிக விலைக்கு விற்பனை செய்வதற்காக மறைத்து வைக்கப்பட்டிருந்த ஒரு தொகை உர மூடைகள் நாணுஓயா பகுதியில் மீட்கப்பட்டன. நுவரெலியா நுகர்வோர் அதிகார சபைக்கு கிடைத்த முறைப்பாட்டுக்கு அமைய வர்த்தக நிலையங்களையும் வர்த்தகர்களின் வீடுகளையும் சோதனையிட்ட போதே 129 உர மூடைகள் மீட்கப்பட்டன. நிவாரண விலையில் ஆயிரத்து 500 ரூபாவுக்கு விற்பனை செய்வதற்காக பெற்றுக்கொள்ளப்பட்ட இந்த உர மூடைகள் 3 ஆயிரம் ரூபா தொடக்கம் 4 ஆயிரம் ரூபா வரை விற்கப்படுவதாக ஆரம்பகட்ட விசாரணையின் போது தெரியவந்துள்ளது. சம்பவம் குறித்து உரிமையாளருக்கு எதிராக வழக்கு தாக்கல் செய்யவுள்ளதாகவும் இவற்றை விவசாயிகளுக்கு ஆயிரத்து 500 ரூபாவுக்கே பெற்றுக்கொடுக்க நீதிமன்றத்தை கோரவுள்ளதாகவும் அதிகார சபை தெரிவித்துள்ளது.\n00 சுந்தர் ", "URL": "https://www.itnnews.lk/2023/10/05/346445/", "Category": "Breaking News,அண்மைய செய்திகள்,தேசிய செய்திகள்", "Parent URL": null}