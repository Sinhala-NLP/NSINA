{"Source": "ITN news", "Timestamp": "සැප්තැම්බර් 9, 2021 18:31", "Headline": "අත්‍යාවශ්‍ය නොවන බඩු රටින් ගේනවානම් මුදල් තැන්පතු අවශ්‍යයි", "News Content": "අත්‍යවශ්‍ය නොවන සහ හදිසි නොවන භාණ්ඩ ආනයනයේ දී ණයවර ලිපි හා සෙසු ලියකියවිලි මත සියයට සියයක් මුදල් තැන්පත් කළ යුතු බව ශ්‍රී ලංකා මහ බැංකුව දැනුම් දෙනවා. අධික ලෙස බඩු ආනයනය කිරීම අධෛර්යමත් කිරීම මෙහි අරමුණයි. ජංගම දුරකතන වැනි විදුලි සංදේශ  උපකරණ, විදුලි පංකා රූපවාහිනී ශිතකරණ රෙදි සෝදන යන්ත්‍ර වැනි ගෘහ උපකරණ හා රෙදිපිලි සහ උපාංග ආදිය මුදල් තැන්පතු අවශ්‍යතාවන්ට යටත්වන ආනයන භාණ්ඩ අතර වනවා. ගෘහ උපකරණ සහ ගෘහ භාණ්ඩ, ලාම්පු සහ ආලෝකකරණ උපාංග, විසිතුරු නිෂ්පාදන, පිගන් භාණ්ඩ, මුලුතැන්ගෙයි උපකරණ සහ ඇද ඇතිරිලි වැනි ගෘහ උපකරණ හා ගෘහ භාණ්ඩ ද ඊට අයත්. වායු සමීකරණ යන්ත්‍ර, ඇපල් මිදි දොඩම් සහ වියළි පළතුරු සහ පළතුරු යුෂ, සුවද විලවුන් සහ සේදුම් ද්‍රව්‍ය, බියර් වයින් වැනි පාන වර්ග, චොක්ලට්, මෝල්ට්, චීස් බටර් වැනි ආහාර සහ පාන වර්ග මෙන්ම සංගීත භාණ්ඩ දුම්කොළ නිෂ්පාදන සෙල්ලම්බඩු ලිපි ද්‍රව්‍ය වැනි වෙනත් ආහාර නොවන පාරිභෝගික භාණ්ඩද මේ අතර වනවා.     ", "URL": "https://www.itnnews.lk/2023/10/05/361454/", "Category": "දේශීය පුවත්", "Parent URL": null}