{"Source": "ITN news", "Timestamp": "අප්‍රේල් 26, 2023 13:51", "Headline": "නීතිඥවරයෙකුගේ සුරතලාට නීතිඥවරියක් වස දීලා", "News Content": "නීතිඥවරයෙකුගේ නිවසේ සුරතලයට ඇති කරන සුනඛයාට වස දී ඝාතනය කිරීමේ සිද්ධියක් සම්බන්ධයෙන් නීතිඥවරියක් අත්අඩංගුවට ගෙන තිබෙනවා. එම නීතිඥවරිය කැස්බෑව අධිකරණය වෙත ඉදිරිපත් කිරීමෙන් අනතුරුව රුපියල් ලක්ෂ පහක 5ක ශරීර ඇප මත මුදා හරින ලෙසයි මහෙස්ත්‍රාත් දමින්ද රාමනායක නියෝග කළේ . මත්තේගොඩ, ඇල්විටිගල මාවත පදිංචි නීතිඥවරියක් මෙලෙස ඇප මත නිදහස් කර තිබෙනවා. එම නඩුව එළඹෙන ජූලි 6 වෙනි දින යළි නැවත කැඳවීමට නියමිතයි. ඉකුත් 12 වැනි දින කහතුඩුව පොලීසියට කරන ලද පැමිණිල්ලක් අනුව සිදුකළ විමර්ශනවලදී අනාවරණය වූ තොරතුරු අනුව සැකකාර නීතිඥවරිය අත්අඩංගුවට ගත් බව පොලීසිය අධිකරණයේ දී සඳහන් කළා. ඒ පැමිණිලිකාර නීතිඥවරයාගේ නිවසේ සවි කර තිබූ CCTV දර්ශන අනුව පොලිස් මූලස්ථානයේ සමීප රූප ආවේක්ෂණ කොට්ඨාසයේ නිලධාරීන් සිදුකළ විමර්ශනවලට අනුවයි. ", "URL": "https://www.itnnews.lk/2023/10/05/478321/", "Category": "දේශීය පුවත්", "Parent URL": null}