{"Source": "ITN news", "Timestamp": "දෙසැම්බර් 15, 2021 14:58", "Headline": "අයහපත් කාළගුණය හේතුවෙන් බ්‍රසීලයේ මියගිය සංඛ්‍යාව 11ක් දක්වා ඉහළට", "News Content": "බ්‍රසීලයට බලපා ඇති අයහපත් කාළගුණය හේතුවෙන් මියගොස් ඇති සංඛ්‍යාව 11ක් දක්වා ඉහළ ගොස් තිබෙනවා. බ්‍රසීලයේ භාහියා ප්‍රාන්තයට පසුගිය දා බලපෑ අධික වැසි තත්වය හේතුවෙන් දැඩි බලපෑම් ඒල්ල වී තිබෙනවා. මාර්ග සහ නිවාස රැසක් විනාශ වී ඇති අතර එම ප්‍රාන්තයේ පුද්ගලයින් 20,000කට අධික පිරිසක්  අවතැන්ව සිටිනවා. භාහියා ප්‍රාන්තයේ ප්‍රදේශ 51කට හදිසි තත්වයක් මේ වන විට ප්‍රකාශයට පත් කර තිබෙනවා. අත්ලාන්තික් සාගර ප්‍රදේශයට මේ දිනවල බලපැවැත්වෙන කුණාටු තත්වය හේතුවෙන් බ්‍රසීලයට කාළගුණයෙන් බලපෑම් එල්ල වී ඇති බවයි වාර්තා වන්නේ.   ", "URL": "https://www.itnnews.lk/2023/10/05/382896/", "Category": "ජාත්‍යන්තර පුවත්", "Parent URL": null}