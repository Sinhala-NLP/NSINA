{"Source": "ITN news", "Timestamp": "පෙබරවාරි 3, 2023 18:09", "Headline": "මහජන උපයෝගීතා කොමිසමේ සාමාජිකයන් දෙදෙනෙකු ඉල්ලා අස්වෙයි", "News Content": "මහජන උපයෝගීතා කොමිසමේ සාමාජිකයන් දෙදෙනෙකු ඉල්ලා අස් වී තිබෙනවා. කොමිසමේ උප සභාපති සහ කොමිසමේ සාමාජික ඉංජිනේරු බී කේ යූ ඒ වික්‍රමසිංහ සහ කොමිසමේ සාමාජික මොහාන් සමරනායක යන මහත්වරුනුයි මෙසේ ඉල්ලා අස් වී ඇත්තේ. ඔවුන් සිය ඉල්ලා අස්වීමේ ලිපි මුදල් ආර්ථික සංවර්ධන හා ජාතික ප්‍රතිපත්ති පිළිබද ලේකම්වරයාට යොමු කර තිබෙනවා. මහජන උපයෝගී කොමිසමේ සභාපතිවරයාගේ අත්තනෝමතික ක්‍රියාකලාපය, ඒකමතිකව තීන්දු නොගැනීම වැනි කාරණා හේතුවෙන් තමා සාමාජිකත්වයෙන් ඉල්ලා අස්වන බවයි කොමිසමේ සාමාජික මොහාන් සමරනායක මහතා සිය ලිපියේ සදහන් කර ඇත්තේ. අදාළ ලිපිවල පිටපත් ජනාධිපති ලේකම්වරයාටත්, අග්‍රාමාත්‍ය ලේකම්වරයාටත්, මහජන උපයෝගීතා කොමිසමේ ලේකම්වරයාටත් යොමු කර තිබෙනවා.       ", "URL": "https://www.itnnews.lk/2023/10/05/459100/", "Category": "Breaking News,දේශීය පුවත්", "Parent URL": null}