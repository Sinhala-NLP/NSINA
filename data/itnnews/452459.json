{"Source": "ITN news", "Timestamp": "දෙසැම්බර් 28, 2022 09:07", "Headline": "පිලිපීනයේ ගංවතුරෙන් 13 දෙනෙකු ජීවිතක්ෂයට", "News Content": "පිලිපීනයට බලපෑ අයහපත් කාලගුණය හේතුවෙන් පුද්ගලයින් 13 දෙනෙකු ජීවිතක්ෂයට පත් වුණා. අධික වර්ෂාපතනය හේතුවෙන් හට ගත් ගංවතුර තත්ත්වයත් සමග පිලිපීනයේ ස්ථාන රැසකට බලපෑම් එල්ල වුණා. මේ හේතුවෙන් පුද්ගලයින් හතළිස් පන්දහසක් පමණ අවතැන් වී ඇති බවයි එරට මාධ්‍ය වාර්තා කරන්නේ. ගංවතුර හේතුවෙන් පුද්ගලයින් විසිතුන් දෙනෙකු මේ වන විට අතුරුදන් වී තිබෙනවා. ප්‍රදේශ රැසකට විදුලියද විසන්ධි වී ඇති බවයි වාර්තා වන්නේ. ඇතැම් ස්ථානවල නායයාම් ද වාර්තා වුණා.     ", "URL": "https://www.itnnews.lk/2023/10/05/452459/", "Category": "Breaking News,ජාත්‍යන්තර පුවත්", "Parent URL": null}