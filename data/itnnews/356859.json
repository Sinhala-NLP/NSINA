{"Source": "ITN news", "Timestamp": "අගෝස්තු 18, 2021 12:09", "Headline": "ඊයේ දිනය තුළ කොවිඩ් ආසාදිතයින් 3609ක්", "News Content": "ඊයේ දිනයේදි මෙරටින් කොරෝනා ආසාදිතයන් තුන් දහස් හයිසය නව දෙනෙකු හමුවුණා. ඊයේ දිනයේ කොරෝනා ආසාදිතයන් තුන් දහස් හයසිය නව දෙනෙකු හදුනා ගැනීමත් සමග මෙරට සමස්ත කොරෝනා ආසාදිතයන් සංඛ්‍යාව තුන් ලක්ෂ හැට පන් දහස් හයසිය අසූ තුන දක්වා ඉහළ ගියා. මේ අතුරින් තුන් ලක්ෂ දා හතර දහස් තුන්සිය හතලිස් දෙනෙකු සුවය ලැබුවා. හතලිස් පන් දහස් අසූ දෙනෙකු තවදුරටත් ප්‍රතිකාර ලබනවා. ඊයේ වාර්තා වූ කොරෝනා මරණ 171 ත් සමගින් මෙරට සමස්ත කොරෝනා මරණ සංඛ්‍යාව 6434 දක්වා ඉහළ ගොස් තිබෙනවා. ඊයේ සිදුවූ මරණ අතුරින් 102 ක් ම පිරිමි පුද්ගලයන්. සෙසු 69 දෙනා කාන්තාවන් වනවා. මිය ගිය අය අතුරින් 134 දෙනෙකු වයස අවුරුදු හැටට වැඩි කාණ්ඩයට ඇතුළත්. වව්නියාව සිවිල් ආරක්ෂක භටයින් හතලිස් හත් දෙනෙකුට කොරෝනා ආසාදනය වීම හේතුවෙන් කලාප මූලස්ථානය තාවකාලිකව වසා දමා තිබෙනවා. එන්නත්කරණ වැඩසටහනද මේ වනවිට සාර්ථකව ක්‍රියාත්මකයි. මේ අතර ඊයේ දිනය වන විට කොවිෂීල්ඩ් එන්නතේ පළමු මාත්‍රාව ලබාගෙන සිටි පුද්ගලයින් ගණන දහතුන් ලක්ෂ හත් දහස් හත්සිය අසූ දෙකයි. අටලක්ෂ හැත්තෑ දෙදහස් නවසිය හතරක් එහි දෙවන මාත්‍රාව ලබාගෙන තිබෙනවා. සයිනොෆාම් එන්නතේ පළමු මාත්‍රාව පුද්ගලයින් අනු හතර ලක්ෂ හැත්තැ අට දහස් හත්සිය තිස් පහක් හා දෙවන මාත්‍රාව හතලිස් ලක්ෂ විසි අට දහස් නවසිය අසූ හතර දෙනෙකුට ලබා දීමටයි පියවර ගෙන ඇත්තේ. ස්පුට්නික් එන්නතේ පළමු මාත්‍රාව එක්ලක්ෂ පනස් නව දහස් අසූ එක් දෙනෙකුට හා දෙවන මාත්‍රාව 14517 දෙනෙකුට ලබා දී ඇති අතර ෆයිසර් එන්නතේ පළමු මාත්‍රාව ලබා දී ඇති පුද්ගලයින් සංඛ්‍යාව දෙලක්ෂ පනස් දෙදහස් හාරසිය අනූවයි. එහි දෙවන මාත්‍රාව 39883 කුට ලබා දී ඇති අතර මොඩර්නා එන්නතේ පළමු මාත්‍රාව මේ දක්වා පුද්ගලයින් හත් ලක්ෂ හැට පන්දහස් හයසිය පනස් එක් දෙනෙකුට ලබා දී ඇති බවයි වසංගත රෝග විද්‍යා අංශය සදහන් කළේ. මේ අනුව කොරෝනා මර්දනයට එරෙහි කුමන හෝ එන්නතක පළමු මාත්‍රාව ලබා ගත් පිරිස එක්කෝටි දහනව ලක්ෂ හැට තුන් දහස් හත්සිය තිස් නවයයි. එහි දෙවන මාත්‍රාව හතලිස් නව ලක්ෂ පනස් හය දහස් දෙසීය අසූ අට දෙනෙකු ලබා ගත්තා. පවත්නා කොරෝනා වසංගත තත්ත්වය හමුවේ රජයේ වැඩපිළිවෙළ ඉදිරියට ගෙන යමින් ජනතාව ආරක්ෂා කිරීම සදහා කැපවන සෞඛ්‍ය නිලධාරීන් හා සේවකයින් ඇගයීමේ උත්සවයක් ඇල්ල ප්‍රදේශයේ දී ක්‍රියාත්මක කෙරුණා. සෞඛ්‍ය නිලධාරීන් සදහා උපහාර තිලිණ මෙහිදී පිරි නැමුණා. රාගම මහ රෝහලේ කොරෝනා ප්‍රතිකාර අංශය සදහා අවශ්‍ය කෙරෙන භාණ්ඩ රැසක් පරිත්‍යාග කෙරුණා. රාගම පොලිස් ස්ථානාධිපති ප්‍රධාන පොලිස් පරීක්ෂක බුද්ධික රාජපක්ෂ මහතාගේ මෙහෙයවීම මත ඉන්ද්‍රජිත් සිල්වා හා නිලන්ත පෙරේරා යන දෙදෙනායි මෙම උපකරණ ලබාදී ඇත්තේ. ඔක්සිජන් ආනයනය කිරීමට තීරණය කර ඇති අතර ඒවා ගබඩා කිරීම සදහා ද පහසුකම් සපයා ඇති බව සෞඛ්‍ය අංශ අවධාරණය කරනවා.         ", "URL": "https://www.itnnews.lk/2023/10/05/356859/", "Category": "දේශීය පුවත්", "Parent URL": null}