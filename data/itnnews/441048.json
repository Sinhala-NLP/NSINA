{"Source": "ITN news", "Timestamp": "அக்டோபர் 17, 2022 15:34", "Headline": "சீரற்ற காலநிலையினால் நாட்டின் 11 மாவட்டங்களில் பாதிப்புக்கள்", "News Content": "சீரற்ற காலநிலையினால் நாட்டின் 11 மாவட்டங்களில் பாதிப்புக்கள் ஏற்பட்டுள்ளன. 54 பிரேதச செயலக பிரிவுகளை சேர்ந்த 14 ஆயிரத்து 309 குடும்பங்களை சார்ந்த 56 ஆயிரத்து 630 பேர் நிர்கதியாகியுள்ளனர். இந்நிலையில் நாட்டின் ஆறு மாவட்டங்களுக்கு விடுக்கப்பட்டிருந்த மண்சரிவு அபாய எச்சரிக்கை தொடர்ந்தும் நீடிக்கப்பட்டுள்ளதாக தேசிய கட்டிட ஆய்வு நிறுவகம் தெரிவித்துள்ளது. களுத்துறை, நுவரெலியா இரத்தினபுரி ஆகிய மாவட்டங்களின் ஒரு சில பகுதிகளில் சிவப்பு எச்சரிக்கை விடுக்கப்பட்டுள்ளது. கேகாலை, கொழும்பு மற்றும் காலி ஆகிய மாவட்டங்களிலும் மண்சரிவு ஏற்படக்கூடிய 2ம் கட்ட எச்சரிக்கை விடுக்கப்பட்டுள்ளது. கடந்த சில தினங்களில் மண்மேடு சரிந்து வீழந்தமையினால் உயிரிழப்புக்கள் பதிவதாகியுள்ள நிலையில், அச்சுறத்தல் நிலவும் பகுதிகளிலுள்ள மக்கள் கூடுதல் அவதானத்துடன் செயற்பட வேண்டுமென அனர்த்த முகாமைத்துவ மத்திய நிலையம் அறிவுறுத்தியுள்ளது. இந்நிலையில் ஆறுகளை அண்மித்த பகுதிகளில் சிறியளவிலான வெள்ள நிலை காணப்பட்ட நிலையில் தற்போது குறைவடைந்து வருவதாகவும் நீர்பாசன திணைக்களம் தெரிவித்துள்ளது. களனி,களு,கிங் மற்றும் நீள்வளா ஆகிய ஆறுகளை அண்மித்த தாழ்நிலப்பகுதிகள் நீரிழ் மூழ்கும் அபாயம் இல்லையெனவும் சுட்டிக்காட்டக்கட்டுள்ளது. சீரற்ற காலநிலையினால் கம்பஹா மாவட்டத்திலேயே கூடுதல் பாதிப்பு ஏற்பட்டுள்ளது. சீரற்ற காலநிலையினால் பாதிக்கப்பட்ட சகலருக்கும் நிவாரணம் வழங்கும் செயற்பாடு மாவட்ட செயலாளர்களினால் முன்னெடுக்கப்பட்டுள்ளதோடு முப்படையினர், பொலிஸாரின் ஆகியோரின் பங்களிப்பும் குறித்த செயற்பாட்டுக்கு கிடைக்கப்பெற்றுள்ளது. ", "URL": "https://www.itnnews.lk/2023/10/05/441048/", "Category": "Breaking News,தேசிய செய்திகள்", "Parent URL": null}