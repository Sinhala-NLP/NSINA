{"Source": "ITN news", "Timestamp": "දෙසැම්බර් 19, 2022 10:01", "Headline": "සුබසාධන ප්‍රතිලාභ ලබා ගැනීමට අයදුම්පත් තිස්හත්ලක්ෂ දසදහසක්", "News Content": "සුබසාධන ප්‍රතිලාභ ලබා ගැනීම සදහා අයදුම්පත් තිස්හත්ලක්ෂ දසදහසක් ලැබි ඇති අතර ඒවා ජාල ගත කිරීම මේ වන විට සිදු කෙරෙන බව මුදල් රාජ්‍ය අමාත්‍ය ශේහාන් සේමසිංහ මහතා පවසනවා. සුබසාධන ප්‍රතිලාභ මණ්ඩලය යටතේ ප්‍රතිලාභීන් ලියාපදිංචි කිරීම සම්බන්ධයෙන් මතුව ඇති ගැටලු සාකච්ඡා කිරිම සදහා වෘත්තීය සිමිති නියෝජතියින් සමග පැවති හමුවකදි රාජ්‍ය අමාත්‍යවරයා මේ බව ප්‍රකාශ කළා. අයදුම්පත් ලබා ගැනිමෙන් පසු නිවෙස් වෙත ගොස් තොරතුරු රැස් කිරීමට නියමිතයි. ග්‍රාම නිලධාරීන් සංවර්ධන නිලධාරීන් ඇතුලු පාර්ශව වලින් අදාළ කටයුතු සිදු විය යුතු අතර එහිදි ඔවුන් මුහුණ දෙන දුක්ෂරතා පිළිබදව ද මෙම සාකච්ඡාවේදි අවධානය යොමු වුණා. මෙම ක්‍රියාවලියේ දි රාජ්‍ය සේවකයාට අගතියක් වීමට කිසිදු අවස්ථාවක ඉඩ නොතබන බව ද ශේහාන් සේමසිංහ මහතා ප්‍රකාශ කළා.             ", "URL": "https://www.itnnews.lk/2023/10/05/451079/", "Category": "Breaking News,දේශීය පුවත්", "Parent URL": null}