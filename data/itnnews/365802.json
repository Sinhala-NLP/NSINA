{"Source": "ITN news", "Timestamp": "செப்டம்பர் 29, 2021 13:36", "Headline": "அரிச ஆலை உரிமையாளர்களின் கைகளுக்குச் சென்ற அரிசி விலை..", "News Content": "அரிக்கு உத்தரவாத விலை நிர்ணயிக்கப்பட்டு வெளியிடப்பட்ட விசேட வர்த்தமானி அறிவித்தலை இரத்துச் செய்ய அமைச்சரவை தீர்மானித்தது. இதனையடுத்து பாரியளவிலான அரிசி ஆலை உரிமையாளர்களின் சங்கம் 3 வகையான அரிசிக்குரிய சில்லறை விலையை நேற்று அறிவித்தது. ஒரு கிலோ நாடு ரக அரிசியின் விலை 115 ரூபா எனவும் ஒரு கிலோ சம்பா அரிசி 140 ரூபா எனவும் ஒரு கிலோ கீரி சம்பா 165 ரூபா எனவும் அறிவிக்கப்பட்டது. விவசாயிகளிடமிருந்து நெல்லை கொள்வனவு செய்யும் போது ஒரு கிலோ கிராம் நாடு ரக நெல் 62 ரூபா 50 சதத்திற்கும் சம்பா ரக நெல் 70 ரூபாவிற்கும் கீரி சம்பா ரக நெல் 80 ரூபாவிற்கும் கொள்வனவு செய்ய பாரியளவிலான் அரிசி ஆலை உரிமையாளர்களின் சங்கம் தீர்மானித்தது. அரிசி ஆலை உரிமையாளர்கள் அறிவித்துள்ள விலைப்பட்டிலுக்கு அமைய அரிசியை விற்பனை செய்யாது அரசாங்கம் அரிசிக்கு விலையை நிர்ணயிக்கும் வரை காத்திருப்பதாக நேற்றைய தினம் புறக்கோட்டை அரிசி மொத்த வர்த்தகர்கள் தெரிவித்தனர். எவ்வாறாயினும் இன்றைய தினம் இவர்கள் பாரியளவிலான அரிசி ஆலை உரிமையாளர்களின் சங்கம் அறிவித்துள்ள விலைகளின் கீழ் அரிசியை விற்பனை செய்தததை அவதானிக்க முடிந்தது. இதேவேளை பாரியளவிலான அரிசி ஆலை உரிமையாளர்கள் நேற்று அறிவித்த விலைப்பட்டியல் ஒரு போதும் நியாயமானது அல்ல என ராஜாங்க அமைச்சர் லசந்த அழகியவன்ன தெரிவித்துள்ளார். சந்தையில் கேள்வினதும் விநியோகத்தினதும் பேரில் நிர்ணய விலை தீர்மானிக்கப்படுவதாவும் நுகர்வோரக்கோ விவசாயிகளுக்கோ இதன் மூலம் அநீதி இழைக்கப்படுவதாயின் எவ்வித தயக்கமும் இன்றி இதில் அரசாங்கம் தலையீடு செய்யுமெனவும் அவர் தெரிவித்துள்ளார். மக்களுக்கு நியாய விலையில் அரிசியை வழங்க அரசாங்கம் துரிதமாக தேவையான நடவடிக்கைகளை எடுக்குமெனவும் அவர் தெரிவித்துள்ளார். ", "URL": "https://www.itnnews.lk/2023/10/05/365802/", "Category": "Breaking News,அண்மைய செய்திகள்,தேசிய செய்திகள்", "Parent URL": null}