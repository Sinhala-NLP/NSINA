{"Source": "ITN news", "Timestamp": "නොවැම්බර් 20, 2021 17:33", "Headline": "පා.ම. චන්දිමගේ චෝදනාවට ජනාධිපති කාර්යාලයෙන් නිවේදනයක්", "News Content": "ජනාධිපති කාර්යාලයේ වාහන භාවිතය සම්බන්ධයෙන් පාර්ලිමේන්තු මන්ත්‍රී චන්දිම වීරක්කොඩි මහතා ඊයේ පාර්ලිමේන්තුවේදී කළ ප්‍රකාශය සාවද්‍ය මෙන්ම කරුණු අධ්‍යනයකින් තොරව කරපු ප්‍රකාශයක් බව ජනාධිපති මාධ්‍ය අංශය නිවේදනය කළා. ජනාධිපති ගෝඨාභය රාජපක්ෂ මැතිතුමන් ගතවූ දෙවර්ෂයක පාලන කාලය තුළ අභියෝග රැසක් හමුවේ අවම සම්පත් දායකත්වයකින් විශාල කාර්යභාරයක් ඉටුකරමින් සිටින බවයි ජනාධිපති මාධ්‍ය අංශය සදහන් කරන්නේ. රටපුරා ක්‍රියාත්මක සියලු ව්‍යාපෘති ඇතුළු පුළුල් කාර්යභාරයක් සදහා ජනාධිපති කාර්යාලය පවත්වාගෙන යන සේවක සංඛ්‍යාව සහ වාහන සංඛ්‍යාව යහපාලන ආණ්ඩුවට සාපේක්ෂව තුනෙන් එකක් පමණ වනවා. ජනාධිපති කාර්යාලයේ බොහෝ නිලධාරීන් සිය නිලයට අයත් වාහන ද භාවිත නොකරමින් සංචිතයට අයත් වාහන රාජකාරි කටයුතු සදහා භාවිත කිරීම විශේෂත්වයක්. චන්දිම වීරක්කොඩි මහතා නිසි කරුණු අධ්‍යනයකින් තොරව මෙලෙස වැරදි සහගත තොරතුරු ඉදිරිපත් කිරීම ඉතා කණගාටුදායක බවයි ජනාධිපති කාර්යාලය පෙන්වා දෙන්නේ.    ", "URL": "https://www.itnnews.lk/2023/10/05/377435/", "Category": "Breaking News,දේශීය පුවත්", "Parent URL": null}