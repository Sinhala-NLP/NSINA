{"Source": "ITN news", "Timestamp": "ජූනි 19, 2023 05:29", "Headline": "බටහිර ඉන්දීය කොදෙව් කණ්ඩායමට ලකුණු 39ක ජයක්", "News Content": "2023 ලෝක කුසලාන එක්දින ක්‍රිකට් තරඟාවලියට සුදුසුකම් ලබා ගැනීමේ තවත් තරඟයකින් ජයග්‍රාහණය කිරීමට බටහිර ඉන්දීය කොදෙව් කණ්ඩායම සමත් වුණා. ඒ ඇමෙරිකාව ලකුණු 39කින් පරාජය කරමින්. තරගයේ පළමුව පන්දුවට පහරදුන් කොදෙව් කණ්ඩායම පන්දුවාර 49.3කදී සියලුදෙනා දැවී ලකුණු 297ක් රැස්කළහ. පිළිතුරු ඉණිම ක්‍රිඩා කළ ඇමෙරිකා කණ්ඩායමට නියමිත පන්දුවාර 50 අවසානයේ කඩුලු 7ක් දැවී ලබා ගැනීමට හැකි වුයේ ලකුණු 258ක් පමණයි. මේ අතර 2023 ලෝක කුසලාන සුදුසුකම් ලැබීමේ ක්‍රිකට් තරගාවලියේ නේපාල කණ්ඩායමට එරෙහි තරගය සත්කාරක සිම්බාබ්වේ කණ්ඩායම කඩුලු 8කින්  ජය ගත්තේ ය. හරාරේහිදී පැවැති තරගයේ පළමුවෙන් පන්දුවට පහර දුන් නේපාලය කඩුලු 8ක් දැවී රැස් කළ ලකුණු සංඛ්‍යාව 290කි. පිළිතුරු ඉනිම ක්‍රීඩා කළ සිම්බාබ්වේ කණ්ඩායම පන්දුවාර 44යි පන්දුවක් අවසානයේදී කඩුලු 2ක් දැවී නියමිත ඉලක්කය පසු කළේ ය. ", "URL": "https://www.itnnews.lk/2023/10/05/492935/", "Category": "ක්‍රීඩා,දේශීය පුවත්", "Parent URL": null}