{"Source": "ITN news", "Timestamp": "සැප්තැම්බර් 26, 2022 11:59", "Headline": "ධනීෂ් අලී ඇතුළු හතර දෙනෙකුට එරෙහි නඩුවට දින නියම වෙයි", "News Content": "රූපවාහිනී සංස්ථාවට අයුතු ලෙස ඇතුළු වී එහි විකාශන කටයුතුවලට බාධා කිරීමේ සිද්ධිය සම්බන්ධයෙන් ධනීෂ් අලී ඇතුළු සැකකරුවන් හතර දෙනෙකුට එරෙහි පැමිණිල්ල ජනවාරි 9 වනදා කැඳවීමට අධිකරණය නියම කළා. මෙම නඩුව කොළඹ අතිරේක මහේස්ත්‍රාත්වරයා හමුවේ අද කැඳවූවා. එහිදී කුරුදුවත්ත පොලීසිය අධිකරණයට දන්වා සිටියේ සිද්ධිය සම්බන්ධ පරීක්ෂණ තවදුරටත් සිදුකෙරෙන බවයි. ධනීෂ් අලී ඇතුළු සැකකරුවන් දෙදෙනෙකුගේ ජංගම දුරකතන පොලීසිය භාරයට ගෙන ඒවා ත්‍රස්ත විමර්ශන කාර්යාංශයට යොමුකර පරීක්ෂණ සිදුකිරීම සඳහා පොලීසිය කළ ඉල්ලීමට අධිකරණය අවසර ලබාදුන්නා. පැමිණිල්ල නැවත ජනවාරි 9 වනදා කැඳවනවිට පරීක්ෂණවල ප්‍රගතිය වාර්තා කරන ලෙස පොලීසියට නියෝග කෙරුණා.     ", "URL": "https://www.itnnews.lk/2023/10/05/437141/", "Category": "දේශීය පුවත්", "Parent URL": null}