{"Source": "ITN news", "Timestamp": "மார்ச் 15, 2022 13:07", "Headline": "இரண்டு கிலோ 775 கிராம் ஐஸ் போதைப்பொருளுடன் சந்தேக நபர் ஒருவர் கைது", "News Content": "மன்னார் பேசாலை பொலிஸ் பிரிவிற்குட்பட்ட பகுதியில் இரண்டு கிலோ  775 கிராம் ஐஸ் போதைப்பொருளுடன் சந்தேக நபர் ஒருவர் கைதுசெய்யப்பட்டுள்ளார். பேசாலை பொலிஸாருக்கு கிடைக்கப்பெற்ற தகவல் ஒன்றின் அடைப்படையில் முன்னெடுக்கப்பட்ட சுற்றிவளைப்பின் ஊடாக குறித்த போதைப்பொருள் கைப்பற்றப்பட்டுள்ளது. கைதுசெய்யப்பட்ட சந்தேக நபர் 30 வயதுடையவரெனவும், அவர் அதே பிரதேசத்தை சேர்ந்தவரெனவும் பொலிஸார் தெரிவித்துள்ளனர். கைப்பற்றப்பட்ட ஐஸ் ரக போதைப்பொருளின் பெறுமதி சுமார் 20 மில்லியன் ரூபா எனவும் மதிப்பிடப்பட்டுள்ளது. கடல் வழியாக கொண்டுவரப்பட்ட ஐஸ் ரக போதைப்பொருள் வீட்டில் மறைத்துவைக்கப்பட்டு விநியோக நடவடிக்கைகளை முன்னெடுப்பதற்கு தயார் நிலையில் வைக்கப்பட்டுள்ளதாக பொலிஸார் தெரிவித்துள்ளனர். ", "URL": "https://www.itnnews.lk/2023/10/05/401357/", "Category": "Breaking News,தேசிய செய்திகள்", "Parent URL": null}