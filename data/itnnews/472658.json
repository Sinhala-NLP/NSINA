{"Source": "ITN news", "Timestamp": "අප්‍රේල් 2, 2023 17:29", "Headline": "අතහැර දැමූ වැව් 497ක ප්‍රතිසංස්කරණය ඇරඹෙයි", "News Content": "දිවයින පුරා අත්හැර දැමු වැව් 497ක ප්‍රතිසංස්කරණ කටයුතු මේ වන විට ආරම්භ කර තිබෙනවා. එම කටයුතු නිරීක්ෂණ කිරීමට අමාත්‍ය මහින්ද අමරවීර මහතා ද එක්වුණා. දේශගුණ සුහුරු වාරි කෘෂිකාර්මික ව්‍යාපෘතිය යටතේයි මෙම වැඩසටහන ක්‍රියාත්මක කෙරෙන්නේ. ලෝක බැංකුවේ මූල්‍ය ප්‍රතිපාදන යටතේ ඒ වෙනුවෙන් වැය කෙරෙන මුදල ඩොලර් මිලියන 44ක්. ඒ යටතේ ත්‍රිකුණාමල දිස්ත්‍රික්කයේ වැව් 72ක් සහ අනුරාධපුර දිස්ත්‍රික්කයේ වැව් 29ක ප්‍රතිසංස්කරණ කටයුතු ආරම්භ කෙරුණේ අමාත්‍ය මහින්ද අමරවීර මහතාගේ ප්‍රධානත්වයෙන්. ගෝමරන්කඩවල,  දිවුල්වැව හා පලුගස්වැව ප්‍රතිසංස්කරණ කටයුතු ද අමාත්‍යවරයාගේ නිරීක්ෂණයට ලක්වුණා.       ", "URL": "https://www.itnnews.lk/2023/10/05/472658/", "Category": "දේශීය පුවත්", "Parent URL": null}