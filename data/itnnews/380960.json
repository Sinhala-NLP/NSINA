{"Source": "ITN news", "Timestamp": "டிசம்பர் 6, 2021 12:24", "Headline": "மூன்று நிபந்தனைகளின் கீழ் சமையல் எரியாவு சிலிண்டர் விநியோகம்..", "News Content": "தொழிநுட்ப குழுவின் பரிந்துரைகளுக்கமை 3 நிபந்தனைகளின் கீழ் இன்று முதல் சமையல் எரிவாயு சிலிண்டர்களை சந்தைக்கு விநியோகிக்கும் நடவடிக்கை ஆரம்பிக்கப்பட்டுள்ளது. இதனிடையே கடந்த 24 மணித்தியாலத்தில் நாட்டின் பல்வேறு பகுதிகளிலும் எரிவாயுவுடன் தொடர்புடைய வெடிப்பு சம்பவங்கள் பதிவாகியுள்ளன. நேர்வூட் தோட்டத்தில் இரண்டு வீடுகளில் எரிவாயு கசவு ஏற்பட்டுள்ளது. பன்னல ஹெட்டிருப்புவ பகுதியில் வீடு ஒன்றில் பெண் ஒருவர் சமைத்துக்கெண்டிருக்கும் சந்தர்ப்பத்தில் பாரிய சத்தத்துடன் வெடிப்பு ஏற்பட்டுள்ளது. எவ்வாறெனினும் குறித்த சந்தர்ப்பத்தில் பெண்மணி ஹெல்மட் அணிந்தவாறு சமைத்துக்கொண்டிருந்ததால் அவருக்கு பாதிப்பு ஏற்படவில்லையென அவர் தெரிவித்துள்ளார். சமையல் எரிவாயுவை சந்தைக்கு விநியோகிக்கும் போது 3 நிபந்தனைகளை பூர்த்தி செய்ய வேண்டுமென தொழிநுட்ப குழு பரிந்துரை செய்துள்ளது. அதற்கமைய ஏற்கனவே இறக்குமதி செய்யப்பட்ட எரிவாயுவை விநியோகிக்காமலிருக்கவும், புதிதாக இறக்குமதி செய்யப்பட்ட எரிவாயு உரிய தரத்திற்கமைய மணம் காணப்படுகின்றதா என்பது குறித்து ஆராயவதற்கென மெர்கப்டெனை உள்ளடக்கவும் பரிந்துரைக்கப்பட்டுள்ளது. அத்துடன் எரிவாயு சிலிண்டர் தயாரிப்பு செயற்பாட்டின் போது ஒவ்வொரு நூற்றுக்கு ஒரு சிலிண்டரை பரிசோதனை செய்து வரிசை எண்ணை பயன்படுத்தி பாவனையாளர் அலுவல்கள் அதிகார சபைக்கு வழங்குமாறும் தொழிநுட்ப குழுவினால் பரிந்துரைக்கப்பட்டுள்ளது. குறித்த நிபந்தனைகளின் கீழ் இன்று முதல் சமையல் எரிவாயு சந்தைக்கு விநியோகிக்கப்படுகிறது. இதேவேளை எரிவாயு விபத்துக்கள் அதிகரித்து வருகின்றமை தொடர்பில் விளக்கமளிக்க இரு கேஸ் நிறுவனங்களின் தலைவர்களும் நிபுணர் குழுவின் முன் வாக்குமூலம் வழங்குவதற்கென அழைக்கப்படவுள்ளனர். எரிவாயு அனர்த்தம் அதிகரித்துள்ளமை தொடர்பில் கண்டறிவதற்கு ஜனாதிபதி கோட்டாபய ராஜபக்ஷ 8 பேர் அடங்கிய குறித்த விசேட குழுவை கடந்த 30ம் திகதி நியமித்தார். விபத்துக்களுக்கான காரணம் மற்றும் அதனை தடுப்பதற்கு மேற்கொள்ள வேண்டிய நடவடிக்கைகளை பரிந்துரைத்து இரண்டு வாரங்களுக்குள் அறிக்கை ஒன்றை சமர்பிக்க குறித்த குழு நடவடிக்கை எடுத்துள்ளது. \n ", "URL": "https://www.itnnews.lk/2023/10/05/380960/", "Category": "Breaking News,தேசிய செய்திகள்,வணிகம்", "Parent URL": null}