{"Source": "ITN news", "Timestamp": "மே 29, 2023 10:41", "Headline": "கிழக்கு மாகாணத்துக்கு விரைவில் விமான சேவைகள்", "News Content": "கிழக்கு மாகாணத்தில் சுற்றுலா மற்றும் முதலீடுகளை மேம்படுத்துவதற்கு முன்னுரிமை அளிக்கும் வகையில் விமான சேவையை உடனடியாக ஆரம்பிப்பது குறித்து சிவில் விமான போக்குவரத்து அமைச்சர் நிமல் சிறிபாலடி சில்வாவுக்கும் கிழக்கு மாகாண ஆளுநர் செந்தில் தொண்டமானுக்கும் இடையில் விசேட கலந்துரையாடல் ஒன்று இடம்பெற்றுள்ளது. கிழக்கு மாகாணத்தில் காணப்படும் 2 விமான நிலையங்கள் மற்றும் பல கடல் விமானங்கள் இறங்கும் தளங்கள் பயன்படுத்தப்படாமல் உள்ளமை குறித்து அமைச்சரின் கவனத்துக்கு ஆளுநர் கொண்டுவந்ததையடுத்து விமான சேவைகளை ஆரம்பிக்க ஏற்பாடு செய்வதாக அமைச்சர் உறுதியளித்துள்ளார். இதேவேளை cinnamon Air தனது விமானச் சேவையை ஜூலை மாதத்தில் இருந்து ஆரம்பிப்பதாக உறுதியளித்தது. அதை ஊக்குவிக்க கிழக்கு மாகாண சுற்றுலாப் பணியகம் தனது முழுமையான ஆதரவை வழங்குவதாகவும் இதன்போது தெரிவித்துள்ளது. ", "URL": "https://www.itnnews.lk/2023/10/05/487132/", "Category": "Breaking News,தேசிய செய்திகள்", "Parent URL": null}