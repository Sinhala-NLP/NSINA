{"Source": "ITN news", "Timestamp": "නොවැම්බර් 21, 2021 12:09", "Headline": "සෞඛ්‍ය උපදෙස් පිළිපදින්නේ ද යන්න පිළිබඳව සොයා බැලීමේ විශේෂ මෙහෙයුමක්", "News Content": "බස්නාහිර පළාත තුළ මහජනතාව නිසිලෙස සෞඛ්‍ය උපදෙස් පිළිපදින්නේ ද යන්න පිළිබඳව සොයාබැලීමේ විශේෂ මෙහෙයුමක් පොලීසිය ක්‍රියාත්මක කර තිබෙනවා. බස්රථවල ආසන ධාරිතාව ඉක්මවා මගීන් ප්‍රවාහනය කිරීම , මුඛ ආවරණ නොපැළදීම , වෙළෙඳසැල්වලට පමණ ඉක්මවා ගණුදෙනු කරුවන් ඇතුළුකිරීම වැනි කරුණු මෙහිදී පරීක්ෂා කෙරුණා. ඊයේ මධ්‍යහ්න 12 සිට පස්වරු 2 දක්වා සිදුකළ මෙහෙයුමකදී බස්රථ 892 ක් වායුසමනය කළ බස් රථ 179 ක් වෙළෙදසැල් 1,211 පරීක්ෂාවට ලක්කෙරුණා. සෞඛ්‍ය මාර්ගෝපදේශ අනුගමනය නොකළ මගී ප්‍රවාහන බස් රථ 299 ක් වායු සමනය කළ බස් රථ 164 ක් සහ වෙළෙදසැල් 489 ක් සඳහා අවවාද කෙරුණා. ", "URL": "https://www.itnnews.lk/2023/10/05/377545/", "Category": "Breaking News,දේශීය පුවත්", "Parent URL": null}