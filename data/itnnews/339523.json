{"Source": "ITN news", "Timestamp": "மே 28, 2021 15:31", "Headline": "சீரற்ற வானிலை காரணமாக 10 மாவட்டங்களை சேர்ந்த 5 ஆயிரத்திற்கும் அதிகமானோர் பாதிப்பு..", "News Content": "சீரற்ற வானிலை காரணமாக 10 மாவட்டங்களை சேர்ந்த 5 ஆயிரத்திற்கும் அதிகமானோர் பாதிக்கப்பட்டுள்ளனர். கடந்த 23ம் திகதி முதல் நேற்று வரை ஆயிரத்து 423 குடும்பங்களை சேர்ந்த 5 ஆயிரத்து 897 பேர் பாதிக்கப்பட்டுள்ளனர். 201 வீடுகள் பகுதியளவில் சேதமடைந்துள்ளன. இரத்தினபுரி மாவட்டத்திலேயே அதிகளவிலான பாதிப்புக்கள் பதிவாகியுள்ளன. அங்கு 631 குடும்பங்களை சேர்ந்த 2 ஆயிரத்து 561 பேர் பாதிக்கப்பட்டுள்ளனர். 24 குடும்பங்களை சேர்ந்த 92 பேர் 6 நலன்புரி முகாம்களில் தங்கவைக்கப்பட்டுள்ளனர். 85 வீடுகள் பகுதியளவில் சேதமடைந்துள்ளன. கம்பஹா மாவட்டத்தில் 594 குடும்பங்களை சேர்ந்த 2 ஆயிரத்து 488 பேர் பாதிக்கப்பட்டுள்ளனர். 8 வீடுகள் பகுதியளவில் சேதமடைந்துள்ளன. நுவரெலியா மாவட்டத்தில் 84 குடும்பங்களை சேர்ந்த 341 பேர் பாதிக்கப்பட்டுள்ளனர். 52 குடும்பங்களை சேர்ந்த 202 பேர் 7 நலன்புரி முகாம்களில் தங்கவைக்கப்பட்டுள்ளனர். 15 வீடுகள் பகுதியளவில் சேதமடைந்துள்ளன. கண்டி மாவட்டத்தில் 50 குடும்பங்களை சேர்ந்த 194 பேர் பாதிக்கப்பட்டுள்ளனர். 44 வீடுகள் பகுதியளவில் சேதமடைந்துள்ளன. யாழ் மாவட்டத்தில் 4 குடும்பங்களை சேர்ந்த 25 பேர் பாதிக்கப்பட்டுள்ளனர். 4 வீடுகள் பகுதியளவில் சேமடைந்துள்ளன. முல்லைத்தீவு மாவட்;டத்தில் 58 பேர் பாதிக்கப்பட்டுள்ளதுடன் 18 வீடுகள் பகுதியளவில் சேதமடைந்துள்ளன. மன்னாரில் 59 பேர் பாதிக்கப்பட்டுள்ளதுடன் 13 வீடுகள் பகுதியளவில் சேதமடைந்துள்ளன.\nவவுனியாவில் 21 பேர் பாதிக்கப்பட்டுள்ளதுடன் 3 வீடுகள் சேதமடைந்துள்ளன. திருகோணமலை பகுதியில் வீசிய பலத்த காற்று காரணமாக 18 வீடுகள் பகுதியளவில் சேதமடைந்துள்ளன. 73 பேர் பாதிக்கப்பட்டுள்ளதாக மாவட்ட அனர்த்த முகாமைத்துவ நிலையத்தின் உதவி பணிப்பாளர் கே.சுகுணதாஸ் தெரிவித்தார். ", "URL": "https://www.itnnews.lk/2023/10/05/339523/", "Category": "Breaking News,தேசிய செய்திகள்", "Parent URL": null}