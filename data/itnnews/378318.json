{"Source": "ITN news", "Timestamp": "நவம்பர் 24, 2021 13:19", "Headline": "ஒருதொகுதி தற்கொலை அங்கிகள், வெடிக்குண்டு உள்ளிட்ட ஆயுதங்கள் மீட்பு", "News Content": "ஒருதொகுதி தற்கொலை அங்கி வெடிக்குண்டு உள்ளிட்ட ஆயுதங்கள் பல யாழ்ப்பாணத்தில் கண்டெடுக்கப்பட்டன. எல்ரிரிஈ யுத்த காலத்தில் புதைக்கப்பட்டதாக சந்தேகிக்கப்படும் ஆயுதங்களே இவ்வாறு கண்டெடுக்கப்பட்டன. யாழ்ப்பாணம் கொடிகாமம் மந்துவில் பிரதேசத்திலுள்ள காணியொன்றில் புதைக்கப்பட்டிருந்த குறித்த எல்ரிரிஈயினரின் தற்கொலை அங்கிகள், வெடிக்குண்டுகள் என்பன நேற்றிரவு தோண்டியெடுக்கப்பட்டன. காணி உரிமையாளர் காணியை சுத்தம் செய்துக்கொண்டிருந்த சந்தர்ப்பத்தில் நிலத்திற்கடியில் பிளாஸ்டிக் பெரல் ஒன்று புதைந்திருப்பதை கண்ணுற்றுள்ளார். அதனை சோதனை செய்த போது அதில் ஆயுதங்கள் இருப்பதை அறிந்துக்கொண்ட அவர் கொடிகாமம் பொலிஸ் மற்றும் இராணுவத்தின் 52ம் படைப்பிரிவு முகாமுக்கு அறிவித்துள்ளார். அதற்கமைய சுற்றிவளைப்பு மேற்கொள்ளப்பட்டு குறித்த ஆயுதங்கள் மீட்கப்பட்டன. ", "URL": "https://www.itnnews.lk/2023/10/05/378318/", "Category": "Breaking News,தேசிய செய்திகள்", "Parent URL": null}