{"Source": "ITN news", "Timestamp": "දෙසැම්බර් 28, 2022 11:32", "Headline": "ත්‍රීපෝෂ නිෂ්පාදන අමුද්‍රව්‍ය අඛණ්ඩව ලබාගැනීම සඳහා වූ ගිවිසුමකට අත්සන් තැබේ", "News Content": "ත්‍රීපෝෂ නිෂ්පාදනය සඳහා අවශ්‍ය අමුද්‍රව්‍ය අඛණ්ඩව ලබා ගැනීම සඳහා වූ ගිවිසුමකට අද අත්සන් තැබුවා. ඒ “සවුත් ඒෂියා ගේට්වේ ටර්මිනල්ස්” පෞද්ගලික සමාගම සහ සෞඛ්‍ය අමාත්‍යාංශය අතරයි. ගැබිනි මව්වරුන් සහ කිරිදෙන මව්වරුන්ට මෙන්ම අඩු බරැති ළදරුවන් සදහා ත්‍රීපෝෂ අඛන්ඩව සැපයීම සෞඛ්‍ය අමාත්‍යාංශයේ අරමුණයි. මේ සදහා අවශ්‍ය අමුද්‍රව්‍ය වසරක කාලයක් ලබා ගැනීම සදහා වන ගිවිසුමකටයි අද අත්සන් තැබුණේ. අදාළ සමාගම මෙම අමුද්‍රව්‍ය නොමිලේ ලබාදෙන අතර ඒ සදහා රුපියල් මිලියන 185 ක් වැය වනු ඇති. අදාළ ගිවිසුමට අත්සන් කිරීම අමාත්‍ය කෙහෙළිය රඹුක්වැල්ල මහතාගේ ප්‍රධානත්වයෙන් සිදු කෙරුණා. අදාළ සමාගමේ ප්‍රධාන විධායක නිලධාරී රොමේෂ් ඩේවිඩ්, සෞඛ්‍ය අමාත්‍යාංශයේ ලේකම් ජනක ශ්‍රී චන්ද්‍රගුප්ත, ත්‍රීපෝෂ සමාගමේ සභාපති දීප්ති ගුණරත්න යන මහත්වරුන් ඊට අත්සන් තැබුවා. ", "URL": "https://www.itnnews.lk/2023/10/05/452502/", "Category": "Breaking News,දේශීය පුවත්", "Parent URL": null}