{"Source": "ITN news", "Timestamp": "මැයි 28, 2022 16:05", "Headline": "ඇමෙරිකාව උතුරු කොරියාවට අළුතින් සම්බාධක රැසක් පනවයි", "News Content": "ඇමෙරිකාව උතුරු කොරියාවට අළුතින් සම්බාධක රැසක් පනවා තිබෙනවා. උතුරු කොරියාවේ න්‍යෂ්ටික හා මිසයිල වැඩසටහන ඉලක්ක කර ගනිමින් ඇමෙරිකාව මෙලෙස සම්බාධක පනවා තිබෙනවා. ඒ අනුව උතුරු කොරියාවේ න්‍යෂ්ටික හා මිසයිල වැඩසටහනවලට සහාය වන රුසියානු බැංකු දෙකක් සහ උතුරු කොරියානු සමාගමක් ඉලක්ක කර ගනිමින් ඇමෙරිකා භාණ්ඩාගාර දෙපාර්තමේන්තුව මෙම සම්බාධක ප්‍රකාශ කර ඇති බවයි වාර්තා වන්නේ. උතුරු කොරියාවට එරෙහිව ඇමෙරිකාව මෙලෙස සම්බාධක පනවා ඇත්තේ  උතුරු කොරියාව සම්බන්ධයෙන් එක්සත් ජාතීන්ගේ ආරක්ෂක මණ්ඩලයට ඉදිරිපත් කළ යෝජනාව රුසියාව හා චීනය එක්ව නිශේධ බලය යොදා පරාජයට පත් කර දිනකට පසුවයි.       ", "URL": "https://www.itnnews.lk/2023/10/05/413802/", "Category": "ජාත්‍යන්තර පුවත්", "Parent URL": null}