{"Source": "ITN news", "Timestamp": "අප්‍රේල් 3, 2021 11:50", "Headline": "විෂ පොල්තෙල් ගැන අපේ හෙළිදරව්වෙන් ආණ්ඩුව කඩිනම් ක්‍රියාමාර්ග ගත්තා – පොල්තෙල් කර්මාන්තකරුවන්ගේ සංගමය", "News Content": "විෂ සහිත පොල්තෙල් අපේ රටට ගෙන්වීමේ ජාවාරම ගැන තමන් කරපු හෙළිදරව්ව සම්බන්ධයෙන් රජය කඩිනමින් ක්‍රියාත්මක වුණා කියලා සමස්ත ලංකා පාරම්පරික පොල්තෙල් කර්මාන්තකරුවන්ගේ සංගමය සදහන් කළා. ඒ වගේ පසුබිමක් තියෙද්දි මෙම සිද්ධිය දේශපාලනයට හරවා ගෙන විපක්ෂය කිඹුල් කදුලු හෙළන එක කණගාටුවට කරුණක් බවයි එම සංගමයේ නිලධාරීන් මාධ්‍ය හමුවකට එක්වෙමින් කියා සිටියේ. මෙරටට විෂ සහිත පොල්තෙල්රැගෙන ඒමේ ජාවාරම සම්බන්ධයෙන් මේ වන විටත් අංශ කිහිපයක් ඔස්සේ පරීක්ෂණ ක්‍රියාත්මකයි. ඇෆ්ලටොක්සින් පිළිකාකාරක අඩංගු බවට තහවුරු වූ පොල්තෙල් කන්ටේනර ප්‍රතිඅපනය කිරීමට තීරණය කෙරුණු අතර තවත් ගුදම් කිහිපයක ගබඩා කර ඇති පොල්තෙල් සම්බන්ධයෙන් මේ වන විට පරීක්ෂණ ක්‍රියාත්මකයි. ඒ සෞඛ්‍ය අමාත්‍යාංශයේ ආහාර ආරක්ෂණ ඒකකයේ හා ශ්‍රී ලංකා ප්‍රමිති ආයතනයේද මැදිහත්වීම මතයි.   ", "URL": "https://www.itnnews.lk/2023/10/05/329468/", "Category": "Breaking News,දේශීය පුවත්", "Parent URL": null}