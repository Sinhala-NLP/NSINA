{"Source": "ITN news", "Timestamp": "நவம்பர் 4, 2021 10:44", "Headline": "சூட்சுமமாக மறைத்து கஞ்சா போதைப்பொருளை எடுத்துச்சென்ற இருவர் கிளிநொச்சியில் கைது", "News Content": "கிளிநொச்சி பாரதிபுரம் பகுதியிலிருந்து மட்டக்களப்பிற்கு வேன் ஒன்றில் சூட்சுமமாக மறைத்து கஞ்சா போதைப்பொருளை எடுத்துச்சென்ற இருவர் கைதுசெய்யப்பட்டுள்ளனர். கிளிநொச்சி பொலிஸாருக்கு கிடைத்த இரகசிய தகவலுக்கமை சுற்றிவளைப்பு முன்னெடுக்கப்பட்டுள்ளது. இதன்போது 10 கிலோ 845 கிராம் எடைகொண்ட கஞ்சா போதைப்பொருள் மீட்கப்பட்டுள்ளது. சந்தேக நபர்கள் பயணித்த வாகனத்தையும் பொலிசார் பொறுப்பேற்றுள்ளனர். கைது செய்யப்பட்ட நபர்கள் இருவரும் சகோதரர்கள் என தெரியவந்துள்ளது. அவர்கள் சாந்தபுரம் மற்றும் பாரதிபுரம் பகுதிகளை சேர்ந்தவர்ளென பொலிஸார் தெரிவித்துள்ளனர். சந்தேக நபர்கள் கிளிநொச்சி மாவட்ட நீதவான் நீதிமன்றில் ஆஜர்ப்படுத்தப்பட்ட நிலையில், அவர்களை 7 நாட்கள் பொலிஸ் தடுப்பு காவலில் வைத்து விசாரணை செய்ய நீதிமன்றம் அனுமதியளித்துள்ளது. சம்பவம் தொடர்பான மேலதிக விசாரணைகளை பொலிஸார் முன்னெடுத்துள்ளமை குறிப்பிடத்தக்கது. ", "URL": "https://www.itnnews.lk/2023/10/05/373899/", "Category": "Breaking News,தேசிய செய்திகள்", "Parent URL": null}