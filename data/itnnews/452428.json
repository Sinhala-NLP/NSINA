{"Source": "ITN news", "Timestamp": "දෙසැම්බර් 27, 2022 19:06", "Headline": "විදුලි බිල වැඩිකරන යෝජනාව ලබන මස කැබිනෙට්ටුවට", "News Content": "ලබන මාසයේ දී විදුලි බිල ඉහළ දැමීමක් සිදුකළ යුතු අතර ඊට අදාළ යෝජනාව ලබන මස දෙවනදා කැබිනට් මණ්ඩලයට ඉදිරිපත් කරන බව විදුලි බල හා බලශක්ති අමාත්‍ය කංචන විජේසේකර මහතා පවසනවා. ලබන මාසයේ 5,  9 සහ 16 යන දිනවල ගල් අගුරු නෞකා තුනක් මෙරටට පැමිණීමට නියමිත බවයි අමාත්‍යවරයා ප්‍රකාශ කළේ. එමෙන්ම තවත් නෞකා 7ක් ගෙන්වා ගැනීමට උත්සාහ කරන බවයි අමාත්‍යවරයා පවසන්නේ. කොළඹ අද පැවති මාධ්‍ය හමුවකදී අමාත්‍යවරයා ප්‍රකාශ කළා. විදුලි බිල වැඩිවීම හමුවේ අපහසුතාවට පත්වන අඩුආදායම්ලාභීන් සදහා සහනාධාර ලබාදීමට ද සැලසුම්කර තිබෙනවා. එමෙන්ම සෑම ආගමික ස්ථානයකටම සූර්යබල ඒකකයක් නොමිලේ ලබාදීමට අවශ්‍ය කටයුතු සිදුකර ඇති බවයි අමාත්‍යවරයා ප්‍රකාශ කළේ. මේ අතර පූජ්‍ය ඕමල්පේ සෝභිත ස්වාමීන් වහන්සේ ඊයේ සිදුකළ ප්‍රකාශයට ද අමාත්‍ය කංචන විජේසේකර මහතා අද ප්‍රතිචාර දැක්වුවා. ", "URL": "https://www.itnnews.lk/2023/10/05/452428/", "Category": "Breaking News,ප්‍රධාන පුවත", "Parent URL": null}