{"Source": "ITN news", "Timestamp": "ஜூன் 1, 2021 12:47", "Headline": "கொரோனாவுக்கு எதிராக தடுப்பூசிகள் வழங்கும் பணி வெற்றிகரமாக முன்னெடுப்பு..", "News Content": "தடுப்பூசிகளை வழங்கும் பணிகள் தொடர்ந்தும் இடம்பெறுகின்றன. கொவிட் 19 தடுப்பூசிகளை வழங்கும் வேலைத்திட்டத்தின் கீழ் கொவிசீல்ட் தடுப்பூசியின் முதலாவது டோஸ் 9,25,242 பேருக்கு வழங்கப்பட்டுள்ளது. அதன் இரண்டாவது டோஸ் 3,47,310 பேருக்கு வழங்கப்பட்டுள்ளதாக தொற்று நோயியல் பிரிவு தெரிவிக்கிறது. சைனோபார்ம் தடுப்பூசியின் முதலாவது டோஸ் 739499 பேருக்கு வழங்கப்பட்டுள்ளது. ஸ்ப்புட்னிக் வி தடுப்பூசியின் முதலாவது டோஸ் நேற்றிரவு 8.30 வரை 26821 பேருக்கு வழங்கப்பட்டுள்ளது. இதுவரை கொரோனா தடுப்பூசிகள் எந்தவொரு நிறுவனத்திற்கோ அல்லது இயக்கத்திற்கோ வழங்கப்படவில்லையென சுகாதார அமைச்சின் ஊடகப் பேச்சாளரும் வைத்திய நிபுணருமான டொக்டர் ஹேமந்த ஹேரத் தெரிவித்துள்ளார். கொரோனா தொற்றாளர்கள் கூடுதலாக பதிவாகிய 14 பன்னல கிராம சேவகர் பிரிவுகளில் உள்ள மக்களுக்கு தடுப்பூசிகள் வழங்கப்பட்டன. குருநாகல் மாவட்டத்திற்கு வழங்கப்பட்டுள்ள தடுப்பூசிகளில் கூடுதலான எண்ணிக்கையிலான தடுப்பூசிகள் பன்னல பகுதிக்கே வழங்கப்பட்டுள்ளதாக பன்னல சுகாதார வைத்திய உத்தியோகத்தர் ஷாம ஹேரத் தெரிவித்துள்ளார். வெலிசர விசேட பொருளாதார மத்திய நிலையத்தின் வர்த்தகர்களுக்கும் ஊழியர்களுக்கும் அதிகாரிகளுக்கும் எஸ்ட்ரா செனேக்கா தடுப்பூசியின் இரண்டாவது டோஸ் வழங்கப்பட்டது. சுமார் 220 பேருக்கு தடுப்பூசிகள் வழங்கப்பட்டதாக வத்தளை சுகாதார வைத்திய உத்தியோகத்தர் அலுவலகம் தெரிவிக்கிறது. இம்மாதத்திற்குள் இலங்கைக்கு பெருந்தொகையான கொரோனா தடுப்பூசிகள் கிடைக்கவுள்ளதாக ராஜாங்க அமைச்சர் ச்சன்ன ஜயசுமண தெரிவித்துள்ளார். சகலருக்கும் தடுப்பூசிகள் வழங்கப்படுவதனால் அவற்றை பணம் செலுத்தி கொள்வனவு செய்ய வேண்டியதில்லையென ஊடக சந்திப்பின் போது அவர் தெரிவித்தார். “அரச ஒளெடத கூட்டுத்தாபனம் கோரிய தடுப்பூசிகள் 2 மில்லியன் டோஸ்களை வழங்க சீனா சைனோபார்ம் உறுதியளித்துள்ளது. இவை இம்மாதத்த்pற்குள் வழங்கப்படவுள்ளன. அதேபோல் ஸ்புட்னிக் தடுப்பூசியும் மேலும் பல தடுப்பூசிகளும் வெகுவிரைவில் இலங்கைக்கு தருவிப்பதற்கான நடவடிக்கைகள் துரிதமாக இடம்பெறுகின்றன. பதற்றம் அடைய வேண்டாம். போலி பிரச்சாரங்களுக்கு ஏமாறா வேண்டாமென பொதுமக்களை தாழ்மையுடன் கேட்டுக்கொள்கின்றோம். உங்களுக்குரிய தடுப்பூசிகளை அரசாங்கம் கட்டாயமாக இலவசமாக வழங்கும். இத்தடுப்பூசிகளுக்கு 50 சதத்தையேனும் எவருக்கும் வழங்க வேண்டாம். அவ்வாறு அச்சுறுத்தல் விடுத்தால் பொலிசாருக்கு முறைப்பாடு செய்யுங்கள்.” தடுப்பூசி வழங்கும் வேலைத்திட்டத்தை வெற்றிகரமாக முன்னெடுப்பதற்கு இராணுவம் பூரண பங்களிப்பை வழங்கி வருகிறது. யாழ் மாவட்டத்தில் 7 மத்திய நிலையங்களில் தடுப்பூசி வழங்கும் பணியில் இராணுவத்தினர் ஈடுபட்டனர். அத்துடன் பொரள்ள கெம்பல் பாக்கில் தடுப்பூசி வழங்கும் பணிகளிலும் இராணுவத்தினர் ஈடுபட்டனர். 000 பொதுமக்களுடன் தொடர்ந்தும் சம்பந்தப்படுகின்ற அரச ஊழியர்களுக்கு தடுப்பூசிகளை வழங்குவதில் முன்னுரிமை வழங்கப்படுமென ராஜாங்க அமைச்சர் துமிந்த திஷாநாயக்க தெரிவித்துள்ளார். மிகிந்தலை கொரோனா தடுப்பு கூட்டத்தில் கலந்து கொண்டு உரையாற்றும் போதே அவர் இவ்வாறு தெரிவித்தார். 000 குருநாகல் மாவட்டத்தின் மாவத்தகம மற்றும் சாமோதய கிராம உத்தியோகத்தர் பிரிவுகளில் சைனோபார்ம் தடுப்பூசிகள் வழங்கப்பட்டன. மாவத்தகம பிரதேச சபை தவிசாளர் கமல் பெரேராவின் வழிகாட்டலில் இங்குள்ள சுமார் 2 ஆயிரத்திற்கும் கூடுதலானோருக்கு தடுப்பூசிகள் வழங்கப்பட்டன.\n000 இதேவேளை குருநாகல் மாவட்டத்தின் இப்பாகமுவ சுகாதார வைத்திய உத்தியோகத்தர் பிரிவிலுள்ள அனைத்து அரச நிறுவனங்களில் சேவையாற்றுகின்ற அதிகாரிகளுக்கும் பொதுமக்களுக்கும் கிரிந்திகல்ல பாடசாலையில் சைனோபார்ம் தடுப்பூசிகள் வழங்கப்பட்டன. இப்பாகமுவ பிரதேச சபை தவிசாளர் எம்.எஸ்.எம்.பாஹிம் உள்ளிட்ட அதிகாரிகளின் கண்காணிப்பில் சுமார் ஆயிரம் பேருக்கு தடுப்பூசிகள் வழங்கப்பட்டன.\n000 ", "URL": "https://www.itnnews.lk/2023/10/05/340081/", "Category": "Breaking News,முதன்மை செய்தி", "Parent URL": null}