{"Source": "ITN news", "Timestamp": "අගෝස්තු 25, 2023 08:58", "Headline": "විදෙස් දුම්වැටි තොගයක් සමඟ සැකකරුවෙකු අත්අඩංගුවට", "News Content": "නීති විරෝධිව මෙරටට රැගෙන ආ විදෙස් දුම්වැටී තොගයක් පොලිස් විශේෂ කාර්ය බලකාය අත්අඩංගුවට ගත්තා. විශේෂ කාර්ය බලකායේ රත්ගම කඳවුරේ  නිලධාරීන්ට ලැබුණු තොරතුරකට අනුව ගාල්ල මාගාල්ල ප්‍රදේශයේ කළ වැටලීමකදියි මෙම දුම්වැටී තොගය අත්අඩංගුවට ගෙන ඇත්තේ. බදු ගෙවීමකින් තොරව මෙරටට ගෙන්වු විවිධ වර්ගයේ විදෙස් දුම්වැටී 11600ක් මෙසේ සොයා ගෙන තිබෙනවා. 52 වියේ පසුවන සැකකරු මාගාල්ල ප්‍රදේශයේ පදිංචිකරුවෙක්. ගාල්ල වරාය පොලිසිය වැඩිදුර විමර්ෂණ ක්‍රියාත්මක කරනවා.       ", "URL": "https://www.itnnews.lk/2023/10/05/510731/", "Category": "Breaking News,දේශීය පුවත්", "Parent URL": null}