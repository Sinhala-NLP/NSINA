{"Source": "ITN news", "Timestamp": "පෙබරවාරි 28, 2023 11:22", "Headline": "අනතුරු වළක්වා ගන්න දැමූ ලී වැට", "News Content": "ශ්‍රි පාද වන්දනාකරුවන් පිරිසක් රැගත් පෞද්ගලික බස් රථයක් පසුගිය 19 වන දින ප්‍රපාතයට පෙරලුණු නෝටන්බ්‍රිජ් දියගල ප්‍රධාන මාර්ගයේ හුලං වංගුව ප්‍රදේශයේ අධික බෑවුම පෙනන සේ මාර්ග සංවර්ධන අධිකාරි කාර්යාලය මගින් ලී දඬු\nයොදාගෙන තාවකාලික ආරක්ෂිත වැටක් (27) දින ඉදි කර තිබෙනවා. ඉකුත් (19) දින නල්ලතන්නිය සිට මහරගම දක්වා ශ්‍රි පාද වන්දනාවේ පැමිණි වන්දනාකරුවන් පිරිසක් රැගෙන ධාවනය වූ පෞද්ගලික බස් රථයක් එම ස්ථානයේදි මාර්ගයෙන් ඉවතට පැන ප්‍රපාතයට පෙරලීමෙන් තිදෙනෙකු ජීවිතක්ෂයට පත් වුණා. හැටන් මාර්ගය ඔස්සේ ශ්‍රී පාද වන්දනාවේ පැමිණෙන වන්දනාකරුවන් රැගත් බස් රථ සහ සෙසු වාහන නල්ලතන්නියට පිවිසීමට ඇති කෙටි මාර්ගයක් වශයෙන් නෝටන්බ්‍රිජ් දියගල ප්‍රධාන මාර්ගය භාවිතා කරනු ලබනවා. එම මාර්ගය කිලෝමීටර් 8 කින් සමන්විත වන අතර , එම මාර්ගය කාපට් අතුරා ප්‍රතිසංස්කරණය කිරීමේ කටයුතු 2020 වසරේ ආරම්භ කර එහි සංවර්ධන කටයුතු තාවකාලිකව මේ වන විට නතර කර ඇති නිසා එම මාර්ගයේ ස්ථාන කිහිපයකම විශාල\nවලවල් හැරී ඇති බවයි අප වාර්තාකරු පැවසුවේ. ඒ හේතුවෙන් මෙවැනි තවත් අනතුරු සිදු වීමේ දැඩි අවධානමක් පවතින නිසා එම මාර්ගය කඩනමින් කාපට් අතුරා ප්‍රතිසංස්කරණය කර දෙන ලෙයි ස ප්‍රදේශවාසීන්ඉල්ලා සිටින්නේ.   ", "URL": "https://www.itnnews.lk/2023/10/05/463925/", "Category": "දේශීය පුවත්", "Parent URL": null}