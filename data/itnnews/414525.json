{"Source": "ITN news", "Timestamp": "ஜூன் 1, 2022 12:47", "Headline": "வருடாந்தம் 8 மில்லியன் மனித உயிர்கள் புகைபிடிப்பதினால் உயிரிழப்பதாக உலக சுகாதார ஸ்தாபனம் எச்சரிக்கை..", "News Content": "புகையிலை தொழிற்துறை, சூழலுக்கு பாரிய பாதிப்பை ஏற்படுத்துவதாக உலக சுகாதார ஸ்தாபனம் எச்சரிக்கை விடுத்துள்ளது. மில்லியன்கணக்கான டொன் காபன் டயொஒக்சைட் வெளியிடப்படுவதோடு சூழல் மாசடைவு, காடழிப்பு என்பன ஏற்படுவதாக உலக சுகாதார ஸ்தாபனம் சுட்டிக்காட்டியுள்ளது. அத்தோடு புவி வெப்பமடைதல் உள்ளிட்ட செயற்பாடுகளும் புகையிலை தொழிற்துறையினால் ஏற்படுவதாக உலக சுகாதார அமைப்பினால் வெளியிடப்பட்டுள்ள அறிக்கையில் குறிப்பிடப்பட்டுள்ளது. சர்வதேச புகையிலை தினத்தை முன்னிட்டு வெளியிடப்பட்ட அறிக்கையிலேயே அதுதொடர்பில் சுட்டிக்காட்டப்பட்டுள்ளது. புகையிலை தொழிற்துறையானது சூழலுக்கு பாதிப்பை ஏற்படுத்துவதோடு, மனித ஆரோக்கியத்திற்கும் பாரியளவில் தீங்கு விளைவிக்கின்றது. வருடாந்தம் 8 மில்லியன் மனித உயிர்கள் புகைபிடிப்பதினால் உயிரிழப்பதாகவும் சுட்டிக்காட்டப்பட்டுள்ளது. ", "URL": "https://www.itnnews.lk/2023/10/05/414525/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}