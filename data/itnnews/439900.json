{"Source": "ITN news", "Timestamp": "ඔක්තෝබර් 11, 2022 09:43", "Headline": "පාසලේදී බිම ඇද වැටී දැරියක් මරුට", "News Content": "පුත්තලම – මනගුණ්ඩුව ප්‍රදේශයේ පාසල් සිසුවියක් තම පාසල තුළදී ඇද වැටී අද මියයාමේ සිද්ධිය සම්බන්ධයෙන් පුත්තලම පොලිසිය පරීක්ෂණ ආරම්භ කර තිබෙනවා. පාසලේ සීනුව නාද වීමෙන් පසු ආගමික වතාවත් සඳහා පන්ති කාමරයේ සිට ක්‍රීඩා පිටිය දෙසට දිව යද්දී දැරිය බිම ඇද වැටී ඇති බව පොලිසිය පවසයි. ඇය පුත්තලම රෝහලට ඇතුළත් කිරීමේදී මියගොස් තිබෙනවා. මියගිය දැරිය පුත්තලම, මනගුණ්ඩුව ප්‍රදේශයේ පදිංචිව සිටි 12 හැවිරිදි දැරියකි. ", "URL": "https://www.itnnews.lk/2023/10/05/439900/", "Category": "Breaking News,දේශීය පුවත්", "Parent URL": null}