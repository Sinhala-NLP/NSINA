{"Source": "ITN news", "Timestamp": "මැයි 20, 2021 18:00", "Headline": "හෙට සිට නැවත දැනුම්දෙන තුරු ඊසාන දිග බෙංගාල බොක්කේ ධීවර හා නාවිික කටයුතු එපා!", "News Content": "හෙට සිට නැවත දැනුම් දෙන තුරු ඊසාන දිග බෙංගාල බොක්ක ආශ්‍රිත මුහුදු ප්‍රදේශයට (13N-20N, 85E-100E) නොයන ලෙස ධීවර හා නාවුක ප්‍රජාවට කාලගුණ විද්‍යා දෙපාර්තමේන්තුව දැනුම්දීමක් කර තිබෙනවා ඒ් මැයි 23 වනදා වන විට එම මුහුදු ප්‍රදේශ ආශ්‍රිතව අඩු පීඩන තත්ත්වයක් වර්ධනය වීමට ඉඩ ඇති බවයි එම නිවේදනයේ වැඩිදුරටත් සඳහන් වන්නේ. අඩු පීඩන ප්‍රදේශය ඇතිවීම බොහෝ දුරට උතුරට වන්නට සිදුවනු ඇති බවට අපේක්ෂා කරනවා. 22වනදා වන විට අන්දමන් මුහුද සහ ඊට යාබද නැගෙනහිර මධ්‍යම බෙංගාල බොක්ක ප්‍රදේශයට ගමන් කරනු ඇති බවයි කාලගුණ අංශ සදහන් කරන්නේ. ඉදිරි පැය 72 තුළ සුළි කුණාටුවක් බවට ක්‍රමයෙන් තීව්‍ර වනු ඇති.   ", "URL": "https://www.itnnews.lk/2023/10/05/338303/", "Category": "Breaking News,කාලගුණ අනාවැකිය", "Parent URL": null}