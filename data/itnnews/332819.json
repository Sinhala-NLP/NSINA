{"Source": "ITN news", "Timestamp": "අප්‍රේල් 21, 2021 15:55", "Headline": "පොලිස් නිලධාරියෙකුගේ වෙඩි තැබීමකින් ඇමරිකාවේ කලු ජාතික තරුණියක් මිය යයි", "News Content": "ඇමරිකාවේ ඔහායෝ ප්‍රාන්තයේ පොලිස් නිලධාරියෙකුගේ වෙඩි තැබීමකින් කලු ජාතික තරුණියක් මිය ගොස් තිබෙනවා. ඇමරිකාවේ කලු ජාතික ජෝර්ජ් ෆ්ලොයිඩ්ගේ ඝාතනය සම්බන්ධයෙන් නඩු තීන්දුව ලබාදී එහි උණුසුම ඉක්ම යාමටත් පෙර මෙලෙස ඔහායෝ ප්‍රාන්තයේ පොලිස් නිලධාරියෙකුගේ වෙඩි තැබීමකින් කලු ජාතික තරුණියක් මිය ගිය බවයි එරටින් ලැබෙන වාර්තා සදහන් කරන්නේ. පිහි ඇනුමක් සම්බන්ධයෙන් ලැබුණු දුරකතන ඇමතුමකට අනුව එහි විමර්ශනයට ගිය අවස්ථාවේදී මෙම වෙඩි තැබීම සිදුව තිබෙනවා. මෙම සිද්ධියත් සමගින් ඔහායෝ ප්‍රාන්තයේ ජනතාව නොසන්සුන්තාවට පත්ව ඇති වාර්තා වනවා. අවුරුදු විස්සට අඩු මියගිය යෞවනිය පිළිබද  තොරතුරු මෙතෙක් හෙළිව නැහැ.     ", "URL": "https://www.itnnews.lk/2023/10/05/332819/", "Category": "Breaking News,ජාත්‍යන්තර පුවත්", "Parent URL": null}