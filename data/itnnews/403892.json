{"Source": "ITN news", "Timestamp": "මාර්තු 25, 2022 13:02", "Headline": "දින 12ක් නැංගුරම්ලා තිබූ නැවෙන් ඉන්ධන ගොඩබෑම ඇරඹෙයි", "News Content": "කොළඹ වරාය ආසන්නයේ දින 12 ක් නැංගුරම්ලා තිබූ තවත් ඉන්ධන නැවකට අදාළ ගෙවීම් ද සිදු කර අවසන්. එහි ගුවන්යානා ඉන්ධන මෙට්‍රික් ටොන් විසිදහසක් සහ ඩීසල් මෙට්‍රික් ටොන් විසිදහසක් අඩංගු වනවා. උස්වැටකෙයියාවේ බෝයාවෙන් මෙහි ඉන්ධන ගොඩෑම ද මේ වන විට ආරම්භ වී තිබෙනවා. මේ අතර පිරවුම්හල් වෙත අඛණ්ඩව ඉන්ධන නිකුත් කරන බවයි ඛණිජතෙල් නීතිගත සංස්ථාව පවසන්නේ. අදත් දිවයිනේ විවිධ ප්‍රදේශවල ගෑස් ලබා ගැනීමේ අපේක්ෂාවෙන් රැදී සිටින ජනතාව දැකගන්නට හැකි වුණා. කොලොන්නාව නිමාව තෙල්ගබඩා පර්යන්තයෙන් අඛණ්ඩව ඉන්ධන නිකුත් කිරීමේ කටයුතු සිදු කෙරෙනවා. තෙල් රැගත් බවුසර් රථ දිවයින පුරා පිහිටි තෙල් පිරවුම්හල් වෙත පිටත්වන ආකාරයයි දැක ගැනීමට ලැබුණේ. ඊයේ දිනයේ සිට මේ වන තෙක් ඉන්ධන පිරවුම්හල් වෙත ඉන්ධන නිකුත් කිරීමට ඛණිජතෙල් නීතිගත සංස්ථාව පියවර ගෙන තිබෙනවා. ඒ අනුව පසුගිය දිනයන්වලට සාපේක්ෂව ඉන්ධන ලබා ගැනීම සදහා පැවති පෝලිම්වල සැළකිය යුතු අඩුවක් දක්නට ලැබෙන බව දිවයින පුරා විසිරී සිටින අප වාර්තාකරුවන්ගෙන් තොරුතුරු වාර්තා වනවා.       ", "URL": "https://www.itnnews.lk/2023/10/05/403892/", "Category": "දේශීය පුවත්", "Parent URL": null}