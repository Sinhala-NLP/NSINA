{"Source": "ITN news", "Timestamp": "දෙසැම්බර් 12, 2021 16:13", "Headline": "ඇමරිකාවේ පළමු ගගනගාමියාගේ දියණියත් අභ්‍යවකාශගත වෙයි", "News Content": "ඇමරිකාවේ පළමු ගගනගාමියා වන ඇලන් ෂෙපර්ඩ්ගේ දියණිය ද ඊයේ දිනයේ අභ්‍යවකාශගත වුණා. ඇමරිකාවේ සුප්‍රකට ව්‍යාපාරික ජෙෆ් බෝස්ගේ බ්ලූ ඔරිජින් අභ්‍යවකාශ සමාගම අභ්‍යවකාශය වෙත සංචාරකයින් ගෙන යාමේ වැඩසටහන යටතේයි ලෝරා ෂෙපර්ඩ් අභ්‍යවකාශ ගත වුණේ. මෙම වසරට බ්ලූ ඔරිජින් සමාගම සංවිධානය කළ තුන්වන අභ්‍යවකාශ සංචාරක ගමන මෙයයි. ඇයගේ පියා 1961 වසරේ දී මර්කරි අභ්‍යවකාශ යානයෙන් අභ්‍යවකාශ ගත වුණා. ඊට වසර හැටකට පසුවයි ලෝරා ෂෙපර්ඩ් මෙලෙස අභ්‍යවකාශ චාරිකාවකට එක් වුණේ. ඇය සමග තවත් පුද්ගලයින් පස් දෙනෙකු මෙම චාරිකාව සදහා එක්ව සිටින බව වාර්තා වනවා.     ", "URL": "https://www.itnnews.lk/2023/10/05/382353/", "Category": "අතන මෙතන", "Parent URL": null}