{"Source": "ITN news", "Timestamp": "ජනවාරි 26, 2022 12:06", "Headline": "සිතිජය ළමා මාර්ගෝපදේශන මධ්‍යස්ථානය විවෘත කෙරේ", "News Content": "හම්බන්තොට දිස්ත්‍රික්කයේ විශේෂ අවශ්‍යතා සහිත දරුදැරියන්ට අධ්‍යාපනය ලබාදීම සඳහා සිතිජය ළමා මාර්ගෝපදේශන මධ්‍යස්ථානය අමාත්‍ය නාමල් රාජපක්ෂ මහතාගේ ප්‍රධානත්වයෙන් ආරම්භ කෙරුණා. අම්බලන්තොට මල්පෙත්තාව ප්‍රදේශයේ පිහිටි මෙම මධ්‍යස්ථානය විවෘත කිරීමේ අවස්ථාවට රාජ්‍ය අමාත්‍ය සුදර්ශනී ප්‍රනාන්දුපුල්ලේ මහත්මිය ද සහභාගි වුණා. අම්බලන්තොට ප්‍රා දේශීය ලේකම් කාර්යාලයේ අධීක්ෂණය යටතේ රාජ්‍ය නොවන සංවිධාන මගින් මෙම මධ්‍යස්ථානය මීට පෙර ක්‍රියාත්මක කළා. කෙසේ වුවද මෙය සමාජ සේවා දෙපාර්තමේන්තුව මගින් පාලනය කිරීමේ ක්‍රමවේදයක් දැන් සකස්කර තිබෙනවා.       ", "URL": "https://www.itnnews.lk/2023/10/05/391420/", "Category": "දේශීය පුවත්", "Parent URL": null}