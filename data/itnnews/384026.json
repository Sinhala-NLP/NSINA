{"Source": "ITN news", "Timestamp": "டிசம்பர் 21, 2021 13:26", "Headline": "சட்டவிரோத கடற்றொழிலில் ஈடுபட்ட 13 இந்திய மீனவர்கள் கைது", "News Content": "யாழ்ப்பாணம் – அனலைத்தீவு மேற்கு கடற்பகுதியில் சட்டவிரோத கடற்றொழிலில் ஈடுபட்ட 13 இந்திய மீனவர்கள் கைதுசெய்யப்பட்டுள்ளனர். கடற்படையினர் முன்னெடுத்த விசேட சுற்றிவளைப்பிலேயே அவர்கள் கைதாகியுள்ளனர். அவர்களிடமிருந்து 2 ட்ரோலர் படகுகளும் பறிமுதல் செய்யப்பட்டுள்ளன. கைது செய்யப்பட்டவர்கள் மயிலிட்டி துறைமுகத்திற்கு அழைத்துவரப்பட்டுள்ளனர். அவர்களை இன்றைய தினம் நீதிமன்றில் ஆஜர்ப்படுத்த நடவடிக்கை எடுக்கப்பட்டுள்ளது. ", "URL": "https://www.itnnews.lk/2023/10/05/384026/", "Category": "Breaking News,தேசிய செய்திகள்", "Parent URL": null}