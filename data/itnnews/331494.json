{"Source": "ITN news", "Timestamp": "අප්‍රේල් 13, 2021 19:20", "Headline": "අගමැති මහින්දගේ ගෙදරට කළින්ම අවුරුදු නෑගම් ආ පිරිස", "News Content": "ආණ්ඩු පක්ෂයේ පසුපෙල මන්ත්‍රීවරුන් අග්‍රාමාත්‍ය මහින්ද රාජපක්ෂ මහතා බැහැදැකීමට අවුරුදු නෑගම් පැමිණ තිබෙනවා. අග්‍රාමාත්‍යවරයා ඇතුළු පවුලේ සැමට අලුත් අවුරුද්දට සුබපැතීම සදහායි ආණ්ඩු පක්ෂයේ පසුපෙල මන්ත්‍රීවරුන් මෙලෙස කාල්ටන් නිවසට පැමිණියේ. කැවිලි පෙවිලි රැගෙන මෙසේ පැමිණි මන්ත්‍රීවරුන් අග්‍රාමාත්‍යවරයා විසින් ඉතා සුහදව පිලගනු ලැබුවා. හෙල සිරිතට මුල්තැන දෙමින් ඥාති හිත මිතුරන් සහ ගම්වාසීන් සමග සිය නිවසේ සිට අවුරුදු සැමරීම අග්‍රාමාත්‍ය මහින්ද රාජපක්ෂ මහතා ඇතුළු පවුලේ සාමාජිකයන්ගේ පිරිසක්. නෑගම් පැමිණි ආණ්ඩු පක්ෂ පසුපෙල මන්ත්‍රීවරුන් සමග සුහද කතා බහක නිරත වූ අග්‍රාමාත්‍යවරයා එම මන්ත්‍රීවරුන්ට, ඔවුන්ගේ පවුලේ සාමාජිකයන්ට මෙන්ම සමස්ත රටවැසියන්ටම සුබ අලුත් අවුරුද්දක් වේවායැයි ප්‍රාර්ථනා කළා. සුසිල් ප්‍රේමජයන්ත, ලොහාන් රත්වත්තේ, ජානක වක්කුඹුර යන රාජ්‍ය අමාත්‍යවරුන් ද මෙම අවස්ථාවට එක්ව සිටියා. ", "URL": "https://www.itnnews.lk/2023/10/05/331494/", "Category": "Breaking News", "Parent URL": null}