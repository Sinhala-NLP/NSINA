{"Source": "ITN news", "Timestamp": "පෙබරවාරි 25, 2022 17:32", "Headline": "පරණ යකඩ ඇතුළු අබලිද්‍රව්‍ය අලෙවියෙන් දුම්රිය දෙපාර්තමේන්තුවට රු. මි. 700 ක් උපයාගත හැකියි", "News Content": "දුම්රිය දෙපාර්තමේන්තුවේ සියලුම අංගනවල තිබෙන පරණ යකඩ ඇතුළු අබලිද්‍රව්‍ය මාස තුනක කාලයක් ඇතුළත නිසි ටෙන්ඩර් ක්‍රමවේදයකට අනුව අලෙවි කිරීමට කටයුතු කරන ලෙස ප්‍රවාහන අමාත්‍ය පවිත්‍රා වන්නිආරච්චි මහත්මිය උපදෙස් දී තිබෙනවා. අමාත්‍යවරිය අද පෙරවරුවේ දෙමටගොඩ පිහිටි දුම්රිය යාන්ත්‍රික ඉංජිනේරු අංගනයට පැමිණි අවස්ථාවේදී දුම්රිය සාමාන්‍යාධිකාරීවරයාට මෙම උපදෙස් ලබා දුන්නා. මේ වන විට දුම්රිය  දෙපාර්තමේන්තුවේ අංගනවල අබලි ද්‍රව්‍ය මෙට්‍රික් ටොන් 7000 ක් පමණ ඇති බවයි අනාවරණය වී ඇත්තේ. ඒවා අලෙවි කිරීමෙන් රුපියල් මිලියන 700 ක් පමණ දෙපාර්තමේන්තුවට උපයාගත හැකි වනවා. මෙම නිරීක්ෂණ චාරිකාවේදී සේවක සේවිකාවන්ට ඇති ගැටලු සම්බන්ධයෙන් ද අමාත්‍යවරිය විමසීමක් කළා. මෙම  අවස්ථාවට අමාත්‍යාංශ ලේකම් මොන්ටි රණතුංග,  දුම්රිය සාමාන්‍යාධිකාරී ධම්මක ජයසුන්දර ඇතුළු පිරිසක් එක් වුණා.       ", "URL": "https://www.itnnews.lk/2023/10/05/397761/", "Category": "දේශීය පුවත්", "Parent URL": null}