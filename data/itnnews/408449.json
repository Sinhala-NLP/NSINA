{"Source": "ITN news", "Timestamp": "අප්‍රේල් 26, 2022 18:04", "Headline": "අගමැති හෝ ආණ්ඩුව ඉල්ලා අස්විය යුතු නැහැ – පළාත් සභා මන්ත්‍රී සංසදය", "News Content": "අග්‍රාමාත්‍ය මහින්ද රාජපක්ෂ මහතා හෝ ආණ්ඩුව ඉල්ලා අස්විය යුතු නැති බව පළාත් සභා මන්ත්‍රී සංසදය ඒකමතිකව යෝජනාවක් සම්මත කළා. අග්‍රාමාත්‍යවරයා සමඟ මැති ඇමතිවරුන් හා පළාත් සභා මන්ත්‍රි සංසදය,  අරලියගහ මන්දිරයේ පැවැත්වූ රැස්වීමේදී මෙම එකගතාවට එළඹුනා. මෙම යෝජනාව ජනාධිපති ගෝඪාභය රාජපක්ෂ මැතිතුමාට දැනුම් දීමට ද පළාත් සභා මන්ත්‍රි සංසදය තීරණය කළා. ආර්ථික අර්බුදයෙන් රට මුදා ගැනීමට මහින්ද රාජපක්ෂ මහතා අග්‍රාමාත්‍ය ධුරයේ කටයුතු කිරීම අත්‍යවශ්‍ය බවයි ඔවුන් පෙන්වා දුන්නේ. හැට නව ලක්ෂයේ බහුතර ජනතාව අග්‍රාමාත්‍යවරයා සමග සිටින බවත් ඔවුන්ගේ නිශ්ශබ්දතාවය හේතුවෙන් සුළුතරයකගේ විරෝධයට සමාජ මාධ්‍යයයේ සහ ප්‍රධාන පෙළේ මාධ්‍ය යෙන් අනිසි ප්‍රචාරයක් ලැබීමෙන් මෙම තත්ත්වය මතුව ඇති බව මන්ත්‍රි සංසදය පෙන්වා දුන්නා. මෙම විරෝධතා තුල අන්තවාදී බලවේග,  දෙමළ ඩයස්පෝරාව සහ රට අරාජික කිරීමට බලා සිටින විදේශ බලවේග සිටින බවයි ඔවුන් කියා සිටියේ. එල්ටීටීඊ ත්‍රස්තවාදය අවසන් කිරීමට මහින්ද රාජපක්ෂ මහතා නායකත්වය දෙමින් ක්‍රියා නොකලේනම් අද මෙලෙස පාරට බැස විරෝධතා කිරීමට පරිසරයක් නිර්මාණය නොවන බව ඔවුන් සිහිපත් කළා.       ", "URL": "https://www.itnnews.lk/2023/10/05/408449/", "Category": "දේශීය පුවත්", "Parent URL": null}