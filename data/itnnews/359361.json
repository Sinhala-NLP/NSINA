{"Source": "ITN news", "Timestamp": "අගෝස්තු 31, 2021 10:09", "Headline": "නිව් සවුත්වෙල්ස් ප්‍රාන්තයේ එක් දිනකදී හමු වූ වැඩිම ආසාදිතයින් සංඛ්‍යාව අද දිනයේ වාර්තා වෙයි", "News Content": "ඕස්ට්‍රේලියාවේ නිව් සවුත්වෙල්ස් ප්‍රාන්තයේ එක් දිනකදී හමු වූ වැඩිම ආසාදිතයින් සංඛ්‍යාව අද දිනයේ වාර්තා වී තිබෙනවා. එම සංඛ්‍යාව 1264 ක්. අද දිනයේ සමස්ත ඕස්ට්‍රේලියාවෙන් වාර්තා වී ඇති ආසාදිතයින් සංඛ්‍යාව 1244ක්. අද දිනයේ මරණ 4ක්ද ඕස්ට්‍රේලියාවේ සිදුව තිබෙනවා. වික්ටෝරියා ප්‍රාන්තය තවත් සති පහක කාලයක් වසා දැමීමටයි පියවර ගෙන ඇත්තේ. ඒ නව ආසාදිතයින් 76 දෙනෙකු හමුවීමත් සමඟයි. මේ වන විට ඕස්ට්‍රේලියාවෙන් හමු වී ඇති සමස්ත කොරෝනා ආසාදිතයින් සංඛ්‍යාව පනස් හතර දහසකට ආසන්න අතර සිදුව ඇති මරණ සංඛ්‍යාව එක්දහස් හයක්.       ", "URL": "https://www.itnnews.lk/2023/10/05/359361/", "Category": "ජාත්‍යන්තර පුවත්", "Parent URL": null}