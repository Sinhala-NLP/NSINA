{"Source": "ITN news", "Timestamp": "නොවැම්බර් 29, 2022 16:24", "Headline": "කොවිඩ් නීතිවලට එරෙහිව චීනයේ පවතින විරෝධතා මැඩ පැවැත්වීම සඳහා දැඩි ආරක්ෂාවක්", "News Content": "කොවිඩ් නීතිවලට එරෙහිව චීනයේ පවතින විරෝධතා මැඩ පැවැත්වීම සඳහා දැඩි ආරක්ෂාවක් යොදවා ඇති බව විදෙස් මාධ්‍ය වාර්තා කරනවා. බිජිං,  ෂැංග්හයි ඇතුළු නගර 15ක මෙම විරෝධතා පැවැත්වෙනවා. මේ හේතුවෙන් නගර රැසක දැඩි ආරක්ෂාව යොදවා තිබෙනවා. නව කොවිඩ් රැල්ලත් සමඟ චීන බලධාරීන් කොරෝනා නීති රීති දැඩි කරමින් සංචරණ සීමා පනවනු ලැබුවා. මෙම නීතිවලට එරෙහි වෙමිනුයි ජනතාව විදී බැස ඇත්තේ. එමෙන්ම එරට ජනාධිපති ෂි ජින් පින් සහ රජයට ඉවත් වන ලෙසටද ඔවුන් පවසනවා. සතියක් පුරා පැවති මෙම විරෝධතා මේ වන විට පාලනය කර ඇති බවයි චීන බලධාරීන් කියා සිටින්නේ. ", "URL": "https://www.itnnews.lk/2023/10/05/448214/", "Category": "ජාත්‍යන්තර පුවත්", "Parent URL": null}