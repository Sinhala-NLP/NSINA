{"Source": "ITN news", "Timestamp": "දෙසැම්බර් 17, 2022 11:51", "Headline": "බස්නාහිර පළාතේ පාසල් ආශ්‍රිතව කළ මත්ද්‍රව්‍ය වැටලීම්වලදී 75ක් අත්අඩංගුවට", "News Content": "බස්නාහිර පළාතේ පාසල් 122ක් ආවරණය වන පරිදී සිදුකළ විශේෂ විමර්ශනයකදී සැකකරුවන් 75 දෙනෙකු අත්අඩංගුවට ගෙන තිබෙනවා. පාසල් ළමුන් ඉලක්ක කර ගනිමින් මත්ද්‍රව්‍ය  සහ මත්පෙති විකිණීම සම්බන්ධව සිදුකළ මෙහෙයුමකදීයි මොවුන් අත්අඩංගුවට ගෙන ඇත්තේ. පසුගිය කාලය තුළ පාසල් ළමුන් ඉලක්ක කර ගනිමින් මත්ද්‍රව්‍ය අලෙවි කිරීම ශීඝ්‍රයෙන් ඉහළ ගොස් තිබෙනවා. මේ හේතුවෙන් පාසල් පද්ධතියට මත්ද්‍රව්‍ය දැඩිව බලපැම් ඇති කරන බැවින් එය වළක්වාගැනීම සඳහා විවිධ වැඩසටහන් ක්‍රියාත්මකයි. බස්නාහිර පළාතේ පාසල් 122ක් ආවරණය වන පරිදී සිදුකළ විශේෂ විමර්ශනයකදී සැකකරුවන් 75 දෙනෙකු අත්අඩංගුවට ගැණුනා. එහිදී මාවා කිලෝග්‍රෑම් 2යි  ග්‍රෑම් 148ක් ,හෙරොයින් ග්‍රෑම් 9යි මිලිග්‍රෑම් 375 ක්, අයිස් ග්‍රෑම් 01යි මිලිග්‍රෑම් 522 ක් සහ මත්පෙති 10ක් ද අත්අඩංගුවට ගත් බවයි බස්නාහි පළාත් ජ්‍යෙෂ්ඨ නියෝජ්‍ය පොලිස්පති කාර්යාලය සඳහන් කරන්නේ. මත්ද්‍රව්‍ය නිවාරණය සම්බන්ධව දැනුවත් කිරීම මේ දිනවල පාසල් මට්ටමෙන් ආරම්භ කර තිබෙනවා. ඒ යටතේ මත්ද්‍රව්‍ය නිවාරණ දැනුවත් කිරීමේ වැඩසටහනක් මිනුවන්ගොඩ ඉහළ විතානමුල්ල කණිෂ්ඨ විද්‍යාලයේ දී පැවැත්වුණා. ", "URL": "https://www.itnnews.lk/2023/10/05/450756/", "Category": "දේශීය පුවත්", "Parent URL": null}