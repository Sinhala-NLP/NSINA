{"Source": "ITN news", "Timestamp": "මාර්තු 27, 2022 11:24", "Headline": "ගතවූ පැය 24ට වැඩිම කොරෝනා මරණ සංඛ්‍යාව රුසියාවෙන් වාර්තා වෙයි", "News Content": "ගතවූ පැය 24 ට ලොව පුරා කොරෝනා වයිරස ආසාදිතයින් දොළොස් ලක්ෂ තිස්දහසකට ආසන්න සංඛ්‍යාවක් හුමුව තිබෙනවා. සිදුව ඇති මරණ සංඛ්‍යාව 3,065ක්. ඊයේ දිනයේ ද වැඩිම කොරෝනා ආසාදිතයින් සංඛ්‍යාවක් හමුව ඇත්තේ දකුණු කොරියාවෙන්. එම සංඛ්‍යාව තුන්ලක්ෂ තිස්පන්දහසකට අධිකයි. එමෙන්ම ජර්මනියෙන් 151,000 ක් ප්‍රංශයෙන් 139,000 වියට්නාමයෙන් 103,000 ක් හා ඉතාලියෙන් 73,000 ක් ලෙස වයිරස ආසාදිතයින් හමුව තිබෙනවා. එමෙන්ම ඊයේ දිනයේදී වාර්තා වූ වැඩිම කොරෝනා මරණ සංඛ්‍යාව වන 395 සිදුව ඇත්තේ රුසියාවෙන්. ඒ සමඟම ලොව සමස්ත කොරෝනා මරණ සංඛ්‍යාව හැටඑක් ලක්ෂ හතලිස් පන්දහස ඉක්මවා ගියා. හමුව ඇති සමස්ත වයිරස ආසාදිතයින් සංඛ්‍යාව හතලිස් අටකෝටි දොළොස් ලක්ෂයකට අධික බවයි ලෝක සෞඛ්‍ය සංවිධානය පවසන්නේ.     ", "URL": "https://www.itnnews.lk/2023/10/05/404101/", "Category": "ජාත්‍යන්තර පුවත්", "Parent URL": null}