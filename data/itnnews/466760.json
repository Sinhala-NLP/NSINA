{"Source": "ITN news", "Timestamp": "මාර්තු 9, 2023 18:33", "Headline": "ඩයනාගේ මන්ත්‍රී ධුරය සම්බන්ධ පෙත්සම විභාගයට දින දෙයි", "News Content": "රාජ්‍ය ඇමතිනී ඩයනා ගමගේ මහත්මියගේ පාර්ලිමේන්තු මන්ත්‍රී ධුරය බලරහිත කිරීමේ රිට් ආඥාවක් නිකුත් කරන ලෙස ඉල්ලා ගොනුකර තිබෙන පෙත්සම අප්‍රේල් මස 03 සහ 04 යන දිනවල විභාගයට ගැනීමට අභියාචනාධිකරණය අද (09) දින නියම කර තිබෙනවා එම පෙත්සම අද අභියාචනාධිකරණයේ සභාපති විනිසුරු නිශ්ශංක බන්දුල කරුණාරත්න සහ ඒ. මරික්කාර් යන මහත්වරුන්ගෙන් සමන්විත අභියාචනාධිකරණ විනිසුරු මඩුල්ල ඉදිරියේ කැඳවනු ලැබුවා. ", "URL": "https://www.itnnews.lk/2023/10/05/466760/", "Category": "දේශීය පුවත්", "Parent URL": null}