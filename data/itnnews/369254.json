{"Source": "ITN news", "Timestamp": "ඔක්තෝබර් 14, 2021 15:21", "Headline": "නඩු දෙකෙන්ම රිෂාඩ් ඇප මත නිදහස්", "News Content": "මාස හයකට ආසන්න කාලයක් බන්ධනාගාරගත කර හිටපු රිෂාඩ් බදියුදීන් මන්ත්‍රීවරයාට දැඩි කොන්දේසි යටතේ අධිකරණය ඇප නියම කළා. සති දෙකකට වරක් රහස් පොලීසිය හමුවේ පෙනී හිටින්න කියලත් ඔහුට අධිකරණය දැනුම් දුන්නා. පාස්කු බෝම්බ ප්‍රහාරය සම්බන්ධයෙන් ප්‍රශ්න කිරීම සදහා රිෂාඩ් බද්යුදීන් මන්ත්‍රීවරයා අත්අඩංගුවට ගනු ලැබුවේ පසුගිය අප්‍රේල් 21 වනදායි. ඉන් අනතුරුව රක්ෂිත බන්ධනාගාරගත කර සිටි ඔහු ඉදිරිපත් කළ ඇප අයදුම්පතකට අනුව රුපියල් ලක්ෂ පනහ බැගින් වූ ශරීර ඇප දෙකක් මත ඇප ලබාදීමට කොටුව මහේස්ත්‍රාත් ප්‍රියන්ත ලියනගේ මහතා නියෝග කළා. බදියුදීන් මහතාගේ විදෙස් ගමන් බලපත්‍රය අධිකරණය භාරයට ගන්නා ලෙසද නියෝග කෙරුණේ ඔහුට විදෙස් ගමන් තහනමක්ද පනවමින්. මන්ත්‍රීවරයාගේ නිවසේ මෙහෙකාර සේවයේ නිරතව සිටි ඉෂාලිනී දැරිය පිළිස්සී මියයාමේ සිද්ධිය සම්බන්ධයෙන්ද බදියුදීන් මහතාට චෝදනා එල්ල වුණා. කොළඹ මහේස්ත්‍රාත් අධිකරණය හමුවේ මෙම නඩුව කැද වූ අවස්ථාවේ ඊට අදාළවද රිෂාඩ් බදියුදීන් මහතාට ඇප ලබාදීමටයි නියෝග කෙරුණේ.     ", "URL": "https://www.itnnews.lk/2023/10/05/369254/", "Category": "Breaking News,නවතම පුවත්", "Parent URL": null}