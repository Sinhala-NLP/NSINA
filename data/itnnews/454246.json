{"Source": "ITN news", "Timestamp": "ජනවාරි 7, 2023 11:44", "Headline": "වට්ස්ඇප් සමූහයක් නිර්මාණය කර ගනිමින් අපරාධවල හැසිරුනු තරුණයන් පිරිසක් අත්අඩංගුවට", "News Content": "වව්නියාව ප්‍රදේශයේ වට්ස්ඇප් සමූහයක් නිර්මාණය කර ගනිමින් අපරාධවල හැසිරුනු වයස අවුරුදු 18 තරුණයන් පිරිසක් අත්අඩංගුවට ගෙන තිබෙනවා. ගෙත්තු පසංගා නමැති වට්ස්ඇප් සමූහය විසින් මෙම අපරාධය සිදු කර ඇති බවයි පොලිසිය සදහන් කළේ. විශේෂ කාර්ය බළකායට ලැබුණු තොරතුරකට අනුව සිදුකළ මෙහෙයුමකදී සැකකරුවන් අත්අඩංගුවට ගැනුණා. තරුණයන් සතුව තිබූ තියුණු ආයුධ සහ මත් පෙතිද පොලිස් භාරයට ගෙන තිබෙනවා. පුවරසන්කුලම්, තට්ටන්කුලම්, සෙට්ටිකුලම් ආදී ප්‍රදේශවල ප්‍රචණ්ඩකාරී ක්‍රියා සිදු කළ පුද්ගලයන් හතර දෙනෙකු මෙම මෙහෙයුමේදී අත්අඩංගුවට ගත් බවයි පොලිසිය පැවසුවේ.       ", "URL": "https://www.itnnews.lk/2023/10/05/454246/", "Category": "දේශීය පුවත්", "Parent URL": null}