{"Source": "ITN news", "Timestamp": "ඔක්තෝබර් 25, 2022 20:59", "Headline": "රට තුළ ඖෂධ වර්ග 110 ක පමණ හිඟයක්", "News Content": "රට තුළ ඖෂධ වර්ග 110 ක පමණ හිඟයක් පවතින බව සෞඛ්‍ය වෘත්තීයවේදීන්ගේ විද්වත් සංගමයේ සභාපති රවී කුමුදේශ් මහතා පවසනවා. අත්‍යවශ්‍ය වෛද්‍ය පරීක්ෂණ 40 කට අධික සංඛ්‍යාවක් සිදුකළ නොහැකි තත්ත්වයට වෛද්‍ය පර්යේෂණ ආයතනය බිදවැටී ඇති බවයි ඔහු චෝදනා කරන්නේ. රට තුළ පවතින ඖෂධ හිගය සම්බන්ධයෙන් සාකච්ඡා කිරීමට විශේෂ කමිටුව දිනපතා රැස්වීමට තීරණය කර ඇති බව සෞඛ්‍ය අමාත්‍යංශය නිවේදනය කරනවා. රෝහල් ඇතුළු සෞඛ්‍ය ආයතනවල පවතින ඖෂධ සම්බන්ධයෙන් දෛනිකව වාර්තා ලබා ගැනීමටත් ඒ පිළිබද සාකච්ඡා කිරීමටත් නියමිතයි. සෞඛ්‍ය අමාත්‍ය කෙහෙළිය රඹුක්වැල්ල මහතාගේ ප්‍රධානත්වයෙන් රැස්වන මෙම කමිටුවේ දී වෛද්‍ය උපකරණ හිගතාව පිළිබදව ද අවධානය යොමුකෙරෙනවා.           ", "URL": "https://www.itnnews.lk/2023/10/05/442399/", "Category": "දේශීය පුවත්", "Parent URL": null}