{"Source": "ITN news", "Timestamp": "අගෝස්තු 2, 2021 17:40", "Headline": "රවීට සහ ඇලෝසියස්ට එරෙහි නඩුවේ සාක්ෂි විභාගය ලබන මස 6 වනදා", "News Content": "හිටපු මුදල් අමාත්‍ය රවී කරුණානායක සහ පර්පෙචුවල් ට්‍රෙෂරීස් සමාගමේ අධ්‍යක්ෂවරයෙකු වන අර්ජුන් ඇලෝසියස් යන අයට එරෙහිව අල්ලස් කොමිසම පවරා ඇති නඩුවක සාක්ෂි විභාගය  ලබන මස හයවනදා කැදවන ලෙස කොළඹ මහාධිකරණය නියෝග කළා. විත්තිකාර රවී කරුණානායක මහතා වෙනුවෙන් පෙනී සිටි නීතිඥවරයා අධිකරණයෙන් ඉල්ලා සිටියේ පැමිණිල්ල විසින් ඉදිරිපත් කිරීමට නියමිත පරිගණක සාක්ෂි පරීක්ෂා කිරිමට ප්‍රවේශයක් ලබාදෙන ලෙසයි. අල්ලස් කොමිසම වෙනුවෙන් පෙනී සිටි රජයේ නීතිඥවරිය එම ඉල්ලීමට අවසර දෙන ලෙස අධිකරණයෙන් ඉල්ලා සිටියා. ඒ නඩුව දිනෙන් දින කල්යාම වළක්වා ගැනීමේ අරමුණින් බවයි ඇය සදහන් කළේ. පරිගණක සාක්ෂි පරීක්ෂා කිරීමට අවශ්‍ය ප්‍රවේශය ලබාදෙන ලෙස නියම කළ විනිසුරුවරයා නඩුව විභාග කිරීම සදහා දින නියම කිරීම සිදුකළා. ", "URL": "https://www.itnnews.lk/2023/10/05/353859/", "Category": "දේශීය පුවත්", "Parent URL": null}