{"Source": "ITN news", "Timestamp": "ඔක්තෝබර් 31, 2022 09:17", "Headline": "බ්‍රසීල නව ජනාධිපති ලූලා ද සිල්වා", "News Content": "77 හැවිරිදි  හිටපු ජනාධිපති ලූලා ද සිල්වා බ්‍රසීල ජනාධිපතිවරණයෙන් ජයග්‍රහණය කළා. ලුලා ද සිල්වා ලබා ගෙන ඇති ඡන්ද ප්‍රතිශතය  50.9%ක්. ජනාධිපති ජෙයර් බොල්සනාරෝ සමඟ කරට කර තරගයක් පැවති අතර බොල්සනාරෝ ලබාගෙන ඇති ඡන්ද ප්‍රතිශතය සියයට 49.1ක්. බ්‍රසීල මැතිවරණ කාර්යාලය ජයග්‍රාහයකයා  නිවේදනය කළද ජනාධිපති ජෙයර් බොල්සනාරෝ මේ වන තෙක් ඒ සම්බන්ධයෙන් අදහස් පළ  කර නැහැ. ලූලා ද සිල්වා 2003 වසරේ සිට 2010 වසර දක්වා බ්‍රසීල ජනාධිපතිධුරය හෙබවූ අතර ඔහු හිටපු රජයේ සේවකයෙකු ද වනවා. 2018 වසරේ පැවති ජනාධිපතිවරණයට ඔහුට ඉදිරිපත් වීමට නොහැකි වූයේ සිරගතවී සිටීම හේතුවෙන්. ලබන වසරේ ජනවාරි පළමුවන දින ලූලා ද සිල්වා බ්‍රසීලයේ ජනාධිපතිධුරයේ දිවුරුම් දීමට නියමිතයි.               ", "URL": "https://www.itnnews.lk/2023/10/05/443321/", "Category": "ජාත්‍යන්තර පුවත්", "Parent URL": null}