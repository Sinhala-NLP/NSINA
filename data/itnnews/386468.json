{"Source": "ITN news", "Timestamp": "ජනවාරි 3, 2022 14:03", "Headline": "හොංකොං රාජ්‍යයේ තවත් ස්වාධීන ප්‍රවෘත්ති වෙබ් අඩවියක් වසා දැමේ", "News Content": "හොංකොං රාජ්‍යයේ තවත් ස්වාධීන ප්‍රවෘත්ති වෙබ් අඩවියක් වසා දැමීමට එරට රජය පියවර ගෙන තිබෙනවා. හොංකොං රාජ්‍යයේ සිටිසන් නිව්ස් නම් වෙබ් අඩවියයි හෙට දිනයේ සිට මෙලෙස වසා දැමීමට තීරණය කර ඇත්තේ. පසුගිය සතියේදී ද මේ ආකාරයම ස්වාධීන පුවත්පත් ආයතනයක් වසා දැමීමට හොංකොං රජය පියවර ගත්තා. මේ ආකාරයට දිගින් දිගටම මාධ්‍ය ආයතන වෙත බලපෑම් එල්ල වීම එරට මාධ්‍ය කර්මාන්තය පිරිහීමට හේතු වී ඇති බවයි විශ්ලේෂකයින් පෙන්වා දෙන්නේ. රාජ්‍ය විරෝධී කුමන්ත්‍රණ සිදු කිරීමට අදාළ ප්‍රචාරයන් ලබාදීම මෙම මාධ්‍ය ආයතන වෙත එල්ල වී ඇති චෝදනාවන් වනවා. කෙසේ වුවද මෙලෙස මාධ්‍ය නිදහස අහිමි වීමට චීනයේ බලපෑම දැඩිව එල්ල වී ඇති බවයි විශ්ලේෂකයින් පෙන්වා දෙන්නේ.       ", "URL": "https://www.itnnews.lk/2023/10/05/386468/", "Category": "ජාත්‍යන්තර පුවත්", "Parent URL": null}