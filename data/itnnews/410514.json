{"Source": "ITN news", "Timestamp": "මැයි 9, 2022 16:12", "Headline": "ගාලුමුවදොර සිද්ධිය සම්බන්ධයෙන් අගමැතිගෙන් නිවේදනයක්", "News Content": "ගාලුමුවදොර ඇතිවූ ගැටුම්කාරී තත්ත්වය සම්බන්ධයෙන් අගාමාත්‍ය කාර්යාලය නිවේදනයක් නිකුත්කර තිබෙනවා. එම නිවේදනය මෙසේයි. අද දින අග්‍රාමාත්‍යවරයාගේ ප්‍රධානත්වයෙන් අරලියගහ මන්දිරයේ පැවති රැස්වීමක් අවසන් වී එයට සහභාගි වූ පාක්ෂිකයින් පිරිස සාමකාමීව විසිර ගියහ. නමුත් එම කණ්ඩායමට චෝදනා කිරීමේ අරමුණෙන් පිටතින් පැමිණි මැර කණ්ඩායමක් විසින් අරලියගහ මන්දිරය ඉදිරිපිට හා ගාලු මුවදොරපිටියේ කලහකාරී තත්ත්වයක් ඇතිකර තිබේ. එවැන්නක් සිදුවීම පිළිබද අග්‍රාමාත්‍ය මහින්ද රාජපක්ෂ මහතා සිය කණගාටුව ප්‍රකාශකර සිටින අතර සියලුම ජනතාවට සාමය ආරක්ෂා කරමින් කටයුතු කරන ලෙස අග්‍රාමාත්‍යවරයා ඉල්ලා සිටියි. උපුටා ගැනීම අවසන්.    ", "URL": "https://www.itnnews.lk/2023/10/05/410514/", "Category": "Breaking News,දේශීය පුවත්", "Parent URL": null}