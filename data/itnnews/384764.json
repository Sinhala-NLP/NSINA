{"Source": "ITN news", "Timestamp": "දෙසැම්බර් 24, 2021 15:00", "Headline": "මැදිරිගිරිය මූලික රෝහලේ ඉදිකෙරුණු නොමේරූ ළදරු ඒකකය ජනතා අයිතියට", "News Content": "පොළොන්නරුව මැදිරිගිරිය මූලික රෝහලේ ඉදිකෙරුණු අති නවීන පහසුකම් සහිත නොමේරූ ළදරු ඒකකය ජනතා අයිතියට පත්කෙරුණා. පොළොන්නරුව දිස්ත්‍රික් මහ රෝහලේ ළමා රෝගී අංශය මෙන්ම සෙසු රෝගී සත්කාර සේවා අංශවල පවතින දැඩි තදබදය අවමකිරීමේ අරමුණෙන් මැදිරිගිරිය මූලික රෝහලේ නොමේරූ ළදරු ඒකකය සංවර්ධනය කෙරුණා. ලෝක බැංකු අධාර මතයි මෙම ඉදිකිරීම සිදුකෙරුණේ. ඊට වැයකෙරුණු මුදල රුපියල් මිලියන 85 ක්. මැදිරිගිරිය මූලික රෝහලේ සෙසු පහසුකම් ද පළාත් සභා අරමුදල් යටතේ ශීඝ්‍ර සංවර්ධනයකට ලක්කර තිබෙනවා. අලුතින් ඉදිකෙරුණු නොමේරූ ළදරු ඒකකය ජනතා අයිතියට පත් කිරීමේ අවස්ථාවට රාජ්‍ය අමාත්‍ය සිරිපාල ගම්ලත් සහ උතුරුමැද පළාත් ආණ්ඩුකාර මහීපාල හේරත් යන මහත්වරුන් ද එක්වුනා. එක්වර දරුවන් 40 දෙනෙකු සදහා විශේෂඥ වෛද්‍ය ප්‍රතිකාර මෙහිදී ලබාදිය හැකියි.           ", "URL": "https://www.itnnews.lk/2023/10/05/384764/", "Category": "දේශීය පුවත්", "Parent URL": null}