{"Source": "ITN news", "Timestamp": "ජූලි 22, 2022 10:12", "Headline": "යුක්රේනයේ සිට ධාන්‍ය අපනයනය කිරීමට තුර්කිය සහ රුසියාව අතර එකඟතාවක්", "News Content": "යුක්රේනයේ සිට ධාන්‍යය අපනයනය කිරීම සඳහා රුසියාව සමගින් එකඟතාවක් ඇති කර ගත් බව තුර්කිය පවසනවා. කළු මුහුද හරහා යුක්රේනයේ සිට ධාන්‍ය අපනයනය කිරීම සඳහා මෙම එකඟතාව ක්‍රියාත්මක වනු ඇති. ඊට අදාළ ගිවිසුමක් යුක්රේන සහ රුසියා නියෝජිතයන්ගේ සහභාගීත්වයෙන් තුර්කියේ ඉස්තාම්බුල් නුවර දී අද අත්සන්  තැබෙනවා. මෙම අවස්ථාවට එක්සත් ජාතීන්ගේ මහ ලේකම් අන්තෝනියෝ ගුටරේස් ද සහභාගී වනු ඇති බවයි විදෙස් මාධ්‍ය සඳහන් කළේ. යුක්රේනයේ ඔඩෙසා ප්‍රදේශයේ මේ වන විට අපනයනය කිරීමට නොහැකි ව ධාන්‍ය මෙට්‍රික් ටොන් මිලියන 20ක් පමණ සිරවී තිබෙනවා.     ", "URL": "https://www.itnnews.lk/2023/10/05/424341/", "Category": "Breaking News,ජාත්‍යන්තර පුවත්", "Parent URL": null}