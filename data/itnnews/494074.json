{"Source": "ITN news", "Timestamp": "ජූනි 22, 2023 16:45", "Headline": "ඇය හඳුනනවා ද ?", "News Content": "ශ්‍රී ලාංකික කාන්තාවක්, කුවේට් රාජ්‍යයේ දී මියගොස් ඇති අතර විදේශ කටයුතු අමාත්‍යංශය විසින් ඇයගේ ඥාතීන් සොයා ගැනීමට ජනතාවගේ සහාය ඉල්ලා සිටිනවා. අදාළ කාන්තාව 66 හැවිරිදි කුලසිංහ ආරච්චිගේ අනුලා ප්‍රීතිමාලි පෙරේරා බවයි එම අමාත්‍යංශය වැඩිදුරටත් ප්‍රකාශ කළේ. නො 438/1, නුගවත්ත පාර, කිරිවත්තුඩුව ඇයගේ ලිපිනය ලෙස දක්වා තිබෙනවා. විදේශ කටයුතු අමාත්‍යාංශය සඳහන් කරන්නේ ඇයගේ අවසන් කටයුතු සිදුකිරීම සඳහා ළඟම ඥාතියෙකු හෝ ඇයව දන්නා අයෙකු සිටී නම් හැකි ඉක්මනින් දැනුම්දෙන ලෙසයි. ඒ අනුව පහත ඡායාරූපයේ සිටින කාන්තාව හඳුනන අයෙක් සිටී නම්, දුරකථන අංක: 011238836/ 0117711163/ 0112323015,\nවිද්‍යුත් තැපෑල : [email protected] හෝ\nකොන්සියුලර් අංශය, විදේශ කටයුතු අමාත්‍යාංශය, 2 වැනි මහල සෙලින්කෝ මන්දිරය, කොළඹ 01. යන ලිපිනය ඔස්සේ අමාත්‍යාංශයට දැනුම්දෙන ලෙසයි විදේශ කටයුතු අමාත්‍යංශය නිවේදනය කර සිටින්නේ ", "URL": "https://www.itnnews.lk/2023/10/05/494074/", "Category": "දේශීය පුවත්", "Parent URL": null}