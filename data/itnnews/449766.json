{"Source": "ITN news", "Timestamp": "දෙසැම්බර් 11, 2022 18:09", "Headline": "ජාත්‍යන්තර රොටරි පදනමේ සභාපතිනිය ශ්‍රී ලංකාවේ සංචාරයක", "News Content": "ජාත්‍යන්තර රොටරි පදනමේ සභාපතිනිය වන ජෙනිෆර් ජෝන්ස් එළබෙන 14 සහ 15 දෙදින ශ්‍රී ලංකාවේ සංචාරයක නිරතවීමට නියමිතයි. සභාපතිනියගේ සංචාරයට ශ්‍රී ලංකාව තෝරා ගෙන ඇත්තේ ඉමේජින් ටුවර් ඔෆ් ශ්‍රී ලංකා තේමාව ඇසුරෙන්. ජාත්‍යන්තර රොටරි සමාජයේ සභාපතිනිය තම සංචාරය තුළ මෙරට ජනතාව වෙවෙවෙන් එම සංවිධානයේ අරමුදල් යටතේ ඩොලර් මිලියන 10ක ලයිෆ් ලයින් ව්‍යාපෘතියේ පළමු අත්‍යවශ්‍ය ඖෂධ තොගය සෞඛ්‍ය අමාත්‍යාංශය වෙත භාරදීමට නියමිතයි. එමෙන්ම කොටස් වෙළදපොලේ සංචාරයකට ද ඇය එක්වනවා. ශ්‍රී ලංකා සංචාරක ව්‍යාපාරය සමග එක්ව ගෙන එන චැරෙටි බ්ලැක් ටයි ඩිනර් උත්සවයට ජනාධිපති රනිල් වික්‍රමසිංහ මහතා ද එක්වීමට නියමිත බවයි වාර්තා වන්නේ.   ", "URL": "https://www.itnnews.lk/2023/10/05/449766/", "Category": "දේශීය පුවත්", "Parent URL": null}