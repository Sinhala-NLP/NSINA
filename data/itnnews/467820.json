{"Source": "ITN news", "Timestamp": "මාර්තු 14, 2023 05:45", "Headline": "ඩිජිටල් මධ්‍යස්ථානක් යනු සිසුන්ට නවීන දැනුම සොයා යාම සදහා අත්‍යවශ්‍ය සම්පතක්", "News Content": "වාර්ථමාන තාක්ෂණික ලෝකයේ ඩිජිටල් මධ්‍යස්ථානක් යනු සිසුන්ට නවීන දැනුම සොයා යාම සදහා අත්‍යවශ්‍ය සම්පතක් බව අග්‍රාමාත්‍ය දිනේෂ් ගුණවර්ධන මහතා පවසනවා. ව්‍යාපාර කළමනාකරණය පිලිබද ප්‍රමුඛතම විශ්වවිද්‍යාලයක් වන බී.එම්.එස්. නව ඩිජිටල් මධ්‍යස්ථානය  විවෘත කරමින් අග්‍රාමාත්‍යවරයා මේ බව ප්‍රකාශ කළා. ධනවත් සහ දුප්පත් රටවල් අතර ආදායම් පරතරයක් මෙන්ම ඩිජිටල් පරතරයක් ඇති බවයි අග්‍රමාත්‍යවරයා පෙන්වා දුන්නේ. ශ්‍රී ලාංකිකයන්ගේ ඩිජිටල් සාක්ෂරතාව වැඩිදියුණු කිරීම තුළින් මෙම බේදය තුරන් කිරීමට රජය ක්‍රියාමාර්ග ගන්නා බවයි අග්‍රාමාත්‍යවරයා සදහන් කළේ. ඒ සදහා පෞද්ගලික අංශය ද රජය සමග අත්වැල් බැදගනු ඇති බවට අග්‍රාමාත්‍යවරයා විශ්වාසය පල කළා. බොහෝ රටවල පාසල් සහ විශ්වවිද්‍යාල විභාග ප්‍රතිඵල ප්‍රකාශ කිරීමේදී අනවශ්‍ය ප්‍රමාදයන් සිදු නොවන බව පෙන්වා දුන් අග්‍රාමාත්‍යවරයා සිසුන්ගේ කාලය අපතේ නොයවා නිසිවේලාවට විභාග ප්‍රතිඵල නිකුත් කිරීමට රජය නීත්‍යානුකූලව බැදී සිටින බවද කියා සිටියා.     ", "URL": "https://www.itnnews.lk/2023/10/05/467820/", "Category": "දේශීය පුවත්", "Parent URL": null}