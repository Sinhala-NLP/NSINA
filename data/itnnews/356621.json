{"Source": "ITN news", "Timestamp": "අගෝස්තු 17, 2021 13:52", "Headline": "කහ තොගයක් සමඟ සැකකරුවෙකු අත්අඩංගුවට", "News Content": "නීති විරෝධි ලෙස මෙරටට රැගෙන ඒමට උත්සාහ කළ වියළි කහ තොගයක් සමග සැකකරුවෙකු නාවික හමුදාව අත්අඩංගුවට ගෙන තිබෙනවා. කල්පිටිය කිලිතිව් දූපතේ කළ විශේෂ සෝදිසි මෙහෙයුමකදීයි නීති විරෝධිව මෙරටට රැගෙන ආ වියළි කහ කිලෝ ග්‍රෑම් තුන්සිය හැත්තෑවක් අත්අඩංගුවට ගෙන ඇත්තේ. මුහුදු තීරයේ නීති විරෝධි ජාවාරම් මැඩලීම සදහා නාවික හමුදාව විශේෂ මෙහෙයුම් ක්‍රියාත්මක කරනවා. ඒ අනුව වයඹ නාවික විධානයට අයත් සෙබළුන් පිරිසක් මෙම විශේෂ මෙහෙයුම ක්‍රියාත්මක කළා. ඩිංගි යාත්‍රාවකින් වල්ලම් යාත්‍රාවකට කහ පටවමින් තිබියදී මෙසේ අත්අඩංගුවට ගෙන තිබෙනවා. සැකකරු වයස අවුරුදු 49 ක් වන කල්පිටිය ප්‍ර දේශයේ පදිංචිකරුවෙකු බවයි සදහන් වන්නේ.     ", "URL": "https://www.itnnews.lk/2023/10/05/356621/", "Category": "දේශීය පුවත්", "Parent URL": null}