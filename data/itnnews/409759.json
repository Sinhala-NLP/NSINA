{"Source": "ITN news", "Timestamp": "මැයි 4, 2022 18:31", "Headline": "කෝටි 12 කට අධික කේරල ගංජා සමඟ සැකකරුවෙකු යාපනයේදී නාවික හමුදා අත්අඩංගුවට", "News Content": "රුපියල් කෝටි 12 කට අධික කේරල ගංජා සමග සැකකරුවෙකු යාපනයේදී නාවික හමුදා අත්අඩංගුවට ගෙන තිබෙනවා. උතුරු නාවික විධානයේ නිලධාරීන් පිරිසක් යාපනය සවුක්කාඩු මුහුදු ප්‍රදේශයේ සිදු කළ විශේෂ සෝදිසි මෙහෙයුමකදී සැකකටයුතු ඩිංගි යාත්‍රාවක් පරික්ෂාවට ලක් කළා. එහිදී ගෝනි 15 ක පාර්සල් 225 ක් ලෙස අසුරා තිබූ කේරළ ගංජා කිලෝග්‍රෑම් 492 ක් සොයා ගැනුණා.   එක් සැකකරුවෙකුද අත්අඩංගුවට ගැනුණු අතර ඔහු හා කේරළ ගංජා තොගය වැඩිදුර විමර්ශන සදහා වඩුක්කොඩ්ඩඩෙයි පොලිස් ස්ථානයට භාරදීමටයි නාවික හමුදාව පියවර ගනු ලැබුවේ. කේරළ ගංජා මුහුදු මාර්ගයෙන් ඉන්දියාවේ සිට යාපනයට රැගෙන ඒම බහුල වශයෙන් සිදු වන බැවින් එම මුහුදු තීරයේ නාවික ආරක්ෂාව තරකර තිබෙනවා.     ", "URL": "https://www.itnnews.lk/2023/10/05/409759/", "Category": "දේශීය පුවත්", "Parent URL": null}