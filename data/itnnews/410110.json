{"Source": "ITN news", "Timestamp": "මැයි 7, 2022 09:12", "Headline": "ඉන්ධන ප්‍රමිතිය පිළිබඳ පරීක්ෂණයක්", "News Content": "ඉන්ධනවල ප්‍රමිතිය සම්බන්ධයෙන් ගැටලුකාරී තත්ත්වයක් මතුවූ කුරුණෑගල නාරම්මල පිරවුම්හලේ ඉන්ධන සාම්පල පරීක්ෂණාගාර වෙත යවා ඇති බව ලංකා ඛණිජතෙල් නීතිගත සංස්ථාව පවසනවා. ප්‍රශ්නකාරී ඉන්ධන ටැංකිය කොළොන්නාව නිමාව වෙත රැගෙන විත් පරීක්ෂණ සිදු කෙරුණා. අදාළ බවුසරය නාරම්මල පිරවුම්හල වෙත යාමට ප්‍රථම දඹදෙණිය පිරවුම්හල් දෙකකට ඔක්ටේන් අනූ දෙක පෙට්‍රල්  රැගෙන ගොස් තිබෙනවා. එම පිරවුම් හල් ආශ්‍රිතව සිදුකළ පරීක්ෂණවලදී ඉන්ධනවල කිසිඳු ගැටලුවක් වාර්තා වී නැති බවයි  ඛණිජතෙල් නීතිගත සංස්ථාව සඳහන් කරන්නේ. ඊයේ දිනයේදී ඔක්ටේන් 92 ලීටර් ලක්ෂ 60 ක ප්‍රමාණයක් දිවයිනපුරා බෙදා හැර තිබෙනවා. බවුසර් රථ 472ක් බෙදා හැරීමේ කටයුතුවලට එක්වුණා. එම කිසිඳු ස්ථානයක මේ දක්වා ඉන්ධන ප්‍රමිතිය සම්බන්ධයෙන් පැමිණිලි ලැබී නැති බව ඛණිජතෙල් නීතිගත සංස්ථාව සඳහන් කළා.     ", "URL": "https://www.itnnews.lk/2023/10/05/410110/", "Category": "Breaking News,දේශීය පුවත්", "Parent URL": null}