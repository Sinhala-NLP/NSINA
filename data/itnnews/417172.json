{"Source": "ITN news", "Timestamp": "ජූනි 15, 2022 18:52", "Headline": "ආර්ථික අර්බුදයෙන් මිදීමට පාකිස්ථානය තේ පානය සීමා කිරීමට සූදානම් වෙයි", "News Content": "ආර්ථික අර්බුදයෙන් මිදීම සදහා පාකිස්ථානය තේ පානය සීමා කිරීමට සූදානම් වනවා. පාකිස්ථාන සැළසුම් සහ සංවර්ධන පිළිබද ෆෙඩරල් අමාත්‍යවරයා ප්‍රකාශ කළේ දිනකට තේ කෝප්පයක් හෝ දෙකක් පානයෙන් වැළකී සිටීම හොදම ක්‍රමය බවයි. පාකිස්ථාන සැළසුම් සහ සංවර්ධන පිළිබද ෆෙඩරල් අමාත්‍ය අහ්සාන් ඉක්බාල්ඩ් මේ ප්‍රකාශ කළේ කෝප්ප එකකින් හෝ දෙකකින් දෛනික තේ පරිභෝජනය අඩු කළ හැකි නම් එය ආර්ථිකයට දැඩි ලෙස සුබවාදී ලෙස බලපාන බවයි. 2020 වසරේදී ලොව වැඩිම තේ ආනයනය සිදු කළේ ද පාකිස්තානයයි. ඒවායෙහි වටිනාකම ඇමෙරිකා ඩොලර් මිලියන 640 ක්. එරට ජනගහකය මිලියන 220 ක් වාසය කරන අතර රටේ විදෙස් සංචිත ප්‍රමාණය පහළ යාම ද අර්බුදයට තවත් හේතුවක්. පසුගිය පෙබරවාරි මස අවසානයේ  විදෙස් සංචිත ඇමෙරිකා ඩොලර් බිලියන 16 දශම තුනක් ලෙස සටහන් වූ අතර මේ වන විට එහි අගය ඩොලර් බිලියන  10 දක්වා අඩුව තිබෙනවා. ", "URL": "https://www.itnnews.lk/2023/10/05/417172/", "Category": "ජාත්‍යන්තර පුවත්", "Parent URL": null}