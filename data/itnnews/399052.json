{"Source": "ITN news", "Timestamp": "මාර්තු 2, 2022 14:50", "Headline": "යුධ හමුදාවේ මැදිහත්වීමෙන් දෘෂ්‍යාබාධ සහිත පුද්ගලයන් 200ක් ශ්‍රීපාදස්ථානය වන්දනා කරගනී", "News Content": "දෘෂ්‍යාබාධ සහිත පුද්ගලයන් 200 දෙනෙකු ආරක්ෂිතව ශ්‍රීපාදස්ථානය වන්දනා කරවීම සදහා යුද හමුදාව පියවර ගත්තා. යුද හමුදාපති ජෙනරාල් ශවේන්ද්‍ර සිල්වා මහතාගේ උපදෙස් පරිදි මෙම පිරිස ශ්‍රීපාද වන්දනාවේ රැගෙන යාම සදහා යුද හමුදාව ක්‍රියා කළා. දෘෂ්‍යාබාධිත සංගමයේ සාමාජිකයන් මෙන්ම දිවයිනේ විවිධ ප්‍රදේශවලින් තෝරා ගත් දෘෂ්‍යාබාධිත පුද්ගලයන් ශ්‍රී පාද වන්දනාව සදහා එක් කර ගැනුනා. එම පිරිසට අවශ්‍ය ආහාරපාන මෙන්ම සෞඛ්‍ය පහසුකම් සැලසීමටද යුද හමුදාව ක්‍රියා කළා. ***හැටන් රංජිත් මේ අතර කුරුවිට එරත්න මාර්ගයෙන් ශ්‍රීපාද වන්දනාවේ නිරත වන සැදැහැවතුන්ගේ පහසුව වෙනුවෙන් පියගැටපෙළක් සකස් කිරීමට භික්ෂූන් වහන්සේ නමක ක්‍රියා කළා. මෙම මාර්ගයේ පහසුවෙන් ගමන් කිරීම සදහායි මෙම ඉදිකිරීම සිදුකර ඇත්තේ. පූජ්‍ය කුරුවිට සරණසිරි ස්වාමීන් වහන්සේ කළ මෙම සත්ක්‍රියාවට කුරුවිට ප්‍රදේශයේ තරුණ පිරිසක්ද එක් වුණා.     ", "URL": "https://www.itnnews.lk/2023/10/05/399052/", "Category": "දේශීය පුවත්", "Parent URL": null}