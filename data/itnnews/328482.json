{"Source": "ITN news", "Timestamp": "මාර්තු 29, 2021 12:15", "Headline": "සූවස් ඇල අවහිර කරමින් සිරව තිබූ නෞකාව මුදවා ගැනේ", "News Content": "සූවස් ඇල අවහිර කරමින් සිරව තිබූ නෞකාව ඉන් මුදවා ගැනීමට මේ වනවිට හැකියාව  ලැබී තිබෙනවා. ඒ අනුව තවත් දින කිහිපයක් තුළ එම මාර්ගයෙහි නාවික ගමනාගමන කටයුතු යථා තත්ත්වයට පත් කිරීමට හැකි වනු ඇති බවයි විදෙස් මාධ්‍ය වාර්තා කර තිබුණේ. එවර්ගීන් නෞකාව සූවස් ඇලෙහි සිරවුණේ පසුගිය අගහරුවාදා දිනයේදීයි. එම අවස්ථාවේ සිට සහන  කණ්ඩායම් නැව මුදාගැනීමට දැඩි වෙහෙසක් ගන්නා අයුරු දැකගත හැකි වුණා. මෙම අවහිරතාව හේතුවෙන් නෞකා විශාල සංඛ්‍යාවක් සූවස් ඇළ දෙපස සිරව තිබෙන ආකාරයද දැක ගත හැකි වුණා. ටොන් දෙලක්ෂ විසි හතර දහසක් බර නෞකාව මේ වනවිට මුදා ගැනීමට හැකි වී ඇති අතර ඉදිරි දින කිහිපය තුළ එම මාර්ගයේ නාවික ගමනාගමන කටයුතු යථා තත්ත්වයට පත් වනු ඇති.       ", "URL": "https://www.itnnews.lk/2023/10/05/328482/", "Category": "දේශීය පුවත්", "Parent URL": null}