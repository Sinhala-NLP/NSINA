{"Source": "ITN news", "Timestamp": "ஜூன் 7, 2021 12:54", "Headline": "பாகிஸ்தான் புகையிரத விபத்தில் 33 பேர் பலி..", "News Content": "பாகிஸ்தானில் இடம்பெற்ற புகையிரத விபத்தில் 30க்கும் கூடுதலனோர் உயிரிழந்துள்ளதாக வெளிநாட்டு ஊடகங்கள் தெரிவிக்கின்றன. இவ்விபத்தில் 33 பேர் உயிரிழந்துள்ளதாக பொலிசார் தெரிவிக்கின்றனர். மேலும் பலர் காயமடைந்து வைத்தியசாவைகளில் அனுமதிக்கப்பட்டுள்ளனர். புகையிரத பெட்டியொன்றில் சுமார் 25 பேர் அளவில் சிக்குண்டுள்ளதாக மீட்பு பணியாளர்கள் தெரிவிக்கின்றனர். மரண எண்ணிக்கை மேலும் அதிகரிக்கலாமென சுகாதார பிரிவு எச்சரித்துள்ளது. தென்பாகிஸ்தானிலேயே இவ் விபத்து ஏற்பட்டுள்ளதுடன் இரண்டு புகையிரதங்கள் நேருக்கு நேர் மோதியதாக அறிவிக்கப்படுகிறது. ", "URL": "https://www.itnnews.lk/2023/10/05/341153/", "Category": "Breaking News,சர்வதேச செய்திகள்", "Parent URL": null}