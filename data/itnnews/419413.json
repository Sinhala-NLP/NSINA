{"Source": "ITN news", "Timestamp": "ஜூன் 27, 2022 11:08", "Headline": "எரிபொருள் வரிசையில் காத்திருந்தவர்கள் மீது பஸ் வண்டி மோதி விபத்து..", "News Content": "எரிபொருளை பெற்றுக்கொள்வதற்காக வரிசையில் காத்திருந்தவர்கள் மீது பஸ் வண்டி மோதி விபத்துக்குள்ளான சம்பவம் ஒன்று பதிவாகியுள்ளது. மட்டக்களப்பு பொலிஸ் பிரிவிற்குட்பட்ட ஊரணி எரிபொருள் நிரப்பு நிலையத்திற்கு அருகாமையிலேயே குறித்த விபத்து இடம்பெற்றுள்ளது. சம்பவத்தில் ஐந்து பேர் காயமடைந்த நிலையில் மட்டக்களப்பு வைத்தியசாலையில் அனுமதிக்கப்பட்டுள்ளனர். ஆடை தொழிற்சாலை ஊழியர்களை ஏற்றிச்சென்ற பஸ் வண்டி ஒன்றே எரிபொருளுக்காக வரிசையில் காத்திருந்தவர்கள் மீது மோதியுள்ளது. சம்பவம் தொடர்பில் பஸ் வண்டியில் சாரதி கைதுசெய்யப்பட்டுள்ளதாகவும், காயமடைந்தவர்களின் நிலை ஆபத்தான நிலையில் இல்லையெனவும் பொலிஸார் தெரிவித்துள்ளனர். பஸ் சாரதிக்கு நித்திரை கலக்கம் ஏற்பட்டமையே விபத்துக்கு காரணமென தெரியவந்துள்ளது. சம்பவம் தொடர்பில் மேலதிக விசாரணைகள் மட்டக்களப்பு பொலிஸாரினால் முன்னெடுக்கப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/419413/", "Category": "Breaking News,தேசிய செய்திகள்", "Parent URL": null}