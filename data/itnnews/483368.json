{"Source": "ITN news", "Timestamp": "மே 15, 2023 11:26", "Headline": "தெமோதரையை சேர்ந்த 42 வயதுடைய வீட்டுப் பணிப்பெண் பொலிஸாரால் விசாரணைக்கு உட்படுத்தப்பட்ட நிலையில் உயிரிழப்பு", "News Content": "தொலைக்காட்சி நாடக பெண் தயாரிப்பாளரின் வீட்டு உதவியாளர் திருட்டு தொடர்பான முறைப்பாட்டின் பேரில் கைது செய்யப்பட்ட நிலையில்; பொலிஸ் காவலில் உயிரிழந்துள்ளார். ராஜகிரியவில் வசிக்கும் குறித்த தயாரிப்பாளர், மே 11 அன்று தனது வீட்டில் திருடப்பட்டதாக வெலிக்கடை பொலிஸாரிடம் புகார் அளித்துள்ளார். முறைப்பாட்டையடுத்து, பதுளை தெமோதர பகுதியைச் சேர்ந்த 42 வயதுடைய அவரது வீட்டுப் பணிப்பெண் ஒருவரை பொலிசார் கைது செய்து விசாரணை நடத்தினர். பொலிஸாரின் கூற்றுப்படி, சந்தேகநபர் பொலிஸ் நிலையத்தில் வைத்து கைது செய்யப்பட்டு விசாரணைக்கு உட்படுத்தப்பட்டபோது, ​​​​அவர் திடீரென சுகவீனமடைந்ததுடன், மூச்சு விடுவதில் சிரமங்களை எதிர்கொண்டுள்ளார். குறித்த பெண் உடனடியாக கொழும்பு தேசிய வைத்தியசாலையில் அனுமதிக்கப்பட்ட போதிலும், உயிரிழந்துள்ளார். ", "URL": "https://www.itnnews.lk/2023/10/05/483368/", "Category": "Breaking News,அண்மைய செய்திகள்", "Parent URL": null}