{"Source": "ITN news", "Timestamp": "මාර්තු 28, 2022 11:40", "Headline": "පොළොන්නරුව ඇලහැර ඉදිකළ ජල ව්‍යාපෘති 06ක් විවෘත කෙරේ", "News Content": "පවුල් 3500කට පිරිසිදු පානීය ජලය ලබාදීමේ අරමුණෙන් පොළොන්නරුව ඇලහැර ඉදිකළ ජල ව්‍යාපෘති හයක් විවෘත කෙරුණා. ඒ රාජ්‍ය අමාත්‍ය රොෂාන් රණසිංහ මහතාගේ ප්‍රධානත්වයෙන්. ඇලහැර ප්‍රදේශයේ පදිංචි ජනතාවට ගැටලුවකින් තොරව පිරිසිදු පානීය ජලය ලබාදීමේ අරමුණෙන් ව්‍යාපෘති ක්‍රියාත්මක කෙරුණේ රුපියල් මිලියන 18ක් වැය කරමින්. ගල්මුල්ල , මළුවේයාය ඇතුළු ගම්මාන 6 ක පදිංචි ජනතාවට මෙම ව්‍යාපෘති තුළින් ජල පහසුකම් සැපයෙනවා. ජල සම්පාදන අමාත්‍යංශය මෙම ඉදිකිරීම් සිදුකළේ ග්‍රාමීය හා ප්‍රා දේශිය පානීය ජල සම්පාදන ව්‍යාපෘතිය යටතේයි.         ", "URL": "https://www.itnnews.lk/2023/10/05/404262/", "Category": "දේශීය පුවත්", "Parent URL": null}