{"Source": "ITN news", "Timestamp": "ඔක්තෝබර් 1, 2023 10:06", "Headline": "ස්ලෝවැකියා මහ මැතිවරණයෙන් වාමාංෂික පක්ෂය ජය ගනී", "News Content": "ස්ලෝවැකියා මහ මැතිවරණයෙන් රුසියාවට පක්ෂපාත හිටපු අග්‍රාමාත්‍ය රොබට් පිකෝගේ මධ්‍ය වාමාංෂික පක්ෂය ජයග්‍රහණය කර තිබෙනවා. දැනට නිකුත් වී ඇති ප්‍රතිඵල අනුව රොබට් පිකෝගෙ පක්ෂය බහුතර ආසන සංඛ්‍යාවක් ජයග්‍රහනය කර ඇති බව විදෙස් මාධ්‍ය සඳහන් කරනවා. රොබට් පිකෝගේ මධ්‍ය වාමාංශික පක්ෂය රජයක් පිහිටවුවහොත් දැනට ස්ලෝවැකියාව යුක්රේනයට ලබාදෙන ආධාර අත්හිටවනු ඇති. මැතිවරණයට පෙර ලබා දුන් පොරොන්දුවක් පරිදි එය සිදු කිරීමට නියමිතයි. මේ වන විටත්  සභාග රජයක් පිහිටුවීම සම්බන්ධයෙන් සාකච්ඡා ආරම්භ කර ඇති බවයි වාර්තා වන්නේ. 2018 වසරේ දී මාධ්‍යවේදියෙකු ඝාතනය කිරීම සම්බන්ධයෙන් පිකෝගේ පක්ෂයට චෝදනා එල්ලවූ අතර එහිදී ඔහුට ධුරයෙන් ඉල්ලා අස්වීමට සිදු වුණා.       ", "URL": "https://www.itnnews.lk/2023/10/05/519742/", "Category": "ජාත්‍යන්තර පුවත්", "Parent URL": null}