{"Source": "ITN news", "Timestamp": "සැප්තැම්බර් 1, 2022 17:12", "Headline": "මගී ප්‍රවාහන බස් රථයක රැගෙන යමින් තිබූ මුව මස් තොගයක් සමඟ රිය සහායකයා අත්අඩංගුවට", "News Content": "ශ්‍රී පුර සිට කොළඹ බලා ධාවනය වන මගී ප්‍රවාහන පෞද්ගලික බස් රථයක රැගෙන යමින් තිබූ මුව මස් තොගයක් සමග රිය සහායකයා අත්අඩංගුවට ගැනුණා. කළුවරගස්වැව පොලිසියට ලැබුණු තොරතුරකට අනුව මෙම බස් රථය පරීක්ෂා කිරීමේදී සූක්ෂම ලෙස අසුරා මුව මස් රැගෙන යමින් තිබු බව පොලිසිය පවසනවා. බස් රථයේ රිය සහායකයා ලෙස කටයුතු කරන 25 හැවිරිදි තරුණයෙකු මෙම ජාවාම කලක සිට සිදුකර ඇති බවයි පරීක්ෂණවලදී හෙළි වි ඇත්තේ. ඔහු මෙසේ රැගෙන එන මුව මස් වෙන්නප්පුව හා මාරවිල ආදී ප්‍රදේශවල සුඛෝපභෝගී හෝටල්වලට ලබා දි ඇති බවද පැවසෙනවා. සැකකරු පුත්තලම මහේස්ත්‍රාත් අධිකරණයට ඉදිරිපත් කිරීමටයි පොලිසිය කටයුතු යොදා ඇත්තේ.       ", "URL": "https://www.itnnews.lk/2023/10/05/432396/", "Category": "දේශීය පුවත්", "Parent URL": null}