{"Source": "ITN news", "Timestamp": "ජූනි 6, 2022 15:37", "Headline": "ඉන්දියාවේ බස් රථ අනතුරකින් පුද්ගලයින් 25 දෙනෙකු ජීවිතක්ෂයට", "News Content": "ඉන්දියාවේ උත්‍රාකන්ද් ප්‍රදේශයේ සිදුවූ බස් රථ අනතුරකින් පුද්ගලයින් 25 දෙනෙකු ජීවිතක්ෂයට පත්වුණා. වන්දනාකරුවන් අතර ඉමහත් ප්‍රසිද්ධියක් උසුලන උත්‍රාකන්ද් ප්‍රදේශයේ යමුනෝත්‍රි නම් ස්ථානය කරා බැතිමතුන් රැගෙන යමින් සිටි බස් රථයකුයි මෙලෙස අනතුරට ලක්ව ඇත්තේ. අනතුරෙන් තුවාල ලැබූ තුන්දෙනෙකුගේ තත්ත්වය බරපතල බව රෝහල් ආරංචි මාර්ග සඳහන් කරනවා. එය අනතුරට ලක්වන අවස්ථාවේ මගීන් 28 දෙනෙකු එහි ගමන් කර තිබෙනවා.මියගිය පුද්ගලයින්ගේ පවුල් වෙත තම ශෝකය පළකරන බවයි අග්‍රාමාත්‍ය නරේන්ද්‍ර මෝදි සඳහන් කරන්නේ. මියගිය පුද්ගලයෙකු වෙනුවෙන් ඉන්දීය රුපියල් ලක්ෂ 2 ක් සහ තුවාල ලැබූ පුද්ගලයෙකු වෙනුවෙන් ඉන්දීය රුපියල් පනස්දහසක වන්දි මුදලක් ලබාදෙන බවයි අග්‍රාමාත්‍යවරයා සඳහන් කරන්නේ.                 ", "URL": "https://www.itnnews.lk/2023/10/05/415414/", "Category": "ජාත්‍යන්තර පුවත්", "Parent URL": null}