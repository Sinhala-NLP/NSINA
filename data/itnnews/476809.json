{"Source": "ITN news", "Timestamp": "අප්‍රේල් 20, 2023 11:51", "Headline": "වත්මන් අභියෝග ශ්‍රී ලංකාවට ජයගත හැකියි", "News Content": "වත්මන් අභියෝග ශ්‍රී ලංකාවට ජයගත හැකි බව රාජ්‍ය අමාත්‍ය ශේහාන් සේමසිංහ මහතා නිව්යෝර්ක් ආර්ථික හා සමාජීය කවුන්සිලයේ සැසියට එක්වෙමින් ප්‍රකාශ කළා. වත්මන් රජය අනුගමනය කරන බදු ක්‍රමය ශක්තිමත් වෙමින් පවතින බවයි රාජ්‍ය අමාත්‍යවරයා මෙහිදී කියා සිටියේ. නැගී එන ආර්ථිකයන් හි තිරසර සංවර්ධන ඉලක්ක ජය ගැනීමේ දී බදු අනුපාතය සම්බන්ධ වන පර්යේෂණ වලින් ඔප්පු වී තිබෙනවා. ඒ අනුව වසර 2030 වන විට තිරසර සංවර්ධන ඉලක්ක සපුරා ගැනීම සඳහා බදු අයකිරීම තුළින් මහජන ආදායම් එකතු කිරීම වැදගත් බව රාජ්‍ය අමාත්‍යවරයා ප්‍රකාශ කළා. බදුකරණය සහ තිරසර සංවර්ධන ඉලක්ක අතර ඇති සබඳතාව තේරුම් ගැනීම අපහසු නොවන බැවින් ප්‍රතිපත්ති සම්පාදකයින් සහ බදු පරිපාලකයින් මෙම සංකල්පය වඩා හොදින් අවබෝධ කර ගැනීම වැදගත් බවයි ශේහාන් සේමසිංහ මහතා මෙහිදී ප්‍රකාශ කලේ. ශ්‍රී ලංකාව මේ වන විට දැඩි ආර්ථික අර්බුදයකට මුහුණ දී සිටිනවා. ජාත්‍යන්තර මූල්‍ය අරමුදලේ විස්තීරණ අරමුදල් පහසුකම් ලැබීමත් සමඟ එය  යතා තත්ත්වයට පත්වෙමින් තිබෙන බවයි ඒ මහතා මෙහිදි වැඩිදුරටත් ප්‍රකාශ කලේ.           ", "URL": "https://www.itnnews.lk/2023/10/05/476809/", "Category": "දේශීය පුවත්", "Parent URL": null}