{"Source": "ITN news", "Timestamp": "අගෝස්තු 6, 2023 11:47", "Headline": "ගාලු රාත්‍රිය ඇරඹෙයි", "News Content": "සංචාරක කර්මාන්තය ප්‍රවර්ධනය කිරීමේ අරමුණින් ගාලු රාත්‍රිය ආරම්භ වුණා. කුඩා ව්‍යාපාරිකයන්ට වෙළෙඳපොළ හදුන්වාදීම මෙහි එක් අරමුණක්. ගාල්ල දිස්ත්‍රික් ලේකම් කාර්යාලය හා වානිජ මණ්ඩලය එක්ව ගාල්ල නගරයේ ඉපැරණි රාත්‍රී අසිරිය ජනතාවට අත්විදීමට  ඉඩ කඩ සළසා දෙමින් මෙසේ ගාලු රාත්‍රිය ආරම්භ කෙරුණා. විනෝදාස්වාදය ගෙන දෙන වැඩසටහන් මෙන්ම ගාල්ලට අවේනික වූ කලා නිර්මාණ,නිෂ්පාදනය හා අලෙවිය මෙහිදී සිදු වනවා. කුඩා ව්‍යාපාරවල නිරත වූවන්ගේ නිර්මාණ අලෙවි කර ගැනීමට පොලක් මෙන්ම විශේෂ ආහාර වර්ග අලෙවිය ද සිදු කෙරෙන අතර මෙය සෑම සති අන්තයකදීම පැවැත් වෙන බවයි සංවිධායකයින් පවසන්නේ. ගාලු රාත්‍රිය ආරම්භ කෙරුණේ අමාත්‍ය රමේෂ් පතිරණ හා දකුණු පළාත් ආණ්ඩුකාර ආචාර්ය විලීගමගේ යන මහත්වරුන්ගේ සහභාගීත්වයෙන්.     ", "URL": "https://www.itnnews.lk/2023/10/05/505892/", "Category": "Breaking News,දේශීය පුවත්", "Parent URL": null}