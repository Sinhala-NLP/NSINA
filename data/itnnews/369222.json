{"Source": "ITN news", "Timestamp": "அக்டோபர் 14, 2021 14:05", "Headline": "கொரோனா தொற்றிய சிறுவர்கள் இனங்காணப்படுவதில் குறிப்பிடத்தக்களவு குறைவு", "News Content": "ரிட்ஜ்வே சிறுவர் வைத்தியசாலையில் கொரோனா தொற்றிய சிறுவர்கள் இனங்காணப்படுவதில் குறிப்பிடத்தக்களவு குறைவு காணப்படுவதாக அதன் பணிப்பாளர் டொக்டர் விஜேசூரிய தெரிவித்துள்ளார். ரிட்ஜ்வே சிறுவர் வைத்தியசாலையில் 3 வாரங்களுக்கு முன்னர் நாளாந்தம் 25 க்கும் 30 க்கும் இடைப்பட்ட கொரோனா தொற்றுக்கு இலக்காகிய சிறுவர்கள் அனுமதிக்கப்பட்டனர். நேற்று வரை ஓரிரு நோயாளர்களுக்கு மாத்திரம் வரையறுக்கப்பட்டுள்ளது. அதேபோன்று 3 வாரங்களுக்கு பின்னர் சுமார் 200 சிறுவர்கள் அளவில் தங்கியிருந்து சிகிச்சை பெற்றனர். தற்போது 10 சிறுவர்களே சிகிச்சை பெறுகின்றனர். இந்நிலையை தொடர்ந்தும் பேணுவதற்கு நடவடிக்கை எடுக்கவேண்டும். இதனால் நாட்டு மக்கள் சுகாதார விதிமுறைகளை பின்பற்றி அன்றாட நடவடிக்கைகளை முன்னெடுக்க வேண்டும்.  மீண்டும் கொரோனா தொற்று தலைதூக்காத வண்ணம் செயற்படவேண்டும். தற்போது எமது நாடு சிவப்பு வலயத்திலிருந்து நீங்கியுள்ளது. இதுவும் நாம் அடைந்த வெற்றியாகும். ", "URL": "https://www.itnnews.lk/2023/10/05/369222/", "Category": "Breaking News,தேசிய செய்திகள்", "Parent URL": null}