{"Source": "ITN news", "Timestamp": "ඔක්තෝබර් 26, 2022 17:09", "Headline": "බ්‍රිතාන්‍ය නව අග්‍රාමාත්‍ය රීෂි සුනක්ගේ ප්‍රථම කැබිනට් මණ්ඩල රැස්වීම", "News Content": "බ්‍රිතාන්‍ය නව අග්‍රාමාත්‍ය රීෂි සුනක්ගේ ප්‍රථම කැබිනට් මණ්ඩල රැස්වීම අද උදෑසන පැවැත්වුණා. නව අග්‍රාමාත්‍යවරයාගේ කැබිනට් මණ්ඩලයේ ප්‍රධානම අමාත්‍ය ධුර 03ක් වෙනස් නොකිරීම පිළිබඳ වැඩි අවදානයක් යොමුව තිබෙනවා. මුදල් අමාත්‍යවරයා ලෙස ජෙරමි හන්ට්, විදේශ අමාත්‍යවරයා ලෙස ජේම්ස් ක්ලේවර්ලි හා ආරක්ෂ අමාත්‍යවරයා ලෙස  බෙන් වොලස් නැවත පත් කිරිමයි මෙලෙස කතා බහට ලක්ව ඇත්තේ. එම අමාත්‍ය ධුර හරහා යුක්රේන යුද්ධය හා ආර්ථීක සුරක්ෂිතතාවය සම්බන්ධයෙන් අග්‍රාමාත්‍යවරයාගේ අදහස ප්‍රතිරූපනය බව විශ්ලේෂකයින් සඳහන් කරනවා. එමෙන්ම නායකත්ව සටනේ දී තම ප්‍රතිවාදයා වු පෙනී මෝඩාන්ට් ද කැබිනට් මණ්ඩලයට ඇතුලත් කර තිබීම විශේෂත්වයක්. මේ අතර දත්ත උල්ලංඝනය කිරීමක් සම්බන්ධයෙන් චෝදනා ලැබු සුවෙල්ලා බ්‍රේවමන් හට කැබිනට් අමාත්‍යධුරයක් ලබා දීම විපක්ෂයේ දැඩි විවේචනයට ලක්ව තිබෙනවා. මීට දින 06කට පෙරයි ඇය ධුරයෙන් ඉල්ලා අස්වුණේ. ", "URL": "https://www.itnnews.lk/2023/10/05/442558/", "Category": "Breaking News,ජාත්‍යන්තර පුවත්", "Parent URL": null}