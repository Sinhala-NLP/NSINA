{"Source": "ITN news", "Timestamp": "අගෝස්තු 11, 2022 15:46", "Headline": "පුත්තලම් දිස්ත්‍රික්කයේ කහ වගාවට යොමු වූ ගොවීන්ට සාර්ථක අස්වැන්නක්", "News Content": "පුත්තලම් දිස්ත්‍රික්කයේ කහ වගාවට යොමු වූ ගොවීන්ට සාර්ථකව අස්වැන්නක් ලැබෙමින් පවතිනවා. පසුගිය වකවානුවේ කහ මිල ඉහළ යාමත් සමග ගොවීන් රැසක් කහවගාවට යොමු වුණා. පුත්තලම දිස්ත්‍රික්කයේ ප්‍රාදේශීය ලේකම් කොට්ඨාස රැසක කහ වගාව ආරම්භ කෙරුණේ ගොවි පවුල් රැසක සහභාගීත්වය ඇතිවයි. මහවැව ප්‍රාදේශීය ලේකම් කොට්ඨාසයේ කහවගාවේ අස්වැන්න නෙලීම මේ වන විට ආරම්භ වී තිබෙනවා. මේ වන විට කහ මිල අඩුවී ඇතත් තමන්ට සැළකිය යුතු ආදායමක් ලබාගැනීමට හැකි වී ඇති බවයි ගොවීන් පවසන්නේ.     ", "URL": "https://www.itnnews.lk/2023/10/05/428345/", "Category": "දේශීය පුවත්", "Parent URL": null}