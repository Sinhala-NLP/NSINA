{"Source": "ITN news", "Timestamp": "ජූනි 10, 2022 19:08", "Headline": "අන්තරේ විරෝධතාවයට කඳුළු ගෑස් එල්ලකිරීමෙන් පසු සාකච්ඡාවකට ඉඩ", "News Content": "කැළණිය හා රුහුණ යන විශ්වවිද්‍යාලවල සිදු කෙරෙන මර්දනය වහා නතරකරන ලෙසත් අසාධාරණ ලෙස ශිෂ්‍යභාවය අහෝසි කර ඇති සිසුන්ගේ එම තහනම ඉවත් කරන ලෙසටත් බලකරමින් අන්තර් විශ්වවිද්‍යාල ශිෂ්‍ය බල මණ්ඩලය සංවිධාන කළ උද්ඝෝෂණයක් අධ්‍යාපන අමාත්‍යාංශය ඉදිරිපිටදී පැවැත්වුණා. උද්ඝෝෂණයට එක්වූ සිසුන් මාර්ග බාධක බිඳ හෙළමින් අමාත්‍යාංශ ගේට්ටුවට ද හානි සිදුකර එයට ඇතුල්වීමට උත්සාහ කළා. පොලිසිය මෙම පිරිස විසිරුවා හැරීම සදහා කදුලු ගෑස් ප්‍රහාර එල්ලකර තිබෙනවා. කෙසේ වුවද සිසුන් මෙම ස්ථානයෙන් ඉවත් නොවුනු අතර නියෝජිතයින් 5 දෙනෙකුට අමාත්‍ය සුසිල් ප්‍රේමජයන්ත මහතා සමග සාකච්ඡා කිරීමට අවස්ථාව හිමිවුණා. පැයකට අධික කාලයක් එම සාකච්ඡා පැවැත්වුණා.   ", "URL": "https://www.itnnews.lk/2023/10/05/416434/", "Category": "Breaking News,දේශීය පුවත්", "Parent URL": null}