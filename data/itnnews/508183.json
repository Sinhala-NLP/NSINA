{"Source": "ITN news", "Timestamp": "අගෝස්තු 14, 2023 16:02", "Headline": "අනුරාධපුර රෝහලේ දරු ප්‍රසූතියක දී බිළිදා බිම වැටී මියගිය බවට පැවසෙන සිද්ධිය සම්බන්ධයෙන් අභ්‍යන්තර පරීක්ෂණයක්", "News Content": "අනුරාධපුර රෝහලේ සිදුවූ දරු ප්‍රසූතියක දී බිළිදා බිම වැටී මියගිය බවට පැවසෙන සිද්ධිය සම්බන්ධයෙන් අභ්‍යන්තර පරීක්ෂණයක් ආරම්භ කර ඇති බව රෝහල් අධ්‍යක්ෂ වෛද්‍ය දුලාන් සමරවීර මහතා පවසනවා. අනුරාධපුර කල්ලන්චිය ප්‍රදේශයේ පදිංචි 35 හැවිරිදි කාන්තාව කල්ලන්චිය රෝහලට ඇතුළත්වී තිබුණේ සිය දෙවන දරුවා බිහි කිරීම සඳහායි. පසුව එම රෝහලෙන් අනුරාධපුර ශීක්ෂණ රෝහල වෙත මෙම කාන්තාව මාරුකර තිබුණා. එහිදී සිදුවූ සාමාන්‍ය දරු ප්‍රසූතියේ දී සිය බිළිදා බිමවැටී මියගිය බවටයි දෙමව්පියන් චෝදනා කළේ. බිළිදා දින දින තුනක් අනුරාධපුර රෝහලේ දැඩි සත්කාර ඒකකයේ ප්‍රතිකාර ලබා තිබෙනවා. මෙම සිද්ධිය සම්බන්ධයෙන් දෙමව්පියන් එල්ල කරන චෝදනාවලට අනුරාධපුර ශික්ෂණ රෝහලේ අධ්‍යක්ෂ වෛද්‍ය දුලාන් සමරවීර මහතා අද ප්‍රතිචාර දැක්වුවා. ", "URL": "https://www.itnnews.lk/2023/10/05/508183/", "Category": "දේශීය පුවත්", "Parent URL": null}