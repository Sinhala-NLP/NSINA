{"Source": "ITN news", "Timestamp": "පෙබරවාරි 9, 2022 11:56", "Headline": "නිරෝධායන නීතිවලට සහ එන්නතට එරෙහි වන්නන් රටේ බහුතරය නෙමෙයි – නවසීලන්ත අගමැති", "News Content": "කොරෝනා වයිරස ව්‍යාප්තිය මැඩපැවැත්වීමට පනවා ඇති නීතිවලට විරෝධය දැක්වීම හා වයිරසයට එරෙහි එන්නත ලබාගැනීම ප්‍රතික්ෂේප කිරීම රටේ බහුතරයකගේ අදහස නොවන බව නවසීලන්ත අග්‍රාමාත්‍ය ජසින්ඩා ආඩන් පවසනවා. නව නිරෝධායන නීතිවලට විරෝධය පළ කරමින් නවසීලන්ත පාර්ලිමේන්තුව අසළ අද ආරම්භ වූ විරෝධතාවලට ප්‍රතිචාරයක් ලෙසයි අග්‍රාමාත්‍යවරිය මේ බව සඳහන් කළේ. එම විරෝධතා සඳහා එරට ට්‍රක් රථ රියදුරන්ද එක්ව සිටීම විශේෂත්වයක්. මේ ආකාරයටම කැනඩාවේදී ද පසුගිය සතියේදී නව නිරෝධායන නීතිවලට එරෙහිව ට්‍රක් රථ රියදුරන් විරෝධතා ආරම්භ කළා. මේ වන විට එම විරෝධතා ප්‍රචණ්ඩකාරී මුහුණුවරක් ගෙන ඇති අතර ඔවුන් පොලිසිය සමඟ ගැටුම්ද ඇති කර ගත්තා.   ", "URL": "https://www.itnnews.lk/2023/10/05/394070/", "Category": "ජාත්‍යන්තර පුවත්", "Parent URL": null}