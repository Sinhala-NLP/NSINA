{"Source": "ITN news", "Timestamp": "මැයි 27, 2022 15:27", "Headline": "ජාත්‍යන්තර බුකර් සම්මානය ජය ගත් පළමු ඉන්දීය ජාතිකයා බවට ගීතාන්ජලී ශ්‍රී ලේඛිකාව පත් වෙයි", "News Content": "ජාත්‍යන්තර බුකර් සම්මානය ජයග්‍රහණය කල පළමු ඉන්දීය ජාතිකයා බවට ගීතාන්ජලී ශ්‍රී ලේඛිකාව පත් වුණා. ඇය රචනා කළ ටුම්බ් ඔෆ් සෑන් නැමැති කෘතියටයි බුකර් සම්මානය හිමි වුණේ. ඉන්දියාව සහ පාකිස්ථානය වෙන් වීමේ කාලපරිච්ඡේදය පාදක කරගනිමින් මෙම කෘතිය රචනා වී තිබෙනවා. මුලින්ම හින්දි භාෂාවෙන් රචනා වූ එම කෘතිය පසුව ඉංග්‍රීසි බසට පරිවර්තනය කෙරුණා. බුකර් සම්මානය දිනා ගන්නා ලේඛකයන්ට බ්‍රිතාන්‍ය පවුම් පනස් දහසක මුදල් ත්‍යාගයක් හිමිවනවා. මේ සම්බන්ධයෙන් අදහස් දක්වන ගීතාන්ජලී ශ්‍රී සදහන් කලේ මෙවන් සම්මානයක් තමන් කිසිදා අපේක්ෂා නොකල බවයි.     ", "URL": "https://www.itnnews.lk/2023/10/05/413626/", "Category": "ජාත්‍යන්තර පුවත්", "Parent URL": null}