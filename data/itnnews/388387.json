{"Source": "ITN news", "Timestamp": "ஜனவரி 12, 2022 13:48", "Headline": "திரவப்பால் உற்பத்தியை அதிகரிப்பதற்கு அதிக நிதி ஒதுக்கீடு..", "News Content": "திரவப்பால் உற்பத்தியை அதிகரிப்பதற்கு ஜனாதிபதி கோட்டாபய ராஜபக்ஷவின் அரசாங்கம் அதிக நிதியினை ஒதுக்கியுள்ளதாக ராஜாங்க அமைச்சர் ரி.பி.ஹேரத் தெரிவித்தார். மட்டக்களப்பு கால்நடை உற்பத்தி சுகாதார திணைக்களத்தின் மாவட்ட அலுவலகத்தில் உத்தியோகத்தர்களுடன் இடம்பெற்ற சந்திப்பின் போதே அவர் இதனை குறிப்பிட்டார். இந்நிகழ்வில் அமைச்சின் செயலாளர் உள்ளிட்ட முக்கிய அதிகாரிகள் பலரும் கலந்துகொண்டனர். “வெளிநாட்டு மற்றும் உள்நாட்டு பால்மா மோகத்திலிருந்து மக்களை பாதுகாத்து திரவப்பால் பாவனையை அதிகரிக்கச் செய்வதே ஜனாதிபதி கோட்டாபய ராஜபக்ஷவின் நோக்கமாகும். இதன் அடிப்படையில் பால் மா உற்பத்தியாளர்களை ஊக்குவிக்க வரவு செலவுத்திட்டத்தில் அதிகளவு நிதி ஒதுக்கப்பட்டுள்ளது. இதன் மூலம் பால் பண்ணையாளர்களுக்கு கூடுதலான உதவித் திட்டங்கள் வழங்கப்படவுள்ளன. ஏறத்தாள ஆயிரம் மில்லியன் ரூபா இதற்கென ஒதுக்கீடு செய்யப்பட்டுள்ளது. அரசாங்கம் கவிழப் போகிறதென சிலர் வதந்திகளை பரப்பினாலும் பலம் வாய்ந்த அரசாங்கத்தை எவராலும் கவிழ்க்க முடியாது. இவ் அரசாங்கத்தை பலப்படுத்த முஸ்லிம் கட்சிகள் தொடர்ந்தும் ஆதரவு வழங்கும்.” ", "URL": "https://www.itnnews.lk/2023/10/05/388387/", "Category": "Breaking News,அண்மைய செய்திகள்,தேசிய செய்திகள்,வணிகம்", "Parent URL": null}