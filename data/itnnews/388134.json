{"Source": "ITN news", "Timestamp": "ජනවාරි 11, 2022 13:27", "Headline": "කාබනික පොහොරවලින් සාර්ථක වගාවක් සිදුකළ හැකි බව ගොවි ජනතාව ඔප්පුකරයි", "News Content": "කාබනික පොහොරවලින් පමණක් වගාවන් සිදුකළ නොහැකි බවට ඇතැමුන් ප්‍රකාශ කළද එම පොහොරවලින් සාර්ථක වගාවක් සිදුකළ හැකි බවට ගොවි ජනතාව ඔප්පුකර තිබෙනවා. එලෙස කාබනික පොහොර පමණක් යොදාගනිමින් සිදුකළ වගාවන් කීපයක් පිළිබද තොරතුරු දැන්. කාබනික පොහොර පමණක් යොදා ගනිමින් දේශීය සහල් වගා කිරීමට හෝමාගම ප්‍රදේශයේ වසන්ත කුමාර ගොවි මහතාට හැකිවුණා. දේශීය සහල් වර්ගවන සුවදැල් හා හීනැටි වගාවන් සාර්ථකව සිදුකර ඇති අතර බිම්සරු කාබනික පොහොර පමණක් ඒ සදහා යොදාගත් බවයි ඔහු පවසන්නේ. මෙම වගාවෙන් සාර්ථක අස්වැන්නක් මේ වනවිට ලබාගැනීමට හැකිව තිබෙනවා. කාබනික පොහොර පමණක් යොදා ගනිමින් වගාවන් සිදුකිරීම අපහසු බවට ඇතැම් ගොවි මහතුන් ප්‍රකාශ කළද එහි කිසිදු සත්‍යතාවක් නැති බවයි වසන්ත කුමාර ගොවි මහතා පෙන්වා දෙන්නේ. මේ අතර බණ්ඩාරගම වදුරුමුල්ල ප්‍රදේශයේ දෙණිය කුඹුරුයායේ මෙවර වගාවන් සිදුකර ඇත්තේ කාබනික පොහොර පමණක් යොදා ගනිමින්. ඉතා සාර්ථකව එම කුඹුරුයාය මේ වනවිට වැඩී ඇති අතර දේශීය වී වර්ග හා දෙමුහුන් වී වර්ග ද එහි වගාකර තිබෙනවා. පැරෂුට් හා ඉසීම් ක්‍රම මගිනුයි මෙම වගාව සිදුකර තිබෙන්නේ. මෙම කුඹුරුයායේ වගාවන් සදහා ගොවි මහතුන් 13 දෙනෙකු පමණ සහභාගිවී ඇති අතර ඔවුන් සියලු දෙනාම කාබනික පොහොර පමණක් යොදා ගැනීම විශේෂත්වයක්. ", "URL": "https://www.itnnews.lk/2023/10/05/388134/", "Category": "දේශීය පුවත්", "Parent URL": null}