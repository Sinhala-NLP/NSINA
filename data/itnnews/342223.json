{"Source": "ITN news", "Timestamp": "ජූනි 12, 2021 09:27", "Headline": "කොරෝනා වසංගතයෙන් පසු ලෝකය යළි ගොඩනැගීමේ නිසි සැලැස්මක් සකස් කළ යුතුයි", "News Content": "කොරෝනා වයිරස් ගෝලීය වසංගතයෙන් පසු ලෝකය යළි ගොඩනැගීමේ නිසි සැලැස්මක් සකස් කළ යුතු බව බ්‍රිතාන්‍ය අග්‍රාමාත්‍ය බොරිස් ජොන්සන් පවසනවා. ජී 7 කණ්ඩායමේ සමුළුව ආරම්භ කරමින් ඔහු මේ බව කියාසිටියා. ජී 7 කණ්ඩායමේ සමුළුව ඊයේ එංගලන්තයේ කෝන්වෝල් හිදී ආරම්භ වුණා. ඇමෙරිකා ජනාධිපති ජෝ බයිඩන් ඇතුළු ජී 7 නායකයින් වෙනුවෙන් දෙවන එළිසබෙත් මහ රැජින ඊයේ රාත්‍රියේ දී බෝජන සංග්‍රහයක් ද පැවැත්වූ බවයි වාර්තා වන්නේ. කොරෝනා එන්නත්කරණය පිළිබදව මෙවර ජී 7 සමුළුවේ දී විශේෂ අවදානයක් යොමුවනු ඇති බවටයි අපේක්ෂා කෙරෙන්නේ.       ", "URL": "https://www.itnnews.lk/2023/10/05/342223/", "Category": "Breaking News,ජාත්‍යන්තර පුවත්", "Parent URL": null}