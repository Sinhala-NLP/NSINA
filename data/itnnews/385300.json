{"Source": "ITN news", "Timestamp": "දෙසැම්බර් 28, 2021 11:45", "Headline": "කිතුල් ආශ්‍රිත කර්මාන්ත නගා සිටුවීමට සෑම ග්‍රාම සේවා වසමකටම ලක්ෂ 30ක්", "News Content": "ග්‍රාමීය ආර්ථිකය සංවර්ධනය සදහා කිතුල් ආශ්‍රිත කර්මාන්ත නගා සිටුවීමට සෑම ග්‍රාම සේවා වසමකටම රුපියල් ලක්ෂ තිහ බැගින් ලබා දෙන බව පාර්ලිමේන්තු මන්ත්‍රී ගීතා කුමාරසිංහ මහත්මිය පවසනවා. කිතුල් ආශ්‍රිත නිෂ්පාදන සිදු කරන පිරිස් සදහා අවශ්‍ය උපකරණ ලබාදීමේ අවස්ථාවට එක් වෙමින් ඒ මහත්මිය මෙම අදහස් පළ කළා. සෞභාග්‍යයා නිෂ්පාදන ගම්මාන වැඩසටහන යටතේ ඇල්පිටිය ප්‍රාදේශීය ලේකම් කොට්ඨාශයේ කිතුල් ආශ්‍රිත නිෂ්පාදනයේ යෙදී සිටින 143 දෙනෙකු සදහා ආරක්ෂිත සහ කර්මාන්තයට අවශ්‍ය උපකරණ ලබාදීම සිදු කෙරුණා. පොල්, කිතුල් හා තල් වගා ප්‍රවර්ධනය ආශ්‍රිත කාර්මික භාණ්ඩ නිෂ්පාදන අපනයන විවිධාංගීකරණ රාජ්‍ය අමාත්‍යංශය විසින් මේ සදහා රුපියල් ලක්ෂ 10 ක ප්‍රතිපාදන ලබා දී තිබෙනවා.   ", "URL": "https://www.itnnews.lk/2023/10/05/385300/", "Category": "දේශීය පුවත්", "Parent URL": null}