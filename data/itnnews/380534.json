{"Source": "ITN news", "Timestamp": "දෙසැම්බර් 4, 2021 13:46", "Headline": "කථානායකවරයාට තර්ජනය කිරීම හෙලා දකින බව සභානායක කියයි", "News Content": "කථානායකවරයාට තර්ජනය කරමින් පාර්ලිමේන්තුවේ පාලනය විපක්ෂයට අවශ්‍ය ආකාරයට කරගෙන යෑමට දරන උත්සාහය තරයේ හෙලා දකින බව සභානායක අමාත්‍ය දිනේෂ් ගුණවර්ධන මහතා අද පාර්ලිමේන්තුවේදී අවධාරණය කළා. ඊයේ දිනයේ සමගි ජනබලවේගයේ පාර්ලිමේන්තු මන්ත්‍රි මනූෂ නානායක්කාර මහතාට කාලය වෙන් කිරීම පිළිබදව ඇතිවූ තත්ත්වය හේතුවෙන් කතානායක අසුන ළගටම පැමිණ විපක්ෂ මන්ත්‍රිවරුන් තර්ජනය කළ බවයි මෙහිදී ආණ්ඩු පක්ෂයේ ප්‍රධාන සංවිධායක අමාත්‍ය ජොන්ස්ටන් ප්‍රනාන්දු මහතා ප්‍රකාශ කළේ. විපක්ෂයේ ප්‍රධාන සංවිධායක සමගි ජනබලවේගයේ පාර්ලිමේන්තු මන්ත්‍රි ලක්ෂ්මන් කිරිඇල්ල මහතා ඇතුළු විපක්ෂ මන්ත්‍රිවරුන්ද අද උදෑසන මේ පිළිබදව කරුණු පැහැදිලි කළා.     ", "URL": "https://www.itnnews.lk/2023/10/05/380534/", "Category": "දේශීය පුවත්", "Parent URL": null}