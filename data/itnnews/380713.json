{"Source": "ITN news", "Timestamp": "දෙසැම්බර් 5, 2021 11:00", "Headline": "පිටකොටුව පරණ යොන් වීථිය ප්‍රදේශයේ දී තියුණු ආයුධවලින් පහරදී පුද්ගලයෙකු ඝාතනය කෙරේ", "News Content": "පිටකොටුව පරණ යොන් වීථිය ප්‍රදේශයේ දී පුද්ගලයෙකු තියුණු ආයුධවලින් පහරදී ඝාතනය කර තිබෙනවා. ඊයේ මධ්‍යම රාත්‍රියේ දී මෙම සිද්ධිය සිදුව ඇති බවටයි තොරතුරු වාර්තා වන්නේ. නාදුනන පුද්ගලයින් කිහිප දෙනෙකු විසින් මෙම පුද්ගලයා තියුණු ආයුධවලින් කපා කොටා ඝාතනය කර තිබෙනවා. බොහෝ පිරිසක් ගැවසෙන ප්‍රසිද්ධ ස්ථානයක දී මෙය සිදුව ඇති අතර ඝාතනයට ලක්වූ පුද්ගලයා අපරාධ රැසකට සම්බන්ධ වූවෙකු බවට ද සඳහන්. ඝාතනයට ලක්වූ පුද්ලයා පවාස් නැමැත්තෙකු බවටයි ප්‍රදේශවාසීන් පවසන්නේ. කොළඹ පොලිස් අපරාධ කොට්ඨාසය සමඟ ඒකාබද්ධව වේල්ලවීථිය සහ ගුණසිංහපුර පොලීසි සිද්ධිය සම්බන්ධයෙන් පරීක්ෂණ ආරම්භකර තිබෙනවා. ප්‍රදේශයේ CCTV දර්ශන ලබාගැනීමටයි පොලීසිය මේ වනවිට කටයුතු කර තිබෙන්නේ.           ", "URL": "https://www.itnnews.lk/2023/10/05/380713/", "Category": "දේශීය පුවත්", "Parent URL": null}