{"Source": "ITN news", "Timestamp": "පෙබරවාරි 7, 2022 12:02", "Headline": "උහන කළුගල් ඔය ජලාශය ජනතා අයිතියට", "News Content": "උහන බණ්ඩරදූව ගම්මානයේ ඉදිකළ කළුගල් ඔය ජලාශය ජන අයිතියට පත් කෙරුණා. අමාත්‍ය චමල් රාජපක්ෂ මහතා අතින් ජන අයිතියට පත් කෙරුණු මෙම ජලාශය ඉදිකෙරුණේ වාරිමාර්ග දෙපාර්තමේන්තුව මගින්. මෙරට ඉංජිනේරු තාක්ෂණයට අනුව රුපියල් මිලියන 2350 ක වියදමෙනුයි කළු ගල් ඔය ජලාශය ඉදිකෙරුණේ. අක්කර 1500 කට එමගින් දියවර සැපයිය හැකියි.මෙය ඉදිකිරීමත් සමඟ බණ්ඩරදූව ජනතාවගේ ආර්ථිකය ඉහළ නැංවෙනු ඇති. කළු ගල් ඔය ජලාශයේ මිරිදිය ධීවර කර්මාන්තය නගාසිටුවීමේ අරමුණින් මත්ස්‍ය පැටවුන් නිදහස් කිරීමද සිදු කෙරුණේ මීට සමගාමීවයි. ඒ ආශ්‍රිත මාර්ග පද්ධතියද කාපට් අතුරා සංවර්ධනය කර තිබෙනවා. විමලවීර දිසානායක, සිරිපාල ගම්ලත්, වාරිමාර්ග අධ්‍යක්ෂ ජනරාල් නිහාල් සිරිවර්ධන යන මහත්වරුන්ද මෙම ව්‍යාපෘති විවෘත කිරීමට එක් වුණා. කළු ගල් ඔය ජලාශයේ වැව් බැම්මේ ඉදිකර ඇති නිවාඩු නිකේතනයද විවෘත කෙරුණා.   ", "URL": "https://www.itnnews.lk/2023/10/05/393609/", "Category": "Breaking News,දේශීය පුවත්", "Parent URL": null}