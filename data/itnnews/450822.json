{"Source": "ITN news", "Timestamp": "දෙසැම්බර් 17, 2022 15:48", "Headline": "කළුවරගස්වැව ගම්මාන රැසකට වන අලි තර්ජන", "News Content": "පවතින අයහපත් කාලගුණයත් සමග කළුවරගස්වැව ප්‍රදේශයේ ගම්මාන රැසකට රාත්‍රි කාලයේදී වන අලින් රංචු වශයෙන් පැමිණෙන බව ගම්වාසීන් පවසනවා. මෙම වන අලීන් වගාබිම් මුළුමනින්ම විනාශ කරන බවයි ගොවීන් චෝදනා කරන්නේ. නෙළිවැව සියඹලාවට,එගොඩපිටිය,මොරියාකුලම,තබ්බෝව  ප්‍රදීපාගම ඇතුළු ගම්මාන රැසකට වන අලින්ගෙන් බලපෑම් එල්ලවී තිබෙනවා. තබ්බෝව අභය භූමියේ සිට වන අලි 50කට ආසන්න රංචුවක් දිනපතා ගම්වදින බවයි ගොවීන් පවසන්නේ. වන අලින් පලවා හැරීම සදහා රජය ඉදිකර ඇති විදුලි වැටද අක්‍රිය තත්ත්වයේ පවතිනවා. දේශපාලන අධිකාරිය මෙම ගැටලුව පිළිබද වහා අවධානය යොමුකළ යුතු බවයි ජනතාව සදහන් කරන්නේ.       ", "URL": "https://www.itnnews.lk/2023/10/05/450822/", "Category": "දේශීය පුවත්", "Parent URL": null}