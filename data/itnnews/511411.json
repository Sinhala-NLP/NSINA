{"Source": "ITN news", "Timestamp": "අගෝස්තු 28, 2023 09:36", "Headline": "‘දෝණි’ කොටු වෙයි", "News Content": "විදේශගතව සිටින මහ පරිමාණ මත්ද්‍රව්‍ය ජාවාරම්කරුවන් මෙන්ම සංවිධානාත්මක අපරාධකරුවන් වන ඩුබායි ධනුෂ්ක හා කොලොන්නාවේ චන්දන යන අයගේ මෙරට මත්ද්‍රව්‍ය ජාවාරම මෙහෙයවූ ”කුඩු රැජින දෝණි” නම් කාන්තාව අත්අඩංගුවට ගෙන තිබෙනවා. මුල්ලේරියාව, රණබිම ප්‍රදේශයේදී ඊයේ (27) සිදුකළ වැටලීමකදී හෙරොයින් ග්‍රෑම් 07යි, මිලි ග්‍රෑම් 100 ක ප්‍රමාණයක් සමඟ අත්අඩංගුවට ගත් බවයි පොලිස් විශේෂ කාර්ය බලකාය සඳහන් කළේ. 37 හැවිරිදි වියේ පසුවන සැකකාරිය වැඩිදුර විමර්ශණ සඳහා මුල්ලේරියාව පොලිසියට භාර දී ඇත.   ", "URL": "https://www.itnnews.lk/2023/10/05/511411/", "Category": "දේශීය පුවත්,නවතම පුවත්", "Parent URL": null}