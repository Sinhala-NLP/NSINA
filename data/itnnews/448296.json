{"Source": "ITN news", "Timestamp": "නොවැම්බර් 30, 2022 10:07", "Headline": "චීනයේ ක්‍රියාත්මක උද්ඝෝෂණ මැඬපැවැත්වීමට එරට රජය සූදානම්", "News Content": "චීනයේ ක්‍රියාත්මක උද්ඝෝෂණ මැඬ පැවැත්වීමට එරට රජය සූදානම් වන බව විදෙස් මාධ්‍ය සඳහන් කරනවා. කොරෝනා වයිරස ව්‍යාප්තිය මැඬපැවැත්වීමට චීනය ක්‍රියාත්මක කරන ශූන්‍ය කෝවිඩ් ප්‍රතිපත්තියට විරෝධය  පළකරමින් රට පුරා උද්ඝෝෂණ පැවැත්වෙනවා. උද්ඝෝෂණ අතර තුරදී ජනතාව හා සෞඛ්‍ය අංශ අතර මෙන්ම පොලීසිය සමග ද ගැටුම් හට ගත්තා. එහිදී පුද්ගලයින් දස දෙනෙකු මිය ගොස් ඇති බවයි වාර්තා වන්නේ. උද්ඝෝෂණ මැඬ පැවැත්වීමට පොලිස් නිලධාරීන් සිය ගණනක් යොදවා ඇති බව විදෙස් මාධ්‍ය සඳහන් කරනවා. සියලු ප්‍රදේශයන්හි ආරක්ෂාව තර කිරීමට ද පියවර ගෙන ඇති බව සඳහන්. එක් ආසාදිතයෙකු හෝ හමු වූ  පසු එම ප්‍රදේශයම සම්පූර්ණයෙන් වසා දැමීමට බලධාරීන් කටයුතු කිරීම හේතුවෙන් සාමාන්‍ය ජනතාව දැඩි අපහසුතාවන්ට මුහුණ දී තිබෙනවා. ඒ හේතුවෙනුයි උද්ඝෝෂණ පැවැත්වෙන්නේ. ", "URL": "https://www.itnnews.lk/2023/10/05/448296/", "Category": "Breaking News,ජාත්‍යන්තර පුවත්", "Parent URL": null}