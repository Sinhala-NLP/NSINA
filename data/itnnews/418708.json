{"Source": "ITN news", "Timestamp": "ஜூன் 23, 2022 12:35", "Headline": "இலங்கைக்கு உதவ குவாட் நாடுகள் ஆராய்வு..", "News Content": "இலங்கைக்கு உதவிகளை வழங்குவது குறித்து ஆராய்வதாக அவுஸ்திரேலிய பிரதி பிரதமரும், பாதுகாப்பு அமைச்சருமான ரிச்சட் மார்லஸ் தெரிவித்துள்ளார். குவாட் நாடுகள் இலங்கைக்கான உதவிகள் குறித்து ஆராய்கின்றன. அவுஸ்திரேலியா, இந்தியா, அமெரிக்கா, ஜப்பான் ஆகிய நாடுகள் குவாட் அமைப்பில் அங்கம் வகிக்கின்றன. இலங்கை பொருளாதார பிரச்சினைக்கு முகங்கொடுத்துள்ளது. குவாட் நாடுகள் இணைந்து இருதரப்பு அடிப்படையில் இலங்கைக்கு எவ்வாறு உதவலாமென கவனம் செலுத்தியுள்ளதாகவும் அவுஸ்திரேலிய பிரதி பிரதமர் ரிச்சட் மார்லஸ் தெரிவித்துள்ளார். இதேவேளை இலங்கைக்கும், அவுஸ்திரேலியாவுக்குமிடையில் பாரிய பொருளாதார ஒத்துழைப்புக்கான வாய்ப்பும் காணப்படுவதாக அவர் குறிப்பிட்டுள்ளார். ", "URL": "https://www.itnnews.lk/2023/10/05/418708/", "Category": "Breaking News,தேசிய செய்திகள்", "Parent URL": null}