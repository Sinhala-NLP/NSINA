{"Source": "ITN news", "Timestamp": "ජූනි 30, 2022 13:57", "Headline": "දෙමෝදර ආදාහනාගාරය ආශ්‍රිත සොහොන් කන්ද ප්‍රදේශයේ ගින්නක්", "News Content": "දෙමෝදර ආදාහනාගාරය ආශ්‍රිත සොහොන් කන්ද ප්‍රදේශයේ ගින්නක් හට ගත්තා. සොහොන් කන්ද ආසන්න ප්‍රදේශයේ නිවැසියන් අපරික්ෂාකාරී ලෙස ගිනි තැබීමක් හේතුවෙන් මෙම ගින්න හටගෙන ඇති බවයි ප්‍රදේශවාසීන් පවසන්නේ. මෙම ගින්න හටගත් ප්‍රදේශයේ වොට් තිස්තුන්දහසක විදුලි රැහැන් ඇද ඇති අතර ලී විදුලි කණු කිහිපයක්ද ගින්නට හසුවීමෙන් විනාශ වුණා. එම ප්‍රදේශයේ ඇති විශාල ජල ටැංකි පද්ධතිය බේරා ගැනිමට ප්‍රදේශවාසීන් හා ඇල්ල ප්‍රාදේශීය සභාවේ සේවකයන්ට දැඩි පරිශ්‍රමයක් දැරීමට සිදු වුණා. ගින්න මේ වන විට පාලනය කර තිබෙනවා.     ", "URL": "https://www.itnnews.lk/2023/10/05/420249/", "Category": "දේශීය පුවත්", "Parent URL": null}