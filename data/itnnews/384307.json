{"Source": "ITN news", "Timestamp": "டிசம்பர் 22, 2021 12:20", "Headline": "நைஜீரியர்களின் பாணியில் நிதி மோசடியில் ஈடுபட்ட 7 சந்தேகநபர்கள் கைது..", "News Content": "கொம்பனி தெரு பகுதியிலுள்ள நட்சத்திர ஹொட்டல் ஒன்றில் தங்கியிருந்து மோசடி வர்த்தகத்தில் ஈடுபட்ட 7 பேர் கொண்ட குழுவொன்று கைதுசெய்யப்பட்டுள்ளனர். சந்தேகநபர்கள் மேலதிக விசாரணைகளுக்காக குற்றப்புலனாய்வு திணைக்களத்திடம் ஊழல் ஒழிப்பு பிரிவு அதிகாரிகளினால் ஒப்படைக்கப்பட்டுள்ளனர். நைஜீரிய முறைக்கமைய சமூக வலைத்தளங்களில் அவர்கள் மோசடி வர்த்தகத்தை முன்னெடுத்து, நிதி நாளாந்தம் இலட்சக்கணக்கான ரூபாய் செலுத்தப்பட்டுள்ளதாக தெரியவந்துள்ளது. குறித்த மோசடி வர்த்தகத்தில் பிரதான சந்தேகநபர் கண்டி பிரதேசத்தை சேர்ந்தவர் எனவும், அவர் கைது செய்யப்படும் போது அவரிடமிருந்து 21 சேமிப்பு கணக்கு புத்தகங்கள், 58 ஏ.டி.எம் அட்டைகள் மற்றும் போதைப்பொருள் என்பனவும் கைப்பற்றப்பட்டுள்ளன. ", "URL": "https://www.itnnews.lk/2023/10/05/384307/", "Category": "Breaking News,தேசிய செய்திகள்", "Parent URL": null}