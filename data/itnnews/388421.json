{"Source": "ITN news", "Timestamp": "ජනවාරි 12, 2022 17:11", "Headline": "බොරැල්ල දේවස්ථානයකින් හමු වූ අත්බෝම්බය සේවකයකු තබා ඇති බව පොලීසිය සැක කරයි", "News Content": "බොරැල්ල සියලු සාන්තුවරුන්ගේ දේවස්ථාන පරිශ්‍රයේ තිබී හමු වූ අත්බෝම්බය එහි තබා ඇත්තේ එම පල්ලියේම සේවකයකු  බවට පොලීසිය සැක පල කරනවා. මේ සදහා වයස අවුරුදු 13 ක දරුවකු ද යොදාගෙන ඇති බවට පොලීසිය තවදුරටත් සැක පල කරනවා. බොරැල්ල සියලු ශාන්තුවරුන්ගේ දේවස්ථාන පරිශ්‍රයේ තිබී අත්බෝම්බයක් සොයා ගැනුනේ ඊයේ පස්වරුවේයි. පසුව ආරක්ෂක අංශ පැමිණ එය පරික්ෂා කර නිශ්ක්‍රිය කිරීම සදහා රැගෙන ගියා. එම අවස්ථාවේ සිද්ධිය සම්බන්ධයෙන් සැකපිට පුද්ගලයින් තුන් දෙනෙකු ද අත්අඩංගුවට ගැනුනා. වැඩිදුර ප්‍රශ්න කිරීමේදී මෙම දේවස්ථානයේම සේවකයකු බෝම්බය ගෙන ආ බවට සැක පල වී ඇති බවයි පොලීසිය පවසන්නේ.     ", "URL": "https://www.itnnews.lk/2023/10/05/388421/", "Category": "දේශීය පුවත්", "Parent URL": null}