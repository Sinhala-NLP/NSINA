{"Source": "ITN news", "Timestamp": "සැප්තැම්බර් 21, 2023 10:02", "Headline": "ලංකා විදුලි සමාගමේ 40වන සංවත්සරය", "News Content": "ලංකා විදුලි සමාගමේ 40වන සංවත්සරය ඊයේ පැවැත්වුණා. විදුලිබල ක්ෂේත්‍රයේ ගුණාත්මක සේවාවක් සපයන ව්‍යාපාරික ආයතනයක් ලෙස 1983 දී ආරම්භ කළ ලංකා විදුලි සමාගම අද වන විට මීගමුවේ සිට ගාල්ල දක්වා පාරිභෝගිකයන් 500,000කට සේවය සපයනු ලබනවා. ලංකා විදුලි සමාගම පසුගිය 40 වසරක කාලය තුල සුහුරු මනු කියවීම් ක්‍රම, විද්‍යුත්   සේවා සැපයීම්, ඉලෙක්ට්‍රොනික විදුලිබිල , බිම්ගත රැහැන් පද්ධති, සුහුරු ජාල පද්ධති වැනි නව්‍ය තාක්ෂණික ක්‍රමවේදයන් ජාතික විදුලිබල ක්ෂෙත්‍රයට දායද කර තිබෙනවා. ලංකා විදුලි සමාගමේ උන්නතිය වෙනුවෙන් දායකත්වය ලබා දුන් සහ නව තාක්ෂණ ක්‍රමවේදයන් හඳුන්වාදීමට කටයුතු කල වත්මන් සහ විශ්‍රාමලත් නිලධාරීන් ඇගයීමද මෙහිදී සිදු කෙරුණා. ", "URL": "https://www.itnnews.lk/2023/10/05/517329/", "Category": "දේශීය පුවත්", "Parent URL": null}