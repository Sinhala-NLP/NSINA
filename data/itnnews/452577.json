{"Source": "ITN news", "Timestamp": "දෙසැම්බර් 28, 2022 16:01", "Headline": "බොබ් මාලිගේ මුණුපුරා “ජෝ  මර්සා” දිවියෙන් සමුගනී", "News Content": "ජනප්‍රිය රෙගේ සංගීත කලාවේ රජු බොබ් මාලේගේ මුනුපුරා මෙන්ම ග්‍රැමී සම්මානලාභී සංගීතවේදී ස්ටීවන් මාලේගේ පුත් ජෝසප්  මර්සා මාර්ලි “Jo Mersa Marley”  මිය ගියා. කුඩා දියණියකගේ පියෙක් වන ඔහු මියයන විට 31 හැවිරිදි වියේ පසුවිය. ඔහුගේ නියෝජිතයා අඟහරුවාදා රෝලිං ස්ටෝන් වෙත ඔහුගේ මරණය තහවුරු කළ බව විදෙස් මාධ්‍ය වාර්තා සඳහන් කරයි. ජෝ මර්සාගේ මරණය ප්‍රථම වරට මාධ්‍යවේදී අබ්කා ෆිට්ස්-හෙන්ලි විසින් ට්විටර් පණිවුඩයක් මගින් වාර්තා කරන ලද අතර, WZPP රේඩියෝවට අනුව, ඔහුගේ සිරුර ඔහුගේ වාහනයේ තිබී හමු විය. මරණයට හේතුව මෙතෙක් අනාවරණය වී නොමැති නමුත් ඇදුම රෝගය හේතුවෙන් ඔහු මියගොස් ඇති බවට සැක කෙරේ. ජෝ මර්සා කුඩා කල සිටම සංගීතයට පිවිසියේ නැසීගිය රෙගේ කලාකරුවාගේ අඩිපාරේ ගිය බොබ්ගේ දරුවන් 11 දෙනාගෙන් එක් අයෙකු වන ඔහුගේ පියා වන 50 හැවිරිදි ස්ටීවන් නිසාවෙන්.   ", "URL": "https://www.itnnews.lk/2023/10/05/452577/", "Category": "Breaking News,ජාත්‍යන්තර පුවත්", "Parent URL": null}