{"Source": "ITN news", "Timestamp": "ජූනි 27, 2022 18:30", "Headline": "ගමන් බලපත්‍ර මිල වැඩිවීමක් නැහැ – නිකරුනේ ඉල්ලුම් කරන්න එපා", "News Content": "ආගමන විගමන දෙපාර්තමේන්තුවට පැමිණෙන පිරිසගෙන් මුදල් ලබාගනිමින් ටෝකන් පත් ලබාදී පෝලිමේ ඉදිරියට යොමු කිරීමේ වංචනික ක්‍රියාවක් පිළිබද තොරතුරු වාර්තා වනවා. විදෙස් ගමන් බලපත්‍ර හිගවීමක් හෝ ගාස්තු ඉහළ යාමක් සිදු නොවන බැවින් කඩිනමින් ගමන් බලපත්‍ර ලබාගැනීම සදහා පැමිණ මෙවැනි වංචාවලට හසු නොවන ලෙස ආගමන විගමන දෙපාර්තමේන්තුව ජනතාවගෙන ඉල්ලීමක් කරනවා. බත්තරමුල්ල ආගමන විගමන දෙපාර්තමේන්තුවෙන් විදෙස් ගමන් බලපත්‍ර ලබාගැනීම සදහා විශාල පිරිසක් දිනපතාම පැමිණෙන අතර අද දිනයේ ද විශාල පිරිසක් පැමිණ සිටි ආකාරය දැකගත හැකි වුනා. දිනකට විදෙස් ගමන් බලපත්‍ර ලබා ගැනීමට තුන්දහසත් හාරදහසත් අතර පිරිසක් පැමිණෙන බැවින් සේවාමුර දෙකක් යටතේ බලපත්‍ර ලබාදීමට ද පියවර ගෙන තිබෙනවා. එලෙස පැමිණෙන ජනතාවගෙන් වංචනික ලෙස මුදල් ලබාගැනීමේ ජාවාරමක් පිළිබදව ද තොරතුරු වාර්තා වනවා. ", "URL": "https://www.itnnews.lk/2023/10/05/419558/", "Category": "Breaking News,දේශීය පුවත්", "Parent URL": null}