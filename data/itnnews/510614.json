{"Source": "ITN news", "Timestamp": "අගෝස්තු 24, 2023 13:54", "Headline": "ජපානයේ ෆුකුෂිමා බලාගාරයේ ජලය සාගරයට මුදා හැරීම ඇරඹෙයි", "News Content": "ජපානයේ ෆුකුෂිමා බලාගාරයේ රැඳී තිබු ජලය පිරිසිදු කිරීමෙන් පසු සාගරයට මුදා හැරීම ආරම්භ කළා. වසර 12කට පසුවයි ෆුකුෂිමා න්‍යෂ්ටික බලාගාරයේ මෙම ජලය පැසිෆික් සාගරයට මුදා හැරෙන්නේ. 2011 වසරේ ජපානයට බලපෑ සුනාමියෙන් ෆුකුෂිමා න්‍යෂ්ටික බලාගාරයට දැඩි හානි සිදු වුණා. බලාගාරය තුළ පැවති ජලයට විකිරණ මිශ්‍ර වී ඇති බැවින් එම ජලය මුදා හැරීමට කටයුතු නොකරන ලෙසයි චීනය හා දකුණු කොරියාව, ජපානයෙන් ඉල්ලා සිටියේ. කෙසේ වුවද මේ වන විට එම ජලයේ විකිරණශීලීත්වයක් නොමැති බැවින් පැසිෆික් සාගරයට මුදා හැරීමට ලෝක සෞඛ්‍ය සංවිධානයේ අනුමැතිය හිමිව තිබුණා. මීට ප්‍රතිචාර දක්වමින් චීනය කියා සිටින්නේ මින්පසු ජපානයේ මත්ස්‍ය නිෂ්පාදන තම රටතුළ තහනම් බවයි. එම මුහුදු ප්‍රදේශයේ ධීවර කටයුතු වල නිරතවිම් පිළිබඳව ද චීනය අනතුරු අඟවා තිබෙනවා.           ", "URL": "https://www.itnnews.lk/2023/10/05/510614/", "Category": "Breaking News,ජාත්‍යන්තර පුවත්", "Parent URL": null}