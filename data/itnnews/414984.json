{"Source": "ITN news", "Timestamp": "ජූනි 3, 2022 14:34", "Headline": "මහින්ද කහඳගම රිමාන්ඩ්", "News Content": "පසුගිය 9 වනදා අරගලකරුවන්ට පහරදීමේ සිද්ධිය සම්බන්ධයෙන් අත්අඩංගුවට ගත් කොළඹ නාගරික මන්ත්‍රී මහින්ද කහඳගම මහතා ලබන 8 වනදා දක්වා රක්ෂිත බන්ධනාගාර ගත කෙරුණා. අරලියගහ මන්දිරය ඉදිරිපිට හා ගාලුමුවදොර අරගලකරුවන්ට පහරදීමේ සිද්ධිය සම්බන්ධයෙන් අපරාධ පරීක්ෂණ දෙපාර්තමේන්තුවට භාරවීමෙන් අනතුරුව සැකකරු අත්අඩංගුවට ගැනුනා. ඔහු කොටුව මහේස්ත්‍රාත් අධිකරණයට ඉදිරිපත් කිරීමෙන් පසු රක්ෂිත බන්ධනාගාර ගතකර තිබෙනවා. පසුගිය 9 වනදා අරලියගහ මන්දිරය ඉදිරිපිට හා ගාලුමුවදොර පැවති විරෝධතාවලට පහරදීම සම්බන්ධයෙන් අත්අඩංගුවට ගත් සැකකරුවන් රැසක්ම මේ වනවිට රක්ෂිත බන්ධනාගාර ගත කර තිබෙනවා.         ", "URL": "https://www.itnnews.lk/2023/10/05/414984/", "Category": "Breaking News,දේශීය පුවත්", "Parent URL": null}