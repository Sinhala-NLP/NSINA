{"Source": "ITN news", "Timestamp": "ஜூலை 30, 2021 12:56", "Headline": "நேற்றைய தினமும் 5 இலட்சத்திற்கும் அதிமானோருக்கு தடுப்பூசி..", "News Content": "நேற்றைய தினம் 5 இலட்சத்திற்கும் அதிகமானோருக்கு கொவிட் தடுப்பூசி பெற்றுக்கொடுக்கப்பட்டதுடன் இது நாளொன்றில் வழங்கப்பட்ட அதிக தடுப்பூசிகளின் எண்ணிக்கையாகவும் பதிவாகியுள்ளது. தடுப்பூசி வேலைத்திட்டத்தின் கீழ் நேற்றைய தினம் 5 இலட்சத்து 15 ஆயிரத்து 830 பேருக்கு தடுப்பூசி வழங்கப்பட்டுள்ளது. இதற்கமைய இதுவரை நாளொன்றில் அதிக தடுப்பூசி வழங்கிய தினமாக நேற்று பதிவானது. சைனோபார்ம் தடுப்பூசியின் முதலாவது டோஸ் 4 இலட்சத்து 18 ஆயிரத்து 494 பேருக்கு நேற்று வழங்கப்பட்டது. அதன் இரண்டாவது டோஸ் 56 ஆயிரத்து 738 பேருக்கு வழங்கப்பட்டதாக சுகாதார பிரிவு தெரிவித்துள்ளது. பைஸர் தடுப்பூசியின் முதலாவது N;டாஸ் 38 ஆயிரத்து 430 பேருக்கு வழங்கப்பட்டதோடு, மொடர்னா தடுப்பூசியின் முதலாவது டோஸ் 2 ஆயிரத்து 168 பேருக்கு வழங்கப்பட்டுள்ளது. அதற்கமைய ஏதேனுமொரு தடுப்பூசியின் முதலாவது டோஸ் 91 இலட்சத்து 78 ஆயிரத்து 909 பேருக்கு வழங்கப்பட்டுள்ளதோடு, இரண்டாவது டோஸ் 20 இலட்சத்து 63 ஆயிரத்து 809 பேருக்கு வழங்கப்பட்டுள்ளது. இதேவேளை மட்டக்களப்பு மாவட்டத்தில் இதுவரை 2 இலட்சத்து 78 ஆயிரம் பேருக்கு தடுப்பு மருந்துகள் கிடைக்கப்பெற்றுள்ளன. 2 இலட்சத்து 6 ஆயிரம் தடுப்பூசிகள் மக்களுக்கு வழங்கப்பட்டுள்ளதாக பிராந்திய சுகாதார சேவைகள் பணிப்பாளர் டொக்டர் எம்.மயூரன் தெரிவித்துள்ளார். மட்டக்களப்பு கோரளைப்பற்று ஏறாவூர் காத்தான்குடி ஆகிய பகுதிகள் தொற்று பரவல் அபாயமுள்ள பகுதிகளாக தொடர்ந்தும் அடையாளம் காணப்பட்டுள்ளன. ", "URL": "https://www.itnnews.lk/2023/10/05/352895/", "Category": "Breaking News,தேசிய செய்திகள்", "Parent URL": null}