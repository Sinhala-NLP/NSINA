{"Source": "ITN news", "Timestamp": "ඔක්තෝබර් 27, 2022 10:03", "Headline": "අහුංගල්ල ඝාතන තැතට සම්බන්ධ අපරාධකරුවෙකු අත්අඩංගුවට", "News Content": "අහුංගල්ල ප්‍රදේශයේදී පසුගියදා පුද්ගලයෙකු වෙඩි තබා ඝාතනය කිරීමට තැත් කිරීමේ සිද්ධියට සම්බන්ධ සංවිධානාත්මක අපරාධකරුවෙකු වූ ලොකු පැටී නැමැත්තාගේ ගෝලයෙකු අත්අඩංගුවට ගෙන තිබෙනවා. විදෙස් ගතව සිටින සංවිධානාත්මක අපරාධකරුවෙකු වූ ලොකු පැටී නැමැත්තාගේ මෙහෙයවීම මත අහුංගල්ල ප්‍රදේශයේදී  තට්ටකුමාර යන අන්වර්ථ නාමයෙන් හදුන්වන පුද්ගලයා ඝාතනයට උත්සහ දැරුවා. එහිදී ඝාතනය සදහා පැමිණි සැකකරුවන් දෙදෙනා තට්ටකුමාර නැමැත්තාගේ නිවස වෙත රැගෙන යාම හා වෙඩි තැබීමට උපයෝගී කරගත් ස්වයංක්‍රීය ගිනි අවිය ලබාදීම ඇතුළු ක්‍රියා රැසක් අත්අඩංගුවට සැකකරු සිදුකර ඇති බවයි හෙළි වී ඇත්තේ. වෙඩි තැබීමට යොදාගත් ගිනි අවිය සහ සැකකරුවන් පැමිණි මෝටර් රථය වෙනත් පාර්ශ්වයකට ලබාදී සැකකරුවන්ට පලා යාමට මග පෙන්වීම සිදු කර ඇත්තේද අත්අඩංගුවට ගත් මෙම සැකකරු බවයි පොලිස් විශේෂ කාර්යා බලකාය පවසන්නේ.     ", "URL": "https://www.itnnews.lk/2023/10/05/442610/", "Category": "දේශීය පුවත්", "Parent URL": null}