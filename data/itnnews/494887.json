{"Source": "ITN news", "Timestamp": "ජූනි 26, 2023 10:37", "Headline": "රුසියාව මුහුණදී ඇති ඕනෑම අභියෝගයකට සහාය දෙන බව චීනය පවසයි", "News Content": "රුසියාව මුහුණදී ඇති ඕනෑම අභියෝගයකට සහාය දීමට තමන් සූදානම් බව චීනය අවධාරණය කරනවා. වැග්නර් හමුදා ඛණ්ඩය සිදුකළ කුමන්ත්‍රණකාරී වැඩපිළිවෙළ මේ වනවිට මර්දනය කරමින් සිටින බවයි රුසියා ජනාධිපති ව්ලැඩිමීර් පුටින් පෙන්වා දෙන්නේ. ඇතිවී තිබෙන තත්ත්වයට ඕනෑම උපායමාර්ගික සහායක් ලබාදීමට චීනය සූදානම් බව ජනාධිපති ෂී ජින් පින්ග් අවධාරණය කර තිබෙනවා. රුසියාවේ අසල්වැසියා මෙන්ම දැවැන්තම හවුල්කරුවා ලෙස චීනය කටයුතු කරන බවයි ඔහු වැඩිදුරටත් පෙන්වා දෙන්නේ. කෙසේ වෙතත් යුරෝපය ඇතුළු බටහිර රටවල් රැසක් මේ වනවිට රුසියා විරෝධී ප්‍රතිපත්තියක් අනුගමනය කරමින් සිටිනවා.         ", "URL": "https://www.itnnews.lk/2023/10/05/494887/", "Category": "ජාත්‍යන්තර පුවත්", "Parent URL": null}