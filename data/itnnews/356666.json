{"Source": "ITN news", "Timestamp": "අගෝස්තු 17, 2021 15:31", "Headline": "බණ්ඩාරගම පොලීසිය නීති විරෝධී මත්පැන් නිෂ්පාදනාගාරයක් වටලයි", "News Content": "මහාපරිමාණයෙන් පවත්වාගෙන ගිය නීති විරෝධී මත්පැන් නිෂ්පාදනාගාරයක් වැටලීමට බණ්ඩාරගම පොලිසිය සමත්වුණා. රුපියල් ලක්ෂ 20කට අධික ගෝඩා තොගයක් මෙන්ම මත්පැන් නිෂ්පාදනය සදහා යොදාගත් උපකරණ තොගයක් ද අත්අඩංගුවට ගෙන තිබෙනවා.  මෙහිදී සැකකරුවන් දෙදෙනෙකු අත්අඩංගුවට ගෙන ඇති අතර ඔවුන් පොලිස් ඇප මත මුදා හැරුණා. මෙම ස්ථානයේ නිෂ්පාදනය කරන නීති විරෝධී මත්පැන් මොරටුව, ගල්කිස්ස හා පිළියන්දල යන ප්‍රදේශවලට තොග වශයෙන් අලෙවි කෙරෙන බවයි විමර්ශනවලදී හෙළිවුණේ.         ", "URL": "https://www.itnnews.lk/2023/10/05/356666/", "Category": "දේශීය පුවත්", "Parent URL": null}