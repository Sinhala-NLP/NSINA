{"Source": "ITN news", "Timestamp": "පෙබරවාරි 26, 2023 15:27", "Headline": "වත්තල නගරය සංවර්ධනය කිරීමට ජනතා අදහස් ලබා ගැනීම ඇරඹෙයි", "News Content": "බස්නාහිර කලාපයේ සශ්‍රික හරිත ජීවනාලය ලෙස වත්තල නගරය සංවර්ධන කෙරෙනවා. නගර සැලසුම් කෙටුම්පත සදහා ජනතා අදහස් ලබා ගැනීම මේ වන විට ක්‍රියාත්මකයි. මෙම වසරේ සිට 2033 දක්වා දස වසර තුළ එය ක්‍රියාත්මක කිරීම සැලසුමයි. නාගරික සංවර්ධන සහ නිවාස අමාත්‍යාංශය සංවර්ධන සැලසුම සකස් කර තිබෙනවා. ඒ සදහා මහජන නියෝජිතයින්ගේ හා නිලධාරීන්ගේ අදහස් ලබා ගැනීම නාගරික සංවර්ධන අධිකාරියේ දී සිදු කෙරුණා. ඉඩම් හා ගොඩනැගිලි සංවර්ධන ආර්ථික සංවර්ධන උපාය මාර්ග තිරසර සංවර්ධනය යන උපාය මාර්ග ඔස්සේ ව්‍යාපෘතිය ක්‍රියාත්මක කෙරෙනවා. ඊට අමතරව වෙරළ ආශ්‍රිත සංචාරක කලාප සංවර්ධන ධීවර ආර්ථිකය සංවර්ධන මෙන්ම අපදා අවම කිරීම ඇතුලු කරුණු රැසක් පිළිබද අවධානය යොමු කෙරෙනවා.       ", "URL": "https://www.itnnews.lk/2023/10/05/463485/", "Category": "දේශීය පුවත්", "Parent URL": null}