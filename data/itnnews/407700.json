{"Source": "ITN news", "Timestamp": "අප්‍රේල් 21, 2022 13:55", "Headline": "ප්‍රධානපෙළේ අපරාධකරුවෙකු කේරළ ගංජා හා අයිස් මත්ද්‍රව්‍ය සමඟ අත්අඩංගුවට", "News Content": "ප්‍රධානපෙළේ අපරාධකරුවෙකු කේරළ ගංජා හා අයිස් මත්ද්‍රව්‍ය සමඟ අත්අඩංගුවට ගැනීමට පොලිස් විශේෂ කාර්ය බලකාය සමත්වුණා. විශේෂ කාර්ය බලකායේ බුද්ධි කොට්ඨාසයේ නිලධාරීන්ට ලැබුණු තොරතුරකට අනුව මුල්ලේරියාව ප්‍රදේශයේ දී මෙම වැටලීම සිදුකෙරුණා. අයිස් මත්ද්‍රව්‍ය ග්‍රෑම් 5 ක් හා ගංජා ග්‍රෑම් 50 ක් සැකකරු සන්තකයේ තිබියදී අත්අඩංගුවට ගැණුනා. වයස අවුරුදු 42 ක් වන මෙම පුද්ගලයා වැල්ලම්පිටිය ප්‍රදේශයේ පදිංචිකරුවෙක්. ඔහු සම්බන්ධයෙන් කළ විමර්ශනවලදී හෙළිවූයේ දිවයිනේ ලියාපදිංචි අපරාධකරුවෙකු බවයි. සංවිධානාත්මක අපරාධ ගණනාවකට මෙන්ම මංකොල්ලකෑම් හා බරපතල ගනයේ අපරාධ සම්බන්ධයෙන් නඩු කිහිපයක් ඔහුට පවතිනවා. එමෙන්ම විවෘත වරෙන්තු නිකුත් කර ඇති පුද්ගලයෙකු ද වනවා.           ", "URL": "https://www.itnnews.lk/2023/10/05/407700/", "Category": "දේශීය පුවත්", "Parent URL": null}