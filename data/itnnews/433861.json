{"Source": "ITN news", "Timestamp": "සැප්තැම්බර් 9, 2022 10:38", "Headline": "වැසි ලැබීමත් සමඟ ඩෙංගු යළි ඉහළ යාමේ අවධානමක්", "News Content": "වැසි ලැබීමත් සමග ඩෙංගු යළි ඉහළ යාමේ අවධානමක් මතුව තිබෙනවා. සතියකට පැයක කාලයක් හෝ තම පරිශ්‍ර පිරිසිදු කර ගනිමින් තම වගකීම ඉටු කරන ලෙසයි සෞඛ්‍ය අංශ සදහන් කරන්නේ. දිවයිනේ බොහෝ ප්‍රදේශවලට පසුගිය දින කිහිපයේම අධික වැසි ලැබී තිබෙනවා. ඒත් සමගම ජලය රැදී තිබෙන ස්ථානවල මදුරු කීටයන් බහුලව බෝවීමේ තත්ත්වයකුයි පවතින්නේ. ඊට මුහුණ දීම සදහා විශේෂයෙන් කැලිකසල නිවැරදිව බැහැර කිරීමට පෙළඹිය යුතු බව අදාළ අංශ පෙන්වා දෙනවා. නිවාසවලින් හා ආයතනවලින් බැහැර කරන නොදිරන කසල එකතුකිරීමේ මධ්‍යස්තානයක් රාගම පිහිටුවා තිබෙනවා. කසල රැගෙන එන අයට එහිදී මුදල් ලබා දීම ද විශේෂත්වයක්.         ", "URL": "https://www.itnnews.lk/2023/10/05/433861/", "Category": "දේශීය පුවත්", "Parent URL": null}