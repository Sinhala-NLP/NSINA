{"Source": "ITN news", "Timestamp": "දෙසැම්බර් 13, 2021 09:43", "Headline": "ගත වූ පැය 24ට වැඩිම කොරෝනා මරණ සංඛ්‍යාව රුසියාවෙන් වාර්තා වෙයි", "News Content": "ලොව පුරා රටවල් 222 කින් මේ වනතෙක් හමුවී ඇති කොරෝනා වයිරස ආසාදිතයින් සංඛ්‍යාව කෝටි විසි හත ඉක්මවා ගියා. ඒ ඊයේ දිනයේ හමුවූ ආසාදිතයින් 432228 දෙනා සමඟින්. ඊයේ දිනයේ දී ලොව පුරා රටවලින් වාර්තා වී ඇති කොරෝනා මරණ සංඛ්‍යාව හාරදහසකට ආසන්නයි. ඒ සමඟම ලොව සමස්ත කොරෝනා මරණ සංඛ්‍යාව පනස් තුන් ලක්ෂ විසි දෙදහසකට ආසන්න වනවා. එමෙන්ම රුසියාවෙන් හමුවී ඇති සමස්ත කොරෝනා ආසාදිතයින් සංඛ්‍යාව ද කෝටිය ඉක්මවා ගියා. ඊයේ දිනයේ දී එරටින් හමුවී ඇති වයිරස ආසාදිතයින් සංඛ්‍යාව තිස් දහසකට ආසන්නයි. ඊයේ දිනයේ ලොව පුරා රටවලින් වැඩිම කොරෝනා මරණ සංඛ්‍යාවක් වාර්තා වූයේ ද රුසියාවෙන්. එම සංඛ්‍යාව 1132 ක්.     ", "URL": "https://www.itnnews.lk/2023/10/05/382410/", "Category": "ජාත්‍යන්තර පුවත්", "Parent URL": null}