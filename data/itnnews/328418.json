{"Source": "ITN news", "Timestamp": "මාර්තු 28, 2021 19:17", "Headline": "නාමල් උයනට වසර 30ක් සපිරීම වෙනුවෙන් ස්වාධීන රූපවාහිනී පරිශ්‍රයේදී රුක් රෝපණ වැඩසටහනක්", "News Content": "ජාතික නාමල් උයනට වසර 30 ක් සපිරීම වෙනුවෙන් ස්වාධීන රූපවාහිනී පරිශ්‍රයේදී රුක් රෝපණ වැඩසටහනක් පැවැත්වුණා. නාමල් උයන නිර්මාතෘ පූජ්‍ය වනවාසී රාහුල ස්වාමීන්වහන්සේගේ ප්‍රධානත්වයෙනුයි මෙය සිදුකෙරුණේ. ස්වාධීන රූපවාහිනී පරිශ්‍රයේ නා පැළ රෝපණය කිරිම සිදුකෙරුණු අතර මාධ්‍ය ජාලයේ සභාපති සුදත් රෝහණ , විධායක අධ්‍යක්‍ෂ ආචාර්ය හසන්ත හෙට්ටිආරච්චි යන මහත්වරුන් හා නියෝජ්‍ය සාමාන්‍යාධිකාරිවරුන් මෙම අවස්ථාවට එක්වුණා. ඉන් අනතුරුව චිත්තවිවේකාශ්‍රම පරිශ්‍රයේ ද නා පැළ රෝපණය සිදුකෙරුණා. මේ අතර හෝමාගම උපාලි පුවත්පත් ආයතනයේදී ද රුක් රෝපණ වැඩසටහනක් ක්‍රියාත්මක කෙරුණා. ජාතික නාමල් උයනට වසර 30 ක් සපිරීම වෙනුවෙන් එම කටයුතු සිදුකෙරුණේ හුස්මක් සිටවමු හරිතවත් ලොවක් තනමු යන තේමාවෙන්.   ", "URL": "https://www.itnnews.lk/2023/10/05/328418/", "Category": "දේශීය පුවත්", "Parent URL": null}