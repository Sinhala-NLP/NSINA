{"Source": "ITN news", "Timestamp": "පෙබරවාරි 3, 2022 12:05", "Headline": "විදුලි කප්පාදුවක් නැහැ; විදුලිබිල ඉහළ දමන්නෙත් නැහැ – විදුලිබල ඇමති", "News Content": "විදුලිබිල ඉහළ දැමීමේ කිසිදු තීරණයක් ගෙන නැති බව විදුලිබල අමාත්‍ය ගාමිණී ලොකුගේ පවසනවා. එසේම විදුලි කප්පාදුවක් සිදු නොවන බවයි අමාත්‍යවරයා පවසන්නේ. විවිධ ගැටලු හේතුවෙන් විටින් විට පසුගිය දින කිහිපය පුරාම  විදුලි කප්පාදු සිදු කෙරුණා. නොරච්චෝලේ බලාගාරය යථා තත්ත්වයට පත්වීම සහ විදුලි නිෂ්පාදනයට අවශ්‍ය ඉන්ධන සහ දැවි තෙල් අවශ්‍ය පරිදි ලැබීම හේතුවෙන් ඊයේ දිනයේ කිසිදු විදුලි කප්පාදුව් සිදු වූයේ නැහැ. මේ අතර විදුලි බිල වැඩි කරන බවට ඇතැම් වෘත්තීය සමිති ගෙන යන ප්‍රචාර මුළුමනින්ම අසත්‍ය බවයි අද පෙරවරුවේ මාධ්‍ය හමුවක් පවත්වමින් අමාත්‍යවරයා අනාවරණය කළේ. ", "URL": "https://www.itnnews.lk/2023/10/05/393003/", "Category": "දේශීය පුවත්", "Parent URL": null}