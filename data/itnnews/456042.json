{"Source": "ITN news", "Timestamp": "ජනවාරි 17, 2023 10:04", "Headline": "කාලගුණයේ වෙනසක් ගැන ඉන්දීය කාලගුණ දෙපාර්තමේන්තුවෙන් නිවේදනයක් !", "News Content": "මෙම සතිය ඇතුළත දී දිල්ලි නගරයේ උෂ්ණත්වය ඉහළ යනු ඇති බවට ඉන්දීය කාලගුණ දෙපාර්තමේන්තුව නිවේදනය කරනවා. මෙම සතියේ දි දිල්ලි නගරයේ උෂ්ණත්වය සෙල්සියස් අංශක 4ත් 6ත් අතර අගයකින් ඉහළ යනු ඇති බවටයි වාර්තා වන්නේ. මේ වන විට දිල්ලි නගරයේ උෂ්ණත්වය සටහන් වන්නේ සෙල්සියස් අංශයක 9ක් ලෙසයි. ශිත සෘතුවේ ආරම්භයත් සමග දිල්ලි නගරයේ උෂ්ණත්වය පහළ ගිය අතර ජනවාරි මස අග භාගය වන විට උෂ්ණත්වය ඉහළ යාමක් දක්නට ලැබෙනවා. එමෙන්ම රාජස්තාන්, පංජාබ්, පර්යානා හා චන්දිගාර් යන ප්‍රාන්තයන්හි ඇතැම් ප්‍රදේශවල උෂ්ණත්වය හෙට දිනයේදි පහළ අගයක් ගනු ඇති බවටයි කාලගුණ දෙපාර්තමේන්තුව අනාවැකි පළ කරන්නේ. ", "URL": "https://www.itnnews.lk/2023/10/05/456042/", "Category": "Breaking News,ජාත්‍යන්තර පුවත්", "Parent URL": null}