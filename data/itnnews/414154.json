{"Source": "ITN news", "Timestamp": "මැයි 30, 2022 16:20", "Headline": "රාජිත මතුකළ විරෝධතාව පිළිබඳ නියෝගය ලබන මස 7 වනදා ප්‍රකාශයට", "News Content": "හිටපු අමාත්‍ය රාජිත සේනාරත්න මහතා මතුකළ මූලික වීරෝධතාවක් පිළිබද නියෝගය ලබන මස 7 වනදා ප්‍රකාශයට පත් කරන බව කොළඹ මහාධිකරණ්‍ය නියෝගය කළා. 2019 ජනාධිපතිවරණ සමයේ මාධ්‍ය හමුවක්  පවත්වමින් සුදුවෑන්වලින් පුද්ගල පැහැරගැනීම් ඇතුලු අපරාධ සම්බන්ධයෙන් අසත්‍ය ප්‍රකාශ කොට එවකට ජනාධිපති අපේක්ෂක ගෝඨාභය රාජපක්ෂ මහතාට අගතියක් සිදු කිරීම ඔහුට එරෙහි චෝදනාවයි. මේ සම්බන්ධයන් ගෝඨාභය රාජපක්ෂ මහතා පැමිණීල්ලක් ඉදිරිපත් කොට නොමැති බැවින් නඩුව පවරා පවත්වාගෙන යාමට නොහැකි බවට විත්තිකරුවන් මූලික විරෝධතා ඉදිරිපත් කර තිබුණා. එය පිළිගත නොහැකි බවයි නියෝජ්‍ය සොලිසිටර් ජෙනරාල් දිලීප පීරිස් මහතා පැවසුවේ. දෙපාර්ශවයේ කරුණු සළසා බැලූ විනිසුරුවරයා මූලික විරෝධතා  පිළිබද නියෝගය ලබන 07 වනදා ප්‍රකාශයට  පත් කරන බව දැනුම් දුන්නා.             ", "URL": "https://www.itnnews.lk/2023/10/05/414154/", "Category": "දේශීය පුවත්", "Parent URL": null}