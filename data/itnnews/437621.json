{"Source": "ITN news", "Timestamp": "සැප්තැම්බර් 28, 2022 12:36", "Headline": "16 න් වැඩිහිටි වෙන්න හදපු අයට 18 වෙනකන් බලන් ඉන්න වෙන ලකුණු", "News Content": "ශ්‍රී ලංකාව තුළ ළමයෙකු ලෙස සැලකෙන වයස අවුරුදු 16 සිට 18 දක්වා ඉහළ නැංවීමට යෝජනා කර තිබෙනවා. ළමයින් සහ තරුණ තැනැත්තන් ආඥාපනත සංශෝධනය කිරීම සදහා ඉදිරිපත් කර ඇති යෝජනාවලයි මේ බව සඳහන් වන්නේ. ස්ත්‍රී පුරුෂ සමතාව සහ සමානාත්මතාව තහවුරු කිරීමට සහ ඒ පිළිබද සොයාබලා නිර්දේශ පාර්ලිමේන්තුවට වාර්තා කිරීම සදහා වූ පාර්ලිමේන්තු විශේෂ කාරක සභාව පසුගියදා රැස්වුණා. ඒ  එහි සභාපති පාර්ලිමේන්තු මන්ත්‍රී සුදර්ශනී ප්‍රනාන්දුපුල්ලේ මහත්මියගේ ප්‍රධානත්වයෙන්. ළමයින් සහ තරුණ තැනැත්තන් ආඥා පනත, ළමා ආඥා පනත ලෙස ද, ළමයින් සහ තරුණ තැනැත්තන් යන වචන වෙනුවට ළමයින් ලෙස  යෙදිය යුතු බවට ද මෙමගින් යෝජනා කර තිබෙනවා. ලිඛිත සටහන්වලදී තරුණ අය යන වචනය මෙන්ම කිසියම් දරුවෙකුට හෝ තරුණයෙකුට දඩුවම් කිරීමට ඕනෑම දෙමව්පියෙකුට, ගුරුවරයෙකුට හෝ නීත්‍යනුකූල භාරකරුවෙකුට ඇති අයිතියට බලපාන ලෙස ගොඩනැගිය යුතු බවය යන්න සංශෝධන පනත් කෙටුම්පත මගින් ඉවත් කර තිබෙනවා.   ", "URL": "https://www.itnnews.lk/2023/10/05/437621/", "Category": "Breaking News,දේශීය පුවත්", "Parent URL": null}