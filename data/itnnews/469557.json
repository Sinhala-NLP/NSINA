{"Source": "ITN news", "Timestamp": "මාර්තු 20, 2023 10:56", "Headline": "ලක්ෂ විසිපහකට ව්‍යාජ රන් පබළු විකුණන්න ගිහින් වුණ දේ", "News Content": "නිධානයකින් ගොඩගත් බව කියමින් රන් ආලේප කොට ව්‍යාජ ලෙස සකසන ලද පබළු 1400 ක් අලෙවි කිරීමට ගිය වැලිඔය ජනකපුර ප්‍රදේශයේ පුද්ගලයෙකු මුලතිව් නගරයේදී පොලීසිය විසින් අත් අඩංගුවට ගෙන තිබෙනවා. 54 හැවිරිදි වියෙහි පසුවන සැකකරු එම පබළු තොගය රුපියල් ලක්ෂ විසිපහකට ව්‍යාපාරිකයෙකුට අලෙවි කිරීමට එකඟ වී ඒවා රැගෙන ආ අවස්ථාවේදියි පොලිස් අත් අඩංගුවට ගෙන ඇත්තේ. සැකකරු මුලතිව් අධිකරණය වෙත ඉදිරිපත් කෙරුණා. ", "URL": "https://www.itnnews.lk/2023/10/05/469557/", "Category": "දේශීය පුවත්", "Parent URL": null}