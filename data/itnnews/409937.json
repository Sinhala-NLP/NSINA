{"Source": "ITN news", "Timestamp": "මැයි 5, 2022 15:35", "Headline": "ඇමෙරිකාවේ ඔක්ලහෝමා සහ ටෙක්සාස් ප්‍රාන්තවලට ටොනෙඩෝවකින් බලපෑම්", "News Content": "ඇමෙරිකාවේ ඔක්ලහෝමා සහ ටෙක්සාස් යන ප්‍රාන්තවලට ටොනෙඩෝවකින් බලපෑම් එල්ල වී තිබෙනවා. ටොනෙඩෝවෙන් වැඩි බලපෑමක් එල්ල වී ඇත්තේ ඔක්ලහෝමා ප්‍රාන්තයේ සෙමිනෝල් නගරයටයි. ගොඩනැගිලි රැසක් විනාශයට පත්ව ඇති අතර සුන්බුන් අතර සිරවී සිටින පිරිස් සොයා මෙහෙයුම් ද ක්‍රියාත්මක කර තිබෙනවා. එමෙන්ම ගස් කඩා වැටීම හේතුවෙන් මාර්ග අවහිර ඇති බව ද සඳහන්. විශාල ප්‍රමාණයේ අයිස් කැට ප්‍රදේශ කිහිපයකට පතිත වන බව ද විදෙස් මාධ්‍ය වාර්තා කරනවා. විදුලිය ද ඇණහිට ඇති අතර අයහපත් කාළගුණයෙන් පුද්ගලියින් 3 දෙනෙකු තුවාල ලබා තිබෙනවා . එම සංඛ්‍යාව ඉහළ යා  හැකි බවයි මෙහෙයුම්  වලට එක්ව සිටින නිලධාරීන් පෙන්වා දෙන්නේ.   ", "URL": "https://www.itnnews.lk/2023/10/05/409937/", "Category": "ජාත්‍යන්තර පුවත්", "Parent URL": null}