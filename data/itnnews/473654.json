{"Source": "ITN news", "Timestamp": "අප්‍රේල් 6, 2023 12:51", "Headline": "අස්වැන්න විකුණා ගැනීමට නොහැකිව දඹුල්ලේ එළවළු ගොවීන් අසරණ වෙයි", "News Content": "සිංහල අලුත් අවුරුද්ද ඉලක්ක කරගෙන වගා කල තම එළවළු අස්වැන්න විකුණා ගැනීමට නොහැකි වීම නිසා මෙවර සිංහල අලුත් අවුරුද්ද\nසිහිනයක් බවට පත්ව ඇතැයි ගොවීහු පවසනවා. දඹුල්ල ආර්ථික මධ්‍යස්ථානයට රැගෙන එන එළවලු මිලදී ගැනීම සඳහා වෙළෙන්දන් නොමැතිවීම නිසා ගොවීන් දැඩි අසීරුතාවයකට 06 දින පත් වූ බව ගොවියෝ පෙන්වා දෙනවා. වෙනත් වසරවල් හිදී සිංහල අලුත් අවුරුද්ද සඳහා වගා කළ එළවළු සඳහා හොඳ මිලක් ලැබීම නිසා මෙවර ද විශාල පිරිවැයක් දරමින් තමන් වගා කළ බවත් එහෙත් අවසානයේදී තම නිෂ්පාදන මිලදී ගැනීම් සඳහා ප්‍රමාණවත් වෙළඳුන් නොපැමිණීම හේතුවෙන් නිෂ්පාදන වියදම හෝ අවම කර ගැනීමට නොහැකිව එළවළු අලෙවි කර ගැනීමට පවා නොහැකි තත්ත්වයකට පත්ව ඇතැයි දඹුල්ල ආර්ථික මධ්‍යස්ථානයට පැමිණි බව ගොවීන් ප්‍රකාශ කළා. දඹුල්ල ආර්ථික මධ්‍යස්ථාන කළමණාකරන භාරයේ කළමනාකරු ක්‍රිස්ටි විජේරත්න මහතා වෙළෙන්දන්ගෙන් පාරිභෝගිකයන්ගෙන් විශේෂ ඉල්ලීමක් කරමින් සඳහන් කළේ සිංහල අලුත් අවුරුද්ද ඉලක්ක කරගෙන විශාල පිරිවැයක් දරා වගා කළ ගොවීන්ගේ එළවළු අස්වැන්න සදහා ඉතාම පහත මිලකට පවතින නිසා ඒවා මිලදී ගෙන සමස්ත පාරිභෝගිකයන්ට අලෙවි කිරීමේ ක්‍රමවේදයට කඩිනමින් එකතු වන ලෙස ඉල්ලා සිටින බවයි. දඹුල්ල ආර්ථික මධ්‍යස්ථානයේ 06 දින වන විට වට්ටක්කා කිලෝවක් රුපියල් 15 ක තොග මිල පැවතිණි, එමෙන්ම බෝංචි කිලෝවක තොග මිල ද රුපියල් 60සිට 80 දක්වා වූ මිල ගණන් යටතේ අලෙවි වීම විශේෂ විශේෂත්වයකි. අනෙකුත් සෑම එළවළුවක්ම සියයට 70කින් පෙර සතියට වඩා මිල පහත වැටී එළවළු අලෙවි නොවීම බරපතළ ප්‍රශ්නයක් බව ගොවීන් පෙන්වා දෙයි. දඹුල්ල ආර්ථික මධ්‍යස්ථානය තුළ 06 දින උදෑසන වන විට එළවළු කිලෝවක තොග මිල පහත ආකාරයෙන් අලවි සඳහන් කළ ද එම මිලකට හෝ අලෙවි නොවන බව ගොවීන් කියයි. ", "URL": "https://www.itnnews.lk/2023/10/05/473654/", "Category": "දේශීය පුවත්", "Parent URL": null}