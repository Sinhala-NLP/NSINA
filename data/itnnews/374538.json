{"Source": "ITN news", "Timestamp": "නොවැම්බර් 7, 2021 16:57", "Headline": "සෞභාග්‍යයා වැඩසටහන යටතේ ඉඳුරුව ඇටවල වත්තට පන් නිෂ්පාදන මධ්‍යස්ථානයක්", "News Content": "සෞභාග්‍යයා නිෂ්පාදන ගම්මාන වැඩසටහන යටතේ ඉදුරුව ඇටවල වත්ත ප්‍රදේශයේ පන් ආශ්‍රිත නිෂ්පාදන මධ්‍යස්ථානයක් ආරම්භ කෙරුණා. පාර්ලිමේන්තු මන්ත්‍රී ගීතා කුමාරසිංහ මහත්මියගේ ප්‍රධානත්වයෙන් එම නිෂ්පාදන මධ්‍යස්ථානයේ වැඩකටයුතු ආරම්භ වූ අතර ප්‍ර දේශයේ ප්‍රතිලාභීන් 67 දෙනෙකු වෙනුවෙන් උපකරණ බෙදාදීමක් ද සිදු වුණා. මහන මැෂින්,පන් සකස් කරන යන්ත්‍ර ඇතුලු විවිධ උපකරණ ඊට ඇතුළත්. ඒවායේ සම්පූර්ණ වටිනාකම රුපියල් ලක්ෂ 49 ක් බවයි අප වාර්තාකරුවන් සදහන් කළේ. බෙන්තොට මැතිවරණ කොට්ඨාශය තුළ සංවර්ධන ව්‍යාපෘති මාලාවක් ඉදිරියේ දී ක්‍රියාත්මක කිරීමට නියමිත බවද පාර්ලිමේන්තු මන්ත්‍රීවරිය මෙහිදී සදහන් කළා. සෞභාග්‍ය යේ දැක්ම වැඩසටහන යටතේ බණ්ඩාරගම පිංවල ප්‍ර දේශයේ ස්ථාපනය කර ඇති දිරිය හරිත වෙළෙදසල මේ වනවිට ජනතාව අතර හොදින් ප්‍රචලිත වී ඇති බව අප වාර්තාකරුවන් සදහන් කළා. බණ්ඩාරගම ප්‍රා දේශීය ලේකම් කාර්යාලයේ අධීක්ෂණය යටතේයි එම වෙළෙදසැල ක්‍රියාත්මක වන්නේ. කාබනික පොහොර පමණක් යොදා නිෂ්පාදනය කළ එළවලු සහ පලා වර්ග මෙන්ම අත්කම් නිර්මාණ දේශීය ආහාර වර්ග වැනි දෑද එහි අලෙවි කරනවා. ", "URL": "https://www.itnnews.lk/2023/10/05/374538/", "Category": "දේශීය පුවත්", "Parent URL": null}