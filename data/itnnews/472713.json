{"Source": "ITN news", "Timestamp": "අප්‍රේල් 2, 2023 20:30", "Headline": "ලංකා ගමනාගමන මණ්ඩලයට නව බඳවා ගැනීම්", "News Content": "  ලංකා ගමනාගමන මණ්ඩලයට අලුතින් රියදුරන් 800 දෙනෙකු සහ කොන්දොස්තරවරුන් 275 දෙනෙකු බඳවා ගැනීමට තීරණය කර තිබෙනවා. එම බඳවා ගැනීම් කඩිනමින් සිදුකරන බවයි ලංකා ගමනාගමන මණ්ඩලයේ සභාපති ලලිත් ද අල්විස් සඳහන් කළේ. මේ වනවිට ලංකා ගමනාගමන මණ්ඩලයේ පවතින රියදුරු පුරප්පාඩු සංඛ්‍යාව 1,035ක් වන අතර, කොන්දොස්තරවරු 450 දෙනෙකුගේ ද හිඟයක් පවතින බවයි වාර්තා වුණේ.   ", "URL": "https://www.itnnews.lk/2023/10/05/472713/", "Category": "දේශීය පුවත්", "Parent URL": null}