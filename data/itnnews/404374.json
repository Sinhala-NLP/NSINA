{"Source": "ITN news", "Timestamp": "මාර්තු 28, 2022 17:43", "Headline": "දින 5ක් තුළ 4වන වරටත් ඉන්දියාව ඉන්ධන මිල ඉහළ දමයි", "News Content": "දින 5 ක් තුළ හතරවන වරටත් ඉන්දියාවේ ඉන්ධන මිල ඉහළ දමා තිබෙනවා. රුසියා යුක්රේන අර්බුදය හමුවේ හටගෙන ඇති ගෝලීය බොරතෙල් අර්බුදය සමග මිල ඉහළ දැමීමට සිදුවූ බව ඉන්දීය බලධාරීන් නිවේදනය කරනවා. පසුගිය සතියේ සිට ඉන්දියාවේ පෙට්‍රල් හා ඩීසල් මිල සිව්වරක් ඉහළ දැමීමට බලධාරීන් පියවර ගත්තා. ඉන්දියාවේ දිල්ලි නගරයේ පෙට්‍රල් ලීටරයක මිල ඉන්දීය රුපියල් 99 ක් ලෙස ද මුම්බායි නගරයේ පෙට්‍රල් ලීටරයක මිල 113 ක් ලෙස ද දැක්වීම විශේෂත්වයක් වනවා. ඉන්ධන මිල ඉහළ යාමත් සමග අමතර වියදම් කපාහැර ජීවන වියදම සකසා ගැනීමට ජනතාවට සිදුව ඇති බවයි දිල්ලි බලධාරීන් පෙන්වා දෙන්නේ.           ", "URL": "https://www.itnnews.lk/2023/10/05/404374/", "Category": "ජාත්‍යන්තර පුවත්", "Parent URL": null}