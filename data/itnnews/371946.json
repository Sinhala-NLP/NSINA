{"Source": "ITN news", "Timestamp": "ඔක්තෝබර් 26, 2021 17:13", "Headline": "රුසියා හමුදාව මෑත කාලීනව පිරිනැමූ ඉහළම ගෞරවාචාරය ශ්‍රී ලංකා යුද හමුදාපතිට", "News Content": "රුසියාවේ භූමි මෙහෙයුම් හමුදා ප්‍රධානී හා සේනාධිනායක ජෙනරාල් ඔලෙග් සැලියුකෝව් මහතාගේ ආරාධනයෙන් රුසියාවේ සංචාරයක නිරත ශ්‍රී ලංකාවේ ආරක්ෂක මාණ්ඩලික ප්‍රධානී සහ යුද හමුදාපති ජෙනරාල් ශවේන්ද්‍ර සිල්වා මහතා හරසරින් පිළිගනු ලැබුවා. රුසියා හමුදාව මෑත කාලීනව පිරිනැමූ ඉහළම සම්මාන ආචාර පෙළපාලියක ගෞරවාචාරය ශ්‍රී ලංකා යුද හමුදාපති ජෙනරාල් ශවේන්ද්‍ර සිල්වා මහතා වෙත පිරිනැමුණා. ඒ ඛණ්ඩ 4 කින් හා යුද හමුදා තූර්යවාදක කණ්ඩායමකින් සැදුම්ලත් සම්මාන ආචාර පෙළපාලියක් සහිතවයි. එම පිළිගැනීමෙන් අනතුරුව ශවේන්ද්‍ර සිල්වා මහතා රුසියා රණවිරු ස්මාරකය වෙත පුෂ්පෝපහාර දැක්වීමට ද සහභාගී වුණා. රුසියාවේ මොස්කව් නුවර පිහිටි අවි ආයුධ කෞතුකාගාරය නැරඹීමට යුද හමුදාපතිවරයා එක්වූයේ ඉන්පසුවයි. යුද හමුදාපති ශවේන්ද්‍ර සිල්වා මහතා රුසියා සංචාරය අතරතුර උසස් හමුදා නිලධාරීන් ඇතුලු කිහිපදෙනෙකු සමග සාකච්ඡා පැවැත්වීමට ද නියමිතයි.     ", "URL": "https://www.itnnews.lk/2023/10/05/371946/", "Category": "Breaking News,දේශීය පුවත්", "Parent URL": null}