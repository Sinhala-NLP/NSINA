{"Source": "ITN news", "Timestamp": "අගෝස්තු 29, 2022 21:33", "Headline": "ශ්‍රී ලංකාවට ලබාදෙන සහාය දෙගුණ කළ බව ඇමෙරිකාව කියයි", "News Content": "ඇමෙරිකාව ශ්‍රී ලංකාවට ලබාදෙන සහාය තවදුරටත් දෙගුණ කර ඇති බව ශ්‍රී ලංකාවේ ඇමෙරිකා තානාපති ජූලි චන්ග් මහත්මිය පෙන්වා දෙනවා. කුඩා හා මධ්‍ය පරිමාණ ව්‍යවසායකයන් සදහා මූල්‍යකරණය,  ගොවීන් සදහා පොහොර සහ බීජ සැපයීම,  අධ්‍යාපන හුවමාරුව සහ පුහුණුව වැනි ප්‍රවේශයන් හරහා ශ්‍රී ලංකාවට සහාය ලබා දීමට ඇමෙරිකාව දරණ උත්සාහය දෙගුණ කර ඇති බවයි තානාපතිනිය වැඩිදුරටත් පෙන්වා දෙන්නේ. එමෙන්ම ශ්‍රී ලංකාව යළි සෞභාග්‍යයේ මාවතකට පැමිණීම සහතික කිරීම සදහා එක්සත් ජනපද  ශ්‍රී ලංකා ව්‍යාපාරවලට සහයෝගී විය හැකි ක්‍රම පිළිබදව ඇමෙරිකා ශ්‍රී ලංකා ව්‍යාපාරික කවුන්සිලය සමග සාකච්ඡා කළ බවයි ඇය පෙන්වා දෙන්නේ. දෙරට අතර  ද්වී පාර්ශ්වික වෙළෙදාම දැනටමත් ඇමෙරිකාවට අපනයන සපයන කම්කරුවන් එක්ලක්ෂ අසූදහසකට වැඩි පිරිසකට මෙන්ම ශ්‍රී ලංකා ආර්ථිකයට ද බිලියන ගණනින් දායක වී ඇති බවයි ඇමෙරිකා තානාපති ජූලි චන්ග් මහත්මිය පෙන්වා දෙන්නේ.       ", "URL": "https://www.itnnews.lk/2023/10/05/431885/", "Category": "දේශීය පුවත්", "Parent URL": null}