{"Source": "ITN news", "Timestamp": "අගෝස්තු 8, 2021 17:31", "Headline": "Covid එන්නත් මාත්‍රා 2 ම ලබා සිටි බෙල්ජියමේ ප්‍රතිකාර මධ්‍යස්ථානයක 7 දෙනෙකු ජීවිතක්ෂයට", "News Content": "කොරෝනා වයිරසයේ බී වන් සික්ස් ටූ වන් නමැති කාණ්ඩයක් ව්‍යාප්ත වීමෙන් බෙල්ජියමේ ප්‍රතිකාර මධ්‍යස්ථානයක පුද්ගලයන් 7 දෙනෙකු ජීවිතක්ෂයට පත්ව තිබෙනවා. කෙසේ වෙතත් මෙම වයිරස කාණ්ඩය වයිරස ප්‍රභේදයක් ලෙස වර්ගකළ නොහැකි බවයි විශේෂඥයන් පවසන්නේ. බෙල්ජියමේ මියගිය පුද්ගලයන් හත් දෙනාම කොරෝනා මර්දන එන්නත් මාත්‍රා දෙකම ලබා සිටි පුද්ගලයන් බවයි විදෙස් මාධ්‍ය සදහන් කළේ. නව වයිරස කාන්ඩය සම්බන්ධයෙන් විශේෂඥයන් කන්ඩායමක් පර්යේෂණ ආරම්භ කර තිබෙනවා. බී වන් සික්ස් ටූ වන් වයිරසය මුලින්ම වාර්තා වී තිබුණේ කොළොම්බියාවෙනුයි. ඇමෙරිකා එක්සත් ජනපදයට ද පසුගිය සති කිහිපය තුලදී එය ව්‍යාප්ත වුණා. කෙසේ වෙතත් යුරෝපයතුළ මෙම වයිරස ප්‍රභේදය අඩු වශයෙන් වාර්තා වී ඇති බවයි විදෙස් මාධ්‍ය වාර්තා කළේ. නව වයිරස් ප්‍රභේදය කප්පා නමැති වයිරස් ප්‍රභේදයේම වර්ධනයක් බවට යුරෝපයේ රෝග මර්දනය සහ පාලන පිළිබද මධ්‍යස්ථානය පවසනවා. වයිරසය ආසාදනයෙන් මියගිය බෙල්ජියමේ පුද්ගලයන් 7 දෙනාම වයස අවුරුදු 80 ට වැඩි පුද්ගලයන් බවයි වාර්තා වන්නේ. බී වන් සික්ස් ටූ වන් නමැති වයිරස කාණ්ඩය සම්ප්‍රේෂණය වීමේ හැකියාව පිළිබද තවදුරටත් පරික්ෂණ සිදු කෙරෙනවා.   ", "URL": "https://www.itnnews.lk/2023/10/05/355406/", "Category": "ජාත්‍යන්තර පුවත්", "Parent URL": null}