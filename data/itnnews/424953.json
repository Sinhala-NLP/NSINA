{"Source": "ITN news", "Timestamp": "ජූලි 25, 2022 13:56", "Headline": "කැලිෆෝනියා ප්‍රාන්තයේ ලැව්ගිනි සීඝ්‍රයෙන් පැතිර යයි", "News Content": "උෂ්ණාධික කාලගුණයත් සමඟ කැලිෆෝනියා ප්‍රාන්තයේ ලැව්ගිනි සීඝ්‍රයෙන් පැතිර යන බව කැලිෆෝනියා ගිනි නිවන දෙපාර්තමේන්තුව සදහන් කරනවා. අධික උෂ්ණත්වය හා සුළං හේතුවෙන් ලැව්ගිනි පාලනය කිරීමට අපහසු බවයි ගිනි නිවන දෙපාර්තමේන්තුව පවසන්නේ. මේ වනවිටත් අක්කර පහළොස් දහසකට අධික ප්‍රමාණයක් සම්පූර්ණයෙන්ම විනාශයට පත්ව තිබෙනවා. නිවාස 10 ක්  පමණ සම්පූර්ණයෙන්ම විනාශ වී ඇති අතර පුද්ගලයින් 6000කට අධික සංඛ්‍යාවක් ආරක්ෂිත ස්ථාන කරා යොමු කිරීමටයි පියවර ගෙන ඇත්තේ. තවත් නිවාස හා ව්‍යාපාරික ස්ථාන 3200කට අධික සංඛ්‍යාවක් ගිනි ගැනීමේ අවදානමට මුහුණ දී තිබෙන බව ද සදහන්. නීරා ෆෝසා ප්‍රදේශයේ උෂ්ණත්වය සෙල්සියස් අංශක 38 දක්වා ඉහළ ගොස් ඇති අතර ඒ හේතුවෙන් හදිසි තත්ත්වයක්ද ප්‍රකාශයට පත්කෙරුණා.           ", "URL": "https://www.itnnews.lk/2023/10/05/424953/", "Category": "ජාත්‍යන්තර පුවත්", "Parent URL": null}