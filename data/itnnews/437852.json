{"Source": "ITN news", "Timestamp": "සැප්තැම්බර් 29, 2022 17:19", "Headline": "ජනමත විචාරණයෙන් බහුතර ජනතාව රුසියාවට එක්වීමට කැමැත්ත පළ කරයි", "News Content": "රුසියා හමුදා පසුගියදා අල්ලා ගත් යුක්රේන ප්‍රදේශ හතරක් නිල වශයෙන් රුසියාවට ඈදා ගැනීමට අදාළ ලේඛන අත්සන් තැබීමේ උත්සවයක් ජනාධිපති ව්ලැඩිමිර් පුටින්ගේ ප්‍රධානත්වයෙන් පැවැත්වීමට නියමිතයි. රුසියා හමුදා අල්ලා ගත් ලුහාන්ස්ක් ඩොනෙට්ස්ක් සෆොරොෂ්ෂියා සහ කෙර්සන් යන ප්‍රදේශ සදහා ජනමත විචාරණයක් පැවැත්වුණා. මෙම ජනමත විචාරණයට අනුව අදාළ ප්‍රදේශ රුසියාවට නිල වශයෙන් එක්කර ගැනීම සිදු වනවා. ජනමත විචාරණයෙන් බහුතර ජනතාව රුසියාවට එක්වීමට කැමැත්ත පළ කර ඇති බවයි රුසියා බලධාරීන් සදහන් කළේ. අදාළ ලේඛන අත්සන් තැබීම මොස්කව් නගරයේ රතු චතුරශ්‍රයේදී සිදු කෙරෙනු ඇති. එහිදී ලැඩ්මීර් පුටින් විශේෂ දේශනයක් පැවැත්වීමටද නියමිතයි.     ", "URL": "https://www.itnnews.lk/2023/10/05/437852/", "Category": "ජාත්‍යන්තර පුවත්", "Parent URL": null}