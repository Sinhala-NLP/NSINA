{"Source": "ITN news", "Timestamp": "ජූලි 14, 2021 10:39", "Headline": "සෞභාග්‍යයා ගම්මාන සංඛ්‍යාව පන්සියයේ සිට දහස දක්වා වැඩි කිරීමට සැලසුම්", "News Content": "සෞභාග්‍යයා ගම්මාන සංඛ්‍යාව පන්සියයේ සිට දහස දක්වා වැඩි කිරීමට සැලසුම් කර තිබෙන බව රාජ්‍ය අමාත්‍ය ෂෙහාන් සේමසිංහ මහතා පවසනවා. කැකිරාව ප්‍රාදේශීය ලේකම් කොට්ඨාශයේ කොටබද්දල ග්‍රාමයේ ලෝකුරු ගම්මානය ආරම්භ කිරීමේ අවස්ථාවට එක් වෙමිනුයි රාජ්‍ය අමාත්‍යවරයා මේ බව කියා සිටියේ. පවුල් පනහකින් සමන්විත මෙම ගම්මානයේ පාරම්පරිකව ලෝකුරු කර්මාන්තය සිදු කෙරෙනවා. ඔවුන්ගේ නිෂ්පාදන සදහා නව වෙළදපොලක් සපයා දීමට සූදානම් බවයි රාජ්‍ය අමාත්‍ය ෂෙහාන් සේමසිංහ මහතා කියා සිටියේ. සෞභාග්‍යයා නිෂ්පාදන ගම්මාන තුළින් මෙරට ජාතික ආර්ථිකයට රුපියල් බිලියන 15  ක ආදායමක් ලබාදීම රජයේ ඉලක්කය බවද ඒ මහතා පැවසුවා. සෞභාග්‍යයා නිෂ්පාදන ගම්මාන මගින් පවුල් ඒකක 50000 ක් සවිබල ගැන්වීම රජයේ අරමුණ වී තිබෙනවා.       ", "URL": "https://www.itnnews.lk/2023/10/05/349064/", "Category": "දේශීය පුවත්", "Parent URL": null}