{"Source": "ITN news", "Timestamp": "ඔක්තෝබර් 5, 2022 11:34", "Headline": "ඛනිජ තෙල් නිෂ්පාදන විශේෂ විධිවිධාන පනත් කෙටුම්පත අමාත්‍යාංශ අනුමැතිය", "News Content": "ඛනිජ තෙල් නිෂ්පාදන විශේෂ විධිවිධාන පනත් කෙටුම්පතට සංශෝධන සහිතව අමාත්‍යංශීය උපදේශක කාරක සභාවේ අනුමැතිය හිමිවුණා. ඛනිජ තෙල් නිෂ්පාදන විශේෂ විධිවිධාන සංශෝධන පනත් කෙටුම්පතට ශ්‍රේෂ්ඨාධිකරණයෙන් ලබාදුන් තීරණයට අනුව සංශෝධන සහිතව විදුලිබල හා බලශක්ති කටයුතු පිළිබද අමාත්‍යංශීය උපදේශක කාරක සභාවේ අනුමැතිය ලැබී තිබෙනවා. එම කාරක සභාවේ සභාපති අමාත්‍ය කංචන විජේසේකර මහතාගේ ප්‍රධානත්වයෙන් උපදේශක කාරක සභාව පාර්ලිමේන්තුවේදී රැස්වූ අවස්ථාවේයි මීට අදාළ අනුමැති ලබාදුන්නේ. මෙම පනත් කෙටුම්පත මගින් ඉන්ධන ආනයනය, සැපයුම හා බෙදාහැරීමට ලංකා ඛනිජ තෙල් නීතිගත සංස්ථාව හා ලංකා ඉන්දියානු තෙල් සමාගමට අමතරව අනෙකුත් පාර්ශ්ව සදහා ප්‍රතිපාදන සළසාදීම සිදුවනවා.     ", "URL": "https://www.itnnews.lk/2023/10/05/438910/", "Category": "Breaking News,දේශීය පුවත්", "Parent URL": null}