{"Source": "ITN news", "Timestamp": "மே 26, 2022 16:35", "Headline": "டெங்கு மீண்டும் தலைத்தூக்கும் அபாயம்..", "News Content": "சீரற்ற காலநிலையை அடுத்து டெங்கு நோய் மீண்டும் தலைதூக்கிவருவதாக சுகாதார பிரிவு தெரிவிக்கின்றது. டெங்கு தொடர்பாக பொது மக்களின் கவனம் குறைந்துள்ளமையும் இதில் செல்வாக்கு செலுத்தியுள்ளதாக டெங்கு ஒழிப்பு பிரிவு சுட்டிக்காட்டியுள்ளது. நாட்டின் பெரும்பாலான பகுதிகளில் தொடர்ச்சியாக மழை பெய்து வருவதனால் டெங்கு நுளம்புகள் பரவும் அபாயமும் அதிகரித்துள்ளது. அத்துடன் டெங்கு நோயாளர்களின் எண்ணிக்கையும் குறிப்பிடத்தக்களவில் அதிகரித்துள்ளதாக சுகாதார பிரிவு சுட்டிக்காட்டுகின்றது. கடந்த 16 ஆம் திகதி முதல் 22 ஆம் திகதி வரையிலான வாரத்தில் கூடுதலான டெங்கு நோயாளர்கள் கொழும்பு மாவட்டத்தில் பதிவாகியதுடன் அவ்வெண்ணிக்கை 409 ஆகும். கம்பஹா மாவட்டத்தில் 171 நோயாளர்களும் களுத்துறை மாவட்டத்தில் 157 நோயாளர்களும் பதிவாகியுள்ளனர்.ஒருவாரக்காலத்திற்குள் 1576 டெங்கு நோயாளர்கள்இனங்காணப்பட்டதாக சுகாதார பிரிவுதெரிவிக்கின்றது.டெங்கு நோய் ஒழிப்பு தொடர்பாக பொது மக்கள் கூடிய கவனம் செலுத்த வேண்:டுமெனவும் சுகாதார பிரிவு வலியுறுத்துகின்றது. ", "URL": "https://www.itnnews.lk/2023/10/05/413306/", "Category": "Breaking News,தேசிய செய்திகள்", "Parent URL": null}