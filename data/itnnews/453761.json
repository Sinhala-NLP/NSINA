{"Source": "ITN news", "Timestamp": "ජනවාරි 4, 2023 11:47", "Headline": "උසස් පොලිස් නිලධාරීන් රැසකට ස්ථාන මාරුවීම්", "News Content": "ජ්‍යෙෂ්ඨ පොලිස් නිලධාරීන් 41 දෙනෙකුට සේවා අවශ්‍යතා මත ස්ථාන මාරුවීම් ලබාදී ඇති බව ශ්‍රී ලංකා පොලිසිය අද නිවේදනයක් නිකුත් කරමින් කියා සිටී. එම නිවේදනයට අනුව මහජන ආරක්‍ෂක අමාත්‍යාංශයේ සහ ජාතික පොලිස් කොමිසමේ ලේකම්වරයාගේ අනුමැතිය මත මෙම ස්ථාන මාරුවීම් ලබාදී ඇත. ජ්‍යෙෂ්ඨ පොලිස් අධිකාරීවරුන් හය දෙනෙකු නියෝජ්‍ය පොලිස්පති තනතුරේ රාජකාරි ඉටු කිරීමට පත්කෙරුණා. ජ්‍යෙෂ්ඨ පොලිස් අධිකාරීවරුන් 17 දෙනෙකු සහ වැඩබලන ජ්‍යෙෂ්ඨ පොලිස් අධිකාරීවරුන් 6 දෙනෙකු සදහා ස්ථාන මාරුවීම් හිමිවුණා. පොලිස් අධිකාරීවරුන් 13 දෙනෙකු ජ්‍යෙෂ්ඨ පොලිස් අධිකාරී තනතුරේ රාජකාරි ඉටුකිරීම සදහා ද පොලිස් අධිකාරීවරුන් 8 දෙනෙකු සදහා ස්ථාන මාරුවීම් ද ලබාදී තිබෙනවා. සහකාර පොලිස් අධිකාරීවරුන් 19 දෙනෙකු හා කාන්තා සහකාර පොලිස් අධිකාරීවරියන් දෙදෙනෙකු සදහා ස්ථාන මාරුවීම් නියෝග ද නිකුත්කර ඇති බවයි පොලිස් මාධ්‍ය කොට්ඨාසය සදහන් කරන්නේ.     ", "URL": "https://www.itnnews.lk/2023/10/05/453761/", "Category": "Breaking News,දේශීය පුවත්", "Parent URL": null}