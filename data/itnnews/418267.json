{"Source": "ITN news", "Timestamp": "ජූනි 21, 2022 10:53", "Headline": "සජබ සහ ජාජබ අද සිට පාර්ලිමේන්තුව වර්ජනය කරයි", "News Content": "පවත්නා ආර්ථික අර්බුදය හමුවේ පීඩාවට පත් ජනතාවට සහන සැලසීමට කටයුතු නොකිරීම හේතුවෙන්  රජයට විරෝධය පළකරමින් සතියක කාලයක් පාර්ලිමේන්තුව වර්ජනය කරන බව සමගි ජනබලවේගය හා ජාතික ජනබලවේගය දැනුම් දුන්නා.  සමගි ජනබලවේගයේ නායක විපක්ෂ නායක සජිත් ප්‍රේමදාස හා ජාතික ජනබලවේගයේ නායක අනුර කුමාර දිසානායක යන මහත්වරුන් අද පාර්ලිමේන්තුවේ දී මේ බව ප්‍රකාශ කළා. “අපිට අවශ්‍ය නැහැ පාර්ලිමේන්තුවට ඇවිත් අපේ කාලය නාස්ති කරන්න, ඉදිරි දින සති දරුණු වෙනවා කියලා ආණ්ඩුව කරන අනතුරු ඇඟවීමට සවන් දෙන්න. ඒ වගේම ව්‍යවස්ථා ප්‍රතිසංස්කරණ ගැන රජය නිසි සහතිකයක් දීලා නැහැ” – පාර්ලිමේන්තුව වර්ජනය කිරීමට තීරණය කළ බව පවසමින්  එම සමඟි ජන බලවේගයේ මහලේකම් රංජිත් මද්දුම බණ්ඩාර මහතා  ප්‍රකාශ කළා.     ", "URL": "https://www.itnnews.lk/2023/10/05/418267/", "Category": "Breaking News,දේශීය පුවත්", "Parent URL": null}