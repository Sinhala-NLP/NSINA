{"Source": "ITN news", "Timestamp": "මාර්තු 8, 2023 09:28", "Headline": "ඊශ්‍රායලයේ වෙඩි තැබීමකින් පලස්තීන ජාතිකයින් 06 දෙනෙකු ජීවිතක්ෂයට", "News Content": "ඊශ්‍රායලය බටහිර ඉවුරේ සිදු කළ මෙහෙයුමකදී සිදු කළ වෙඩි තැබීමකින් පලස්තීන ජාතිකයින් හය දෙනෙකු ජීවිතක්ෂයට පත්ව තිබෙනවා. වෙඩි තැබීමෙන් තවත් පලස්තීන ජාතිකයින් 11 දෙනෙකු තුවාල ලබා රෝහල්ගත කර ඇති බවයි පලස්තීන සෞඛ්‍ය අමාත්‍යාංශය නිවේදනය කරන්නේ. ඒ අතුරින් දෙදෙනෙකුගේ තත්ත්වය බරපතළ බවද සඳහන්. ඊශ්‍රායල හමුදා ප්‍රහාරයන් එල්ල කරන ආකාරය සමාජ මාධ්‍යයද වාර්තා කර තිබුණා. බටහිර ඉවුරේ ජෙනින් නගරයට ඇතුළු වූ ඊශ්‍රායල හමුදා රථවලට ආරක්ෂාව සැපයීම සඳහා හෙලිකොප්ටර් යානාද යොදවා තිබූ බවයි වාර්තා වන්නේ. මෙම මෙහෙයුමේදී ඊශ්‍රායල වැසියන් දෙදෙනෙකු ඝාතනය කළ මිනීමරුවන්ද ජීවිතක්ෂයට පත්ව ඇති බව  ඊශ්‍රායල අග්‍රාමාත්‍ය කාර්යාලය නිවේදනය කරනවා.       ", "URL": "https://www.itnnews.lk/2023/10/05/466177/", "Category": "ජාත්‍යන්තර පුවත්", "Parent URL": null}