{"Source": "ITN news", "Timestamp": "සැප්තැම්බර් 10, 2021 10:57", "Headline": "විදේශිකයින් 200ක් රැගත් ගුවන් යානයක් කාබුල් ගුවන්තොටුපොලෙන් පිටත්ව යයි", "News Content": "ඇමෙරිකා හමුදා ඇෆ්ගනිස්ථානයෙන් පිටව යාමෙන් අනතුරුව විදේශිකයින් රැගත් ප්‍රථම ගුවන් යානය කාබුල් ගුවන්තොටුපොලෙන් පිටත් වුණා. තලේබාන් සංවිධානය කාබුල් ගුවන් තොටුපොලා අත්පත් කර ගැනීමෙන් අනතුරුව ඇෆ්ගනිස්ථානයේ සිට ජාත්‍යන්තර ගුවන් යානා පිටත්ව යාමක් සිදුවුණේ නැහැ. ඇමෙරිකා රාජ්‍ය ලේකම් ඇන්තනී බ්ලින්කන් කටාර් රාජ්‍යයේ සංචාරය කරන අතරතුර පැවති සාකච්ඡාවකින් අනතුරුව තවදුරටත් ඇෆ්ගනිස්ථානයේ රැදී සිටින විදේශිකයින්ට එරටින් පිටවීමට අවසර හිමිවුණා. ඒ අනුව විදේශිකයින් 200 ක් රැගත් ගුවන් යානයක් කාබුල් ගුවන් තොටුපලෙන් නික්ම ගිය බවයි විදෙස් මාධ්‍ය වාර්තා කරන්නේ.       ", "URL": "https://www.itnnews.lk/2023/10/05/361481/", "Category": "Breaking News,ජාත්‍යන්තර පුවත්", "Parent URL": null}