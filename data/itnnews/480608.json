{"Source": "ITN news", "Timestamp": "මැයි 4, 2023 17:36", "Headline": "නව සමාගම් සමග ගිවිසුම්ගත වීමෙන් ඉන්ධනහල් හිමියන්ට මෙන්ම පාරිභෝගිකයන්ට ප්‍රතිලාභ", "News Content": "මෙරට ඉන්ධන ආනයනය, බෙදාහැරීමේ සහ අලෙවි කිරීමේ ව්‍යාපාරය සහ එක් වන විදේශ සමාගම් තුන සමග ගිවිසුම්ගතවීමට නියමිත ලංකා ඛණිජ තෙල් නීතිගත සංස්ථාව සමග දැනට කටයුතු කරන ඉන්ධන පිරවුම්හල් හිමියන් සමග විශේෂ හමුවක් අද පදනම් ආයතන ශ්‍රවණාගාරයේදී පැවත්වී තිබෙනවා. ඒ අනුව එක් කාණ්ඩයකට පිරවුම්හල් 150 බැගින් වර්ගීකරණය කර ඇති පිරවුම්හල් කාන්ඩ 3න් කාණ්ඩ 2ක් සමග වෙන් වෙන්ව අද උදෑසන , විදුලිබල හා බලශක්ති අමාත්‍ය කංචන විජේසේකර ගේ ප්‍රධානත්වයෙන් සාකච්ඡාවන් පවත්වන ලැබුවා . නව සමාගම් සමග ගිවිසුම්ගත වීමෙන් ඉන්ධන හල් හිමියන්ට මෙන්ම සමස්ථ ඉන්ධන පාරිභෝගිකයන්ට ඇතිවන සුබදායි ප්‍රතිඵල පිළිබඳව ඔවුන්ව දැනුවත් කළ බව සඳහන්. එමෙන්ම, නව සමාගම් සමග එක්වන ඉන්ධන හල් වල ගිවිසුම්, ලාභාංශ බෙදීයාම්, QR ක්‍රමවේදයේ ඉදිරි පියවර, ඉන්ධන මිල සූත්‍රය, මිල පාලනය හා නියාමනය, නව ඉන්ධන හල් බලපත්‍ර සම්බන්ධයෙන් ඇති වැරැදි මත වැනි කරුණු සම්බන්ධයෙන් ඉන්ධනහල් හිමියන් ගේ ගැටළු වලට පිළිතුරු ලබාදීමට හැකියාව ලැබී තිබෙනවා. ", "URL": "https://www.itnnews.lk/2023/10/05/480608/", "Category": "දේශීය පුවත්", "Parent URL": null}