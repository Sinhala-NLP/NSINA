{"Source": "ITN news", "Timestamp": "நவம்பர் 22, 2022 12:58", "Headline": "ஓமான் தூதரக காரியாலயத்தின் 3வது செயலாளர் பணி நீக்கம்..", "News Content": "இலங்கை பெண்களை ஆட்கடத்தலில் ஈடுபடுத்திய சம்பவம் தொடர்பில் குற்றம் சுமத்தப்பட்டுள்ள ஓமானுக்கான இலங்கை தூதரக காரியாலயத்தின் முன்னாள் 3வது செயலாளர் பணி நீக்கம் செய்யப்பட்டுள்ளார். அவரை இலங்கைக்கு அழைத்துவந்து சட்டத்தை நடைமுறைப்படுத்த நடவடிக்கை எடுக்கப்பட்டுள்ளதாக அமைச்சர் மனுஷ நாணயக்கார தெரிவித்துள்ளார். பாதுகாப்பு நிலையங்களில் உள்ள பெண்களை இலங்கைக்கு அழைத்துவருவதற்கு முன்னர் அவர்களிடம் வாக்குமூலம் பெற நடவடிக்கை எடுக்கப்பட்டுள்ளது. அதற்கென வெளிவிவகார அமைச்சின் விசாரணை குழுவையும், குற்றபுலனாய்வு திணைக்கள விசாரணை குழுவையும் ஓமானுக்கு அனுப்ப அமைச்சரவை அனுமதி வழங்கியுள்ளது. இதேவேளை இவ்வாறான சம்பவம் மீண்டும் இடம்பெறாதிருக்க மக்களை தெளிவுப்படுத்துவதற்கும் திட்டமிடப்பட்டுள்ளது. அது தொடர்பான சட்ட ஏற்பாடுகளை மேற்கொள்வதற்கும் பொதுமக்கள் பாதுகாப்பு அமைச்சு மற்றும் வெளிவிவகார அமைச்சு இணைந்து விசேட குழு ஒன்றை நியமிக்க அமைச்சரவை அனுமதி வழங்கியுள்ளதாக அமைச்சர் மனுஷ நாணயக்கார தெரிவித்துள்ளார். ", "URL": "https://www.itnnews.lk/2023/10/05/447115/", "Category": "Breaking News,அண்மைய செய்திகள்", "Parent URL": null}