{"Source": "ITN news", "Timestamp": "අගෝස්තු 17, 2022 10:19", "Headline": "ජූලියන් බෝලිං CIDය වෙත පැමිණෙයි", "News Content": "පිහිනුම් ශූර ජූලියන් බෝලිං සහ ව්‍යාපාරික ජොනතන් මාර්ටෙන්ස්ටින් ජුලි 9 වනදා පැවති විරෝධතා සම්බන්ධයෙන් ප්‍රකාශ ලබාදීම සඳහා අද (17) පෙරවරුවේ අපරාධ පරීක්ෂණ දෙපාර්තමේන්තුව (CID) වෙත පැමිණියා. ජුලි මස 09 වනදා ජනාධිපති රනිල් වික්‍රමසිංහ මහතාගේ නිවසට ගිනි තැබීමේ සිද්ධිය සම්බන්ධයෙන් ඉදිරි විමර්ශන කටයුතු සඳහා ප්‍රකාශ සටහන් කර ගැනීම සඳහා ඔවුන් කැඳවා ඇති බව අපරාධ පරීක්ෂණ දෙපාර්තමේන්තුව පවසයි. ජූලියන් බෝලිං යනු ජාත්‍යන්තර තරඟ සඳහා තම රට නියෝජනය කර ඇති ශ්‍රී ලාංකික පදක්කම්ලාභී පිහිනුම් ක්‍රීඩකයෙකි. ඔහු 1984 සිට 1991 දක්වා දකුණු ආසියානු ක්‍රීඩා උළෙලේදී ශ්‍රී ලංකාව වෙනුවෙන් රන් පදක්කම් 15 ක් දිනා ගත්තා. ඔහු පළමුව 1984 ලොස් ඇන්ජලීස් (ඇමරිකා එක්සත් ජනපදය) හිදී, පසුව 1988 දී සෝල් (දකුණු කොරියාව) සහ අවසානයේ 1992 දී බාර්සිලෝනා (ස්පාඤ්ඤය) හිදී ඔලිම්පික් ක්‍රීඩා තුනේදී ම ශ්‍රී ලංකාව නියෝජනය කළා ජොනතන් මාර්ටෙන්ස්ටින් යනු 1996 දී ක්‍රියාන්විතයේදී අතුරුදන් වූ ශ්‍රී ලංකා නාවික හමුදාවේ අභාවප්‍රාප්ත කමාන්ඩර් සෙඩ්රික් මාර්ටෙන්ස්ටින්ගේ පුත්‍රයායි. ", "URL": "https://www.itnnews.lk/2023/10/05/429406/", "Category": "Breaking News,දේශීය පුවත්", "Parent URL": null}