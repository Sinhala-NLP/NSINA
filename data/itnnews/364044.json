{"Source": "ITN news", "Timestamp": "සැප්තැම්බර් 21, 2021 14:34", "Headline": "වැලි, පස් සහ කළුගල් ප්‍රවාහන බලපත්‍ර online ක්‍රමයට", "News Content": "වැලි පස් සහ කළුගල් ප්‍රවාහන බලපත්‍ර මාර්ගගත ක්‍රමයට නිකුත් කිරීම ලබන මස 30 වනදා සිට ආරම්භ කරන බව පරිසර අමාත්‍යාංශය පවසනවා. භූ විද්‍යා සමීක්ෂණ හා පතල් කාර්යාංශයට අයත් ප්‍රාදේශීය කාර්යාලවලට මෙම බලපත් ලබාගැනීමට දිනපතා විශාල පිරිසක් පැමිණෙනවා. වසරකට නිකුත් කෙරෙන ප්‍රවාහන බලපත්‍ර ප්‍රමාණය ලක්ෂ 10 ඉක්මවනවා. මේ අනුව වැලි පස් හා කළුගල් ප්‍රවාහන බලපත් වාර්ෂිකව අලුත් කළ යුතු බැවින් දිනපතා දැඩි තදබදයක් පවතින බවයි නිරීක්ෂණය වී ඇත්තේ. ඒ අනුවයි එම බලපත් ඔන්ලයින් හෙවත් මාර්ගගත ක්‍රමයට ලබා දීමට තීරණය කර තිබෙන්නේ. මේ වසරේ ගතවූ කාලය තුළ භූ විද්‍යා සමීක්ෂණ හා පතල් කාර්යාංශය ප්‍රවාහන බලපත්‍ර හත්ලක්ෂ හැත්තෑ හත් දහසක් නිකුත් කර තිබෙනවා. ප්‍රවාහන බලපත් නිකුත් කිරීමේදී සිදුවන අක්‍රමිකතා වැළැක්වීම ද මෙම වැඩපිලිවෙලෙහි තවත් අරමුණක් බවයි අමාත්‍ය මහින්ද අමරවීර මහතා පවසන්නේ.     ", "URL": "https://www.itnnews.lk/2023/10/05/364044/", "Category": "දේශීය පුවත්", "Parent URL": null}