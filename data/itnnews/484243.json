{"Source": "ITN news", "Timestamp": "මැයි 18, 2023 10:13", "Headline": "ඩුබායි ධනුෂ්කගේ ගෝලයෙක් මත්ද්‍රව්‍ය සමඟ කොටුවෙයි", "News Content": "මහාපරිමාන මත්ද්‍රව්‍ය ජාවාරම් මෙහෙය වන බව කියන ඩුබායි ධනුෂ්කගේ ගෝලයකු මත්ද්‍රව්‍ය ද සමඟ විශේෂ කාර්ය බලකාය මගින් අත්අඩංගුවට ගෙන තිබෙනවා. විශේෂ කාර්ය බලකායේ බුද්ධි කොට්ඨාසයට ලැබුණ තොරතුරකට අනුවයි වැටලීම සිදු කෙරුණේ. ගොතටුව ආඩිහේන ප්‍රදේශයේ නිවසකදී මෙම සැකකරු සමඟ අයිස් මත්ද්‍රව්‍ය ග්‍රෑම්10 මිලිග්‍රෑම් 100 ක් අත්අඩංගුවට ගෙන තිබෙනවා. සැකකරු රාජගිරිය ප්‍රදේශයේ පදිංචි 27 හැවිරිදි අයෙක්. ඩුබායි ධනුෂ්ක යන අය සමඟ සමීප සබඳතා පවත්වමින් මත්ද්‍රව්‍ය ජාවාරම් කර ඇති බවට සැකකරුගෙන් කළ ප්‍රශ්න කිරීම්වලදී  තොරතුරු හෙලි වූ බවයි විශේෂ කාර්ය බලකාය පවසන්නේ. සැකකරු වැඩිදුර  විමර්ශන සඳහා ගොතටුව පොලීසියට භාරදී තිබෙනවා.   ", "URL": "https://www.itnnews.lk/2023/10/05/484243/", "Category": "දේශීය පුවත්", "Parent URL": null}