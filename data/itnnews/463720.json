{"Source": "ITN news", "Timestamp": "පෙබරවාරි 27, 2023 14:42", "Headline": "ජොන්ස්ටන්ට එරෙහි අල්ලස් නඩුවට ලැබුණු නියෝගය", "News Content": "හිටපු අමාත්‍ය ජොන්ස්ටන් ප්‍රනාන්දු මහතාට එරෙහිව ගොනු කර ඇති අල්ලස් නඩුව විභාගය ගැනීමට කොළඹ මහාධිකරණය අද නියම කළා. මෙම නඩුව පවත්වාගෙන යාමට නොහැකි බවට විත්තිය ඉදිරිපත් කළ මූලික විරෝධතාවක් ප්‍රතික්ෂේප කරමින් කොළඹ මහාධිකරණ විනිසුරු මංජුල තිලකරත්න මහතා මෙම නියෝගය නිකුත් කළා. ඒ අනුව පූර්ව නඩු විභාග සම්න්ත්‍රණය සඳහා අදාළ නඩුව මැයි මස 10වන දා යළි කැඳවීමට නියම කෙරුණා. 2014 වසරේ දී සතොස ආයතනයේ සේවකයන් පිරිසක් නිළ රාජකාරී වලින් පරිබාහිරව පුද්ගලික කටයුතුවල යෙදවීම තුළින් අල්ලස් පනත යටතේ දූෂණය නමැති වරද සිදුකළ බවටත් එමගින් රජයට පාඩු සිදුකළ බවටත් එවක වෙළද අමාත්‍යවරයාව සිටි ජොන්ස්ටන් ප්‍රනාන්දු, සතොස සභාපති එරාජ් ප්‍රනාන්දු ඇතුළු 3න් දෙනෙකුට එරෙහිව අල්ලස් කොමිසම මෙම නඩුව ගොනු කර තිබෙනවා. ", "URL": "https://www.itnnews.lk/2023/10/05/463720/", "Category": "Breaking News,දේශීය පුවත්", "Parent URL": null}