{"Source": "ITN news", "Timestamp": "නොවැම්බර් 9, 2022 16:59", "Headline": "අපිට සහන රජය දුන්නොත් බිත්තර මිල තවදුරටත් අඩු කළ හැකියි – බිත්තර නිෂ්පාදකයින්ගේ සංගමය", "News Content": "තමන්ට පොරොන්දු වූ සහන රජය ලබා දෙන්නේ නම් බිත්තර මිල තවදුරටත් අඩු කළ හැකි බව බිත්තර නිෂ්පාදකයින්ගේ සංගමය පවසනවා. කොළඹ පැවති මාධ්‍ය හමුවකදී මෙම සංගමයේ නියෝජිතයින් මේ බව අවධාරණය කළා. බිත්තර සදහා උපරිම සිල්ලර මිලක් නියම කරමින් පාරිභෝගික අධිකාරිය ගැසට් නිවේදනයක් නිකුත් කර තිබුණා. ඒ අනුව සුදු බිත්තරයක් රුපියල් 43 කට හා රතු බිත්තරයක් 45 ක උපරිම සිල්ලර මිලකට යටත්ව අලෙවි කළ යුතු බවයි එහි සදහන් වුණේ. සමස්ත ලංකා බිත්තර නිෂ්පාදකයින්ගේ සංගමය ඊට එරෙහිව අධිකරණය හමුවේ නඩුවක් ගොනු කළා. එය කැඳ වූ අවස්ථාවේ නීතිපති දෙපාර්තමේන්තුවටත් පාරිභෝගික අධිකාරියටත් බිත්තර නිෂ්පාදකයින්ගේ සංගමයේ ලිපි ගොනු ලැබී ඇති බව නීතිපති දෙපාර්තමේන්තුව දැනුම් දුන්නා. අවසන් තීරණයකට එළඹීමට කාලය අවශ්‍ය බව එම දෙපාර්තමේන්තුව දැනුම් දුන් අතර ඔවුන් ලබන 15 වනදා අධිකරණය හමුවේ කරුණු ඉදිරිපත් කිරිමට නියමිතයි.   ", "URL": "https://www.itnnews.lk/2023/10/05/444959/", "Category": "Breaking News,දේශීය පුවත්", "Parent URL": null}