{"Source": "ITN news", "Timestamp": "අගෝස්තු 5, 2022 12:11", "Headline": "ගෑස් සිලින්ඩර් සොරකම් කර ඒවා ඔන්ලයින් ක්‍රමයට විකිණූ 4 දෙනෙකු අත්අඩංගුවට", "News Content": "ගෑස් වෙළෙඳසැල්වලින් සිලින්ඩර් සොරකම් කර ඒවා ඔන්ලයින් ක්‍රමයට විකිනීමේ ජාවාරමක යෙදී සිටි සැකකරුවන් 4 දෙනෙකු අත්අඩංගුවට ගෙන තිබෙනවා. රාගම සහ කඩවත ගෑස් වෙළෙඳසැල්වලට රාත්‍රී කාලයේ ඇතුළු වී සිලින්ඩර් සොරාගෙන ඒවා ඔන්ලයින් ක්‍රමයට අලෙවි කිරීම මොවුන් සිදු කර ඇති බවයි පොලීසිය පවසන්නේ. 5 දෙනෙකුගෙන් යුත් කණ්ඩායමක 4 දෙනෙකු මෙලෙස අත්අඩංගුවට ගැනුනේ සොරකම් කළ ගෑස් සිලින්ඩර් 59 ක් සමඟයි.මොවුන් දැඩි ලෙස මත්ද්‍රව්‍ය භාවිතයට ඇබ්බැහි වූවන් බවට හඳුනාගෙන තිබෙනවා. එක් ගෑස් සිලින්ඩරයක් රුපියල් 18,000 බැගින් අලෙවි කර ඇති අතර තවත් සිලින්ඩර් 30 ක් පමණ සොයා ගැනීමට පරික්ෂණ පවත්වන බව වත්තල පොලීසිය පවසනවා. සැකකරුවන් වත්තල මහේස්ත්‍රාත් අධිකරණයට ඉදිරිපත් කරන ලදුව ලබන 18 වනදා දක්වා රක්ෂිත බන්ධනාගාර ගත කෙරුණා.   ", "URL": "https://www.itnnews.lk/2023/10/05/427001/", "Category": "Breaking News,දේශීය පුවත්", "Parent URL": null}