{"Source": "ITN news", "Timestamp": "මාර්තු 10, 2023 12:09", "Headline": "වෘත්තීය විෂමාචාර කළ නීතිඥවරයෙකු නීතිඥභාවයෙන් ඉවත් කිරීමට ශ්‍රේෂ්ඨාධිකරණයෙන් නියෝග", "News Content": "වෘත්තීය විෂමාචාර චෝදනාවලට වරදකරු කෙරුණු නීතිඥවරයෙකු නීතිඥභාවයෙන් ඉවත් කරන ලෙස ශ්‍රේෂ්ඨාධිකරණය අද නියෝග කළා. විජිත් මළල්ගොඩ, මුර්දු ප්‍රනාන්දු සහ එස්තුරෙයිරාජා යන මහත්ම මහත්මීන්ගේ සමන්විත ත්‍රිපුද්ගල ශ්‍රේෂ්ඨාධිකරණ විනිසුුරු මඩුල්ලයි මෙම තින්දුව ලබා දුන්නේ. ඉඩම් ගණුදෙනුවකට අදාළ ඔප්පු කටයුත්තකදී අදාළ නීතිඥවරයා නීති විරෝධී ක්‍රියාවක් සිදුකළ බවට ඉදිරිපත් කළ පැමිණිල්ලක් දීර්ඝ වශයෙන් විභාග කිරීමෙන් අනතුරුවයි ශ්‍රේෂ්ඨාධිකරණය මෙම තීන්දුව ප්‍රකාශයට පත් කළේ. ඒ අනුව අදාළ නීතිඥවරයාගේ නම නීතිඥ නාමලේඛනයෙන් ඉවත් කිරිමට පියවර ගන්නා ලෙසත් ශ්‍රේෂ්ඨාධිකරණය වැඩිදුරටත් නියෝග කර සිටියා.   ", "URL": "https://www.itnnews.lk/2023/10/05/466909/", "Category": "Breaking News,දේශීය පුවත්", "Parent URL": null}