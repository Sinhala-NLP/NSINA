{"Source": "ITN news", "Timestamp": "ඔක්තෝබර් 31, 2022 09:02", "Headline": "ඉන්දියාවේ පාලමක් කඩා වැටීමෙන්100 කට වැඩි පිරිසක් මරුට", "News Content": "ඉන්දියාවේ ගුජරාට් ප්‍රාන්තයේ පාලමක් කඩා වැටීමෙන් පුද්ගලයින් සියයකට අධික සංඛ්‍යාවක් ජීවිතක්ෂයට පත්ව තිබෙනවා. පදිකයින්ට පමණක් ගමන් කළ හැකි වසර සියයකට පමණ පැරණි  කුඩා පාලමක් වන මෙම පාලම අලුත්වැඩියා කිරීමෙන් සතියකින් පමණ පසුවයි මෙසේ කඩා වැටීමට ලක්ව ඇත්තේ. 19 වන ශත වර්ෂයේ දී මෙම පාලම ඉදිකර ඇති අතර මීටර් 230ක දිගකින් යුක්තයි. හින්දු භක්තිකයින් පාලම මත සිට දීපවාලී උත්සවයේ සැමරුම් සිදුකරමින් සිටියදීයි පාලම කඩා වැටී ඇත්තේ. පුද්ගලයින් 120 දෙනෙකුගේ පමණ මළ සිරුරු මේ වන විට හමුව ඇති බව ගුජරාට පොලිසිය සදහන් කරනවා. පුද්ගලයින් 80කගේ පමණ ජීවිත බේරා ගැනීමට හැකිවූ බවයි වාර්තා වන්නේ. මේ අතර ජනාධිපති රනිල් වික්‍රමසිංහ මහතා ද මේ සම්බන්ධයෙන් ඉන්දීය රජයටත්, විපතට පත් ජනතාවට සිය බලවත් ශෝකය පළකර තිබෙනවා.       ", "URL": "https://www.itnnews.lk/2023/10/05/443316/", "Category": "ජාත්‍යන්තර පුවත්", "Parent URL": null}