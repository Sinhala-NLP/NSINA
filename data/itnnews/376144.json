{"Source": "ITN news", "Timestamp": "නොවැම්බර් 15, 2021 11:18", "Headline": "ජපාන ආර්ථිකය කඩා වැටීම තවදුරටත් වේගවත් වෙයි", "News Content": "ජපානයේ ආර්ථිකය කඩා වැටීම අපේක්ෂා කළ තත්ත්වයට වඩා වේගවත්  බව ආර්ථික විශ්ලේෂකයින් පෙන්වා දෙනවා. කොරෝනා වයිරස ව්‍යාප්තිය හින්දා මෙම කාර්තුව තුළදී පමණක් ජපානයේ අපනයන සියයට දෙකයි දශම එකකින් පහළ ගොස් තිබෙනවා. මේ වසරේ තුන්වන කාර්තුවේ දී ජපාන ආර්ථිකය කඩා වැටීම තවදුරටත් වේගවත් වී ඇති බවයි විශ්ලේෂකයින් පෙන්වා දෙන්නේ. කොරෝනා වයිරස ව්‍යාප්තිය හේතුවෙන් තම නිෂ්පාදන ගෝලීය වශයෙන් අලෙවි කර ගැනීමට අසමත්වීම මීට ප්‍රධාන හේතුව වී තිබෙනවා. එමෙන්ම පාරිභෝගික ඉල්ලුම අවමවීමද ජපාන ආර්ථිකය කඩා වැටීමට බලපා ඇති බවයි ඔවුන් සදහන් කරන්නේ. ලොව තුන්වන විශාලතම ආර්ථිකය ලෙස සැලකෙන ජපාන ආර්ථිකය මෙම කාර්තුවේ දී යථා තත්ත්වයට පත් වෙනු ඇති බවට අපේක්ෂා කෙරුණා ", "URL": "https://www.itnnews.lk/2023/10/05/376144/", "Category": "ජාත්‍යන්තර පුවත්", "Parent URL": null}