{"Source": "ITN news", "Timestamp": "අප්‍රේල් 14, 2022 18:50", "Headline": "IMF අරමුදලෙන් ඩොලර් බිලියන 4 ක්", "News Content": "ජාත්‍යන්තර මූල්‍ය අරමුදලෙන් ඇමෙරිකා ඩොලර් බිලියන 04 ක මුදලක් ලබාගැනීමට අපේක්ෂා කරන බව මුදල් අමාත්‍ය අලි සබ්රි මහතා පවසනවා. ඒ මහතා මේ බව සදහන් කළේ බ්ලූම්බර්ග් ආසියා පුවත් සේවය සමග පැවති සම්මුඛ සාකච්ඡාවකට එක්වෙමින්. ප්‍රශ්නය – හරියට කොපමණ මුදලක් ජාත්‍යන්තර මූල්‍ය අරමුදලෙන් ලබා ගැනීමට බලාපොරොත්තු වෙනවාද?  පිළිතුර – හරියටම නැහැ. නමුත් අපි ඔවුන් සමග සාකච්ඡා කිරීමේ අවසාන අදියරේයි සිටින්නේ. අපිට ඇමෙරිකා ඩොලර් බිලියන තුනත් 04 ත් අතර බාහිර මූල්‍ය මූලාශ්‍රවලින් ලබා ගන්න අවශ්‍ය වෙයි මේ වසරේ ඉදිරි මාස සදහා. මොකද දැන් ණය ගෙවීමේ පීඩනය ඉවත් වී තිබෙන නිසා ගෙවුම් ශේෂ අර්බදය විසදීමට සහාය වීමට සහ අඛණ්ඩ ඉන්ධන සැපයුමක් ලබාගැනීම සදහා විදුලි කප්පාදුව වළක්වාගැනීමට ඒ හරහා අපේ කර්මාන්තවලට එල්ල වන බලපෑම වැළැක්වීමට. ප්‍රශ්නය – බිලියන 03 ත් 04 ත් අතර කියන්නේ සියලුම බාහිර මූලාශ්‍රවලින් ද?. ඒ වගේම බිලියන 25 ක මුදලක් ලබාගැනීම සදහා ඔබ මේ වන විට ඔබ චීනයත් සමග සාකච්ඡාවක සිටිනවා. පිළිතුර- අපි දීර්ඝ කාලයක් තිස්සේ ඔවුන් සමග සාකච්ඡා කරමින් සිටින්නේ. චීනය මේ ගැන ධනාත්මකව බලයි කියලා අපිට විශ්වාසයි. චීනය අපිත් සමග දීර්ඝ කාලීන සබදතා පැවැත්වූ රටක්. මම දැනට ඒ තොරතුරු පිලිබද කියන්න සූදානම් නැහැ. මොදක අපි තවමත් ඉන්නේ සාකච්ඡාවල. ඒ වගේම ඉන්දියාව අපිට විශාල සහයෝගයක් ලබාදෙමින් සිටිනවා.  අපේ මිතුරා වගේම ඔවුන් අපේ අසල්වැසියන්. ඒ වගේම ඔවුන් නිශ්චිතවම කියලා තියෙනවා අපි තනිව නැගී සිටින අවස්ථාවක් දක්වා ඔවුන් අපව මුදවා ගැනීමට සහාය ලබා දෙනවා කියලා. ඉතිං ඉන්දියාව චීනය ජාත්‍යන්තර අරමුදල ආසියානු සංවර්ධන මණ්ඩලය අප සමග ධනාත්මක මූලික සාකච්ඡා පවත්වලා තියෙනවා. මට විශ්වාසයි අපිට ඉදිරියට යන්න පුළුවන්.ඉදිරි මාස 06 ත් 09 ත් අවුරුද්දක් අතර කාලය අපිට  අපහසුවේවි.       ", "URL": "https://www.itnnews.lk/2023/10/05/406812/", "Category": "දේශීය පුවත්", "Parent URL": null}