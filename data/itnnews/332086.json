{"Source": "ITN news", "Timestamp": "අප්‍රේල් 17, 2021 19:24", "Headline": "කොළඹ වරාය නගරය ව්‍යවස්ථානුකූලයි; තවමත් කෙටුම්පතක් පමණයි – ජනාධිපති නීතිඥ යූ. ආර්.", "News Content": "පසුගිය 8 වනදා පාර්ලිමේන්තුවට ඉදිරිපත් කළ කොළඹ වරාය නගරය ආර්ථික කොමිෂන් සභාව පිහිටුවීමට අදාළ පනත් කෙටුම්පත අභියෝගයට ලක් කරමින් ශ්‍රේෂ්ඨාධිකරණය හමුවේ මේ වන විට පෙත්සම් 15 ක් ගොනුකර තිබෙනවා. මේ අතර වරාය නගර ආර්ථික කොමිෂන් පනත් කෙටුම්පත ව්‍යවස්ථාවට පටහැනි නැති බව නීතිපති දප්පුල ද ලිවේරා මහතා ජනාධිපති ලේකම් ආචාර්ය පී. බී. ජයසුන්දර මහතා දැනුවත් කර තිබෙනවා. නීතිපතිවරයාගේ නිවේදනය උපුටා දක්වමින් ඩේලි නිවුස් පුවත්පත සදහන් කර ඇත්තේ 13 වන ව්‍යවස්ථා සංශෝධනයේ කිසිදු තහනමකට හෝ පනවන ලද සීමා කීරීමකට අදාළ පනත් කෙටුම්පත පටහැනි  නැති බවයි. මේ සම්බන්ධයෙන් මීට පෙර ආචාර්ය පී. බී. ජයසුන්දර මහතා නීතිපතිවරයා දැනුවත් කරමින් යැවූ ලිපියකට පිළිතුර ලෙසයි නීතිපතිවරයා අදාල නිවේදනය නිකුත් කළේ.   ", "URL": "https://www.itnnews.lk/2023/10/05/332086/", "Category": "දේශීය පුවත්", "Parent URL": null}