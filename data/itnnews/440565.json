{"Source": "ITN news", "Timestamp": "ඔක්තෝබර් 14, 2022 19:18", "Headline": "නිදහසත් ජාතික ආරක්ෂාවත් තහවුරු කරන නව නීති සම්පාදනය කරන බව විදේශ ඇමති කියයි", "News Content": "ත්‍රස්තවාදය වැළැක්වීමේ පනත වෙනුවට ජනතාවගේ නිදහසත් ජාතික ආරක්ෂාවත් තහවුරු කරන නව නීති සම්පාදනය කිරීමට කටයුතු කරමින් සිටින බව විදේශ කටයුතු අමාත්‍ය අලි සබ්රි මහතා පවසනවා. රජයේ ප්‍රවෘත්ති දෙපාර්තමේන්තුවේ අතිරේක අධ්‍යක්ෂ ජෙනරාල් මිලින්ද රාජපක්ෂ සහ ලේඛක චානුක වත්තේගම යන මහත්වරුන් රචනාකළ දරිද්‍රතාවයේ සිට සැම්සුන්  දක්වා කොරියාවේ සංවර්ධන මොඩලය ගැන විමසුමක් නමැති කෘතිය එළිදැක්වීමේ අවස්ථාවට එක්වෙමිනුයි අමාත්‍යවරයා මේ බව පැවසුවේ. රජයේ ප්‍රවෘත්ති දෙපාර්තමෙන්තු ශ්‍රවණාගාරයේදී කෘතිය එළිදැක්වීම සිදුවුණා. මෙම අවස්ථාවට අමාත්‍ය අචාර්ය බන්දුල ගුණවර්ධන හිටපු අමාත්‍ය නිතීඥ අජිත් පී පෙරේරා, ආරක්ෂක ලේකම් ජෙනරාල් කමල් ගුණරත්න, රජයේ ප්‍රවෘත්ති අධ්‍යක්ෂ ජෙනරාල් දිනිත් චින්තක කරුණාරත්න යන මහත්වරුන් මෙන්ම රාජතාන්ත්‍රික නිලධාරීන් ද එක්වුණා.   ", "URL": "https://www.itnnews.lk/2023/10/05/440565/", "Category": "දේශීය පුවත්", "Parent URL": null}