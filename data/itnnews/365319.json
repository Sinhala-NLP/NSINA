{"Source": "ITN news", "Timestamp": "සැප්තැම්බර් 27, 2021 15:43", "Headline": "ලෝක මිලිටරි බොක්සිං ක්‍රීඩා තරඟාවලියේදී ශ්‍රී ලංකා ක්‍රීඩිකාවකට ලෝකඩ පදක්කමක්", "News Content": "58 වෙනි ලෝක මිලිටරි බොක්සිං ක්‍රීඩා තරගාවලියේදී ශ්‍රී ලංකා ගුවන් හමුදාවේ ගයානි කළුආරච්චි කාන්තා බොක්සිං කිලෝග්‍රෑම් 75 බර පන්තිය යටතේ ලෝකඩ පදක්කමක් දිනා ගැනීමට සමත් වුණා. ශ්‍රී ලංකා ක්‍රීඩිකාවක් මෙවැනි ජයග්‍රහණයක් ලබා ගත් පළමු අවස්ථාව මෙයයි. ඇයගේ ජයග්‍රහණය සම්බන්ධයෙන් සුබපැතුම් පණිවුඩයක් නිකුත් කරන ගුවන් හමුදාපති එයාර් මාෂල් සුදර්ශන පතිරණ මහතා සදහන් කරන්නේ ශ්‍රී ලංකා ගුවන් හමුදාවට මෙන්ම මාතෘ භූමියටද ඇය විශාල ගෞරවයක් හිමි කර දී ඇති බවයි. ගයානි කළුආරච්චි 2018 වසරේදී ආරක්ෂක සේවා ක්‍රීඩා තරගාවලියේදී මෙන්ම 2019 වසරේ පැවති ලේටන් කප් කුසලාන තරගාවලියේදී ද පදක්කම් හිමිකර ගත්තා.         ", "URL": "https://www.itnnews.lk/2023/10/05/365319/", "Category": "ක්‍රීඩා", "Parent URL": null}