{"Source": "ITN news", "Timestamp": "நவம்பர் 30, 2021 13:01", "Headline": "பிரித்தானியாவில் ஒமிக்ரோன் வைரஸ் திரிபுக்கு உள்ளான 11 பேர் அடையாளம்..", "News Content": "பிரித்தானியாவில் ஒமிக்ரோன் வைரஸ் திரிபுக்கு உள்ளான 11 பேர் இனங்காணப்பட்டுள்ளனர். அந்நாட்டில் குறித்த வைரஸ் தொற்று வேகமாக பரவுவதாக சர்வதேச செய்திகள் தெரிவிக்கின்றன.இதன் காரணமாக கொவிட் தடுப்பூசி வேலைத்திட்டத்தையும் துரிதப்படுத்த நடவடிக்கை எடுத்துள்ளதாக பிரித்தானிய சுகாதார பிரிவு தெரிவித்துள்ளது. கொவிட் தடுப்பூசியின் இரு டோஸ்களையும் பெற்றவர்களுக்கு மூன்றாவது டோஸான பூஸ்டரையும் வழங்க நடவடிக்கை எடுக்கப்பட்டுள்ளது. அத்துடன் 12 முதல் 15 வயதுக்கிடைப்பட்ட சிறுவர்களுக்கு தடுப்பூசியின் இரண்டாவது டோஸை பெற்றுக்கொடுக்கவும் தீர்மானித்துள்ளதாக பிரித்தானிய அரசாங்கம் தெரிவித்துள்ளது. இதேவேளை ஒமிக்ரோன் வைரஸ் தொற்றை கட்டுப்படுத்துவதற்கு தேவையான நடவடிக்கைகள் எடுக்கப்பட்டுள்ளதாகவும் அந்நாட்டு சுகாதார பிரிவினர் தெரிவித்துள்ளனர். ", "URL": "https://www.itnnews.lk/2023/10/05/379650/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}