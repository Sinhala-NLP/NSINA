{"Source": "ITN news", "Timestamp": "සැප්තැම්බර් 8, 2022 15:48", "Headline": "නිව්යෝර්ක් ප්‍රාන්තයේ පොදු ප්‍රවාහනය භාවිතයේදී මුඛ ආවරණ අනිවාර්ය නැහැ", "News Content": "පොදු ප්‍රවාහන සේවා භාවිතයේදී මුඛ ආවරණ අනිවාර්ය කරමින් පනවා තිබූ නීති ඉවත් කිරීමට ඇමෙරිකාවේ නිව්යෝර්ක් ප්‍රාන්ත බලධාරීන් පියවර ගත්තා. 2020 වසරේ අප්‍රේල් මාසයේදී මුඛ ආවරණ පැළදීම අනිවාර්ය කරමින් නිව්යෝර්ක් ප්‍රාන්තය නීති පැනවුවා. කෙසේ වුවද එම නීති මාස 28 ක කාලයකට පසු ඉවත් කරන බවයි නිව්යෝර්ක් ප්‍රාන්ත ආණ්ඩුකාරවරිය සදහන් කළේ. ඒ අනුව පොදු ප්‍රවාහන සේවා භාවිතයේදී මෙන්ම ගුවන්තොටුපලේදීද මුඛ ආවරණ පැළදීමක් අනිවාර්ය වන්නේ නැහැ. ඇමෙරිකාවේ රෝග පාලනය හා වැලැක්වීමේ මධ්‍යස්ථානය නිකුත් කළ නිර්ණායකයන්ට අනුවයි මෙම පියවර ගෙන ඇත්තේ. පසුගිය අප්‍රේල් මාසයේදී ජනාධිපති ජෝ බයිඩන් මුඛ ආවරණ පැළදීම අනිවාර්ය කරමින් පනවා තිබූ නීති ඉවත් කළ ද එම නීති අඛණ්ඩව පවත්වාගෙන යාමට නිව්යෝර්ක් ප්‍රාන්තය තීරණය කළා.           ", "URL": "https://www.itnnews.lk/2023/10/05/433735/", "Category": "ජාත්‍යන්තර පුවත්", "Parent URL": null}