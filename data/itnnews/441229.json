{"Source": "ITN news", "Timestamp": "அக்டோபர் 18, 2022 12:31", "Headline": "இலங்கையின் நிலையான மேம்பாட்டுக்கு உதவி வழங்க IMF இடமிருந்து உறுதிமொழி..", "News Content": "வெகு விரைவில் நாட்டை ஸ்திரப்படுத்துவதற்கும், நிலையான மேம்பாட்டு பாதையில் பயணிப்பதற்கும் இலங்கையுடன் இணைந்து பயணிப்பதற்கு சர்வதேச நாணய நிதியம் உறுதியளித்துள்ளது. அரசாங்கம் முன்னெடுத்துள்ள கடினமான எனினும் அத்தியாவசிய மருசீரமைப்பு செயற்பாடுகள் தொடர்பில் பாராட்டுக்களை தெரிவிப்பதாக சர்வதேச நாணய நிதியத்தின் முகாமைத்துவ பணிப்பாளர் கிறிஷ்டலினா ஜோர்ஜிவா தெரிவித்துள்ளது. நிதி இராஜாங்க அமைச்சர் ஷெஹான் சேமசிங்க தலைமையிலான இலங்கை பிரதிநிதிகள் குழுவுடன் இடம்பெற்ற பேச்சுவார்த்தையின்போதே அவர் இவ்வாறு தெரிவித்துள்ளார். குறித்த சந்திப்பில் இலங்கை அரசாங்கம் தொடர்பில் பாராட்டுக்களை தெரிவித்துள்ள கிறிஸ்டலினா ஜோர்ஜிவா, இலங்கையை வெகு விரைவில் வழமை நிலைக்கு கொண்டுவருவதற்கு சர்வதேச நாணய நிதியம் அர்ப்பணிப்புடன் செயற்படுமெனவும் அவர் உறுதியளித்துள்ளார். ", "URL": "https://www.itnnews.lk/2023/10/05/441229/", "Category": "Breaking News,அண்மைய செய்திகள்,தேசிய செய்திகள்", "Parent URL": null}