{"Source": "ITN news", "Timestamp": "ඔක්තෝබර් 4, 2022 14:50", "Headline": "කුරුළු උණ රෝගය හේතුවෙන් බ්‍රිතාන්‍ය හා යුරෝපා කලාපයේ පක්ෂීන් මිලියන 48 ක් මියගොස්", "News Content": "කුරුළු උණ රෝගය හේතුවෙන් බ්‍රිතාන්‍ය හා යුරෝපා කලාපයේ පක්ෂීන් මිලියන 48 ක් පමණ පසුගිය වසරේ දී මියගොස් තිබෙනවා. බ්‍රිතාන්‍ය හා යුරෝපා කලාපය තුළ කුරුළු උණ රෝගය පසුගිය වසර තුළ දී වාර්තාගත ලෙස ඉහළ යාමක් පෙන්නුම් කරන බවයි සෞඛ්‍ය අංශ සදහන් කරන්නේ. බ්‍රිතාන්‍ය තුළ පමණක් රෝගය හේතුවෙන් පක්ෂීන් මිලියන 3.2 කට ආසන්න සංඛ්‍යාවක් මියගොස් ඇති බවද සදහන්. කෙසේ වුවද වසරක් තුළ මෙලෙස කුරුළු උණ හේතුවෙන් මියගිය පක්ෂීන් සංඛ්‍යාව ආහාර සදහා නිකුත් කරන පක්ෂීන් සංඛ්‍යාව හා සසදීමේදී ඉතා සුළු ප්‍රමාණයක් වන බවයි බලධාරීන් සදහන් කරන්නේ. සතියකදී බ්‍රිතාන්‍ය පක්ෂීන් මිලියන 20කට ආසන්න සංඛ්‍යාවක් ආහාර සදහා වෙළෙදපොලට නිකුත් කරනවා.               ", "URL": "https://www.itnnews.lk/2023/10/05/438775/", "Category": "ජාත්‍යන්තර පුවත්", "Parent URL": null}