{"Source": "ITN news", "Timestamp": "අගෝස්තු 21, 2023 15:17", "Headline": "හරක් කටාගෙන් ප්‍රකාශයක් ලබාගැනීමට අධිකරණය රහස් පොලීසියට අවසර දෙයි", "News Content": "පොලිස් නිලධාරියෙකු විසින් කුඩු සළිඳුගෙන් රුපියල් කෝටි දහතුනක් ඉල්ලා ඇති බවට වන චෝදනාව සම්බන්ධයෙන් හරක් කටාගෙන් ද ප්‍රකාශයක් ලබාගැනීමට අධිකරණය රහස් පොලීසියට අවසර ලබා දුන්නා. මහාපරිමාණ මත්ද්‍රව්‍ය ජාවාරම්කරුවන් බව කියන නදුන් චින්තක හෙවත් හරක් කටා සහ සළිඳු ගුණරත්න හෙවත් කුඩු සලිඳු යන අය මේ වන විට අපරාධ පරික්ෂණ දෙපාර්තමේන්තුව භාරයේ රඳවාගෙන සිටිනවා. ඒ අතරතුරයි එහි නිලධාරියෙකු තමාගෙන් රුපියල් කෝටි 13 ක් ඉල්ලූ බවට කුඩු සළිඳු පැමිණිලි කර තිබුණේ. කොටුව මහේස්ත්‍රාත් තිළිණ ගමගේ මහතාට රහස් ප්‍රකාශයක් ලබා දෙමින් කුඩු සළිඳු කළ මෙම කටඋත්තරය පිළිබඳ හරක් කටාගෙන් ද ප්‍රකාශයක් ලබාගැනීමට අපරාධ පරික්ෂණ දෙපාතර්මේන්තුව කොටුව මහේස්ත්‍රාත්වරයාගෙන් අවසර ඉල්ලා සිටියා. ඒ අනුව මහේස්ත්‍රාත්වරයා ඊට අවසර ලබා දුන්නා. ", "URL": "https://www.itnnews.lk/2023/10/05/509882/", "Category": "දේශීය පුවත්", "Parent URL": null}