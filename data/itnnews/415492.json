{"Source": "ITN news", "Timestamp": "ජූනි 7, 2022 09:51", "Headline": "වී වගාවට අවශ්‍ය පොහොර ආනයනය කර බෙදා හැරීමේ යෝජනාවට කැබිනට් අනුමැතිය", "News Content": "ඉදිරි මහකන්නයේ වී වගාවට අවශ්‍ය පොහොර කොළඹ කොමර්ෂල් පොහොර සමාගම මගින් ආනයනය කර ගොවීන්ට ලබා දීමට කැබිනට් අනුමැතිය ලැබී තිබෙනවා. 2022 – 2023  මහකන්නයේදී හෙක්ටයාර අටලක්ෂයක වී වගා කිරීමට අපේක්ෂිතයි. ඒ සදහා අවශ්‍ය පොහොර සපයා දීමට රජය වැඩපිළිවෙලක් සකස් කර තිබෙනවා. යූරියා මෙට්‍රික් ටොන් එක්ලක්ෂ පනස් දහසක් එම් සී පී මෙට්‍රික් ටොන් 45,000 ක්, ටී එස් පී මෙට්‍රික් ටොන් 36,000ක් අවශ්‍ය බවටයි ගණන් බලා ඇත්තේ. අදාළ පොහොර කොළඹ කොමර්ෂල් පොහොර සමාගම හරහා ආනයනය කර ගොවීන්ට බෙදා හැරීම සදහා කෘෂිකර්ම අමාත්‍යවරයා ඉදිරිපත් කළ යෝජනාවට කැබිනට් අනුමැතිය ලැබී තිබෙනවා. දැනට පවත්නා ගැටලු නිරාකරණය කරමින් ඉදිරි මහකන්නයේදී ගොවීන් වැඩි වශයෙන් වී වගාවට යොමු කිරීමට රජයේ අරමුණයි.         ", "URL": "https://www.itnnews.lk/2023/10/05/415492/", "Category": "දේශීය පුවත්", "Parent URL": null}