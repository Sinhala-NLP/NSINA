{"Source": "ITN news", "Timestamp": "පෙබරවාරි 27, 2023 15:52", "Headline": "බටහිර ඉවුරේ ප්‍රචණ්ඩත්වය මැඬලීමට ඊශ්‍රායල සහ පලස්තීන එකඟතාවක්", "News Content": "බටහිර ඉවුරේ ප්‍රචණ්ඩත්වය මැඬලීමට ඊශ්‍රායලය සහ පලස්තීනය අතර එකඟතාවක් ඇතිව තිබෙනවා. මේ අනුව ඉදිරි මාස 6ක කාලය සඳහා බටහිර ඉවුරේ අනවසර පදිංචි කිරීම් නවතා දැමීමටයි ඊශ්‍රායලය එකඟවී ඇත්තේ. ජෝර්දානයේ පැවති සාකච්ඡාවලින් අනතුරුව දෙපාර්ශ්වය මෙම තීරණවලට එළඹ තිබෙනවා. ඒකාබද්ධ ප්‍රකාශයක් නිකුත් කරමින් දෙරටේම නියෝජිතයන් පෙන්වා දී ඇත්තේ ප්‍රචණ්ඩත්වය මර්දනය කිරීම සඳහා සමීපව සහයෝගයෙන් කටයුතු කරන බවයි. ඉස්ලාම් බැතිමතුන්ගේ රාමසාන් මාසයේ ආරම්භය සනිටුහන් වන එළඹෙන මාර්තු මාසය ඉලක්ක කර ගනිමින් මෙම ගැටුම් නවතා දැමීමේ ක්‍රියාදාමය සිදුවන බවටයි යුද විශ්ලේෂකයන් පෙන්වා දෙන්නේ.         ", "URL": "https://www.itnnews.lk/2023/10/05/463755/", "Category": "Breaking News,ජාත්‍යන්තර පුවත්", "Parent URL": null}