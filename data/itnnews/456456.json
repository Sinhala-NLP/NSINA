{"Source": "ITN news", "Timestamp": "ජනවාරි 18, 2023 19:16", "Headline": "මැතිවරණ වියදම ගැන විවාදය හෙට", "News Content": "මැතිවරණ වියදම් නියාමනය කිරීමේ පනත් කෙටුම්පත හෙට විවාදයට ගැනීමට පාර්ලිමේන්තු කටයුතු පිළිබද කාරක සභාව තීරණය කර තිබෙනවා. ඒ කතානායක මහින්ද යාපා අබේවර්ධන මහතාගේ ප්‍රධානත්වයෙන් රැස්වූ අවස්ථාවේදීයි. මේ අතර පනත් කෙටුම්පත පාර්ලිමේන්තුවට ඉදිරිපත් කිරීම පිළිබද ජනාධිපති රනිල් වික්‍රමසිංහ මහතා හා පක්ෂ නියෝජිතයින් අතර විශේෂ සාකච්ඡාවක් ද පාර්ලිමේන්තුවේදී අද පැවැත්වුණා. ඊට විපක්ෂය සහභාගි වූයේ නැහැ. කෙසේ වෙතත් පනත් කෙටුම්පත පිළිබද විවාදය හෙට පෙරවරු 10.30 සිට පස්වරු 5 දක්වා පැවැත්වීමට නියමිතයි. ", "URL": "https://www.itnnews.lk/2023/10/05/456456/", "Category": "Breaking News,දේශීය පුවත්", "Parent URL": null}