{"Source": "ITN news", "Timestamp": "මාර්තු 18, 2023 14:38", "Headline": "දේශීය දුම්වැටි 2000 ක් සමඟ සැකකරුවෙකු අත්අඩංගුවට", "News Content": "නීති විරෝධී ලෙස අලෙවි කිරීම සඳහා රැගෙන යමින් සිටි විදේශීය දුම්වැටි 2000 ක් සමඟ  සැකකරුවෙකු අත්අඩංගුවට ගෙන තිබෙනවා. නාවික හමුදාවට ලද තොරතුරකට අනුව, බටහිර නාවික විධානයට අයත් ශ්‍රී ලංකා නාවික නෞකා ගැමුණු ආයතනය සහ ජා ඇළ පොලීසිය එක්ව ඊයේ (17)  ජාඇල ප්‍රදේශයේ විශේෂ ඒකාබද්ධ සෝදිසි මෙහෙයුමක් සිදුකරන ලදි. එහිදී, ජාඇල ඒකල මාර්ගයේ ගමන් කල සැකකටයුතු පුද්ගලයෙකු පරික්ෂා කිරීමේදී, ඔහු සන්තකයේ තිබී නීති විරෝධී ලෙස අලෙවි කිරීම සඳහා රැගෙන යමින් සිටි විදේශීය දුම්වැටි 2000 ක් සමඟ එම සැකකරු මෙලෙස අත්අඩංගුවට ගැනීමට කටයුතු කෙරිණි. මෙම මෙහෙයුමේදී අත්අඩංගුවට ගත් සැකකරු වයස අවුරුදු 21 ක් වන රාගම ප්‍රදේශයේ පදිංචිකරුවකු බවට හඳුනාගන්නා ලද අතර, අත්අඩංගුවට ගත් සැකකරු (01) සහ විදේශීය දුම්වැටි 2000 ක තොගය ඉදිරි නිතීමය කටයුතු සඳහා ජාඇළ පොලීසිය වෙත භාරදීමට කටයුතු කෙරිණි.   ", "URL": "https://www.itnnews.lk/2023/10/05/469185/", "Category": "දේශීය පුවත්", "Parent URL": null}