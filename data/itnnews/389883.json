{"Source": "ITN news", "Timestamp": "ජනවාරි 19, 2022 20:01", "Headline": "ජවිපෙ විරෝධයට පිටකොටුවේ ජනතා විරෝධයක්. බිත්තර ප්‍රහාරයකුත්", "News Content": "ත්‍රිකුණාමලය තෙල් ටැංකි ඉන්දියාවට පැවරූ බව චෝදනා කරමින් ජනතා විමුක්ති පෙරමුණ පැවැත්වූ පාගමනක් හේතුවෙන් කොළඹ කොටුව වගේම ඒ අවට ප්‍රදේශයේ දැඩි වාහන තදබදයක් පැවතුනා. ටෙක්නිකල් හන්දියේ සිට කොළඹ කොටුව දක්වා පැවති මෙම විරෝධතාව ආරම්භ කෙරුණේ පස්වරු 3.30 ට පමණයි. කාර්යාල සේවාවන් අවසන් කර ජනතාව නිවෙස් බලා යනවේලාවේදී මෙම  විරෝධතා පාගමන පැවැත්වීමත් සමග ප්‍රදේශයේ දැඩි තදබදයක් පැවතුනා. විරෝධතාකරුවන් පාගමනෙන්  කොටුව බෝධිය අසලට පැමිණෙන විට මෙම තදබදයට හසුවී ජනතාව දැඩි ලෙස පීඩාවට ලක්ව සිටියා. ඒත් සමගම පාගමනේ පැමිණි පිරිසට බිත්තර ප්‍රහාරයක් එල්ල වුණා. ඒත් සමග විරෝධතාකරුවන් අවට වෙළදසැල්වලට ගොස් බැනවැදීමත් සමග ඇති වුණේ උණුසුම් කතාබහක්. විරෝධතාකරුවන් කොළඹ කොටුව දුම්රිය ස්ථානය ඉදිරිපිටට පැමිණීමෙන් පසු එහි සිටි ජනතා විමුක්ති පෙරමුණේ නායක  අනුර කුමාර දිසානායක මහතා ඇතුළු ක්‍රියාකාරීන් කිහිප දෙනෙකු පිරිස ඇමතුවා. ", "URL": "https://www.itnnews.lk/2023/10/05/389883/", "Category": "දේශීය පුවත්", "Parent URL": null}