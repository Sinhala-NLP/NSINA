{"Source": "ITN news", "Timestamp": "ஜூன் 27, 2022 12:58", "Headline": "அத்தியாவசிய சேவைகளுக்காக மாத்திரம் எரிபொருள் விநியோகம் முன்னெடுப்பு..", "News Content": "அத்தியாவசிய சேவைகளுக்காக மாத்திரம் மட்டுப்படுத்தப்பட்ட அளவிலான எரிபொருள் விநியோகம் இன்றைய தினம் முன்னெடுக்கப்படுவதாக இலங்கை கனியவள பௌசர் சாரதிகள் சங்கம் தெரிவித்துள்ளது. நாட்டுக்கு எரிபொருளை ஏற்றிவரும் கப்பல் வரும் திகதி தொடர்பில் உறுதியான நிலைப்பாடு இதுவரை காணப்படாத நிலையில் எரிபொருள் நிரப்பு நிலையங்களில் மக்கள் நீண்ட வரிசைகளில் காத்திருக்கின்றனர். ஒரு சில இடங்களில் கிலோ மீட்டரையும் தாண்டிய நீண்ட வரிசை காணப்படுகின்றது. இந்நிலையில் ரஷ்யாவுடன் எரிபொருளை பெற்றுக்கொள்வதற்கான பேச்சுவார்த்தைகளுக்காக இரண்டு அமைச்சர்கள் இன்றைய தினம் பயணிக்கவுள்ளதாக எரிசக்தி அமைச்சர் கஞ்சன விஜயசேகர தெரிவித்துள்ளார். ", "URL": "https://www.itnnews.lk/2023/10/05/419507/", "Category": "Breaking News,அண்மைய செய்திகள்,தேசிய செய்திகள்,முதன்மை செய்தி", "Parent URL": null}