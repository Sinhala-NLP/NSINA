{"Source": "ITN news", "Timestamp": "අප්‍රේල් 25, 2021 11:05", "Headline": "දියවන්නා ඔයේ ඇල්ගී වර්ධනය වී තිබීම පිළිබද සොයා බැලීමට කාර්ය සාධක බලකායක්", "News Content": "දියවන්නා ඔයෙහි අසාමාන්‍ය ලෙස ඇල්ගී වර්ධනය වී තිබීම පිළිබද සොයා බැලීමට කාර්ය සාධක බලකායක් පත් කිරීමට නියමිතයි. අදාළ කාර්ය සාධක බලකාය පත් කිරීම සදහා වන අමාත්‍ය මණ්ඩල පත්‍රිකාව ඉදිරි දින වලදී ඉදිරිපත් කරන බවයි පරිසර අමාත්‍යංශය නිවේදනය කළේ. පාර්ලිමේන්තුව පිහිටි දියවන්නා ඔයේ ජලය දුර්වර්ණ වී ඇති ආකාරය පසුගිය දිනවලදී දැක ගැනීමට ලැබුණා. විශේෂඥ දැනුමක් සහිත කණ්ඩායමක් මෙම කාර්ය සාධක බලකායට පත්කරන බවයි පරිසර අමාත්‍යංශයේ ලේකම් විශේෂඥ වෛද්‍ය අනිල් ජාසිංහ මහතා පැවසුවේ. ශ්‍රී ජයවර්ධනපුර කලාපයේ සංවර්ධන සැලසුම් ක්‍රියාත්මක කිරීමේදී නිසි අවධානයක් යොමු නොවීම නිසා මෙම ඇල්ගී වර්ධනය වී ඇති බවද ලේකම්වරයා පෙන්වා දෙනවා.         ", "URL": "https://www.itnnews.lk/2023/10/05/333535/", "Category": "දේශීය පුවත්", "Parent URL": null}