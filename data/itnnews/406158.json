{"Source": "ITN news", "Timestamp": "අප්‍රේල් 8, 2022 14:47", "Headline": "ලෙබනනයේ ආර්ථික අර්බුදය විසඳීමට නව ගිවිසුමක් – ජාත්‍යන්තර මූල්‍ය අරමුදල", "News Content": "ලෙබනනයේ ඇතිවී තිබෙන ආර්ථික අර්බුදය විසඳීම සඳහා නව ගිවිසුමක් ක්‍රියාත්මක කිරීමට සූදානම් බව ජාත්‍යන්තර මූල්‍ය අරමුදල පවසනවා. 1975 /90 සිවිල් යුද්ධයෙන් පසු බරපතලම ආර්ථික අර්බුදයට ලෙබනනය මේ වන විට මුහුණ දී සිටිනවා. ජාත්‍යන්තර මූල්‍ය අරමුදල එකඟ වී ඇත්තේ මාස 46කට ලෙබනනයට මූල්‍ය සහාය ලබා දීමටයි. ඒ අනුව ඇමෙරිකා ඩොලර් බිලියන 03ක මූල්‍ය පැකේජයක් ලෙබනනයට හිමිවනු ඇති. ඒ සඳහා ලෙබනනය තුළ ප්‍රතිසංස්කරණ රැසක් සිදුකිරීමට නියමිත බව එරට අග්‍රාමාත්‍ය නජීබ් මිකාටි පවසනවා. ජාත්‍යන්තර මූල්‍ය අරමුදලේ පැකේජය අදියර කිහිපයක් යටතේ ලබා දීමට නියමිතයි.         ", "URL": "https://www.itnnews.lk/2023/10/05/406158/", "Category": "Breaking News,ජාත්‍යන්තර පුවත්", "Parent URL": null}