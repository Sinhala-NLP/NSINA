{"Source": "ITN news", "Timestamp": "අප්‍රේල් 19, 2022 09:44", "Headline": "ඊයේ වැඩිම ආසාදිතයින් දකුණු කොරියාවෙන්", "News Content": "ලොව පුරා රටවල් 226 කින් හමුවී ඇති සමස්ත වයිරස ආසාදිතයින් සංඛ්‍යාව පනස්කෝටි පනස් දෙලක්ෂය ඉක්මවා තිබෙනවා. ගතවූ පැය 24ට ලොවපුරා රටවලින් හමුවී ඇති සමස්ත වයිරස ආසාදිතයින් සංඛ්‍යාව ලක්ෂ තුනකට ආසන්නයි. සිදුව ඇති මරණ සංඛ්‍යාව 1263 ක්. ඊයේ දිනයේදී වැඩිම කොරෝනා ආසාදිතයින් සංඛ්‍යාවක් හමුව ඇත්තේ දකුණු කොරියාවෙන්. එම සංඛ්‍යාව 48,000 කට ආසන්නයි. එමෙන්ම ජපානයෙන් 39,000ක් ඕස්ට්‍රේලියාවෙන් 34,000 ක් හා ඇමෙරිකාවෙන් 25,000 ක් ලෙස වයිරස ආසාදිතයින් හමුව තිබෙනවා. ගතවූ පැය 24 ට වාර්තා වූ වැඩිම කොරෝනා මරණ සංඛ්‍යාව වන 213 සිදුව ඇත්තේ රුසියාවෙන්. ඒ සමගම ලොව සමස්ත කොරෝනා මරණ සංඛ්‍යාව හැට දෙලක්ෂ විසිහතර දහස් හත්සිය පනස් අට දක්වා ඉහළ ගියා.         ", "URL": "https://www.itnnews.lk/2023/10/05/407337/", "Category": "ජාත්‍යන්තර පුවත්", "Parent URL": null}