{"Source": "ITN news", "Timestamp": "සැප්තැම්බර් 7, 2022 10:32", "Headline": "අයහපත් කාලගුණය හේතුවෙන් පීඩාවට පත් සංඛ්‍යාව 10,000 ඉක්මවයි", "News Content": "ශ්‍රී ලංකාවේ පවතින අයහපත් කාලගුණික තත්ත්වය හේතුවෙන් දිස්ත්‍රික්ක 09 ක පුද්ගලයින් 10,000 කට අධික පිරිසක් පීඩාවට පත්ව සිටිනවා. පවුල් 2729 ක පුද්ගලයින් 10,885 දෙනෙකු දැඩි ලෙස පීඩාවට පත්ව ඇති බව ආපදා කළමනාකරණ මධ්‍යස්ථානය පවසයි. බලපෑමට ලක්ව ඇත්තේ කෑගල්ල, රත්නපුර, කුරුණෑගල, පුත්තලම, ගම්පහ, කොළඹ, කළුතර, මහනුවර, මාතලේ සහ නුවරඑළිය යන දිස්ත්‍රික්කවල ජනතාවයි. අද පෙරවරු 06.00 වන විට එක් පුද්ගලයෙකු මියගොස් ඇති අතර පුද්ගලයින් 02 දෙනෙකු තුවාල ලබා ඇති බව වාර්තා වුණා. පවුල් 69 ක පුද්ගලයින් 237 දෙනෙකු තාවකාලික ආරක්ෂිත ස්ථාන 09 ක් වෙත යොමු කර ඇති බවයි ජාතික ආපදා කළමනාකරණ මධ්‍යස්ථානය වැඩිදුරටත් කියා සිටියේ. මේ අතර, ශ්‍රී ලංකාවේ විවිධ ප්‍රදේශවලට අදත් වැසි පවතිනු ඇති බව කාලගුණ විද්‍යා දෙපාර්තමේන්තුව නිවේදනය කළා. ", "URL": "https://www.itnnews.lk/2023/10/05/433500/", "Category": "Breaking News", "Parent URL": null}