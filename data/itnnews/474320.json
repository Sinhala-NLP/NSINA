{"Source": "ITN news", "Timestamp": "අප්‍රේල් 9, 2023 06:32", "Headline": "බෑණා නැන්දම්මාට පහර දී ගෙල පාදයෙන් පාගා ඝාතනය කරලා", "News Content": "පොලිපිතිගම , අලුත්වෑගෙදර ප්‍රදේශයේ කාන්තාවකට පහර දී ඝාතනය කළ සිදුවීමක් සම්බන්ධයෙන් පොලිසිය නිවේදනය කරනවා. 119 දුරකථනය මාර්ගය ඔස්සේ ලද තොරතුරකට අනුව විමර්ශන කටයුතු ආරම්භ කළ පොලිසියට අනාවරණ වී ඇත්තේ මිය ගිය කාන්තාවගේ දුවගේ සැමියා විසින් මෙම ඝාතනය සිදු කර ඇති බවයි. අදාළ කාන්තාව සහ සිය සැමියා නිවසේ සිටියදී , ඔවුන්ගේ බෑණා පැමිණ දියණිය සිටිනවා දැයි විමසා ඇති අතර එම අවස්ථාවේ පියා සමග බහින්බස් වීමක් ආරම්භ වී තිබෙනවා. අනතුරුව දුරදිග ගිය බහින්බස් වීම ගැටුමක් දක්වා ගොස් ඇති අතර එම පොර බදන ස්ථානයට පැමිණි නැන්දම්මාට බෑණා විසින් පහර දී , ගෙල පාදයෙන් සිරකරගෙන සිට ඇති බවටයි තොරතුරු අනාවරණ වී ඇත්තේ. ඇය පොල්පිතිගම රෝහලට ඇතුලත් කළද ජීවිතක්ෂයට පත්වී තිබෙනවා.   ", "URL": "https://www.itnnews.lk/2023/10/05/474320/", "Category": "දේශීය පුවත්", "Parent URL": null}