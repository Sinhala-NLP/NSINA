{"Source": "ITN news", "Timestamp": "අප්‍රේල් 5, 2022 09:25", "Headline": "පාර්ලිමේන්තුව උදෑසන 10ට රැස්වෙයි", "News Content": "පාර්ලිමේන්තුව අද උදෑසන 10 ට රැස්වෙනවා. අප්‍රේල් මාසයේ පාර්ලිමේන්තු සැසිය සම්බන්ධයෙන් පක්ෂ නායක රැස්වීමක් පසුගිය පළමුවනදා පැවැත්වුණා. ඒ අනුව අද සිට ලබන සිකුරාදා දිනය දක්වා පාර්ලිමේන්තු රැස්වීම පැවැත්වීමටයි තීරණය කෙරුණේ. මේ වනවිට රට තුළ උග්‍රව ඇති විශේෂ තත්ත්වය හේතුවෙන් අද දිනට නියමිත පාර්ලිමේන්තුවේ කටයුතුවල වෙනසක් සිදුවනු ඇති බවයි වාර්තා වන්නේ. ආණ්ඩු පක්ෂයේ බහුතරය සම්බන්ධයෙන් පක්ෂ විපක්ෂ නියෝජිතයින් පසුගිය දින කීපය පුරා අදහස් පළකර තිබුණා. ඒ සම්බන්ධයෙන් වූ යෝජනාවක් පාර්ලිමේන්තුවට ඉදිරිපත්වනු ඇතැයි ද පාර්ලිමේන්තු වාර්තා සදහන්කරනවා.  ආණ්ඩුව සමග කටයුතු කළ ශ්‍රී ලංකා නිදහස් පක්ෂය ඊයේ සදහන් කළේ පාර්ලිමේන්තුව තුළ ස්වාධීනව කටයුතු කරන බවයි.         ", "URL": "https://www.itnnews.lk/2023/10/05/405590/", "Category": "දේශීය පුවත්", "Parent URL": null}