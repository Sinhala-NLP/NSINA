{"Source": "ITN news", "Timestamp": "ජනවාරි 1, 2022 16:42", "Headline": "වනවාසල දුම්රිය හරස් මාර්ගයේ දී සිදුවූ අනතුරකින් පුද්ගලයෙකු ජීවිතක්ෂයට", "News Content": "වනවාසල දුම්රිය හරස් මාර්ගයේ දී අද සිදුවූ අනතුරකින් පුද්ගලයෙකු ජීවිතක්ෂයට පත්වුණා. මෝටර් රථයක් අපරීක්ෂාකාරී ලෙස දුම්රිය හරස් මාර්ගය ඔස්සේ ධාවනය කිරීමට උත්සාහ කිරීමේ දීයි මෙම අනතුර සිදුව ඇත්තේ. කංකසන්තුරේ සිට කොළඹ කොටුව බලා ධාවනය වූ උත්තරදේවි ශීඝ්‍රගාමී දුම්රියේ මෝටර් රථය ගැටී තිබෙනවා. ජීවිතක්ෂයට පත්ව ඇත්තේ මෝටර් රථයේ රියදුරුයි. මොටර් රථය ද ගිනිගැනීමට ලක්වුණා. අසල රැස්ව සිටි පිරිස් ගින්න නිවාදැමීමට කටයුතු කළ බවයි අප වාර්තාකරුවන් පැවසුවේ. අනතුරෙන් දුම්රියට ද අලාභ සිදුව තිබෙනවා. සිද්ධිය සම්බන්ධයෙන් පෑලියගොඩ පොලීසිය වැඩිදුර විමර්ශන සිදුකරනවා.       ", "URL": "https://www.itnnews.lk/2023/10/05/386162/", "Category": "දේශීය පුවත්", "Parent URL": null}