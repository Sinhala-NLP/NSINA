{"Source": "ITN news", "Timestamp": "අප්‍රේල් 19, 2023 20:39", "Headline": "නවක වෛද්‍යවරුන් 1320 දෙනෙකුට රජයේ නව පත්වීම්", "News Content": "නවක වෛද්‍යවරුන් 1320 දෙනෙකුට රජයේ නව පත්වීම් ලබාදීමට නියමිතයි. ලබන 25 වනදා සිට පත්වීම් ක්‍රියාත්මක බවයි සෞඛ්‍ය අමාත්‍යාංශය සදහන් කරන්නේ. ඒ අනුව මෙරට සිටින වෛද්‍යවරුන්ගේ සංඛ්‍යාව විසිදහස ඉක්මවා යනවා. නවක වෛද්‍යවරුන් දිවයින පුරා ඇති රෝහල්වලට අනුයුක්ත කර තිබෙනවා. එමෙන්ම වෛද්‍යවරුන් වැඩි පිරිසක් දුෂ්කර ප්‍රදේශවල රෝහල් කරා යොමු කිරිමටයි පියවර ගෙන තිබෙන්නේ. මේ අතර වෛද්‍ය විද්‍යාල සදහා වාර්ෂිකව ඇතුළත් කර ගන්නා සිසුන් සංඛ්‍යාව 1500 ත් 1800 ත් අතර වනවා. එය පන්දහස දක්වා ඉහළ නැංවීමට ජනාධිපති රනිල් වික්‍රමසිංහ මහතා උපදෙස් දී ඇති බවයි සෞඛ්‍ය අමාත්‍යාංශය සදහන් කරන්නේ.     ", "URL": "https://www.itnnews.lk/2023/10/05/476696/", "Category": "දේශීය පුවත්", "Parent URL": null}