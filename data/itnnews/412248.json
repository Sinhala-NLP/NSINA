{"Source": "ITN news", "Timestamp": "මැයි 20, 2022 10:34", "Headline": "නව කැබිනට් අමාත්‍යවරු 09 දෙනෙකු දිවුරුම්දෙයි", "News Content": "නව අමාත්‍යවරුන් නවදෙනෙකු ජනාධිපති ගෝඨාභය රාජපක්ෂ මැතිතුමා ඉදිරියේ දිවුරුම් දුන්නා.  සමගි ජනබලවේගය නියෝජනය කරන හරීන් ප්‍රනාන්දු හා මනූෂ නානායක්කාර යන මහත්වරුන්ද අමාත්‍යවරුන් ලෙස දිවුරුම්දීම විශේෂත්වයක්. නිමල් සිරිපාල ද සිල්වා මහතා වරාය නාවික හා ගුවන්සේවා අමාත්‍යවරයා ලෙස   දිවුරුම් දුන්නා. අධ්‍යාපන අමාත්‍යධුරයේ දිවුරුම් දුන්නේ සුසිල් ප්‍රේම්ජයන්ත මහතායි. කෙහෙළිය රඹුක්වැල්ල මහතා සෞඛ්‍ය අමාත්‍යවරයා ලෙස දිවුරුම් දුන්නා. අධිකරණ, බන්ධනාගාර කටයුතු හා ආණ්ඩුක්‍රම ව්‍යවස්ථා ප්‍රතිසංස්කරණ අමාත්‍යවරයා වන්නේ  ආචාර්ය විජයදාස රාජපක්ෂ මහතායි. හරීන් ප්‍රනාන්දු මහතා සංචාරක හා ඉඩම් අමාත්‍ය ධුරයට පත් කෙරුණා. වැවිලි කර්මාන්ත අමාත්‍ය ධුරය හිමිවුයේ රමේෂ් පතිරණ මහතායි. මනූෂ නානායක්කාර මහතා කම්කරු හා විදේශ රැකියා අමාත්‍යධුරයෙහි දිවුරුම් දුන්නා. නලීන් ප්‍රනාන්දු මහතා වෙළෙද වාණිජ හා ආහාර සුරක්ෂිතතා අමාත්‍ය ධුරයේයි දිවුරුම් දුන්නේ. මහජන ආරක්ෂක අමාත්‍යවරයා ලෙස ටිරාන් අලස් මහතා ජනාධිපතිතුමා ඉදිරියේ දිවුරුම් දුන්නා.   ", "URL": "https://www.itnnews.lk/2023/10/05/412248/", "Category": "දේශීය පුවත්", "Parent URL": null}