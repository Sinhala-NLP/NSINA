{"Source": "ITN news", "Timestamp": "මාර්තු 17, 2023 15:35", "Headline": "ඕස්ට්‍රේලියා ක්‍රීඩකයෙකු සර්පින් ක්‍රීඩාවෙන් නව ලෝක වාර්තාවක් පිහිටුවයි", "News Content": "සර්පින් ක්‍රීඩාවෙන් නව ලෝක වාර්තාවක් පිහිටුවීමට ඕස්ට්‍රේලියා ක්‍රීඩකයෙකු සමත්ව තිබෙනවා. සර්පින් ක්‍රීඩාව හෙවත් දියමත ලිස්සා යාමේ ක්‍රීඩාවෙන් නව ලෝක වාර්තාවක් පිහිටුවීමට ඕස්ට්‍රේලියාවේ බ්ලේක් ජොන්ස්ටන් සමත්ව තිබෙනවා. ඒ ඔහු එකදිකට පැය 40කට වැඩි කාලයක් සර්පින් ක්‍රීඩාවේ යෙදෙමින්. මීට පෙර මෙම වාර්තාව පිහිටුවා තිබුණේ දකුණු අප්‍රිකානු ක්‍රීඩක ජොස් එන්ස්ලින් වන අතර ඒ පැය 30යි මිනිත්තු 11ක් එකදිගට සර්පින් ක්‍රීඩාවේ යෙදෙමින්. ඔහු මෙම ලෝක වාර්තාව පිහිටුවීම සදහා පෙළඹීමට හේතුව පුණ්‍ය කටයුතු සදහා මුදල් එකතු කිරීමයි. මේ අනුව ඔහුගේ මෙම උත්සාහයට ප්‍රසාදය පළකරමින් ඕස්ට්‍රේලියා ඩොලර් තුන්ලක්ෂ තිස්පන්දහසක මුදලක්  පරිත්‍යාගශීලීන් විසින් ලබාදී තිබුණා.   ", "URL": "https://www.itnnews.lk/2023/10/05/468972/", "Category": "Breaking News,ජාත්‍යන්තර පුවත්", "Parent URL": null}