{"Source": "ITN news", "Timestamp": "අගෝස්තු 19, 2021 16:05", "Headline": "කහටගස්දිගිලිය රන්පත්විල වැව ආසන්නයේ පිහිටි පෞරාණික ස්ථානය නිදන් හොරුන්ගේ ග්‍රහණයට ලක්වෙයි", "News Content": "කහටගස්දිගිලිය පොලිස් වසමේ  රන්පත්විල වැව ආසන්නයේ පිහිටි පෞරාණික ස්ථානය යළිත් වරක් නිදන් හොරුන්ගේ ග්‍රහණයට ලක්ව තිබෙනවා. දුටුගැමුණු රජ සමයේ ඉදිකළ බවට විශ්වාශ කෙරෙන “ගල් ඇඳන් ගල” ලෙස හඳුන්වන මෙම ස්ථානයේ  වටිනා පුරාවස්තු රැසක් පවතිනවා. කළු ගලේ නෙළා ඇති කැටයම් සහිත ඇද , සිරිපතුල් යුගලය, මල් ආසනය ඇතුළු පෞරාණික වස්තු රැසකට හානි පැමිණීමේ වැඩි ඉඩක් පවතින බවයි ප්‍රදේශවාසීන් පෙන්වා දෙන්නේ. අවස්ථා කිහිපයකදී නිධන් හොරුන් මෙම ස්ථානයේ කැණීම් සිදුකර පුරා වස්තුවලට හානි සිදුකර ඇති බවද ඔවුන් පෙන්වා දෙනවා. එහෙයින් මෙම පුදබිම ආරක්ෂා කරදීම සදහා සුදුසු වැඩපිළිවෙළක් ක්‍රියාවට නංවන ලෙසයි එම ජනතාව වගකිවයුතු අංශවලින් ඉල්ලා සිටින්නේ.     ", "URL": "https://www.itnnews.lk/2023/10/05/357143/", "Category": "දේශීය පුවත්", "Parent URL": null}