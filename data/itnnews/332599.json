{"Source": "ITN news", "Timestamp": "අප්‍රේල් 20, 2021 15:38", "Headline": "ගැබ් ගෙල පිලිකා කල්තියා හඳුනා ගැනීමට පරීක්ෂණ යන්ත්‍රයක්", "News Content": "ගැබ් ගෙල පිලිකා පරීක්ෂා කිරීම සහ කල්තියා හදුනා ගැනීම සදහා පරීක්ෂණ යන්ත්‍රයක් සහ පරීක්ෂණ කට්ටල දස දහසක් සෞඛ්‍ය අමාතංශය වෙත භාර දී තිබෙනවා. ඒ රොටරි සමාජය මගින්. කොළඹ රොටරි සමාජය එහි විදේශීය රොටරි හවුල්කරුවන් සහ රොටරි පදනම එක්වයි මෙම යන්ත්‍රය සහ පරීක්ෂණ කට්ටල ප්‍රදානය කළේ. ඇමතිනි පවිත්‍රා වන්නි ආරච්චි මහත්මිය වෙත සෞඛ්‍ය අමාතංශයේදී ඒවා ප්‍රදානය කෙරුණා. රොටරිහි නිර්මාතෘ පෝල් හැරිස් මහතාගේ එකසිය පනස් තුන්වන ජන්ම දිනය වෙනුවෙන් සිදුකළ මෙම මුළු ව්‍යාපෘතියේ වටිනාකම රුපියල් මිලියන සියයක් පමණ වනවා. 2030 වනවිට ගැබ්ගෙල පිලිකාව මුළුමනින්ම තුරන් කිරීමේ අරමුණෙනුයි රොටරි සමාජය මෙම ව්‍යාපෘතිය ක්‍රියාත්මක කරන්නේ.         ", "URL": "https://www.itnnews.lk/2023/10/05/332599/", "Category": "දේශීය පුවත්", "Parent URL": null}