{"Source": "ITN news", "Timestamp": "ஜூன் 15, 2021 12:48", "Headline": "பேர்ல் கப்பலின் ஒளிப்பதிவு குறித்து விசாரணை செய்ய அதன் தயாரிப்பு நிறுவனத்தின் ஒத்துழைப்பை பெற தீர்மானம்", "News Content": "எக்ஸ்பிரஸ் பேர்ல் கப்பலின் கடல்பயணம் தொடர்பான தகவல்கள் உள்ளடங்கிய ஒலிப்பதிவு கருவி குறித்து தொடர்ந்தும் விசாரணை செய்ய அதை தயாரித்த நிறுவனத்தின் ஒத்துழைப்பு அவசியம் என அரச இரசாயன பகுப்பாய்வாளர் அறிவித்துள்ளார். அது குறித்தான தொடர்பாடல் நடவடிக்கைகள் இடம்பெறுவதாக பொலிஸ் ஊடகப்பேச்சாளர், பிரதி பொலிஸ் மா அதிபர் அஜித் ரோஹண தெரிவித்துள்ளார். இதனிடையே எக்ஸ்பிரஸ் பேர்ல் கப்பலுக்கு உரித்தான கப்பல் நிறுவன உறுப்பினர்களில் அதிகளவானோர் சீன நாட்டவர்கள் என மொழிபெயர்ப்பாளரின் ஊடாக தகவல் வாக்குமூலம் பெறப்பட்டுள்ளது. மேலதிக விசாரணைகளுக்காக கப்பலின் கடற்பயணம் தொடர்பில் தகவல்கள் உள்ளடங்கிய ஒலிப்பதிவு கருவியை தயாரித்த நிறுவனத்தின் ஒத்துழைப்பு அவசியம் என அரச இரசாயன பகுப்பாய்வாளர் ஊடாக அறிவிக்கப்பட்டது. அதற்கமைய ஒளிப்பதிவு கருவியை தயாரித்த சிங்கப்பூர் முகவர் நிறுவனத்தின் ஒத்துழைப்பை பெற்றுக்கொள்ள திட்டமிடப்பட்டுள்ளது. அதேபோல் கப்பலின் கெப்டன், குறித்த நிறுவனத்தின் கெப்டன் மற்றும் கொழும்பில் உள்ள தேசிய நிறுவனத்திற்கிடையில் பரிமாறப்பட்ட தகவல்கள் தொடர்பில் விசாரணைகள் முன்னெடுக்கப்பட்டுள்ளன. கப்பலில் இருந்து கொள்கலன் ஒன்றில் கசிவு ஏற்பட்டமை குறித்து அறிவிப்பது குறித்தும் அதுதொடர்பில் மேற்கொள்ளப்பட்ட தீர்மானம் குறித்தான விசாரணைகளின் போது விசேட அவதானம் செலுத்தப்பட்டுள்ளது. அதேபோல் ஏதேனும் ஒருநபர் கவனயீனமாக சமுத்திரத்தை பாதிப்புக்குள்ளாக்கியிருந்தால் சமுத்திர சுற்றுச்சூழல் பாதுகாப்பு சட்டத்தின்கீழ் சிவில் நீதிமன்றில் தொடுக்கப்பட்டுள்ள நட்டஈட்டிற்கான வழக்குக்கு மேலதிகமாக குற்ற பொறுப்புடன் கூடிய வழக்கை தொடர முடியும் என பொலிஸ் ஊடகப்பேச்சாளர், பிரதி பொலிஸ் மா அதிபர் அஜித் ரோஹண தெரிவித்தார். ", "URL": "https://www.itnnews.lk/2023/10/05/342858/", "Category": "Breaking News,அண்மைய செய்திகள்", "Parent URL": null}