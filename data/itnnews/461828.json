{"Source": "ITN news", "Timestamp": "පෙබරවාරි 20, 2023 09:45", "Headline": "ප්‍රවාහන බස් රථ මාර්තු 01 සිට මාකුඹුර බහුවිධ ප්‍රවාහන මධ්‍යස්ථානය හරහා යාම අනිවාර්යයි", "News Content": "හයිලෙවල් මාර්ගය හා අනෙකුත් මාර්ගවල ගමන් ගන්නා ප්‍රවාහන බස් රථ මාර්තු 01 වනදා සිට මාකුඹුර බහුවිධ ප්‍රවාහන මධ්‍යස්ථානය හරහා ගමන් කිරීම අනිවාර්ය කර තිබෙනවා. හයිලෙවල් මාර්ගය හා අනෙකුත් මාර්ගවල ගමන් ගන්නා සියලුම පෞද්ගලික හා ලංගම බස් රථ මාකුඹුර බහුවවිධ මධ්‍යස්ථානය හරහා ගමන් කිරීම අනිවාර්ය කර ඇත්තේ කරුණු කිහිපයක් සැළකිල්ලට ගනිමින්. කොට්ටාව නගරයේ විවිධ ස්ථානවලින් අවිධිමත් ලෙස මගීන් බස් රථවලට නංවාගැනීම වැලැක්වීමද මෙහි එක් අරමුණක්. දුරගමන් සේවා හා අධිවේගී මාර්ගය ඔස්සේ ගමන් ගන්නා මගී ප්‍රවාහන බස් රථ මාකුඹුර බහුවිධ ප්‍රවාහන මධ්‍යස්ථානය හරහා ගමන් කිරීම අනිවාර්ය කරන ලෙස අමාත්‍ය ආචාර්ය බන්දුල ගුණවර්ධන මහතා අදාළ නිලධාරීන්ට උපදෙස් ලබාදී ඇති බවයි ප්‍රවාහන හා මහාමාර්ග අමාත්‍යාංශය පවසන්නේ. එමගින් අනාරක්ෂිතව මාර්ගයේ විවිධ ස්ථානවලින් අවිධිමත් ලෙස මගීන් බස් රථවලට නංවා ගැනීම සම්පූර්ණයෙන්ම වැළකී යනවා. ජනතාවට විධමත් ප්‍රවාහන සේවාවක් සැපයීම සඳහා එම ක්‍රියාමාර්ග අනුගමනය කරන අතර ඒ සම්බන්ධයෙන් යම් නීතිමය ගැටලුවක් පවතී නම් අවශ්‍ය නීති උපදෙස් ලබා ගෙන නියමිත පරිදි කටයුතු කරන ලෙසත් ජනතාවගේ පහසුව වෙනුවෙන් ක්‍රියාත්මක බහුවිද ප්‍රවාහන මධ්‍යස්ථානය තුළන් ක්‍රියාවට නංවා ඇති  වැඩපිලිවෙලට අනුගත නොවන පාර්ශ්ව සම්බන්ධයෙන් නිත්‍යානුකූල පියවර ගැනීමට පසුබට නොවන බවද ප්‍රවාහන හා මහාමාර්ග අමාත්‍යාංශය අවධාරණය කරනවා. මේ සම්බන්ධයෙන් වූ විශේෂ සාකච්ඡාවක් ද අමාත්‍ය බන්දුල ගුණවර්ධන මහතාගේ ප්‍රධානත්වයෙන් පැවැත්වුණා.   ", "URL": "https://www.itnnews.lk/2023/10/05/461828/", "Category": "Breaking News,දේශීය පුවත්", "Parent URL": null}