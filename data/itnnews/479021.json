{"Source": "ITN news", "Timestamp": "අප්‍රේල් 28, 2023 18:24", "Headline": "හරිත ආර්ථිකයකට අලුත් නීති ගේන්න ජනපති සූදානමින්", "News Content": "හරිත ආර්ථිකයක් ලෙස ස්ථාපිත වීමට ශ්‍රී ලංකාවට නව නීති සම්පාදනයක් අවශ්‍ය බවත් ඊට ඉදිරි වසර තුළ නව නීති කිහිපයක් හඳුන්වා දෙන බවත් ජනාධිපති රනිල් වික්‍රමසිංහ මහතා පවසනවා. ඒ ජනාධිපති පරිසර සම්මාන උළෙල අමතමින්. මධ්‍යම පරිසර අධිකාරිය විසින් සංවිධාන කළ ජනාධිපති පරිසර සම්මාන උළෙල බණ්ඩාරනායක සම්මන්ත්‍රණ ශාලාවේදී පැවැත්වුණා. ඒ ජනාධිපති රනිල් වික්‍රමසිංහ මහතාගේ ප්‍රධානත්වයෙන්. මෙහිදී විවිධ ක්ෂේත්‍ර නියෝජනය කරමින් බොහෝ පිරිසක් සම්මාන ලබා ගත්තා. පරිසර අමත්‍ය නසීර් අහමඩ්, පරිසර අමාත්‍යාංශයේ ලේකම් අනිල් ජාසිංහ ඇතුළු සම්භාවනීය අමුත්තන් රැසක් මීට එක්ව සිටියා. 2021  හා 2022 යන වර්ෂවලට අදාළවයි සම්මාන පිරිනැමුණේ. ශ්‍රී ලංකාවට දේශගුණික විපර්යාස තනිව ආරම්භ කළ නොහැකි බවත් පරිසරය දූෂණය කිරීමට වඩාත්ම වගකිවයුතු සංවර්ධිත රටවල් අරමුදල් සැපයීම හරහා ඊට දායක විය යුතු බවත් සම්මාන උළෙල අමතමින් ජනාධිපති රනිල් වික්‍රමසිංහ මහතා කියා සිටියා.   ", "URL": "https://www.itnnews.lk/2023/10/05/479021/", "Category": "Breaking News,දේශීය පුවත්", "Parent URL": null}