{"Source": "ITN news", "Timestamp": "මැයි 24, 2021 16:26", "Headline": "ජෝර්ජ් ෆ්ලොයිඩ් ඝාතනය කර හෙටට වසරයි", "News Content": "ඇමෙරිකාවේ කළු ජාතික ජෝර්ජ් ෆ්ලොයිඩ් ඝාතනය කර හෙටට වසරක් සපිරෙනවා. මිනියා පොලිස්, පොලිස් බල ප්‍රදේශයේ පොලිස් නිලධාරියෙකු අතින් නිරායුධ කළු ජාතික ජෝර්ජ් ෆ්ලොයිඩ් 2020 වසරේ මැයි 25 වන දින ඝාතනයට ලක්වුණා. ඔහුගේ ඝාතනයට වසරක් සපිරීම නිමිත්තෙන් ඇමෙරිකාව පුරා විරෝධතා ව්‍යාපාර සංවිධානකර ඇති බවයි වාර්තා වන්නේ. අද දිනයේ ද ජෝර්ජ් ෆ්ලොයිඩ්ගේ සොහොයුරියගේ ප්‍රධානත්වයෙන් විරෝධතා ව්‍යාපාරයක් සංවිධානකර තිබුණා. එහිදී ඇමෙරිකා පොලීසියේ ව්‍යුහාත්මක වෙනසක් සිදුකළ යුතු බවයි උද්ඝෝෂකයින් අවධාරණය කර සිටියේ. ජෝර්ජ් ෆ්ලොයිඩ්ගේ ඝාතනය සම්බන්ධයෙන් නඩු විභාගය පැවති අතර එහි තීන්දුව ජුනි 25 වන දින ප්‍රකාශයට පත් කිරීමට නියමිතයි.     ", "URL": "https://www.itnnews.lk/2023/10/05/338920/", "Category": "ජාත්‍යන්තර පුවත්", "Parent URL": null}