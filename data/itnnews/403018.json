{"Source": "ITN news", "Timestamp": "මාර්තු 21, 2022 14:09", "Headline": "නාත්තණ්ඩිය නාරාවිල ප්‍රදේශයට නව බතික් පුහුණු මධ්‍යස්ථානයක්", "News Content": "නාත්තණ්ඩිය නාරාවිල ප්‍රදේශයේදී නව බතික් පුහුණු මධ්‍යස්ථානයක් විවෘත කෙරුණා. ඒ රාජ්‍ය අමාත්‍ය දයාසිරි ජයසේකර මහතාගේ ප්‍රධානත්වයෙන්. ප්‍රදේශයේ තරුණ තරුණියන් බතික් ක්ෂේත්‍රය කෙරෙහි යොමු කරවීම තුළින් ඔවුන්ගේ ජීවන තත්ත්වය  නගා සිටුවීම මෙහි අරමුණයි. ඓතිහාසික මාතර වෙහෙරහේන පූර්වාරාම රාජමහා විහාරස්ථානයට ඉන්දියාවේ සිට වැඩම කර වූ කපිලවස්තුපුර සර්වඥ ධාතූන් වහන්සේ විශේෂ ධාතු මන්දිරයක පසුගියදා තැන්පත් කෙරුණා. එම ධාතු ප්‍රදර්ශනය ඊයේ අවසන් කෙරුණා. සැදැහැවතුන් විශාල පිරිසක් ධාතූන් වැදපුදා ගැනීමට එක් වුණා. කැලණිය නාගානන්ද ජාත්‍යන්තර බෞද්ධ අධ්‍යාපන ආයතනය මගින් ලෝකයේ පළමු වතාවට බෞද්ධ නීති දර්ශනය පිළිබද ඩිප්ලෝමා පාඨමාලාවක් පසුගියදා ආරම්භ කළා. ඒ එම බෞද්ධ අධ්‍යාපන ආයතනයේ උප කුලපති තායිවානයේ ප්‍රධාන සංඝනායක ආචාර්ය පූජ්‍ය බෝදාගම චන්දිම ස්වාමින් වහන්සේගේ මූලිකත්වයෙන්. අමාත්‍ය මහාචාර්ය ජී එල් පීරිස්, අගවිනිසුරු ජයන්ත ජයසූරිය, යන මහත්වරුන් ඇතුළු පිරිසක් ඊට එක් වුණා.   ", "URL": "https://www.itnnews.lk/2023/10/05/403018/", "Category": "දේශීය පුවත්", "Parent URL": null}