{"Source": "ITN news", "Timestamp": "ඔක්තෝබර් 17, 2022 09:58", "Headline": "අහුංගල්ලේ වෙඩි තැබීමට T56 ගිනි අවිය ලබාදුන් යුද හමුදා මාණ්ඩලික සැරයන්වරයා අත්අඩංගුවට", "News Content": "අහුංගල්ල වෙඩි තැබීමේ සිද්ධිය සදහා ටී 56 ගිනි අවිය ලබාදුන් යුද හමුදා මාණ්ඩලික සැරයන්වරයා විශේෂ කාර්ය බලකාය අත්අඩංගුවට ගත්තා. ඇල්පිටිය කොට්ඨාස අපරාධ විමර්ශන ඒකකය සහ කිලිනොච්චිය දෙවන කමාන්ඩෝ රෙජිමේන්තුව ඒකාබද්ධව කළ මෙහෙයුමකදී මෙම පුද්ගලයා අත්අඩංගුවට ගත්තේ කිලිනොච්චිය කඳවුරේදීයි. අහුංගල්ල පොලිස් වසමේ පිහිටි හෝටලයක් ඉදිරිපිට සිදුවූ වෙඩි තැබීම සදහා තම සහෝදරයාට ගිනි අවිය ලබාදී ඇත්තේ මෙම පුද්ගලයායි. එම චෝදනාව යටතේ කමාන්ඩෝ මාණ්ඩලික සැරයන්වරයා රාජකාරියේ යෙදී සිටිය දී අත්අඩංගුවට ගත් අතර ඔහු ළග තිබී ජංගම දුරතන දෙකක්ද විශේෂ කාර්ය බලකාය සොයාගත්තා.         ", "URL": "https://www.itnnews.lk/2023/10/05/440907/", "Category": "දේශීය පුවත්", "Parent URL": null}