{"Source": "ITN news", "Timestamp": "මැයි 12, 2022 13:10", "Headline": "චීන ආර්ථිකයට ස්ථිර අඩිතාලමක් දැමූ දශකය", "News Content": "චීන කොමියුනිස්ට් පක්ෂයේ 18 වැනි ජාතික නියෝජිත සම්මේලනයෙන් පසුව රටේ ආර්ථික ධාරිතාව ලෝකයේ ආර්ථිකයෙන් ගන්නා අනුපාතය 11.4%ක සිට 18%ක් දක්වා ඉහල ගොස් ඇත. ‘චීනයේ මේ දශකය’ මැයෙන් චීන කොමියුනිස්ට් පක්ෂයේ මධ්‍යම කාරක සභාවේ ප්‍රචාරක දෙපාර්තමේන්තුවේ අද (12) පැවති මාධ්‍ය හමුවේදී ඒ බව හෙළි විය. චීන කොමියුනිස්ට් පක්ෂයේ 18 වැනි ජාතික නියෝජිත සම්මේලනය පවත්වා ගත වූ දශකය තුළ, රටේ ආර්ථික හැකියාව විශාල දියුණුවක් ලබා ගෙන ඇත. වසර 2021 චීනයේ දළ දේශීය නිෂ්පාදිත වටිනාකම යුවාන් ට්‍රිලියන 114ක් දක්වා ඉහල ගොස් තිබිණ. චීන ආර්ථික ධාරිතාව ගෝලීය ආර්ථිකයෙන් ගන්නා අනුපාතය, 2012 වසරේ පැවති 11.4%ක සිට 18%කට වැඩි මට්ටමක් දක්වා ඉහළයාමත් සමග ලොව දෙවැනි විශාලතම ආර්ථික රට පිළිබඳ චීනයේ ස්ථානය තහවුරු විය.ඒක පුද්ගල දළදේශීය නිෂ්පාදිත වටිනාකම ඇ.ඩො.දොලොස් දහස් පන්සියයක් දක්වා වැඩි වූ අතර එය ඉහල ආදායම් රටවල තත්ත්වයට ආසන්න අගයකි.මෑත වසර වල චීනය ලෝක ආර්ථිකයට ලබා දුන් දායකත්වය 30%ක මට්ටමක පවතින අතර එය විශාලතම වර්ධන එංජිමක් සහිත රටක පිළිබිඹුවකි. ", "URL": "https://www.itnnews.lk/2023/10/05/410961/", "Category": "ජාත්‍යන්තර පුවත්", "Parent URL": null}