{"Source": "ITN news", "Timestamp": "මාර්තු 15, 2023 09:03", "Headline": "වර්ජනයේ නවතම තත්ත්වය", "News Content": "රජයේ බදු ප්‍රතිපත්තිය සංශොධනය කරන ලෙස ඉල්ලා සෞඛ්‍ය, වරාය, බැංකු ඇතුළු ක්ෂේත්‍ර රැසක් අද වෘත්තීය ක්‍රියාමාර්ගයකට එළඹ තිබෙනවා. මේ හේතුවෙන් රෝහල් වෙත පැමිණි ජනතාව මෙන්ම මගින් ද දැඩි අපහසුතාවට ලක්ව තිබෙනවා. බොහෝ රෝහල්වල බාහිර රෝගී අංශවල ප්‍රතිකාර සදහා  පැමිණෙන රෝගීන්ගේ දැඩි අඩුවක් දක්නට ලැබෙනවා. එමෙන්ම එම ස්ථාන වසා දමා ඇති ආකාරය ද දැකගත හැකියි. දුම්රිය ධාවනය ද ඇණහිට තිබෙනවා. එමෙන්ම ඇතැම් දුම්රිය ස්ථානවල මගින් සිටියද වෙනදා දැකගත හැකි තරමේ පිරිසක් දුම්රිය ස්ථානවල දක්නට නැති බවයි අපවාර්තාකරුවන් පවසන්නේ.  ජනාධිපති මාධ්‍ය අශය සදහන් කරන්නේ දුම්රිය සේවකයන්ගේ කැපවීමේ ප්‍රතිඵලයක් ලෙස වෘත්තීය ක්‍රියාමාර්ගය නොතකමින් මගින්ගේ පහසුව සඳහා අද උදෑසන 8 වන විට දුම්රිය 20 ක් ධාවනය කළ බවට දුම්රිය සාමාන්‍යාධිකාරීවරයා තහවුරු කළ බවයි.  තැපැල් කාර්යාල ද වසා දමා තිබෙනවා. කොලොන්නාවේ සිට ඉන්ධන ප්‍රවාහනය  සාමාන්‍ය පරිදි සිදු වනවා. රජය යහපත් ප්‍රතිචාරයක් නොදැක්වුවහොත් අඛණ්ඩ වෘත්තීය ක්‍රියාමාර්ගයකට එළඹෙන බවයි ඔවුන් පවසන්නේ.මේ වන විට ක්ෂේත්‍ර රැසක්ම අත්‍යවශ්‍ය සේවාවන් බවට පත් කර තිබෙනවා. ", "URL": "https://www.itnnews.lk/2023/10/05/468167/", "Category": "Breaking News,දේශීය පුවත්", "Parent URL": null}