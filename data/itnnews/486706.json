{"Source": "ITN news", "Timestamp": "මැයි 27, 2023 19:23", "Headline": "විදෙස්ගත ශ්‍රමිකයන්ගේ දරුවන් 90 දෙනෙකුට ශිෂ්‍යාධාර", "News Content": "ශ්‍රී ලංකා විදේශ සේවා නියුක්ති කාර්යාංශයේ ලියාපදිංචි වී විදෙස් රැකියා සදහා පිටත්ව ගිය ශ්‍රමිකයන්ගේ පවුල්වල සුබසාධනය වෙනුවෙන් රටවිරු සුබසාධන වැඩසටහනක් හාලිඇල පිහිටි ඌව පළාත් විගමනික සම්පත් මධ්‍යස්ථානයේදී පැවැත්වුණා. ඒ අමාත්‍ය මනූෂ නානායක්කාර මහතාගේ ප්‍රධානත්වයෙන්. මෙහිදී විදෙස්ගත ශ්‍රමිකයන්ගේ දරුවන් 90 දෙනෙකු සදහා රුපියල් මිලියන තුනකට අධික ශිෂ්‍යාධාර  මෙන්ම ඌව පළාතේ දරුවන් දෙසිය දොලොස් දෙනෙකු සදහා රුපියල් දස දහසක් වටිනා පාසල් උපකරණ කට්ටලයක් ප්‍රදානය කෙරුණා. එමෙන්ම විදේශ සේවා නියුක්ති කාර්යාංශයේ ලියාපදිංචිය වැඩිම වාර ගණනක් ලබාගනිමින් විදෙස් රැකියා සදහා පිටත්ව ගිය ශ්‍රමිකයන් 179 දෙනෙකු අගය කරමින් තිළිණි ප්‍රදානයක් ද මෙහිදී සිදු කෙරුණා. රාජ්‍ය අමාත්‍ය ජගත් පුෂ්පකුමාර පාර්ලිමේන්තු මන්ත්‍රී වඩිවෙල් සුරේෂ් යන මහත්වරුන් ඇතුලු පිරිසක් මෙම අවස්ථාවට සහභාගී වුණා.     ", "URL": "https://www.itnnews.lk/2023/10/05/486706/", "Category": "දේශීය පුවත්", "Parent URL": null}