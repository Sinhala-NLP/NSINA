{"Source": "ITN news", "Timestamp": "ජනවාරි 4, 2022 17:43", "Headline": "බොරැල්ලේ ස්වර්ණාභරණ වෙළෙදසැලක් කොල්ලකෑමේ සිද්ධියේ ප්‍රධාන සැකකරු අත්අඩංගුවට", "News Content": "බොරැල්ලේ පිහිටි ස්වර්ණාභරණ වෙළෙදසැලක් කොල්ලකෑමේ සිද්ධියේ ප්‍රධාන සැකකරු නවගමුව ප්‍රදේශයේ දී අත්අඩංගුවට ගෙන තිබෙනවා. සැකකරුගෙන් කළ ප්‍රශ්න කිරීම්වලදී ගිනි අවියක් ඇතුළු ආයුධ රැසක් පොලීසිය සොයාගෙන තිබෙනවා. සැකකරු හෙළිකළ තොරතුරුවලට අනුව නවගමුවේ නිවසක සගවා තිබියදී මිලිමීටර් නවයේ උණ්ඩ යොදන මෙරට නිෂ්පාදිත ගිනි අවියක්,  බෝර 12 ගිනි අවියක්,  ජීව උණ්ඩු  ඇතුළු ආයුධ සොයාගත්තා. රන් භාණ්ඩ කොල්ලකෑම සදහා පැමිණි යතුරුපැදිය සහ කුරුවිට නිවසක සගවා තිබූ පවුම් තුනහමාරක ආසන්න බරකින් යුත් රණ් ආභරණ ද සොයාගැණුනා. සැකකරු වයස අවුරුදු 46 ක් වන කුරුවිට කොස්පනාව ප්‍රදේශයේ පදිංචි දෙදරු පියෙක් බවයි පොලීසිය ප්‍රකාශ කළේ.   ", "URL": "https://www.itnnews.lk/2023/10/05/386760/", "Category": "දේශීය පුවත්", "Parent URL": null}