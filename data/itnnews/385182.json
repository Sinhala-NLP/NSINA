{"Source": "ITN news", "Timestamp": "දෙසැම්බර් 27, 2021 15:53", "Headline": "සැහැල්ලු ගුවන් යානා අනතුරකින් 3 දෙනෙකු තුවාල ලබයි", "News Content": "පුද්ගලික ගුවන් සමාගමට අයත් සැහැල්ලු ගුවන් යානයක් හදිසි ගොඩබෑමකට යාමේ දී සිදුවූ අනතුරකදී පුද්ගලයින් තුන් දෙනෙකු තුවාල ලබා තිබෙනවා. යානයේ ඇතිවූ කාර්මික දෝෂයක් හේතුවෙන් එය කටාන කිඹුලාපිටිය ප්‍ර දේශයට ගොඩබැස්වීමට නියමුවා පියවර ගෙන තිබෙනවා. හදිසි ගොඩබෑමේ දී සිදුවූ අනතුරින් නියමුවා සහ නියමුවරිය මෙන්ම කාන්තාවක් ද  තුවාල ලබා මීගමුව රෝහලට ඇතුළත් කර තිබෙනවා. විදේශිකයන් දෙදෙනෙකු ප්‍රවාහනය කරමින් තිබියදීයි ගුවන් යානය කාර්මික දෝෂයකට ලක්වූ බවයි ගුවන් හමුදා ප්‍රකාශකවරයා සදහන් කරන්නේ.     ", "URL": "https://www.itnnews.lk/2023/10/05/385182/", "Category": "දේශීය පුවත්", "Parent URL": null}