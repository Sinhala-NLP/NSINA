{"Source": "ITN news", "Timestamp": "දෙසැම්බර් 9, 2021 09:36", "Headline": "සෞඛ්‍ය මාර්ගෝපදේශ කඩකරන්නන් සොයා මෙහෙයුම් අඛණ්ඩව", "News Content": "සෞඛ්‍ය මාර්ගෝපදේශ අනුව නිසිලෙස මුඛ ආවරණ පළදින්නේ නැතිව රථවාහනවල ගමන් ගන්නා පුද්ගලයින් අත්අඩංගුවට ගැනීමේ මෙහෙයුම් තවදුරටත් අඛණ්ඩව ක්‍රියාත්මක වනවා. ඊයේ දිනයේ දී මෙවැනි යතුරුපැදි 2,938 ක් හා ත්‍රි රෝද රථ 2,842 ක් පරීක්ෂාකර තිබෙනවා. එහිදී පුද්ගලයින් 7,751 දෙනෙකු පරීක්ෂාවට ලක්කළ බවයි පොලිස් මූලස්ථානය නිවේදනය කරන්නේ. පුද්ගලයින් 2,031 දෙනෙකුට අවවාද කෙරුණා. පොලිස් නිලධාරීන් හා රථවාහන 785 ක් යොදවමින් මෙම මෙහෙයුම ක්‍රියාත්මක කර තිබෙනවා. කොරෝනා ව්‍යාප්තිය පාලනය සඳහා සෞඛ්‍ය මාර්ගෝපදේශ අනුගමනය කිරීම අත්‍යවශ්‍ය වනවා.       ", "URL": "https://www.itnnews.lk/2023/10/05/381673/", "Category": "දේශීය පුවත්", "Parent URL": null}