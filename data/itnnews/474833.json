{"Source": "ITN news", "Timestamp": "අප්‍රේල් 11, 2023 08:54", "Headline": "මහා පරිමාණයෙන් පතල් කැනීම් කළ පුද්ගලයින් දස දෙනෙකු අත්අඩංගුවට", "News Content": "මහා පරිමාණයෙන් පතල් කැනීම් කළ පුද්ගලයින් දස දෙනෙකු කහවත්ත ප්‍රදේශයේ දී අත්අඩංගුවට ගෙන තිබෙනවා. විශේෂ කාර්ය බලකායේ කහවත්ත කඳවුරේ නිලධාරීන්ට ලැබුණු තොරතුරකට අනුව කුරුවිට පැරඩයිස් වැව ප්‍රදේශයේ වැටලීමක් සිදුකර තිබෙනවා. ඇහැලියගොඩ මැණික් හා ස්වර්ණාභරණ අධිකාරියේ නිලධාරීන් කණ්ඩායමක් ද මෙම වැටලීමට සහභාගි වුණා. එහිදී බලපත්‍ර නොමැතිව ස්වභාවික පරිසරයට හානි කරමින් පතල් කැනීම් කරමින් සිටි රත්නපුර සහ කුරුවිට ප්‍රදේශවල පදිංචි පුද්ගලයින් 10 දෙනෙකු අත්අඩංගුවට ගෙන තිබෙනවා. කැනීම් සදහා යොදාගත් උපකරණ ද මෙහිදි සොයාගෙන තිබෙනවා.       ", "URL": "https://www.itnnews.lk/2023/10/05/474833/", "Category": "දේශීය පුවත්", "Parent URL": null}