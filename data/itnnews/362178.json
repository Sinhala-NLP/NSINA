{"Source": "ITN news", "Timestamp": "සැප්තැම්බර් 13, 2021 15:18", "Headline": "තවදුරටත් රට අගුළු දමා වසා තැබීම නිෂ්ඵල ක්‍රියාවක් – බ්‍රිතාන්‍ය සෞඛ්‍ය අමාත්‍යවරයා", "News Content": "කොරෝනා වයිරස ව්‍යාප්තිය පාලනය කිරීම සඳහා තවදුරටත් රට අගුළු දමා වසා තැබීම නිෂ්ඵල ක්‍රියාවක් බව බ්‍රිතාන්‍ය සෞඛ්‍ය අමාත්‍යවරයා සඳහන් කරනවා. එන්නත්කරණයට මූලිකත්වය ලබා දී කටයුතු සිදු කළ යුතු බව සෞඛ්‍ය අමාත්‍යවරයා පෙන්වා දෙනවා. එහෙත් බ්‍රිතාන්‍ය වැසියන්ට එන්නත් සහතිකය අත්‍යවශ්‍ය නොවන බවද අමාත්‍යවරයා මාධ්‍ය හමුවේ සඳහන් කර සිටියා. ජනතාවට තම කටයුතු රිසි සේ සිදුකරගැනීමට අවස්ථාව ලබාදිය යුතු බවයි ඔහු සඳහන් කරන්නේ. යළිත් වරක් රට වසා දැමීම තුළින් සියලු කටයුතු අඩපණවීම පමණක් සිදුවන බව අමාත්‍යවරයා පවසනවා. කෙසේ වුවද බ්‍රිතාන්‍යයෙන් දෛනිකව හමුවන වයිරස ආසාදිතයින් සංඛ්‍යාවේ යම් ඉහළයාමක් මේ දිනවල දක්නට ලැබෙන බයි වාර්තා වන්නේ. ඊයේ දිනයේදී එරටින් හමුව ඇති ආසාදිතයින් සංඛ්‍යාව තිස්දහසකට ආසන්න වන අතර සිදුව ඇති මරණ සංඛ්‍යාව 56ක්.     ", "URL": "https://www.itnnews.lk/2023/10/05/362178/", "Category": "ජාත්‍යන්තර පුවත්", "Parent URL": null}