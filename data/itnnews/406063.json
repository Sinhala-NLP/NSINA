{"Source": "ITN news", "Timestamp": "අප්‍රේල් 7, 2022 21:43", "Headline": "ඉන්දියාවෙන් ණයට ලැබෙන පළමු සහල් තොගය සති අන්තයේ දිවයිනට", "News Content": "ඉන්දියානු ණය යෝජනා ක්‍රමය යටතේ ආනයනය කරනු ලබන පළමු සහල් තොගය සති අන්තයේදී දිවයිනට ලැබෙන බව වෙළෙද අමාත්‍යාංශය පවසනවා. ඉන්දියාව හා ශ්‍රී ලංකාව පසුගියදා එළඹෙන ලද ඩොලර් බිලියනයක ණය යෝජනා ක්‍රමය යටතේ මෙරටට ආනයනය කරන පළමු සහල් තොගය මෙයයි. නාඩු, සම්බා, කැකුළු යන සහල් වර්ග ඇතුළත් සහල් මෙට්‍රික් ටොන් හතළිස් දහසක් මෙරටට ලැබෙන අතර එම නෞකාව දිවයිනට ළගා වූ වහාම වරායෙන් නිදහස් කොට කඩිනමින් දිවයින පුරා පිහිටි සතොස ශාඛා වෙත බෙදා හැරීමට කටයුතු යොදා තිබෙනවා. නාඩු සහ කැකුළු සහල් කිලෝග්‍රෑමයක් රුපියල් 110 බැගින්ද, සම්බා සහල් කිලෝග්‍රෑමයක් රුපියල් 130 බැගින්ද පාරිභෝගිකයාට ලබාදීම සිදුවන බවයි වෙළෙද අමාත්‍යාංශය නිවේදනය කරන්නේ.     ", "URL": "https://www.itnnews.lk/2023/10/05/406063/", "Category": "ජාත්‍යන්තර පුවත්", "Parent URL": null}