{"Source": "ITN news", "Timestamp": "නොවැම්බර් 5, 2022 10:14", "Headline": "නීති විරෝධී අයුරින් එකලස් කළ ජීප් රථයක් සමඟ සැකකරුවෙකු අත්අඩංගුවට", "News Content": "නීති විරෝධී අයුරින් එකලස් කළ ජීප් රථයක් සමග සැකකරුවෙකු අත්අඩංගුවට ගැනීමට වලාන මධ්‍යම දූෂණ මර්දන ප්‍රහාරක ඒකකය සමත්වුණා. අවිස්සාවේල්ල, මහේස්ත්‍රාත් අධිකරණයේ විභාග වන නඩුවකට අදාළව වලාන දූෂණ මර්දන ප්‍රහාරක ඒකකයේ නිලදාරීන්ට ලැබුණු තොරතුරකට අනුව මොනරාගල 14 කණුව කුඹුක්කන ප්‍රදේශයේදී සැකකටයුතු මෝටර් රථය පරික්ෂා කර තිබෙනවා. එහි චැසි අංකය යොදා ඇති කොටස සහ බද කොටස බද්ධ කර නීති විරෝධීව එකලස් කර තිබෙන බව මෙහිදී හෙළිකර ගැණුනා. බුත්තල ප්‍රදේශයේ පදිංචි වයස අවුරුදු 24ක සැකකරුවෙකු ද මෙහිදී ඇත්අඩංගුවට ගෙන තිබෙනවා.           ", "URL": "https://www.itnnews.lk/2023/10/05/444236/", "Category": "දේශීය පුවත්", "Parent URL": null}