{"Source": "ITN news", "Timestamp": "ජනවාරි 12, 2023 16:07", "Headline": "කෘෂිකර්ම පර්යේෂණ හා නිෂ්පාදන සහකාර තනතුරු සඳහා බඳවා ගැනීම් අත්හිටුවයි", "News Content": "කෘෂිකර්ම පර්යේෂණ හා නිෂ්පාදන සහකාරවරුන් දීර්ඝ කාලයක් තිස්සේ කොළඹ පිටකොටුව ප්‍රදේශයට පත් කර සිටින්නේ ඇයි දැයි අමාත්‍ය මහින්ද අමරවීර මහතා නිලධාරීන්ගෙන් ප්‍රශ්න කර තිබෙනවා. ගොයම් පැළයක්, කෙසෙල් ගසක් හෝ ගස්ලබු ගසක්වත් වගා නොකරන එම ප්‍රදේශයේ අදාළ නිලධාරීන්ට පැවරී ඇති රාජකාරී මොනවාදැයි අමාත්‍යවරයා ප්‍රශ්න කළා. කෘෂිකර්ම අමාත්‍යාංශයේ පැවති සාකච්ඡාවකට සහභාගීවෙමින් අමාත්‍යවරයා මේ පිළිබද සොයා බලා තිබෙනවා. නිළධාරීන්ගේ අකාර්යක්ෂමතාව හා ඇතැම් නිලධාරීන් විධිමත් පරිදි මහජනතාවට සේවාවන් සැපයීමට අත්‍යවශ්‍ය ස්ථානවලට නොලැබීම නිසා ජනතාව අපහසුතාවට පත්වන ආකාරය අමාත්‍යවරයා පෙන්වා දුන්නා. රජය කෘෂිකර්ම පර්යේෂ හා නිෂ්පාදන සහකාර තනතුරු සදහා නැවත බදවා ගැනීම් නොකිරීමට තීරණය කර තිබෙනවා. එමෙන්ම මහවැලි ප්‍රදේශයට කෘෂිකර්ම පර්යේෂණ හා නිෂ්පාදන සහකාරවරුන්ගේ සේවාව අවශ්‍ය නැති බව ශ්‍රී ලංකා මහවැලි අධිකාරිය කෘෂිකර්ම අමාත්‍යාංශයට දැනුම් දී තිබෙනවා.     ", "URL": "https://www.itnnews.lk/2023/10/05/455282/", "Category": "දේශීය පුවත්", "Parent URL": null}