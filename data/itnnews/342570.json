{"Source": "ITN news", "Timestamp": "ஜூன் 14, 2021 12:25", "Headline": "பைசர் கொரோனா தடுப்பூசியை இலங்கைக்கு பெற்றுக்கொள்வது குறித்து விசேட பேச்சுவார்த்தை..", "News Content": "அமெரிக்க உற்பத்தியானது பைசர் கொரோனா தடுப்பூசியை அடுத்த மாதமளவில் இலங்கைக்கு பெற்றுக்கொள்வது குறித்த விசேட பேச்சுவார்த்தை இன்று இடம்பெறவுள்ளது. அமெரிக்காவின் அன்பளிப்பாக ஒரு தொகை பைசர் தடுப்பூசிகளை இவ்வாரத்தில் பெற்றுக்கொள்ள ஏற்கனவே உறுதிப்படுத்தப்பட்டுள்ளதாக இராஜாங்க அமைச்சர் பேராசிரியர் ச்சன்ன ஜயசுமன தெரிவித்துள்ளார். இந்நிலையிலேயே அமெரிக்க தடுப்பூசி உற்பத்தியாளர்கள் மற்றும் ஆய்வாளர்கள் உடனான பேச்சுவார்த்தை இன்றையதினம் சூம் தொழினுட்பத்தினூடாக முன்னெடுக்கப்படவுள்ளதாக இராஜாங்க அமைச்சர் குறிப்பிட்டுள்ளார். இதேவேளை நாட்டில் நடைமுறைப்படுத்தப்பட்டுள்ள தடுப்பூசி ஏற்றும் வேலைத்திட்டம் தொடர்ந்தும் வெற்றிகரமாக முன்னெடுக்கப்பட்டு வருவதாகவும் ஏற்கனவே முதலாவது டோஸ் தடுப்பூசி செலுத்தப்பட்டவர்களுக்கான இரண்டாவது டோஸ் தடுப்பூசி செலுத்தும் நடவடிக்கைகளுக்கு எவ்வித பாதிப்புக்களும் இன்றி முன்னெடுக்கப்பட்டுள்ளதாக அவர் மேலும் குறிப்பிட்டுள்ளார். \n ", "URL": "https://www.itnnews.lk/2023/10/05/342570/", "Category": "Breaking News,அண்மைய செய்திகள்,தேசிய செய்திகள்", "Parent URL": null}