{"Source": "ITN news", "Timestamp": "මැයි 30, 2021 15:44", "Headline": "සංචරණ සීමා පැවතියත් එළවළු හා පළතුරු නිවෙස් අසලටම", "News Content": "සංචරණ සීමා පනවා තිබුණද ජනතාවට අවශ්‍ය එළවළු හා පළතුරු එම නිවෙස් අසලටම ගොස් බෙදාහැරීමේ වැඩපිලිවෙල අඛණ්ඩව ක්‍රියාත්මක වනවා. මෙම වැඩපිළිවෙලට සහාය දක්වමින් ආර්ථික මධ්‍යස්ථානවල එළවළු තොග අලෙවි කිරීමේ කටයුතු අද දිනයේද සාර්ථකව සිදු වනවා. දඹල්ල ආර්ථික මධ්‍යස්ථානයට විශාල වශයෙන් එළවළු තොග ලැබී තිබුණා. වැලිසර ආර්ථීක මධ්‍යස්ථානයෙන් එළවළු තොග මිලදීගැනීම සදහා වෙළෙදුන් විශාල වශයෙන් පැමිණ සිටියා. එමෙන්ම වෙනත් පළාත්වලින් මෙම ආර්ථික මධ්‍යස්ථානයට එළවළු තොග වැඩි වශයෙන් ලැබී ඇති බවයි අප වාර්තාකරු සදහන් කරන්නේ. එළවළු සහ  පළතුරු නිවෙස්වලටම ගොස් අලෙවි කරන කුඩා පරිමානයේ වෙළෙදුන් සැළකිය යුතු පිරිසක් මෙම ආර්ථික මධ්‍යස්ථානය වෙත පැමිණ සිටියා.         ", "URL": "https://www.itnnews.lk/2023/10/05/339787/", "Category": "දේශීය පුවත්", "Parent URL": null}