{"Source": "ITN news", "Timestamp": "අගෝස්තු 9, 2023 14:30", "Headline": "අධික උෂ්ණත්වයත් සමඟ පෘතුගාලයට ලැව් ගිනි", "News Content": "පෘතුගාලයට බලපා ඇති අධික උෂ්ණත්වයත් සමග ලැව් ගිනි හටගෙන තිබෙනවා. ඊයේ දිනයේ දී පෘතුගාලයේ උෂ්ණත්වය සටහන් වූයේ සෙල්සියස් අංශක හතළිස් හයයි දශම හතරක් ලෙසයි. තාප තරංගවල බලපෑමෙන් හට ගත් ලැව් ගිනි හේතුවෙන් මේ වන විටත් අක්කර දහස් ගණනක් සම්පූර්ණයෙන්ම විනාශයට පත්ව ඇති බවයි වාර්තා වන්නේ. සාමාන්‍ය ජනතාව දෙදහසකට ආසන්න සංඛ්‍යාවක් ආරක්ෂිත ස්ථාන කරා යොමු කර තිබෙනවා. ලැව් ගිනි පාලනය කිරීම සදහා සහභාගී වූ ගිනි නිවන භටයින් නව දෙනෙකු තුවාල ලබා රෝහල්ගත කර ඇති බවයි වාර්තා වන්නේ. ලැව් ගිනි හට ගැනීමත් සමග එරට සංචාරක කර්මාන්තයට දැඩි බලපෑම් එල්ල වී ඇති බව විදෙස් මාධ්‍ය සදහන් කරනවා.     ", "URL": "https://www.itnnews.lk/2023/10/05/506751/", "Category": "ජාත්‍යන්තර පුවත්", "Parent URL": null}