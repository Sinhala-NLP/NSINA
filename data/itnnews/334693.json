{"Source": "ITN news", "Timestamp": "මැයි 1, 2021 11:47", "Headline": "තවත් ග්‍රාමනිලධාරී වසම් කිහිපයක් හුදෙකලා වෙයි", "News Content": "තවත් ග්‍රාමනිලධාරී වසම් 20 ක් හුදෙකලා කරන්න සෞඛ්‍ය අංශ කටයුතු කළා. පිළියන්දල පොලිස් බල ප්‍රදේශයේ නාම්පමුණුව හා ගොරකපිටිය,  ගාල්ල දිස්ත්‍රික්කයේ අම්බලන්ගොඩ පොලිස්  බලප්‍රදේහයේ ගොඩහේන හා තල්ගස්ගොඩ,  දෙහිඅත්තකණ්ඩිය පොලිස් බල ප්‍රදේශයේ දෙහිඅත්තකණ්ඩිය හා කදිරාපුර යන ග්‍රාමනිලධාරී වසම් හුදෙකලා කර තිබෙනවා. එමෙන්ම කලවාන පොලිස් බල ප්‍රදේශයේ හපුගොඩ ග්‍රාමනිලධාරී වසම ද අද උදෑසන 8.30 සිට හුදෙකලා කිරීමට පියවර ගත් බවය යුද හමුදාපති ජෙනරාල් ශවේන්ද්‍ර සිල්වා මහතා පවසනවා. මේ අතර කළුතර,  බදුරලිය පොලිස්බල ප්‍රදේශයේ බොල්ලුන්න,  ඉගුරුදළුව, මිදලන,  මොරපිටිය,  පැළැඳ,  හැඩිගල්ල හා මොරගහපිටිය උතුරු ග්‍රාමනිලධාරී වසම් ද ඊයේ සවස 6.05 සිට හුදෙකලා කෙරුණා. මීගස්තැන්න පොලිස් බල ප්‍රදේශයේ වළල්ලාවිට දකුණ, මාකලන්දාව, බෝතලාව, කටුකැලේ,  වැල්මීගොඩ සහ පහළ හෙවෙස්ස ග්‍රාම නිලධාරී වසම් මෙන්ම ඇලහැර පොලිස් බල ප්‍රදේහයේ සරුබිම ග්‍රාමනිලධාරී වසම ද මෙසේ හුදෙකලා කර තිබෙනවා. මීට පෙරද පොලිස් බල ප්‍රදේශ කිහිපයක් හා ග්‍රාමනිලධාරී වසම් රැසක් පවත්නා කොවිඩ් වසංගත තත්ත්වය හමුවේ හුදෙකලා කිරීමටයි කටයුතු කෙරුණේ.   ", "URL": "https://www.itnnews.lk/2023/10/05/334693/", "Category": "දේශීය පුවත්", "Parent URL": null}