{"Source": "ITN news", "Timestamp": "ඔක්තෝබර් 14, 2021 10:07", "Headline": "මෙරට මුහුදු සීමාව තුළ අනවසරයෙන් ධීවර කර්මාන්තයේ යෙදුණු ඉන්දීය ධීවර යාත්‍රා 02ක් නාවික හමුදා භාරයට", "News Content": "මෙරට මුහුදු සීමාවට අනවසරයෙන් ඇතුළු වී ධීවර කටයුතුවල යෙදෙන ඉන්දීය බහුදින ධීවර යාත්‍රා දෙකක් පුද්ගලයින් විසිතුන් දෙනෙකුද සමඟ උතුරු මුහුදු තීරයේදී අත්අඩංගුවට ගැනීමට නාවික හමුදාව සමත් වුණා. වෙත්තලකේනි සහ පේදුරුතුඩුව ආශ්‍රිත මුහුදු ප්‍රදේශයේදී මෙම ඉන්දීය ධීවර යාත්‍රා දෙක අත්අඩංගුවට ගැනුනේ නාවික හමුදාව සිදු කළ මෙහෙයුමකදීයි. මෙරට මුහුදු සීමාවට ඇතුළු වී නීති විරෝධී ධීවර පන්න ක්‍රම භාවිත කරමින් මෙම ඉන්දීය ධීවරයින් මසුන් මැරීමේ කටයුතුවල නිරතව සිටි බව පරීක්ෂණවලදී තහවුරු වුණා. ඒ සදහා යොදා ගත් ධීවර ආම්පන්නද මෙම ට්‍රෝලර් යාත්‍රා තුළ තිබී සොයා ගැනුණා. උතුරු නාවික විධානයට අනුයුක්ත හතරවන වේග ප්‍රහාරක බලගණයට අයත් ප්‍රහාරක යාත්‍රාවන් හා වෙරලබඩ මු යාත්‍රාවන් යොදවා ප්‍රහාරය සිදුකළ බවයි නාවික හමුදාව සදහන් කළේ. අත්අඩංගුවට ගත් ධීවරයින් සහ යාත්‍රා නීතිමය කටයුතු සදහා අදාළ අංශ වෙත භාරදිමට නාවික හමුදාව කටයුතු සම්පාදනය කර ඇති බව නාවික හමුදා මාධ්‍ය ප්‍රකාශක කපිතාන් ඉන්දික ද සිල්වා මහතා සදහන් කළා.   ", "URL": "https://www.itnnews.lk/2023/10/05/369122/", "Category": "නවතම පුවත්", "Parent URL": null}