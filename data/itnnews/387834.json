{"Source": "ITN news", "Timestamp": "ජනවාරි 10, 2022 09:11", "Headline": "අද සිට පාසල් අධ්‍යයන කටයුතු සුපුරුදු පරිදි", "News Content": "දිවයිනේ සියලු පාසල්වල එක ශ්‍රේණියේ සිට 13 ශ්‍රේණිය දක්වා අධ්‍යයන කටයුතු අද සිට සුපුරුදු පරිදි සිදුකෙරෙනවා. සියලු සෞඛ්‍යාරක්ෂිත ක්‍රම වේදවලට අනුව පාසල් කටයුතු පවත්වාගෙන යාමටයි කටයුතු යොදා තිබෙන්නේ. අද සිට සියලු දරුවන් පාසල් වෙත පැමිණිය යුතු අතර සෞඛ්‍ය ආරක්ෂිත ක්‍රමවේදවලට අනුව පාසල් පැවැත්වීම සම්බන්ධයෙන් විදුහල්පතිවරුන්ට උපදෙස් ලබාදී තිබෙනවා. සෞඛ්‍ය මාර්ගෝපදේශවලට අනුව බාහිර ක්‍රියාකාරම් ද සිදුකිරීමට නියමිතයි. පාසල්වල ආපනශාලා විවෘත කිරීමට අවසර ලබාදී නැහැ. කොරෝනා හේතුවෙන් කල්දැමුණු   විභාග දින නියම කළ පරිදි පැවැත්වෙන බව අධ්‍යාපන අමාත්‍යාංශය පවසනවා.       ", "URL": "https://www.itnnews.lk/2023/10/05/387834/", "Category": "Breaking News,දේශීය පුවත්", "Parent URL": null}