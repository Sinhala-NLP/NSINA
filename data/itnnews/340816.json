{"Source": "ITN news", "Timestamp": "ජූනි 5, 2021 12:35", "Headline": "මාවනැල්ලේ පස් කන්දකට යටවී අතුරුදන්ව සිටි එකම පවුලේ සිව්දෙනාගෙන් දැරියගේ සිරුර සොයා ගැනේ", "News Content": "මාවනැල්ල – දෙවනගල ප්‍රදේශයේ පස් කන්දක් කඩා වැටීමෙන්එකම පවුලේ සිව් දෙනෙකු අතුරුදන් වූ අතර ඉන් දියණියගේ සිරුර සොයාගත් බව ආපදා කළමනාකරණ මධ්‍යස්ථානය පවසනවා. දැඩි වර්ෂාපතනයත් සමඟ කඩා වැටුණු පස් කන්දට යටවී නිවසේ සිටි මව, පියා මෙන්ම, ඔවුන්ගේ 23 හැවිරිදි දියණිය සහ 29 හැවිරිදි පුත්‍රයා මෙලෙස අතුරුදන්ව සිටියා. අනෙක් තිදෙනා සොයා තවදුරටත් මෙහෙයුම් ක්‍රියාත්මක බවයි ආපදා කළමනාකරණ මධ්‍යස්ථානය පවසන්නේ. කෑගල්ල දිස්ත්‍රික්කයට නායයැමේ අවදානමක් පවතින බවට ජාතික ගොඩනැගිලි පර්යේෂණ සංවිධානයද අනතුරු අඟවා තිබුණා.               ", "URL": "https://www.itnnews.lk/2023/10/05/340816/", "Category": "Breaking News,දේශීය පුවත්", "Parent URL": null}