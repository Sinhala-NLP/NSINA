{"Source": "ITN news", "Timestamp": "அக்டோபர் 3, 2022 12:30", "Headline": "யாழ் வல்வெட்டித்துறை கடற்கரை பகுதியில் 217 கிலோ கிராம் கேரள கஞ்சா மீட்பு", "News Content": "யாழ் வல்வெட்டித்துறை பொலிஸ் பிரிவிற்குட்பட்ட பொலிகண்டி கடற்கரை பகுதியில் 217 கிலோ கிராம் கேரள கஞ்சா போதைப்பொருள் மீட்கப்பட்டுள்ளது. இராணுவ புலனாய்வு பிரிவினருக்கு கிடைக்கப்பெற்ற இரகசிய தகவல் ஒன்றின் அடிப்படையில் தேடுதல் நடவடிக்கை முன்னெடுக்கப்பட்டுள்ளது. மீட்கப்பட்ட கஞ்சா போதைப்பொருள் கடற்கரை பகுதியில் காணப்பட்ட மீனவ வாடிகளில் மறைத்து வைக்கப்பட்டிருந்ததாகவும் சம்பவம் தொடர்பில், பொலிஸாரும், இராணுவ புலனாய்வு பிரிவினரும் மேலதிக விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/438444/", "Category": "Breaking News,தேசிய செய்திகள்", "Parent URL": null}