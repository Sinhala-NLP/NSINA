{"Source": "ITN news", "Timestamp": "මැයි 16, 2022 09:26", "Headline": "චෙන්නායි සුපර් කිංග්ස් පරදා ගුජරාට් ටයිටන්ස් කඩුලු 7කින් ජයගනී", "News Content": "ඉන්දීය ප්‍රිමියලීග් ක්‍රිකට් තරගාවලියේ චෙන්නායි සුපර් කිංග්ස් සහ ටයිටන්ස් කණ්ඩායම අතර තරගයෙන් කඩුලු 7කින් ජය ගැනීමට ගුජරාට් ටයිටන්ස් කණ්ඩායම සමත්වුණා. ප්‍රථමයෙන් පන්දුවට පහරදුන් චෙන්නායි සුපර් කිංග්ස් ණ්ඩායම සිය පන්දුවාර 20 අවසානයේ දී කඩුලු 5 ක් දැවී ලබාගත්තේ ලකුණු 133 ක් පමණයි. ඉණිමේ වැඩිම ලකුණු ලාභියා වූ ආරම්භක පිතිකරු රුතුරාජ් ගයික්වද් ලකුණු 53 ක් රැස්කළා. පන්දු යැවීමේ දී මොහොමඩ් සාමි කඩුලු 2 ක් බිඳහෙළුවේ ලකුණු 19 ක් ලබාදෙමින්. ලකුණු 134 ක ඉලක්කය ජය ගැනීමට පිටියට පිවිසි ටයිටන්ස් ආරම්භක පිතිකරුවන්  චෙන්නායි සුපුරුදු වේග පන්දු යවන්නන්ට වේගයෙන් පහරදෙමින් හොද සම්බන්ධතාවක් රඳවා ගත්තා. නමුත් එම තරගයේදී IPL වරම් දිනාගත් ශ්‍රී ලංකා ක්‍රීඩක මතීෂ පතිරණ තමන් යැවූ පළමු පන්දුවාරයේ පළමු පන්දුවේදීම ෂුබ්මාන් ගිල් ගේ කඩුල්ල දවා ගැනීමත් සමඟ ටයිටන්ස් ඉණිමේ ලකුණු ලබාගැනීමේ වේගය අඩාල වුණා. අනතුරුව දෙවන පන්දුවාරයේදී ක්‍රියාත්මක වූ මතීෂ පතිරණ ටයිටන්ස් නායක හර්දික් පාණ්ඩ්‍යාගේ කඩුල්ල දවාගත්තේ දක්ණ පන්දු යවන්නෙකුගේ ඉරියව් පෙන්නුම් කරමින්. ලසිත් මාලිංගගේ පන්දු යැවීමේ ඉරියව්වට සමාන ඉරියව්වින් පන්දු යවන මතීෂ තවමත් ශ්‍රී ලංකා ජාතික කණ්ඩායමේ එක්දින ක්‍රිකට් වරම් ලබානොතිබීමත් විශේෂත්වයක් ලෙස මෙහිදී ක්‍රිකට් විචාරකයින් පෙන්වා දෙනවා. කෙසේ වෙතත් පන්දුවාර 19 යි එක් පන්දුවකදී කඩුලු 3 ක් පමණක් දැවී ලකුණු 137 ක් ලබාගනිමින් තරගයේ ජය හිමිකර ගත්තා. තරගයේ වීරයා ලෙසින් සම්මාන දිනාගත්තේ ලකුණු 67 ක් ලබාගනිමින් ටයිටන්ස් ඉණිමේ වැඩිම ලකුණු ලාභියා බවට පත්වූ විද්වමාන් සාහායි.   ", "URL": "https://www.itnnews.lk/2023/10/05/411547/", "Category": "ක්‍රිකට්,ක්‍රීඩා", "Parent URL": null}