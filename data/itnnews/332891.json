{"Source": "ITN news", "Timestamp": "අප්‍රේල් 22, 2021 11:39", "Headline": "ලෝක මිහිකත දිනය අදයි", "News Content": "පෘථිවිය යථා තත්ත්වයට පත් කරමු යන තේමාවෙන් ජගත් මිහිකත දිනය සැමරෙනවා. ජගත් මිහිකත දිනය අදට යෙදී තිබෙනවා. ප්ලාස්ටික් හා පොලිතින් හේතුවෙන් සිදුවන පරිසර හානිය අවම කර ගැනීම පිළිබද ජගත් පරිසර දිනයේ විශේෂ අවධානය යොමුවුණා. පෘථිවිය යථා තත්ත්වයට පත් කරමු යන තේමාව යටතේ සැමරුම් උත්සව කිහිපයක් ද පැවැත්වුණා. කොළඹ නගර සභා සීමාව තුළ පැළ ලක්‍ෂයක් රෝපණය කිරීම ඒ අතර ප්‍රධානයි. මෙම සැමරුම් උත්සවය පැවැත්වුණේ අමාත්‍ය මහින්ද අමරවීර,  කොළඹ නගරාධිපති රෝසි සේනානායක යන මහත්ම මහත්මීන්ගේ ප්‍රධානත්වයෙන්. මිහිකත දින සැමරුම 1970 වසරේදී පළමු වරට සිදුකෙරුණා. යුද්ධයෙන් සිදුවන පරිසර විනාශය පිළිබද අවධානය යොමු කරමින් මිහිකත දින සැමරුම් උත්සවය ඇමෙරිකාවේදී පළමු වරට පැවැත්වුණා. 2000 වසර වන විට ලොව පුරා පරිසර සංවිධාන පන්දහසක දායකත්වයෙන් රටවල් 141 ක මෙම දිනය සැමරීම සිදුවනවා.         ", "URL": "https://www.itnnews.lk/2023/10/05/332891/", "Category": "දේශීය පුවත්", "Parent URL": null}