{"Source": "ITN news", "Timestamp": "අප්‍රේල් 16, 2022 14:40", "Headline": "කඩවත නිමි ඇඳුම් අලෙවිසැලකින් දෙකෝටියකට අධික මුදලක් කොල්ලකෑමට තැත් කළ අයෙක් අත්අඩංගුවට (VIDEO)", "News Content": "කඩවත නගරයේ ප්‍රසිද්ධ නිමි ඇදුම් අලෙවි සැලකින් රුපියල් ලක්ෂ 270කට අධික මුදලක් සොරකම්කළ පුද්ගලයෙකු අත්අඩංගුවට ගැනීමට පොලිසිය සමත් වුණා. නිමි ඇදුම් අලෙවි සැලෙහි සේප්පුවක ගබඩා කර තිබූ මුදලකුයි මෙලෙස සොරකම් කර ඇත්තේ. සැකකරු එම අලෙවිසැලේ ගොඩනැගිල්ලේම ඉහළ මහලේ ජල ටැංකියක සැගවී සිටියදී අත්අඩංගුවට පත්වුණා. සොරකම් කරන ලද රුපියල් ලක්ෂ 272කට අධික මුදලක් සැකකරු සතුව තිබී පොලිස් භාරයට ගැනුණා. සැකකරු නාගොල්ලාගම ප්‍රදේශයේ පදිංචි වයස අවුරුදු 32 පුද්ගලයෙකු බවයි පොලිසිය සදහන් කළේ. ග්‍රිල් මැෂිමක් යොදා ගනිමින් සේප්පුව බිද තිබෙනවා. අනපේක්ෂිත අයුරින් සේවකයින් උදෑසනම සේවා ස්ථානයට වාර්තා කිරීම හේතුවෙන් සැකකරුට පලායාමට නොහැකි වූ බවයි පොලිසිය සදහන් කළේ.     ", "URL": "https://www.itnnews.lk/2023/10/05/406958/", "Category": "දේශීය පුවත්", "Parent URL": null}