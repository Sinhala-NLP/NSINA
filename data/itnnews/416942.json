{"Source": "ITN news", "Timestamp": "ජූනි 14, 2022 15:06", "Headline": "රාහුල් ගාන්ධි මුදල් විශුද්ධිකරණ චෝදනාවකට ඉන්දීය පොලිසියට කැඳවයි", "News Content": "වර්තමාන ඉන්දීය දේශපාලනයේ ප්‍රබලම චරිතයක් වන රාහුල් ගාන්ධි මුදල් විශුද්ධිකරණ චෝදනාවකට ඉන්දීය පොලිසිය හමුවට කැඳවා තිබෙනවා. ඊයේ දිනයේදී පැය 10ක් පමණ ඔහුගෙන් ප්‍රශ්නකර ඇති අතර අද දිනයේදීද ප්‍රශ්න කිරීම් සඳහා කැඳවා ඇති බවයි ඉන්දීය මධ්‍ය සඳහන් කරන්නේ. ඉන්දියාවේ පුවත්පතකට සම්බන්ධ මුදල් විශුද්ධිකරණ චෝදනාවකට රාහුල් ගාන්ධිගේ නම ඈදීම හේතුවෙනුයි ඔහු ප්‍රශ්න කිරීම් සඳහා කැඳවා ඇත්තේ. ඔහුගේ මව කොංග්‍රස් පක්ෂයේ නායික සෝනියා ගාන්ධි ද ප්‍රශ්න කිරීම සඳහා කැඳවා ඇති අතර ඇය කොරෝනා වයිරසය ආසාදනය වීම හේතුවෙන් රෝහල්ගතව සිටින බවයි වාර්තා වන්නේ. මුදල් විශුද්ධිකරණ චෝදනාවට යංග් ඉන්දියන් නමැති සමාගමට එරෙහිව ගොනුකළ පැමිණිල්ලක් විභාග කිරීම සිදුවන අතර එම සමාගමේ පුවත් පතක් ඊට සෘජුව දායක වී ඇති බව පැමිණිලිකාර පාර්ශ්වය සඳහන් කරනවා. රාහුල් ගාන්ධිගෙන් ප්‍රශ්න කිරීමට විරෝධය පලකරමින් කොංග්‍රස් පාක්ෂිකයින් උද්ඝෝෂණ ආරම්භ කර ඇති අතර ඉදිරියේදී රට පුරා එය ක්‍රියාත්මක කරන බවයි සඳහන් කරන්නේ. ", "URL": "https://www.itnnews.lk/2023/10/05/416942/", "Category": "ජාත්‍යන්තර පුවත්", "Parent URL": null}