{"Source": "ITN news", "Timestamp": "මැයි 30, 2022 18:38", "Headline": "විස් ගුවන් සේවය ගුවන් ගමන් අවලංගු කරයි", "News Content": "ශ්‍රී ලංකාව සමග අඩු වියදමින් ගුවන් ගමන් පහසුකම් සැලසීමට එක්වූ විස් ගුවන් සේවය කිසිදු දැනුවත් කිරීමකින් තොරව සිය ගුවන් ගමන් අවලංගු කර තිබෙනවා. ලබන පළමුවනදා මත්තල සිට එක්සත් අරාබි එමීර් රාජ්‍යයේ අබුඩාබි දක්වා අඩු වියදමින් ගුවන් ගමන් සේවාවක් ක්‍රියාත්මක කිරීමටයි විස් නමැති මෙම ගුවන් සේවය සැළසුම් කර තිබුණේ. පසුගියදා ශ්‍රී ලංකාව මෙම විස් ගුවන් සේවය සමග ගිවිසුමක් ද අත්සන් කළා. ඒ අඩු වියදමින් ගුවන් ගමන් පහසුකම් සළසා ගැනීම සදහායි. ඒ අනුව මත්තල සිට අබුඩාබි දක්වා රුපියල් එකොළොස්දහසක මුදලකට ගුවන් ගමන් ගාස්තු අය කිරීමට මෙම විස් ගුවන් සේවය සැළසුම් කර තිබුණා. එහෙත් ලැබී ඇති වාර්තාවලට අනුව ඔවුන් තිස්පන්දහසක මුදලක් ඊට අයකරගෙන තිබෙනවා. මේ වනවිටත් ගුවන් මගීන්  ටිකට්පත්  වෙන්කරගෙන තිබූ බවයි අප ගුවන් තොටුපල වාර්තාකරු පවසන්නේ. එසේ තිබියදීත් කිසිදු දැනුම්දීමකින් තොරව මගීන්වද දැනුවත් නොකොට සිය ගුවන් ගමන් සේවා අතහැර දැමීමට විස් ගුවන් සේවාව හා මත්තල ගුවන් තොටුපල කටයුතු කර තිබෙනවා.     ", "URL": "https://www.itnnews.lk/2023/10/05/414191/", "Category": "දේශීය පුවත්", "Parent URL": null}