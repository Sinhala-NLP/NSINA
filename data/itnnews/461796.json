{"Source": "ITN news", "Timestamp": "පෙබරවාරි 20, 2023 08:54", "Headline": "වන්දනාවේ ගිය බස් රථය ප්‍රපාතයකට පෙරලෙයි – දෙදෙනෙක් මරුට", "News Content": "ශ්‍රීපාද වන්දනාවට පැමිණි පිරිසක් ගමන් ගත් බස් රථයක් ප්‍රපාතයකට පෙරළී යාමෙන් දෙදෙනෙකු ජීවිතක්ෂයට පත්ව තවත් 25 දෙනෙකු තුවාල ලබා තිබෙනවා. මහරගම ප්‍රදේශයේ සිට ශ්‍රී පාද වන්දනාවේ පැමිණි පිරිසක් රැගත් බස් රථය අනතුරට ලක්ව තිබුණේ නෝර්ටන් බ්‍රිජ් ගිනිගත්හේන මාර්ගයේ හුලං වංගුව ප්‍රදේශයේදීයි. බස් රථයට ප්‍රති විරුද්ධ දිශාවෙන් පැමිණි තවත් බස් රථයකට ඉඩ ලබා දීමට යාමේදි මාර්ගයේ කොටසක් කැඩී ගොස් බස් රථය මාර්ගයෙන් ඉවතට පැන අඩි 225 පමණ ප්‍රපාතයට පෙරලී ඇති බවයි නෝටන්බ්‍රජ් පොලිසිය කියා සිටියේ. සිද්ධියෙන් කාන්තාවන් දෙදෙනෙකු එම ස්ථානයේදීම ජීවිතක්ෂයට පත්වී ඇති අතර තුවාල ලැබූ 26 දෙනෙකු නාවලපිටිය රෝහලට ඇතුළත් කර තිබෙනවා. ඉන් දෙදෙනෙකු වැඩිදුර ප්‍රතිකාර සදහා පේරාදෙණිය හා මහනුවර රෝහල් වෙත මාරුකර යැවීමටයි කටයුතු කළ බවයි රෝහල් ආරංචිමාර්ග සඳහන් කළේ.         ", "URL": "https://www.itnnews.lk/2023/10/05/461796/", "Category": "දේශීය පුවත්", "Parent URL": null}