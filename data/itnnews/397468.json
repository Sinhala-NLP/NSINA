{"Source": "ITN news", "Timestamp": "පෙබරවාරි 24, 2022 14:29", "Headline": "අෆීෆ් සහ මෙහිදි බංග්ලාදේශයට ජය හිමි කර දෙයි", "News Content": "ඇෆ්ගනිස්ථානය හා බංග්ලාදේශය අතර පැවති පළමු එක්දින ක්‍රිකට් තරගය කඩුලු 4 කින් ජය ගැනීමට බංග්ලාදේශය සමත් වුණා. බංග්ලාදේශයේ පැවති එක්දින තරගයේ පළමුවෙන් පන්දුවට පහර දුන් ඇෆ්ගනිස්ථාන කණ්ඩායම පන්දුවාර 49 යි එක් පන්දුවකදී සියලු දෙනා දැවී ලබාගත්තේ ලකුණු 215 ක් පමණයි. ඉනිමේ වැඩිම ලකුණු ලාභියා වූ නජිබුල්ලා සද්ද්‍රාන් ලකුණු 67 ක් රැස්කළා. පිළිතුරු ඉනිම ක්‍රීඩා කළ බංග්ලාදේශ කණ්ඩායමේ පළමු කඩුලු 5 ලකුණු 28 ක් තුළ දවා ගැනීමට ඇෆ්ගනිස්ථානය සමත්වුණේ බංග්ලාදේශයේ ප්‍රබල පිතිකරණ ලැයිස්තුවද  බිද දමමින්. කෙසේවෙතත් අෆීෆ් හුසේන් සහ මෙහෙදි හසන් එක්ව බංග්ලාදේශය ජයග්‍රහණය කරා ගෙන ගියා. අෆීෆ් හුසේන් නොදැවී ලකුණු 93 ක් රැස්කළ අතර මෙහෙදි හසන් නොදැවී ලකුණු 81 ක් රැස්කළා. ඒ අනුව බංග්ලාදේශය පන්දුවාර 48 යි පන්දු 5 කදී කඩුලු 6 ක් දැවී ලකුණු 219 ක් රැස්කරගනිමින් තරගයේ ජය හිමි කරගත්තා.               ", "URL": "https://www.itnnews.lk/2023/10/05/397468/", "Category": "ක්‍රීඩා", "Parent URL": null}