{"Source": "ITN news", "Timestamp": "ජනවාරි 13, 2023 11:55", "Headline": "ලක්ෂ 2ක් වන හමුදා සාමාජිකයන් පිරිස ලබන වසර වන විට අඩුවන බව රාජ්‍ය ඇමති ප්‍රමිත බණ්ඩාර කියයි", "News Content": "ලක්ෂ දෙකක් වන හමුදා සාමාජිකයන් පිරිස ලබන වසර වන විට එක්ලක්ෂ තිස්පන්දහස දක්වා අඩුවනු ඇති බව රාජ්‍ය අමාත්‍ය ප්‍රමිත බණ්ඩාර තෙන්නකෝන් මහතා පවසනවා. සන්නද්ධ හමුදාවන්ගේ ශක්තිය මෙන්ම තිරසර ආර්ථික සංවර්ධනය එකිනෙක බැදී පවතිනවා. සන්නද්ධ හමුදාවන්ගේ වියදමී රජයෙන් දරන අතර එය ජාතික සහ මානව ආරක්ෂාව සහතික කරමින් ආර්ථික වර්ධනය සදහා මාර්ග විවෘත කරන බවයි රාජ්‍ය අමාත්‍යවරයා කියා සිටින්නේ. වත්මන් තත්ත්වය පිලිබද සැලකිලිමත් වෙමින් දෙලක්ෂ හත්සිය අසූතුන්දෙනෙකු වන යුද හමුදාවේ අනුමත සංඛ්‍යාව ලබන වසර වන විට ඇස්තමේන්තු ගත සංඛ්‍යාව එක්ලක්ෂ තිස්පන්දහසක් දක්වා අඩුවනු ඇති. එමෙන්ම 2030 වසර වන විට එම සංඛ්‍යාව ලක්ෂය දක්වා ලක්ෂයක ප්‍රමාණයක් පවත්වාගෙන යාමට පියවර ගෙන ඇති බවයි ප්‍රමිත බණ්ඩාර තෙන්නකෝන් මහතා කියා සිටින්නේ. ශ්‍රී ලංකා සන්නද්ධ හමුදාවන්ගේ උපායමාර්ගික සැලැස්මෙහි සමස්ත අරමුණ වන්නේ ශ්‍රී ලංකාවේ ජාතික ආරක්ෂක අවශ්‍යතාවන්ට සමගාමීව ඕනෑම ආරක්ෂක අභියෝගයකට මුහුණ දීම සදහා 2030 වසර වන විට උපායමාර්ගික සහ තාක්ෂණික සුදුසුකම් ලත් සමතුලිත හමුදාවක් නිර්මාණය කිරීම බවයි රාජ්‍ය අමාත්‍යවරයා වැඩිදුරටත් ප්‍රකාශ කළේ.   ", "URL": "https://www.itnnews.lk/2023/10/05/455400/", "Category": "Breaking News,දේශීය පුවත්", "Parent URL": null}