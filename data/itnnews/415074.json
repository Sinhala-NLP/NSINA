{"Source": "ITN news", "Timestamp": "ජූනි 4, 2022 14:13", "Headline": "ගෑස් පෝලිම්වල ඉන්න එපා – ලිට්‍රෝ සමාගම කියයි", "News Content": "අද දිනයේදී ගෑස් වෙළෙදපොළට නිකුත් කරන්නේ නැති බව ලිට්ට්‍රෝ සමාගම ඊයේ ප්‍රකාශ කළා. කෙසේ වෙතත් ගෑස් මෙට්‍රික් ටොන් 2500 ක් රැගත් ලිට්ට්‍රෝ ගෑස් සමාගමට අයත් නෞකාවක් හෙට දිනයේදී මෙරටට ළගාවීමට නියමිත අතර ඉන් ගොඩබාන ලද ගෑස් වෙළෙදපොළට නිකුත් කෙරෙන්නේ ලබන අගහරුවාදා බැවින් එතෙක් පෝලිම්වල රැදී නොසිටින්නැයි පාරිභෝගි ජනතාවගෙන් එම සමාගම ඉල්ලීමක් කරනවා. මේ අතර ලාෆ් සමාගමට අයත් ගෑස් රැගත් නෞකාවක්ද අද මෙරට මුහුදු සීමාවට ළගාවීමට නියමිතව තිබෙනවා. එහි අඩංගු ගෑස් ප්‍රමාණය කොතෙක්ද යන්න අදාළ සමාගම මෙතෙක් හෙළි කර නැහැ. කෙසේ වෙතත් අද දිනයේදීත් ජනතාව ගෑස් ලබා ගැනීම සදහා දිගු පෝලිම්වල රැදී සිටින ආකාරයකුයි දැක ගැනීමට ලැබුණේ.       ", "URL": "https://www.itnnews.lk/2023/10/05/415074/", "Category": "Breaking News,දේශීය පුවත්", "Parent URL": null}