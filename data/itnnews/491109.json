{"Source": "ITN news", "Timestamp": "ජූනි 11, 2023 18:52", "Headline": "ලබන අවුරුද්දේ ජනාධිපතිවරණයකට මුහුණ දෙන්න වෙනවා  ", "News Content": "ටෙලිකොම් ආයතනය පෞද්ගලීකරණය සම්බන්ධයෙන විවිධ ස්ථානවල සිදුකරන ප්‍රකාශ පිලිගත නොහැකි බව එක්සත් ජාතික පක්ෂ නියෝජ්‍ය නායක රුවන් විජේවර්ධන මහතා පවසනවා. දැනටත් එම ආයතනයේ කොටස් පෞද්ගලික අංශය සතු බවයි ඒ මහතා පෙන්වා දෙන්නේ. මිදිගම ආසන බලමණ්ඩල රැස්වීමට එක්වෙමින් රුවන් විජේවර්ධන මහතා මෙම අදහස් පල කළා. එක්සත් ජාතික පක්ෂ සංවිධායක තිලක් අශෝක මහතා මෙම රැස්වීවම සංවිධාන කර තිබුණා.එක්සත් ජාතික පක්ෂ පාක්ෂිකයන් රැසක් එම රැස්වීමට එක්ව සිටියා. එක්සත් ජාතික පක්ෂ ගල්ගමුව සහ යාපහුව ආසන බලමණ්ඩල රැස්වීම් එක්සත් ජාතික පක්ෂ උපනායක අකිල විරාජ් කාරියවසම් මහතාගේ ප්‍රධානත්වයෙන් පැවැත්වුණා. ගල්ගමුව එක්සත් ජාතික පක්ෂ ප්‍රධාන සංවිධායක මංජුල සේනානායක හා යාපහුව එක්සත් ජාතික පක්ෂ ප්‍රධාන සංවිධායක අරුණ අඹහැර යන මහත්වරුන් මෙම රැස්වීම සංවිධාන කර තිබුණා.       ", "URL": "https://www.itnnews.lk/2023/10/05/491109/", "Category": "දේශීය පුවත්", "Parent URL": null}