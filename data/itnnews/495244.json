{"Source": "ITN news", "Timestamp": "ජූනි 27, 2023 12:31", "Headline": "රාජ්‍ය අමාත්‍ය සනත් නිශාන්තට එරෙහි පැමිණිල්ලට දින නියමවේ", "News Content": "අධිකරණයට අපහාස කළේ යැයි චෝදනා කරමින් රාජ්‍ය අමාත්‍ය සනත් නිශාන්ත මහතාට එරෙහිව ගොනුකර ඇති පැමිණිල්ල ජූලි 13 වනදා කැඳවන ලෙස අභියාචනාධිකරණය නියම කළා. මෙම පැමිණිල්ල අභියාචනාධිකරණයේ සභාපති විනිසුරු නිශ්ශංක බන්දුල කරුණාරත්න සහ ඒ මරික්කාර් යන මහත්වරුන්ගෙන් සමන්විත විනිසුරු මඩුල්ල හමුවේ අද කැදවනු ලැබුවා. එම අවස්ථාවේ වගඋත්තරකාර සනත් නිශාන්ත රාජ්‍ය අමාත්‍යවරයා අධිකරණයේ පෙනී සිටියා. නීතිපතිවරයා වෙනුවෙන් පෙනීසිටි නියෝජ්‍ය සොලිසිටර් ජනරාල්වරයා අධිකරණයට දැනුම් දුන්නේ මෙම නඩුවට අදාළ සාක්ෂි වශයෙන් ඉදිරිපත් කරන සීඩීපට පරීක්ෂා කිරීමට අදාළවන සාක්ෂි විශේෂ විධිවිධාන පනත යටතේ වූ නොතීසිය මේ වනවිට අධිකරණය හමුවේ ගොනුකර ඇති බවයි. ඒ අනුව අදාළ පෙත්සම් ජූලි 13 වනදා කැදවන ලෙසත් එම නොතීසිය වගත්තරකාර පාර්ශ්වයට ලැබී තිබේදැයි එදින දැනුම් දෙන ලෙසත් අධිකරණය නියම කළා.       ", "URL": "https://www.itnnews.lk/2023/10/05/495244/", "Category": "Breaking News,දේශීය පුවත්", "Parent URL": null}