{"Source": "ITN news", "Timestamp": "டிசம்பர் 14, 2021 13:01", "Headline": "பொல்ஹேன்கொட பகுதி வீடமைப்பு திட்டம் நாளை மக்களின் உரிமைக்கு..", "News Content": "குறைந்த வருமானம் பெறும் மக்களுக்காக நிர்மாணிக்கப்பட்ட 528 வீடுகளை உள்ளடக்கிய வீடமைப்பு திட்டம் நாளைய தினம் மக்களின் உரிமைக்காக கையளிக்கப்படவுள்ளது. வீடமைப்பு திட்டத்திலுள்ள ஒரு வீட்டின் பெறுமதி 70 இலட்சம் ரூபாவென சுட்டிக்காட்டப்பட்டுள்ளது. பொல்ஹேன்கொட காலிங்க மாவத்தையில் நிர்மாணிக்கப்பட்டு குறித்த வீடமைப்பு தொகுதி, பிரதமர் மஹிந்த ராஜபக்ஷ தலைமையில் மக்களின் உரிமைக்காக கையளிக்கப்படவுள்ளது. கோலம்தொட்ட சரசவி உயன என குறித்த மாடி வீட்டுத்திட்டத்திற்கு பெயரிடப்பட்டுள்ளது. தலா 192 வீடுகளை கொண்ட அடுக்குமாடி குடியிருப்புக்கள் இரண்டும், மேலும் 144 வீடுகளை கொண்ட மற்றுமொரு அடுக்குமாடி குடியிருப்பும் நிர்மாணிக்கப்பட்டுள்ளது. வீடமைப்பு திட்டத்திற்காக காணிகளை வழங்கிய 192 குடியிருப்பாளர்களுக்கு ஒரு அடுக்கு மாடியில் வீடுகளும், களனிவெலி புகையிரத பாதையின் அபிவிருத்திக்காக அங்கிருந்து வெளியேற்றப்பட்ட தரப்பினருக்கு மற்றுமொரு அடுக்குமாடியிலிருந்து இலவசமாக வீடுகள் பெற்றுக்கொடுக்கப்படவுள்ளன. கொழும்பு பல்கலைக்கழகத்தின் விடுதியாக 144 வீடுகள் பயன்படுத்தப்படவுள்ளதாகவும் அறிவிக்கப்பட்டுள்ளது. ", "URL": "https://www.itnnews.lk/2023/10/05/382672/", "Category": "Breaking News,தேசிய செய்திகள்", "Parent URL": null}