{"Source": "ITN news", "Timestamp": "අප්‍රේල් 17, 2022 16:58", "Headline": "කේරල ගංජා තොගයක් නාවික හමුදා අත්අඩංගුවට", "News Content": "රුපියල් මිලියන 59 කට අධික වටිනාකමකින් යුතු කේරල ගංජා තොගයක් සොයාගැනීමට නාවික හමුදාව සමත්වුණා.  මන්නාරම දකුණු මුහුදේ සිදුකළ මුර සංචාරයකදීයි මෙම කේරල ගංජා තොගය සොයා ගෙන ඇත්තේ. කේරල ගංජා කිලෝග්‍රෑම් 197 ග්‍රෑම් 60 පමණ තොගයක් නාවික හමුදා භාරයට ගෙන තිබෙනවා. මුහුදු මාර්ග ඔස්සේ සිදු කෙරෙන මත්ද්‍රව්‍ය ජාවාරම ඇතුළු නීතිවිරෝධී කටයුතු මැඩ පැවැත්වීම සඳහා නාවික හමුදාව ක්‍රියාත්මක කර ඇති විශේෂ මුර සංචාරයේදී මෙම සොයා ගැනීම සිදුවුණා. මුහුදේ පාවෙමින් තිබූ සැකකටයුතු උර කිහිපයක් නිරික්ෂණය කර පරික්ෂාවට ලක් කිරීමේ දී මෙම කේරල ගංජා තොගය සොයාගෙන තිබෙනවා. ", "URL": "https://www.itnnews.lk/2023/10/05/407136/", "Category": "දේශීය පුවත්", "Parent URL": null}