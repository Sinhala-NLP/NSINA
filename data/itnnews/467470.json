{"Source": "ITN news", "Timestamp": "මාර්තු 12, 2023 18:16", "Headline": "ජාතික නීති සම්මන්ත්‍රණය කොළඹදී", "News Content": "අර්බුධය තුළ නීතියේ කාර්යභාරය යන තේමාවෙන් ජාතික නීති සම්මන්ත්‍රණය 2023 කොළඹදී පැවැත්වුණා. ශ්‍රී ලංකා නීතිඥ සංගමය සංවිධාන කළ ජාතික නීති සම්මන්ත්‍රණය අගවිනිසුරු ජනාධිපති නීතිඥ ජයන්ත ජයසූරිය මහතාගේ ප්‍රධානත්වයෙන් පැවැත්වුණා. අර්බුධය හරහා සැරිසැරීම නීතියේ කාර්යභාරය යන මැයෙන් මහ බැංකු අධිපති ආචාර්ය නන්දලාල් වීරසිංහ මහතා මෙහි ආරාධිත දේශනය සිදුකළා. අගවිනිසුරු ජයන්ත ජයසූරිය මහතා සහ ශ්‍රී ලංකාවේ ඇමෙරිකා තානාපතිනි ජූලි චන්ග් මහත්මිය ද මෙහිදි අදහස් දැක්වුවා. ජ්‍යෙෂ්ඨ නීතිඥවරුන් රැසක් මෙම අවස්ථාවට එක්ව සිටියා. හෙට දිනයේත් මෙම සම්මන්ත්‍රණය පැවැත්වෙනවා.           ", "URL": "https://www.itnnews.lk/2023/10/05/467470/", "Category": "දේශීය පුවත්", "Parent URL": null}