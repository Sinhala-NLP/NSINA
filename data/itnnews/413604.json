{"Source": "ITN news", "Timestamp": "மே 27, 2022 13:29", "Headline": "உலக பொருளாதாரம் பாரிய வீழ்ச்சியை சந்திக்கலாம் : உலக வங்கி எச்சரிக்கை", "News Content": "எதிர்காலத்தில் உலக பொருளாதாரம் பாரிய வீழ்ச்சியை சந்திக்கலாமென உலக வங்கி எச்சரிக்கை விடுத்துள்ளது. ரஷ்யா, யுக்ரேன் யுத்தம் சர்வதேச பொருளாதாரத்திற்கு நேரடி தாக்கம் செலுத்துவதாக உலக வங்கியின் தலைவர் குறிப்பிட்டுள்ளார். பொருளாதார நெருக்கடி காரணமாக உணவு, எரிபொருள், உரம் போன்றவற்றின் விலை பாரியளவு அதிகரிக்கும். இதனால் சர்வதேச நாடுகள் பாதிக்கப்படுமென உலக வங்கியின் தலைவர் குறிப்பிட்டுள்ளார். இவ்வாறான நிலை ஏற்படுவதை தவிர்ப்பது மிகவும் சிரமமான காரியம் என அவர் குறிப்பிட்டுள்ளார். ரஷ்யா – யுக்ரேன் போர் மாத்திரமன்றி கடந்த இரு வருடங்களுக்கு முன்னர் ஆரம்பமான கொவிட் பரவல் நிலையும் உலக பொருளாதார நெருக்கடி ஏற்பட காரணம் என உலக வங்கியின் தலைவர் குறிப்பிட்டுள்ளார். இதேவேளை உலகில் நான்காவது பெரிய பொருளாதாரத்தை கொண்டுள்ள ஜேர்மனின் பொருளாதாரம் மந்தநிலையை அடைந்துள்ளதாகவும் உலக வங்கியின் தலைவர் சுட்டிக்காட்டியுள்ளார். ", "URL": "https://www.itnnews.lk/2023/10/05/413604/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்,தேசிய செய்திகள்", "Parent URL": null}