{"Source": "ITN news", "Timestamp": "පෙබරවාරි 24, 2022 14:15", "Headline": "යුක්රේනයේ ස්ථාන රැසක පිපිරීම් මාලාවක්", "News Content": "රුසියා ජනාධිපති ව්ලැඩිමීර් පුටින් යුක්රේනය ආක්‍රමණය කිරීමේ නියෝගය නිකුත් කිරීමත් සමඟ ස්ථාන රැසක පිපිරීම් මාලාවක් වාර්තා වුණා. රුසියාව යුක්රේනයේ හඳුනාගත් හමුදා සහ හමුදා සැපයුම් මධ්‍යස්ථාන ඉලක්ක කරගනිමින් කෘස් මිසයිල ප්‍රහාර මාලාවක් දියත් කිරීමට කටයුතු කළ බවයි විදෙස් මාධ්‍ය වාර්තා කරන්නේ. යුක්රේනයේ කියෙෆ් පළාත තුළ පිහිටි හමුදා කඳවුරු කිහිපයක්ම එම ප්‍රහාර මාලාවෙන් විනාශයට පත්ව තිබෙනවා. මේ සම්බන්ධයෙන් නිවේදනයක් නිකුත් කළ රුසියා ආරක්ෂක අමාත්‍යාංශය සඳහන් කරන්නේ සිය හමුදා යුක්රේනයේ හමුදා ඉලක්කවලට පමණක් ප්‍රහාර එල්ල කළ බවයි. මේ අතර බෙලරුස් හි ස්ථානගත කර සිටින රුසියා හමුදා භට පිරිස් යුක්රේනයේ උතුරු දෙසින් ඉදිරියට ගමන් කරමින් සිටින බව වාර්තා වනවා. යුක්රේනයේ නැගෙනහිරින් පිහිටි නගර කිහිපයක වූ ගුවන් තොටුපොළ ආසන්නයට මිසයිල ප්‍රහාර එල්ල කර ඇති බව ද එරට  බලධාරීන් පවසනවා.           ", "URL": "https://www.itnnews.lk/2023/10/05/397474/", "Category": "ජාත්‍යන්තර පුවත්", "Parent URL": null}