{"Source": "ITN news", "Timestamp": "செப்டம்பர் 23, 2022 12:30", "Headline": "மின் துண்டிப்பு காலம் இன்று முதல் அதிகரிப்பு", "News Content": "மின் துண்டிப்பு காலம் இன்று முதல் அதிகரிக்கப்பட்டுள்ளது. எதிர்வரும் 25ம் திகதி வரை 2 மணித்தியாலம், 20 நிமிடங்களுக்கு மின் துண்டிப்பை அமுல்ப்படுத்த இவங்கை பொது பயன்பாட்டு ஆணைக்குழு மின்சார சபைக்கு அனுமதி வழங்கியுள்ளது. பழைய லக்ஷபான அணுமின் நிலையத்தின் முதலாம் கட்டம் இயங்காமை, வெஸ்கோஸ்ட் அணுமின் நிலையத்தில் மின்சார உற்பத்திக்கான எரிபொருள் பற்றாக்குறை மற்றும் மின்சாரத்திற்கான கேள்வி திடீரென அதிகரித்துள்ளமை காரணமாக குறித்த நடவடிக்கை எடுக்கப்பட்டுள்ளது. இதேவேளை விரைவில் நிலக்கரி இறக்குமதிக்கான கோரிக்கை சமர்பிக்கப்படாத பட்சத்தில் அடுத்த மாதம் 28ம் திகதியின் பின்னர் மீண்டும் நாளாந்தம் 8 முதல் 10 மணித்தியாலங்களுக்கு மின்வெட்டை அமுல்ப்படுத்த நேரிடுமென பொது பயன்பாட்டு ஆணைக்குழுவின் தலைவர் ஜனக்க ரத்நாயக்க தெரிவித்துள்ளார். ஒக்டோபர் 28ம் திகதி வரை நிலக்கரி இருப்பு காணப்படுகின்றது. 28ம் திகதியின் பின்னர் நிலக்கரி கிடைக்காத பட்சத்தில் மூன்று அனல் மின் நிலையங்களையும் மூட வேண்டி ஏற்படும். இதனால் 820 மெகாவோட் மின்சாரம் இழக்கப்படுமென பொது பயன்பாட்டு ஆணைக்குழுவின் தலைவர் ஜனக்க ரத்நாயக்க மேலும் தெரிவித்துள்ளார். ", "URL": "https://www.itnnews.lk/2023/10/05/436661/", "Category": "Breaking News,தேசிய செய்திகள்", "Parent URL": null}