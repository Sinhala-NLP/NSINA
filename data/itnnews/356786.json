{"Source": "ITN news", "Timestamp": "අගෝස්තු 18, 2021 09:30", "Headline": "කැලිෆෝනියාවේ උතුරු ප්‍රදේශයට රතු නිවේදන", "News Content": "ඇමරිකාවේ මේ වනවිට පවතින ලැව්ගිනි තත්ත්වය ඉදිරි පැය 24 තුළ වඩාත් තීරණාත්මක බව එරට බලධාරීන් අනතුරු අඟවා තිබෙනවා. ඇමරිකාවේ කැලිෆෝනියාවේ උතුරු ප්‍රදේශයේ ස්ථාන රැසකම ලැව්ගිනි හටගෙන තිබෙනවා. පසුගිය සති කිහිපය පුරාම ලැව්ගිනි නිවීමේ මෙහෙයුම් ක්‍රියාත්මක වුවද මේ වනවිට එය වඩාත් භයානක තත්ත්වයක් වර්ධනය වී ඇති බවයි විදෙස් වාර්තා පෙන්වා දෙන්නේ. එම ප්‍රදේශයට බලපා ඇති අධික සුළං තත්ත්වය සහ වියළි කාලගුණය හේතුවෙන් ලැව්ගිනි නිවීමේ කටයුතු සිදු කිරීමට අපහසු බවයි ගිනි නිවීමේ අංශ සඳහන් කරන්නේ. මේ හේතුවෙන් එම ප්‍රදේශයට රතු නිවේදන නිකුත් කර තිබෙනවා. එම ප්‍රදේශවල සිටි දහ අට දහසකට අධික පිරිසක් ආරක්ෂක ස්ථාන කරා යොමු කර තිබෙනවා.     ", "URL": "https://www.itnnews.lk/2023/10/05/356786/", "Category": "ජාත්‍යන්තර පුවත්", "Parent URL": null}