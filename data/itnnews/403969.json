{"Source": "ITN news", "Timestamp": "මාර්තු 25, 2022 18:17", "Headline": "බැරල් සංඛගේ ගෝලයින් දෙන්නා කඩවතදී වෙඩි කා මැරුට", "News Content": "කඩවත ප්‍රදේශයේ දී  ඊයේ රාත්‍රියේ සිදුවූ වෙඩි තැබීමෙන් ඝාතනයට ලක්ව ඇත්තේ බැරල් සංඛ නමැති අපරාධ කල්ලි සාමාජිකයාගේ ගෝලයින් දෙදෙනෙකු බව වාර්තා වනවා. කෙසේ වෙතත් මෙම සිද්ධිය සම්බන්ධයෙන් පරික්ෂණ පැවැත්වීමට විශේෂ පොලිස් කණ්ඩායම් 4ක් යොදවා ඇති බවයි පොලිසිය තවදුරටත් සදහන් කරන්නේ. කොළඹ නුවර ප්‍රධාන මාර්ගයේ කඩවත 9 කණුව ප්‍රදේශයේදී ඊයේ රාත්‍රීයේ මෙම වෙඩිතැබිම සිදුවුණා. යතුරුපැදියකින් ගමන් කරමින් සිටි දෙදෙනෙකුට තවත් යතුරුපැදියකින් පැමිණි දෙදෙනෙකු වෙඩිතැබීම සිදුකර තිබෙනවා. වෙඩිවැදීමෙන් තුවාල ලැබු දෙදෙනා කිරිබත්ගොඩ රෝහලට ඇතුලත් කිරිමෙන් පසු වැඩිදුර ප්‍රතිකාර සදහා ජාතික රෝහලට ඇතුලත් කර සිටියදීයි මියගියේ. ඔවුන් පෑලියගොඩ ප්‍රදේශයේ පදිංචි 30 හැවිරිදි සහ 31 හැවිරිදි වියෙහි පසුවන්නන්. මත්ස්‍ය වෙළෙදාමේ නිරතව සිටි මෙම දෙදෙනා කසුන් චින්තක සහ කැළුම් සමිර යන අය ලෙසයි හදුනාගෙන ඇත්තේ. මෙය සංවිධානාත්මක අපරාධ කල්ලි දෙකක ගැටුමක ප්‍රතිඵලයක් බවයි පොලීසිය පවසන්නේ.     ", "URL": "https://www.itnnews.lk/2023/10/05/403969/", "Category": "දේශීය පුවත්", "Parent URL": null}