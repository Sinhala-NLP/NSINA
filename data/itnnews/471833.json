{"Source": "ITN news", "Timestamp": "මාර්තු 30, 2023 10:07", "Headline": "කසල තේ තොගයක් සමඟ සැකකරුවෙකු අත්අඩංගුවට", "News Content": "කසල තේ කිලෝ ග්‍රෑම් දහදහස් එකසිය පනහක් සමඟ සැකකරුවෙකු අත්අඩංගුවට ගෙන තිබෙනවා. ශ්‍රී ලංකාවේ තේ සඳහා ජාත්‍යන්තරය තුළ පවතින්නේ ඉහළ ඉල්ලුමක්. ඒ නිසාම මෙරටට විදේශ විනිමය ලැබෙන ප්‍රධාන මාර්ගයක් වන්නේ ද  තේ අපනයනයයි. ශ්‍රී ලංකාවේ තේ වලට ඇති  කීර්ති නාමයට හානි පමුණුවමින් විදේශ විනිමයට හා ජාත්‍යන්තරයේ ඇති ඉල්ලුමට බලපෑම් කරමින් භාවිතයට නුසුදුසු කසළ තේ ගුණාත්මක තේ ලෙස ලේබල් කර අපනයනය කිරීමේ ජාවාරම් සිදු වනවා. එවැනි කසල කිලෝ ග්‍රෑම් දහසකට අධික ප්‍රමාණයක් සමඟ සැකකරුවෙකු අත්අඩංගුවට ගැනුනේ මහනුවර බූවැළිකඩ කැටකුඹුර ප්‍රදේශයේදීයි. විශේෂ කාර්ය බලකායයි වැටලීම සිදුකලේ. 67 හැවිරිදි මෙම සැකකරු සහ කසළ තේ තොගය වැඩිදුර විමර්ෂණ සඳහා ගම්පොළ තේ පර්යේෂණ කාර්යාලය වෙත භාර දී තිබෙනවා.           ", "URL": "https://www.itnnews.lk/2023/10/05/471833/", "Category": "Breaking News,දේශීය පුවත්", "Parent URL": null}