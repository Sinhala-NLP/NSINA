{"Source": "ITN news", "Timestamp": "සැප්තැම්බර් 14, 2022 09:42", "Headline": "රත්‍රං හා දුම්වැටි තොගයක් ගෙනා සැකකාරියක කටුනායකදී අත්අඩංගුවට", "News Content": "තීරු බදු රහිතව රත්‍රං හා දුම්වැටි තොගයක් මෙරටට රැගෙන ආ සැකකාරියක කටුනායකදී පොලිස් අත්අඩංගුවට ගෙන තිබෙනවා. ඉන්දියාවේ සිට මෙරටට පැමිණි ගුවන්යානයකින් තීරු බදු රහිතව රත්‍රං ග්‍රෑම් 116යි මිලිග්‍රෑම් 600 ක් හා විදෙස් දුම්වැටි ඇසුරුම් 95 ක් සැකකාර කාන්තාව රැගෙන විත් තිබෙනවා. ගුවන්තොටුපල පොලීසියේ නිලධාරීන්ට ලැබුණ තොරතුරකට අනුව ගුවන්තොටුපල පරිශ්‍රයේ සිදු කළ වැටලීමකදී එම රත්‍රං හා දුම්වැටි තොගය සමග සැකකාරිය අත්අඩංගුව ගනු ලැබුවා. ඇය 32 හැවිරිදි වියේ පසුවන කඩවත ප්‍රදේශයේ පදිංචිකාරියක්. ", "URL": "https://www.itnnews.lk/2023/10/05/434805/", "Category": "Breaking News,දේශීය පුවත්", "Parent URL": null}