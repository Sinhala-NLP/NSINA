{"Source": "ITN news", "Timestamp": "අප්‍රේල් 25, 2021 15:04", "Headline": "ෆුකුෂිමා බලාගාරයේ ජලය මුහුදට මුදා හැරීම සම්බන්ධයෙන් යළි සිතා බලන්නැයි ජගත් සංවිධානය ඉල්ලයි", "News Content": "ජපානයේ ෆුකුෂිමා න්‍යෂ්ටික බලාගාරයේ විකිරණශීලී ජලය මුදා හැරීම සම්බන්ධයෙන් යළිත් වරක් සිතා බලන ලෙස ජගත් සංවිධානය ඉල්ලා සිටිනවා. 2011 වසරේදී ඇති වූ සුනාමි තත්ත්වය සමග ෆුකුෂිමා න්‍යෂ්ටික බලාගාරයට හානි සිදුවුණා. ඒ සමගම න්‍යෂ්ටික ක්‍රියාකාරිත්වය සදහා යොදා ගන්නා ජලයට, විකිරණ එක් වී ඇති බවටයි හෙළිවුණේ. පසුව එම ජලය නැවත මුහුදට එක් කිරීමට තීරණය කළ බව ජපාන රජය නිවේදනය කළා. කෙසේ වුව ද එසේ සිදුවුවහොත් දීර්ඝකාලීන වශයෙන් අහිතකර ප්‍රතිඵල ඇති විය හැකි බවටයි ජගත් සංවිධානය අනතුරු අගවන්නේ. ජලය ටොන් මිලියන ගණනක් මෙලෙස පැසිපික් සාගරයට මුදා හැරීමට නියමිතව තිබෙනවා. එමගින් ජලජ ජීවීන්ගේ මෙන්ම මනුෂ්‍යයන්ගේ ද සෞඛ්‍යයට දැඩි බලපෑමක් එල්ල විය හැකි බවටයි එම සංවිධානය අනතුරු අගවන්නේ.       ", "URL": "https://www.itnnews.lk/2023/10/05/333622/", "Category": "ජාත්‍යන්තර පුවත්", "Parent URL": null}