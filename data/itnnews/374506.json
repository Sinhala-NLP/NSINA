{"Source": "ITN news", "Timestamp": "නොවැම්බර් 7, 2021 15:37", "Headline": "කාන්තාවන්ගේ රන් භාණ්ඩ කොල්ලකෑ සැකකරුවන් දෙදෙනෙකු අත්අඩංගුවට", "News Content": "මහරගම ඇතුළු ප්‍රදේශ කිහිපයක දී කාන්තාවන්ගේ රන් මාල ඇතුළු රන් භාණ්ඩ කොල්ලකෑ සැකකරුවන් දෙදෙනෙකු රන් ආභරණ තොගයක් සමග අත්අඩංගුවට ගැණුනා. මහරගම පොලීසියේ අපරාධ අංශය සිදුකළ වැටලීමක දීයි සැකකරුවන් අත්අඩංගුවට ගැණුනේ. රුපියල් ලක්ෂ 15 කට ආසන්න රන් භාණ්ඩ තොගයක් හා කොල්ලකෑම සදහා යොදාගත් ත්‍රි රෝද රථයක් සහ යතුරුපැරදියක් ද පොලිස් භාරයට ගැණුනා. සොරකම් කරන ලද රන් භාණ්ඩ උණුකර සෑදූ රන් ගුලියක් ද පොලීසිය සොයා ගත්තා. නිවෙස් කොල්ලකෑම් රැසක් ද මෙම සැකකරුවන් සිදුකර ඇති බවටයි තොරතුරු හෙළිවී තිබෙන්නේ. ඒ සදහා යොදාගෙන තිබූ විදෙස් රටක නිෂ්පාදිත කඩුවක් ද සොයාගත් බව පොලීසිය ප්‍රකාශ කළා. රන් මාල කොල්ලකෑමට යොදාගත් යතුරුපැදිය ගල්කිස්ස අත්තිඩිය ප්‍රදේශයේ දී සොයාගත් අතර එය යොදා ගනිමින් පිළියන්දල, පමුණුව, මිරිහාන, දෙල්කද ප්‍රදේශවලදී එකම දිනකදී රන්මාල කොල්ලකා ඇති බව මූලික පරීක්ෂනවලින් හෙළිවී තිබෙනවා.     ", "URL": "https://www.itnnews.lk/2023/10/05/374506/", "Category": "දේශීය පුවත්", "Parent URL": null}