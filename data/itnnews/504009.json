{"Source": "ITN news", "Timestamp": "ජූලි 30, 2023 16:16", "Headline": "ඓතිහාසික ගැටබරු ඇසළ පෙරහැර මංගල්‍යයේ දෙවන පේලි පෙරහැර අද", "News Content": "ඓතිහාසික ගැටබරු ඇසළ පෙරහැර මංගල්‍යයේ දෙවන පේලි පෙරහැර අද (30) රාත්‍රියේ විථී සංචාරය කිරීම සදඟා මේවනවිටත් සියලු කටයුතු සූදානම් කර තිබෙනවා. මාතර කොටපොල ඓතිහාසික ගැටබරුව රජමහාවිහාරස්ථානයේ ඇසල පෙරහැර මංගල්‍යයේ පළමු පේලි පෙරහැර ඊයේ රාත්‍රියේ වීදි සංචාරය කෙරුණා. කොටපොල හිඟුරුපනාගල ප්‍රදේශයෙන් ආරම්භ කෙරුණු පෙරහැර දෙණියාය අකුරැස්ස ප්‍රධාන මාර්ගයේ ගමන් කර මැද මළුවට ගෙවදීමෙන් නිමාවට පත් කෙරුණා. උඩරට පහතරට නර්ථනාංග රැසක් මෙන්ම අලි ඇතුන්ගෙන් ද පෙරහැර වර්ණවත් වුණා.අවසන් රන්දෝලි මහා පෙරහැර අගෝස්තු 1 වනදා වීදි සංචාරය කිරීමට නියමිතයි. ගැටබරුව රජමහා විහාරාධිපති දක්ෂිණ  ලංකාවේ ද්විතීය සංඝනායක ආචාර්ය පූජ්‍ය කිරින්දේ ආනන්ද ස්වාමීනවහන්සේගේ අනුශාසනා මතතයි පෙරහර සංවිධාන කෙරෙන්නේ. ගැටබරුව මංසන්ධියේ ඉදිකර ඇති විදුර ජාතක පුවත විදහා දැක්වෙන තොරණ ප්‍රදර්ශනය ද ඊයේ ආරම්භ කෙරුණා.       ", "URL": "https://www.itnnews.lk/2023/10/05/504009/", "Category": "දේශීය පුවත්", "Parent URL": null}