{"Source": "ITN news", "Timestamp": "අප්‍රේල් 17, 2023 12:03", "Headline": "දින දෙකට අධිවේගී ආදායම කෝටි 7 ඉක්මවයි", "News Content": "අද අලුයම 6 දක්වා ගතවූ පැය 48 තුළ දක්ෂිණ අධිවේගී මාර්ගයේ ආදායම රුපියල් කෝටි 7 ඉක්මවා තිබෙනවා. එම කාලය තුළ ධාවනය වී ඇති වාහන සංඛ්‍යාව ද දෙලක්ෂය ඉක්මවා ඇති බවයි මාර්ග සංවර්ධන අධිකාරියේ අධ්‍යක්ෂ ජනරාල් එල් වී එස් වීරකෝන් මහතා පවසන්නේ. පැය 48ක් තුළ දක්ෂිණ අධිවේගයේ ආදායම රුපියල් හත්කෝටි පනස්පන්ලක්ෂ අටදහස් එකසියක් බව මාර්ග සංවර්ධන අධිකාරියේ අධ්‍යක්ෂ ජනරාල්වරයා පවසනවා. එම කාලය තුළ ධාවනය වී ඇති වාහන සංඛ්‍යාව දෙලක්ෂ පනස්හයදහස් දෙසිය විසිපහක්. කෙසේ වෙතත් එම කාලය තුළ මාරක අනතුරු සිදුව නැහැ. එහෙත් ස්ථාන 41ක අනතුරුවලින් දේපළවලට හානි සිදුව තිබෙනවා. අලුත් අවුරුද්දට ගම්බිම් බලා ගිය ජනතාව යළි පැමිණීම හේතුවෙනුයි දක්ෂිණ අධිවේගී මාර්ගයේ ආදායම මෙලෙස ඉහළ ගියේ.         ", "URL": "https://www.itnnews.lk/2023/10/05/476021/", "Category": "Uncategorized @si", "Parent URL": null}