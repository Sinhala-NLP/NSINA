{"Source": "ITN news", "Timestamp": "නොවැම්බර් 8, 2021 09:30", "Headline": "ඊයේ දිනයේ වැඩිම කොරෝනා ආසාදිතයින් හා මරණ සංඛ්‍යාව රුසියාවෙන් වාර්තා වෙයි", "News Content": "ගතවූ පැය 24 ට ලොව පුරා රටවල් 222 කින් හමුවී ඇති කොරෝනා ආසාදිතයින් සංඛ්‍යාව තුන් ලක්ෂ හතලිස් දහස ඉක්මවා තිබෙනවා. සිදුව ඇති මරණ සංඛ්‍යාව 4595 ක්. ඊයේ දිනයේ දී වැඩිම වයිරස ආසාදිතයින් හා  මරණ සංඛ්‍යාවක් වාර්තා වන්නේ රුසියාවෙන්. කොරෝනා මරණ 1179 ක් හා ආසාදිතයින් 40000 කට ආසන්න සංඛ්‍යාවක් එරටින් හමුව තිබෙනවා. එමෙන්ම මේ වනවිට ලොව සමස්ත කොරෝනා ආසාදිතයින් සංඛ්‍යාව විසි පන් කෝටි හය ලක්ෂය ඉක්මවා ඇති බවයි ලෝක සෞඛ්‍ය සංවිධානය නිවේදනය කරන්නේ. සිදුව ඇති මරණ සංඛ්‍යාව 5,064,644ක්.     ", "URL": "https://www.itnnews.lk/2023/10/05/374596/", "Category": "ජාත්‍යන්තර පුවත්", "Parent URL": null}