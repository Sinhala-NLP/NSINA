{"Source": "ITN news", "Timestamp": "ජූනි 6, 2022 12:15", "Headline": "අධිකරණ ඇමති ස්විස්ටර්ලන්ත තානාපති හමු වෙයි", "News Content": "අධිකරණ අමාත්‍ය විජේදාස රාජපක්ෂ මහතා සහ ශ්‍රී ලංකාවේ ස්විස්ටර්ලන්ත තානාපති ඩොමිනික් ෆර්ග්ලර් මහතා අතර හමුවක් අධිකරණ අමාත්‍යාංශයේ දී පැවැත්වුණා. ශ්‍රී ලංකාව මුහුණ දී ඇති ආර්ථික අර්බුදය හා 21 වන ආණ්ඩුක්‍රම ව්‍යවස්ථා සංශෝදන පනත් කෙටුම්පත පිළිබදව මෙහිදී සාකච්ඡා කෙරුණා. එමෙන්ම පනත සම්මතවීමෙන් පසුව ඇතිවන දේශපාලන ස්ථාවරත්වය තුළින් ආර්ථික ස්ථාවරත්වය ළගාකරගන හැකි ආකාරය පිළිබද අධිකරණ අමාත්‍යවරයා තානාපතිවරයා දැනුවත් කළා. වත්මන් ශ්‍රී ලංකාවේ තත්ත්වය පිළිබද ස්විස්ටර්ලන්තයේ අවධානය යොමුව ඇති අතර ඉන් මිදීමට උපරිම දායකත්වය ලබාදෙන බවයි තානාපතිවරයා සදහන් කළේ.         ", "URL": "https://www.itnnews.lk/2023/10/05/415352/", "Category": "දේශීය පුවත්", "Parent URL": null}