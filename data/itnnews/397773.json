{"Source": "ITN news", "Timestamp": "පෙබරවාරි 25, 2022 18:53", "Headline": "සති අන්තයේ රාත‍්‍රී කාලයේදී විදුලි කප්පාදුවක් සිදුකරන්නේ නැහැ", "News Content": "හෙටින් ඇරඹෙන සති අන්තයේ රාත‍්‍රී කාලයේදී විදුලි කප්පාදුවක් සිදුකරන්නේ නැති බව මහජන උපයෝගීතා කොමිසන් සභාව පවසනවා. හෙට දිනයේදී උදෑසන 8.30ත් සවස 5.30ත් අතර කාලය තුළ පැය 3.00ක කාලයක් ඒ බී සී කලාපවලට විදුලිය විසන්ධි වනු ඇති. සෙසු කලාපවලට උදෑසන 8.30ත් සවස 5.30ත් අතර කාලය තුල පැය දෙකහමාරක කාලයක් විදුලිය විසන්ධි කිරීමට එම කොමිසන් සභාව ලංකා විදුලි බල මණ්ඩලය අවසර ලබාදී තිබෙනවා.  ඉරිදා දිනයේදී එනම් 27 වනදා ඒ බී සී කලාපවලට පමණක් පැය දෙකහමාරක කාලයක් විදුලිය විසන්ධි වෙයි. සෙසු කලාපවලට විදුලි කප්පාදුවක් සිදු නොකරන බවයි එම කොමිසන් සභාව වැඩිදුරටත් කියා සිටියේ.                       ", "URL": "https://www.itnnews.lk/2023/10/05/397773/", "Category": "දේශීය පුවත්", "Parent URL": null}