{"Source": "ITN news", "Timestamp": "අගෝස්තු 8, 2022 21:45", "Headline": "පැරා කවපෙත්ත විසි කිරීමේ රිදී පදක්කම් දිනූ පාලිත දිවයිනට", "News Content": "පැරා කවපෙත්ත විසි කිරීමේ ඉසව්වෙන් රිදී පදක්කමක් දිනාගත් පාලිත බණ්ඩාර අද රාත්‍රී කටුනායක ගුවන්තොටුපොල වෙත පැමිණියා. ඔහු පිළිගැනීම වෙනුවෙන් කටුනායක ගුවන්තොටුපොල විශේෂ අමුත්තන්ගේ මැදිරිය තුළ උත්සවයක් ද පැවැත්වුණා. පාලිත බණ්ඩාරගේ පවුලේ සමාජිකයන් සහ ශ්‍රී ලංකා යුද හමුදා ක්‍රීඩා අධ්‍යක්ෂ බ්‍රි ගේඩියර් නලින් බණ්ඩාරනායක,  ජාතික පැරා කමිටුවේ සභාපති බ්‍රිගේඩියර් බන්දු බණ්ඩාර යන මහත්වරුන් මෙම අවස්ථාවට එක්ව සිටියා. ", "URL": "https://www.itnnews.lk/2023/10/05/427836/", "Category": "ක්‍රීඩා,දේශීය පුවත්", "Parent URL": null}