{"Source": "ITN news", "Timestamp": "ජූනි 7, 2022 14:31", "Headline": "ඕස්ට්‍රේලියා නිරීක්ෂණ ගුවන් යානයකට චීන ප්‍රහාරක යානයකින් බාධා", "News Content": "චීන ප්‍රහාරක ජෙට් යානයක් ඕස්ට්‍රේලියා නිරීක්ෂණ ගුවන් යානයකට උඩු ගුවනේ දී බාධා කිරීමක් සිදුකර ඇති බවට ඕස්ට්‍රේලියා අග්‍රාමාත්‍ය ඇන්තනී ඇල්බනීස් චෝදනා කරනවා. ඕස්ට්‍රේලියානු මුහුදු සීමාව නිරීක්ෂණය කරමින් සිටි ඕස්ට්‍රේලියානු රාජකීය ගුවන් හමුදාවට අයත් පී 8 වර්ගයේ ගුවන් යානයක් ඉදිරියෙන් චීන ප්‍රහාරක ජෙට් යානාවක් එක්වරම ගමන් කර ඇති බව ඕස්ට්‍රේලියා අග්‍රාමාත්‍යවරයා පවසනවා. දකුණු චීන මුහුදේ දී සිදුවූ මෙම සිද්ධිය අතිශය භයානක තත්ත්වයක් උද්ගතකරන බවටයි ඕස්ට්‍රේලියා අග්‍රාමාත්‍යවරයා අනතුරු අගවන්නේ. නිරීක්ෂණ ගුවන් යානය ඉදිරියට පැමිණි චීන ප්‍රහාරක යානයේ පසුපසින් එක්වරම ගිනි පිටකිරීමක් සිදුකර ඇති බවද සදහන්. ඒ හරහා නිරීක්ෂණ ගුවන් යානයට හා එහි ගමන් ගත් කාර්ය මණ්ඩලයේ ජීවිත දැඩි අවදානමකට ලක්ව ඇති බව ද අග්‍රාමාත්‍යවරයා පෙන්වා දෙනවා. එමෙන්ම පසුව සිදුකළ සොයාබැලීම්වලදී ඕස්ට්‍රේලියානු ගුවන් යානයේ එන්ජින් තුළ තිබී අලුමිනියම් කැබලි සොයාගත් බවද ඔහු පවසනවා.       ", "URL": "https://www.itnnews.lk/2023/10/05/415646/", "Category": "ජාත්‍යන්තර පුවත්", "Parent URL": null}