{"Source": "ITN news", "Timestamp": "ඔක්තෝබර් 27, 2021 11:38", "Headline": "රැඳවුම් බාලිකා නිවාසවල දරුවන්ට වෘත්තිය අධ්‍යාපනයෙන් පසුව රජයේ රැකියා", "News Content": "රැඳවුම් බාලිකා නිවාසවල දරුවන්ට වෘත්තිය අධ්‍යාපනයෙන් පසුව රජයේ රැකියා අවස්ථා උදා කර දීමට වෘත්තිය අමාත්‍යංශය හා ගිවිසුම් අත්සන් කර ඇති බව රාජ්‍ය අමාත්‍ය පියල් නිශාන්ත මහතා පවසනවා. කුලියාපිටිය පරිවාස දෙපාර්තමේන්තු රජයේ රැඳවුම් බාලිකා ළමා නිවාසයේ නව පරිගණක ඒකකය විවෘත කිරීම රාජ්‍ය අමාත්‍ය පියල් නිශාන්ත මහතාගේ ප්‍රධානත්වයෙන් සිදු වුණා. මීට සමගාමීව ළමා නිවාසවල දරුවන්ට පරිගණක ලබාදීමටයි කටයුතු කෙරුණේ. වයඹ පළාත් ආණ්ඩුකාර රාජා කොල්ලුරේ පාර්ලිමේන්තු මන්ත්‍රීවරුන් වන ගුණපාල රත්නසේකර හා සමන්ප්‍රිය හේරත් යන මහත්වරුන් ඇතුලු පිරිසක් ඊට එක්ව සිටියා.   ", "URL": "https://www.itnnews.lk/2023/10/05/372069/", "Category": "Breaking News,දේශීය පුවත්", "Parent URL": null}