{"Source": "ITN news", "Timestamp": "செப்டம்பர் 10, 2021 11:25", "Headline": "ஊரடங்கு உத்தரவு எதிர்வரும் 21 ஆம் திகதி வரை நீடிப்பு", "News Content": "தனிமைப்படுத்தல் ஊரடங்கை எதிர்வரும் 21ம் திகதி வரை தொடர்ந்தும் நீடிப்பதற்கு தீர்மானிக்கப்பட்டுள்ளது. ஜனாதிபதி கோட்டாபய் ராஜபக்ஷ தலைமையில் இட்மபெற்ற கொவிட் தடுப்பு செயலணி கூட்டத்தில் இந்த தீர்மானம் எடுக்கப்பட்டுள்ளது. நாட்டில் நிலவும் கொவிட் தொற்று பரவல் சூழல் தொடர்பில் விரிவான கலந்துரையாடல் இடம்பெற்றதையடுத்தே ஊரடங்கை மேலும் நீடிப்பதற்கு தீர்மானிக்கப்பட்டுள்ளது. இதற்கமைய எதிர்வரும் 21ம் திகதி அதிகாலை 4 மணி வரை தனிமைப்படுத்தல் ஊரடங்கை நீடிப்பதற்கு தீர்மானிக்கப்பட்டுள்ளது. இதேவேளை இறுதியாக கடந்த வெள்ளிக்கிழமை கொவிட் செயலணியின் கூட்டம் இடம்பெற்றது. இதன்போது 6ம் திகதி தளர்த்தப்படும் என அறிவிக்கப்பட்ட தனிமைப்படுத்தல் ஊரடங்கை 13ம் திகதி வரை அமுல்ப்படுத்த தீர்மானிக்கப்பட்டிருந்தது. ", "URL": "https://www.itnnews.lk/2023/10/05/361505/", "Category": "Breaking News,தேசிய செய்திகள்,முதன்மை செய்தி", "Parent URL": null}