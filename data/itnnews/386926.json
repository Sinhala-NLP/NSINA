{"Source": "ITN news", "Timestamp": "ஜனவரி 5, 2022 16:09", "Headline": "2021ல் சிறுவர் வன்முறைகள் தொடர்பில் 3 ஆயிரத்திற்கும் மேற்பட்ட முறைப்பாடுகள் பதிவு..", "News Content": "கடந்த 2021ம் ஆண்டில் சிறுவர்களுக்கெதிரான வன்முறைகள் தொடர்பில் 3 ஆயிரத்து 373 முறைப்பாடுகள் தேசிய சிறுவர் அதிகார சபையில் பதியப்பட்டுள்ளன. அவற்றில் 598 முறைப்பாடுகள் 5 வயதிற்கும் உட்பட்ட சிறுவர்கள் தொடர்பானதெனவும், அவர்களில் 252 பேர் சிறுமிகளென சுட்டிக்காட்டப்பட்டுள்ளது. அதிபர்கள், ஆசிரியர்களுக்கெதிரான 98 முறைப்பாடுகள் பதிவாகியுள்ளதென தேசிய சிறுவர் அதிகார சபை குறிப்பிட்டுள்ளது. பெற்றோர்களினால் துன்புறுத்தலுக்குள்ளான 2 ஆயிரத்து 60 சம்பவங்கள் பதிவாகியுள்ளதெனவும் தேசிய சிறுவர் பாதுகாப்பு அதிகார சபை தெரிவித்துள்ளது. ", "URL": "https://www.itnnews.lk/2023/10/05/386926/", "Category": "Breaking News,அண்மைய செய்திகள்,தேசிய செய்திகள்", "Parent URL": null}