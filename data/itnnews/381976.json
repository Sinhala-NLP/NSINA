{"Source": "ITN news", "Timestamp": "டிசம்பர் 10, 2021 12:36", "Headline": "இலங்கையில் மிகவும் சுத்தமில்லாத நதியாக களனி கங்கை அடையாளம்..", "News Content": "இலங்கையில் மிகவும் சுத்தமில்லாத நதியாக களனி கங்கை காணப்படுவதாக அமைச்சர் மஹிந்த அமரவீர தெரிவித்துள்ளார். களனி கங்கைக்கு கழிவுகள் கொட்டப்படும் ஆயிரத்து 344 இடங்கள் அடையாளம் காணப்பட்டுள்ளதாகவும் அமைச்சர் குறிப்பிட்டுள்ளார். பல வீடுகளின் மலசலக்கூட குழாய்கள் நேரடியாக களனி கங்கைக்கு விடப்படுகிறது. குறித்த நிலையை மாற்ற தேவையான நடவடிக்கைகள் எடுக்கப்பட்டுள்ளன. ‘நதிகளை பாதுகாப்போம்’ திட்டத்தின் கீழ் தூய்மைப்படுத்த வேண்டிய 103 நதிகள் அடையாளம் காணப்பட்டுள்ளன. அவற்றின் நீரை பயன்படுத்தும் அளவுக்கு நதியை சுத்தம் செய்ய நடவடிக்கை எடுக்கப்பட்டுள்ளது. இதேவேளை 103 நதிகளிலும் 10 ஆயிரத்து 743 இடங்களில் கழிவுகள் கொட்டப்படுவதாக அமைச்சர் மஹிந்த அமரவீர தெரிவித்துள்ளார். ", "URL": "https://www.itnnews.lk/2023/10/05/381976/", "Category": "Breaking News,தேசிய செய்திகள்", "Parent URL": null}