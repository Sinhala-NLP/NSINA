{"Source": "ITN news", "Timestamp": "ජූනි 12, 2022 12:31", "Headline": "පොසොන් පොහොය වෙනුවෙන් විශේෂ දුම්රිය සේවාවන්", "News Content": "එළඹෙන පොසොන් සමය වෙනුවෙන් විශේෂ දුම්රිය සේවාවන් ක්‍රියාත්මක කිරීමට ශ්‍රී ලංකා දුම්රිය සේවය සැලසුම් කර තිබෙනවා. කොළඹ කොටුවෙන් අද දහවල් 12.40ට එක් විශේෂ දුම්රියක් පිටත්වීමට නියමිත අතර තවත් දුම්රියක් අද රාත්‍රි 9 ට අනුරාධපුරය බලා පිටත්වීමට නියමිතයි. හෙට දිනයේදී කොළඹ කොටුවෙන් අලුයම 3.30, දහවල් 12.40, සවස 4.40, සවස 6 සහ රාත්‍රි 9 යන වේලාවන්වලදී අනුරාධපුරය බලා විශේෂ දුම්රිය ධාවනය කෙරෙන බවයි ශ්‍රී ලංකා දුම්රිය සේවය පැවසුවේ. විශේෂ දුම්රියවලට අමතරව පෙරවරු 5.45ට , පෙරවරු 6.35ට ,පෙරවරු 11.50ට සහ පස්වරු 4.10ට කොළඹ කොටුවේ සිට කන්කසන්තුරේ බලා දිනපතා ධාවනය වන දුම්රියද ක්‍රියාත්මකයි. අනුරාධපුරය බලා පස්වරු 1.15ටද කොළඹ කොටුවේ සිට දෛනික දුම්රියක් ක්‍රියාත්මක වනවා. ", "URL": "https://www.itnnews.lk/2023/10/05/416623/", "Category": "Breaking News,දේශීය පුවත්", "Parent URL": null}