{"Source": "ITN news", "Timestamp": "பிப்ரவரி 25, 2022 13:15", "Headline": "ரஷ்யாவின் தாக்குதலில் 130 க்கும் மேற்பட்ட யுக்ரேனியர்கள் பலி..", "News Content": "யுக்ரேன் மீது தாக்குதல்களை மேற்கொள்வதற்கு ரஷ்ய ஜனாதிபதி மேற்கொண்ட தீர்மானத்திற்கு உலகின் பல்வேறு நாடுகளும் கடுமையான எதிர்ப்பை வெளியிட்டுள்ளது. ஜனாதிபதி விளாடிமீர் புட்டினின் தீர்மானத்தை எதிர்த்து ரஷ்யாவின் 47 நகரங்களில் அந்த நாட்டு மக்கள் கடுமையான எதிர்ப்பு நடவடிக்கைகளை முன்னெடத்துள்ளன. எவ்வாறாயினும் ஆர்ப்பாட்டங்களில் கலந்துகொண்டிருந்த ஆயிரத்திற்கும் மேற்பட்டோரை பொலிசார் கைதுசெய்துள்ளனர். இதேவேளை ரஷ்யாவின் போர் நடவடிக்கைகளுக்கு எதிர்ப்பு தெரிவித்து பிரித்தானியா மற்றும் அமெரிக்கா போன்ற நாடுகள் பல்வேறு பொருளாதார தடைகளை விதித்துள்ளன. வங்கிகள் மற்றும் பல்வேறு வர்த்தகதிட்டங்களை அடிப்படையாக கொண்டு பொருளாதார தடைகள் விதிக்கப்பட்டுள்ளதாக சர்வதேச ஊடகங்கள் செய்தி வெளியிட்டுள்ளன. இதனிடையே ரஷ்யா மீது பொருளாதார தடைகளை விதிப்பது தொடர்பில் ஐரோப்பிய ஒன்றியமும் கவனம் செலுத்தியுள்ளது. இதேவேளை ரஷ்ய மற்றும் உக்ரேன் நாடுகளுக்கு இடையிலான போர் வலுப்பெற்றுவரும் நிலையில் உக்ரேனின் பல்வேறு பகுதிகளில் சேதம் ஏற்பட்டுள்ளதாக அந்நாட்டு உள்துறை அமைச்சு அறிவித்துள்ளது. அத்துடன் இதுவரையான காலப்பகுதியில் சுமார் 300 க்கும் மேற்பட்டோர் காயமடைந்துள்ளதாகவும் அறிவிக்கப்பட்டுள்ளது. ஒரு இலட்சத்திற்கும் மேற்பட்டோர் பாதுகாப்பான இடங்களுக்கு அனுப்பி வைக்கப்பட்டுள்ளனர். இந்த பின்னணியில் ரஷ்யா மீது பல்வேறு பொருளாதார தடைகளை விதிப்பது குறித்து அமெரிக்கா கவனம் செலுத்தியுள்ளது. வங்கிகள் மற்றும் வர்த்தக நிலையங்களுக்கும் பொருளாதார தடை விதிக்கப்படவுள்ளதாக அமெரிக்க ஜனாதிபதி ஜோ பைடன் அறிவித்துள்ளார்.\nஇதனிடையே யுக்ரேன் தலைநகரான கிவ் நகர் உள்ளிட்ட பல்வேறு பகுதிகளில் இன்றைய தினம் பாரியளவிலான 3 வெடிப்பு சம்பவங்கள் பதிவாகியிருந்ததாக சர்வதேச ஊடகங்கள் செய்தி வெளியிட்டுள்ளன. ", "URL": "https://www.itnnews.lk/2023/10/05/397676/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}