{"Source": "ITN news", "Timestamp": "ජූලි 2, 2022 19:50", "Headline": "රුසියා සංචාරකයින් මෙරටට ගෙන්වා ගැනීමේ වැඩසටහනක්", "News Content": "රුසියා සංචාරකයින් මෙරටට ගෙන්වා ගැනීමේ වැඩසටහනක් පින්නවලදී අද ආරම්භ කෙරුණා. රුසියාවේ පිහිටි ශ්‍රී ලංකා තානාපති කාර්යාලය හා කොළඹ පිහිටි රුසියා තානාපති කාර්යාලය එක්වයි වැඩසටහන ක්‍රියාත්මක කරන්නේ. කොළඹ පිහිටි රුසියා තානාපති කාර්යාලය සංචාරක ප්‍රවර්ධන නිලධාරිණිය රුසියාවේ සංචාරක ව්‍යාපාරිකයෙකු සමඟ පින්නවල නිරීක්ෂණ චාරිකාවක නිරතවුණා. පින්නවල අලි සංරක්ෂනාගාර නැරඹූ ඔවුන් අලි ඇතුන්ට පළතුරු කැවීම, මාඔයේ දී අලි ඇතුන් නැහැවීම, නිවුන් අලි පැටවුන්ගේ සුරතල් බැලීම, ආදී බොහෝ ක්‍රියාකාරකම්වල නිරතවුණා. මෙහිදී අදහස් දැක්වූ රුසියානු සංචාරක ප්‍රවර්ධන නිලධාරිණිය කියා සිටියේ ශ්‍රී ලංකාවේ සංචාරක ව්‍යාපාරය සඳහා උපරිම සහාය ලබා දෙන බවයි.       ", "URL": "https://www.itnnews.lk/2023/10/05/420728/", "Category": "දේශීය පුවත්", "Parent URL": null}