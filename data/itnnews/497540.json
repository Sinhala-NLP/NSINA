{"Source": "ITN news", "Timestamp": "ජූලි 5, 2023 15:48", "Headline": "රාගල වතුයායේ නිවාස පෙළක හටගත් ගින්නකින් නිවාස 20ක් විනාශ වෙයි", "News Content": "නුවරඑළිය රාගල වතුයායේ නිවාස පෙළක හටගත් ගින්නකින් නිවාස 20ක් විනාශයට පත්වුණා. රාගල වතුයායේ මැද කොටසේ පිහිටි වතු නිවාස පෙළක මෙම ගින්න හටගෙන තිබෙනවා. ගින්නට හසුවීමෙන් වතු කම්කරුවන්ගේ නිවාසවල තිබූ සියලු දේපල විනාශ වුණා. සිද්ධියෙන් එම නිවාසවල පදිංචි 75 දෙනෙකු අවතැන්ව සිටිනවා. ඔවුන් වතුයායේ පිහිටි රෝහල් ගොඩනැගිල්ලේ තාවකාලිකව නතරකර තිබෙනවා. නුවරඑළිය දිස්ත්‍රික් ලේකම්වරයාගේ උපදෙස් පරිදි වතු කළමනාකාරීත්වයත් සමග එක්ව ඔවුන්ට සහන සැලසීමේ කටයුතු ක්‍රියාත්මකයි.         ", "URL": "https://www.itnnews.lk/2023/10/05/497540/", "Category": "දේශීය පුවත්", "Parent URL": null}