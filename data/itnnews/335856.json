{"Source": "ITN news", "Timestamp": "මැයි 8, 2021 14:09", "Headline": "පැය 24 ක් තුළ ඉන්දියාවේ දරුණු මරණ 4,187 ක් – නව ආසාදිතයින් ලක්ෂ 4.01 ක්", "News Content": "ඉන්දියාවේ පළමු වරට දිනකදී කෝවිඩ් ආසාදිත මරණ 4,000 කට වැඩි ප්‍රමාණයක් සහ සතියේ සිව්වන වතාවට දෛනික රෝගීන් ලක්ෂ 4 කට අධික සංඛ්‍යාවක් වාර්තා වී තිබෙනවා. දැඩි ක්‍රියාමාර්ග ගන්නේ නම් තුන්වන කෝවිඩ් රැල්ලක් සිදු නොවිය හැකි බව ඉන්දීය රජය ඊයේ ප්‍රකාශ කළා. ලෝකයේ වැඩිම දෛනික වැඩිවීම වාර්තා කිරීමෙන් දිනකට පසු ඉන්දියාවේ රෝගීන් ලක්ෂ 4.01 ක් වාර්තා වූ අතර සක්‍රීය වෙයිරස් ආසාදිත සංඛ්‍යාව 37,23,446 ක් බවයි ඉන්දීය වාර්තා සදහන් කරන්නේ. පසුගිය පැය 24 තුළ පුද්ගලයින් 4,187 ක් මිය ගිය අතර, මුළු මරණ සංඛ්‍යාව ලක්ෂ 2.38 කි. වෙෙරස් සම්ප්‍රේෂණ දාමය බිඳ දැමීම සඳහා පසුගිය දින කිහිපය තුළ බොහෝ ප්‍රාන්ත විසින් අගුලු දැමීම් සහ ඇඳිරි නීතිය ප්‍රකාශයට පත් කර තිබෙනවා. තමිල්නාඩුව, කර්ණාටක සහ මනිපූර් ද මෙම ලැයිස්තුවට අලුතින්ම එකතු කෙරුණා. සඳුදා සිට මැයි 24 දක්වා කර්නාටකයේ සති දෙකක අගුලු දැමීමක් ප්‍රකාශයට පත් කර තිබේ. තමිල්නාඩුව ද සති දෙකක ඇඳිරි නීතිය ප්‍රකාශයට පත් කර තිබෙනවා. මනිපූර් හි මැයි 17 දක්වා ඇඳිරි නීතිය ක්‍රියාත්මක කෙරේ.     ", "URL": "https://www.itnnews.lk/2023/10/05/335856/", "Category": "Breaking News,ජාත්‍යන්තර පුවත්", "Parent URL": null}