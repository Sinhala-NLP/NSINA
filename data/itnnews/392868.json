{"Source": "ITN news", "Timestamp": "පෙබරවාරි 2, 2022 17:40", "Headline": "අවුරුද්ද අවසන් වෙන්න කලින් ණය ගෙවා ජනතාවට පහසුකම් දෙන්න ඇමති බැසිල් සූදානම්", "News Content": "ඉදිරි වසර 3 තුළ ජනතාවට දිය යුතු සියලු සහන ලබාදෙන බව අමාත්‍ය බැසිල් රාජපක්ෂ මහතා පවසනවා. කවුරුන් කුමන චෝදනා සිදු කළද මේ වසර අවසානයට පෙර සියලු ණය ගෙවා දමන බව ද අමාත්‍යවරයා අවධාරණය කළා. ඒ කුරුණෑගල පැවති උත්සවයකදීයි. කුරුණෑගල නව ප්‍රාදේශීය සභා කාර්යාල ගොඩනැගිල්ල අමාත්‍ය බැසිල් රාජපක්ෂ මහතාගේ ප්‍රධානත්වයෙන් විවෘත කෙරුණා. අමාත්‍යවරුන් වන ජොන්ස්ටන් ප්‍රනාන්දු, ජනක බණ්ඩාර තෙන්නකෝන් යන මහත්වරුන් ඇතුලු පිරිසක් ද එම අවස්ථාවට එක්වුණා. මෙම තුන්මහල් ගොඩනැගිල්ල ඉදිකිරීම සදහා රුපියල් මිලියන 280 ක් වැය කර තිබෙනවා.           ", "URL": "https://www.itnnews.lk/2023/10/05/392868/", "Category": "දේශීය පුවත්", "Parent URL": null}