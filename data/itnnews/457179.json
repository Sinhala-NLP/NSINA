{"Source": "ITN news", "Timestamp": "ජනවාරි 23, 2023 14:52", "Headline": "කේරළ ගංජා සමඟ සැකකරුවන් දෙදෙනෙකු අත්අඩංගුවට", "News Content": "කේරළ ගංජා කිලෝග්‍රෑම් 54 ක් සමඟ සැකකරුවන් දෙදෙනෙකු අත්අඩංගුවට ගැනීමට නාවික හමුදාව සමත් වුනා. නාවික නෞකා විජය ආයතනයට අනුයුක්ත මැරීන් බලගණයේ නිලධාරීන් කණ්ඩායමක් නොරොච්චෝලේ පුලච්චේන මංසන්ධියේදී සැකකටයුතු ලොරි රථයක් පරීක්ෂාවට ලක් කළා. එහිදී පාර්සල් විසිපහක් ලෙස අසුරා තිබූ කේරළ ගංජා කිලෝග්‍රෑම් 45 යි ග්‍රෑම් 200 ක් සැකකරුවෙකුද සමග අත්අඩංගුවට ගැනුණා. මේ අතර නාවික නෞකා උත්තර ආයතනයේ නිලධාරීන් උතුරු මැද සුරාබදු කාර්යාලය හා එක්ව සිදුකළ සෝදිසි මෙහෙයුමකදී තවත් කේරළ ගංජා කිලෝග්‍රෑම් අටයි ග්‍රෑම් 800 ක් සමග සැකකරුවෙකු අනුරාධපුර නගරයේදී අත්අඩංගුවට ගනු ලැබුවා. සැකකරුවන් සම්බන්ධයෙන් වැඩිදුර විමර්ශන ක්‍රියාත්මකයි.     ", "URL": "https://www.itnnews.lk/2023/10/05/457179/", "Category": "දේශීය පුවත්", "Parent URL": null}