{"Source": "ITN news", "Timestamp": "ජනවාරි 2, 2022 09:48", "Headline": "ඇමෙරිකාවේ ගුවන් ගමන් 2500කට අධික සංඛ්‍යාවක් අවලංගු කෙරේ", "News Content": "ඊයේ දිනයේ දී පමණක් ඇමෙරිකාවේ ගුවන් ගමන් 2500කට අධික සංඛ්‍යාවක් අවලංගු කිරීමත් සමඟ මගීන් දැඩි අසීරුතාවට පත්ව ඇති බව විදෙස් මාධ්‍ය වාර්තා කරනවා. ඔමික්‍රෝන් ප්‍රභේදයේ ව්‍යාප්තිය හා අයහපත් කාලගුණය හේතුවෙනුයි මෙලෙස ගුවන් ගමන් අවලංගු කර ඇත්තේ. පසුගිය දින කීපය පුරා ඇමෙරිකාවෙන් දෛනිව වාර්තා වන වයිරස ආසාදිතයින් සංඛ්‍යාව ඉතා ඉහළ අගයක් ගෙන තිබෙනවා. ගුවන් කාර්ය මණ්ඩලය ආසාදිතයින් බවට පත්වීම හා ඔවුන් නිරෝධායනයට ලක්කිරීම හේතුවෙන් ප්‍රමාණවත් තරම් සේවකයින් නොමැති බවයි ගුවන් සමාගම් සඳහන් කරන්නේ. එමෙන්ම මේ දිනවල මධ්‍යම ඇමෙරිකාවට බලපා ඇති අධික හිම පතනය ද ගුවන් ගමන් අවලංගු කිරීමට ප්‍රධාන සාදකයක් වී තිබෙනවා.       ", "URL": "https://www.itnnews.lk/2023/10/05/386205/", "Category": "ජාත්‍යන්තර පුවත්", "Parent URL": null}