{"Source": "ITN news", "Timestamp": "සැප්තැම්බර් 10, 2022 16:01", "Headline": "බදුල්ල හිඟුරුගමුව වතු ගම්මානයේ කාන්තාවන් දෙදෙනෙකු ඝාතනය කෙරේ", "News Content": "බදුල්ල හිගුරුගමුව ගැලන්ඇල්පිල් වතු ගම්මානයේ කාන්තාවන් දෙදෙනෙකු තියුණු ආයුධයකින් කපා කොටා ඝාතනය කර තිබෙනවා. එකම පවුලේ මව සහ දියණියයි මෙලෙස ඝාතනයට ලක්ව තිබෙන්නේ. සිද්ධියෙන් බරපතල තුවාල ලැබූ අනෙක් දියණිය බදුල්ල රෝහලේ ප්‍රතිකාර ලබනවා. ගැලන්ඇල්පිල් වතු ගම්මානයේ නිවසක ජීවත් වූ මෙම මව සහ දියණියන් දෙදෙනා තියුණු ආයුධයකින් පහර කෑම ලක්ව ඇත්තේ රාත්‍රියේ නිදා සිටින අවස්ථාවේදීයි. ඝාතනයට ලක්වූ මව අසූ හැවිරිදි වියේ පසුවූ අතර දියණිය 55 හැවිරිදි වියේ පසුවුණා. හැට හැවිරිදි වියේ පසුවූ අනෙක් දියණිය බරපතල කැපුම් තුවාල ලබා බදුල්ල මහරෝහල වෙත ඇතුළත්කර සිටිනවා. ඝාතනය කෙරුණු මව ප්‍ර දේශයේ තේ කර්මාන්ත ශාලාවක රැකියාව කරන බවත් ඇයගේ සැමියා මීට කළකට පෙර මියගොස් ඇති බවත් පොලිසිය පවසනවා. අදාළ කාන්තාව මුදල් පොලියට ලබාදෙන තැනැත්තියක් බවට තොරතුරු ලැබී ඇතැයිද  පොලිසිය වැඩිදුරටත් ප්‍රකාශ කරනවා. සැකකරුවන් සොයා බදුල්ල පොලිසිය පරික්ෂණ ආරම්භ කර තිබෙනවා.       ", "URL": "https://www.itnnews.lk/2023/10/05/434108/", "Category": "දේශීය පුවත්", "Parent URL": null}