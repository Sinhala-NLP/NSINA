{"Source": "ITN news", "Timestamp": "මැයි 28, 2023 15:02", "Headline": "අසත්‍ය ප්‍රකාශ සහ චෝදනා සම්බන්ධයෙන් සිනොපෙක් සමාගමෙන් නිවේදනයක්", "News Content": "සිනොපෙක් සමාගම විසින් පසුගියදා ගිවිසුම්ගත වූ මෙරට සිදුකිරීමට බලාපොරොත්තු වන ඉන්ධන ආනයනය, අලෙවිය සහ බෙදාහැරීමේ ව්‍යාපාරය සහ දේශීය නියෝජිතයන් පිළිබඳව පාර්ලිමේන්තුවේදී සහ ඇතැම් මාධ්‍යවල පලවූ අසත්‍ය ප්‍රකාශ සහ චෝදනා සම්බන්ධයෙන් එම සමාගමේ මතය නිවේදනයක් මගින් පල කර තිබෙනවා. කාන්චන විජේසේකර අමාත්‍යවරයා විසින් එම අසත්‍ය ප්‍රකාශ සහ චෝදනා පිළිබඳව අදාල  පාර්ශව පාර්ලිමේන්තු වරප්‍රසාද කමිටුවට කැඳවා විධිමත් පරීක්ෂණයක් පවත්වා සුදුසු නීතිමය සහ විනය කටයුතු සිදු කරන ලෙස ගරු කතානායකතුමාගෙන්ද ඉල්ලීමක් කර තිබෙනවා. එමෙන්ම එම අසත්‍ය වාර්තා සහ පුවත් සම්පුර්ණයෙන්ම ඉවත්කල සහ එය නිවැරැදි කර පල කල සියලුම මාධ්‍ය ආයතන සහ සමාජ මාධ්‍ය ආයතනවලට කාන්චන විජේසේකර අමාත්‍යවරයා ස්තුතිය පල කර සිටිනවා. ", "URL": "https://www.itnnews.lk/2023/10/05/486929/", "Category": "දේශීය පුවත්", "Parent URL": null}