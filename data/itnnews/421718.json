{"Source": "ITN news", "Timestamp": "ජූලි 7, 2022 10:28", "Headline": "කලමනාකරණ සේවා නිලධාරීන් ආගමන හා විගමන දෙපාර්තමේන්තුවට අනියුක්ත කෙරේ", "News Content": "කලමනාකරණ සේවා නිලධාරී සේවයේ නිලධාරීන් ආගමන හා විගමන දෙපාර්තමේන්තුව වෙත තාවකාලිකව අනියුක්ත කෙරුණා. රාජ්‍ය පරිපාලන අමාත්‍යාංහයයි මෙම තීරණය ගෙන ඇත්තේ. ඒ අනුව එම අමාත්‍යාංශයේ ඒකාබද්ධ සේවා අධ්‍යක්ෂ ජෙනරාල්වරයා මේ සම්බන්ධයෙන් සියලු ආයතන ප්‍රධානීන් දැනුවත් කළා. ආගමන විගමන දෙපාර්තමේන්තුවේ කොළඹ කාර්යාලයට පැමිණෙන දෛනික සේවා ලාභීන් පිරිස ඉහළ යාම සැළකිල්ලට ගනිමින් කළමනාකරණ සේවා නිලධාරීන් මාස 03 ක කාලයක් සදහා මෙසේ ආගමන හා විගමන දෙපාර්තමේන්තුවට අනියුක්ත කෙරුණා. ආගමන මහා විගමන පාලක ජෙනරාල්වරයායි මෙම ඉල්ලීම සිදු කර ඇත්තේ. ඒ අනුව බත්තරමුල්ල ආගමන හා විගමන දෙපාර්තමේන්තුවේ ප්‍රධාන කාර්යාලයට කිලෝමීටර් 10 ක් දුරින් පදිංචි කලමණාකරණ සේවා නිලධාරී සේවයේ නිලධාරීන් මාස 3 ක කාලයක් සදහා ආගමන විගමන දෙපාර්තමේන්තුවට අනියුක්ත කළ බව සදහන්.         ", "URL": "https://www.itnnews.lk/2023/10/05/421718/", "Category": "දේශීය පුවත්", "Parent URL": null}