{"Source": "ITN news", "Timestamp": "සැප්තැම්බර් 7, 2022 12:53", "Headline": "කන්ඩලම ප්‍රධාන වී ගබඩාවෙන් වී මිටි 200ක් සොරකම් කරලා !", "News Content": "දඹුල්ල කන්ඩලම ප්‍රධාන වී ගබඩාවේ ගබඩා කර තිබූ වී තොගයක් අවස්ථා කිහිපයකදී සොරකම් කර ඇති බව හෙළි වී තිබෙනවා. කණ්ඩලම වී අලෙවි මණ්ඩල ගබඩාවේ එක් ගබඩාවක සෙවිලි තහඩු ඉවත් කර වී තොග පැහර ගැනීම සිදු කර ඇති බවටයි වී අලෙවි මණ්ඩල නිලධාරීන් දඹුල්ල පොලීසියට පැමිණිලි කර ඇත්තේ.අවස්ථා කිහිපයකදී වී මිටි 200 කට අධික සංඛ්‍යාවක් මෙසේ පැහැර‌ගෙන ගොස් ඇති බවයි පැවසෙන්නේ. සොරකමට සම්බන්ධ පුද්ගලයින් හා ඒ සදහා යොදාගත් වාහන පිළිබද තොරතුරු ද හෙළිකර ගැනීමට හැකි වී ඇති අතර ඒ පිළිබද අංශ කිහිපයක් ඔස්සේ පොලිස් පරික්ෂණ ක්‍රියාත්මකයි.   ", "URL": "https://www.itnnews.lk/2023/10/05/433542/", "Category": "Breaking News,දේශීය පුවත්", "Parent URL": null}