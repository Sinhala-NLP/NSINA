{"Source": "ITN news", "Timestamp": "ජූලි 29, 2021 10:31", "Headline": "රජයේ තෝරාගත් රෝහල් 15ක සූර්ය විදුලි උත්පාදනය කඩිනමින් ආරම්භ කිරීමට පියවර", "News Content": "රජයේ තෝරාගත් රෝහල් 15 ක සූර්ය විදුලි උත්පාදනය කඩිනමින් ආරම්භ කිරීමට පියවර ගෙන තිබෙනවා. සෞභාග්‍යයේ දැක්ම ප්‍රතිපත්ති ප්‍රකාශයට අනුව පුනර්ජනනීය බලශක්තිය සියයට 70 ක් දක්වා ඉහළ නැංවීම අරමුණයි. තෝරාගත් රෝහල් 15 ක සූර්ය පැනල සවිකර පුනර්ජනනීය විදුලිය උත්පාදනය කිරීම සම්බන්ධ ව්‍යාපෘති පිළිබද සාකච්ඡාවක් අමාත්‍ය පවිත්‍රා වන්නිආරච්චි මහත්මියගේ ප්‍රධානත්වයෙන් පැවැත්වුණා. රාජ්‍ය අමාත්‍ය දුමින්ද දිසානායක මහතා ද ඊට එක්ව සිටියා. පුනර්ජනනීය බලශක්ති භාවිතය ඉහළ නැංවීම සදහා වන ව්‍යාපෘති රැසක් දැනටමත් ආරම්භකර තිබෙනවා. එහි තවත් එක් ව්‍යාපෘතියක් ලෙසයි රෝහල්වල සූර්ය පැනල සවිකෙරෙන්නේ.             ", "URL": "https://www.itnnews.lk/2023/10/05/352561/", "Category": "දේශීය පුවත්", "Parent URL": null}