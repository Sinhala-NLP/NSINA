{"Source": "ITN news", "Timestamp": "මැයි 22, 2021 14:09", "Headline": "චීන කම්පන මාලාවෙන් මියගිය සංඛ්‍යාව තුනක් දක්වා ඉහළට", "News Content": "චීනයේ සිදුවූ භූ කම්පන මාලාවෙන් මියගිය සංඛ්‍යාව තුනක් දක්වා ඉහළ ගොස් තිබෙනවා. 27 දෙනෙකු තුවාල ලබා ඇති බවයි වාර්තා වන්නේ. වයඹ දිග චීනයේ ටිබෙට් සානුව අසළ චින්හායි ප්‍රාන්තයේ සිදුවූ භූ කම්පනය රිච්ටර් පරිමාණ ඒකක 7.4 ක ප්‍රභලත්වයෙන් යුක්ත වූ අතර යුනාන් ප්‍රාන්තයේ සිදුවූ භූ කම්පනය රිච්ටර් පරිමාණ ඒකක 6.7 ක් ලෙස සටහන් වනවා. අතුරු කම්පන 166ක් ද වාර්තා වුණා. භූ කම්පනයත් සමග විසි දහසක පමණ පිරිසක් ආරක්ෂක ස්ථාන කරා රැගෙන යාමට කටයුතු කර තිබෙනවා. ෂින්හුවා පුවත් ඒජන්සිය පවසන්නේ භූ කම්පනයේ කේන්ද්‍රස්ථානය පිහිටි මඩුවෝ ප්‍රදේශයේ නිවාස වලට හානි සිදුව ඇති බවයි. ", "URL": "https://www.itnnews.lk/2023/10/05/338566/", "Category": "Breaking News,ජාත්‍යන්තර පුවත්", "Parent URL": null}