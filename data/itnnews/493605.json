{"Source": "ITN news", "Timestamp": "ජූනි 21, 2023 10:12", "Headline": "කටාර් ගුවන් සේවය කොළඹ – දෝහාකටාර් දෛනික ගුවන් ගමන් වාර සංඛ්‍යාව වැඩිකරයි", "News Content": "කටාර් ගුවන් සේවය කොළඹ සහ දෝහාකටාර් වෙත දෛනික ගුවන් ගමන් වාර සංඛ්‍යාව 5 දක්වා වැඩිකර තිබෙනවා. කටාර් ගුවන් සමාගම ලබන 22වනදා සිට මෙම තීරණය ක්‍රියාත්මක කිරීමට සැලසුම් කර තිබෙනවා. ගුවන් ගමන්වාර ඉහළ නැංවීම තුළින් ලොවපුරා ගමනාන්ත 160කට වැඩි ප්‍රමාණයකට සම්බන්ධ විය හැකි වනවා. මේ වන විට කටුනායක ගුවන්තොටුපලෙන් කටාර් ගුවන් සේවය මගින් සතියකට මගීන් 21000ක් පමණ පහසුකම් ලබා ගන්නවා. ගුවන් ගමන්වාර ඉහළ නැංවීම තුළින් තවදුරටත් ගුවන් මගීන්ට පහසුකම් සැලසීමට හැකිවීම රටේ සංවර්ධනයට ද සෘජු දායකත්වයක් ලබාදෙන බව ගුවන්තොටුපළ හා ගුවන් සේවා සමාගම සඳහන් කරනවා.             ", "URL": "https://www.itnnews.lk/2023/10/05/493605/", "Category": "Uncategorized @si", "Parent URL": null}