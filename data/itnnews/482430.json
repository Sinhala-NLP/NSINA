{"Source": "ITN news", "Timestamp": "මැයි 11, 2023 17:03", "Headline": "ජනපතිගේ නිවසට ගිනි තැබූ සැකකරුවෙකු රිමාන්ඩ්", "News Content": "ජනාධිපති රනිල් වික්‍රමසිංහ මහතාගේ නිවසට ගිනි තැබිමේ සිද්ධියේ තවත් සැකකරුවෙකු රක්ෂිත බන්ධනාගාර ගත කෙරුණා. කොටුව මහේස්ත්‍රාත් අධිකරණය මගින් මෙලෙස රක්ෂිත බන්ධනාගාර ගත කෙරුණේ සමගි ජන බලවේගයේ ක්‍රියාකාරී සාමාජිකයෙකු බව කියන සුජිත් චන්දන කුමාර යන අයයි. ජනාධිපතිවරයාගේ නිවසට ගිනි තැබු දා මෙම සැකකරු ගිනි නිවන හමුදාවට සහ ත්‍රිවිධ හමුදා නිලධාරීන්ට එම ස්ථානයට පැමිණීමට ඉඩ නොදී අවහිර කළ බවට අපරාධ පරීක්ෂණ දෙපාර්තමේන්තුව අධිකරණයට දැනුම් දුන්නා. මේ අතර රනිල් වික්‍රමසිංහ මහතාගේ නිවසට ගිනි තැබීමේ සිද්ධියේ තවත් සැකකරුවෙකු වන හිටපු මන්ත්‍රී ජේ සී රංගා කොටුව මහේස්ත්‍රාත් අධිකරණය හමුවේ ඇප තැන්පත් කළා. පසුගිය 3න් වනදා ඔහු මුදා හැරුණේ රුපියල් ලක්ෂ 50ක ශරීර ඇපයක් සහ රුපියල් 20,000 මුදල් ඇපයක් මතයි. කෙසේ වෙතත් රංගා මහතා අධිකරණයට කැඳවා ගෙන ආවේ බන්ධනාගාර නිලධාරීන් විසින් ඒ ඔහු වෙනත් නඩුවක් සඳහා බන්ධනාගාර ගතව සිටීම හේතුවෙනුයි. ", "URL": "https://www.itnnews.lk/2023/10/05/482430/", "Category": "දේශීය පුවත්", "Parent URL": null}