{"Source": "ITN news", "Timestamp": "දෙසැම්බර් 31, 2022 12:38", "Headline": "බිත්තර අලෙවි කිරීමේ ජංගම සේවාවක්", "News Content": "සමස්ත ලංකා බිත්තර නිෂ්පාදකයන්ගේ සංගමය ක්‍රියාත්මක කරන බිත්තර අලෙවි කිරීමේ ජංගම සේවාවක් අනුරාධපුරයේදී අද සිදු කෙරුණා. අනුරාධපුර මහජන පොළ ඉදිරිපිට දී රුපියල් පනස් පහක මිලකට බිත්තරයක් අලෙවි කෙරුණු අතර එක් පාරිභෝගිකයෙකුට උපරිම වශයෙන් බිත්තර විස්සක් ලබා ගැනීමට හැකි වුණා. පාරිභෝගික ජනතාව සදහන් කරන්නේ වෙළෙදපොළේ බිත්තර මිල ගණන් තවමත් දරාගත නොහැකි මට්ටමක පවතින බවයි. එසේම බිත්තර හිගයක් පවතින බවටද ඔවුන් චෝදනා කරනවා.   ", "URL": "https://www.itnnews.lk/2023/10/05/452960/", "Category": "දේශීය පුවත්", "Parent URL": null}