{"Source": "ITN news", "Timestamp": "දෙසැම්බර් 16, 2022 14:50", "Headline": "සනත් නිශාන්ත විදෙස්ගතවීමට ඉල්ලූ ඉල්ලීම කොටුව මහේස්ත්‍රාත් අධිකරණය ප්‍රතික්ෂේප කරයි", "News Content": "රාජ්‍ය අමාත්‍ය සනත් නිශාන්ත මහතාට විදේශගත වීමට අවසර දෙන ලෙස කළ ඉල්ලීම කොටුව මහේස්ත්‍රාත් අධිකරණය අද ප්‍රතික්ෂේප කළා. ගෝඨා ගෝ ගම අරගලකරුවන්ට පහරදීමේ සිද්ධිය සම්බන්ධයෙන් සනත් නිශාන්ත මහතා ඇප මත මුදාහැර සිටිනවා. ඔහුට සතියක කාලයක් විදේශ ගතවීමටයි අවසර ඉල්ලා තිබුණේ. ඒ ඉන්දියාව බලා යාමටයි. සැකකරු විදේශගත වන්නේ රාජකාරී හෝ වෛද්‍යාධාර සදහා නොව වන්දනාගමනකට බව පවසමින් නීතිපති දෙපාර්තමේන්තුව වෙනුවෙන් පෙනී සිටි අධිනීතීඥ උදාර කරුණාතිලක මහතා විරෝධතා පළකළා. එම විරෝධතා සැලකිල්ලට ගනිමිනුයි විදේශගත වීමට කළ ඉල්ලීම ප්‍රතික්ෂේප කෙරුණේ.       ", "URL": "https://www.itnnews.lk/2023/10/05/450653/", "Category": "දේශීය පුවත්", "Parent URL": null}