{"Source": "ITN news", "Timestamp": "ජූනි 22, 2021 16:50", "Headline": "රවි කරුණානායකට එරෙහි බැදුම්කර නඩුව ලබන මස 2 වනදා කැඳවයි", "News Content": "හිටපු මුදල් අමාත්‍ය රවි කරුණානායක මහතා ඇතුලු විත්තිකරුවන් පිරිසකට එරෙහි බැදුම්කර නඩුව ලබන මස 2 වනදා යළි කැදවීමට කොළඹ ත්‍රිපුද්ගල මහ අධිකරණ විනිසුරු මඩුල්ල තීරණය කළා. 2016 වසරේ මාර්තු මස සිදුවූ මහ බැංකු බැදුම්කර වෙන්දේසියකදී රජයට රුපියල් බිලියන 15 කට අධික මුදලක් සාවද්‍ය පරිහරණය කිරීම මොවුන්ට එරෙහි චෝදනාවයි. කොවිඩ් වසංගතය හේතුවෙන් මෙම නඩුව කල් දමා තිබුණා. මෙම මහා වංචාව සම්බන්ධයෙන් රවී කරුණානායක මහතා ඇතුලු විත්තිකරුවන් නව දෙනෙකුට එරෙහිවයි නීතිපතිවරයා මෙම නඩුව ගොනු කර ඇත්තේ. බාල වයස්කාර දැරියක දූෂණය කිරීමෙන් චෝදනා එල්ල වී සිර දඩුවම් නියම වී සිටින අකුරැස්ස ප්‍රාදේශීය සභාවේ හිටපු සභාපති සාරුව ලියනගේ සුනිල් යන අය ඉදිරිපත් කළ ඇප පෙත්සමක් විභාගයට ගැනීමට අභියාචනාධිකරණය නොතිසි නිකුත් කළා. සුනිල් යන අය වෙනුවෙන් පෙනී සිටි ජනාධිපති නීතිඥ සරත් ජයමාන්න මහතා කියා සිටියේ විත්තිකරු අතින් තමා දූෂණය නොවු බව පැමිණිලිකාර දැරිය මහාධිකරණ නඩු විභාගයේ දි ප්‍රකාශ කර ඇති බවයි.   ", "URL": "https://www.itnnews.lk/2023/10/05/344475/", "Category": "දේශීය පුවත්", "Parent URL": null}