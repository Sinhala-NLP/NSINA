{"Source": "ITN news", "Timestamp": "ඔක්තෝබර් 17, 2021 12:09", "Headline": "කම්හල් කරුවෙකු ලෙස පෙනී සිටිමින් ගිනි අවි සෑදූ පුද්ගලයෙකු අත්අඩංගුවට", "News Content": "තිස්සමහාරාම කාවන්තිස්ස පුර ප්‍රදේශයේ කම්හල් කරුවෙකු ලෙස පෙනී සිටිමින් ගිනි අවි සෑදූ පුද්ගලයෙකු අත්අඩංගුවට ගැනීමට පොලීසිය සමත්වුණා. මෙම පුද්ගලයා නිෂ්පාදනය කළ ගිනි අවි 5 ක් සහ තවත් උපකරණ තොගයක් පොලිස් භාරයට ගැනීමට හැකිවී තිබෙනවා. එක් ගිනි අවියක් රුපියල් පහළොස් දහසත් විසිදහසත් අතර මුදලකට අලෙවි කර ඇති බවයි විමර්ශනවලදී හෙළිවී ඇත්තේ. ගිනි අවි මිලදී ගත් සැකකරුවන් තුන් දෙනෙකු ද තිස්සමහාරාම පොලීසිය අත්අඩංගුවට ගෙන තිබෙනවා. යාල අභයභූමිය ආශ්‍රිතව දඩයම් කිරීම සඳහා මෙම ගිනි අවි යොදාගෙන ඇති බවයි හෙළිවී ඇත්තේ. වැටලීම සිදුකරන අවස්ථාවේදීද කම්හල්කරු ගිනි අවි නිෂ්පාදනය කිරීමේ නිරතව සිටි බව පොලීසිය පැවසුවා.       ", "URL": "https://www.itnnews.lk/2023/10/05/369798/", "Category": "Breaking News,දේශීය පුවත්", "Parent URL": null}