{"Source": "ITN news", "Timestamp": "ජූලි 24, 2022 20:41", "Headline": "කහවත්තේ පතලක් කඩාවැටී පුද්ගලයෙකු ජීවිතක්ෂයට", "News Content": "කහවත්ත ඇන්දාන ප්‍රදේශයේ මැණික් පතලක් කඩාවැටීමෙන් එක් අයෙකු ජීවිතක්ෂයට පත් වුණා. මෙම අනතුර සිදුවන අවස්ථාවේ පතල තුල එකොලොස් දෙනෙකු සිට ඇති බවටයි පොලිසිය ප්‍රකාශ කළේ. කහවත්ත ඇන්දාන නාවලකන්ද ප්‍රදේශයේ වෙල්යායක පිහිටි මැණික් පතලකුයි කඩා වැටීමට ලක් වුණේ. එම අනතුරෙන් පුද්ගලයන් දෙදෙනෙකු පතල තුළ සිර වූ අතර ඉන් එක් අයෙකු ජීවිතක්ෂයට පත් වුණා. අනෙක් පුද්ගලයා බේරා ගැනීමට හැකි වූ බවයි පොලිසිය පවසන්නේ. අඩි හතලිහක් පමණ ගැඹුරු මෙම පතල තුළ අනතුර සිදුවන අවස්ථාවේ 11 දෙනෙකු පමණ වැඩ කරමින් සිට තිබෙනවා. පස් වැටීම ආරම්භ වීමත් සමඟ පතල තුළ සිටි නව දෙනෙකු ඉවතට පැන දිවි බේරාගෙන ඇති බවයි වාර්තා වුණේ. පතල තුළ සිර වූ පුද්ගලයා ගොඩට ගැනීමෙන් පසු කහවත්ත මුලික රෝහලට ඇතුළත් කර අතර ඒ වන විටත් ඔහු මිය ගොස් ඇති බවයි පොලිසිය ප්‍රකාශ ක‍ළේ. අනතුරින් මිය ගියේ කහවත්ත පනාපිටිය ප්‍රදේශයේ පදිංචි තිස් හැවිරිදි පුද්ගලයෙක්.   ", "URL": "https://www.itnnews.lk/2023/10/05/424891/", "Category": "දේශීය පුවත්", "Parent URL": null}