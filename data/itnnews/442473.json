{"Source": "ITN news", "Timestamp": "ඔක්තෝබර් 26, 2022 11:41", "Headline": "රනිල් ජයවර්ධන ඉල්ලා අස්වෙයි", "News Content": "එක්සත් රාජධානියේ නව අග්‍රාමාත්‍ය රිෂි සුනක් පත්කිරීමෙන් අනතුරුව සිදුකිරීමට නියමිත කැබිනට් සංශෝධනයට පෙර ශ්‍රී ලංකාවේ උපන් රනිල් ජයවර්ධන එක්සත් රාජධානියේ පරිසර, ආහාර සහ ග්‍රාමීය කටයුතු පිළිබඳ රාජ්‍ය ලේකම් ධුරයෙන් ඉල්ලා අස්වී තිබෙනවා. ජයවර්ධන මහතා 2022 සැප්තැම්බර් 6 වැනිදා සිට අද ඔහු ඉල්ලා අස්වන තෙක් පරිසර ලේකම්වරයා ලෙස කටයුතු කළා. ඔහුගේ ඉල්ලා අස්වීමේ ලිපියේ ඔහු කියා සිටියේ හිටපු අගමැති ලිස් ට්‍රස් මෙම භූමිකාව සඳහා තමාව තෝරා ගැනීම ගැන “ඉතා කෘතඥ වන” බවත් “අපේ ගොවීන් නිදහස් කිරීමට” සහ අපගේ පරිසරය දිගටම ආරක්ෂා කිරීමට පදනම දැමීම ගැන ඔහු සතුටු වන බවයි. ජයවර්ධන මහතා මීට පෙර 2020 මැයි සිට 2022 සැප්තැම්බර් දක්වා ජාත්‍යන්තර වෙළඳ අමාත්‍යවරයා ලෙස කටයුතු කළා. ඔහු 2015 දී ඊසානදිග හැම්ප්ෂයර් හි කොන්සර්වේටිව් මන්ත්‍රීවරයා ලෙස ද තේරී පත් වුණා.  ", "URL": "https://www.itnnews.lk/2023/10/05/442473/", "Category": "Breaking News,දේශීය පුවත්", "Parent URL": null}