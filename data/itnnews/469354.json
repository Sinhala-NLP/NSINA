{"Source": "ITN news", "Timestamp": "මාර්තු 19, 2023 09:55", "Headline": "ඉම්රාන් ඛාන් අත්අඩංගුවට ගැනීමේ වරෙන්තුව ගැන අධිකරණය ගත් තීරණය", "News Content": "පාකිස්තාන හිටපු අගමැති ඉම්රාන් ඛාන් අත්අඩංගුවට ගැනීමේ වරෙන්තුව එරට අධිකරණය විසින් අවලංගු කර තිබෙනවා. පාකිස්තානයේ හිටපු අගමැති ඉම්රාන් ඛාන් අත්අඩංගුවට ගැනීමට මීට පෙර එරට අධිකරණය විසින් වරෙන්තු නිකුත්කර තිබුණා. කෙසේ වෙතත් දින කිහිපයක් තිස්සේ ඔහු අත්අඩංගුවට ගැනීමට නොහැකි වූයේ ඔහුගේ ආධාරකරුවන් ඉම්රාන් ඛාන් ජීවත්වන නිවස වටා රැදී සිටීම හේතුවෙන්. කෙසේ වෙතත් ඊයේ දිනයේ දී ඉම්රාන් ඛාන් ඉස්ලාමාබාද් අධිකරණයේ පෙනී සිටියා. එහිදී අධිකරණය තීරණය කළේ ඉම්රාන් ඛාන්ට එරෙහිව තිබෙන දූෂණ නඩුවේ විභාගය මාර්තු 30 වනදා දක්වා කල් තැබීමටයි. තවද අත්අඩංගුවට ගැනීම සදහා නිකුත් කළ වරෙන්තුව අවලංගු කිරීමටත් අධිකරණය කටයුතු කළා.   ", "URL": "https://www.itnnews.lk/2023/10/05/469354/", "Category": "ජාත්‍යන්තර පුවත්", "Parent URL": null}