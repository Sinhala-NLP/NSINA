{"Source": "ITN news", "Timestamp": "ජූනි 19, 2021 11:14", "Headline": "ඊයේ දිනය තුළ කොවිඩ් ආසාදිතයින් 2349ක්", "News Content": "ඊයේ (17) දිනයේද මෙරටින් කොරෝනා ආසාදිතයින් 2349 නෙකු හමුවුණා. ඊයේ වාර්තා වූ ආසාදිතයින් අතරින් වැඩිම පිරිස හමුවී ඇත්තේ කොළඹ දිස්ත්‍රික්කයෙන්. එම සංඛ්‍යාව 493 ක්. ගම්පහින් ආසාදිතයින් 274 දෙනෙකු හදුනාගනිද්දි කුරුණෑගලින් හමුවී ඇති ආසාදිතයින් සංඛ්‍යාව 166 ක්. කළුතරින් ආසාදිතයින් 104 ක් හා ගාල්ලෙන් ආසාදිතයින් 111 ක් ඊයේ හදුනාගත් පිරිසට ඇතුළත්. ඊයේ දිනයේදී මෙරටින් හදුනාගත් ආසාදිතයින් 2349 දෙනාද සමගින් මේ දක්වා මෙරටින් හමුවී ඇති කොරෝනා ආසාදිතයින් සංඛ්‍යාව 2,35,413 ක්. ඒ අතුරින් 35,729 දෙනෙකු රෝහල්ගතව ප්‍රතිකාර ලබනවා. සුවය ලැබූ සමස්ත කොරෝනා ආසාදිතයින් සංඛ්‍යාව 1,97,259 ක්. ඊයේ තහවුරු කළ කොරෝනා මරණ 55 සමගින් මෙරට සිදුවූ කොරෝනා මරණ සංඛ්‍යාව 2480 දක්වා ඉහළ ගියා. ඊයේ මිය ගිය පිරිසෙන් 23 දෙනෙකු කාන්තාවන් වන අතර සෙසු 32 දෙනා පිරිමි පුද්ගලයින්. මේ අතර ඉන්දීය ඩෙල්ටා කොරෝනා ප්‍ර‌ෙභ්දය වැළදුනු මරදාන ප්‍රදේශයේ පුද්ගලයින් 5 දෙනා කොරෝනා මර්දන එන්නත් ලබා නොගත් පුද්ගලයින් බව හෙළිවී තිබෙනවා. මෙම පිරිසෙන් 3 දෙනෙකු මේ වන විට සුවය ලබා ඇති අතර සෙසු 3 දෙනා තවදුරටත් ප්‍රතිකාර මධ්‍යස්ථානවල ප්‍රතිකාර ලබමින් සිටිනවා.     ", "URL": "https://www.itnnews.lk/2023/10/05/343667/", "Category": "දේශීය පුවත්", "Parent URL": null}