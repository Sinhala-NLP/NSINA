{"Source": "ITN news", "Timestamp": "ஜனவரி 13, 2023 15:07", "Headline": "கஞ்சா வைத்திருந்ததாக குற்றம் சுமத்தப்பட்டுள்ள சிரேஷ்ட பொலிஸ் அத்தியட்சகர் பணி நீக்கம்", "News Content": "கஞ்சா போதைப்பொருள் வைத்திருந்ததாக குற்றம் சுமத்தப்பட்டுள்ள மொனராகலை பிரிவுக்கு பொறுப்பான சிரேஷ்ட பொலிஸ் அத்தியட்சகர் சிசிர குமார பணி நீக்கம் செய்யப்பட்டுள்ளார். உடன் அமுலுக்கு வரும் வகையில் அவர் பணி நீக்கம் செய்யப்படுவதாக பொலிஸ் தலைமையகம் அறிவித்துள்ளது. தேசிய பொலிஸ் ஆணைக்குழுவின் அனுமதியின் கீழ் பொலிஸ் மா அதிபர் பணி நீக்க உத்தரவை பிறப்பித்துள்ளார். இதேவேளை சிரேஷ்ட பொலிஸ் அத்தியட்சகர் சிசிர குமார தொடர்பான விசாரணைகள் தொடர்ந்தும் முன்னெடுக்கப்பட்டுள்ளதாக பொலிஸ் ஊடக பிரிவு அறிவித்துள்ளது. ", "URL": "https://www.itnnews.lk/2023/10/05/455367/", "Category": "Breaking News,தேசிய செய்திகள்", "Parent URL": null}