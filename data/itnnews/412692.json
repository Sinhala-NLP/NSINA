{"Source": "ITN news", "Timestamp": "මැයි 22, 2022 16:03", "Headline": "ජර්මනියේ ප්‍රදේශ රැසකට සූළි කුණාටු තුනකින් දැඩි බලපෑම්", "News Content": "ජර්මනියේ ප්‍රදේශ රැසකට එකවර ඇති වූ සූළි කුණාටු තුනකින් දැඩි බලපෑම් එල්ල වී තිබෙනවා. ජර්මනියේ පැඩර්බෝන් නගරයට ඉන් දැඩි බලපෑමක් එල්ල වී ඇති බවයි වාර්තා වන්නේ. එක් අවස්ථාවකදී සුළි කුණාටු 3ක් එකවර එම ප්‍රදේශයට බලපෑම් එල්ල කර ඇති බවයි කාළගුණ අංශ සඳහන් කරන්නේ. පුද්ගලයින් 40 දෙනෙකු පමණ තුවාල ලබා තිබෙනවා. ඉන් 13 දෙනෙකුගේ තත්වය බරපතල බවයි වාර්තා වන්නේ. බටහිර හා මධ්‍යම ජර්මනියේ නගර රැසකට තවමත් අධික වර්ෂාපතනයක් හා සුළං තත්වයක් වාර්තා වන බවයි එරට කාළගුණ අංශ සඳහන් කරන්නේ. මාර්ග රැසක් හා නිවාස රැසක් සුළි කුණාටුව හේතුවෙන් විනාශ වී තිබෙනවා.           ", "URL": "https://www.itnnews.lk/2023/10/05/412692/", "Category": "ජාත්‍යන්තර පුවත්", "Parent URL": null}