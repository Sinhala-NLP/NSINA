{"Source": "ITN news", "Timestamp": "සැප්තැම්බර් 29, 2021 18:40", "Headline": "ඇෆ්ගනිස්ථානය ගැන බයිඩ්න් සහ ආරක්ෂක දෙපාර්තමේන්තුව පරස්පරයක", "News Content": "ඇමරිකා හමුදාවේ ඉහළ පෙළේ නිලධාරීන් වන ජෙනරාල් මාක් මිලී හා ජෙනරාල් ෆ්‍රෑන්ක් මැකෙන්සි ඇමරිකා සෙනට් සන්නද්ධ සේවා කමිටුව හමුවේ ප්‍රශ්න කෙරුණා. එහිදී ඔවුන් පවසා ඇත්තේ ඇෆ්ගනිස්ථානයෙන් සියළුම හමුදා භට කණ්ඩ ඉවත් කර ගැනීමට කිසිදු විටක රජයට උපදෙස් ලබා නොදුන් බවයි. ඇමරිකා හමුදා සෙබළුන් 2500 ක් පමණ ඇෆ්ගනිස්ථානය තුළ රදවා තැබිය යුතු බවට ඔවුන් රජයට උපදෙස් ලබා දුන් බව  මෙහිදී පවසා තිබෙනවා. කෙසේ වුවද ඇමරිකා ජනාධිපති ජෝ බයිඩන් සදහන් කර ඇත්තේ ඇෆ්ගනිස්ථානයෙන් සියළු හමුදා සෙබළුන් ඉවත් කර නොගන්නා ලෙස කිසිදු හමුදා නිලධාරියෙකු තමාට උපදෙස් ලබා නොදුන් බවයි.  ඇෆ්ගනිස්ථාන රජය හා එරට හමුදාව ඉතා කෙටි කාලයක් තුළ බිද වැටී තලෙයිබාන් ග්‍රහණයට ලක්වූයේ තම උපදෙස් නිසි ලෙස ක්‍රියාත්මක නොකළ හේතුවෙන් බව ආරක්ෂක දෙපාර්තමේන්තුව සෙනට් සන්නද්ධ සේවා කමිටුව හමුවේ සදහන් කර තිබෙනවා. ඇති බවට තම ආරක්ෂක අංශ කිසි විටක අපේක්ෂා නොකළ බවයි ජෙනරාල් මාක් මිලි තවදුරටත් සදහන් කරන්නේ. ඇෆ්ගනිස්ථාන ජනතාව තලෙයිබාන් පාලනය හමුවේ දැඩි පීඩාවට පත්ව ඇත්තේ වගකීම් විරහිත ඇමරිකා ක්‍රියා කලාපය හමුවේ බවට යුද විශ්ලේෂකයින් චෝදනා කරනවා. ", "URL": "https://www.itnnews.lk/2023/10/05/365888/", "Category": "ජාත්‍යන්තර පුවත්", "Parent URL": null}