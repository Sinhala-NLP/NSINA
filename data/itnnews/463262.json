{"Source": "ITN news", "Timestamp": "පෙබරවාරි 25, 2023 12:21", "Headline": "වගා සහන සැලසීම වෙනුවෙන් රුපියල් මිලියන 56000ක් වෙන් කෙරේ", "News Content": "ගොවි ජනතාවගේ වගා කටයුතු සදහා අවශ්‍ය සහන සැලසීමට රජය රුපියල් මිලියන 56000ක මුදලක් මේ වසරේදී වෙන් කර ඇති බව කෘෂිකර්ම අමාත්‍යාංශය නිවේදනය කරනවා. ගොවි ජනතාවට තම නිෂ්පාදන සදහා වැය වන පිරිවැය අවම කිරීම සදහා ව්‍යාපෘති ක්‍රියාත්මක කිරීමේ අරමුණින් රජය මෙම මුදල් වෙන් කර ඇති බවයි කෘෂිකර්ම අමාත්‍ය මහින්ද අමරවීර මහතා සදහන් කළේ. වගා කටයුතුවලදී මුලික වියදම් ඉහළයාම නිසා ගොවි ජනතාව මහත් අසීරුතාවට පත්ව සිටිනවා. මේ හේතුවෙන් තම අස්වනුවලින් ප්‍රමාණවත් ලාභයක් නොලැබෙන බවටයි ගොවි ජනතාව චෝදනා කළේ. මෙම කරුණු සැළකිල්ලට ගනිමින් ඔවුන්ට වගා කටයුතුවලදී දැරීමට සිදුවන මූලික පිරිවැය අවම වන ලෙස මෙම මුදල් වැය කිරීමට කටයුතු කරන්නැයි කෘෂිකර්ම අමාත්‍ය මහින්ද අමරවීර මහතා නිලධාරින්ට උපදෙස් දී තිබෙනවා. කෘෂිකර්ම අමාත්‍යාංශයේදී පැවති සමාලෝචන රැස්විමකට එක්වෙමිනුයි අමාත්‍යවරයා මෙම උපදෙස් ලබා දී ඇත්තේ.     ", "URL": "https://www.itnnews.lk/2023/10/05/463262/", "Category": "දේශීය පුවත්", "Parent URL": null}