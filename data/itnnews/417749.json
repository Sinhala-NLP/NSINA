{"Source": "ITN news", "Timestamp": "ජූනි 18, 2022 19:27", "Headline": "ආර්ථික මධ්‍යස්ථානවල එළවළු ගොඩ ගැසෙයි", "News Content": "රට තුළ පවතින ඉන්ධන හිඟය ආර්ථික මධ්‍යස්ථානවල එළවලු වෙළදාමට සෘජුව බලපෑම් එල්ල කර තිබෙනවා. වෙළදුන්ගේ පැමිණීම අඩු වීම හේතුවෙන් ආර්ථික මධ්‍යස්ථානවල එළවළු මිල පහත වැටී ඇති බවයි වාර්තා වන්නේ. උඩරට එළවළු රටපුරා බෙදාහරින ප්‍රධානතම ආර්ථික මධ්‍යස්ථානයක් වන කැප්පෙටිපොළ විශේෂිත ආර්ථික මධ්‍යස්ථානයට මේ දිනවල පිට පළාත්වලන් වෙළදුන් පැමිණෙන්නේ  ඉතා අඩු මට්ටමකින්. පවතින ඉන්ධන හිඟය වෙළදුන්ගේ පැමිණීම අඩු වීමට හේතුවී තිබෙනවා. මෙසේ වෙළදුන් පැමීණිම අඩු වීම හේතුවෙන් පසුගිය දිනවල කිලෝග්‍රෑම් 1ක් රුපියල් 250ත් 400ත් අතර පැවති බොහෝ එළවළුවල මිල අදවන විට රුපියල් 120ක් දක්වා පහත වැටී තිබෙනවා. මේ අතර අද දිනයේ දී වෙළදුන්ගේ පැමිණිම දඹුල්ල ආර්ථීක මධ්‍යස්ථානයේ ද 90% කටත් වඩා අඩු තත්ත්වයක පැවතුණා. ඇතැම් එළවළු වර්ග අලෙවිකර ගැනීමට නොහැකිව විශාල වශයෙන් ගොඩගසා තිබෙනු දක්නට ලැබුණා.   ", "URL": "https://www.itnnews.lk/2023/10/05/417749/", "Category": "දේශීය පුවත්", "Parent URL": null}