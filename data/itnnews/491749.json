{"Source": "ITN news", "Timestamp": "ජූනි 14, 2023 09:47", "Headline": "නයිජීරියාවේ බෝට්ටු අනතුරකින් පුද්ගලයින් සිය දෙනෙකු ජීවිතක්ෂයට", "News Content": "නයිජීරියාවේ සිදුවූ බෝට්ටු අනතුරකින් පුද්ගලයින් සිය දෙනෙකු පමණ ජීවිතක්ෂයට පත්ව තිබෙනවා. නයිජීරියාවේ නයිගර් ගංගාවේ ගමන් කරමින් තිබූ මගී බෝට්ටුවකුයි මෙලෙස අනතුරට ලක්ව ඇත්තේ. අනතුරට ලක්වූ බෝට්ටුවේ ගමන් කළ පිරිස් සොයා මේ වනවිටත් මෙහෙයුම් ක්‍රියාත්මකයි. මංගල උත්සවයකට සහභාගි වූ පිරිසක් රැගෙන එමින් සිටි මෙම බෝට්ටුවේ කාන්තාවන් හා ළමුන් විශාල සංඛ්‍යාවක් ද ගමන් කර ඇති බව සඳහන්. අනතුරෙන් දිවි ගලවාගත් කිසිදු පුද්ගලයෙකු පිළිබඳ මේ වන තෙක් වාර්තා වී නැහැ. උදෑසන තුනට පමණ අනතුර සිදුව ඇති අතර ඒ පිළිබඳ වාර්තා වී ඇත්තේ තවත් පැයකට පමණ පසුවයි.       ", "URL": "https://www.itnnews.lk/2023/10/05/491749/", "Category": "Breaking News,ජාත්‍යන්තර පුවත්", "Parent URL": null}