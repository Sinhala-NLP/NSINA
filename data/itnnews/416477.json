{"Source": "ITN news", "Timestamp": "ජූනි 11, 2022 12:08", "Headline": "රාජ්‍ය සේවය ගැන විධිමත් අධ්‍යයනයක් කරන්න – ජනපතිගෙන් නිලධාරීන්ට උපදෙස්", "News Content": "ගුණාත්මක සේවයක් සහ තෘප්තිමත් සේවකයෙකු වෙනුවෙන් රාජ්‍ය සේවය පිළිබද විධිමත් අධ්‍යනයක් කරන්නැයි ජනාධිපති ගෝඨාභය රාජපක්ෂ මැතිතුමා අදාළ නිලධාරීන්ට උපදෙස් ලබාදී තිබෙනවා. රාජ්‍ය ආයතනවල සේවය පළාත් මට්ටමින් විමධ්‍යගත කිරීම සඳහා සැලසුම් සකස්කරන්නැයිද ජනාධිපතිතුමා රාජ්‍ය ආයතනවල නිලධාරීන් හමුවේ ප්‍රකාශ කළා. රාජ්‍ය පරිපාලන,  ස්වදේශ කටයුතු හා පළාත් පාලන අමාත්‍යාංශයේ කාර්ය භාරය සහ කඩිනම් ගෙවතුවගා සංග්‍රාමය පිළිබද ජනාධිපතිතුමාගේ ප්‍රධානත්වයෙන් පැවති සාකච්ඡාවදී මේ බව අවධාරණය කෙරුණේ. එකම සේවාවක් ලබාදීම සදහා ඇති රාජ්‍ය ආයතන ඒකාබද්ධ කිරීමේ අවශ්‍යතාව ජනාධිපතිතුමා පෙන්වා දුන්නා. අගනගරයේ ඇති ප්‍රධාන රාජ්‍ය ආයතනවල සේවාව පළාත් ආයතනවලට විමධ්‍යගත කිරීමෙන් රාජ්‍ය සේවකයන් කොළඹට පැමිණීම අවම කරගත හැකි බවයි ජනාධිපතිතුමා කියා සිටියේ.  අපි වවමු රට දිනවමු ජාතික ආහාර සුරක්ෂිතතා වැඩසටහනක් ආරම්භ කිරීමට ද මෙහිදී තීරණය කෙරුණා.     ", "URL": "https://www.itnnews.lk/2023/10/05/416477/", "Category": "Breaking News,දේශීය පුවත්", "Parent URL": null}