{"Source": "ITN news", "Timestamp": "මාර්තු 12, 2022 11:52", "Headline": "ඊයේ දිනය තුළ කොවිඩ් ආසාදිතයින් 467ක්", "News Content": "ඊයේ දිනයේදී කොරෝනා ආසාදිතයින් 467 දෙනෙකු මෙරටින් වාර්තා වුණා. ඊයේ දිනයේ වාර්තා වූ කොරෝනා ආසාදිතයන් සමග මෙරට සමස්ත ආසාදිතයින්ගේ සංඛ්‍යාව 655383 දක්වා ඉහළ ගොස් තිබෙනවා. මේ වන විට ප්‍රතිකාර ලබන සංඛ්‍යාන 20305ක්. ඊයේ දිනයේදී 81 දෙනෙකු සුවය ලැබුවා. ඒ අනුව සුවය ලැබූ සමස්තය 618697 දෙනෙකු දක්වා ඉහළ ගොස් තිබෙනවා. ඊයේ දිනයේදී කොරෝනා මරණ 07 ක් වාර්තා වුණා. ඒ අනුව මෙරට සමස්ත කොරෝනා මරණ සංඛ්‍යාව 16381 ක් දක්වා ඉහළ ගොස් තිබෙනවා. කොරෝනා මර්දන එන්නත් පළමු මාත්‍රාව 16945836 දෙනෙකුට ලබාදී ඇති අතර දෙවන මාත්‍රාව 14251784 දෙනෙකුට ලබාදී තිබෙනවා. බූස්ටර් එන්නත ද 7572346 දෙනෙකුට ලබාදී ඇති බවයි සෞඛ්‍ය අංශ සදහන් කළේ.     ", "URL": "https://www.itnnews.lk/2023/10/05/400837/", "Category": "දේශීය පුවත්", "Parent URL": null}