{"Source": "ITN news", "Timestamp": "අප්‍රේල් 23, 2023 05:55", "Headline": "ඩෙවෝන් දිය ඇල්ලෙන් පහලට පැන්න කතගේ සිරුර සොයා ගැනේ", "News Content": "ඩෙවෝන් දිය ඇල්ලෙන් පහලට පැන මිය ගිය කාන්තාවගේ සිරුර මේ වන විට සොයා ගෙන ඇති බව පතන දිඹුල පොලිස් ස්ථානාධිපති ප්‍රධාන පොලිස් පරික්ෂක ඒ. ආනන්දසිරි මහතා පවසනවා . සිරුර ඩෙවෝන් දිය ඇල්ල පාමුල තිබී සොයා ගත් බවයි පොලිසිය පැවසුවේ. පවුල් ආරවුලක් හේතුවෙන් සිව්දරු මවක් ඩෙවෝන් දියඇල්ලෙන් පහලට පැන ඇති බවට වාර්තා වුණා. දිඹුල පතන පොලීසියට පැමිණිල්ලක් සිදු කිරීමට පැමිණි කාන්තාවකුයි ඒ ආසන්නයේ පිහිටි ඩෙවෝන් ඇල්ලට පැන තිබුණේ. මිය ගොස් ඇත්තේ බෝගහවත්ත ප්‍රදේශයේ පදිංචි ලෙච්චුමන් නිශාන්තිනී නමැති කාන්තාවයි දරුවන් දෙදෙනෙකුද සමග පැමිණිල්ල සිදු කිරීමට මෙම කාන්තාව පැමිණ ඇති අතර වතුර වීදුරුවක් රැගෙන එන ලෙස දරුවන් පිටත් කොට කාන්තාව දියඇල්ල පැන තිබෙනවා. ", "URL": "https://www.itnnews.lk/2023/10/05/477382/", "Category": "දේශීය පුවත්,නවතම පුවත්", "Parent URL": null}