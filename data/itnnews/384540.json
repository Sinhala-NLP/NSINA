{"Source": "ITN news", "Timestamp": "டிசம்பர் 23, 2021 12:30", "Headline": "வெளிநாட்டு சுற்றுலாப்பயணிகளின் எண்ணிக்கை அதிகரிப்பு..", "News Content": "வெளிநாட்டு சுற்றுலாப்பயணிகளின் எண்ணிக்கை அதிகரித்துள்ளதாக சுற்றுலாத்துறை அமைச்சு தெரிவித்துள்ளது. இம்மாத்தில் முதல் 20 நாட்களில் மாத்திரம் 47 ஆயிரத்து 120 வெளிநாட்டு சுற்றுலாப்பயணிகள் நாட்டுககு வருகை தந்துள்ளனர். இதற்கமைய இவ்வருட ஜனவரி மாத்திலிருந்து இதுவரையான காலப்பகுதியில் ஒரு இலட்சத்து 52 ஆயிரத்து 109 சுற்றுலாப்பயணிகள் நாட்டிற்கு வந்துள்ளனர். இலங்கையை வசீகரமான சுற்றுலா மையமாக மாற்றும் வகையில் ஒருங்கிணைந்த ஊக்குவிக்கும் வேலைத்திட்டங்கள் அடுத்த வருடம் ஆரம்பிக்கப்படுமென சுற்றுலாத்துறை அமைச்சு தெரிவித்துள்ளது. இதனை முன்னிட்டு அடுத்த வருடத்தை ‘இலங்கையை காண்போம்’ என்ற ஆண்டாக பிரகடனப்படுத்த தீர்மானிக்கப்பட்டுள்ளது. சமூக ஊடகங்கள் வாயிலாகவும் ஊக்குவிப்பு வேலைத்திட்டம் மேம்படுத்தப்படும். அத்துடன் வெளிநாடுகளில் நடைப்பெறும் சுற்றுலா மற்றும் விமான சேவை தொடர்பான சர்வதேச மாநாடுகள், கருத்தரங்குகள் மற்றும் கண்காட்சிகளில் இந்த ஒருங்கிணைந்த ஊக்குவிப்பு வேலைத்திட்டத்தை நடைமுறைப்படுத்தவுள்ளதாக சுற்றுலாத்துனை அமைச்சு தெரிவித்துள்ளது. ", "URL": "https://www.itnnews.lk/2023/10/05/384540/", "Category": "Breaking News,தேசிய செய்திகள்", "Parent URL": null}