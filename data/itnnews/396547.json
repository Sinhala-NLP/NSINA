{"Source": "ITN news", "Timestamp": "පෙබරවාරි 21, 2022 16:29", "Headline": "ජර්මනියේ ලුෆ්තෑන්සා හා ස්විස් ගුවන් සේවා යුක්රේනයට සිදුකෙරෙන ගුවන් ගමන් තාවකාලිකව අත්හිටුවයි", "News Content": "ජර්මනියේ ලුෆ්තෑන්සා හා ස්විස් ගුවන් සේවා යුක්රේනයට සිදුකෙරෙන ගුවන් ගමන් තාවකාලිකව අත්හිටුවීමට පියවර ගත්තා. හටගෙන ඇති යුක්රේන රුසියා අර්බුදය හමුවේ මෙම පියවර ගත් බවයි එම ගුවන් සේවා නිවේදනය කරන්නේ. දිනෙන් දින වැඩිවන රුසියා අක්‍රමණයක් පිළිබඳ භීතිය මෙම පියවරට හේතුවී තිබෙනවා. ඒ අනුව යුක්රේනයේ අගනගරය වන කියෙෆ් හා ඔඩේසා යන නගරවලට සිදුකරන ගුවන් ගමන් අත්හිටුවනවා. ගුවන් මගීන්ට මෙන්ම කාර්ය මණ්ඩලයට අවශ්‍ය ආරක්ෂාව සැළසීම තම වගකීම බවයි එම ගුවන් සේවා නිවේදනය කරන්නේ. මේ ආකාරයටම පසුගිය සතියේ දී නෙදර්ලන්ත ගුවන් සේවය ද යුක්රේනයට සිදුකෙරෙන ගුවන් ගමන් තාවකාලිකව අත්හිටවූවා.         ", "URL": "https://www.itnnews.lk/2023/10/05/396547/", "Category": "ජාත්‍යන්තර පුවත්", "Parent URL": null}