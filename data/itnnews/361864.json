{"Source": "ITN news", "Timestamp": "සැප්තැම්බර් 12, 2021 11:25", "Headline": "කැටලෝනියා ප්‍රාන්තයට නිදහස ලබාදෙන ලෙස බලකරමින් බාසිලෝනා අගනුවර දැවැන්ත උද්ඝෝෂණයක්", "News Content": "ස්පාඤ්ඤයෙන් කැටලෝනියා ප්‍රාන්තයට නිදහස ලබාදෙන ලෙස බලකරමින් බාසිලෝනා අගනුවරදී දැවැන්ත උද්ඝෝෂණයක් පැවැත්වුණා. උද්ඝෝෂණය සදහා ලක්ෂ 4 ක පමණ පිරිසක් එක්ව සිටි බවයි විදෙස් මාධ්‍ය සඳහන් කරන්නේ. ස්පාඤ්ඤ රජය කැටලෝනියා බෙදුම්වාදීන් නව දෙනෙකු නිදහස් කිරීමට පියවර ගැනීමෙන් පසු පැවති පළමු උද්ඝෝෂණය ලෙස මෙය හැදින්වෙනවා. ස්පාඤ්ඤයෙන් නිදහස ලබා ගැනීම සඳහා 2017 වසරේ දී ඔවුන් දැරූ උත්සාහයේ ප්‍රතිඵලයක් ලෙස පසුව සිරගත කෙරුණා. නිදහස ලැබූ බෙදුම්වාදී නායකයින් කිහිප දෙනෙකු ද උද්ඝෝෂණ සඳහා සහභාගිවී සිටි බවයි වාර්තා වන්නේ. ස්පාඤ්ඤය දශක කිහිපයක් පුරා කැටලෝනියා අර්බුදය හේතුවෙන් දේශපාලන අස්ථාවරත්වයකට මුහුණ දී සිටිනවා.           ", "URL": "https://www.itnnews.lk/2023/10/05/361864/", "Category": "ජාත්‍යන්තර පුවත්", "Parent URL": null}