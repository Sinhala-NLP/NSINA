{"Source": "ITN news", "Timestamp": "සැප්තැම්බර් 22, 2023 14:57", "Headline": "බිත්තර හා කුකුළු මස් මිල ඉහළ යාමට හේතුවක් නැහැ – ඇමති අමරවීර", "News Content": "මේ වන විට සත්ව ආහාරවල හා ඇතැම් සත්ව ඖෂධවල මිල අඩුකර ඇති බව අමාත්‍ය මහින්ද අමරවීර මහතා පවසනවා. ඒ අනුව බිත්තර හා කුකුළුමස් මිල ඉහළ යාමට හේතුවක් නැති බවයි ගැටඹේ ප්‍රදේශයේ පැවති මාධ්‍ය හමුවකදී අමාත්‍යවරයා ප්‍රකාශ කළේ. මේ වන විට ඉන්දියාවෙන් බිත්තර මිලියන 85ක් ආනයනය කර තිබෙනවා. ලබන දෙසැම්බර් මාසය වන විට තවත් බිත්තර ප්‍රමාණයක් ආනයනය කිරීමට සිදුවනවා. ඉන් අනතුරුව අපේ රටට කිසිදු ආකාරයකින් කුකුළු මස් හෝ බිත්තර ගෙන ඒමේ අවශ්‍යතාවක් නැති බවයි අමාත්‍යවරයා මාධ්‍ය හමුවේදී කියා සිටියේ. සත්ව නිෂ්පාදන හා සෞඛ්‍ය දෙපාර්තමේන්තුවේ අධ්‍යක්ෂ ජෙනරාල් ආචාර්ය හේමාලි කොතලාවල මෙහිදී අදහස් දැක්වුවා.       ", "URL": "https://www.itnnews.lk/2023/10/05/517687/", "Category": "දේශීය පුවත්", "Parent URL": null}