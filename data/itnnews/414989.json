{"Source": "ITN news", "Timestamp": "ජූනි 3, 2022 16:02", "Headline": "මෝල්ඩෝවා රාජ්‍යය රුසියා ප්‍රවෘත්ති වැඩසටහන් ප්‍රචාරය කිරීම සපුරා තහනම්", "News Content": "මෝල්ඩෝවා රාජ්‍යය රුසියා ප්‍රවෘත්ති වැඩසටහන් රූපවාහිනිය ඔස්සේ ප්‍රචාරය කිරීම සපුරා තහනම් කර තිබෙනවා. මෝල්ඩෝවා පාර්ලිමේන්තුව සම්මත කළ පනතකට අනුවයි මෙම තීරණය ගෙන ඇත්තේ. රුසියා මාධ්‍ය මගින් ක්‍රියාත්මක කරන දැඩි ප්‍රචාරණවාදී වැඩපිළිවෙළ පාලනය කිරීමේ අරමුණෙන් මෙම ක්‍රියාමාර්ගය ගත් බව මෝල්ඩෝවා බලධාරීන් සදහන් කළා. යුක්රේනයේ නිරිතදිග දේශසීමාවේ පිහිටි මෝල්ඩෝවා රාජ්‍යය උපායමාර්ගික වශයෙන් රුසියාවට ඉතා වැදගත් වනවා. මෝල්ඩෝවා රාජ්‍යය කලක් සෝවියට් සමූහාන්ඩුව තුළ ක්‍රියාත්මක වූ අතර පසුගිය කාලය තුළදී රුසියා හිතවාදී කැරළිකරුවන්ගේ බලපෑමට ද ලක්වුණා.       ", "URL": "https://www.itnnews.lk/2023/10/05/414989/", "Category": "ජාත්‍යන්තර පුවත්", "Parent URL": null}