{"Source": "ITN news", "Timestamp": "මාර්තු 16, 2023 17:38", "Headline": "ශ්‍රී ලංකාවේ ඉතාලි තානාපතිනිය සහ නාවික හමුදාධිපති අතර හමුවක්", "News Content": "ශ්‍රී ලංකාවේ ඉතාලි තානාපතිනිය වශයෙන් කටයුතු කරනු ලබන Rita Giuliana MANNELLA මහත්මිය අද දින ( 16) නාවික හමුදා මූලස්ථානයේදී, නාවික හමුදාධිපති වයිස් අද්මිරාල් ප්‍රියන්ත පෙරේරා හමු වී තිබෙනවා. මෙම නිල හමුවේදී, ශ්‍රී ලංකාවේ ඉතාලි තානාපතිනිය සහ නාවික හමුදාධිපති අතර ද්වීපාර්ශ්වීය වශයෙන් වැදගත් කරුණු පිළිබඳව සුහද අදහස් හුවමාරුවක් සිදුවූ අතර, එම අවස්ථාව සඳහා නාවික හමුදාධිපතිගේ නාවික සහයක කොමදෝරු කෝසල වර්ණකුලසූරිය සහ ශ්‍රී ලංකාවේ ඉතාලි තානාපති කාර්යාලයේ ආරක්ෂක උපදේශක කපිතාන් ෆැබියෝ සිමා (Captain (Navy) Fabio CIMA) ද සහභාගී වූ බවයි නාවික හමුදාව නිවේදනය කළේ. ", "URL": "https://www.itnnews.lk/2023/10/05/468727/", "Category": "දේශීය පුවත්", "Parent URL": null}