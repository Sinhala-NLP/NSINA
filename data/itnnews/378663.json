{"Source": "ITN news", "Timestamp": "නොවැම්බර් 25, 2021 17:32", "Headline": "ITN මාධ්‍ය ජාලයේ අපේ සහෘදයෙකු සමුගෙන යයි", "News Content": "ස්වාධීන රූපවාහිනී මාධ්‍ය ජාලයේ අපේ සහෘදයෙකු සමුගෙන ගිය පුවත අප ඔබ වෙත ගෙන එන්නේ දැඩි සංවේගයෙන් යුතුවයි. ස්වාධීන රූපවාහිනී සේවයේ වැඩසටහන් ඉදිරිපත් කිරීමේ අංශයේ ඉදිරිපත් කිරීම් සහකාර එච්. ඩී. ජගත් ප්‍රියදර්ශන මහතා අභාවප්‍රාප්ත වූණා. වසර 18 කට වැඩි කාලයක් ස්වාධීන රූපවාහිනියේ සේවය කළ ඔහු මිය යන විට 38 වන වියෙහි පසු වුණා. දරුවන් දෙදෙනෙකුගේ පියෙකු වන ජගත් ප්‍රියදර්ශන හදිසියේ අභාවප්‍රාප්ත වූයේ හෘදයාබාධයක් හේතුවෙනුයි.  ඔහුගේ දේහය දෙකටන මොරගල අංක 74 දරණ නිවසේ තැන්පත් කර ඇති අතර අවසන් කටයුතු බටුගොඩ නරම්වල සුසාන භූමියේ දී හෙට සිදු කිරීමට නියමිතයි.     ", "URL": "https://www.itnnews.lk/2023/10/05/378663/", "Category": "දේශීය පුවත්", "Parent URL": null}