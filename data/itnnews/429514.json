{"Source": "ITN news", "Timestamp": "අගෝස්තු 17, 2022 18:02", "Headline": "විදුලි සැර වද්දා අලියෙකු මරා දැමීම සම්බන්ධයෙන් කාන්තාවක අත්අඩංගුවට", "News Content": "වව්නියාව ප්‍රදේශයේදී විදුලි සැර වද්දා අලියෙකු මරා දැමීම සම්බන්ධයෙන් කාන්තාවක අත්අඩංගුවට ගෙන තිබෙනවා. වව්නියාව ගනේෂපුරම් ප්‍රදේශයේ වතුයායක වන අලියෙකු විදුලිසැර වැදී මියගොස් සිටියදී සොයා ගැනුණා. ඒ සම්බන්ධයෙන් වනජීවී නිලධාරීන් සිදුකළ පරීක්ෂනවලදී අනාවරණය වී ඇත්තේ විදුලිසැර වැදීමට සලස්වා අලියා ඝාතනය කර ඇති බවයි. ඒ සම්බන්ධයෙන් කළ දැනුවත් කිරීම මත පොලීසියද පරීක්ෂණ ආරම්භ කළා. ඒ අනුව ඉඩමේ හිමිකාරිය වූ 45 හැවිරිදි කාන්තාව අත්අඩංගුවට ගත් බවයි පොලිසිය සදහන් කළේ. මියගිය වන අලියා අඩි 8 ක් පමණ උසින් යුක්ත වන අතර වයස අවුරුදු 25 ක් බවයි වනජීවී නිලධාරීන් පවසන්නේ.        ", "URL": "https://www.itnnews.lk/2023/10/05/429514/", "Category": "Breaking News,දේශීය පුවත්", "Parent URL": null}