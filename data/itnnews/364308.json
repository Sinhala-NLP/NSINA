{"Source": "ITN news", "Timestamp": "සැප්තැම්බර් 22, 2021 15:12", "Headline": "ඇෆ්ගන් සිසුවියන්ට අධ්‍යාපන අයිතිය ලබා නොදීම ඉස්ලාම් දහමට පටහැනියි", "News Content": "ඇෆ්ගනිස්ථානයේ ගැහැණු දරුවන්ට අධ්‍යාපනය හැදැරීමේ අයිතිය ලබා නොදීම ඉස්ලාම් දහමට පටහැනි බව පාකිස්ථාන අග්‍රාමාත්‍ය ඉම්රාන් ඛාන් සඳහන් කරනවා. බී බි සි පුවත් සේවය සමඟ සම්මුඛ සාකච්ඡාවකට එක් වෙමින් පාකිස්ථාන අග්‍රාමාත්‍යවරයා මේ බව පවසා සිටියා. ලෝකය හමුවේ ඇෆ්ගනිස්ථානය පිළිගත් රාජ්‍යක් බවට පත් කිරීමට නම් කාන්තා අයිතීන් සුරැකීමට ඇෆ්ගනිස්ථාන නව රජය කටයුතු කළ යුතු බව ඔහු පෙන්වා දෙනවා. මානව අයිතිවාසිකම් සුරැකීමට කඩිනම් පියවර ගන්නා ලෙසයි අග්‍රාමාත්‍යවරයා තලෙයිබාන් සංවිධානයෙන් ඉල්ලා සිටියේ. පසුගිය සතියේ දී තලෙයිබාන් සංවිධානය ගැහැණු දරුවන්ට අධ්‍යාපනය හැදෑරීම තහනම් කළ අතර කාන්තාවන්ට රැකියා සිදු කිරීමෙන් වලකින ලෙසයි දන්වා ඇත්තේ.   ", "URL": "https://www.itnnews.lk/2023/10/05/364308/", "Category": "ජාත්‍යන්තර පුවත්", "Parent URL": null}