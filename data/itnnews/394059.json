{"Source": "ITN news", "Timestamp": "පෙබරවාරි 9, 2022 10:10", "Headline": "ජාත්‍යන්තර රතු කුරුස සහ රතු අඩසද සංවිධානයේ මහ ලේකම් අගමැති හමුවෙයි", "News Content": "ශ්‍රී ලාංකීය ජනතාව වෙනුවෙන් සහන සේවා කටයුතු වලදී උපරිම ප්‍රතිලාභ ලබාදෙන බවට ජාත්‍යන්තර රතු කුරුස සහ රතු අඩසද සම්මේලනය අග්‍රාමාත්‍යවරයා හමුවේ සහතික වුණා. ජාත්‍යන්තර රතු කුරුස සහ රතු අඩසද සංවිධානයේ මහ ලේකම් ජගාන් චැපගන් මහතා ඇතුළු දූත පිරිසක් අග්‍රාමාත්‍ය මහින්ද රාජපක්ෂ මහතා හමු වුණා. ඒ අරලියගහ මන්දිරයේදී. කෝවිඩ් වසංගතය ඇතුළු ශ්‍රී ලාංකීය ජනතාව මුහුණ දුන් සෑම ව්‍යසනයකදීම රතුකුරු සංවිධානය ලබා දුන් උපකාර වෙනුවෙන් අග්‍රාමාත්‍යවරයා මෙහිදී කෘතවේදීත්වය පළ කළා. ශ්‍රී ලංකාවට ඉදිරියටත් ප්‍රතිලාභ ලබාදීමට බලාපොරොත්තු වන බවයි ජාත්‍යන්තර රකු කුරුස සහ රතු අඩසද සම්මේලනයේ නිලධාරීන් මෙහිදී ප්‍රකාශ කළේ.       ", "URL": "https://www.itnnews.lk/2023/10/05/394059/", "Category": "Breaking News,දේශීය පුවත්", "Parent URL": null}