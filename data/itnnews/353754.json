{"Source": "ITN news", "Timestamp": "අගෝස්තු 2, 2021 13:00", "Headline": "බෝගම්බර බන්ධනාගාර ගොඩනැගිල්ල කඩා ඉවත් කිරීමේ කිසිදු සූදානමක් නැහැ", "News Content": "බෝගම්බර බන්ධනාගාර ගොඩනැගිල්ල කඩා ඉවත් කිරීමේ කිසිදු සූදානමක් නැති බව රාජ්‍ය අමාත්‍ය විදුර වික්‍රමනායක මහතා අවධාරණය කරනවා. පුරාවිද්‍යා දෙපාර්තමේන්තුව ගැසට් කර ඇති ස්ථානයක් වන මහනුවර පැරණි බෝගම්බර බන්ධනාගාර ගොඩනැගිල්ල ජාතිය සතු වස්තුවක් බවයි රාජ්‍ය අමාත්‍යවරයා සදහන් කළේ. පැරණි බන්ධනාගාර පරිශ්‍රය නිරීක්ෂණය කිරීමේ චාරිකාවකට එක්වෙමින් ඒ මහතා මේ බව කියා සිටියා. මෙම අවස්ථාවට රාජ්‍ය අමාත්‍ය ලොහාන් රත්වත්තේ, පාර්ලිමේන්තු මන්ත්‍රීවරුන් වන වසන්ත යාපා බණ්ඩාර සහ ගුණතිලක රාජපක්ෂ යන මහත්වරුන්ද එක්ව සිටියා. ", "URL": "https://www.itnnews.lk/2023/10/05/353754/", "Category": "දේශීය පුවත්", "Parent URL": null}