{"Source": "ITN news", "Timestamp": "අගෝස්තු 9, 2021 14:58", "Headline": "නාගසාකි බෝම්බ ප්‍රහාරයට වසර 76 යි", "News Content": "ජපානයේ නාගසාකි නගරයට න්‍යෂ්ටික බෝම්බ ප්‍රහාරයක් එල්ල කර අදට වසර 76 ක් සපිරෙනවා. මේ වෙනුවෙන් විශේෂ උත්සවයක් ජපානයේ නාගසාකිහි පිහිටා ඇති සාම උද්‍යානයේ දී පැවැත්වුණා. ඒ සදහා ජපාන අග්‍රාමාත්‍යවරයා  ඇතුලු පිරිසක් එක්ව සිටියා. එම අවස්ථාවට පන්සිය දෙනෙකු පමණ සහභාගි වී සිටි බවයි විදෙස් මාධ්‍ය වාර්තා කළේ. දැඩි සෞඛ්‍ය මාර්ගෝපදේශ පිළිපදිමින් මෙම උත්සවය පැවැත්වුණා. ඇමරිකා එක්සත් ජනපදය 1945 වසරේ අගෝස්තු 6 වනදා හිරෝෂිමා නගරයට න්‍යෂ්ටික ප්‍රහාරයක් එල්ල කළා. ඉන් දින තුනකට පසුව නාගසාකි නගරයටද න්‍යෂ්ටික බෝම්බ ප්‍රහාරයක් එල්ල කළා. එම න්‍යෂ්ටික ප්‍රහාරයෙන් පුද්ගලයින් දෙලක්ෂ දස දහසක් පමණ ජීවිතක්ෂයට පත් වූ අතර පුද්ගලයින් එක් ලක්ෂ පනස් දහසකට වැඩි පිරිසක් තුවාල ලැබුවා.     ", "URL": "https://www.itnnews.lk/2023/10/05/355559/", "Category": "ජාත්‍යන්තර පුවත්", "Parent URL": null}