{"Source": "ITN news", "Timestamp": "ජූනි 22, 2021 09:26", "Headline": "සියලුම වර්ගවල ලන්ෂීට් තහනම් කරන්නැයි පරිසර ඇමතිගෙන් නිලධාරීන්ට උපදෙස්", "News Content": "සියලුම වර්ගවල ලන්චිෂීට් තහනම් කිරීමට පියවර ගන්නැයි පරිසර අමාත්‍ය මහින්ද අමරවීර මහතා අමාත්‍යංශ නිලධාරීන්ට උපදෙස් දී තිබෙනවා. 2016 දී එවකට පරිසර අමාත්‍යවරයා වූ හිටපු ජනාධිපති මෛත්‍රීපාල සිරිසේන මහතා ලන්ච්ෂීට් තහනම් කිරීමට පියවර ගෙන තිබුණා. ඉක්මනින්ම දිරාපත් වන ලන්ච්ෂිට් හදුන්වා දෙන බවට ඇතැම් සමාගම් ප්‍රකාශ කර තිබීම හේතුවෙන් එම තීරණය නිසි පරිදි ක්‍රියාත්මක වූයේ නැහැ. මෙම තත්ත්වය මත ලන්ච්ෂීට් තහනම් කිරීමේ නව ගැසට් නිවේදනයක් නිකුත් කෙරෙණු ඇති. ශ්‍රී ලංකාව හැර දැනට ලෝකයේ කිසිදු රටක ලන්ච්ෂීට් භාවිත කරන්නේ නැති බවයි පරිසර අමාත්‍යංශය පවසන්නේ. ප්‍රධාන සමාගම් හතරක් මසකට‌ ලන්ච්ෂීට් ටොන් හතත් අටත් අතර ප්‍රමාණයක් නිපදවයි. ඒ අනුව වාර්ෂිකව ලන්ෂීට් ටොන් 106 ක් මෙරට තුළ භාවිත කෙරෙනවා. දිනකට අප රටේ පරිසරයට බැහැර කෙරෙන ලන්ෂීට් ප්‍රමාණය මිලියන 10 ක්  ඉක්මවන බවයි හෙළිව ඇත්තේ. ලන්ච්ෂීට් නිසා පසට එකතුවන ක්ෂුද්‍ර ප්ලාස්ටික් අංශු වසර 200 කට වැඩි කාලයක් පවතින බව විද්‍යාත්මකව සනාථ වී තිබෙනවා. ලන්ච්ෂීට් වෙනුවට විකල්ප හදුන්වා දෙන්නැයි අදාළ සමාගම්වලට උපදෙස් දි ඇතත් ඔවුන් ඒ සදහා පියවර ගෙන නැති බවද පරිසර අමාත්‍යංශය පවසනවා. මේ සියලු කරුණු සැලකිල්ලට ගනිමිනුයි ලන්ච්ෂීට් තහනම් කිරීමට තීරණය කර ඇත්තේ.       ", "URL": "https://www.itnnews.lk/2023/10/05/344245/", "Category": "දේශීය පුවත්", "Parent URL": null}