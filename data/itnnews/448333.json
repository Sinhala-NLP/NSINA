{"Source": "ITN news", "Timestamp": "நவம்பர் 30, 2022 12:31", "Headline": "நலன்புரி விடயங்களுக்காக போலி தகவல்களை வழங்க வேண்டாமென பொதுமக்களிடம் கோரிக்கை…", "News Content": "நலன்புரி விடயங்களை பெற்றுக்கொள்வதற்காக உண்மையான தகவல்களை மாத்திரம் வழங்குமாறு இராஜாங்க அமைச்சர் ஷெஹான் சேமசிங்க கோரிக்கை விடுத்துள்ளார். நலன்புரி வேலைத்திட்டங்களுக்காக தகவல் திரட்டும் செயற்பாடுகள் ஆரம்பிக்கப்பட்டுள்ள நிலையில், நூற்றுக்கு 100 வீதம் உண்மையான தகவல்களை பெற்றுக்கொடுத்து அதன் நலன்களை பெறும் பொறுப்பு காணப்படுவதாக அமைச்சர் ஷெஹான் சேமசிங்க சுட்டிக்காட்டியுள்ளார். திட்டமிட்ட வகையில் போலியான தகவல்களை வழங்குவோருக்கு எதிராக சட்ட ரீதியான நடவடிக்கை எடுக்க முடியுமெனவும் அவர் குறிப்பிட்டுள்ளார். நலன்புரி விடயங்களை பெற்றுக்கொள்வதற்காக 37 இலட்சம் குடும்பங்களின் தகவல்கள் பெறப்பட்டுள்ளதாகவும், அவை தரவுக்கட்டமைப்புக்குள் இணைக்கப்படும் செயற்பாடு முன்னெடுக்கப்பட்டு வருவதாக அமைச்சர் தெரிவித்தார். பெறப்பட்ட தகவல்களை உறுதிப்படுத்தும் நடவடிக்கை எதிர்வரும்காலங்களில் முன்னெடுக்கப்படுமெனவும், அதற்காக அதிகாரிகளை பயிற்றுவிக்கும் நடவடிக்கை தற்போது இடம்பெற்று வருவதாகவும் சுட்டிக்காட்டிய இராஜாங்க அமைச்சர், அடுத்த வருடத்தில் நலன்புரி வேலைத்திட்டம் நடைமுறைப்படுத்தப்படவுள்ளதாகவும், அதற்காக 187 பில்லியன் ரூபா ஒதுக்கப்பட்டுள்ளதாகவும் குறிப்பிட்டுள்ளார். ", "URL": "https://www.itnnews.lk/2023/10/05/448333/", "Category": "தேசிய செய்திகள்", "Parent URL": null}