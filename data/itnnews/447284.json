{"Source": "ITN news", "Timestamp": "நவம்பர் 23, 2022 15:14", "Headline": "P – 627 விஜயபாகு கப்பல் ஜனாதிபதி தலைமையில் கையளிப்பு", "News Content": "அமெரிக்க கரையோர பாதுகாப்பு திணைக்களத்தினால் இலங்கை கடற்படையினருக்கு வழங்கப்பட்ட ஆழ்கடல் பாதுகாப்பு கப்பல் ஜனாதிபதி ரணில் விக்ரமசிங்கவினால் துறைமுக அதிகார சபைக்கு கையளிக்கப்பட்டுள்ளது. P – 627 எனும் குறித்த கப்பல் கடற்பிராந்தியத்தில் காணப்படும் பொதுவான சவால்களை முறியடிக்கும் வகையில் கூட்டாண்மையை வலுப்படுத்தவும், மேம்படுத்தவும் பங்களிப்பு வழங்குமென சுட்டிக்காட்டப்பட்டுள்ளது. விஜயபாகு என்ற பெயரில் குறித்த ஆழ்கடல் பாதுகாப்பு கப்பல் சேவையில் இணைக்கப்பட்டுள்ளதாகவும், கடற்படையினர் தெரிவித்துள்ளனர். குறித்த கப்பலை கையளிப்பதற்கான உத்தியோகப்பூர்வ ஆவணத்தை ஜனாதிபதி கையளித்ததோடு, விஜயபாகு என பெயரிடப்பட்டுள்ள பெயர்ப்பலகையையும், உத்தியோகப்பூர்வ சின்னத்தையும் ஜனாதிபதி திறந்து வைத்துள்ளார். ", "URL": "https://www.itnnews.lk/2023/10/05/447284/", "Category": "Uncategorized @ta", "Parent URL": null}