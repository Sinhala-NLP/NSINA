{"Source": "ITN news", "Timestamp": "මාර්තු 9, 2023 13:24", "Headline": "ලංකා ලංකාරි උත්තමාවි උත්තමාචාර සම්මාන ප්‍රදානෝත්සවය උත්කර්ෂවත්ව", "News Content": "ලංකා ලංකාරි උත්තමාවි උත්තමාචාර 2023 සම්මාන ප්‍රදානෝත්සවය කොළඹ බණ්ඩාරනායක සම්මන්ත්‍රණ ශාලාවේදී පැවැත්වුණා. ක්ෂේත්‍ර රැසක් නියෝජනය වන පරිදි දිරිය කාන්තාවන් රැසක් මෙහිදී සම්මානයෙන් පිදුම් ලැබුවා. ජාත්‍යන්තර කාන්නා දිනය නිමිත්තෙන් විවිධ ක්ෂේත්‍ර නියෝජනය කරමින් කාන්තාවන් ඇගයීම වෙනුවෙන් ලංකා ලංකාරි උත්තමාවි උත්තමාචාර සම්මාන ප්‍රදානෝත්සවය සංවිධාන කර තිබුණා. අහස  නිව්ස් පේපර් ඇන්ඩි මීඩියා ආයතනය සංවිධාන කළ උත්සවයේ ප්‍රධාන ආරාධිතයා ලෙස එක් වුණේ  රූපවාහිනී සංස්ථාවේ හිටපු සභාපති සිනමාවේදී ඉනෝකා සත්‍යාංගනී මහත්මියයි. ලංකා ලංකාරි උත්තමාවි සම්මාන ප්‍රදාන උත්තවයේදී මාධ්‍ය ක්ෂේත්‍රය වෙනුවෙන් කළ මෙහෙවර වෙනුවෙන් ස්වාධීන රූපවාහිනියේ වැඩසටහන් නිෂ්පාදිකා චන්දිකා ප්‍රේමරත්න සහ ප්‍රවෘත්ති නිෂ්පාදිකා මෙන්ම ප්‍රවෘත්ති නිවේදිකා නිශාන්ති දිල්රුක්ෂි මෙහිදී සම්මානයෙන් පිදුම් ලැබුවා.අහස නිවුස්පේපර්ස් ඇන්ඩ් මීඩියා  ටීම් හි අධ්‍යක්ෂ හා උපදේශක හෂීම් ඕමාර් මහතා ඇතුළු ආරාධිතයන් රැසක් මෙම අවස්ථාවට එක්වුණා. මේ අතර ජාත්‍යන්තර කාන්තා දිනය වෙනුවෙන් දැය අභිමන් සම්මාන 2023 සම්මාන උළෙලද කොළඹදී පැවැත්වුණා. ආරක්ෂක සංගීත ආයුර්වේද වෛද්‍ය , අධ්‍යාපන  , ව්‍යවසාය සහ මාධ්‍ය ඇතුළු ක්ෂේත්‍ර 08ක දිරිය කාන්තාවන් 08 දෙනෙකු මෙහිදී සම්මානයෙන් අගයනු ලැබුවා. මෙහි ප්‍රධාන ආරාධිතයා ලෙස එක්වූයේ විවාහක රූ රැජින ලෙස කිරුළු පැලදි කැරලයින් ජූරි මහත්මියයි. ", "URL": "https://www.itnnews.lk/2023/10/05/466625/", "Category": "දේශීය පුවත්", "Parent URL": null}