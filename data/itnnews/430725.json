{"Source": "ITN news", "Timestamp": "අගෝස්තු 23, 2022 13:12", "Headline": "භූමිතෙල් මිල ඉහළයාමට විරෝධය පළ කරමින් ධීවර ජනතාව විරෝධතාවක", "News Content": "ඉතිහාසයේ වැඩිම මුදලකින් භූමිතෙල් මිල ගණන් පසුගියදා ඉහළ ගියා. කෙසේ වෙතත් එම මිල ඉහළයාම වතු, ධීවර  මෙන්ම අඩු ආදායම්ලාභී ජනතාවට දැඩිලෙස බලපෑම් එල්ල කර තිබෙනවා. භූමිතෙල් මිල ඉහළයාමට විරෝධය පළ කරමින් කලුතර පයාගල ධීවර ජනතාව විරෝධතාවක නිරත වුණා. කල්පිටිය සිට මීගමුව දක්වා වූ වයඹ වෙරළ තීරයේ ධීවරයින් ධීවර කටයුතු සදහා මුහුදු යාමෙන් වැලකී සිටියා. ඉන්ධන මිල ඉහළ යාමෙන් තමන්ට ධීවර කටයුතුවල නිරත වීමට නොහැකි වී ඇති බවයි එම ධීවරයින් ප්‍රකාශ කළේ. මේ අතර පාර්ලිමේන්තු මන්ත්‍රී මනෝ ගනේෂන් මහතා භූමිතෙල් සහනාධාරය ලබා දීමට ගත් තීරණයට ස්තූතිය පළ කරතිබෙනවා. පාර්ලිමේන්තු මන්ත්‍රීවරවයා , කංචන විජේසේකර අමාත්‍යවරයාගෙන් ඉල්ලීමක් කර ඇත්තේ දුප්පත්ම වතු කම්කරුවන් සහ කොළඹ අඩු ආදායම්ලාභී නාගරික දුප්පතුන් අදාළ ප්‍රතිලාභීන්ගේ ලැයිස්තුවට ඇතුළත් කර ඇති බවට සහතිකවන ලෙසයි. කෙසේ වුවත් ඒ සම්බන්ධයෙන් අමාත්‍ය කංචන විජේසේකර මහතා පවසන්නේ සෘජු මුදල් දීමනා ලබාදීම තමාගේ තීරණයක් නොවන අතර  මිල සංශෝධන සම්බන්ධයෙන් සාකච්ඡා කළ අවස්ථාවේදී ජනාධිපතිවරයා එය යෝජනා කළ බවයි. ඒමෙන්ම  මුදල් ප්‍රදානය අවශ්‍ය අඩු ආදායම්ලාභී පවුල් සහ අංශ හඳුනා ගැනීමට රේඛීය අමාත්‍යාංශවලට මුදල් අමාත්‍යාංශය සමඟ කටයුතු කිරීමට සිදුවන බවද විජේසේකර මහතා පවසනවා.           ", "URL": "https://www.itnnews.lk/2023/10/05/430725/", "Category": "දේශීය පුවත්", "Parent URL": null}