{"Source": "ITN news", "Timestamp": "අප්‍රේල් 29, 2021 09:35", "Headline": "පළාත් කිහිපයකට සවස් කාලයේ වැසි හෝ ගිගුරුම් සහිත වැසි", "News Content": "පළාත් කිහිපයකට අද සවස් කාලයේ හෝ රාත්‍රී කාලයේ වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා. මධ්‍යම , සබරගමුව , දකුණ , ඌව , උතුරු මැද සහ නැගෙනහිර පළාත්වලත් වව්නියාව සහ මුලතිව් දිස්ත්‍රික්කවලත් මෙලෙස වැසි ඇතිවන බවයි කාලගුණ විද්‍යා දෙපාර්තමේන්තුව පවසන්නේ. බස්නාහිර සහ දකුණු වෙරළබඩ ප්‍රදේශවල උදය කාලයේදී ද වැසි ඇතිවිය හැකියි. ඇතැම් ප්‍රදේශවලට මිලිමීටර් 50 ඉක්මවූ තරමක වැසි ඇතිවිය හැකි අතර එවිට තාවකාලික තද සුළං සහ අකුණු අනතුරු ද ඇතිවිය හැකි බවයි කාලගුණ විද්‍යා දෙපාර්තමේන්තුව සඳහන් කරන්නේ. මේ අතර පුත්තලම සිට කොළඹ , ගාල්ල සහ හම්බන්තොට හරහා පොතුවිල් දක්වා මුහුදු ප්‍රදේශ විටින් විට රළුවන අතර සෙසු මුහුදු ප්‍රදේශ මද වශයෙන් රළුවේ. තද වැසි ඇතිවිට තද සුළං ද ඇතිවිය හැකියි. එවිට එම මුහුදු ප්‍රදේශ තාවකාලිකව ඉතා රළුවිය හැකි බවද කාලගුණ විද්‍යා දෙපාර්තමේන්තුව පවසනවා.           ", "URL": "https://www.itnnews.lk/2023/10/05/334338/", "Category": "කාලගුණ අනාවැකිය,දේශීය පුවත්", "Parent URL": null}