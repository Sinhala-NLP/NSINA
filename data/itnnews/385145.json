{"Source": "ITN news", "Timestamp": "දෙසැම්බර් 27, 2021 13:38", "Headline": "විශේෂ කාර්ය බලකා සාමාජිකයන් බව පවසමින් මුදල් ලබා ගත් දෙදෙනෙකු අත්අඩංගුවට", "News Content": "විශේෂ කාර්ය බලකා සාමාජිකයෙකු බව පවසමින් ජනතාව බිය ගන්වා මුදල් ලබා ගත් පුද්ගලයින් දෙදෙනෙකු අත්අඩංගුවට ගැණුනා. පෑලියගොඩ ධර්මමඩුවත්ත ප්‍රදේශයේ දීයි. මෙම පුද්ගලයින් ව්‍යාජ හැදුනුම්පතක් සහ විශේෂ කාර්ය බලකායේ කැළෑ නිල ඇදුමකින් සැරසී සිටින පිංතූරයක් පෙන්වමිනුයි ජනතාව බිය ගන්වා තිබෙන්නේ. ඔවුන් මුදල් මෙන්ම, මත්පැන් ද ලබාගෙන ඇති බවටයි පරීක්ෂණවලින් හෙළි වී තිබෙන්නේ. සැකකරුවන් පෑලියගොඩ ප්‍රදේශයේ පදිංචි අවුරුදු 21 ත් 39 ත් වයස්වල පසුවන පුද්ගලයින්. මේ අතර මිනුවන්ගොඩ නිට්ටඹුව ප්‍රධාන මාර්ගයේ දෙවොලපොල ප්‍රදේශයේදී යතුරුපැදියක් සොරකම් කරන ආකාරය CCTV කැමරාවක සටහන්ව තිබුණා. දෙවොලපොල ප්‍රදේශයේ වෙළෙදසැලක් ඉදිරිපිට නවතා තිබූ යතුරුපැදියකුයි මෙසේ සොරකම් කරන්නේ. සිද්ධිය සම්බන්ධයෙන් මිනුවන්ගොඩ පොලීසිය පරීක්ෂණ ආරම්භ කර තිබෙනවා. ", "URL": "https://www.itnnews.lk/2023/10/05/385145/", "Category": "දේශීය පුවත්", "Parent URL": null}