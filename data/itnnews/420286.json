{"Source": "ITN news", "Timestamp": "ජූනි 30, 2022 17:48", "Headline": "එක් රටක් ක්‍රම 2ක් ප්‍රතිපත්තියේ දැඩිව එල්බ සිටියහොත් හොංකොංහි  අනාගතය නියත වශයෙන්ම දීප්තිමත් වනු ඇතැයි  චීන ජනපති පවසයි", "News Content": "චීන ජනාධිපති ෂී ජින්පිං මහතා අද පස්වරුවේ විශේෂ දුම්රියකින්  හොංකොං විශේෂ පරිපාලන කලාපයට ළඟා විය. හෙට හොංකොං ආපසු මව්රටට එක්වීමේ 25වැනි සංවත්සරය සැමරීමේ උත්සවය සහ හොංකොං විශේෂ පරිපාලන කලාපයේ 6වැනි රජය දිවුරුම්දීමේ උත්සවය පැවැත්වීමට නියමිතව තිබේ. චීන ජනාධිපතිවරයා හොංකොං වෙත ළඟාවී ඇත්තේ එම උත්සව දෙකට එක්වීම සඳහායි. එක් රටක් ක්‍රම 2ක් ප්‍රතිපත්තියේ  දැඩිව එල්බ  සිටිමින් එය ක්‍රියාත්මක කරන්නේ නම්  හොංකොංහි  අනාගතය නියත වශයෙන්ම දීප්තිමත්වනු ඇතැයි ෂී ජින්පිංමහතා අද පස්වරුවේ විශේෂ දුම්රියකින්  හොංකොං විශේෂ පරිපාලන  කලාපයේ බටහිර   කලාපයේ  Kowloon අධිවේග දුම්රිය ස්ථානයට ළඟාවූ අවස්ථාවේදී  දේශනයක් පවත්වමින් පැවසීය. ශක්තිමත්ව දැඩි උත්සාහයෙන් ඉදිරියට යාමෙන් දීප්තිමත් අනාගතය ළඟා වනු ඇති බව හෙතෙම පැවසීය. තමා නිරතුරුවම හොංකොං කෙරෙහි සැලකිල්ල දක්වන  බවත්  හොංකොං ස්වදේශිකයන්  තම හදවතේ රැඳී පවතින බවත් චීන ජනාධිපතිවරයා පැවසීය. චීන ජනාධිපතිවරයා හොංකොංහි අවසන්වරට සංචාරය කළේ මීට වසර 5කට පෙරදීය. ගෙවුනු වසර 5 පුරාවටම හොංකොං වෙත සිය අවධානය හා සැලකිල්ල යොමු කළ බවද චීන ජනාධිපතිවරයා පැවසීය. හොංකොං මවු රටට යළි එක්වීමේ 25වන  සැමරුම් වැඩසටහන්වලට සහභාගිවීම සඳහා චීන ජනාධිපතිවරයා එහි ගොස්  සිටී.  මෙම ඓතිහාසික අවස්ථාවේ හොංකොං ස්වදේශිකයන් වෙත ෂී ජින්පිං මහතා උණුසුම් සුබපැතුම් එකතු කරයි. යළි  වරත් හොංකොං වෙත පැමිණීම ගැන තමා සතුටු වන බවද  කොව්ලූන්  අධිවේග දුම්රිය ස්ථානයේදී හෙතෙම පැවසීය. ජූලි පළමුදා හොංකොං මවුරටට යළි එක්වීමේ 25 වන සැමරුම වෙනුවෙන් ප්‍රීතිදායී අවස්ථාවට රටේ සියළු ජනවර්ගවලට අයත් ජනතාව එක්වන බවද හෙතෙම පැයසීය. ‍       ", "URL": "https://www.itnnews.lk/2023/10/05/420286/", "Category": "ජාත්‍යන්තර පුවත්", "Parent URL": null}