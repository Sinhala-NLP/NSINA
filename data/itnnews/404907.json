{"Source": "ITN news", "Timestamp": "மார்ச் 31, 2022 13:33", "Headline": "யுக்ரேனில் இருந்து 4 மில்லியனுக்கும் அதிகமானோர் வெளியேறியுள்ளதாக ஐ.நா அறிவிப்பு..", "News Content": "யுக்ரேன் – ரஷ்ய யுத்த நடவடிக்கைகள் காரணமாக சுமார் 4 மில்லியனுக்கும் அதிகமானோர் யுக்ரேனில் இருந்து வெளியேறியுள்ளனர். யுக்ரேன் எல்லையினூடாக 40 இலட்சத்து 19 ஆயிரத்து 287 பேர் வெளியேறியுள்ளதாக ஐக்கிய நாடுகள் அமைப்பு மதிப்பீடு செய்துள்ளது. சுமார் 5 வார காலப்பகுதியில் அவர்கள் இவ்வாறு இடம்பெயர்ந்துள்ளதாகவும் சுட்டிக்காட்டப்பட்டுள்ளது. இந்நிலையில் ரஷ்யா தமது இராணுவ நடவடிக்கைகளை மட்டுப்படுத்த தீர்மானித்துள்ளதாக அறிவித்துள்ள போதும், ஷெல் தாக்குதல்கள் தொடர்ந்தும் இடம்பெற்று வருவதாக சர்வதேச ஊடகங்கள் செய்தி வெளியிட்டுள்ளன. யுக்ரேனில் இருந்து இடம்பெயர்ந்தவர்களில் 2.3 மில்லியன் மக்கள் மேற்கு போலந்து பகுதிக்கு பயணித்துள்ளதாகவும் சுட்டிக்காட்டப்பட்டுள்ளது. இதேவேளை யுக்ரேனின் ஜோர்ஜியா மற்றும் மொரோக்கா ஆகிய நாடுகளின் தூதுவர்கள் மீள அழைக்கப்பட்டுள்ளனர். குறிப்பாக ரஷ்யாவுக்கு எதிரான நடவடிக்கைகளில் மொரோக்கோ, ஜோர்ஜியா ஆகிய நாடுகளை வலியுறுத்துவதற்கு போதுமான பங்களிப்பை தூதுவர்கள் வழங்கவில்லை என தெரிவித்தே அவர்கள் யுக்ரேன் ஜனாதிபதியினால் அவர்கள் நாட்டுக்கு அழைக்கப்பட்டுள்ளனர். ", "URL": "https://www.itnnews.lk/2023/10/05/404907/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}