{"Source": "ITN news", "Timestamp": "අප්‍රේල් 25, 2021 10:51", "Headline": "විදේශගතවීමට පෙර මැලේරියා මර්දන ඖෂධ ලබාගන්නැයි ලාංකිකයන්ට දැනුම් දෙයි", "News Content": "දිවයිනෙන් බැහැරයාමට පෙර මැලේරියා මර්දන ඖෂධ ලබාගන්නැයි ඉදිරියේදී විදේශගතවීමට අපේක්ෂාවෙන් සිටින ලාංකිකයන්ට සෞඛ්‍ය බලධාරින් දැනුම් දෙනවා. ඒ අදට යෙදී ඇති ලෝක මැලේරියා දිනය වෙනුවෙන් නිවේදනයක් නිකුත් කරමින්. අදාල ඖෂධ සහ උපදෙස් මැලේරියා මර්දන කාර්යාලයෙන් නොමිලේ ලබාගත හැකියි. විදේශගතවීමට සතියකට පෙර ඖෂධ භාවිතය ආරම්භ කළ යුතු වනවා. විදෙස්ගතවීමෙන් පසු සතිපතා එය භාවිත කළ යුතුයි. මෙරටට පැමිණි පසු මාසයක්, මාස හයක් සහ වසරක් යන කාලපරාස තුළ රුධිර පරික්ෂාවක් කිරිම ද වඩාත් යෝග්‍ය බවයි සෞඛ්‍ය අංශ පෙන්වා දෙන්නේ. ", "URL": "https://www.itnnews.lk/2023/10/05/333533/", "Category": "දේශීය පුවත්", "Parent URL": null}