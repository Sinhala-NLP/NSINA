{"Source": "ITN news", "Timestamp": "අගෝස්තු 11, 2023 11:22", "Headline": "නෙළුව ජාතික පාසලට බස් රථයක්", "News Content": "නෙළුව ජාතික පාසලට මෙතෙක් අඩුපාඩුවක්ව පැවති බස් රථයක් පරිත්‍යාග කර තිබෙනවා. ඒ නෙළුව ජාතික පාසලේ ආදි ශිෂ්‍ය එකමුතුව මගින්. නෙළුව ජාතික පාසලේ අධ්‍යාපනය ලබා කොරියාවේ රැකියාවේ නිරතව සිටින ආදි ශිෂ්‍ය එකමුතුව මගිනුයි මෙම බස් රථය පිරිනමා ඇත්තේ. පාසලේ දරුවන්ගේ එදිනෙදා අවශ්‍යතා අනුව මෙවැනි බස් රථයක් විශාල අඩුපාඩුවක් ලෙස පැවති බවයි විදුහල්පති ඩබ්ලිව් කේ ධර්මදාස මහතා පවසන්නේ. බස් රථය නිල වශයෙන් භාර දී එම රථය නඩත්තු කිරීම සදහා බැංකු ගිණුමක්ද විවෘත කිරීමටයි ආදිශිෂ්‍ය එකමුතුව පියවර ගෙන ඇත්තේ.  උඩුගම කලාපයේ අධ්‍යාපන අධ්‍යක්ෂ අෂිනි කොඩිතුවක්කු මහත්මියද බස් රථය ප්‍රදානය කිරිමේ අවස්ථාවට එක්ව සිටියා.     ", "URL": "https://www.itnnews.lk/2023/10/05/507278/", "Category": "දේශීය පුවත්", "Parent URL": null}