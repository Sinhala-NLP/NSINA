{"Source": "ITN news", "Timestamp": "ජූනි 27, 2023 14:03", "Headline": "රට ආරක්ෂා කිරීමට සැවොම එක්ව කටයුතු කළ යුතුයි – රුසියානු අගමැති", "News Content": "පුටින් වටා එක්වී රට ආරක්ෂා කිරීමට සැවොම එක්ව කටයුතු කළ යුතු බව රුසියානු අග්‍රාමාත්‍යවරයා පවසනවා. වැග්නර් කුලී හමුදාවේ ක්‍රියා කලාපය රුසියාවේ ස්ථාවරත්වයට අභියෝගයක් බවයි අග්‍රාමාත්‍ය මිහායිල් මිෂුස්ටින් පෙන්වා දෙන්නේ. වැග්නර් කුමන්ත්‍රණයෙන් පසු පළමුවරට රුසියා ආරක්ෂක අමාත්‍ය සර්ගේ ෂොයිගු මාධ්‍ය හමුවේ පෙනී සිටියා. යුක්රේනයේ යුද මෙහෙයුම්වල නිරත හමුදා කණ්ඩායම් සමග ඔහු සාකච්ඡා කරන ආකාරයයි මාධ්‍ය වාර්තා කළේ. මේ අතර වැග්නර් කුමන්ත්‍රණයට බටහිර රටවල ඇති සම්බන්ධය පිළිබද විශේෂ විමර්ශනයක් ආරම්භ කර ඇති බව විදේශ අමාත්‍ය සර්ගේ ලැවුරොෆ් පවසනවා. එම සිද්ධියට ඇමෙරිකාවේ කිසිදු සම්බන්ධයක් නොමැති බවට තානාපතිවරයා තමාහට පැවසූ බවට ඔහු සඳහන් කරනවා ", "URL": "https://www.itnnews.lk/2023/10/05/495342/", "Category": "ජාත්‍යන්තර පුවත්", "Parent URL": null}