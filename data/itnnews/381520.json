{"Source": "ITN news", "Timestamp": "டிசம்பர் 8, 2021 13:09", "Headline": "தொற்றாளர்களின் எண்ணிக்கைக் குறைப்பதற்கு மக்கள் பொறுப்புடன் செயற்பட வேண்டும்..", "News Content": "கொரோனா தொற்றாளர்களின் எண்ணிக்கை மேலும் அதிகரிக்காது, குறைப்பதற்கு மக்கள் பொறுப்புடன் செயற்பட வேண்டுமென சுகாதார பிரிவு வலியுறுத்தியுள்ளது. பண்டிகை காலப்பகுதியில் பொறுப்பற்ற விதத்தில் செயற்பட்டால் நாட்டில் மற்றுமொரு கொவிட் அலை உருவாகுவதை தவிர்க்க முடியாதெனவும் சுகாதார பிரிவினர் எச்சரித்துள்ளனர். கொரோனா தொற்றாளர்களின் எண்ணிக்கையில் அதிகரிப்பு ஏற்படுகின்றதை விட, குறைவு ஏற்படாதிருக்கின்றமை பாரிய பிரச்சினையாகும் என பிரதி சுகாதார சேவைகள் பணிப்பாளர் நாயகம், விஷேட வைத்தியர் ஹேமந்த ஹேரத் குறிப்பிட்டுள்ளார். பல வாரங்களாக 700 என்ற எண்ணிக்கை தொடர்ந்தும் காணப்படுகிறது. இது கவனத்திற்கொள்ள வேண்டிய விடயமாகும். குறைந்தளவான தொற்றாளர்கள் பதிவாகும் நிலையை ஏற்படுத்த எதிர்பார்க்கப்படுகிறது. இ தனால் பண்டிகைக்காலத்தில் வெளியிடப்பட்டுள்ள வழிகாட்டல்களை உரிய முறையில் பின்பற்றி செயற்பட வேண்டும். இல்லாவிடின் தொற்றாளர்களின் எண்ணிக்கை அதிகரிக்கக்கூடும். ஆரம்ப சுகதார பழக்கவழக்கங்களை பின்பற்றி செயற்பட்டால் வைரஸ் திரிபு வந்தாலும் அச்சமின்றி பாதுகாப்புடன் இருக்க முடியுமென என பிரதி சுகாதார சேவைகள் பணிப்பாளர் நாயகம், விஷேட வைத்தியர் ஹேமந்த ஹேரத் குறிப்பிட்டுள்ளார். ", "URL": "https://www.itnnews.lk/2023/10/05/381520/", "Category": "Breaking News,தேசிய செய்திகள்", "Parent URL": null}