{"Source": "ITN news", "Timestamp": "ඔක්තෝබර් 4, 2022 12:02", "Headline": "දර්ශන් ධර්මරාජ්ගේ දේහය නිවස වෙත – අවසන් කටයුතු හෙට", "News Content": "අභාවප්‍රාප්ත සම්මානනීය රංගන ශිල්පී දර්ශන් ධර්මරාජ්ගේ දේහය මේ වනවිට රක්වාන පිහිටි ඔහුගේ නිවසේ තැන්පත්කර තිබෙනවා. බොරැල්ල ජයරත්න මල් ශාලාවේ තැන්පත් කර තිබූ දේහය ඊයේ පස්වරුවේ රක්වාන පිහිටි රංගන ශිලිපී දර්ශන් ධර්මරාජ්ගේ නිවස වෙත රැගෙන යනු ලැබුවා. මාදම්පේ හංදියේ සිට දේහය රැගෙන යනු ලැබුවේ විශේෂ රථ පෙරහරකින්. මේ වනවිට දේහය රක්වාන නිවසේ තැන්පත් කර ඇති අතර අවසන් ගෞරව දැක්වීම සදහා විශාල පිරිසක් පැමිණෙමින් සිටිනවා. හෘදයාබාධයක් හේතුවෙන් දර්ශන් ධර්මරාජ් මියයනවිට 41 වන වියේ පසුවුණා. සිනමාපට මෙන්ම ටෙලිනාට්‍ය රැසකට දායකත්වය ලබාදී ඇති දර්ශන් සම්මාන උළෙල රැසකදී සිය දක්ෂතා වෙනුවෙන් සම්මානයට පාත්‍ර වුණා. අභාවප්‍රාප්ත රංගන ශිල්පී දර්ශන් ධර්මරාජ්ගේ දේහය පිළිබද අවසන් කටයුතු හෙට සිදුකිරීමට නියමිතයි.       ", "URL": "https://www.itnnews.lk/2023/10/05/438736/", "Category": "දේශීය පුවත්", "Parent URL": null}