{"Source": "ITN news", "Timestamp": "අගෝස්තු 30, 2022 16:56", "Headline": "අන්තරේ පාගමනට ජල හා කඳුළු ගෑස් ප්‍රහාර", "News Content": "අන්තර් විශ්වවිද්‍යාල ශිෂ්‍ය බල මණ්ඩලය සංවිධාන කළ විරෝධතාවක් විසුරුවා හැරිමට පොලිසිය ජල හා කඳුළු ගෑස් ප්‍රහාර එල්ල කළා. විරෝධතාවට සහභාගී වු කිහිප දෙනෙකු ද පොලිසිය අත්අඩංගුවට ගෙන තිබෙනවා. අන්තර් විශ්ව විද්‍යාල ශිෂ්‍ය බල මණ්ඩලය විරෝධතා පාගමන ආරම්භ කළේ මරදාන එල්ෆින්ස්ටන් රගහල අසල ප්‍රදේශයෙන්. ත්‍රස්ත පනත යටතේ රඳවාගෙන සිටින අන්තර් විශ්වවිද්‍යාල ශිෂ්‍ය බල මණ්ඩලයේ කැඳවුම්කරු වසන්ත මුදලිගේ,  පූජ්‍ය ගල්වැව සිරිධම්ම හිමි සහ හෂාන් ජීවන්ත ගුණතිලක යන අය වහාම නිදහස් කර ලෙස ඉල්ලමිනුයි විරෝධතාව සංවිධාන කර තිබුනේ. විරෝධතා පාගමන ටෙක්නිකල් හන්දිය ඔස්සේ කොටුව ප්‍රදේශයට පැමිණිමට සැලසුම්කර තිබුණා. ටෙක් නිකල් හන්දිය ප්‍රදේශයේ දී පාගමන නතර කරන ලෙස පොලිසිය කල දැනුම්දීමත් සමග එහි උණුසුම් තත්වයක් ඇති වුණා. උද්ගෝෂකයින් එම අවස්ථාවේ ඩීන්ස් පාර හරහා ලිප්ටන් වටරවුම ප්‍රදේශයට පැමිණීමට කටයුතු කළා. ඔවුන් පාගමනින් පැමිණෙන අවස්ථාවේ විරෝධතාව විසුරුවා හැරිමට පොලිසිය ජල හා කඳුළු ගෑස් ප්‍රහාර එල්ල  කළේ  සෞඛ්‍ය අමාත්‍යාංශය ඉදිරිපිට ප්‍රදේශයේදියි.     ", "URL": "https://www.itnnews.lk/2023/10/05/432108/", "Category": "දේශීය පුවත්", "Parent URL": null}