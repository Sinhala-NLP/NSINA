{"Source": "ITN news", "Timestamp": "අප්‍රේල් 19, 2023 10:09", "Headline": "බීජිං නුවර රෝහලක ගින්නක් – 21ක් මරුට", "News Content": "චීනයේ බීජිං නුවර පිහිටි රෝහලක ඇතිවූ ගින්නකින් 21 දෙනෙක් මියගොස් තිබෙනවා. එම සිද්ධිය සම්බන්ධයෙන් වහාම පරීක්ෂණයක් පවත්වන ලෙසයි චීන බලධාරීන් නියෝග කර ඇත්තේ. අඟහරුවාදා සවස 01ට පමණ එම ගින්න ඇතිවී තිබෙන අතර ඒ සම්බන්ධයෙන් නිසි ලෙස ක්‍රියාත්මක වී නොමැති බවට ගිනි නිවන අංශ වෙත චෝදනා එල්ල වන බවයි විදෙස් මාධ්‍ය සඳහන් කරන්නේ. ගින්න පැතිරෙමින් තිබු අවස්ථාවේ සමහර පුද්ගලයින් ඇඳ ඇතිරිලි භාවිතයෙන් ගොඩනැගිල්ලෙන් පිටතට පැනීමට උත්සාහ දරන ආකාරය දැක්වෙන වීඩියෝද සමාජ මාධ්‍යයේ සංසරණය වනවා. ", "URL": "https://www.itnnews.lk/2023/10/05/476472/", "Category": "ජාත්‍යන්තර පුවත්", "Parent URL": null}