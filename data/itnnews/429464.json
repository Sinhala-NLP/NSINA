{"Source": "ITN news", "Timestamp": "ஆகஸ்ட் 17, 2022 10:34", "Headline": "வெளிவிவகார அமைச்சர் அலி சப்ரிக்கும், ஈரான் தூதுவருக்கும் இடையில் சந்திப்பு", "News Content": "வெளிவிவகார அமைச்சர் அலி சப்ரிக்கும், ஈரான் தூதுவர் ஹஷேம் அஷ்ஜாசாதேவுக்குமிடையில் சந்திப்பொன்று இடம்பெற்றுள்ளது. வெளிவிவகார அமைச்சில் இடம்பெற்ற குறித்த சந்திப்பின்போது இருநாடுகளுக்குமிடையிலான நீண்டகால தொடர்புகள் குறித்து விரிவாக ஆராயப்பட்டுள்ளது. இலங்கை தற்போது எதிர்கொண்டுள்ள பொருளாதார நெருக்கடியிலிருந்து மீள்வதற்கு மேற்கொண்டுள்ள நடவடிக்கைகள் குறித்து வெளிவிவகார அமைச்சர் அலி சப்ரி, ஈரான் தூதுவருக்கு தெளிவுப்படுத்தியுள்ளார். இந்நிலையில் இலங்கையின் வேலைத்திட்டங்களுக்கு ஈரான் தொடர்ச்சியாக ஒத்துழைப்பு வழங்குமெனவும் ஈரான் தூதுவர் அதன்போது தெரிவித்துள்ளார். ", "URL": "https://www.itnnews.lk/2023/10/05/429464/", "Category": "Breaking News,தேசிய செய்திகள்", "Parent URL": null}