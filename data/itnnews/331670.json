{"Source": "ITN news", "Timestamp": "අප්‍රේල් 15, 2021 14:18", "Headline": "උතුරු පළාතේ යල කන්නයේ වී වගා කටයුතු ඇරඹෙයි", "News Content": "උතුරු පළාතේ යල කන්නයේ වී වගා කටයුතු මේ වන විට ආරම්භ වෙලා තියෙනවා. උතුරු පළාතෙන් මෙවර මාස් කන්නයේ සාර්ථක වී වගාවක් ලැබුන බව කෘෂිකර්ම නිලධාරීන් පවසනවා. අස්වැන්න නෙළීම අවසන් අදියරට පැමිණීමත් සමඟ යල කන්නයේ වී වගාව ආරම්භ කිරීමටයි පියවර ගෙන ඇත්තේ. වවුනියාව, යාපනය, මන්නාරම, මුලතිව් හා කිලිනොච්චි යන දිස්ත්‍රික්කවල කුඹුරු අක්කර විසිදහසක් වගා කිරීම රජයේ අරමුණයි. ප්‍රදේශයේ වැව්වල යල කන්නයේ වගා කටයුතු සඳහා ප්‍රමාණවත් ජලය පවතින බැවින් වගා කටයුතුවලට බාධාවක් නොවන බවද කෘෂිකර්ම නිලධාරීන් අවධාරණය කරනවා.     ", "URL": "https://www.itnnews.lk/2023/10/05/331670/", "Category": "දේශීය පුවත්", "Parent URL": null}