{"Source": "ITN news", "Timestamp": "செப்டம்பர் 30, 2021 12:38", "Headline": "சர்வதேச சிறுவர் தினத்தை முன்னிட்டு தேசிய மற்றும் மாகாண ரீதியில் பல்வேறு நிகழ்ச்சிகள்", "News Content": "நாளைய தினம் கொண்டாடப்படவுள்ள சர்வதேச சிறுவர் தினத்தை முன்னிட்டு தேசிய மற்றும் மாகாண ரீதியில் பல்வேறு நிகழ்ச்சிகள் ஒழுங்கு செய்யப்பட்டுள்ளன. குழந்தைகளுக்கு முதலிடம் எனும் தொணிப்பொருளில் இவ்வருடம் சிறுவர் தினம் கொண்டாடப்படவுள்ளது. தேசிய நிகழ்வு கல்வியமைச்சர் தினேஸ் குணவர்தன மற்றும் ஊடகதுறையமைச்சர் டளஸ் அழகபெறும ஆகியோரின் தலைமையில் இடம்பெறவுள்ளது. கொவிட் நிலை காரணமாக குழந்தைகள் அதிகளவில் இணைத்துக்கொள்ளப்படாமல் குறிப்பிட்டலவான சிறுவர்களின் பங்களிப்புடன் நிகழ்வு ஒழுங்கு செய்யப்பட்டிருந்து. கல்வியிலிருந்த விலகியிருப்பதோடு, கொவிட் தொற்று மற்றும் பல்வேறு நோய் தாக்கங்ளால் பாதிக்கப்பட்டுள்ள மற்றும் வீடுகளிலேயே தங்கியுள்ள சிறுவர்களுக்கென இம்முறை சிறுவர் தினத்தில் பல்வேறு நிகழ்ச்சிகள் ஒழுங்கு செய்யப்பட்டுள்ளதாக இராஜாங்க அமைச்சர் பியால் நிஷாந்த தெரிவித்துள்ளார். இதேவேளை வெளிநாடுகளுக்கு பணிகளுக்கென சென்றுள்ள பெற்றோரின் பிள்ளைகள் தொடர்பிலும் கூடுதல் கவனம் செலுத்தப்பட்டுள்ளது. பல்வேறு துஷ்பிரயோகங்களுக்கு உள்ளாகும் குழந்தைகள் தொடர்பில் கவனம் செலுத்துவதற்கென பிரதேச சபை மட்டத்தில் பிரதிநிதிகள் குழுக்களை அமைக்கவும் நடவடிக்கை எடுக்கப்பட்டுள்ளது. ", "URL": "https://www.itnnews.lk/2023/10/05/366002/", "Category": "Breaking News,அண்மைய செய்திகள்", "Parent URL": null}