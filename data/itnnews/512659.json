{"Source": "ITN news", "Timestamp": "සැප්තැම්බර් 1, 2023 12:07", "Headline": "උඩවලව ජලාශය සම්පූර්ණයෙන්ම සිඳී යයි", "News Content": "නියගයත් සමඟ බොහෝ ප්‍රදේශවල වැව් තවමත් සිඳී ගොස් තිබෙනවා. උඩවලව ජලාශය මේ වන විට සම්පූර්ණයෙන්ම සිඳීගොස් ඇති අතර ජලාශයේ ඉතිරිව ඇත්තේ ජලය ඉතාම සීමිත ප්‍රමාණයක් පමණයි. මහවැලි, කෘෂිකර්ම හා වනජීවී නිලධාරීන් එක්ව උඩවලව ජලාශයේ ඉහළ කොටසේ කුඩාව ඔය ජලාශයට එක්වන ස්ථානය මෙන්ම වලවේ ගඟ උඩවලව ජලාශයට එක්වන ස්ථානය නිරීක්ෂණය කළා. ඒ එම ස්ථානවල ඇති වැලි හා රොන් මඩ ඉවත් කිරීම පිළිබඳ සොයා බැලීම සඳහායි. කෙසේ වුවද මෙම නිරීක්ෂණ චාරිකාවේදී තීරණය කර ඇත්තේ කුඩාව, උඩවලව ජලාශයට එක්වන ස්ථානයේ පමණක් ඇති රොන් මඩ හා වැලි මෙවර ඉවත් කිරීමටයි.   ", "URL": "https://www.itnnews.lk/2023/10/05/512659/", "Category": "Breaking News,දේශීය පුවත්", "Parent URL": null}