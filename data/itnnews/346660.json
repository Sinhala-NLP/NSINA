{"Source": "ITN news", "Timestamp": "ජූලි 2, 2021 16:22", "Headline": "16 හැවිරිදි දැරියකට තියුණු ආයුධවලින් පහරදුන් තරුණයෙකු සොයා මෙහෙයුම්", "News Content": "මව සහ පියා අහිමි 16 හැවිරිදි දැරියකට තියුණු ආයුධවලින් පහරදුන් බවට කියන 26 හැවිරිදි තරුණයෙකු සොයා දඹුල්ල පොලිසිය මෙහෙයුම් ආරම්භ කර තිබෙනවා. දඹුල්ල මැණික්දෙන ප්‍රදේශයේ සිය මිත්තණිය සමග ජීවත් වූ මෙම 16 හැවිරිදි දැරිය මෙම ප්‍රහාරයට ලක්ව ඇත්තේ සිය නිවස තුලදීයි. ඇය මේ වන විට දඹුල්ල රෝහලේ ප්‍රතිකාර ලබනවා. සැකකරු ඥාති නිවසක සැගව සිටින බවට ලැබුණු තොරතුරකට අනුව දඹුල්ල පොලිසිය විශේෂ කණ්ඩායම් දෙකක් යොදවා පරික්ෂණ ආරම්භ කර තිබෙනවා. මෙම තරුණයා මාතලේ මහවෙල ප්‍රදේශයේ පදිංචි පුද්ගලයෙක්. මෙම දැරිය සැකකාර තරුණයාට විවාහ කර දීමට යෝජනා කර තිබූ බවත්, එම යෝජනාව දැරිය ප්‍රතික්ෂේප කළ බවත් ඇයගේ මිත්තණිය පවසනවා.       ", "URL": "https://www.itnnews.lk/2023/10/05/346660/", "Category": "දේශීය පුවත්", "Parent URL": null}