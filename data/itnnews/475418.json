{"Source": "ITN news", "Timestamp": "අප්‍රේල් 13, 2023 17:03", "Headline": "ඇමෙරිකාව ජගත් සංවිධාන මහ ලේකම්වරයා ගැන හොර රහසේ කරුණු එක්රැස් කර ඇති බවට අනාවරණය වෙයි", "News Content": "ඇමෙරිකාව ජගත් සංවිධාන මහ ලේකම්වරයා සම්බන්ධයෙන් හොර රහසේ කරුණු එක්රැස් කර ඇති බවට අනාවරණය වී තිබෙනවා. ඇමෙරිකාවේ පෙන්ටගනය සතු රහස් ලිපිගොනු රැසක් අන්තර් ජාලයට මුදා හැර ඇති අතර එම ලිපිගොනු වල මේ බව සටහන් වනවා. ජගත් සංවිධාන මහලේකම් ඇන්ටොනියෝ ගුටරෙස් රුසියාවට පක්ෂපාතව කටයුතු කරන බවට එම ලිපිගොනු වල සටහන් බවයි විදෙස් මාධ්‍ය වාර්තා කරන්නේ. ඇන්ටොනියෝ ගුටරෙස් හා ජගත් සංවිධානයේ ඉහළ පෙලේ නිලධාරීන් අතර සිදු වු සාකච්ඡා සම්බන්ධයෙන් ද එම ලිපිගොනු වල කරුණු අන්තර් ගත වනවා. ", "URL": "https://www.itnnews.lk/2023/10/05/475418/", "Category": "ජාත්‍යන්තර පුවත්", "Parent URL": null}