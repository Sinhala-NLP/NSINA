{"Source": "ITN news", "Timestamp": "අගෝස්තු 18, 2023 09:52", "Headline": "කැනරි දූපත හරහා පැතිර යන ලැව්ගිනි හේතුවෙන් 3000කට වැඩි පිරිසක් ප්‍රදේශයෙන් ඉවත් කෙරේ", "News Content": "ස්පාඤ්ඤයේ කැනරි දූපත හරහා පැතිර යන ලැව්ගිනි හේතුවෙන් 3000කට වැඩි පිරිසක් ප්‍රදේශයෙන් ඉවත්කර තිබෙනවා. ගින්නෙන් මේ වන විට හෙක්ටාර් 2600ක් පමණ විනාශ වී ගොසින්. පසුගිය වසර 40 තුළ කැනරි දූපත් වලට බලපෑ දරුණුතම ලැව්ගින්න මෙය බවයි විදෙස් මාධ්‍ය වාර්තා කරන්නේ. ගින්න පාලනය සඳහා පුද්ගලයින් 370කට වැඩි පිරිසක් සහ ගුවන් යානා 17ක් යොදවා තිබෙනවා. මේ අතර උතුරු අප්‍රිකාව , හවායි ,කැනඩාව සහ යුරෝපය ඇතුලු ලොව බොහෝ ප්‍රදේශවල මේ වසරේ දී ලැව්ගිනි වාර්තා වුණා.           ", "URL": "https://www.itnnews.lk/2023/10/05/509045/", "Category": "Breaking News,ජාත්‍යන්තර පුවත්", "Parent URL": null}