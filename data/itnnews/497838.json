{"Source": "ITN news", "Timestamp": "ජූලි 6, 2023 15:30", "Headline": "ඉන්ධන නෞකාවක් අත්පත් කර ගැනීමට ඉරානය දැරූ උත්සහය ව්‍යර්ථ වෙයි", "News Content": "ඉන්ධන නෞකාවක් අත්පත් කර ගැනීමට ඉරානය දැරූ උත්සහය ව්‍යර්ථ කිරීමට සමත් වු බව ඇමෙරිකා නාවික හමුදාව නිවේදනය කරනවා. ඕමාන මුහුදු කලාපයේ ගමන් කරමින් තිබු මෙම ඉන්ධන නෞකාව ඉලක්ක කර ගනිමින් ඉරානය වෙඩි ප්‍රහාර එල්ල කර තිබෙනවා. කෙසේ වුවද ඇමෙරිකා නාවික හමුදාවට අයත් නෞකාවක් එම ස්ථානයට පැමිණීමත් සමඟ ඉරාන නෞකා එම ප්‍රදේශයෙන් ඉවත් වු බවයි ඇමෙරිකා නාවික හමුදාව පවසන්නේ. එම ඉන්ධන නෞකාව තම භාරයට ගැනීමට ඉරානය උත්සහ කළ බවටයි ඇමෙරිකාව චෝදනා කරන්නේ. මීට පෙර අප්‍රේල් හා මැයි මාසවල දී ඉරානය මේ ආකාරයට ඉන්ධන නෞකා දෙකක් තම භාරයට ගත්තා.           ", "URL": "https://www.itnnews.lk/2023/10/05/497838/", "Category": "Breaking News,ජාත්‍යන්තර පුවත්", "Parent URL": null}