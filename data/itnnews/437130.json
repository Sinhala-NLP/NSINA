{"Source": "ITN news", "Timestamp": "සැප්තැම්බර් 26, 2022 11:47", "Headline": "ජනපතිට එරෙහිව තවදුරටත් පාස්කු නඩුව පවත්වාගෙන යන්න බෑ – ශ්‍රේෂ්ඨාධිකරණය", "News Content": "පාස්කු ඉරුදින ත්‍රස්ත ප්‍රහාරයේ මූලික අයිතිවාසිකම් පෙත්සමේ වග උත්තරකරුවෙකු වූ ජනාධිපති රනිල් වික්‍රමසිංහ මහතාට එරෙහිව තවදුරටත් නඩු කටයුතු පවත්වාගෙන යාමට නොහැකි බව ශ්‍රේෂ්ඨාධිකරණය තීන්දු කර තිබෙනවා. පාස්කු ඉරුදින ත්‍රස්ත ප්‍රහාරයක් එල්ලකිරීමට නියමිත බවට බුද්ධි තොරතුරු ලැබී තිබියදීත් එය වළක්වාගැනීමට පියවර නොගැනීම සම්බන්ධයෙන් ඉදිරිපත් කර ඇති මූලික අයිතිවාසිකම් පෙත්සම්වල වග උත්තරකරුවෙකු ලෙසයි එවකට අගමැතිව සිටි ජනාධිපති රනිල් වික්‍රමසිංහ මහතා නම් කර තිබුණේ. එහෙත් වර්තමානයේ ඒ මහතා ජනාධිපති ධුරය දරන හෙයින් එම නඩු කටයුත්ත පවත්වාගෙන යා නොහැකි බවයි ශ්‍රේෂ්ඨාධිකරණය තීරණය කර ඇත්තේ. අගවිනිසුරු ජයන්ත ජයසූරිය මහතා ප්‍රමුඛ සත්පුද්ගල ශ්‍රේෂ්ඨාධිකරණ විනිසුරු මඩුල්ලක් මෙම නියෝගය නිකුත් කර තිබෙනවා. ", "URL": "https://www.itnnews.lk/2023/10/05/437130/", "Category": "දේශීය පුවත්", "Parent URL": null}