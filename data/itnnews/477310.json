{"Source": "ITN news", "Timestamp": "අප්‍රේල් 22, 2023 15:38", "Headline": "ඩෙල්ෆ් ජැටිය ආසන්නයේ නිවසක් තුළ 05 දෙනෙක්ව කපා කොටා ඝාතනය කරයි", "News Content": "යාපනය ඩෙල්ෆ් ජැටිය ආසන්නයේ නිවසක සිටි පස් දෙනෙකු ඝාතනය කර තවත් කාන්තාවකට තුවාල සිදුකිරීමේ සිද්ධියේ සැකකරුවන් හදුනාගෙන ඇති බව පොලීසිය සදහන් කරනවා. පිරිමි පුද්ගලයින් දෙදෙනෙකු හා කාන්තාවන් 3 දෙනෙකු තියුණු ආයුධවලින් පහරදී අදාල නිවස තුළම ඝාතනය කර තිබෙනවා. බරපතල තත්ත්වයේ පසුවූ කාන්තාවක ප්‍රතිකාර සදහා රෝහල් ගත කෙරුණා. ඊයේ රාත්‍රියේ හා අද උදෑසන අතර කාලයේදීයි මෙම ඝාතන සිදුව තිබෙන්නේ. මෙම ඝාතන සම්බන්ධයෙන් මෙතෙක් කිසිවෙකුත් අත්අඩංගුවට ගෙන නැහැ. ඩෙල්ෆ් පොලීසිය වැඩිදුර විමර්ශන ක්‍රියාත්මක කරනවා.        ", "URL": "https://www.itnnews.lk/2023/10/05/477310/", "Category": "Breaking News,දේශීය පුවත්", "Parent URL": null}