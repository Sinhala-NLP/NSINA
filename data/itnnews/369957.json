{"Source": "ITN news", "Timestamp": "ඔක්තෝබර් 18, 2021 09:27", "Headline": "තවත් ෆයිසර් එන්නත් මාත්‍රා තොගයක් දිවයිනට", "News Content": "තවත් ෆයිසර් එන්නත් තොගයක් අද අලුයම මෙරටට රැගෙන එනු ලැබුවා. ඇමෙරිකාවේ නිෂ්පාදිත ෆයිසර් එන්නත් මාත්‍රා හයලක්ෂ අටදහසක තොගයක් අද අලුයම කටුනායක ගුවන්තොටුපොළ වෙත රැගෙන එනු ලැබුවා. ශ්‍රී ලංකාව ඇනවුම් කර ඇති ෆයිසර් එන්නත් මාත්‍රා ලක්ෂ පනහ අතුරින් මේ වන විට ලක්ෂ දහයක එන්නත් තොගයක් මෙරටට රැගෙන විත් ඇති බව රාජ්‍ය ඖෂධ නීතිගත සංස්ථාව පවසනවා. ඉදිරි එන්නත් තොගය ලබන නොවැම්බර් මාසය අවසන් වීමට පෙර මෙරටට රැගෙන ඒමට නියමිතයි. මේ අතර කොරෝනා දෛනික ආසාදිතයින්ගේ සංඛ්‍යාව අඩු වුවද අවදානම එලෙසම පවතින බැවින් ජනතා ඒකරාශී වීම්වලින් වළකින ලෙස යුද හමුදාපති ජෙරාල් ශවේන්ද්‍ර සිල්වා මහතා ඉල්ලා සිටිනවා.   ", "URL": "https://www.itnnews.lk/2023/10/05/369957/", "Category": "Breaking News,දේශීය පුවත්", "Parent URL": null}