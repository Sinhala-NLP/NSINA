{"Source": "ITN news", "Timestamp": "අගෝස්තු 20, 2021 16:46", "Headline": "ඇමති බන්දුල ගුණවර්ධනගේ පාර්ලිමේන්තු වැටුප කොවිඩ් අරමුදලට", "News Content": "පවතින කොරෝනා ව්‍යාප්තියත් එක්ක රටම අපහසුතාවකට පත්වෙලා තියෙනවා කියන එක රහසක් නෙවෙයි. මේ නිසාම රට ආපහු ගොඩ නගන්න මැති ඇමතිවරුන් ඇතුළු බොහෝ දෙනා විවිධ පරිත්‍යාගයන් සිදුකරනවා. අමාත්‍ය බන්දුල ගුණවර්ධන මහතා සිය පාර්ලිමේන්තු වැටුප කොරෝනා අරමුදලට පරිත්‍යාග කළා. මෙය ජනාධිපති ගෝඨාභය රාජපක්ෂ මැතිතුමාගේ  දැඩි ප්‍රසංසාවට ලක්වී ඇති බවයි ජනාධිපති ලේකම් ආචාර්ය පී බී ජයසුන්දර මහතා සදහන් කරන්නේ. ඇමතිවරයෙකු ලෙස මෙම කැපකිරීම ආදර්ශමත් ක්‍රියාවක් බවද ජනාධිපතිතුමා සදහන් කළ බවයි ජනාධිපති ලේකම්වරයා කියා සිටින්නේ. රාජ්‍ය අමාත්‍ය විමලවීර දිසානායක මහතා සිය අගෝස්තු මස දීමනාවෙන් අඩක් කොවිඩ් අරමුදලට පරිත්‍යාග කිරීමට තීරණය කර තිබෙනවා. තමන් ඇතුළු පාර්ලිමේන්තු මන්ත්‍රිවරුන්ගේ වැටුපෙන් සියයට 75ක් මෙම තීරණාත්මක මොහොතේ රට වෙනුවෙන් පරිත්‍යාග කළ යුතු බවට අමාත්‍ය ප්‍රසන්න රණතුංග මහතා යෝජනා කරනවා. එමෙන්ම රාජ්‍ය හා පෞද්ගලික අංශයේ සේවකයන්ගේ වැටුපෙන් සියයට 50ක් හා සුළු කම්කරුවන්ගේ වැටුපෙන් සියයට 30ක් පරිත්‍යාග කළ යුතු බවටද ජනාධිපතිතුමා වෙත ලිපියක් යොමු කරමින් ප්‍රසන්න රණතුංග මහතා යෝජනා කර තිබෙනවා. පවත්නා තත්ත්වය පිළිබද අවධානය යොමු කළ විශේෂඥ වෛද්‍ය ආර් එල් කන්දෙවත්ත මහතා කියා සිටින්නේ අර්බුදයෙන් ගොඩඒමට රාජ්‍ය සේවකයන් කැපකිරීමක් කළ යුතු බවයි.     ", "URL": "https://www.itnnews.lk/2023/10/05/357356/", "Category": "දේශීය පුවත්", "Parent URL": null}