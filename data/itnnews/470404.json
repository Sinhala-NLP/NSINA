{"Source": "ITN news", "Timestamp": "මාර්තු 23, 2023 10:29", "Headline": "හරක් කටාව ඩුබායි යැවීමට කටයුතු කළ මත්ද්‍රව්‍ය ජාවාරම්කරුගේ මෙරට නියෝජිතයා අත්අඩංගුවට", "News Content": "හරක් කටා නැමැති මත්ද්‍රව්‍ය ජාවාරම්කරු ඉන්දියාවට රැගෙන ගොස් ඩුබායි රටට යැවීම සඳහා කටයුතු කළ මත්ද්‍රව්‍ය ජාවාරම්කරුගේ මෙරට ප්‍රධාන නියෝජිතයා අත්අඩංගුවට ගත් බව පොලිසිය පවසනවා. හඳුනානොගත් පුද්ගලයෙකු ඉන්දියාවේ සිට තාක්ෂණය මගින් මෙහෙයවන මත්ද්‍රව්‍ය ජාවාරමක මෙරට ප්‍රධාන නියෝජිතයා අත්අඩංගුවට ගැනුනේ මාලඹේ මිහිදු මාවත ප්‍රදේශයේදීයි. පානදුර වලාන දූෂණ මර්දන ප්‍රහාරක බලකාය වැටලීම සිදු කර තිබෙනවා. සැකකරු සමග රුපියල් ලක්ෂ 15ක හෙරෝයින් සහ ජාවාරම් සදහා යොදා ගත් නවීන පන්නයේ ජංගම දුරකතන දෙකක්, බැංකු කාඩ්පත් තුනක් හා මත්ද්‍රව්‍ය ප්‍රවාහනයට යොදා ගත් ත්‍රී රෝද රථයක් ද අත්අඩංගුවට ගෙන තිබෙනවා. මෙම අත්අඩංගුවට ගැනීම සිදුකර මද වේලාවකින් ඔහුගේ ජංගම දුරකතනයට වට්ස්ඇප් තාක්ෂණය ඔස්සේ ඇමතුමක් ලැබී තිබෙනවා. ඒ ඉන්දියාවේ සිටින මත්ද්‍රව්‍ය ජාවාරම්කරුගෙනුයි. ඔහු එහිදී පවසා ඇත්තේ මත්කුඩුවලට පහළ උසාවි නඩුවක් දමන ලෙසත් ඒ වෙනුවෙන් රුපියල් ලක්ෂ 30ක් ලබාදෙන බවයි. සැකකරුගෙන් ප්‍රශන් කිරීමේ දී පවසා ඇත්තේ මීට වසර කිහිපයකට පෙර වෙනත් වරදකට සිරගතව සිටියදී ඉන්දියාවේ සිටින ජාවාරම්කරු හදුනාගත් බවයි.       ", "URL": "https://www.itnnews.lk/2023/10/05/470404/", "Category": "දේශීය පුවත්", "Parent URL": null}