{"Source": "ITN news", "Timestamp": "අගෝස්තු 15, 2022 09:13", "Headline": "රුහුණු කුමාරි පීලි පනියි", "News Content": "බූස්ස දුම්රිය ස්ථානය ආසන්නයේ දී රුහුණු කුමාරි දුම්රිය පීලි පැන තිබෙනවා. ඒ හේතුවෙන් මුහුදුබඩ මාර්ගයේ ගාල්ල සහ හික්කඩුව අතර දුම්රිය ධාවනයට බාධා සිදුව ඇති බවයි දුම්රිය සේවකයින් පවසන්නේ. බෙලිඅත්තේ සිට මරදාන බලා ධාවනය වෙමින් තිබූ රුහුණු කුමාරි ශීඝ්‍රගාමී දුම්රියයි පීලි පැනීමට ලක්වුණේ. මේ හේතුවෙන් කොළඹ සිට ධාවනය වන දුම්රිය හික්කඩුව දක්වා සීමා කර තිබෙනවා. දුම්රිය පීලිගත කිරීමේ කටයුතු මේ වනවිට සිදුකෙරෙමින් පවතිනවා.         ", "URL": "https://www.itnnews.lk/2023/10/05/428960/", "Category": "Breaking News,දේශීය පුවත්", "Parent URL": null}