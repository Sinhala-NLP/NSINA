{"Source": "ITN news", "Timestamp": "ජූලි 3, 2022 10:29", "Headline": "බිත්තර වී කිලෝවක් රුපියල් 150කට මිල දී ගැනීමට කෘෂිකර්ම දෙපාර්තමේන්තුව සූදානම්", "News Content": "යල කන්නයේ වගා කළ බිත්තර වී කිලෝවක් සඳහා රුපියල් 150කට මිලදී ගැනීමට කෘෂිකර්ම දෙපාර්තමේන්තුව සුදානම් වෙනවා. බිත්තර වී කිලෝවක් සඳහා කෘෂිකර්ම දෙපාර්තමේන්තුව දැනට නියම කර ඇත්තේ රුපියල් 140ක මිලක්. ගොවි ජනතාවට එය සාධාරණ මිලක් නොවන බැවින් එම මිල 150 දක්වා ඉහළ නංවන ලෙසටයි අමාත්‍යවරයා උපදෙස් ලබා දී තිබෙන්නේ. 2022 මහ කන්නයේ දී වගාවට අවශ්‍ය බිත්තර වී සකසා ගැනීම යල කන්නයේ බිත්තර වී වගා කළ ගොවීන්ගෙන් වී අස්වනු මිලදී ගැනීම සිදු කෙරෙනවා. ගුණාත්මක බවින් ඉහළ බිත්තර වී සකසා ගැනීම සදහා අවශ්‍ය බැවින් කෘෂිකර්ම දෙපාර්තමේන්තුව නිලදාරීන් යොදවා බිත්තර වී අස්වනු පරීක්ෂා කිරීම ද සිදු කෙරෙනවා.       ", "URL": "https://www.itnnews.lk/2023/10/05/420796/", "Category": "Breaking News,දේශීය පුවත්", "Parent URL": null}