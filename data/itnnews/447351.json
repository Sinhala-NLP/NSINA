{"Source": "ITN news", "Timestamp": "නොවැම්බර් 24, 2022 10:35", "Headline": "වර්ජිනියා සමූහ ඝාතනය වැනි ඝාතන සිදු නොවීමට නීති දැඩි කරනවා – ඇමරිකා ජනපති", "News Content": "ඇමරිකා එක්සත් ජනපදයේ වර්ජිනියා ප්‍රාන්තයේ සුපිරි වෙළෙඳ සලක සිදු වූ සමූහ ඝාතනය වැනි ඝාතන සිදු නොවීමට අවශ්‍ය නීති දැඩි කරන බව ඇමරිකා ජනාධිපති ජෝ බයිඩන් පවසනවා. මෙම සුපිරි වෙළෙඳසලේ කළමනාකරුවෙකු තම ආයතනයේ සේවකයන් 5 දෙනෙකුට සහ 16 හැවිරිදි දරුවෙකුට වෙඩි තබා ඝාතනය කළා. 31 හැවිරිදි කළමනාකරුවෙකුයි මෙම වෙඩි තැබීම සිදු කර ඇත්තේ. එම ස්ථානයට පොලීසිය පැමිණි අවස්ථාවේ දී අදාළ කළමනාකරුවා තමාට වෙඩි තබා ගනිමින් සිය දිවි හානි කර ගෙන තිබෙනවා. ප්‍රහාරයට හේතුව කුමක්දැයි මෙතෙක් අනාවරණය වී නැහැ. සිද්ධිය සම්බන්ධයෙන් විශේෂ ප්‍රකාශයක් නිකුත් කළ ජනාධිපති ජෝ බයිඩ්න් පැවසුවේ ඇමරිකා එක්සත් ජනපදයේ ගිනි අවි නීතිය වෙනස් කිරීම සඳහා ඉදිරියේ දී තමන් තවත් ක්‍රියාමාර්ග ගන්නා බවයි.   ", "URL": "https://www.itnnews.lk/2023/10/05/447351/", "Category": "ජාත්‍යන්තර පුවත්", "Parent URL": null}