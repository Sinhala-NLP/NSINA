{"Source": "ITN news", "Timestamp": "මාර්තු 25, 2023 19:07", "Headline": "ඉන්දියාවෙන් ගෙන ආ බිත්තර තවමත් වරායේ – වෙළඳ ඇමතිගෙන් නිලධාරීන්ට චෝදනා", "News Content": "ඉන්දියාවෙන් ආනයනය කළ බිත්තර තොග වෙළෙද පොළට නිකුත් කිරීම ප්‍රමාද වි ඇත්තේ  නිලධාරීන්ගේ අත්තනෝමතික ක්‍රියා නිසා බව වෙළෙද අමාත්‍ය නලින් ප්‍රනාන්දු මහතා චෝදනා කරනවා. රටතුළ බිත්තර හිඟයක් මතුව ඇති අවස්ථාවක මෙම බිත්තර තොග ඉන්දියාවෙන් ආනයනය කිරීමට තීරණය කෙරුණා. මෙම බිත්තර වරාය තුළ රදවා තබා ගනිමින් ඇතැම් නිලධාරීන් අත්තනෝමතික ආකාරයට කටයුතු කරන බවයි වෙලෙද අමාත්‍යවරයා පෙන්වා දුන්නේ. මිලියන දෙකක බිත්තර තොගයක් මෙලෙස ආනයනය කර තිබෙනවා. සෞඛ්‍ය අමාත්‍යාංශය සිදුකරන පරික්ෂණවලින් අනතුරුව එම බිත්තර තොගය නිදහස් කර ගැනීමට නියමිත බවද අමාත්‍යවරයා කියා සිටියා. ", "URL": "https://www.itnnews.lk/2023/10/05/470895/", "Category": "Breaking News,දේශීය පුවත්", "Parent URL": null}