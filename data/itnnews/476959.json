{"Source": "ITN news", "Timestamp": "අප්‍රේල් 21, 2023 09:50", "Headline": "තල්මසුන්ගෙන් ලබාගන්නා අම්බර් සමඟ පුද්ගලයෙක් අත්අඩංගුවට", "News Content": "කෝටි පහකට අධික වටිනාකමකින් යුත් පාවෙන රත්‍රන් ලෙසින් සැලකෙන තල්මසුන්ගෙන් ලබාගන්නා අම්බර් සමඟ පුද්ගලයකු පොලිස් විශේෂ කාර්ය බලකායේ අත්අඩංගුවට ගෙන තිබෙනවා. තල්මසුන්ගෙන් ලබාගන්නා අම්බර් ඉතා මිල අධික වන අතර ඒවා සුවඳ විලවුන් නිපදවීම සඳහා යොදා ගැනේනවා. ඒ අනුව විශේෂ කාර්ය බලකායේ විශේෂ මෙහෙයුම් අංශ නිලධාරීන්ට ලද තොරතුරකට අනුව සිදු කළ වැටලීමකදීයි අම්බර් කිලෝ ග්‍රෑම් 14 ග්‍රෑම් 300 සන්තකයේ තබාගෙන සිටි පුද්ගලයෙකු අත්අඩංගුවට ගෙන ඇත්තේ. අදාළ සැකකරු මීගොඩ ප්‍රදේශයේ පදිංචි වයස අවුරුදු 31 ක පුද්ගලයකු වන අතර  වැඩිදුර විමර්ශන කටයුතු සඳහා ඔහු හෝමාගම පොලිස් ස්ථානය වෙත භාර දී තිබෙනවා.       ", "URL": "https://www.itnnews.lk/2023/10/05/476959/", "Category": "Breaking News,දේශීය පුවත්", "Parent URL": null}