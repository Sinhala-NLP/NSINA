{"Source": "ITN news", "Timestamp": "ජූනි 5, 2021 12:25", "Headline": "කොවිඩ් සිරුරකට ආරක්ෂාව සැපයූ පොලිස් වෑන් රථයක් ප්‍රපාතයකට පෙරළෙයි – පොලිස් පරීක්ෂකවරයෙක් ජිවිතක්ෂයට", "News Content": "උදැසන 7.30 ට පමණ හැටන් දික්ඔය මුලික රෝහලේ සිට මඩකලපුව ඔට්ටමාවඩි දක්වා හැටන් ප්‍රදේශයේ කොවිඩ් මෘත දේහයක් රැගෙන යාමේ ආරක්ෂාවට හැටන් පොලිසියේ නිලධාරින් පිරිසක් ගමන් ගත් වැන් රථය වටවල කැරොලයිනා වත්ත ප්‍රදේශයේදි ප්‍රපාතයකට පෙරලී තිබෙනවා. වෑන් රථය මාර්ගයෙන් ඉවතට පැන අඩි 200 ක් පමණ ප්‍රපාතයට පෙරලි ගොස් තිබෙන බවයි වාර්තා වන්නේ. එම වැන් රථයේ ගමන් ගත් උප පොලිස් පරික්ෂකවරයෙක් එම ස්ථානයේදිම ජිවිතක්ෂයට පත් වූ අතර තවත් පොලිස් නිලධාරින් තිදෙනෙක් සහ වැන් රථයේ රියදුරා ඇතුළු මිය ගිය අයගේ ඥාති පිරිසක් බරපතල ලෙස තුවාල ලබා වටවල රෝහල වෙත ඇතුලත් කෙරුණා. අනතුරෙන් මිය ගොස් ඇත්තේ හැටන් පොලිසියේ සුළු සහ විවිධ පැමිණිලි අංශයේ ස්ථානාධිපති උපොප එස්.බෙනඩික් (57) නැමති කැගල්ල ප්‍රදේශයේ පදිංචි අයෙකි.   ", "URL": "https://www.itnnews.lk/2023/10/05/340810/", "Category": "Breaking News,දේශීය පුවත්", "Parent URL": null}