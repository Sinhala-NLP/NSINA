{"Source": "ITN news", "Timestamp": "අප්‍රේල් 11, 2022 11:39", "Headline": "හානියට පත් වූ ඉන්ධන දුම්රියේ තෙල් ටැංකිවල තිබූ ඩීසල් යළි බවුසරවලට", "News Content": "රඹුක්කන දුම්රිය ස්ථානයේ සිදු වූ හදිසි දුම්රිය අනතුරෙන් හානියට පත් වූ ඉන්ධන රැගත් දුම්රියේ තෙල් ටැංකිවල තිබූ ඩීසල් යළි ඉන්ධන බවුසරවලට යොමු කිරීමේ මෙහෙයුමක් මේ වනවිට ක්‍රියාත්මක වෙමින් බව අප වාර්තාකරු පවසනවා. මෙම දුම්රිය අනතුර දැනුම් දුන් වහාම පේරාදෙණිය ඛනිජ තෙල් තොග ගබඩාවෙන් බවුසර් ටැංකි රථ තුනක් අදාළ ස්ථානයට යොමු කර තිබෙනවා. හානියට පත් තෙල් ටැංකියේ තෙල් අදාළ බවුසර්වලට ඉවත් කර ගැනීමේ කටයුතු සිදු කළ බවයි අප වාර්තාකරු පවසන්නේ. රඹුක්කන දුම්රිය ස්ථානයට ඊයේ රාත්‍රී 11 ට පමණ පැමිණි කොළඹ බලා ධාවනය වන මන්දගාමී දුම්රිය එහි නතර කර තිබියදී අලුයම තුනට පමණ තිරිංග ක්‍රියාත්මක වී ඉදිරියට ඇදී ගොස් ඉන්ධන පිර වූ ටැංකි සහිත පෙට්ටිවල ගැටී මෙම අනතුර සිදු වුණා. දුම්රිය ස්ථානයට මෙන්ම එහි තිබූ බුදු මැදුරට මෙයින් දැඩි හානි සිදුව තිබුණා. මෙම ඉන්ධන සහිත ටැංකිවල සුපිරි ඩීසල් ගැලුම් දස දහසකට වැඩි ප්‍රමාණයක් තිබූ බවයි වාර්තා වන්නේ.     ", "URL": "https://www.itnnews.lk/2023/10/05/406388/", "Category": "දේශීය පුවත්", "Parent URL": null}