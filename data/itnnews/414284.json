{"Source": "ITN news", "Timestamp": "මැයි 31, 2022 12:25", "Headline": "දින 8 කට පසු පාර්භෝගිකයන්ට ලැබෙන ගෑස්", "News Content": "ගෑස් සිලින්ඩර පනස් දහස බැගින් අද සිට වෙළෙදපොලට නිකුත් කරන බව ලිට්‍රෝ සමාගම පවසනවා. ගෑස් මෙට්‍රික් ටොන් 3950 ක් රැගත් නෞකාව මෙරටට ලගා වුණා. එය ගොඩබෑමේ කටයුතු ආරම්භ කර ඇති අතර අද සිට ලබන සිකුරාදා දක්වා දෛනිකව ගෑස් සිලින්ඩර් 50,000 ක් වෙලදපොලට නිකුත් කිරීමට සැළසුම් කර තිබෙනවා. පසුගිය කාලයේ ගෑස් තොග නිසි පරිදි නොලැබීම හේතුවෙන් පසුගිය අගහරුවාදා සිටි ගෑස් බෙදාහැරීමේ කටයුතු නතර කිරීමට ලිට්‍රෝසමාගම පියවර ගත්තා. ඒ අනුව හෙට දිනයේ සිට ගෑස් බෙදාහැරීම සිදු කෙරෙන්නේ දින 08 කට පසුවයි. මේ අතර තවත් ගෑස් මෙට්‍රික් ටොන් 25,000 ක් සහිත නෞකාවක් සති අන්තයේ දිවයිනට ලගාවීමට නියමිතයි. ගෑස් වෙළදපොලට නිකුත් කරන බවට ලිට්‍රෝ සමාගම ප්‍රකාශ කිරීමත් සමග ගෑස් ලබාගැනීමට වෙළදසැල් අසල ජනතාව දිගු පෝලිම්වල රැදී සිටිනවා. අයහපත් කාලගුණ තත්ත්වය හමුවේ වුවද ගෑස් ලබා ගැනීම සදහා හැටන් ඩන්බාර් ක්‍රීඩාංගනයේ ජනතාව රැදී සිටිනවා. ගෑස් ලබාදීමට පළමු දිනයේ ටෝකන් 1600ක් නිකුත් කළ  බව ගිනිගත් හේන ප්‍රාදේශීය ලේකම්වරිය පවසනවා.     ", "URL": "https://www.itnnews.lk/2023/10/05/414284/", "Category": "දේශීය පුවත්", "Parent URL": null}