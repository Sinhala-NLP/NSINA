{"Source": "ITN news", "Timestamp": "ඔක්තෝබර් 15, 2021 15:09", "Headline": "ඇෆ්ගනිස්ථානය වෙත ක්‍රියාත්මක පකිස්ථාන ගුවන් සේවා අත්හිටුවයි", "News Content": "ඇෆ්ගනිස්ථානය වෙත ක්‍රියාත්මක පකිස්ථාන ජාත්‍යන්තර ගුවන් සේවා අත්හිටුවීමට පකිස්ථාන රජය තීරණය කර තිබෙනවා. තලෙයිබාන් සටන්කාමීන් ගුවන් මෙහෙයුම් කටයුතු සදහා මැදිහත් වීම් සිදු කිරීම මෙයට හේතුව බවයි පැවසෙන්නේ. දැනට ක්‍රියාත්මක ගුවන් ටිකට් පත් ගාස්තු පහත හෙළන ලෙස තලෙයිබාන් සංවිධානය පකිස්ථාන ගුවන් සේවා ආයතනයන්ගෙන් ඉල්ලීමක් කර තිබෙනවා. අමෙරිකාව ප්‍රමුඛ නේටෝ හමුදා ඇෆ්ගනිස්ථානය පාලනය කරන සමයේදී පැවති මිල ගණන යළි ස්ථාපිත කරන ලෙස ඔවුන් වැඩිදුරටත් දැනුම් දී තිබෙනවා. මේ වන විට පකිස්ථානය වෙත ගමන් ගන්නා බොහොමයක් ජාත්‍යන්තර ගුවන් සේවා සිය සේවාවන් අත්හිටුවීමට කටයුතු කර තිබෙනවා. තලෙයිබාන් සංවිධානය කාබුල් ජාත්‍යන්තර ගුවන් තොටුපළ අත්පත් කර ගැනීමත් සමග ලක්ෂයකට අධික විදේශිකයන් මෙන්ම ජීවිත අවදානමට මුහුණ දුන් ඇෆ්ගනිස්ථානුවන් එරටින් පලා යාමට කටයුතු කළා.           ", "URL": "https://www.itnnews.lk/2023/10/05/369498/", "Category": "ජාත්‍යන්තර පුවත්", "Parent URL": null}