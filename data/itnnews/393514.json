{"Source": "ITN news", "Timestamp": "පෙබරවාරි 6, 2022 12:34", "Headline": "ලෙබනනයේ එක්සත් ජාතීන්ගේ අතුරු බලකා මෙහෙයුම් සඳහා නිලධාරීන් කණ්ඩායමක් පිටව යයි", "News Content": "ලෙබනන් එක්සත් ජාතීන්ගේ අතුරු බලකායේ මෙහෙයුම් සඳහා පිටත්ව යන භට පිරිස් වෙත සුභ පැතුම් පිරිනැමිම යුධ හමුදා මාණ්ඩලික ප්‍රධානි මේජර් ජෙනරාල් විකුම් ලියනගේ මහතාගේ ප්‍රධානත්වයෙන් සිදුකෙරුණා. ලෙබනනයේ එක්සත් ජාතීන්ගේ අතුරු බලකා මෙහෙයුම් සඳහා නිලධාරීන් දස දෙනෙකු සහ සෙසු නිලයින් 115ක ගෙන් යුත් කණ්ඩායමක් පිටත්ව යාමට නියමිතයි. එහි පළමු අදියර ලෙස නිලධාරීන් 8 දෙනෙකු සහ සෙසු නිලයන් 67 දෙනෙකු කටුනායක ගුවන් තොටුපොළෙන් ලෙබනනය බලා පිටත්ව යාම සිදුකෙරුණා. එම කණ්ඩායමේ අණදෙන නිලධාරී ලෙස කටයුතු කරන්නේ ශ්‍රී ලංකා පාබල හමුදාවේ ලුතිනන් කර්නල් එස් එම් ඩී එන් සමරකෝන් මහතායි. අතුරු බලකායේ මෙහෙයුම් සඳහා ශ්‍රී ලංකා යුධ හමුදා කාන්තා බලකාය නියෝජනය කරමින් එක් නිලධාරිනියක් සහ සෙබලියන් 7 දෙනෙකු කණ්ඩායමට ඇතුලත්වීම මෙවර විශේෂත්වයයි.         ", "URL": "https://www.itnnews.lk/2023/10/05/393514/", "Category": "දේශීය පුවත්", "Parent URL": null}