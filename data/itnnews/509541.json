{"Source": "ITN news", "Timestamp": "අගෝස්තු 20, 2023 11:43", "Headline": "මහනුවර ඇසළ පෙරහැර මංගල්‍යයේ සිව්මහා දේවාලයන්හි අවසන් අභ්‍යන්තර පෙරහැර අද", "News Content": "මහනුවර ඇසළ පෙරහැර මංගල්‍යයේ සිව්මහා දේවාලයන්හි අවසන් අභ්‍යන්තර පෙරහැර අද පැවැත්වෙනවා. මහනුවර ඇසළ පෙරහැර මංගල්‍යයේ සිව්මහා දේවාලයන්හි අභ්‍යන්තර පෙරහැර අද රාත්‍රියේ දේවාල පරිශ්‍රයන්හි චාරිත්‍රානුකුලව ආරම්භ වීමට නියමිතයි. නාථ , විෂ්ණු , කතරගම හා පත්තිනි යන සිව්මහා දේවාල නියෝජනය කරමින් ඊයේ රාත්‍රියේ අභ්‍යන්තර පෙරහැර පැවැත්වුණා. ප්‍රථම කුඹල් ‍පෙරහැර හෙට ආරම්භ වන අතර එය ලබන 25 වන දා දක්වා පැවැත්වීමටයි කටයුතු යොදා ඇත්තේ. මේ අතර බෙල්ලන්විල රජ මහා විහාරස්ථනයේ 73වන ඇසළ මහා පෙරහැර ඊයේ වීදි සංචාරය කළා. සිංහරාජා හස්ථියා මත සධාතුක කරඩුව තැන්පත් කිරීම සිදු කෙරුණේ අමාත්‍ය විජේදාස රාජපක්ෂ මහතා අතින්. විහාරාධිපති ආචාර්ය පූජ්‍ය බෙල්ලන්විල විමලරතන ස්වාමින් වහන්සේගේ අනුශාසනා පරිදි විහාරස්ථ දායක සභාව හා පෙරහැර  කමිටුව එය සංවිධාන කර තිබුණා. ", "URL": "https://www.itnnews.lk/2023/10/05/509541/", "Category": "Breaking News,දේශීය පුවත්", "Parent URL": null}