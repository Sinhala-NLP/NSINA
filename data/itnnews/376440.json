{"Source": "ITN news", "Timestamp": "නොවැම්බර් 16, 2021 12:25", "Headline": "ශ්‍රී ලංකා – බංග්ලාදේශ විදේශ අමාත්‍යවරුන් අතර හමුවක්", "News Content": "ශ්‍රී ලංකාව සහ බංග්ලාදේශය අතර වෙළෙද වාණිජ ඇතුලු ද්විපාර්ශ්වික සබදතා තර කර ගැනීමට එකගතාව පළ වුණා. විදේශ අමාත්‍ය මහාචාර්ය ජී එල් පිරිස් මහතා බංග්ලාදේශ විදේශ අමාත්‍ය ආචාර්ය ඒ කේ අබ්දුල් මොමන් මහතා හමුවුණා. ඒ ඩකා නුවරදීයි. මෙහිදී මානව හිමිකම් ඇතුලු විදේශ සමුළුවලදී බංග්ලාදේශය ශ්‍රී ලංකාවට දැක්වූ සහය සම්බන්ධයෙන් ජී එල් පිරිස් මහතා ප්‍රසාදය පළ කළා. බංග්ලාදේශයට ශ්‍රී ලංකාවෙන් ඇමරිකා ඩොලර් බිලියන දෙකයි දශම පහක ආයෝජන කටයුතු සිදු වනවා. මෙරට සමාගම් 110 ක් බංග්ලාදේශය තුළ ක්‍රියාත්මකයි. එම කටයුතු වැඩි දියුණු කිරීම මෙන්ම දෙරට අතර වෙළෙද ගිවිසුමක් ඇති කර ගැනීම සම්බන්ධයෙන් ද මෙහිදී සාකච්ඡා කෙරුණා.     ", "URL": "https://www.itnnews.lk/2023/10/05/376440/", "Category": "දේශීය පුවත්", "Parent URL": null}