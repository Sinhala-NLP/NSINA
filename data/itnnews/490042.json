{"Source": "ITN news", "Timestamp": "ජූනි 7, 2023 12:37", "Headline": "පාර හරහා කඩන් වැටුණු ගස කපන්න බඹරුන්ගෙන් බාධා", "News Content": "හැටන් නුවරඑලිය ප්‍රධාන මාර්ගයේ ලිදුල මටුකැලේ වත්ත ප්‍රදේශයෙන් ප්‍රධාන මාර්ගය අභියස පිහිටි විශාල මාර ගසක් කඩා වැටීමෙන් එම මාර්ගයේ ගමනා ගමන කටයුතු සඳහා අද(07) දහවල් 12 සිට බාධා පැමිණ ඇති බව ලිඳුල පොලිසිය පවසනවා. ප්‍රධාන මාර්ගය හරහා ගස කඩා වැටී ඇති ස්ථානයෙන් සැහැල්ලු වාහන වලට පමණක් ධාවනය කල හැකි බවත්, ගස කපා ඉවත් කරන තෙක් එම මාර්ගයේ බර වාහන ගමනා ගමනයට බාධා පැමිණ ඇති බවත් ලිඳුල පොලිසිය කියා සිටියා. ප්‍රධාන මාර්ගයට කඩා වැටුණු ගසෙහි සහ ඒ අසල පිහිටි මාර ගස් කිහිපයකම බඹරුන් කූඩු බැඳ ඇති බැවින් ගස කඩා වැටීමත් සමග බඹරුන් ඇවිස්සී ඇති නිසා ගස කපා ඉවත් කිරීමට බාධා පැමිණ ඇති බවයි පොලිසිය වැඩිදුරටත් සඳහන් කළේ. ", "URL": "https://www.itnnews.lk/2023/10/05/490042/", "Category": "දේශීය පුවත්", "Parent URL": null}