{"Source": "ITN news", "Timestamp": "මාර්තු 29, 2021 09:18", "Headline": "චීනයේ කොරෝනා එන්නත එක්සත් අරාබි එමීර් රාජ්‍යයේ නිෂ්පාදනය කිරීමට සැලසුම්", "News Content": "චීනයේ සිනෝෆාම් කොරෝනා එන්නත ලබන මාසයේ සිට නිෂ්පාදනය කිරීමට එක්සත් අරාබි එමීර් රාජ්‍ය සැලසුම් කර තිබෙනවා. චීනය සමඟ ඇතිකරගත් ගිවිසුමකට අනුව වාණිජ මට්ටමින් සිනෝෆාම් එන්නත නිෂ්පාදනය කිරීමටයි එක්සත් අරාබි එමිර් රාජ්‍ය කටයුතු කරන්නේ. නව වැඩපිළිවෙළ පිළිබඳ සාකච්ඡා කිරීමට චීන විදේශ අමාත්‍ය වැංග් යි එක්සත් අරාබි එමිර් රාජ්‍යයේ දෙදින සංචාරයක නිරත වුණා. ප්‍රධාන වශයෙන් මැද පෙරදිග කලාපය ඉලක්ක කර ගනිමින් මෙම කොරෝනා එන්නත් නිෂ්පාදනය කිරීම සහ බෙදා හැරීම සිදු වෙනු ඇති. සිනෝෆාම් කොරෝනා එන්නත 80%ක මට්ටමේ ඵලදායිතාවක්  සහිත වනවා.         ", "URL": "https://www.itnnews.lk/2023/10/05/328428/", "Category": "ජාත්‍යන්තර පුවත්", "Parent URL": null}