{"Source": "ITN news", "Timestamp": "සැප්තැම්බර් 23, 2021 10:49", "Headline": "අගමැති සහ ආණ්ඩුවේ හවුල්කාර පක්ෂ නායකයින් අතර විශේෂ හමුවක්", "News Content": "අග්‍රාමාත්‍ය මහින්ද රාජපක්ෂ මහතා හා ආණ්ඩුවේ හවුල්කාර පක්ෂ නායකයින් අතර විශේෂ හමුවක් අරලිය ගහ මන්දිරයේ දී පැවැත්වෙනවා. අග්‍රාමාත්‍ය මහින්ද රාජපක්ෂ මහතා සහ ශ්‍රී ලංකා පොදුජන පෙරමුණ නියෝජනය කරන දේශපාලන පක්ෂවල නායකයින් අතර මෙම හමුව අද පස්වරුවේ ආරම්භ වුණා. හිටපු ජනාධිපති මෛත්‍රීපාල සිරිසේන, අමාත්‍යවරුන් වන විමල් වීරවංශ, ඩගලස් දේවානන්දා, දිනේෂ් ගුණවර්ධන හා වාසුදේව නානායක්කාර, රාජ්‍ය අමාත්‍ය ජයන්ත සමරවීර, පාර්ලිමේන්තු මන්ත්‍රී තිස්ස විතාරණ යන මහත්වරුන් ඇතුළු පිරිසක් මේ සදහා එක්ව සිටිනවා. රට තුළ පවතින වර්තමාන තත්ත්වය පිළිබද වැඩි අවධානයක් යොමු කිරීමටයි කටයුතු කෙරුණේ. එමෙන්ම කොරෝනා මර්දන වැඩපිළිවෙළ, එන්නත්කරණය මෙන්ම පවත්නා තත්ත්වය හමුවේ ජනතාවට මුහුණපෑමට සිදුව ඇති ගැටලු පිළිබදව ද මෙහිදී කරුණු සාකච්ඡාවට ගැනීමට නියමිතව තිබුණා.   කෙරවලිපිටිය බලාගාරයේ නල පද්ධතිය සහ ගබඩා සංකීර්ණය ඉදිකිරීම සම්බන්ධයෙන් මතුව ඇති කතාබහ ද මෙහිදී අවධානයට ලක් කරන බව සාකච්ඡා ආරම්භ වීමට පෙර අමාත්‍ය වාසුදේව නානායක්කාර මහතා සදහන් කළා.   ", "URL": "https://www.itnnews.lk/2023/10/05/364489/", "Category": "දේශීය පුවත්", "Parent URL": null}