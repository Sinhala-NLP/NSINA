{"Source": "ITN news", "Timestamp": "පෙබරවාරි 16, 2022 12:06", "Headline": "ප්‍රවීණ ගීත රචක සමන් චන්ද්‍රනාත් වීරසිංහ මහතාගේ අවසන් කටයුතු හෙට", "News Content": "ජ්‍යෙෂ්ඨ පුවත්පත් කලාවේදියෙකු,  ප්‍රවීණ ලේඛකයෙකු සහ කෘතහස්ථ ගීත රචකයෙකු වූ සමන් චන්ද්‍රනාත් වීරසිංහ මහතාගේ දේහය පිළිබද අවසන් කටයුතු හෙට (17) පස්වරුවේ බොරැල්ල පොදු සුසාන භූමියේදී සිදුකෙරෙනවා. රෝගාතුරව කොළඹ ජාතික රෝහලේ ප්‍රතිකාර ලබමින් සිටියදීයි සමන් චන්ද්‍රනාත් වීරසිංහයන් අභාවප්‍රාප්ත වී තිබුණේ. අභාවප්‍රාප්ත වනවිට 74 වන වියේ පසුවූ සමන් චන්ද්‍රනාත් වීරසිංහයන්ගේ දේහය මේ වනවිට අංක 60 දුම්රියපොල පාර ලක්ෂපතිය මොරටුව යන නිවසෙහි තැන්පත් කර තිබෙනවා. හෙට උදෑසන නවයට දේහය කොළඹ ජයරත්න මල් ශාලාවේ තැන්පත් කිරීමට නියමිතයි. අනතුරුව පස්වරු 4 ට බොරැල්ල පොදු සුසාන භූමියේ ආදාහනාගාරයේදී අවසන් කටයුතු සිදුකෙරෙන බවයි ඥාතීන් පවසන්නේ.         ", "URL": "https://www.itnnews.lk/2023/10/05/395373/", "Category": "දේශීය පුවත්", "Parent URL": null}