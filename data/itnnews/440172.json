{"Source": "ITN news", "Timestamp": "ඔක්තෝබර් 12, 2022 15:47", "Headline": "මද්දකට හසුවීමෙන් තවත් කඳුකර කොටියෙකු මියයයි", "News Content": "මද්දකට හසුවීමෙන් තවත් කඳුකර කොටියෙකු මියගොස් තිබෙනවා. නුවරඑළිය වාගල හයිෆොරස්ට් කහවත්ත ප්‍රදේශයේදී මෙම කඳුකර කොටියා මියගොස් ඇති බවයි වනජීවී නිලධාරීන් පවසන්නේ. කම්බියකින් හැදූ මද්දකට හසුවීමෙන් සත්වයා මියගොස් ඇති අතර සතුන් ඇල්ලීම සඳහා එළවළු කොටුවක එය අටවා තිබූ බව මූලික පරීක්ෂණවලදී හෙළි වුණා. හොදින් වැඩුනු අඩි 7 ක් පමණ දිගින් යුත් කිලෝග්‍රෑම් 150 ක් පමණ බරින් යුත් මෙම පිරිමි සත්වයා ඉදිරි පරීක්ෂණ කටයුතු සඳහා රන්දෙණිගල පශු වෛද්‍ය රෝහල වෙත රැගෙන යාමට කටයුතු කෙරුණා. ", "URL": "https://www.itnnews.lk/2023/10/05/440172/", "Category": "Breaking News,දේශීය පුවත්", "Parent URL": null}