{"Source": "ITN news", "Timestamp": "ජූනි 7, 2022 09:12", "Headline": "පාර්ලිමේන්තුව අද පෙරවරු 10ට රැස්වෙයි", "News Content": "අත්‍යවශ්‍ය රාජ්‍ය සේවාවන් බාධාවකින් තොරව පවත්වාගෙන යාමට අවශ්‍ය මූල්‍ය ප්‍රතිපාදන වෙනුවෙන් රුපියල් බිලියන 695 ක පරිපූරක ඇස්තමේන්තුවක් අග්‍රාමාත්‍යවරයා අද පාර්ලිමේන්තුවට ඉදිරිපත් කිරීමට නියමිතයි. කතානායක මහින්ද යාපා අබේවර්ධන මහතාගේ ප්‍රධානත්වයෙන් පාර්ලිමේන්තුව අද පෙරවරු 10 ට රැස්වීමට නියමිතයි. එහිදී අග්‍රාමාත්‍ය රනිල් වික්‍රමසිංහ මහතා මෙරට වත්මන් ආර්ථික සම්බන්ධයෙන් විශේෂ ප්‍රකාශයක් සිදු කිරීමට නියමිත අතර ඒ පිළිබද බොහෝ දෙනාගේ අවධානය යොමුව තිබෙනවා. එමෙන්ම අත්‍යවශ්‍ය රාජ්‍ය සේවාවන් බාධාවකින් තොරව පවත්වාගෙන යාමට අවශ්‍ය බදු මුදල් සපයා ගැනීම වෙනුවෙන් රුපියල් බිලියන 695 ක පරිපූරක ඇස්තමේන්තුවක් පාර්ලිමේන්තුවට ඉදිරිපත් කිරීමටයි කටයුතු යොදා ඇත්තේ. ණය සීමාව රුපියල් ට්‍රිලියනයක් දක්වා ඉහළ නැංවීම සදහා දේශීය භාණ්ඩාගාර ආඥාපනතේ වන යෝජනාව විවාදයකින් තොරව අනුමත කර ගැනීමට  නියමිත බවයි පාර්ලිමේන්තු ආරංචි මාර්ග සදහන් කළේ.       ", "URL": "https://www.itnnews.lk/2023/10/05/415481/", "Category": "දේශීය පුවත්", "Parent URL": null}