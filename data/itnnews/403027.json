{"Source": "ITN news", "Timestamp": "මාර්තු 21, 2022 15:28", "Headline": "මගීන් 132 සමඟ චීන මගී ගුවන් යානයක් අනතුරට", "News Content": "චීන ඊස්ටන් ගුවන්සේවයට අයත් බෝයිං 737 වර්ගයේ ගුවන් යානයක් ගුවැන්ග්ෂි ප්‍රාන්තයේ කදුකර ප්‍රදේශයකදී අනතුරට ලක් වුණා. අනතුරට ලක් වන විට ගුවන් යානයේ 132 දෙනෙකු ගමන් කරමින් සිටි බවයි වාර්තා වන්නේ. ගුවන් යානය කුන්මින්ග්  නගරයේ සිට ගුවැන්ග්ෂොවු නගරයට ගමන් කළ අතර ගුවන්ගත වී පැයකට පමණ පසුවයි මෙලෙස අනතුරට ලක් වුණේ. ගුවන් යානය කඩා වැටීමෙන් පසු ගිනි ගැනීමට  ලක්ව තිබෙනවා. අනතුරෙන් දිවි ගලවාගත් පුද්ගලයෙකු පිලිබද මෙතෙක් වාර්තා වී නොමැති අතර මරණ සංඛ්‍යාව සහ අනතුරට හේතුව ද හෙලිව නැහැ. චීන ගුවන්සේවා ලොව ආරක්ෂිතම ගුවන් සේවා ලෙසයි සැළකෙන්නේ. චීනයේ අවසන් වරට ගුවන් අනතුරක් සිදු වී ඇත්තේ මීට වසර 12 කට පමණ පෙරයි.       ", "URL": "https://www.itnnews.lk/2023/10/05/403027/", "Category": "ජාත්‍යන්තර පුවත්", "Parent URL": null}