{"Source": "ITN news", "Timestamp": "ජූලි 13, 2023 10:08", "Headline": "නීති විරෝධි ලෙස මෙරටට ගෙන්වා තිබූ උඳු තොගයක් රේගු අත්අඩංගුවට", "News Content": "නීති විරෝධි ලෙස මෙරටට ගෙන්වා තිබු උඳු තොගයක් රේගුව මඟින් අත්අඩංගුවට ගැනුණා. පරිප්පු ලෙස රේගුවට ප්‍රකාශ කර බහාළුමක් තුළ සඟවා නීති විරෝධිව මෙරටට ආනයනය කර තිබු උඳු තොගයක් රේගු ආදායම් අධීක්ෂණ අංශය මඟින් සිය භාරයට ගත්තා. කඩල පරිප්පු කිලෝ ග්‍රෑම් 48000ක් ලෙස පවසා රුපියල් හාරලක්ෂ අසූදෙදහස් පන්සිය පනහක් රේගු බදු ගෙවා මෙම උදු තොගය ගෙන්වා තිබුණා. අදාළ බහාළුම් පරීක්ෂාවේ දී කඩල පරිප්පු කිලෝ ග්‍රෑම් 9000ක් හා උඳු කිලෝ ග්‍රෑම් 39000ක් සොයා ගැනුණා. මහනුවර ප්‍රදේශයේ පෞද්ගලික ආනයනකරුවෙකු මෙම උඳු තොගය ගෙන්වා තිබු බවයි රේගුව පවසන්නේ. එම උඳුවල වෙළෙඳපොළ වටිනාකම රුපියල් හයකෝටි විසිහතර ලක්ෂයක් ලෙසයි ගණන් බලා ඇත්තේ. ඒවා රේගුවට හසුනොවී වෙළෙඳපොළට නිදහස් වුයේ නම් රජයට රුපියල් හැත්තෑඅටලක්ෂයක බදු මුදලක් අහිමි වනවා.         ", "URL": "https://www.itnnews.lk/2023/10/05/499457/", "Category": "Breaking News,දේශීය පුවත්", "Parent URL": null}