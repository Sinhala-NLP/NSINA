{"Source": "ITN news", "Timestamp": "ஜூலை 21, 2023 16:03", "Headline": "மாவை இறக்குமதி செய்யும் இரண்டு நிறுவனங்களும் மாவின் விலையை குறைக்க மறுப்பு", "News Content": "இலங்கைக்கு கோதுமை மாவை இறக்குமதி செய்யும் இரண்டு நிறுவனங்களும் மாவின் விலையை குறைக்குமாறு கோரிய போதிலும் அதனை குறைக்க மறுத்துள்ளதாக வர்த்தக அமைச்சர் நளின் பெர்னாண்டோ இன்று தெரிவித்துள்ளார். இரண்டு நிறுவனங்களும் சந்தையில் ஏகபோக உரிமையை அனுபவிப்பதால் பலம் பெற்றுள்ளதாக பாராளுமன்றத்தில் தெரிவித்த அமைச்சர், மாவுக்கான போட்டி விலையை தீர்மானிக்க சந்தையில் போட்டியை உருவாக்க வேண்டும் என்றும் சுட்டிக்காட்டியுள்ளார். மா இறக்குமதியில் குறைந்தது 30 வீதத்தை ஏனைய இறக்குமதியாளர்களுக்கு வழங்க வேண்டும் அதே வேளையில் 70 வீதம் இரண்டு பிரதான நிறுவனங்களுக்கு போட்டி விலையை பேணுவதற்கு வழங்கப்பட வேண்டும். மா இறக்குமதிக்கு தடை விதிக்கப்படுவதற்கு முன்னர், இறக்குமதி செய்த ஒரு கிலோ மா 165 ரூபாவாக இருந்த நிலையில் ஒரு நேரத்தில் மாவின் விலை 430. ரூபாவாக அதிகரித்தது. எவ்வாறாயினும், நிதியமைச்சு மா இறக்குமதியைத் தடைசெய்து உரிம முறையை அறிமுகப்படுத்தியது. உரிமம் வழங்குவதை நிதி அமைச்சு செய்ய வேண்டும்,” மா இறக்குமதியில் ஈடுபட்டுள்ள இரண்டு நிறுவனங்களுக்கு சந்தையில் ஏகபோக உரிமையை வழங்குவதன் மூலமும், 35 ரூபா வரியை நீக்கி முறையற்ற இலாபம் ஈட்டுவதற்கும் இடமளித்துள்ளதாகவும் இது அரசுக்கு நிதி இழக்கும் செயற்பாடு எனவும் அமைச்சர் குறிப்பிட்டுள்ளார். பாராளுமன்ற உறுப்பினர் தயாசிறி ஜயசேகரவின் கேள்விக்கு பதிலளிக்கும் போதே அமைச்சர் மேற்கண்டவாறு தெரிவித்துள்ளார். இரண்டு நிறுவனங்களும் விலையைக் குறைக்க மறுத்ததையடுத்து, மாவை அத்தியாவசியப் பொருளாகப் பிரகடனப்படுத்தியதாக அமைச்சர் தெரிவித்தார் ", "URL": "https://www.itnnews.lk/2023/10/05/501624/", "Category": "Breaking News,அண்மைய செய்திகள்", "Parent URL": null}