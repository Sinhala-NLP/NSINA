{"Source": "ITN news", "Timestamp": "ජූනි 23, 2023 12:17", "Headline": "එජාප ආසන බලමණ්ඩල රැස්වීම් ප්‍රදේශ කිහිපයකදී", "News Content": "එක්සත් ජාතික පක්ෂයේ ආසන බලමණ්ඩල රැස්වීම් මඩකලපුව දිස්ත්‍රික්කය කේන්ද්‍ර කර ගනිමින් පැවැත්වුණා. මඩකලපුව දිස්ත්‍රික්කයේ කල්කුඩා ආසනයේ එක්සත් ජාතික පක්ෂ කාර්යාලය විවෘත කෙරුණේ ඔට්ටමාවඩි ජාතික පාසල හන්දිය ප්‍රදේශයේදීයි. එක්සත් ජාතික පක්ෂයේ මහලේකම් පාලිත රංගේ බණ්ඩාර මහතාගේ ප්‍රධානත්වයෙන් මෙය සිදු කෙරුණා. පක්ෂ ක්‍රියාකාරීන් බොහෝ පිරිසක් මීට එක්ව සිටියා. මේ අතර කල්කුඩා ආසනයේ ආසන බල මණ්ඩල රැස්වීම ද පැවැත්වුණේ එම පක්ෂයේ මහලේකම් පාලිත රංගේ බණ්ඩාර මහතාගේ ප්‍රධානත්වයෙන්. පක්ෂ ක්‍රියාකාරීන් ඇතුලු බොහෝ පිරිසක් මීට එක් වුණා. මේ අතර එක්සත් ජාතික පක්ෂයේ පද්දිරිප්පු ආසන බල මණ්ඩල රැස්වීම එම ප්‍රදේශයේ දී  පැවැත්වුණා. එය සිදු කෙරුණේද පක්ෂයේ මහලේකම් පාලිත රංගේ බණ්ඩාර මහතාගේ ප්‍රධානත්වයෙන්. සමගි ජනබලවේගයේ මඩකලපුව දිස්ත්‍රික් සංවිධායක ශිවලිංගම් සුදර්ශන් මහතා එක්සත් ජාතික පක්ෂයේ සාමාජිකත්වය ලබාගැනීම සිදු වුණේ කළුතාවලි රන්ජන් මහල් උත්සව ශාලාවේදීයී.   ", "URL": "https://www.itnnews.lk/2023/10/05/494284/", "Category": "දේශීය පුවත්", "Parent URL": null}