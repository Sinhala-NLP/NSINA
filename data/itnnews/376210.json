{"Source": "ITN news", "Timestamp": "නොවැම්බර් 15, 2021 13:49", "Headline": "නිරෝධායන නීති දැඩි කරන්න ඔස්ට්‍රියාව තීරණය කරයි", "News Content": "පූර්ණ එන්නත්කරණයට ලක් නොවූ පුද්ගලයින්ට නිරෝධායන නීති දැඩිව ක්‍රියාත්මක කරන බව ඔස්ට්‍රියා රජය නිවේදනය කරනවා. ඔස්ට්‍රියාව තුළ කොරෝනා වයිරස ව්‍යාප්තිය යළිත් වරක් වේගවත් වීම සමගයි මෙම පියවර ගෙන ඇත්තේ. ඔස්ට්‍රියාවේ පුද්ගලයින් මිලියන දෙකක් පමණ එන්නත් දෙකම ලබාගෙන නොමැති බව වාර්තා වනවා. නව නීති අනුව පූර්ණ එන්නත්කරණයට ලක් නොවූ පුද්ගලයින්ට තම නිවසෙන් පිටතට යා හැක්කේ රාජකාරි කටයුතු හා ආහාර මිලදී ගැනීම සදහා පමණයි. යුරෝපයෙන් පසුගිය සතිය තුළදී වැඩිම ආසාදිතයින් ප්‍රතිශතයක් වාර්තා වී ඇත්තේ ද ඔස්ට්‍රියාවෙන්. එමෙන්ම එන්නත්කරණය අඩුම වේගයකින් සිදුවන යුරෝපා රට ලෙසද ඔස්ට්‍රියාව සැලකෙනවා.     ", "URL": "https://www.itnnews.lk/2023/10/05/376210/", "Category": "ජාත්‍යන්තර පුවත්", "Parent URL": null}