{"Source": "ITN news", "Timestamp": "அக்டோபர் 7, 2022 12:47", "Headline": "சிலி இராச்சியத்தின் ஈஸ்டர் தீவிலுள்ள வரலாற்று சிறப்பு மிக்க சிலைகள் காட்டுத்தீயினால் நாசம்..", "News Content": "சிலி இராச்சியத்தின் ஈஸ்டர் தீவிலுள்ள வரலாற்று சிறப்பு மிக்க சிலைகள் காட்டுத்தீயினால் நாசமடைந்துள்ளன. சில சிலைகள் முழுமையாக நாசமடைந்துள்ளதாக சர்வதேச ஊடகங்கள் செய்தி வெளியிட்டுள்ளன. ‘ப்ராக்’ யுகத்தை சேர்ந்த ஆயிரத்திற்கும் மேற்பட்ட சிலைகள் அங்கு காணப்படுகின்றன. அவை உலக மரபுரிமை சிலைகள் எனவும் ஐக்கிய நாடுகள் சபையால் பிரகடனப்படுத்தப்பட்டுள்ளன. பொலினீசியா கோத்திரத்தை சேர்ந்தவர்கள் குறித்த சிலைகளை வடிவமைத்துள்ளதாக நம்பப்படுகிறது. அவை நீண்டகாலமாக பராமரிக்கப்பட்டன. இந்நிலையில் ஈஸ்டர் தீவில் ஏற்பட்ட காட்டுத்தீயினால் சிலைகளுக்கு பாதிப்பு ஏற்பட்டுள்ளது. இதேவேளை காட்டுத்தீயினால் 148 ஏக்கர் பகுதி எரிந்து நாசமாகியுள்ளதாக சிலி தகவல்கள் தெரிவிக்கின்றன. ", "URL": "https://www.itnnews.lk/2023/10/05/439285/", "Category": "Breaking News,சர்வதேச செய்திகள்", "Parent URL": null}