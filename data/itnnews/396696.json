{"Source": "ITN news", "Timestamp": "පෙබරවාරි 22, 2022 08:53", "Headline": "පාර්ලිමේන්තුව අද පෙරවරු 10ට රැස්වෙයි", "News Content": "පාර්ලිමේන්තුව අද රැස්වීමට නියමිතයි. ලබන 25 වනදා දක්වා පාර්ලිමේන්තුව රැස්වීමට කටයුතු යොදා තිබෙනවා. අද පෙරවරු දහයට පාර්ලිමේන්තුව රැස්වීමට නියමිතව තිබෙනවා. පෙරවරු 11 සිට පස්වරු 4.30 දක්වා නිෂ්පාදන ද්‍රව්‍ය තැරැව්කරුවන්ට බලපත්‍ර ලබාදීමේ පනත යටතේ නියෝග සහ රබර් නැවත වගා කිරීමේ සහනාධාර පනත යටතේ වන නියෝග විවාදයට ගැනීමට නියමිතයි. අනිද්දා දිනයේ විපක්ෂය ගෙන එන කල්තැබීමේ විවාදයක් පැවැත්වෙනවා. සත්ත්ව හා වෘක්ෂලතා ආරක්ෂක සංශෝදන පනත් කෙටුම්පත දෙවනවර කියවීම 24 වනදා සිදුකිරීමට නියමිතයි. අභාවප්‍රාප්ත හිටපු පාර්ලිමේන්තු මන්ත්‍රීවරුන් කිහිප දෙනෙකු පිළිබද ශෝක ප්‍රකාශ යෝජන ලබන 25 වනදා පාර්ලිමේන්තුවට ඉදිරිපත් කෙරෙනවා.           ", "URL": "https://www.itnnews.lk/2023/10/05/396696/", "Category": "දේශීය පුවත්", "Parent URL": null}