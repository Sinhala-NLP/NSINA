{"Source": "ITN news", "Timestamp": "ඔක්තෝබර් 9, 2022 14:59", "Headline": "එරෝෆ්ලොට් ගුවන් සේවා අද සිට යළිත්", "News Content": "රුසියාවේ එරෝෆ්ලොට් ගුවන් සේවය අද සිට යළිත් ශ්‍රී ලංකාවට ගුවන් ගමන් ආරම්භ කරනවා. ඒ අදියර කීපයක් යටතේයි. ඒ අනුව කොළඹ සහ මොස්කව් අතර ඉරිදා සහ බ්‍රහස්පතින්දා දිනවල ගුවන් ගමන් ක්‍රියාත්මක කෙරෙනවා. මේ සදහා ඒ 330 ගුවන් යානා යොදාගැනීමට නියමිතයි.  ලබන මස සිට සතියකට ගුවන් ගමන් වාර 4 ක් ක්‍රියාත්මක කිරීමට නියමිතයි. එරෝෆ්ලොට් විසින් ක්‍රියාත්මක සාමාන්‍ය ගුවන් ගමන් වලට අමතරව තවත් ගුවන් සේවයක් ලබන මස සිට රුසියාව සහ ශ්‍රී ලංකාව අතර සතියකට ගුවන් ගමන් 4 ක් සිදුකිරීමට ද අවසර ලබාගෙන ඇති බව රුසියාවේ ශ්‍රී ලංකා තානාපති කාර්යාලය සදහන් කරනවා. එරෝෆ්ලොට් ගුවන් සේවයට අයත් ගුවන් යානයක් ශ්‍රී ලංකාව විසින් රදවා තබා ගැනීමට විරෝධය දක්වමින් එම ගුවන් සේවය මීට මාස කිහිපයකට පෙර ශ්‍රී ලංකාව වෙත ගුවන් ගමන් තාවකාලිකව අත්හිටුවීමට පියවර ගෙන තිබෙනවා.           ", "URL": "https://www.itnnews.lk/2023/10/05/439644/", "Category": "දේශීය පුවත්", "Parent URL": null}