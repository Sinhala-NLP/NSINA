{"Source": "ITN news", "Timestamp": "அக்டோபர் 20, 2021 11:52", "Headline": "வவுனியாவில் இரு பகுதிகளில் இடம்பெற்ற விபத்துக்களில் இரு சிறுவர்கள் உயிரிழப்பு", "News Content": "வவுனியா உளுக்குளம் மற்றும் செட்டிக்குளம் ஆகிய பகுதிகளில் இடம்பெற்ற வெவ்வேறு விபத்துக்களில் 16 வயதுடைய இரு சிறுவர்கள் உயிரிழந்தனர். வவுனியா உளுக்குளம் பகுதியில் மோட்டார் சைக்கிளில் சென்று கொண்டிருந்த சிறுவன் கட்டுப்பாட்டை இழந்து மற்றொரு மோட்டார் சைக்கிளில் பயணித்த நபருடன் மோதி வீதியில் சென்று கொண்டிருந்த பாரவூர்தியுடன் மோதியதில் உயிரிழந்தார். அத்துடன் செட்டிக்குளம் , முதலியார் குளம் பகுதியில் மோட்டார் சைக்கிளில் பயணித்த சிறுவன் பாரவூர்தியுடன் மோதியதில் உயிரிழந்தார். குறித்த இரு சிறுவர்களின் சடலங்களும் வவுனியா வைத்தியசாலையில் பிரேத பரிசோதனைக்கென வைக்கப்பட்டுள்ளன. உளுக்குளம் மற்றும் செட்டிக்குளம் பொலிசார் விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/370499/", "Category": "Breaking News,தேசிய செய்திகள்", "Parent URL": null}