{"Source": "ITN news", "Timestamp": "ජූලි 8, 2023 14:53", "Headline": "මත්ද්‍රව්‍ය ජාවාරමේ යෙදුණු මොල්ලිගොඩ භූතයා අත්අඩංගුවට", "News Content": "දීර්ඝ කාලයක සිට මත්ද්‍රව්‍ය ජාවාරමේ නිරත මොල්ලිගොඩ භූතයා නමැත්තා වාද්දුව පොලිසිය මගින් අත්අඩංගුවට ගත්තා. වාද්දුව මොරොන්තුඩුව, වස්කඩුව, පොතුපිටිය යන ප්‍රදේශවල හෙරොයින් ජාවාරමේ නිරත මෙම සැකකරු මොල්ලිගොඩ ප්‍රදේශයේ පදිංචිකරුවෙක්. මහේෂ් මධුසංක ප්‍රනාන්දු නමැති මෙම සැකකරු යතුරුපැදියකින් ගමන් කරමින් සිටියදී අත්අඩංගුවට ගෙන තිබෙන්නේ. බුද්ධි අංශ නිලධාරීන්ට ලැබුණු තොරතුරකට අනුව කළ පරික්ෂාකිරීමකදී ඔහු ළග තිබී හෙරොයින් ග්‍රෑම් 7යි මිලිග්‍රෑම් 200ක් පොලිසිය සොයා ගත්තා. ඔහුට එරෙහිව මත්කුඩු සම්බන්ධයෙන් නඩු කිහිපයක් විභාග වනවා.       ", "URL": "https://www.itnnews.lk/2023/10/05/498354/", "Category": "දේශීය පුවත්", "Parent URL": null}