{"Source": "ITN news", "Timestamp": "අප්‍රේල් 22, 2022 18:49", "Headline": "පැතුම් නිශ්ශංකට බංග්ලාදේශ තරඟ සංචාරය අහිමිවීමේ අවදානමක්", "News Content": "ශ්‍රී ලංකා කණ්ඩායමේ මුල්පෙළ පිතිකරුවෙකු වන පැතුම් නිශ්ශංකට එළඹෙන බංග්ලාදේශ තරග සංචාරය අහිමිවීමේ අවදානමක් මතුව තිබෙනවා. පිටකොන්ද ආශ්‍රිතව ඇතිව තිබෙන ආබාධ තත්වයක් හේතුවෙනුයි පැතුම් නිශ්ශංක මෙම අවදානම් තත්වයට මුහුණදී තිබෙන්නේ. ආබාධිත තත්වය හේතුවෙන් ඉන්දියාව සමග නිමාවූ දෙවන ටෙස්ට් තරගයට ද ක්‍රීඩා කිරීමේ අවස්ථාව පැතුම් නිශ්ශංකට අහිමිවුණා. මේ වනවිට ටෙස්ට් තරග 7 කට ක්‍රීඩා කර ඇති පැතුම් නිශ්ශංක ශතකයක් සහ අර්ධ ශතක පහක් වාර්තා කිරීමට සමත්වී තිබෙනවා. දෙරට අතර පළමු ටෙස්ට් තරගය මැයි මස 15 වනදා ආරම්භ වන අතර දෙවන ටෙස්ට් තරගය ආරම්භ වන්නේ මැයි මස 23 වනදායි.         ", "URL": "https://www.itnnews.lk/2023/10/05/407905/", "Category": "ක්‍රීඩා,දේශීය පුවත්", "Parent URL": null}