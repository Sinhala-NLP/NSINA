{"Source": "ITN news", "Timestamp": "අගෝස්තු 19, 2023 15:34", "Headline": "ඉන්දියාවේ නවදිල්ලි නුවරින් ඩෙංගු රෝගීන් වාර්තාවීම ඉහළට", "News Content": "ඉන්දියාවේ නවදිල්ලි නුවරින් ඩෙංගු රෝගීන් වාර්තාවීම ඉහළ ගොස් තිබෙනවා. අධික මෝසම් වැසි සහිත කාලවලදී ඩෙංගු රෝගය දකුණු ආසියාවේ බහුල ව්‍යාප්තියක් සිදුවනු දැකගත හැකියි. එහෙත් මෙම වසරේදී ඩෙංගු රෝගීන් වාර්තා වීම බහුල වී ඇති බවයි ඉන්දීය වාර්තා සදහන් කරන්නේ. මේවන විට ඉන්දියාවේ දිල්ලි නගරය ඩෙංගු රතු අවදානම් කලාපයක් ලෙස නම් කර තිබෙනවා. පසුගිය සතියේ දී ඩෙංගු රෝගීන් 283 දෙනෙකු හමු වී ඇති අතර මේ වසර තුලදී පමණක් එය දහස ඉක්මවා තිබෙනවා. රෝගය පාලනය කිරීම සදහා ජනතාව දැනුවත් කිරීමේ වැඩසටහන් මේ වන විටත් ආරම්භ කර ඇති බව ඉන්දීය සෞඛ්‍ය අමාත්‍යාංශය පෙන්වා දෙනවා.       ", "URL": "https://www.itnnews.lk/2023/10/05/509357/", "Category": "ජාත්‍යන්තර පුවත්", "Parent URL": null}