{"Source": "ITN news", "Timestamp": "පෙබරවාරි 11, 2022 11:51", "Headline": "අධිකරණ නියෝගය නොතකා යන සෞඛ්‍ය වර්ජනය", "News Content": "සෞඛ්‍ය සේවා අඩාල වන අයුරින් සිදු කරනු ලබන වැඩ වර්ජන අත්හිටුවන ලෙස කොළඹ දිසා අධිකරණය නිකුත් කර ඇති වාරණ නියෝගය නොතකමින් අදත් රජයේ හෙද නිලධාරීන්ගේ සංගමය ඇතුලු වෘත්තීය සමිති වැඩවර්ජනය ක්‍රියාත්මක කරන බවයි අප වාර්තාකරුවන් පවසන්නේ. මේ නිසා අද දිනයේත් රෝගීන් දැඩි අපහසුතාවට පත්ව සිටි බවයි අප වාර්තාකරුවන් සදහන් කළේ. නීතිපතිවරයා ඉදිරිපත් කළ පැමිණිල්ලක් විභාග කරමිනුයි කොළඹ දිසා අධිකරණය ඊයේ පස්වරුවේ වාරණ නියෝගයක් නිකුත් කරමින් කියා සිටියේ සෞඛ්‍ය සේවා අඩාල වන අයුරින් සිදුකරන වැඩ වර්ජන අත්හිටුවන ලෙසයි. රජයේ හෙද සේවා සංගමය සහ එහි කැදවුම්කරු එක්සත් ජාතික පක්ෂ හිටපු පාර්ලිමේන්තු මන්ත්‍රි සමන් රත්නප්‍රිය යන අය වෙත මෙම වාරණය නියෝගය නිකුත් කර තිබුනා. එය ලබන 24 වනදා තෙක් බලපැවැත්වෙන බවයි අධිකරණ නියෝගයේ සදහන් වුණේ. එදින අධිකරණය හමුවේ පෙනී සිටින ලෙස ද වගඋත්තරකරුවන්ට අධිකරණය නොතීසි ද නිකුත් කළා. එහෙත් අද දිනයේත් ඔවුන් එම වාර්ණ නියෝගය නොතකා වැඩවර්ජනය අඛණ්ඩව ක්‍රියාත්මක කරන අයුරුයි රෝහල් රැසකින්ම වාර්තා වුණේ.   ", "URL": "https://www.itnnews.lk/2023/10/05/394445/", "Category": "දේශීය පුවත්", "Parent URL": null}