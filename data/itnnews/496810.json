{"Source": "ITN news", "Timestamp": "ජූලි 2, 2023 14:55", "Headline": "ශ්‍රවණ හා කථන ඌනතා සහිත දරුවන්ගේ අධ්‍යාපන කටයුතු සඳහා මුල්‍යාධාර ලබාදීමේ විශේෂ වැඩපිළිවෙළක්", "News Content": "දිවයින පුරා විසිරි සිටින ශ්‍රවණ හා කථන උණතා සහිත දරුවන්ගේ අධ්‍යාපන කටයුතු සඳහා උපකරණ මෙන්ම මුල්‍යාධාර ලබාදීමේ විශේෂ වැඩපිළිවෙලක් ක්‍රියාවට නංවා තිබෙනවා. කථන උණතා සහිත දරුවන් ඉගෙනුම ලබන පාසල් සහ අධ්‍යාපන ආයතන වලට අවශ්‍ය පොත් පත් හා උපකරණ මෙන්ම මුල්‍යාධාර ලබාදීම මෙම වැඩසටහන යටතේ සිදුවනවා. ජපානයේ ශ්‍රී ලංකා පදනම මෙහෙයවීමෙනුයි මෙම වැඩසටහන ක්‍රියාවට නංවා ඇත්තේ. එහි පළමු අදියර වෙන්නප්පුව වයික්කාල දොන් සෙවරිනෝ හාබ්රියානි ශ්‍රවණ හා කථන උණතා ආයතනයෙන් ආරම්භ කෙරුණා. සිසු සිසුවියන් 275 දෙනෙකුට අධ්‍යාපන කටයුතු සදහා රුපියල් 2500 බැගින් මුල්‍යාධාර ලබාදීම මෙහිදී සිදු වුණා. එම වැඩසටහන අඛණ්ඩව ක්‍රියාත්මක කිරීමට පියවර ගෙන ඇති බවයි ජපානයේ ශ්‍රී ලංකා සංගමයේ සභාපති සමන් ප්‍රියංකර මහතා සඳහන් කළේ.         ", "URL": "https://www.itnnews.lk/2023/10/05/496810/", "Category": "Breaking News,දේශීය පුවත්", "Parent URL": null}