{"Source": "ITN news", "Timestamp": "நவம்பர் 8, 2021 11:51", "Headline": "எந்தவொரு அனர்த்தத்தையும் எதிர்கொள்ள தயார் : அனர்த்த முகாமைத்துவ நிலையம்", "News Content": "நாட்டில் சீரற்ற வானிலையால் ஏற்படக்கூடிய அனர்த்தங்களுக்கு முகம் கொடுக்க அனர்த்த முகாமைத்துவ மத்திய நிலையம் தயார்நிலையிலுள்ளது. நாட்டின் எந்தவொரு பகுதியிலும் அனர்த்த நிலை ஏற்பட்டால் அனர்த்த முகாமைத்துவ மத்திய நிலையத்தில் 117 எனும் துரித தொலைபேசி இலக்கத்திற்கு அழைப்பை ஏற்படுத்த முடியுமென மத்திய நிலையத்தின் பணிப்பாளர் பிரதீப் கொடிபிலி தெரிவித்தார். 24 மணித்தியாலமும் தொலைபேசி இலக்கம் செயற்படும். இதேவேளை சீரற்ற வானிலையால் நாட்டில் 12 மாவட்டங்களில் ஆயிரத்து 143 குடும்பங்களை சேர்ந்த 4 ஆயிரத்து 333 பேர் பாதிக்கப்பட்டுள்ளனர். 12 வீடுகள் முழுமையாக சேதமடைந்துள்ளன. 635 வீடுகள் பகுதியளவில் சேதமடைந்துள்ளன. 5 மரணங்கள் பதிவாகியுள்ளதோடு, ஒருவர் காயமடைந்துள்ளதாக அனர்த்த முகாமைத்துவ மத்திய நிலையம் தெரிவித்துள்ளது.   ", "URL": "https://www.itnnews.lk/2023/10/05/374625/", "Category": "Breaking News,தேசிய செய்திகள்", "Parent URL": null}