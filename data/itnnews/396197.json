{"Source": "ITN news", "Timestamp": "පෙබරවාරි 20, 2022 09:52", "Headline": "හෙරොයින් සමඟ පුද්ගලයෙකු අත්අඩංගුවට", "News Content": "රුපියල් ලක්ෂ 40ක වටිනාකමින් යුත් හෙරොයින් සන්තකයේ තබාසිටි පුද්ගලයෙකු කොළඹ කොටුව ප්‍රදේශයේදී අත්අඩංගුවට ගැනීමට විශේෂ කාර්ය බලකායේ නිලධාරීන් සමත් වුණා. විශේෂ කාර්ය බලකා මූලස්ථානයට ලැබුණු තොරතුරකට අනුව සිදුකළ  වැටලීමකදීයි මෙම පුද්ගලයා අත්අඩංගුවට ගැණුනේ. කොළඹ කොටුව මල්වත්ත පාර මහජන බැංකුව ඉදිරිපිටදී අත්අඩංගුවට ගැනීම සිදුවුණා. ඔහු සතුව හෙරොයින් ග්‍රෑම් 248ක් තිබූ බවයි වාර්තා වන්නේ. මෙම පුද්ගලයා 53 හැවිරිදි කොළඹ 11 ප්‍රදේශයේ පදිංචිකරුවෙක්. වැඩිදුර විමර්ශන සඳහා සැකකරු පොලිස් මත්ද්‍රව්‍ය නාශක කාර්යාංශය වෙත භාරදී තිබෙනවා.           ", "URL": "https://www.itnnews.lk/2023/10/05/396197/", "Category": "දේශීය පුවත්", "Parent URL": null}