{"Source": "ITN news", "Timestamp": "නොවැම්බර් 14, 2022 21:04", "Headline": "චීනයෙන් යළිත් කොරෝනාව හිස ඔසවයි", "News Content": "චීනයෙන් දෛනිකව වාර්තාවන කොරෝනා වයිරස ආසාදිතයින් සංඛ්‍යාව ශීඝ්‍රයෙන් ඉහළ යමින් පවතින බව එරට ජාතික සෞඛ්‍ය සේවය සදහන් කරනවා. ගතවූ පැය 24 ට පමණක් චීනයෙන් හමුවී ඇති කොරෝනා වයිරස ආසාදිතයින් සංඛ්‍යාව 16,203 ක්. පසුගිය සෙනසුරාදා දිනයේ දී චීනයෙන් හමුව ඇති වයිරස ආසාදිතයින් සංඛ්‍යාව 14,878 ක්. එරටින් දෛනිකව හමුවන වයිරස ආසාදිතයින් සංඛ්‍යාව ඉහළ යන බවක් දක්නට ලැබෙනවා. ගුවැන්ෂූ හා ෂෙංශෝ වැනි කර්මාන්ත ශාලා පවත්නා ප්‍රදේශවල වයිරසය වැඩි වශයෙන් ව්‍යාප්ත වන බවද වාර්තා වනවා. ඒ සමගම චීනයේ ප්‍රදේශ රැසක් සම්පූර්ණයෙන්ම වසා දැමීමටයි බලධාරීන් පියවර ගෙන ඇත්තේ. ව්‍යාපාරික හා පොදු ස්ථානවලට ඇතුළුවීමට වයිරස ආසාදනය වී නොමැති බවට තහවුරු කළ යුතු වනවා.   ", "URL": "https://www.itnnews.lk/2023/10/05/445690/", "Category": "ජාත්‍යන්තර පුවත්", "Parent URL": null}