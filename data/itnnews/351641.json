{"Source": "ITN news", "Timestamp": "ජූලි 25, 2021 15:57", "Headline": "ඇෆ්ගනිස්ථානයේ නගර කීපයකට මාසයක කාලයක් සඳහා ඇඳිරිනීතිය", "News Content": "ඇෆ්ගනිස්ථානයේ නගර කීපයකට මාසයක කාලයක් සදහා ඇදිරිනීතිය පනවා ඇති බව විදෙස් මාධ්‍ය සදහන් කරනවා. ඇෆ්ගනිස්ථානය තුළ ක්‍රියාත්මක තලේබාන් ත්‍රස්ත ක්‍රියාකාරකම් මැඩලීමේ අරමුණෙනුයි ඇදිරිනීතිය පනවා ඇත්තේ. රාත්‍රී 10 සිට උදෑසන 4 දක්වා කාබුල් ඇතුළු තවත් නගර දෙකකට මෙලෙස ඇදිරිනීතිය පනවා තිබෙනවා. ඇමෙරිකාව ප්‍රමුඛ විදෙස් භට කණ්ඩායම් ඇෆ්ගනිස්ථානයෙන් තම හමුදා ඉවත්කර ගැනීමත් සමග එරට තලේබාන් ත්‍රස්ත ක්‍රියාකාරකම් ඉහළ ගියා. පසුගිය මාස 2 ක කාලය තුළදී රජයේ හමුදා හා ත්‍රස්ත කණ්ඩායම් අතර ඇතිවූ ගැටුම් බහුතරයකින් රජයේ හමුදා පසුබැස ඇති බව වාර්තා වනවා.       ", "URL": "https://www.itnnews.lk/2023/10/05/351641/", "Category": "ජාත්‍යන්තර පුවත්", "Parent URL": null}