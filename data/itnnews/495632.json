{"Source": "ITN news", "Timestamp": "ජූනි 28, 2023 15:01", "Headline": "වලස්මුල්ල ප්‍රාදේශීය ලේකම් කාර්යාලයට හොරු පනියි", "News Content": "වලස්මුල්ල ප්‍රාදේශීය ලේකම් කාර්‍යාලයට ඊයේ රාත්‍රියේ  කිසියම් පිරිසක් ඇතුල්වී තිබෙනවා. එහි කබඩ් අල්මාරි ඇර කඩදාසි එහා මෙහා දමා ඇති අතර වීදුරු දොරවල් ද කුඩු කර ඇති අතර සේප්පුව ඇරීමට උත්සාහ කර ඇතත් එය ඇරීමට නොහැකි වී ඇති බව වලස්මුල්ල පොලීසිය පවසනවා. මෙහි මුරට ආරක්ෂක නිලධාරීන් දෙපලක් ද සිටි ඇති බව වාර්තා වනවා. මොවුන් ප්‍රාදේශීය ලේකම් කාරියාලය ආපනශාලා වේදී ටික වේලාවක් රැඳී ඇති අතර එහි රොටී පුච්චන තැටියත්  රැගෙන ගොස් ඇති බව වාර්තා ‌ වනවා. මෙතෙක් කිසිදු සැකකරුවෙකු අත්අඩංගුවට ගෙන නොමැති අතර මෙහි තිබූ මොන කඩදාසි හෝ දේපළ රැගෙන ගියාද යන්න ද මෙතෙක් සොයාගෙන නොමැති බව වාර්තා වනවා. වලස්මුල්ල පොලීසිය වැඩිදුර පරීක්ෂණ කටයුතු මෙහෙයවයි. ", "URL": "https://www.itnnews.lk/2023/10/05/495632/", "Category": "දේශීය පුවත්", "Parent URL": null}