{"Source": "ITN news", "Timestamp": "පෙබරවාරි 10, 2023 14:54", "Headline": "තුර්කි – සිරියා භූ කම්පනයෙන් මිය ගිය සංඛ්‍යාව 21,000 ඉක්මවයි", "News Content": "තුර්කි සිරියා භූ කම්පනයෙන් මිය ගිය සංඛ්‍යාව 21,000 ඉක්මවා ගොස් තිබෙනවා. භූ කම්පනයෙන් තුර්කියේ 18,342ක් මිය ගොස් ඇති බවත් සිරියාවේ 3377ක්  මියගොස් තිබෙන බවත් වාර්තා වනවා. භූ කම්පනය සිදු වී අද වන විට  පැය 100ක් ඉක්මවා තිබෙන අතර අතුරුදන් වූවන් සොයා තවමත් මෙහෙයුම් සිදු වනවා. කෙසේ වෙතත් අධික ශීත කාලගුණය හේතුවෙන් අතුරුදන් වූවන් සෙවීම වඩාත් දුෂ්කර වී ඇති බවයි වාර්තා වන්නේ. බ්‍රිතාන්‍ය චාල්ස් රජු භූ කම්පනය සම්බන්ධයෙන් ශෝකය පළකර ඇති අතර ආපදාවට පත්වූවන් සඳහා විශාල සහන පැකේජයක් ලබාදීමට තීරණය කර තිබෙනවා. අද දිනයේත් සුන්බුන්වලට යටවසිටි බොහෝ කුඩා දරුවන් බේරාගැනීමට මෙහෙයුම් කණ්ඩායම් කටයුතු කළා. තුර්කියේ මෙන්ම සිරියාවේත් විපතට පත්වූවන් බේරා ගැනීම සඳහා මෙහෙයුම් තවමත් ක්‍රියාත්මකයි. ඇමෙරිකා එක්සත් ජනපදය ඩොලර් මිලියන 85ක ආධාර විපතට පත් රටවල් දෙකටම ලබාදීමට තීරණය කර තිබෙනවා.         ", "URL": "https://www.itnnews.lk/2023/10/05/460165/", "Category": "Breaking News,ජාත්‍යන්තර පුවත්", "Parent URL": null}