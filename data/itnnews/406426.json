{"Source": "ITN news", "Timestamp": "අප්‍රේල් 11, 2022 12:01", "Headline": "ජලාශ කිහිපයක වාන්දොරටු විවෘත කෙරේ", "News Content": "ජලාශ කිහිපයක වාන් දොරටු විවෘත කර තිබෙනවා. රාජාංගනය ජලාශයේ වාන්දොරටු 04 ක් අඩි 2ක බැගින් විවෘත කර ඇති බව ජලාශ භාර ඉංජිනේරුවරුන් පවසනවා. අංගමුව ජලාශයේ වාන්දොරටු 2 ක් ද දැදුරු ඔය ජලාශයේ  වාන් දොරටු 2 ක් තවදුරටත් විවෘතව පවතිනවා.කුඹල්වානා ඔය ජලාශයේ ජල ධාරිතාව උපරිම මට්ටමට පැමිණ තිබෙනවා.අම්පාර රඹකැන් ඔය ජලාශයේ ද වාන් දොරටු 2 ක් විවෘතව පවතින අතර එම ජලය රඹකැන් ඔය පහළට මුදාහැරෙනවා.මඩකලපුව උන්නච්චිය ජලාශයේ එක් දොරටුවක් තව දුරටත් විවෘතයි. වාන් දොරටු විවෘත කිරීම හේතුවෙන් පහත් බිම්වල සිටින ජනතාව විමසිල්ලෙන් සිටින ලෙස වාරිමාර්ග අධ්‍යක්ෂ ජල කළමනාකරණ ඉංජිනේරු ඩී අබේසිරිවර්දන මහතා දැනුම්දෙනවා. ", "URL": "https://www.itnnews.lk/2023/10/05/406426/", "Category": "Breaking News,දේශීය පුවත්", "Parent URL": null}