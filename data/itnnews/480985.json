{"Source": "ITN news", "Timestamp": "මැයි 7, 2023 06:33", "Headline": "ධීවරයන් 20 දෙනෙකු නැගෙනහිර මුහුදේදී අත්අඩංගුවට", "News Content": "නීතිවිරෝධී අයුරින් මසුන් මැරීමේ නිරතවූ ධීවරයන් 20 දෙනෙකු නාවික හමුදාව විසින් නැගෙනහිර මුහුදේදී අත්අඩංගුවට ගෙන තිබෙනවා කෝකිලායි ප්‍රදේශයට ඔබ්බෙන් වූ මුහුදු ප්‍රදේශයේදී මෙම පිරිස අත්අඩංගුවට ගෙන ඇත්තේ. විදුලි ආලෝක ධාරා මෙන්ම තහනම් දැල් ආම්පන්න භාවිත කරමින් මොවුන් මසුන් මැරීමේ නිරතව තිබෙනවා. ඩිංගි යාත්‍රා අටක් සහ නීති විරෝධී ධීවර ආම්පන්න නාවික හමුදාව භාරයට ගෙන තිබෙනවා. මෙරට මුහුද සහ වෙරළ කලාප ඔස්සේ සිදු කෙරෙන නීති විරෝධී ධීවර කටයුතු මැඩ පැවැත්වීම සදහා නාවික හමුදාව නිරන්තර අවධානයෙන් පසුවනවා. ඒ අනුව සිදුකළ මෙහයුමකදී මෙම පිරිස අත්අඩංගුවට ගෙන තිබෙන්නේ.   ", "URL": "https://www.itnnews.lk/2023/10/05/480985/", "Category": "දේශීය පුවත්", "Parent URL": null}