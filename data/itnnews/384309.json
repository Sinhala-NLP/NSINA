{"Source": "ITN news", "Timestamp": "டிசம்பர் 22, 2021 12:23", "Headline": "நவம்பர் மாதம் நாட்டின் பணவீக்கம் 11.1 சதவீதமாக அதிகரித்துள்ளதென இலங்கை மத்திய வங்கி அறிவிப்பு..", "News Content": "கடந்த நவம்பர் மாதம் நாட்டின் பணவீக்கம் 11.1 சதவீதமாக அதிகரித்துள்ளதென இலங்கை மத்திய வங்கி அறிவித்துள்ளது. தேசிய நுகர்வோர் விலைச்சுட்டியின் அடிப்படையில் சராசரி பணவீக்கம் கடந்த மாதம் 6.2 சதவீதமாக உயர்வடைந்திருந்த நிலையில், முதன்மை பணவீக்கம் ஒக்டோபர் 8.3 சதவீதத்தில் இருந்து 11.1 சதவீதமாக நவம்பர் மாதத்தில் அதிகரித்துள்ளது. காய்கறி வகைகள், அரிசி, பால்மா, பெரிய வெங்காயம், மீன் உள்ளிட்ட உணவு வகைகளின் விலை அதிகரிப்பு, உணவகம், விடுதி, மதுசார வகைகள், புகையிலை பொருட்களின் விலை அதிகரிப்பு என்பன பணவீக்கம் அதிகரிப்புக்கு காரணமெனவும் மத்திய வங்கி குறிப்பிட்டுள்ளது. ", "URL": "https://www.itnnews.lk/2023/10/05/384309/", "Category": "Breaking News,அண்மைய செய்திகள்,தேசிய செய்திகள்", "Parent URL": null}