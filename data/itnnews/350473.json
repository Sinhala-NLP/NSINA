{"Source": "ITN news", "Timestamp": "ஜூலை 19, 2021 18:56", "Headline": "கொள்கை செயற்படுத்தப்படும் கால எல்லை குறித்து ஜனாதிபதி ஊடக பிரதானிகளுக்கு கருத்து..", "News Content": "எஞ்சிய 3 வருடங்கள் மாத்திரமின்றி அதற்கு அடுத்த 5 வருடங்களில் தனது கொள்கை நடைமுறைப்படுத்தப்படும் என ஜனாதிபதி கோட்டாபாய ராஜபக்ஷ தெரிவித்துள்ளார். ஊடக நிறுவன பிரதானிகளுடனான இன்றைய விசேட கலந்துரையாடலின்போதே அவர் இதனை தெரிவித்தார். அடுத்த ஜனாதிபதி தேர்தலிலும் தற்போதைய ஜனாதிபதி கோட்டபாய ராஜபக்ஷ போட்டியிடுவார் என்பதற்கான சமிஞ்சையாகவே பலர் இதனை சுட்டிக்காட்டுகின்றனர். ஜனாதிபதியின் ஊடகப்பேச்சாளரும் இதுதொடர்பில் டுவிட்டர் பதிவொன்றை இட்டுள்ளார். 2019ஆம் ஆண்டு நவம்பர் மாதம் 16ஆம் திகதி இடம்பெற்ற தேர்தலில் நாட்டு மக்கள் பாதுகாப்பான நாடு சுபீட்சமான எதிர்காலம் ஆகியவற்றை எண்ணி ஜனாதிபதி கோட்டாபய ராஜபக்ஷவை அமோக வெற்றி பெற வைத்தனர். சுபீட்சத்தின்நோக்கு கொள்கை பிரகடனத்துடன் நாட்டை கட்யெழுப்பும் பாரிய புரட்சியை ஆரம்பித்த ஜனாதிபதி கோட்டபாய ராஜபக்ஷ இந்நாட்டின் அரசியல் கலாசாரத்தின் பாரிய பல மாற்றங்களை ஏற்படுத்தினார். அரசியல் நோக்கங்களுக்காக இனபேதம், மதபேதம் பரப்பப்படுகின்றமைக்கு மாறாக அதனை பின்தள்ளி மக்களின் எதிர்பார்ப்புக்களுக்கு என ஒன்றிணைய வேண்டியதன் முக்கியத்துவத்தை ஒவ்வொரு சந்தர்ப்பத்திலும் சுட்டிக்காட்டிய தலைவராக இவர் அடையாளப்படுத்தப்படுகிறார். தமது பதவி காலத்தில் நாட்டின் ஒருமைப்பாட்டை பாதுகாத்து, புத்தசாசனத்தை பாதுகாத்து, சகலரும், சகல பிரஜைகளும் தமது சமயங்களை பின்பற்றி வாழக்கூடிய சுதந்திரத்தை வழங்குவது அவரின் கொள்கையாக உள்ளது. பாராளுமன்றம் மக்களின் பிரச்சினைகளை பற்றி பேசுகின்ற தேசிய கொள்கை கலந்துரையாடல் இடம்பெறுகின்ற சரியான முன்மாதிரியான இடமாக மாறவேண்டும் என்பது அவரின் கொள்கையின் மிக முக்கியமானதாகும். தீவிரவாதம், அடிப்படைவாதம், பாதாள உலக செயற்பாடுகள், போதைப்பொருள், மகளிர் மற்றும் சிறுவர்களுக்கு எதிரான வன்முறைகள் ஆகிய சமூகப்பிரச்சினைகள் இல்லாத நாடாக இலங்கையை கட்டியெழுப்புவதே ஜனாதிபதி கோட்டாபய ராஜபக்ஷவின் நோக்கமாகும். ", "URL": "https://www.itnnews.lk/2023/10/05/350473/", "Category": "Breaking News,தேசிய செய்திகள்,முதன்மை செய்தி", "Parent URL": null}