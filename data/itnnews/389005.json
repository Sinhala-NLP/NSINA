{"Source": "ITN news", "Timestamp": "ජනවාරි 16, 2022 11:40", "Headline": "සංවර්ධන වැඩසටහන් සඳහා පුළුල් මහජන සහභාගීත්වයක් ලබා ගැනීමට විදේශ අමාත්‍යාංශයෙන් සැළසුම්", "News Content": "තිරසර සංවර්ධන වැඩසටහන් සඳහා පුළුල් මහජන සහභාගීත්වයක් ලබා ගැනීමට විදේශ අමාත්‍යාංශය සැළසුම්කර තිබෙනවා. එක්සත් ජාතීන්ගේ සංවිධානය සකස් කර ඇති තිරසර සංවර්ධන ඉලක්ක සපුරා ගැනීම සඳහා වන වැඩසටහන් මාලාවක් අමාත්‍ය මහාචාර්ය ජී එල් පීරිස් මහතාගේ ප්‍රධානත්වයෙන් පැවැත්වුණා. ගාල්ල මාතර හම්බන්තොට යන දිස්ත්‍රික්කවලදී මෙම වැඩසටහන් පැවැත්වුණේ පුළුල් මහජන සහභාගීත්වයක් ලබාගැනීමේ අරමුණෙන්. අධ්‍යාපනය රැකියා නියුක්තිය පිරිසිදු ජලය පරිසරය සෞඛ්‍ය පහසුකම් සඳහා වන ප්‍රවේශය , කාන්තාවන් සහ ළමයින්ගේ ආරක්ෂාව යන කරුණු පිළිබඳ මෙම වැඩසටහන්වලදී අවධානය යොමුවුණා. චමල් රාජපක්ෂ , රමේෂ් පතිරණ , ඩලස් අලහප්පෙරුම යන අමාත්‍යවරුන් සහ රාජ්‍ය අමාත්‍ය කංචන විජේසේකර යන මහත්වරුන් ද මෙම වැඩසටහන්වලට එක්වුණා.         ", "URL": "https://www.itnnews.lk/2023/10/05/389005/", "Category": "දේශීය පුවත්", "Parent URL": null}