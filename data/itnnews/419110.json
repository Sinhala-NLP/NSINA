{"Source": "ITN news", "Timestamp": "ජූනි 25, 2022 11:26", "Headline": "අර්බුදකාරී තත්ත්වය හමුවේ සත්වෝද්‍යානවල සතුන්ට ආහාර ලබාදීමට ක්‍රමවේදයක්", "News Content": "පවතින අර්බුදකාරී තත්ත්වය හමුවේ සත්වෝද්‍යානවල සිටින සතුන්ට ආහාර ලබාදීම සදහා ක්‍රමවේදයක් සකස් කරන බව අමාත්‍ය මහින්ද අමරවීර මහතා පවසනවා. දෙහිවල සත්වෝද්‍යානයේ හදිසි නිරීක්ෂණ චාරිකාවකට එක්වෙමින් අමාත්‍යවරයා මේ බව කියා සිටියා. මේ දිනවල පවත්නා ආහාර අර්බුදය හා ඉන්ධන ගැටලුව හේතුවෙන් සත්වෝද්‍යානවල සිටින සතුන්ට ආහාර ලබාදීමද අභියෝගයක් වී තිබෙනවා. ඒ පිළිබද සොයා බැලීම සදහායි අමාත්‍යවරයා දෙහිවල සත්වෝද්‍යානයේ නිරීක්ෂණ චාරිකාවක නිරත වූයේ. සත්වෝද්‍යාන දෙපාර්තමේන්තුවේ අධ්‍යක්ෂ ජෙනරාල් තිලක් ප්‍රේමකාන්ත මහතා ඇතුළු නිලධාරීන් පිරිසක්ද මෙම අවස්ථාවට එක් වුණා.       ", "URL": "https://www.itnnews.lk/2023/10/05/419110/", "Category": "දේශීය පුවත්", "Parent URL": null}