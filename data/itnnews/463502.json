{"Source": "ITN news", "Timestamp": "පෙබරවාරි 26, 2023 16:50", "Headline": "දැරියන් 11 දෙනෙකු අපයෝජනය කළ පුද්ගලයෙකු රක්ෂිත බන්ධනාගාරයට", "News Content": "රත්නපුර රක්වාන ළමා නිවාසයක දැරියන් 11 දෙනෙකු අපයෝජනය කළ බවට වන පැමිණිල්ලකට අනුව අත්අඩංගුවට ගත් පුද්ගලයෙකු ලබන 8 වනදා තෙක් රක්ෂිත බන්ධනාගාර ගත කෙරුණා. රක්වාන ප්‍රදේශයේ ළමා නිවාසයක දැරියන් 11 දෙනෙකු අපයෝජනය කර ඇති බවට රත්නපුර ළමා හා කාන්තා කාර්යාංශයට පැමිණිලි ලැබූ තිබුණා. ඒ අනුව එම ළමා නිවාසයේ පාලිකාවගේ සැමියා අත්අඩංගුවට ගෙන පැල්මඩුල්ල මහේස්ත්‍රාත් අධිකරණයට ඉදිරිපත් කෙරුණා. හැට හැවිරිදි වියේ පසුවන සැකකරු ඉන්ධන පිරවුම්හලක සේවය කර තිබෙනවා. ළමා නිවාසයේ රැදී සිටි දැරියක් වයස අවුරුදු 18 ඉක්මවීමත් සමග පාලිකාවගේ නිවසේ රැදී සිටි බවට මූලික පරීක්ෂනවලදී හෙළිවුණා. ඇය බරපතල ලෙස අපයෝජනයට ලක්ව ඇති අතර කහවත්ත රෝහලට ඇතුළත් කර ඇති බවයි පොලීසියි සදහන් කළේ. රාජ්‍ය නොවන සංවිධානයක් විසින් පවත්වාගෙන ගිය මෙම ළමා නිවාසයේ පාලිකාවද මෙම සිද්ධියෙන් පසු ඉවත් කර ඇති බව පොලීසිය පවසනවා.       ", "URL": "https://www.itnnews.lk/2023/10/05/463502/", "Category": "දේශීය පුවත්", "Parent URL": null}