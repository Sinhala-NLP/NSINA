{"Source": "ITN news", "Timestamp": "ஜனவரி 10, 2023 14:21", "Headline": "இரசாயன பொருள் முகாமைத்துவம் தொடர்பில் தேசிய கொள்கை", "News Content": "பல்வேறு தரப்பினருடன் கலந்துரையாடி தயாரிக்கப்பட்ட இரசாயன பொருள் முகாமைத்துவம் தொடர்பில் தேசிய கொள்கை ஒன்றை நடைமுறைப்படுத்த அமைச்சரவை அனுமதி வழங்கியுள்ளது. ஐக்கிய நாடுகள் அமைப்பின் சுற்றாடல் வேலைத்திட்டத்திற்கமைய உலகம் முழுவதும் 3 இலட்சத்து 50 ஆயிரம் இரசாயன பொருட்கள் சந்தையில் காணப்படுகின்றன. இரசாயன பொருட்களின் வெளிப்பாட்டால் வருடத்திற்கு 2 மில்லியன் உயிரிழப்புக்கள் பதிவாகின்றன. அதற்கமைய இரசாயன பொருட்களை முகாமைத்துவப்படுத்துவது தொடர்பில் அவதானம் செலுத்தப்பட்டு அதற்கென கொள்கை ஒன்று தயாரிக்கப்பட்டுள்ளது. ", "URL": "https://www.itnnews.lk/2023/10/05/454804/", "Category": "Breaking News,தேசிய செய்திகள்", "Parent URL": null}