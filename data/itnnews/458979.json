{"Source": "ITN news", "Timestamp": "පෙබරවාරි 3, 2023 17:49", "Headline": "තවත් නඩුවකින් වසන්ත ඇප මත මුදා හැරේ", "News Content": "ජනාධිපති ලේකම් කාර්යාලයට අයුතු ඇතුළුවීමක් සිදුකිරීමේ සිද්ධියේ සැකකරුවෙකු ලෙස නම්කළ අන්තර් විශ්වවිද්‍යාලයීය ශිෂ්‍ය බල මණ්ඩලයේ කැදවුම්කරු වසන්ත මුදලිගේ ඇප මත මුදා හැරිමට කොටුව මහේස්ත්‍රාත් අධිකරණය නියෝග කළා. සිද්ධිය සම්බන්ධ නඩුව විවෘත අධිකරණයේ අද කැදවූ අවස්ථාවේ වසන්ත මුදලිගේ අධිකරණයේ පෙනි සිටියා. ඔහු මුදා හැරුණේ රුපියල් ලක්ෂ දෙකක ශරිර ඇප මතයි. මේ අතර  පෙරදින නිකුත්කළ අධිකරණ නියෝගයට අනුව රජයේ රස පරික්ෂක හමුවේ පෙනී නොසිටි පෙරටුගාමී සමාජවාදී පක්ෂයේ දුමින්ද නාගමුව සහ අරගල ක්‍රියාකරී මද්දුමගේ මංගල යන දෙදෙනාට ලබන 15 වනදා පෙරවරු 9.00ට රස පරික්ෂක හමුවේ පෙනි සිටින ලෙස ද නියෝග කෙරුණා. මෙම නඩුවේ ඇප මත මුදා හැර සිටි හිටපු මන්ත්‍රි වසන්ත සමරසිංහට කොළඹ උතුර අපරාධ කොට්ඨාසයේ පෙනී සිටි ප්‍රකාශයක් ලබා දෙන ලෙසද නියෝග කලා. සිද්ධිය සම්බන්ධයෙන් ඇප මත මුදා හැර ඇති දුමින්ද නාගමුව,දමිතා අබේරත්න, ජෝසප් ස්ටාලින් ඇතුළු සැකකරුවන් 46 දෙනෙකු අධිකරණය හමුවේ පෙනී සිටියා. නඩුව ජුනි මස 16 වනදා යළි කැදවිමට නියමිතයි.       ", "URL": "https://www.itnnews.lk/2023/10/05/458979/", "Category": "දේශීය පුවත්", "Parent URL": null}