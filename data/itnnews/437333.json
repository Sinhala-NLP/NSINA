{"Source": "ITN news", "Timestamp": "සැප්තැම්බර් 27, 2022 12:24", "Headline": "අක්‍රීය වූ ජනන යන්ත්‍රය අලුත්වැඩියාවට දින 3 ක් 5 ක් පමණ ගතවෙිව් – විදුලිබල ඇමති", "News Content": "බිඳවැ‌ටීමට ලක්වූ නොරොච්චෝලේ බලාගාරයේ ජනන යන්ත්‍රය නැවත සක්‍රීය කිරීමට දින 3ත් 5ත් අතර කාලයක් ගත වනු ඇති බව අමාත්‍ය කංචන විජේසේකර මහතා පවසනවා. එහෙත් මෙම බිඳ වැටීමෙන් විදුලි කප්පාදුව කිසිසේත් දීර්ඝ නොකරන බවයි අමාත්‍යවරයා සදහන් කරන්නේ. නොරොච්චෝලේ බලාගාරයේ ජනන යන්ත්‍රයේ ඇති වූ දෝෂයක් හේතුවෙනුයි එහි 3වන ජනන යන්ත්‍රය අක්‍රීය වී තිබෙන්නේ. අමාත්‍ය කංචන විජේසේකර මහතා ට්විටර් පණිවුඩයක් නිකුත් කරමින් පවසන්නේ එම යන්ත්‍රයේ ඇති වූ වාෂ්ප කාන්දුවක් හේතුවෙන් එය වසා දමා ඇති බවයි. එහි නඩත්තු කටයුතු සදහා දින 3ක් 5ත් අතර කාලයක් ගත විය හැකි අතර අලුත්වැඩියා කටයුතු අවසන් වන තුරු විදුලි උත්පාදනය කලමනාකරණය සදහා ඉන්ධන බලාගාර භාවිත කරන බවයි අමාත්‍යවරයා සදහන් කර තිබෙන්නේ. මේ වන විට නොරොච්චෝලේ විදුලි බලගාරයේ 2වන ජනන යන්ත්‍රය නඩත්තු කටයුතු  සදහා අත්හිටුවා තිබෙනවා. මේ අතර මෙරටට පැමිණි බොරතෙල් නෞකාවක් ප්‍රමිතියෙන් තොර වීම නිසා නොරොච්චෝලේ බලාගාරයේ බිඳවැටීම් සිදුව ඇති බවට විදුලිය පාච්චිකරන්නන්ගේ සංගමය චෝදනා කරනවා   ", "URL": "https://www.itnnews.lk/2023/10/05/437333/", "Category": "දේශීය පුවත්", "Parent URL": null}