{"Source": "ITN news", "Timestamp": "ජූනි 16, 2021 11:59", "Headline": "පර්ල් නිසා ජීවනෝපාය අහිමි වූ ධීවර පවුල්වලට 5000 දිමනාව", "News Content": "එක්ස්ප්‍රස් පර්ල් නැව ගිනි ගැනීම නිසා ඇති වූ බලපෑමෙන් ධීවර පවුල් රැසකටම ජීවනෝපාය අහිමි වුණා. ඒ තත්ත්වයට පත්වුණ ධීවර පවුල්වලට රුපියල් පන්දහසේ දිමනාව ලබා දීම මේ වන විට සිදුවනවා. කොළඹ වරායට ආසන්න මුහුදු තීරයේදී එක්ස්ප්‍රස් පර්ල් නෞකාව ගිනිගෙන මුහුදුබත් වීමත් සමග ඇති වූ බලපෑමෙන් ධීවර පවුල් රැසක් පීඩාවට පත්වුණා. එම පවුල් සදහා රුපියල් පන්දහසේ දීමනාව ලබා දීමට කටයුතු කෙරුණේ ජනාධිපතිතුමාගේ හා අග්‍රාමාත්‍යවරයාගේ උපදෙස් මතයි. ඒ අනුව කොළඹ දිස්ත්‍රික්කයේ එවැනි ධීවර පවුල් 2020 කට රුපියල් පන්දහසේ දීමනාව ලබා දීම සදහා රුපියල් මිලියන 101 ක මුදලක් ප්‍රාදේශීය ලේකම්වරුන් වෙත ලබා දී ඇති බව කොළඹ දිස්ත්‍රික් ලේකම් ප්‍රදීප් යසරත්න මහතා පවසනවා. රත්මලාන ප්‍රාදේශීය ලේකම් කොට්ඨාසයේ ධීවර පවුල් 591 කට රුපියල් පන්දහසේ දීමනාව ලබා දීම අගුලානේදී සංකේතාත්මකව සිදුවුණා. පාර්ලිමේන්තු මන්ත්‍රී මේජර් ප්‍රදීප් උදුගොඩ මහතා ද මෙම අවස්ථාවට එක්ව සිටියා.       ", "URL": "https://www.itnnews.lk/2023/10/05/343060/", "Category": "දේශීය පුවත්", "Parent URL": null}