{"Source": "ITN news", "Timestamp": "මාර්තු 14, 2023 17:03", "Headline": "සංචාරකයන් සඳහා චීන දේශ සීමා සම්පුර්ණයෙන් විවෘත කිරීම හෙට", "News Content": "කොවිඩ් වසංගතයෙන් පසු චීනය සංචාරකයන් සඳහා සිය දේශ සීමා සම්පුර්ණයෙන් විවෘත කිරීම හෙට සිට සිදු කිරීමට නියමිතයි. වසර 3කට පසුව චීනය සිය දේශ සීමා මෙසේ විවෘත කිරීමට සුදානමින් සිටිනවා. ඒ අනුව හෙට සිට සියලුම ආකාරයේ වීසා බලපත්‍ර නිකුත් කිරීමට ඉඩ ලබා දී තිබෙනවා. සෞඛ්‍ය ආරක්ෂිත පියවරක් ලෙසයි චීනය දේශ සීමා වසා දැමීමට කටයුතු කලේ. කෙසේ වෙතත් ඇතැම් රටවල් සංචාරක කර්මාන්තය ඉලක්ක කර ගනිමින් කඩිනමින් සංචාරක සීමා ඉවත් කිරීමට කටයුතු කළා. එහෙත් චීන දළ දේශීය නිෂ්පාදිතයට සංචාරක කර්මාන්තයෙන් ලැබෙන්නේ 0.9%ක දායකත්වයක් පමණයි. මේ නිසා රට විවෘත කිරීම පිළිබද චීනයේ වැඩි උනන්දුවක් ඇතිව තිබුණේ නැහැ.       ", "URL": "https://www.itnnews.lk/2023/10/05/468056/", "Category": "Breaking News,ජාත්‍යන්තර පුවත්", "Parent URL": null}