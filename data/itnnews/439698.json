{"Source": "ITN news", "Timestamp": "ඔක්තෝබර් 10, 2022 09:16", "Headline": "යූරියා පොහොර ටෙන්ඩරය සම්බන්ධයෙන් සාකච්ඡා", "News Content": "මහ කන්නයේ වී වගාව සදහා මිලදී ගැනීමට යෝජිත යූරියා පොහොර ටෙන්ඩරය සම්බන්ධයෙන් ඇතැම් පිරිස් දක්වන අදහස් පදනමකින් තොර බව කෘෂිකර්ම අමාත්‍යංශය නිවේදනය කරනවා. එම ටෙන්ඩරය ගැන උනන්දුවක් දක්වන ඕනෑම පාර්ශ්වයක් සමග සාකච්ඡා කිරීමට සූදානම් බවයි කෘෂිකර්ම අමාත්‍යවරයා පවසන්නේ. පොහොර ටෙන්ඩරය සම්බන්ධයෙන් ජනතා විමුක්ති පෙරමුණේ මන්ත්‍රීවරුන් මෙන්ම එම පක්ෂයේ වෘත්තීය සමිති නියෝජිතයින් අදහස් දැක්වූවා. ඔවුන් සමග අමාත්‍ය මහින්ද අමරවීර මහතා සාකච්ඡා පැවැත්වීමට නියමිත බවයි කෘෂිකර්ම අමාත්‍යංශය නිවේදනය කරන්නේ. මෙම සාකච්ඡාව හෙට දිනයේ දී කෘෂිකර්ම අමාත්‍යංශයේ දී පැවැත්වීමට නියමිතයි. මෙය කිසිදු වාදවිවාද කිරීමක් ඉලක්ක කර ගනිමින් පවත්වන සාකච්ඡාවක් නොවන අතර යූරියා පොහොර මිලදී ගැනීමේ වැඩපිළිවෙළ් අඩුපාඩු ඇත්නම් හදුනා ගැනීම මෙහි අරමුණ බවයි අමාත්‍යවරයා පවසන්නේ.         ", "URL": "https://www.itnnews.lk/2023/10/05/439698/", "Category": "දේශීය පුවත්", "Parent URL": null}