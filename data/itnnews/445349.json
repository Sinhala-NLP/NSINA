{"Source": "ITN news", "Timestamp": "நவம்பர் 12, 2022 14:23", "Headline": "ஈரான் தொடர்பில் மனித உரிமை ஆணைக்குழு விசாரணை நடத்த வேண்டுமென 12 நாடுகள் கோரிக்கை", "News Content": "ஈரானில் இடம்பெறும் போராட்டம் தொடர்பில் ஐக்கிய நாடுகள் சபை கவனம் செலுத்த வேண்டுமென 12 நாடுகள் கோரிக்கை விடுத்துள்ளன. மனித உரிமைகள் ஆணைக்குழு விசேடமாக கூடி ஈரான் விவகாரம் தொடர்பில் விவாதம் நடத்த வேண்டுமென கோரிக்கை முன்வைக்கப்பட்டுள்ளது. உரிய முறையில் ஹிஜாப் அணியாததால் கைதுசெய்யப்பட்ட பெண் ஒருவர் பொலிஸ் நிலையத்தில் வைத்து உயிரிழந்தார். இதனையடுத்து ஈரான் முழுவதும் தொடர்ச்சியாக எதிர்ப்பு ஆர்ப்பாட்டங்கள் இடம்பெறுகின்றன. இதுவரை பதிவான வன்முறையில் 185 பேர் பலியாகியுள்ளனர். இதனால் குறித்த விடயம் தொடர்பில் ஐக்கிய நாடுகள் மனித உரிமை ஆணைக்குழு விசேட கவனம் செலுத்த வேண்டுமென ஜேர்மன் மற்றும் ஐஸ்லாந்து உட்பட 12 நாடுகள் வலியுறுத்தியுள்ளன. ", "URL": "https://www.itnnews.lk/2023/10/05/445349/", "Category": "சர்வதேச செய்திகள்", "Parent URL": null}