{"Source": "ITN news", "Timestamp": "දෙසැම්බර් 25, 2021 14:29", "Headline": "බ්‍රිතාන්‍යයේ කොවිඩ් ආසාදිතයින් සංඛ්‍යාව සීඝ්‍රයෙන් ඉහළට", "News Content": "බ්‍රිතාන්‍යයේ දෛනික කොරෝනා ආසාදිත සංඛ්‍යාව එක් ලක්ෂ විසි දෙදහස් එකසිය අසූ හය ද ඉක්මවා වාර්තා වනවා මෙලෙස ලක්ෂය ඉක්මවා බ්‍රිතාන්‍යයෙන් කොරෝනා ආසාදිතයන් ඉහළ ගොස් ඇත්තේ අඛණ්ඩව තුන්වන දිනටයි. පසුගිය සති අන්තය තුළ බ්‍රිතාන්‍යයේ නව කොරෝනා ආසාදිතයන් 48% කින් ඉහළ ගොස් ඇති අතර රෝහල්ගත කිරීම් සහ මරණ ඉහළ ගොස් ඇත්තේ ඊට වඩා අඩු ප්‍රතිශතයකින්. බ්‍රිතාන්‍යය සෞඛ්‍ය අංශ පවසන්නේ, ඩෙල්ටා ප්‍රභේදයට වඩා ඔමික්‍රෝන් ආසාදනයෙන් රෝහල්ගත කිරීම් 70% කින් පමණ අඩු මට්ටමක පවතින බවයි. බ්‍රිතාන්‍යයේ කොරෝනා බූස්ටර් එන්නත් වැඩසටහන නත්තල් දිනය වන අද දිනයේදීත් ක්‍රියාත්මකයි.       ", "URL": "https://www.itnnews.lk/2023/10/05/384893/", "Category": "ජාත්‍යන්තර පුවත්", "Parent URL": null}