{"Source": "ITN news", "Timestamp": "මාර්තු 10, 2023 10:39", "Headline": "ෂී ජිං පින් තුන්වන වරටත් ජනපති ධූරයේ බලය තහවුරු කරයි", "News Content": "ෂී ජිං පින් චීන ජනාධිපතිවරයා ලෙස තුන්වන වරටත් තම ධූරයේ බලය තහවුරු කරගෙන තිබෙනවා. චීන ජනාධිපති ෂී ජිං පින් චීන ජනාධිපතිවරයා ලෙස 2012 වසරේ සිටම කටයුතු කරනවා. චීන මහජන කොංග්‍රසයේ ඒකමතික අනුමැතිය ඇතිව තුන්වන වරටත් ජනාධිපති ධූරයේ කටයුතු කිරීමට ෂී ජිං පින්ට ඊයේ දිනයේ සිට අවසර ලැබුණා. ෂී ජිං පින් මේ වන විට 69 වන වියේ පසුවනවා. විදෙස් විශ්ලේෂකයන් පවසන්නේ මේ සමග ෂී ජිං පින් චීන අසහාය නායක මාඕ සේතුන්ට පමණක් දෙවැනි වන තත්ත්වයකට තරම් උසස් වූ බවයි. චීන මහජන කොංග්‍රසයේ නායකයා ලෙස මීළග අවුරුදු පහ කටයුතු කිරීමට ෂී ජිං පින්ට පක්ෂව ඡන්ද 2952 ක් ලැබුණා. එළඹෙන සතියේ චීන අග්‍රාමාත්‍යවරයා ලෙස ලී කියෑන් පත්වීමට නියමිත බවද වාර්තා වනවා.   ", "URL": "https://www.itnnews.lk/2023/10/05/466882/", "Category": "Breaking News,ජාත්‍යන්තර පුවත්", "Parent URL": null}