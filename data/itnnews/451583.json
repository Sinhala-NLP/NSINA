{"Source": "ITN news", "Timestamp": "දෙසැම්බර් 22, 2022 11:07", "Headline": "තහනම් කර ඇති යතුරු පැදි 6 ක් වැලිවේරියදී පොලිස් භාරයට", "News Content": "ශ්‍රී ලංකාවේ භාවිත කිරීමට තහනම් කර ඇති යතුරු පැදි 6 ක් වැලිවේරිය පොලීසිය අත්අඩංගුවට ගැනුනා. එන්ජින් ධාරිතාව  සීසී 1000ක් වන මෙම යතුරුපැදි අත්අඩංගුවට ගෙන ඇත්තේ යුද හමුදා බුද්ධි අංශයට ලැබුණු තොරතුරකට අනුවයි. ගම්පහ පොලිස් කොට්ඨාස අපරාධ විමර්ශන අංශයේ නිලධාරීන් කණ්ඩායමක් වැලිවේරිය හේනේගම ප්‍රදේශයේදී කළ වැටලීමකට අනුවයි අත්අඩංගුවට ගැනීම සිදු කර ඇත්තේ. සැකකරුවන් දෙදෙනෙකු ද අත්අඩංගුවට  ගෙන තිබෙනවා. ඔවුන් ගම්පහ මහේස්ත්‍රාත් අධිකරණයට ඉදිරිපත් කිරීමට නියමිතයි.     ", "URL": "https://www.itnnews.lk/2023/10/05/451583/", "Category": "දේශීය පුවත්", "Parent URL": null}