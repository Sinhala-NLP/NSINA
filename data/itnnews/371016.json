{"Source": "ITN news", "Timestamp": "ඔක්තෝබර් 22, 2021 15:05", "Headline": "දකුණු කොරියාව පළමු රොකට්ටුව අභ්‍යවකාශගත කරයි", "News Content": "දකුණු කොරියාව අභ්‍යවකාශ තරණයේ නව සන්ධිස්ථානයක් සනිටුහන් කර තිබෙනවා. සිය රට තුළ නිෂ්පාදනය කළ පළමු රොකට්ටුව අභ්‍යවකාශගත කිරීමට කටයුතු කළ බවයි දකුණු කොරියා රජය පවසන්නේ. නව රෝකට්ටුව “ නූරි ” ලෙස නම් කර තිබෙනවා. දකුණු කොරියාවේ සෝල් අගනුවරට දකුණු දිග ප්‍රදේශයෙන් රොකට්ටුව කක්ෂගත කෙරුණා. මේ සදහා වැය කර ඇති මුදල අමෙරිකා ඩොලර් බිලියන 1.6 ක් ලෙස සදහන් වනවා. මීටර් 47 යි දශම 2 ක දිගකින් යුත් රොකට්ටුවේ බර ටොන් 200 ක්. 2009 සහ 2010 යන වසරවලදී දකුණු කොරියාව රොකට්ටුවක් අභ්‍යවකාශගත කිරීමට උත්සාහ කළද එය  අසාර්ථක වුණා. උතුරු කොරියාව සහ දකුණු කොරියාව අතර සබදතා වඩාත් උණුසුම් මුහුණුවරක් ගෙන ඇති පසුබිමක සිය ප්‍රථම රොකට්ටුව අභ්‍යවකාශගත කිරීමට දකුණු කොරියාව කටයුතු කිරීම විශේෂත්වයක්.       ", "URL": "https://www.itnnews.lk/2023/10/05/371016/", "Category": "ජාත්‍යන්තර පුවත්", "Parent URL": null}