{"Source": "ITN news", "Timestamp": "ஜூன் 29, 2023 11:34", "Headline": "255 மருத்துவ நிபுணர்களின் சேவை நீடிக்கப்பட்டுள்ளது", "News Content": "மருத்துவ நிபுணர்களின் ஓய்வு பெறும் வயதை 63 ஆக உயர்த்த நீதிமன்றம் வழங்கிய தீர்ப்பினை தொடர்ந்து ஓய்வு பெறவிருந்தவர்கள் தக்கவைக்கப்பட்டுள்ளனர். 255 மருத்துவ நிபுணர்களின் சேவை நீடிக்கப்பட்டுள்ளதாக சுகாதார அமைச்சின் சிரேஷ்ட அதிகாரி ஒருவர் தெரிவித்துள்ளார். ஓய்வுபெறும் வயது வரம்பை 60 ஆகக் குறைத்தால், விசேட வைத்தியர்களின் பற்றாக்குறை மேலும் மோசமடையும் எனவும், நீதிமன்றத் தீர்ப்பினால் நோயாளிகள் பயனடைந்துள்ளதாகவும் அவர் சுட்டிக்காட்டியுள்ளார். 2025 ஆம் ஆண்டளவில் இலங்கையில் 103 இருதயநோய் நிபுணர்கள் இருக்க வேண்டும், ஆனால் தற்போது 57 பேர் மாத்திரமே உள்ளனர். நீதிமன்றத் தீர்ப்பு இல்லையென்றால் இந்த ஆண்டு ஒன்பது இருதயநோய் மருத்துவர்கள் ஓய்வு பெற்றிருப்பார்கள். நாட்டின் சுகாதார அமைப்பில் 2,700 விசேட மருத்துவர்கள் இருக்க வேண்டும் என மதிப்பிடப்பட்டுள்ளது, தற்போது சுமார் 2,100 பேர் உள்ளனர் என சுகாதார அமைச்சின் செயலாளர் ஜனக ஸ்ரீ சந்திரகுப்தா தெரிவித்துள்ளார். வெளிநாடுகளில் நிபுணத்துவப் பயிற்சி பெறும் வைத்தியர்கள் ஒப்பந்தத்தின் பிரகாரம் குறிப்பிட்ட காலத்திற்கு நாட்டுக்கு சேவையாற்ற வேண்டும் எனவும், ஆனால் சிலர் நாடு திரும்புவதில்லை எனவும் அவர் மேலும் தெரிவித்துள்ளார். ", "URL": "https://www.itnnews.lk/2023/10/05/495840/", "Category": "Breaking News,தேசிய செய்திகள்", "Parent URL": null}