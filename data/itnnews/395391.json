{"Source": "ITN news", "Timestamp": "පෙබරවාරි 16, 2022 10:48", "Headline": "මතුගම වෙඩි තැබීමකින් කාන්තාවක් ජිවිතක්ෂයට", "News Content": "මතුගම ප්‍රදේශයේදී කාන්තාවක් වෙඩි තබා ඝාතනය කර තිබෙනවා. ඊයේ රාත්‍රී 9 ට පමණ මෙසේ වෙඩි තබා ඝාතනය කර ඇත්තේ මතුගම නගරයේ ගාමිණී මාවතේ පදිංචි චන්දිමා දිල්හානි පෙරේරා නමැති වයස අවුරුදු 40 ක පමණ කාන්තාවක්. ඇයගේ නිවස පිටුපසින් ගිනි අවියක් රැගෙන පැමිණි පුද්ගලයින් නිවසේ හිමිකරු පිළිබද විමසමින් නිවස තුළට පැමිණ තිබේ. එහිදී අදාළ කාන්තාව කෑගසා සිහිසුන්ව ඇදවැටී තිබෙනවා.  අදාළ කාන්තාවගේ කෑගැසීම ඇසී නිවෙස් හිමිකරුවා සිය දරුවන් දෙදෙනා සමග නිවසේ කාමරයක් තුළ සැගවී තිබෙනවා. එහිදී ඝාතකයින් අදාළ කාමරයට ද වෙඩි ප්‍රහාරයක් එල්ලකර සිහිසුන්ව ඇදවැටී සිටි කාන්තාවගේ හිසටද වෙඩි ප්‍රහාර දෙකක් එල්ලකර පළාගොස් ඇති බවයි පොලීසිය පවසන්නේ. නිවෙස් හිමියා සමග ඇතිවූ පෞද්ගලික ආරවුලක් මෙම ඝාතනයට හේතුවී ඇති බවයි පොලීසිය දැනට කර ඇති පරීක්ෂණවලින් හෙළිවී තිබෙන්නේ.       ", "URL": "https://www.itnnews.lk/2023/10/05/395391/", "Category": "Breaking News,දේශීය පුවත්", "Parent URL": null}