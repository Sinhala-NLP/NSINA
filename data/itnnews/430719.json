{"Source": "ITN news", "Timestamp": "ஆகஸ்ட் 23, 2022 12:48", "Headline": "முன்னாள் ஜனாதிபதி மற்றும் அவரது குடும்பத்தினருக்கு பாதுகாப்பு வழங்குமாறு மனித உரிமைகள் ஆணைக்குழு கோரிக்கை", "News Content": "முன்னாள் ஜனாதிபதி கோட்டாபய ராஜபக்ஷ மற்றும் அவரது குடும்ப உறுப்பினர்களுக்கு பாதுகாப்பு வழங்குமாறு இலங்கை மனித உரிமைகள் ஆணைக்குழு ஜனாதிபதியிடம் கோரிக்கை விடுத்துள்ளது. முன்னாள் ஜனாதிபதி மற்றும் அவரது குடும்ப உறுப்பினர்கள் மீண்டும் நாட்டுக்கு வருகை தர தயாராகவுள்ளதாக தகவல் கிடைத்துள்ளதாக இலங்கை மனித உரிமைகள் ஆணைக்குழு குறிப்பிட்டுள்ளது. எனினும் நாட்டில் காணப்படும் நிலைமைக்கு மத்தியில் அவர் உள்ளிட்ட குடும்ப உறுப்பினர்களின் பாதுகாப்பிற்கு அச்சுறுத்தல் ஏற்பட்டுள்ளது. இது அரசியல் அமைப்பில் காணப்படும் எந்தவொரு நபருக்கும் சுதந்திரமாக வாழ்வதற்கு காணப்படும் உரிமை உள்ளிட்ட அடிப்படை உரிமை மீறப்படும் செயற்பாடென மனித உரிமைகள் ஆணைக்குழு சுட்டிக்காட்டியுள்ளது. இதனால் முன்னாள் ஜனாதிபதி கோட்டாபய ராஜபக்ஷ மற்றும் அவரது குடும்ப உறுப்பினர்களுக்கு பாதுகாப்பு வழங்குமாறு இலங்கை மனித உரிமைகள் ஆணைக்குழு ஜனாதிபதி ரணில் விக்ரமசிங்கவிடம் கோரிக்கை விடுத்துள்ளது.  ", "URL": "https://www.itnnews.lk/2023/10/05/430719/", "Category": "Breaking News,தேசிய செய்திகள்", "Parent URL": null}