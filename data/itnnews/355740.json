{"Source": "ITN news", "Timestamp": "අගෝස්තු 10, 2021 15:22", "Headline": "අසාද් සාලි ගොනුකළ පෙත්සම සලකා බලන විනිසුරු මඩුල්ලේ සාමාජිකයෙක් ඉවත්වෙයි", "News Content": "ත්‍රස්තවාදය වැලැක්වීමේ පනත යටතේ තමන් අත්අඩංගුවට ගෙන රදවා ගැනීම නීති විරෝධියැයි ප්‍රකාශ කරන ලෙස ඉල්ලා බස්නාහිර පළාත් හිටපු ආණ්ඩුකාර ආසාද් සාලි මහතා ගොනු කළ මූලික අයිතිවාසිකම් පෙත්සම සලකා බලන විනිසුරු මඩුල්ලේ එක් සාමාජිකයෙකු ඉවත් වී තිබෙනවා. විනිසුරු ඒ එච් එම් ඩී නවාස් මහතායි මෙලෙස ඉවත් වී තිබෙන්නේ. නවාස් මහතා පෙත්සම සලකා බැලීමේ කටයුතුවලින් ඉවත් වීමත් සමග එය ලබන 27 වනදා දක්වා කල් තැබීමට නියෝග කෙරුණා. නීතිපතිවරයා වෙනුවෙන් පෙනී සිටි නියෝජ්‍ය සොලිසිටර් ජනරාල් දිලීප පිරිස් මහතා කියා සිටියේ ජාතින් අතර නොසන්සුන්තාවක් ඇති කිරීමට ක්‍රියා කිරීම සම්බන්ධයෙන් අසාද් සාලි මහතාට එරෙහිව නඩු පවරා ඇති බවයි. ඊට අදාල චෝදනා පත්‍රය මෝසමක් මගින් ශ්‍රේෂ්ඨාධිකරණය හමුවේ ගොනුකර ඇති බවද ඔහු දැනුම් දුන්නා.     ", "URL": "https://www.itnnews.lk/2023/10/05/355740/", "Category": "දේශීය පුවත්", "Parent URL": null}