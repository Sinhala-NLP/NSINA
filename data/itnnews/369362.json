{"Source": "ITN news", "Timestamp": "ඔක්තෝබර් 15, 2021 12:04", "Headline": "සිඩ්නි නුවර නොවැම්බරයේ සිට ජාත්‍යන්තර සංචාරකයින් සදහා විවෘතයි", "News Content": "ඔස්ට්‍රේලියාවේ නිව් සවුත්වේල්ස් ප්‍රාන්තයේ සිඩ්නි නුවර නිරෝධායන නීති ලිහිල් කරමින් ලබන නොවැම්බර් මස පළමුවැනිදා සිට ජාත්‍යන්තර සංචාරකයින් සදහා විවෘත වන බව දැනුම් දී තිබෙනවා. පූර්ණ එන්නත්කරණය ලැබූ විදේශිකයන් සදහා සිඩ්නි නුවර විවෘත වන බවයි ප්‍රාන්ත අග්‍රාමාත්‍ය ඩොමිනික් පෙරොටේට් පවසන්නේ. ගෝලීය වසංගතයට ප්‍රතිචාර දක්වමින් ඔස්ට්‍රේලියාව පසුගිය වසරේ මාර්තු මාසයේ සිට සිය ජාත්‍යන්තර දේශසීමා වසා දැමීමට පියවර ගත්තා. එරට පුරවැසියන් සහ ස්ථිර පදිංචිකරුවන්ට සති දෙකක හෝටල් නිරෝධායනයකින් පසු තම රටට ඇතුලුවීමට හැකියාව සැළසෙනවා. නිව් සවුත්වේල්ස් ප්‍රාන්තයේ කොරෝනා එන්නත්කරණය මෙම සති අන්තය වන විට එහි වැඩිහිටි ජනගහණයේ සියයට අසූව ඉක්මවීමට  ද නියමිතව ඇති බවයි පැවසෙන්නේ.       ", "URL": "https://www.itnnews.lk/2023/10/05/369362/", "Category": "Breaking News,ජාත්‍යන්තර පුවත්", "Parent URL": null}