{"Source": "ITN news", "Timestamp": "පෙබරවාරි 26, 2023 08:50", "Headline": "රටින් ගේන බිත්තරේ රුපියල් 30යි", "News Content": "ඉන්දියාවේ සිට ආනයනය කරනු ලබන බිත්තර රුපියල් 30ක වැනි මිලකට ආහාර නිෂ්පාදකයින්ට ලබාදිය හැකි බව මුදල් රාජ්‍ය අමාත්‍ය රංජිත් සියඹලාපිටිය මහතා පවසනවා. මෙරට බිත්තර මිල පාලනය කිරීමේ අරමුණින් බිත්තර ආනයනය කිරීමට පසුගියදා කැබිනට් මණ්ඩලය තීරණය කළ අතර ඒ අනුව ඉන්දියාවේ සිට බිත්තර මිලියන 02ක් ආනයනය කිරීමට රජය පියවර ගෙන තිබුණා. බිත්තර ආනයනය කිරීමට අවසර ලබාදී ඇත්තේ රාජ්‍ය විවිධ නීතිගත සංස්ථාවට පමණක් බවත් මුදල් රාජ්‍ය අමාත්‍වරයා සඳහන් කළා . මේ අතර පෙබරවාරි 21 වැනිදා සිට ක්‍රියාත්මක වන පරිදි ආනයනික බිත්තරයක් සඳහා පනවා ඇති රුපියල් 50ක විශේෂ වෙළෙද භාණ්ඩ බද්ද රුපියල් 01දක්වා අඩු කර තිබෙනවා. අදාළ බදු සංශෝධනය මාස තුනක කාලයක් සඳහා වලංගු බවයි මුදල් අමාත්‍යාංශය සඳහන් කළේ. ", "URL": "https://www.itnnews.lk/2023/10/05/463385/", "Category": "දේශීය පුවත්,නවතම පුවත්", "Parent URL": null}