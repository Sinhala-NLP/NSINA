{"Source": "ITN news", "Timestamp": "பிப்ரவரி 25, 2022 11:56", "Headline": "நாட்டில் இன்றைய தினமும் 5 மணித்தியாலத்திற்கும் மேலதிகமாக மின்வெட்டு..", "News Content": "நாட்டில் இன்றைய தினமும் 5 மணித்தியாலத்திற்கும் மேலதிகமாக மின்வெட்டினை அமுல்படுத்த பொதுப் பயன்பாட்டு ஆணைக்குழு அனுமதி வழங்கியுள்ளது. நாட்டில் நேற்றைய தினம் பல்வேறு கட்டங்களின் அடிப்படையில் 4 மணித்தியாலங்களுக்கும் மேலதிகமாக மின் துண்டிப்பு அமுல்செய்யப்பட்டது. இதன்படி இன்றைய தினமும் A,B,C வலயங்களுக்கு காலை 8.30 முதல் இரவு 10.30 வரையான காலப்பகுதியில் 4 மணித்தியாலமும் 40 நிமிடங்களும் மின் வெட்டு அமுல்படுத்தப்படவுள்ளது.\nஇதேபோன்று P Q R S T U V W ஆகிய வலயங்களிலும் காலை 8.30 முதல் 9.45 வரை 5 மணித்தியாலங்களும் 15 நிமிடங்களும் மின்வெட்டு அமுலாகும். மின்சாரம் துண்டிக்கப்படும் பகுதிகள் தொடர்பான மேலதிக தகவல்களை www.itnnews.lk எனும் இணையத்தளத்தின் ஊடாக பெற்றுக்கொள்ள முடியும். மின் துண்டிப்பினை ஏற்படுத்துவதற்கு எரிபொருள் பற்றாக்குறை மாத்திரம் காரணம் கிடையாதென இலங்கை மின்சார சபை தெரிவிக்கின்றது. அத்துடன் உரிய காலத்தில் எரிபொருள் கிடைக்காமை காரணமாக பல்வேறு நட்டங்கள் ஏற்பட்டுள்ளதாகவும் சுட்டிக்காட்டப்பட்டுள்ளது. நீர்த்தேக்கங்களின் நீர்மட்டம் குறைவடைந்துள்ள நிலையில் நீர் மின் உற்பத்தி நடவடிக்கைகளை மேற்கொள்வதிலும் நெருக்கடிகள் ஏற்பட்டுள்ளன. அத்துடன் எரிபொருள் பற்றாக்குறை காரணமாக பல்வேறு அனல்மின் உற்பத்தி நிலையங்களின் செயற்பாடுகளும் முடங்கியுள்ளன. எதிர்வரும் மார்ச் மாதம் 3 ம் திகதி ஒரு மெற்றிக் டொன் எரியூட்டப்பட்ட எண்ணெய் கிடைக்கப்பெறவுள்ளதாக இலங்கை மின்சார சபை தெரிவிக்கின்றது. அவ்வாறு எண்ணெய் கிடைக்கப்பெறும் பட்சத்தில் மார்ச் மாதத்தில் மின் துண்டிப்பை ஏற்படுத்துவதற்கான தேவை ஏற்படாதென அறிவிக்கப்பட்டுள்ளது. எவ்வாறாயினும் உரிய காலத்தில் எரிபொருள் கிடைக்கப்பெற்றாலும் பொதுமான அளவு மழை வீழ்ச்சி கிடைக்கும் வரை குறுகிய காலத்திற்கு மின்வெட்டினை அமுல்படுத்த வேண்டி ஏற்படுமென மின்சார சபை தெரிவிக்கின்றது. இதேவேளை நாட்டில் இன்று மாலை 540 மெகாவோட் மின்சார பற்றாக்குறை ஏற்படுமெனவும் இரவு வேளையில் 574 மெகாவோட் மின்சார பற்றாக்குறை ஏற்படுவதற்கான சாத்தியக் கூறுகள் காணப்படுவதாகவும் இலங்கை மின்சார சபை தெரிவிக்கின்றது. இதேவேளை நாட்டில் தற்போது ஏற்பட்டுள்ள மின்சார நெருக்கடி தொடர்பில் ஐக்கிய ஒன்றிணைந்த பெற்றோலிய தொழிற்சங்க கூட்டமைப்பின் ஒருங்கிணைப்பாளர் ஆனந்த பாலித்த கருத்து வெளியிட்டிருந்தார்                     ", "URL": "https://www.itnnews.lk/2023/10/05/397595/", "Category": "Breaking News,தேசிய செய்திகள்,முதன்மை செய்தி", "Parent URL": null}