{"Source": "ITN news", "Timestamp": "நவம்பர் 9, 2021 12:43", "Headline": "யாழ். மற்றும் கிளிநொச்சி மாவட்ட பாடசாலைகளுக்கு விசேட விடுமுறை..", "News Content": "யாழ்.மாவட்ட பாடசாலைகளுக்கு இன்றைய தினம் விசேட விடுமுறை வழங்கப்பட்டுள்ளது. யாழ்.மாவட்டத்தின் பல பகுதிகளில் தொடர்ச்சியாக 200 மில்லி மீற்றர் அளவிலான பலத்த மழை வீழ்ச்சி பதிவானது. இதனால் பல பிரதேசங்களில் வெள்ள நிலை ஏற்பட்டுள்ளது. இதனை கருத்திற்கொண்டு மாகாண ஆளுநருடன் கலந்துரையாடி பாடசாலைகளுக்கு விடுமுறை வழங்குவது குறித்த தீர்மானத்தை மேற்கொண்டதாக யாழ் மாவட்ட செயலாளர் க.மகேசன் குறிப்பிட்டுள்ளார். இதேவேளை கிளிநொச்சி மாவட்ட பாடசாலைகளுக்கு நாளை விடுமுறை வழங்க தீர்மானிக்கப்பட்டுள்ளதாக மாவட்ட அரசாங்க அதிபர் ரூபவதி கேதிஸ்வரன் தெரிவித்துள்ளார். சீரற்ற வானிலையை அடுத்து குறித்த தீர்மானம் பெறப்பட்டுள்ளதாக அவர் குறிப்பிட்டார். ", "URL": "https://www.itnnews.lk/2023/10/05/374839/", "Category": "Breaking News,தேசிய செய்திகள்", "Parent URL": null}