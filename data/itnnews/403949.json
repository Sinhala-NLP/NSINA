{"Source": "ITN news", "Timestamp": "මාර්තු 25, 2022 16:47", "Headline": "මල්වාන නඩුවේ මින් ඉදිරියට සාක්ෂි විමසීමක් නැහැ", "News Content": "මල්වාන ප්‍රදේශයේ ඉඩමක මිලදී ගෙන සුවිසල් නිවසක ඉදිකර රජයේ මුදල් අවභාවිත කිරීමේ  සම්බන්ධයෙන් බැසිල් රාජපක්ෂ හා තිරුකුමාර් නඩේෂන් යන මහත්වරුන්ට එරෙහිව නඩුවේ සාක්ෂි විමසීමක් මින් ඉදිරියට සිදු කරන්නේ නැති බව නීතිපති දෙපාතමේන්තුව  අධිකරණයට දැනුම් දුන්නා. නඩුව  ගම්පහ මහාධිකරණයේදී විනිසුරු නිමල් රණවීර මහතා ඉදිරියේදී අද විභාගයට ගත්තා. පැමිණිල්ල විසින් කැදවූ පළමුවන සාක්ෂිකරු මූල්‍ය අපරාධ කොට්ඨාසයට පැමිණිල්ලක් කර නැති බවත් ලබාදී ඇති ප්‍රකාශයේ අත්සන පිලිගත නොහැකි බවත් සාක්ෂි දෙමින් ප්‍රකාශ කළ බැවින් මින් ඉදිරියට සාක්ෂි විමසීමක් සිදු කරන්නේ නැති බවයි රජයේ නියෝජ්‍ය සොලිසිටර් ජෙනරාල්වරයා අධිකරණය හමුවේ ප්‍රකාශ කළේ. නඩු විභාගයෙන් පසු අධිකරණ පරිශ්‍රයේදී මාධ්‍යවේදීන් නැඟූ ප්‍රශ්නවලට ද අමාත්‍යවරයා පිළිතු‌රු ලබා දුන්නා.       ", "URL": "https://www.itnnews.lk/2023/10/05/403949/", "Category": "දේශීය පුවත්", "Parent URL": null}