{"Source": "ITN news", "Timestamp": "ඔක්තෝබර් 27, 2022 11:11", "Headline": "ශ්‍රී ලංකාවේ ඇමරිකානු නියෝජ්‍ය තානාපති දෙමළ දේශපාලන පක්ෂ නියෝජිතයින් හමුවෙයි", "News Content": "ශ්‍රී ලංකාවේ ඇමරිකානු නියෝජ්‍ය තානාපති ඩග්ලස් ඊ සොනෙක් මහතා ඊයේ දින යාපනයේ සංචාරය කරමින් දෙමළ දේශපාලන පක්ෂ නියෝජිතයින් සහ ධීවර සංගම් නායකයින් හමු වී විශේෂ සාකච්ඡාවක නිරත විය. ඇමරිකානු නියෝජ්‍ය තානාපතිවරයා ඇතුලු පිරිස පපළමුව යාපනය මයිලිඩ්ඩි ධීවර වරාය නිරීක්ෂණය කොට එහි ධීවර සංගම් නායකියන් සමග මියිලිඩ්ඩි\nධීවර සංගම් කාර්යාලයේදී සාකච්ඡාවක නිරත වූහ. එහිදී ධීවර සංගම් විසින් ධීවරයින්ට මේ වන විට බලපාන ගැටලු කිහිපයක් ඉදිරිපත් කල අතර අදාල\nගැටලු රජයේ අවධානයට යොමුකරවන ලෙසටද ධීවර සංගම් විසින් ඇමරිකානු නියෝජ්‍ය තානාපතිවරයාගෙන් ඉල්ලා සිටීය. අනතුරුව ඩග්ලස් ඊ සොනෙක් මහතා ඇතුලු පිරිස යාපනයේ දෙමළ දේශපාලන පක්ෂ නියෝජිතයින් හමුවෙමින් පළමුව දෙමළ ජාතික සන්ධානයේ පාර්ලිමේන්තු මන්ත්‍රීවරුන් වන ධර්මලිංගම් සිද්ධාර්තන්, එස් ශ්‍රීධරන් සහ හිටපු පලාත් සභා සභාපති සී.වී.කේ සිවඥානම් යන අය යාපනයේ පිහිටි දෙමළ ජාතික සන්ධාන කාර්යාලයේදී හමු වීය. අනතුරුව නියෝජ්‍ය තානාපති ඇතුලු පිරිස දෙමළ ජාතික ජනතා පෙරමුනේ නායක පාර්ලිමේන්තු මන්ත්‍රී ගජේන්ද්‍රකුමාර් පොන්නම්බලම් මහතා සහ පාර්ලිමේන්තු මන්ත්‍රී සෙල්වරත්නම් ගජේන්ද්‍රන් ඇතුලු පක්ෂ ක්‍රියාකාරීන් පිරිසක් එම පක්ෂ කාර්යාලයේදී හමු වී සාකච්ඡා කරන ලදි. උතුරු පලාතේ නැවත් පදිංචි වූ ජනතාව මුහුණ පා සිටින ගැටලු ඇතුලු පක්ෂ ක්‍රියාකාරීත්වය පිළිබඳව මෙහිදී දෙපාර්සවය සාකච්ඡා කරනු ලැබීය.   ", "URL": "https://www.itnnews.lk/2023/10/05/442655/", "Category": "දේශීය පුවත්", "Parent URL": null}