{"Source": "ITN news", "Timestamp": "ජූලි 4, 2021 12:28", "Headline": "අපි දිගටම වැඩ වර්ජනයේ – PHI ලොක්කාගෙන් ප්‍රකාශයක්", "News Content": "පරිපූරක සහ අතුරු වෛද්‍ය වෘත්තීන් දහ තුනකට අසාධාරණයක් සිදුව ඇති බව පවසමින් අතුරු වෛද්‍ය ඒකාබද්ධ පෙරමුණ ඊයේ ආරම්භ කළ වෘත්තීය ක්‍රියා මාර්ගය අද දිනයේත් ක්‍රියාත්මක වනවා. හෙද සේවයේ ඉල්ලීම් ලබාදීමත් සමග සමාන්තර ශ්‍රේණි සදහා අසාධාරණයක් වූ බව පවසමිනුයි ඔවුන් මෙම වෘත්තීය ක්‍රියාමාර්ගයට එක්ව සිටින්නේ. කොළඹ ජාතික රෝහල ඇතුලු රෝහල් රැසක වෘත්තීය ක්‍රියාමාර්ගය ක්‍රියාත්මක වුණා. මහජන සෞඛ්‍ය පරීක්ෂකවරුන්ද ඊට එක්ව සිටීම හේතුවෙන් එන්නත්කරණ වැඩසටහනටද බාධා එල්ල වී තිබෙනවා.  මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ මහතා සදහන් කරන්නේ තම ගැටලුවලට අවශ්‍ය විසදුම් ඉල්ලා තමන් අඛණ්ඩව වර්ජනයේ නියලෙන බවයි. මේ අතර එන්නත්කරණයට බාධා එල්ලවුවද යුද හමුදාව ඇතුලු ආරක්ෂක අංශ මැදිහත්වීමෙන් එම කටයුතු සාර්ථකව සිදු කෙරුණා. කිසිදු ගැටලුවකින් තොරව එන්නත්කරණ වැඩසටහන ක්‍රියාත්මක වූ බව ඊට සහභාගි වූ පිරිස් ප්‍රකාශ කළා. ", "URL": "https://www.itnnews.lk/2023/10/05/346933/", "Category": "Breaking News,දේශීය පුවත්", "Parent URL": null}