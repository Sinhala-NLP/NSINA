{"Source": "ITN news", "Timestamp": "අප්‍රේල් 1, 2021 11:59", "Headline": "නව ආයෝජන වෙනුවෙන් ඉඩම් කොටස් 57ක් සඳහා කැබිනට් අනුමැතිය", "News Content": "මෙරට අධ්‍යාපන ක්‍රමයෙන් ව්‍යවසායක මානසිකත්වයක් ඇති පිරිස් බිහි නොවන බව අමාත්‍ය විමල් වීරවංශ මහතා පවසනවා. එබැවින් අධ්‍යාපන ක්‍රමයේ වෙනසක් අවශ්‍ය බවයි ඒ මහතා සඳහන් කරන්නේ. නව ආයෝජකයන් සඳහා කර්මාන්තපුරයන්හි ඉඩම් ප්‍රදානය කිරීම සඳහා පැවති උත්සවයක් අමතමිනුයි අමාත්‍යවරයා මේ බව සඳහන් කළේ. දිවයින පුරා පිහිටුවා ඇති කර්මාන්තපුර 32 ක් තුළ යටිතල පහසුකම් සංවර්ධනය කිරීම සඳහා රුපියල් මිලියන 3188ක් රජය ආයෝජනය කර තිබෙනවා. මේ වසරේදී නව ආයෝජන වෙනුවෙන් ඉඩම් කොටස් 57 ක් සඳහා කැබිනට් අනුමැතිය හිමි වී තිබෙනවා. ", "URL": "https://www.itnnews.lk/2023/10/05/329117/", "Category": "දේශීය පුවත්", "Parent URL": null}