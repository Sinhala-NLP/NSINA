{"Source": "ITN news", "Timestamp": "அக்டோபர் 4, 2021 12:17", "Headline": "அமெரிக்காவுக்கு பயணமான ஜனாதிபதி மீண்டும் நாடு திரும்பியுள்ளார்.", "News Content": "ஐக்கிய நாடுகளின் 76 ஆவது பொதுச் சபை அமர்வில் பங்கேற்பதற்காக அமெரிக்காவுக்கு பயணமான ஜனாதிபதி கோட்டாபய ராஜபக்ஷ மீண்டும் நாடு திரும்பியுள்ளார். அவர் இன்று காலை கட்டுநாயக்க விமான நிலையத்தை வந்தடைந்ததாக எமது செய்தியாளர் தெரிவித்தார். அமெரிக்காவின் நிவ்யோர்க் நகரிலிருந்து ஐக்கிய அரபு இராச்சியத்தின் டுபாய் நகருக்கு வருகை தந்து, அங்கிருந்து எமீரேடஸ் விமான சேவைக்கு சொந்தமான விமானத்தில் இன்று காலை 8.55 மணியளவில் கட்டுநாயக்க விமான நிலையத்தை வந்தடைந்தார். ஜனாதிபதியாக பதவியேற்றதன் பின்னர் ஐக்கிய நாடுகள் பொதுச்சபை அமர்வு ஒன்றில் ஜனாதிபதி கோட்டாபய ராஜபக்ஷ முதன்முறையாக உரையாற்றியிருந்தமை விசேட அம்சமாகும். பொதுச்சபை அமர்வு உட்பட ஐக்கிய நாடுகளின் புதுப்பிக்கத்தக்க சக்தி வளங்கள் மாநாட்டிலும், ஜனாதிபதி உரையாற்றியிருந்தமை குறிப்பிடத்தக்கது. \n ", "URL": "https://www.itnnews.lk/2023/10/05/366729/", "Category": "Breaking News,அண்மைய செய்திகள்,தேசிய செய்திகள்", "Parent URL": null}