{"Source": "ITN news", "Timestamp": "අගෝස්තු 20, 2023 12:37", "Headline": "ඉබ්බංකටුව ජලාශයේ ජල මට්ටම පහළ බසී", "News Content": "මහවැලි එච් කලාපයේ ගොවිතැන රකින්න තප්පරයට ඝන අඩි 1000 ක් බෝවතැන්න ජලාශයෙන් කලාවැවට මුදාහරින බව බෝවතැන්න ජලාශ භාර ප්‍රධාන ඉංජිනේරු වරයා ප්‍රකාශ කරනවා. ඉබ්බංකටුව ජලාශයේ ජලය මේ දිනවල කලා වැවට මුදා හැරීම හේතුවෙන් දඹුල්ල ප්‍රදේශයේ ජනතාව  පානීය ජල අර්බුදයකට ලක්වීමට ඉඩපවතින බවයි ජනතාව පවසන්නේ. කෙසේ වෙතත් මෙම ජල අර්බුදය නිසා විවිධ උපක්‍රම ඔස්සේ ගොවි ජනතාවගේ අවශ්‍යතා ඉටු කරමින් පවතින අතර කිසිදු ආකාරයකින් පානීය ජල අර්බුදයක් ඇතිවීමට ඉඩ නොතබන බවයි ශ්‍රී ලංකා මහවැලි අධිකාරිය ප්‍රකාශ කළේ. දඹුල්ල ඉබ්බන්කටුව ජලාශයේ ජලය මේ වන විට සීග්‍රයෙන් පහත යමින් පවතින අතර නගරයට පානීය ජලය සපයන ජල පිරිපහදු මධ්‍යස්ථානය ද ජල යෙන් පිටතට පෙනෙන සේ දර්ශනය වනවා.. විදුලිබලය නිෂ්පාදනය කරන ඇළ මාර්ගය ජලය ගමන් කිරීම නැවතී තිබෙන අතර එම ඇළ මාර්ගයේ මසුන් මිය ගොස් විශාල වශයෙන් වලවල්වල පාවෙමින් ප්‍රදේශයේ දැඩි සෞඛ්‍ය තර්ජනයක් වෙමින් පවතින බවයි ජනතාව පෙන්වා දෙන්නේ.   ", "URL": "https://www.itnnews.lk/2023/10/05/509437/", "Category": "දේශීය පුවත්", "Parent URL": null}