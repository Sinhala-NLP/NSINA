{"Source": "ITN news", "Timestamp": "அக்டோபர் 21, 2021 15:33", "Headline": "சட்டரீதியான காணி உரிமைகளை வழங்கும் மற்றுமொரு வேலைத்திட்டம் கேகாலை மாவட்டத்தில்..", "News Content": "நீண்டகாலமாக வாழ்ந்து வரும் காணிகளில் காணி உரிமையற்றவர்களுக்கு சட்டரீதியான காணி உரிமைகளை வழங்கும் மற்றுமொரு வேலைத்திட்டம் கேகாலை மாவட்டத்தில் நடைமுறைப்படுத்தப்பட்டுள்ளது. கேகாலை தேர்தர் தொகுதியின் நாமல்கம பிரதேசத்திலுள்ளவர்களுக்கு காணி உறுதிகள் வழங்கப்பட்டுள்ளன. அமைச்சர் எஸ்.எம்.ச்சந்திரசேன தலைமையில் அது தொடர்பான நிகழ்வு இடம்பெற்றது. மக்களின் வீடுகளுக்கே சென்று காணி உரிமைகள் வழங்கப்பட்டமை விசேட அம்சமாகும். அதன்போது இராஜாங்க அமைச்சர் தாரக்க பாலசூரிய, பாராளுமன்ற உறுப்பினர் ராஜிகா விக்ரமசிங்க உள்ளிட்டோரும் இணைந்திருந்தனர். ஜனாதிபதியின் சௌபாக்கியா எண்ணக்கருவை நடைமுறைப்படுத்தும் வகையில் காணி சீர்த்திருத்த ஆணைக்குழுவின் தலைவர் சட்டத்தரணி நிலந்த விஜயசிங்கவின் வழிகாட்டுதலுடன் வேலைத்திட்டம் நடைமுறைப்படுத்தப்பட்டுள்ளது. ", "URL": "https://www.itnnews.lk/2023/10/05/370820/", "Category": "Breaking News,தேசிய செய்திகள்", "Parent URL": null}