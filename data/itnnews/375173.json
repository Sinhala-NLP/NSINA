{"Source": "ITN news", "Timestamp": "නොවැම්බර් 10, 2021 15:17", "Headline": "ඉතියෝපියාවේ සේවයේ නියුතු ජගත් සංවිධාන සේවකයින් 16 දෙනෙකු කැරලිකරුවන් භාරයට", "News Content": "ඉතියෝපියාවේ සේවයේ නියුතු ජගත් සංවිධානයට අයත් සේවකයින් 16 දෙනෙකු කැරලිකරුවන් භාරයට ගෙන තිබෙනවා. ජගත් සංවිධානයට අයත් එම සේවකයින් 16 දෙනා සමග ඔවුන්ගේ පවුලේ සාමාජිකයින් ද අත්අඩංගුවට ගෙන ඇති බවයි ජගත් සංවිධානය නිවේදනය කරන්නේ. ඔවුන් බේරා ගැනීමට අවශ්‍ය සියලු කටයුතු මේ වනවිටත් සිදු කරමින් පවතින බව එම සංවිධානයේ ප්‍රකාශකයෙකු මාධ්‍ය හමුවේ පවසා සිටියා. කෙසේ වුවද අත්අඩංගුවට පත් පුද්ගලයින් ජගත් සංවිධානයේ සේවයේ නියුතු ඉතියෝපියා ජාතිකයන් බවයි වාර්තා වන්නේ.  එමෙන්ම එරට ටිග්රේ ප්‍රාන්තයේ වාසය කරන වැසියන් විශාල සංඛ්‍යාවක් ද පැහැර ගැනීමට ලක්ව ඇති බව ඉතියෝපියා මානව හිමිකම් කොමිසම ද සදහන් කරනවා.     ", "URL": "https://www.itnnews.lk/2023/10/05/375173/", "Category": "ජාත්‍යන්තර පුවත්", "Parent URL": null}