{"Source": "ITN news", "Timestamp": "ජූනි 12, 2023 09:58", "Headline": "ඇමර්සන් වනාන්තරයේ අතුරුදන්ව සිට පසුව සොයාගත් දරුවන් සුවෙන්", "News Content": "කොලොම්බියාවේ දී ඇමර්සන් වනාන්තරයේ අතුරුදන්ව සිට පසුව සොයාගත් දරුවන් 4 දෙනා වෛද්‍ය ප්‍රතිකාර ලබමින් සුවසේ පසුවන බව වාර්තා වනවා. මැයි පළමුවනදා ගුවන් යානයක ගමන් කරමින් සිට එය අනතුරට පත්වීමෙන් පසු ඔවුන් ඇමර්සන් වනාන්තරයේ අතුරුදන් වුණා. අනතුරෙන් වයස අවුරුදු 13 / 9 / 4 හා අවුරුදු එකක් වන දරුවන්ට ඔවුන්ගේ මව අහිමිවී තිබුණා. කෙසේ වෙතත් හුයිටෝටෝ නමැති ජන වර්ගයට අයත් මොවුන් දඩයම් කිරීම , මාලු ඇල්ලීම හා දෛනික කටයුතු සිදුකර ගැනීම පිළිබඳ කුඩා වයසේ සිටම පුහුණුවී තිබීම නිසා වනාන්තරය තුළ ඔවුන්ගේ ජීවිත ආරක්ෂාකර ගැනීමට හැකිව තිබෙනවා. පැෂන් ෆෘට් වලට සමාන පළතුරු ආහාරයට ගනිමින් ජලය පානය කරමින් වනාන්තරයේ දින 40ක් ගතකිරීමට ඔවුන්ට හැකිවුණා. පසුව කොලොම්බියා ආරක්ෂක අංශ සොයාගැනීමෙන් පසු මේ වනවිට රෝහල්ගතව ප්‍රතිකාර ලබමින් සිටිනවා. ඔවුන්ගේ සෞඛ්‍ය තත්ත්වය ඉතා හොඳ මට්ටමේ පවතින බවයි වාර්තා වන්නේ. ", "URL": "https://www.itnnews.lk/2023/10/05/491231/", "Category": "ජාත්‍යන්තර පුවත්", "Parent URL": null}