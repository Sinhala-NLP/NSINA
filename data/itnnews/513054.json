{"Source": "ITN news", "Timestamp": "සැප්තැම්බර් 3, 2023 05:54", "Headline": "අනියම් බිරිය සමඟ ලැගුම්හලට ගිය පුද්ගලයාට අත්වූ ඉරණම", "News Content": "සිය අනියම් බිරිය සමඟ අනුරාධපුරයේ පෞද්ගලික ලැගුම්හලක රැඳී සිටි පුද්ගලයකු හදිසි හෘදයාබාධයකට ලක්වීමෙන් මියගොස් තිබෙනවා. මෙසේ මිය ගොස් ඇත්තේ තලාව කිරලෝගම මීගස්සෑගම 49 හැවිරිදි දෙදරු පියෙක් ඔහු තම අනියම් බිරිය බව කියන කාන්තාවක සමඟ  ලැඟුම්හල වෙත පැමිණ සිටි බවට පොලිස් විමර්ශනවලින් අනාවරණය වී තිබෙනවා. එදින දහවල් එකට පමණ ඔහු ලැගුම්හල තුළ දී හදිසියේ ම වැටීමකට ලක්ව ඇති අතර පසුව රෝහල් ගතකර තිබෙනවා. වෛද්‍ය පරීක්ෂාවේ දී මෙම තැනැත්තා මිය ගොස් ඇති බවට රෝහල තහවුරු කර ඇති බවයි දැක්වෙන්නේ. අනුරාධපුර ශික්ෂණ රෝහලේ අධිකරණ වෛද්‍ය අංශය මඟින් පශ්චාත් මරණ පරීක්ෂණය පවත්වා නිකුත් කළ වාර්තාවට අනුව මෙය හදිසි හෘදයාබාධයකින් සිදු වූ මරණයක් බවට නිගමනය කෙරුණා. ", "URL": "https://www.itnnews.lk/2023/10/05/513054/", "Category": "නවතම පුවත්", "Parent URL": null}