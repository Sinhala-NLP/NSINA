{"Source": "ITN news", "Timestamp": "අගෝස්තු 19, 2022 11:43", "Headline": "විදේශගත ශ්‍රමිකයන් එවන භාණ්ඩ අස්ථානගත වීම් පිළිබඳ කඩිනම් පියවර", "News Content": "විදේශගත ශ්‍රමිකයන් කාගෝ සේවාවන් හරහා එවන භාණ්ඩ අස්ථානගත වීම් පිළිබඳ කඩිනම් පියවර ගන්නා බව අමාත්‍ය මනූෂ නානායක්කාර මහතා පවසනවා. විදේශ රැකියවල නිරතව සිටින අය කාගෝ සේවාවන් හරහා මෙරටට භාණ්ඩ එවීමේදී ඒවා අස්ථාන ගතවන බවට නිරන්තරයෙන්ම පැමිණිලි ලැබෙනවා. මේ පිළිබඳ සොයා බැලීමට අමාත්‍ය මනූෂ නානායක්කාර මහතා කාගෝ සේවා සපයන ආයතන කිහිපයක නිරීක්ෂණ චාරිකාවක නිරත වුණා. අමාත්‍යවරයා ඒ සම්බන්ධයෙන් රේගු නිලධාරීන්ගෙන් ද කරුණු විමසා සිටියා. අතිරේක රේගු අධ්‍යක්ෂ ජෙනරාල් එච් ආර් රාජරත්න මහතා සහ නියෝජ්‍ය රේගු අධ්‍යක්ෂවරුන් කිහිප දෙනෙකු ද මෙම අවස්ථාවට සහභාගී වුණා.         ", "URL": "https://www.itnnews.lk/2023/10/05/429781/", "Category": "Breaking News,දේශීය පුවත්", "Parent URL": null}