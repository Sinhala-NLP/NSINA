{"Source": "ITN news", "Timestamp": "මැයි 28, 2021 13:39", "Headline": "මැයි 31 – ජූනි 04 සීමා ලිහිල් නොවේ; සංචරණ සීමා අඛණ්ඩව ජූනි 7 අලූයම 4 තෙක්", "News Content": "දැනට දිවයින පුරා ක්‍රියාත්මක සංචරණ සීමා අඛණ්ඩව ජූනි 7 වනදා අලූයම 4 වන තෙක් ක්‍රියාත්මක කිරීමට රජය තීරණය කර තිබෙනවා. ඒ අනුව ලබන 31 වනදා සහ ජූනි 4 වනදා සංචරණ සීමා ලිහිල් නොකෙරෙන බවයි යුධ හමුදාපති ජනරාල් ශවේන්ද්‍ර සිල්වා මහතා සඳහන් කළේ. මහජනතාවට අවශ්‍ය අත්‍යවශ්‍ය භාණ්ඩ දිස්ත්‍රික් ලේකම් කාර්යාල සහ ප්‍රාදේශීය ලේකම් කාර්යාල හරහා නිවෙස්වලට සැපයීමට නියමිත බවද යුධ හමුදාපති පවසා සිටියා. සංචරණ සීමා මෙම 31 සහ ජුනි 4 වැනි දා ලිහිල් කිරීමට කලින් තීරණය කර තිබුණද ඉකුත් 25 වැනිදා සංචරණ සීමා ලිහිල් කිරීමේදී රට තුළ වූ වාතාවරණය සැලකිල්ලට ගෙන මෙම තීරණය ගෙන ඇතැයි ද වාර්තා වෙයි. ", "URL": "https://www.itnnews.lk/2023/10/05/339479/", "Category": "Breaking News,ප්‍රධාන පුවත", "Parent URL": null}