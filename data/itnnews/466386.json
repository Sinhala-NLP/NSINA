{"Source": "ITN news", "Timestamp": "මාර්තු 8, 2023 14:56", "Headline": "තරුණ ව්‍යවසායකයින් සංවර්ධනය කිරීමට අදාළව මූලික පුහුණු වැඩසටහනක්", "News Content": "“තරුණ ව්‍යවසායකයින් 1000ක් සංවර්ධනය කිරීමේ වැඩසටහන” යටතේ පළමු වැඩසටහන ගම්පහ දිස්ත්‍රික්කය මුල්කොට ගෙන දියත් කිරීමට නියමිත වන අතර ඒ සඳහා අවශ්‍ය මූලික පුහුණුව ලබා දීම අද දින කර්මාන්ත අමාත්‍යංශ පරිශ්‍රයේදී අමාත්‍යංශ ලේකම් තිලකා ජයසුන්දර මහත්මියගේ ප්‍රධානත්වයෙන් සිදු කෙරුණි. මෙම අවස්ථාවේදී ජාතික ව්‍යවසාය සංවර්ධන අධිකාරියේ (NEDA) ගම්පහ දිස්ත්‍රික් කාර්යාල නිලධාරීන් සම්බන්ධ වූ අතර මූලිකව ඔවුන්ට මෙම නියාමන ව්‍යාපෘතිය ක්‍රියාත්මක කිරීමට අවශ්‍ය දැනුවත් භාවය ලබාදීම මෙන්ම ප්‍රායෝගිකත්ව හැකියාවන් අභිප්‍රේරණය කිරීමද සිදුකෙරිණි. මෙම අවස්ථාවට කර්මාන්ත අමාත්‍යාංශයේ අතිරේක ලේකම්වරුන් , NEDA ආයතනයේ සභාපති ඇතුළු නිලධාරීන් , විදාතා ආයතනයේ නිළධාරින් ඇතුළු පිරිසක් එක්වූහ. ", "URL": "https://www.itnnews.lk/2023/10/05/466386/", "Category": "දේශීය පුවත්", "Parent URL": null}