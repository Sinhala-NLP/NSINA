{"Source": "ITN news", "Timestamp": "ජනවාරි 3, 2023 16:48", "Headline": "ආහාර විෂ වීමෙන් ඇඟළුම් කම්හලක 100කට අධික පිරිසක් රෝහල්ගත කෙරේ", "News Content": "කොග්ගල නිදහස් වෙළද කලාපයේ ඇඟලුම් කර්මාන්ත ශාලාවක ආහාර විෂ වීමෙන් සේවකයින් 100කට වැඩි පිරිසක් රෝහල් ගත කර තිබෙනවා. 2023 නව වසර උදාවීම වෙනුවෙන් කොග්ගල වෙළද කලාපයේ ඇඟලුම් කර්මාන්ත ශාලාවක සාදයක් පවත්වා තිබෙනවා. එහිදි ලබාදුන් ආහාර විෂ විමක් හේතුවෙන් 100කට වැඩි පිරිසකට රෝග ලක්ෂණ මතුවීමත් සමග ඔවුන් අහංගම ඉමදූව සහ හබරාදූව රෝහල්වලට ඇතුලත් කෙරුණා. ආසාද්‍ය තත්ත්වයේ පසුවන රෝගින් කරාපිටිය ශික්ෂණ රෝහලට ඇතුලත් කිරීමටයි පියවර ගැනුනේ. පෞද්ගලික ආයතනයක් මගින් මෙම ආහාර සැපයුම සිදු කර ඇති අතර එම ආයතනයට එරෙහිව නීති ක්‍රියාමාර්ග ගැනීමට නියමිත බව හබරාදූව සෞඛ්‍ය වෛද්‍ය නිලධාරී කාර්යාලය සදහන් කළා. මෙම ඇඟලුම් කර්මාන්ත ශාලාව දින නියමයක් නොමැතිව වසා දමා තිබෙනවා.       ", "URL": "https://www.itnnews.lk/2023/10/05/453681/", "Category": "දේශීය පුවත්", "Parent URL": null}