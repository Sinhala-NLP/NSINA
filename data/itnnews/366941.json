{"Source": "ITN news", "Timestamp": "ඔක්තෝබර් 5, 2021 10:46", "Headline": "2022 ශීත ඍතු ඔලිම්පික් උළෙලට සමගාමීව පැවැත්වෙන පුහුණු සැසි අද", "News Content": "2022 වසරේ බීජිං ශීත ඍතු ඔලිම්පික් උළෙලට සමගාමීව පැවැත්වෙන පුහුණු තරග සදහා සහභාගි වන සියළුම විදෙස් ක්‍රීඩකයින් කොරෝනා වයිරසයට එරෙහි එන්නත් මාත්‍රා දෙකම ලබා තිබිය යුතු බව සංවිධායකයින් නිවේදනය කරනවා. 2022 ශීත ඍතු ඔලිම්පික් උළෙලට සමගාමීව පැවැත්වෙන පුහුණු සැසි අද ආරම්භ වීමට නියමිතයි. එම පුහුණු සැසි දෙසැම්බර් 31 වනදා දක්වා පැවැත්වෙනවා. එම පුහුණු සැසි සදහා විදෙස් ක්‍රීඩකයින් 2000 කට අධික සංඛ්‍යාවක් සහභාගි වන බවයි තරග සංවිධායකයින් සදහන් කරන්නේ. තරග ස්ථාන අටකදී විදෙස් හා දේශීය ක්‍රීඩකයින්ගේ දායකත්වයෙන් තරග ඉසව් පැවැත්වීමට නියමිතයි. ඒවා නැරඹීම සදහා ප්‍රේක්ෂකයින්ට අවස්ථාව ලබා දීමට සූදානම් බවද සංවිධායක මණ්ඩලය නිවේදනය කරනවා. මෙම පුහුණු සැසියෙන් අනතුරුව 2022 බීජිං ශීත ඍතු ඔලිම්පික් උළෙල ලබන වසරේ පෙබරවාරි හතර වන දින ආරම්භ කිරීමට නියමිතයි.   ", "URL": "https://www.itnnews.lk/2023/10/05/366941/", "Category": "ක්‍රීඩා,වෙනත් ක්‍රීඩා", "Parent URL": null}