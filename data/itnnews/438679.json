{"Source": "ITN news", "Timestamp": "ඔක්තෝබර් 4, 2022 10:03", "Headline": "උතුරු කොරියාව බැලැස්ටික් මිසයිලයක් අත්හදා බලා ඇති බව ජපානය පවසයි", "News Content": "උතුරු කොරියාව බැලැස්ටික් මිසයිලයක් අත්හදා බලා ඇති බව ජපානය පවසනවා. උතුරු කොරියාව 2017 වසරට පසු පළමුවරටයි ජපානයට ඉහළින් මිසයිලයක් එල්ලකර ඇත්තේ. උතුරුදිග ජපානයට ඉහළින් ගමන් කළ මිසයිලය ජපානයට කිලෝමීටර් තුන්දහසක් දුරින් මුහුදට පතිත වී තිබෙනවා. මෙම මිසයිල අත්හදා බැලීමත් සමග ජපානයේ හොකයිඩෝ දුපතේ ජනතාවට ආරක්ෂිත ආවරණ කරා යොමුවන ලෙස දැනුම් දී තිබෙනවා. එමෙන්ම ගුවන් හා දුම්රිය සේවා තාවකාලිකව අත්හිටුවීමට ද පියවර ගෙන ඇති බවයි වාර්තා වන්නේ. උතුරු කොරියාවට බැලැස්ටික් මිසයිල අත්හදා බැලීම ජගත් සංවිධානය තහනම් කර ඇති පසුබිමක මෙවැනි මිසයිල අත්හදා බැලීම් දැඩි පිළිකුලෙන් යුතුව හෙලා දකින බව ජපාන අගමැති ෆුමියෝ කිෂිඩා නිවේදනය කරනවා. එමෙන්ම ජාතික ආරක්ෂණ කවුන්සිලයේ හදිසි රැස්වීමක් ද කැදවා ඇති බවයි වාර්තා වන්නේ.         ", "URL": "https://www.itnnews.lk/2023/10/05/438679/", "Category": "ජාත්‍යන්තර පුවත්", "Parent URL": null}