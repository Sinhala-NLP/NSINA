{"Source": "ITN news", "Timestamp": "ජූලි 8, 2021 13:49", "Headline": "නීතිවිරෝධීව මෙරටට රැගෙන ආ කහ කිලෝග්‍රෑම් 650ක් සමඟ බෝට්ටු 3ක් අත්අඩංගුවට", "News Content": "නීතිවිරෝධීව මෙරටට රැගෙන ආ කහ කිලෝග්‍රෑම් 650ක් සමඟ බෝට්ටු 3ක් මන්නාරමේ දී අත්අඩංගුවට ගැනීමට යුද හමුදාව සමත් වුණා. නීතිවිරෝධීව ඉන්දියාවේ සිට මුහුදු මාර්ගය ඔස්සේ එම කහ තොගය රැගෙනවිත් තිබුණා. යුද හමුදාවට ලැබුණු තොරතුරකට අනුව එම ප්‍රදේශයේ වැටලීමක් සිදුකළ අතර ජාවාරම්කරුවන් කහ තොගය හා බෝට්ටු අතහැර දමා පලාගොස් තිබුණා. එම කහ තොගය,  බෝට්ටු තුන හා කහ ප්‍රවාහනයට සූදානම් කර තිබූ ලොරි රථයක් ද අත්අඩංගුවට ගත් බවයි යුද හමුදාව සදහන් කළේ. එම කහ තොගය මන්නාරම පොලීසියට භාරදීමට කටයුතු කෙරුණා.         ", "URL": "https://www.itnnews.lk/2023/10/05/347856/", "Category": "දේශීය පුවත්", "Parent URL": null}