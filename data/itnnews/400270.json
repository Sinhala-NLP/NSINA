{"Source": "ITN news", "Timestamp": "மார்ச் 9, 2022 14:53", "Headline": "2 ஆயிரத்து 600 மெற்றிக் தொன் எரிவாயு இறக்குமதி..", "News Content": "பணம் செலுத்தப்பட்டு விடுவிக்கப்பட்டுள்ள 2 ஆயிரத்து 600 மெற்றிக் தொன் எரிவாயு அடங்கிய கப்பலில் இருந்து எரிவாயு இறக்குமதி செய்யும் நடவடிக்கைகள் முன்னெடுக்கப்பட்டுள்ளன. டொலர் நெருக்கடி காரணமாக கொழும்பு துறைமுகத்தில் காணப்படும் 3 கப்பல்களில் இருந்து ஒரு கப்பலுக்கு கடன் பத்திரம் வழங்கப்பட்டு 2 ஆயிரத்து 600 மெற்றிக் தொன் எரிவாயு பெறப்பட்டுள்ளது. அவை களஞ்சியதொகுதியிலிருந்து நாடளாவிய ரீதியில் உள்ள எரிவாயு விநியோக நிலையங்களுக்கு விநியோகிக்கப்படவுள்ளன. ஏனைய 2 கப்பல்களில் 3 ஆயிரத்து 500 மற்றும் 3 ஆயிரத்து 700 மெற்றிக் தொன் எரிவாயு தொகை கொண்டுவரப்பட்டுள்ளதாகவும், உரிய பணம் செலுத்தப்பட்டதன் பின்னர் அவற்றிலிருந்து எரிவாயுவை இறக்குமதி செய்ய முடியுமென லிட்ரோ கேஸ் நிறுவனம் அறிவித்துள்ளது. இதேவேளை இலங்கை கனிய வள களஞ்சிய முனைய நிறுவனத்தின் தலைவராக மேஜர் ஜெனரல் எம்.ஆர்.டபிள்யூ.டீ.சொய்சா நியமிக்கப்பட்டுள்ளார். அவர் இன்றையதினம் தனது கடமைகளை ஆரம்பித்துள்ளதாக அறிவிக்கப்பட்டுள்ளது. அவரது கடமைகளை பொறுப்பேற்கும் நிகழ்வில் அமைச்சர் காமினி லொக்குகேயும் கலந்துகொண்டார். ஏற்கனவே காணி அபிவிருத்தி அதிகார சபையின் தலைவராகவும் எம்.ஆர்.டபிள்யூ.டீ.சொய்சா செயற்பட்டுள்ளார். ", "URL": "https://www.itnnews.lk/2023/10/05/400270/", "Category": "Breaking News,தேசிய செய்திகள்", "Parent URL": null}