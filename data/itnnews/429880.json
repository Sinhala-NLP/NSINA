{"Source": "ITN news", "Timestamp": "ஆகஸ்ட் 19, 2022 13:40", "Headline": "தம்புள்ளை பொருளாதார மத்திய நிலையத்தில் மரக்கறி விலை வீழ்ச்சி..", "News Content": "தம்புள்ளை பொருளாதார மத்திய நிலையத்தில் மரக்கறிகளின் விலை குறிப்பிடத்தக்களவு வீழ்ச்சியடைந்து வருவதாக விவசாயிகள், வர்த்தகர்கள் மற்றும் இடைத்தரகர்கள் தெரிவிக்கின்றனர். நாட்டின் அநேக பகுதிகளில் மரக்கறிகளின் மொத்த மற்றும் சில்லறை விலையில் குறிப்பிடத்தக்களவு வீழ்ச்சியை காண முடியவில்லை. எனினும் தம்புள்ளை பொருளாதார மத்திய நிலையத்தில் இந்நாட்களில் மரக்கறிகளின் விலை பாரியளவில் வீழ்ச்சியடைந்து வருவதை காண முடிகிறது. தம்புள்ளை பொருளாதார மத்திய நிலையத்திற்கு தற்போது அதிகளவான மரக்கறி தொகை கிடைத்து வருகிறது. ஏனைய நாட்களுடன் ஒப்பிடுகையில் மரக்கறிகளை பெற்றுக்கொள்ள வருகை தரும் வர்த்தகர்களின் எண்ணிக்கையில் வீழ்ச்சி காணப்படுகிறது. அதனால் மரக்கறிகளின் விலை குறைவடைந்துள்ளதாக விவசாயிகள் தெரிவிக்கின்றனர். முன்னரை விட நூற்றுக்கு 50 வீதத்திற்கும் குறைந்த விலையில் தற்போது மரக்கறி விற்பனை செய்யப்படுவதாக விவசாயிகள் தெரிவிக்கின்றனர். விசேடமாக கடந்த தினங்களில் 550 முதல் 600 ரூபா என்ற விலைக்கு விற்பனை செய்யப்பட்ட ஒரு கிலோ கிராம் போஞ்சி தற்போது 220 முதல் 240 ரூபாவுக்கு விற்பனை செய்யப்படுகிறது. லீக்ஸ் ஒரு கிலோ கிராம் 100 ரூபா எனும் குறைந்த விலைக்கு விற்பனை செய்யப்படுவதாக விவசாயிகள் தெரிவிக்கின்றனர். கரிமிளகாய் மற்றும் கத்திரிக்காய் தவிர ஏனைய சகல மரக்கறிகளிள் விலை முன்னரை விட நூற்றுக்கு 50 வீதத்தால் குறைவடைந்துள்ளதை காண முடிகிறது. நாள் முழுவதும் காத்திருந்தாலும் குறித்த குறைந்த விலைக்கேனும் தமது மரக்கறி அறுவடையை விற்பனை செய்ய முடியாத நிலை காணப்படுவதாக விவசாயிகள் தெரிவிக்கின்றனர். இவ்வாறு இந்த விலைக்குறைப்பின் நன்மை நாட்டின் ஏனைய பகுதிகளில் உள்ள மக்களுக்கும் கிடைக்க வேண்டுமென அவர்கள் சுட்டிக்காட்டுகின்றனர். ", "URL": "https://www.itnnews.lk/2023/10/05/429880/", "Category": "Breaking News,தேசிய செய்திகள்,வணிகம்", "Parent URL": null}