{"Source": "ITN news", "Timestamp": "நவம்பர் 11, 2021 14:09", "Headline": "நாவலப்பிட்டி – பூண்டுலோயா வீதியின் போக்குவரத்துக்கு தடை..", "News Content": "நாவலப்பிட்டி – பூண்டுலோயா வீதியின் போக்குவரத்துக்கு தடை ஏற்பட்டுள்ளது. நேற்றைய தினம் பாரிய மண்மேடு ஒன்று வீதியில் சரிந்தது. இதனையடுத்து நேற்று இரவு தொடர்ச்சியாக மேலும் சில மண்மேடுகள் வீதியில் சரிந்துள்ளதாக நாவலப்பிட்டிய வீதி அபிவிருத்தி அதிகார சபை அலுவலகத்தின் நிறைவேற்று பொறியளாலர் தெரிவித்துள்ளார். பிரதான வீதியில் மண்மேடு சரிந்ததால் வீதியின் ஒரு பகுதி பெருமளவு சேதமடைந்துள்ளதாக அவர் குறிப்பிட்டார். மண்மேட்டை அகற்றும் பணிகள் ஆரம்பிக்கப்பட்டுள்ளன. சேதமடைந்த வீதியை சீர்செய்யும் வரை வாகனபோக்குவரத்தை மேற்கொள்ள முடியாது. இதனால் மாற்று வீதிகளை பயன்படுத்துமாறு சாரதிகளுக்கு பொலிஸார் அறிவுறுத்தல் விடுத்துள்ளனர். ", "URL": "https://www.itnnews.lk/2023/10/05/375425/", "Category": "Breaking News,தேசிய செய்திகள்", "Parent URL": null}