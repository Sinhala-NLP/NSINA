{"Source": "ITN news", "Timestamp": "ඔක්තෝබර් 15, 2022 16:20", "Headline": "ඉදිරියේදී ඇතැම් බදු තවදුරටත් ඉහළ යා හැකියි – බ්‍රිතාන්‍ය මුදල් ඇමති", "News Content": "අග්‍රාමාත්‍යවරියගේ නව බදු ප්‍රතිපත්තියත් සමග ඉදිරියේදී ඇතැම් බදු තවදුරටත් ඉහළ යා හැකි බව බ්‍රිතාන්‍ය නව මුදල් ඇමති ජෙරමි හන්ට් පවසනවා. මහා බ්‍රිතාන්‍යයේ මූල්‍ය වෙළෙදපොලේ ඇති වී තිබෙන අර්බුදකාරී තතත්වය සමග හිටපු මුදල් අමාත්‍ය ක්වාසි ක්වාටෙන් ධූරයෙන් ඉවත් කිරීමට අග්‍රාමාත්‍ය ලිස්ක් ට්‍රස්ට් කටයුතු කළා. සමාගම් වෙතින් ලබා ගන්නා බදු ප්‍රමාණය ඉහළ නැංවීමට අපේක්ෂා කරන බවයි අග්‍රාමාත්‍යරිය සදහන් කළේ. එහෙත් මෙම තීරණයට හිටපු මුදල් අමාත්‍යවරයා විරුද්ධ වුනා. සමාගම් වෙතින් බදු ලබා ගැනීම වැඩි කිරීම අකමැත්තෙන් වුවද සිදු කළ යුතුව ඇති බව නව මුදල් ඇමතිවරයාද සදහන් කර තිබෙනවා. රජයේ නව අන්තර්වාර අයවැය ජෙරමි හන්ට් ලබන 31 වනදා ඉදිරිපත් කිරීමට සැලසුම් කර ඇති බවයි විදෙස් මාධ්‍ය සදහන් කළේ.     ", "URL": "https://www.itnnews.lk/2023/10/05/440713/", "Category": "ජාත්‍යන්තර පුවත්", "Parent URL": null}