{"Source": "ITN news", "Timestamp": "නොවැම්බර් 10, 2022 11:14", "Headline": "20යි 20 ක්‍රිකට් තරඟාවලියේ දෙවන අවසන් පූර්ව තරඟය අද", "News Content": "ලෝක කුසලාන පන්දුවාර විස්සයි විස්ස ක්‍රිකට් තරගාවලියේ දෙවන අවසන් පූර්ව තරගය ඔස්ට්‍රේලියාවේ ඇඩිලේඩ් හි අද පැවැත්වෙනවා. එංගලන්තය හා ඉන්දියාව අතර පැවැත්වෙන දෙවන අවසන් පූර්ව තරගය මෙරට වේලාවෙන් පස්වරු 1.30ට ආරම්භ වීමට නියමිතයි. එංගලන්ත කණ්ඩායමේ ප්‍රබල ක්‍රීඩකයින් දෙදෙනෙකුට අද තරගය අහිමි වන බවයි නවතම වාර්තා පෙන්වා දෙන්නේ. වේග පන්දුයවන ක්‍රීඩක මාර්ක් වුඩ් හා ඉදිරි පෙළ පිතිකරුවෙකු වන ඩේවිඩ් මලාන් මෙසේ ආබාධවලට ලක්ව සිටිනවා. මස් පිඩු වල ඇති වූ ආබාධයකින් ඔවුන් දෙදෙනා ඊයේ දිනයේ පුහුණුවීම් සදහාද එක්ව නොසිටි බවයි වාර්තා වන්නේ. පසුගියදා ශ්‍රී ලංකාව සමග පැවති තරගයේදී ඩේවිඩ් මලාන් ආබාධයකට ලක් වුණා. ඒ අනුව මෙම ක්‍රීඩකයින් දෙදෙනා වෙනුවට ක්‍රිස් ජෝර්ඩන් හා ෆිල්සෝල්ට් එක් වීමට නියමිත බවයි වාර්තා වන්නේ. මෙම තරගයෙන් ජය ගන්නා කණ්ඩායම ලබන ඉරිදා පාකිස්තාන කණ්ඩායම සමග අවසන් මහා තරගයට එක්වනු ඇති.     ", "URL": "https://www.itnnews.lk/2023/10/05/445017/", "Category": "ක්‍රිකට්,ක්‍රීඩා", "Parent URL": null}