{"Source": "ITN news", "Timestamp": "நவம்பர் 3, 2022 12:54", "Headline": "நுவரெலியா மாவட்டத்தில் தொடர்ச்சியாக பெய்துவரும் மழை காரணமாக சில பகுதிகளில் மண்சரிவு அபாயம்..", "News Content": "நுவரெலியா மாவட்டத்தில் தொடர்ச்சியாக பெய்துவரும் மழை காரணமாக சில பகுதிகளில் மண்சரிவு அபாயம் ஏற்பட்டுள்ளது. நேற்று மாலை நுவரெலியா – தலவாக்கலை பிரதான வீதியின், நானுஓயா n;டஸ்போட் பகுதியில் மண்சரிவு ஏற்பட்டுள்ளது. இதனால் போக்குவரத்துக்கு பாதிப்பு ஏற்பட்டது. நுவரெலியா – தலவாக்கலை, மெரேயா வழியூடாக, டயகமைக்கான போக்குவரத்து முற்றாக பாதிக்கப்பட்டது. தற்போது குறித்த வீதியின் ஒரு மருங்கில் மாத்திரம் போக்குவரத்தை முன்னெடுப்பதற்கான ஏற்பாடுகள் செய்யப்பட்டுள்ளன. நுவரெலியாவில் தொடர்ச்சியாக பெய்துவரும் மழை காரணமாக மண்மேடுகளும் சரியும் அபாயம் காணப்படுகிறது. இதனால் குறித்த பகுதிகளில் வாழும் மக்கள் மிகவும் அவதானத்துடன் இருக்கவேண்டுமென அனர்த்த முகாமைத்துவ மத்திய நிலையம் அறிவுறுத்தியுள்ளது. குறித்த வீதியோரங்களில் பல இடங்களில் வெடிப்புகள் காணப்படுகின்றன. இதனால் பாதசாரிகளும், வாகனங்களும் அவதானத்துடன் பயணிக்கவேண்டுமென அறிவுறுத்தப்பட்டுள்ளது. ", "URL": "https://www.itnnews.lk/2023/10/05/443958/", "Category": "Breaking News,தேசிய செய்திகள்", "Parent URL": null}