{"Source": "ITN news", "Timestamp": "மார்ச் 30, 2022 14:15", "Headline": "இலங்கை தொழிலாளர் காங்கிரஸின் தலைவராக செந்தில் தொண்டமான் தெரிவு", "News Content": "Update : இலங்கை தொழிலாளர் காங்கிரஸின் புதிய தலைவராக செந்தில் தொண்டமான் தெரிவு செய்யப்பட்டுள்ளார். அமரர் ஆறுமுகன் தொண்டமானின் மறைவிற்கு பின்னர் வெற்றிடமாக இருந்த இ.தொ.காவின் தலைமை பதவிக்கே செந்தில் தொண்டமான் புதிய தலைவராக நியமிக்கப்பட்டுள்ளார். மலையகத்தின் முக்கிய அரசியல் கட்சிகளில் ஒன்றாக தன்னை அடையாளப்படுத்தியுள்ள இலங்கை தொழிலாளர் காங்கிரஸின் புதிய தலைவரை தெரிவு செய்வதற்கான தேசிய சபை இன்று ஒன்று கூடியுள்ளது. கொட்டகலையில் உள்ள சி.எல்.எப் வளாகத்தில் தேசிய சபை கூட்டம் இடம்பெற்று வருகிறது. இரண்டு வருடங்களின் பின்னர் இலங்கை தொழிலாளர் காங்கிரஸ் கட்சியின் புதிய தலைவரை தெரிவு செய்யும் வகையிலும் சமகால அரசியல் விவகாரங்கள் குறித்து ஆராயும் வகையில் தேசிய சபை ஒன்றுகூடியுள்ளது. இலங்கை தொழிலாளர் காங்கிரஸின் முன்னாள் தலைவர் ஆறுமுகம் தொண்டமானின் மறைவையடுத்து, கட்சியின் பொதுச்செயலளாளராக ஜீவன் தொண்டமான் தெரிவு செய்யப்பட்டு அரசியல் செயற்பாடுகள் முன்னெடுத்து செல்லப்படுகின்றன. இந்நிலையில் தேசிய சபையில் இடம்பெறும் வாக்கெடுப்பின் ஊடாக புதிய தலைவர் தெரிவு செய்யப்படவுள்ளதாகவும், புதிய தலைவருக்கான போட்டி செந்தில் தொண்டமான், பாராளுமன்ற உறுப்பினர் ரமேஷ்வரன் ஆகியோருக்கிடையில் காணப்படும் எனவும் கட்சியின் உள்ளார்ந்த தகவல்கள் தெரிவிக்கின்றன. ", "URL": "https://www.itnnews.lk/2023/10/05/404639/", "Category": "Breaking News,தேசிய செய்திகள்", "Parent URL": null}