{"Source": "ITN news", "Timestamp": "ජූලි 31, 2022 12:06", "Headline": "ජනපති මැදුරට හානි කළ අරගලයේ පහක් අත්අඩංගුවට", "News Content": "ජනාධිපති මන්දිරයට අලාභ හානි සිදුකිරීම සම්බන්ධයෙන් අරගලයට සම්බන්ධ වූ සැකකරුවන් පස් දෙනෙකු නුවරඑළිය ප්‍රදේශයේ දී අත්අඩංගුවට ගෙන තිබෙනවා. ජනාධිපති මන්දිරයට අලාභ හානි සිදුකිරීම සම්බන්ධයෙන් නුවරඑළිය ප්‍රදේශයේ පදිංචිකරුවෙකු අත්අඩංගුවට ගැනීම සදහා නුවරඑළිය පොලීසිය අධිකරණයෙන් වරෙන්තුවක් ලබාගෙන තිබුණා. එය ක්‍රියාත්මක කිරීම සදහා පොලීසිය සැකකරුගේ නිවසට යන අවස්ථාවේ එහි තවත් තරුණයින් 4 දෙනෙකු රැදී සිට තිබෙනවා. ඔවුන්ගෙන් ප්‍රශ්න කිරීමේ දී අරගලයට සම්බන්ධ පිරිස් අත්අඩංගුවට ගැනීම හේතුවෙන් සැගව සිටීම සදහා නුවරඑළිය ප්‍රදේශයට පැමිණි බව පැවසීම හේතුවෙන් ඔවුන් අත්අඩංගුවට ගත් බවයි නුවරඑළිය පොලීසිය ප්‍රකාශ කළේ. සැකකරුවන් බිංගිරිය,  ගොතටුව,  කළුතර සහ නුවරඑළිය ප්‍රදේශවල පදිංචිකරුවන්.         ", "URL": "https://www.itnnews.lk/2023/10/05/426012/", "Category": "Breaking News,දේශීය පුවත්", "Parent URL": null}