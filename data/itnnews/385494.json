{"Source": "ITN news", "Timestamp": "දෙසැම්බර් 29, 2021 12:34", "Headline": "හොංකොං පොලීසිය මාධ්‍යවේදීන් 6 දෙනෙකු අත්අඩංගුවට ගනී", "News Content": "ස්වාධීන පුවත්පත් ආයතනයකට අයත් මාධ්‍යවේදීන් හය දෙනෙකු අත්අඩංගුවට ගැනීමට හොංකොං පොලිසිය පියවර ගෙන තිබෙනවා. රාජ්‍ය විරෝධි ප්‍රකාශන ප්‍රකාශයට පත් කිරීමට කුමන්ත්‍රණ සිදු කිරීම යන චෝදනා යටතේයි එම මාධ්‍යවේදීන් හය දෙනා අත්අඩංගුවට ගෙන ඇත්තේ. එම ආයතනයේ දැනට සේවයේ නියතු හා සේවයෙන් ඉවත් වී සිටි පිරිසක් අත්අඩංගුවට ගත් පුද්ගලයින් අතරට අයත්. එම පුවත්පත් ආයතනයේ සෝදිසි මෙහෙයුම් කටයුතු සදහා පොලිස් නිලධාරීන් 200 දෙනෙකු පමණ සහභාගි වී ඇති බව විදෙස් මාධ්‍ය සදහන් කරනවා. රාජ්‍ය විරෝධි කුමන්ත්‍රණ සම්බන්ධයෙන් විමර්ශන කටයුතු සිදු කිරීමට සහ ඊට සම්බන්ධ පුද්ගලයින් හා භාණ්ඩ අත්අඩංගුවට ගැනීමට තමන්ට පූර්ණ බලය හිමි බවයි හොංකොං පොලිසිය සදහන් කරන්නේ.     ", "URL": "https://www.itnnews.lk/2023/10/05/385494/", "Category": "ජාත්‍යන්තර පුවත්", "Parent URL": null}