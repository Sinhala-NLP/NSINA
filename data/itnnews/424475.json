{"Source": "ITN news", "Timestamp": "ජූලි 23, 2022 09:22", "Headline": "දුම්රිය ගාස්තු සංශෝධනය අද සිට", "News Content": "දුම්රිය ගාස්තු සංශෝධනය අද සිට ක්‍රියාත්මක බව දුම්රිය සාමාන්‍යාධිකාරී ධම්මික ජයසුන්දර මහතා පවසනවා. ගාස්තු සංශෝධනයත් සමඟ දුම්රිය ටිකට්පත්වල මිල ගණන් ඉහළ ගොස් තිබෙනවා. ඒ අනුව රුපියල් දහයක්ව පැවති අවම දුම්රිය ගාස්තුව රුපියල් 20ක් දක්වා ඉහළ ගියා. දෙවන පන්තිය සඳහා රුපියල් පනහක්ව පැවති අවම ගාස්තුව රුපියල් 100 ක් ලෙස සංශෝධනය කර තිබෙනවා. පළමු කිලෝමීටර් දහය තුළ එක් කිලෝමීටරයකට තුන්වන පන්තිය සඳහා රුපියල් 2යි ශත 60කින්ද දෙවන පන්තිය සඳහා රුපියල් 5යි ශත 20කින්ද පළමු පන්තිය සඳහා රුපියල් 10යි ශත 40කින්ද ගාස්තු ඉහළ දමා තිබෙනවා. ඩීසල් ලීටරයක මිල රුපියල් 400 ක්ව පැවති අවස්ථාවේ බස් ගාස්තුවෙන් අඩක් වන ලෙසට මෙම දුම්රිය ගාස්තු සංශෝධනය සිදු කෙරුණා. කෙසේ වුවද දුම්රිය ස්ථානාධිපති සංගමය සඳහන් කරන්නේ ගැටලු කිහිපයක් හේතුවෙන් අද සිට ගාස්තු සංශෝධනය සිදු කළ නොහැකි බවයි.   ", "URL": "https://www.itnnews.lk/2023/10/05/424475/", "Category": "දේශීය පුවත්", "Parent URL": null}