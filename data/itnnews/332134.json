{"Source": "ITN news", "Timestamp": "අප්‍රේල් 18, 2021 11:50", "Headline": "අධිවේගයේ ආදායම අධිවේගයෙන් ඉහළට", "News Content": "සිංහල හා දෙමළ අලුත් අවුරුදු සමය තුළදී අධිවේගී මාර්ග වල ආදායම වාර්තාගත ලෙස ඉහළ ගොස් තිබෙනවා. පසුගිය අටවනදා සිට පහලොස් වනදා තෙක් දක්වා කාලය තුළදී අධිවේගී මාර්ගවලින් රුපියල් මිලියන 244කට වැඩි ආදායමක් ලැබුණු බවයි අධිවේගී මාර්ග මෙහෙයුම් නඩත්තු හා කළමනාකරණ වැඩබලන අධ්‍යක්ෂ නිහාල් ලුඩ්වික් මහතා පැවසුවේ. එම කාලය තුළදී රථ වාහන අට ලක්ෂ අසූ හය දහසකට වැඩි සංඛ්‍යාවක් අධිවේගි මාර්ගවල ධාවනය කර තිබෙනවා. ඉදිරි දින කිහිපය තුළදී ද ඉහළ ආදායමක් ලැබෙනු ඇති බවයි නිහාල් ලුඩ්වික් මහතා කියා සිටියේ. උත්සව සමය තුළදී අධිවේගි මාර්ගවල අනතුරු හැත්තෑ තුනක් සිදුව තිබෙනවා. වාහන අතර පරතරය පවත්වාගෙන යාමට සහ මාර්ග නීතිවලට අනුකූලව ගමන් කිරීමට රියදුරන් කටයුතු කළ යුතු බවයි අධිවේගි මාර්ගය භාර නිලධාරීන් සඳහන් කළේ.       ", "URL": "https://www.itnnews.lk/2023/10/05/332134/", "Category": "Breaking News,දේශීය පුවත්", "Parent URL": null}