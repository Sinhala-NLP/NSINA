{"Source": "ITN news", "Timestamp": "நவம்பர் 24, 2021 13:12", "Headline": "தொற்றாளர்கள் வீதம் மற்றும் மரண எண்ணிக்கை நாளுக்கு நாள் அதிகரிப்பு..", "News Content": "கொரோனா தொற்றாளர்கள் பதிவாகும் வீதம் மற்றும் மரண எண்ணிக்கை நாளுக்கு நாள் அதிகரித்து செல்கின்றன. இதனால் எதிர்வரும் பண்டிகைக்காலத்தில் கொரோனா அவதான நிலை அதிகரித்துள்ளதாக அரச வைத்திய அதிகாரிகள் சங்கம் தெரிவித்துள்ளது. நேற்றைய தினம் 24 மரணங்கள் தொடர்பான அறிவிப்பு சுகாதார சேவைகள் பணிப்பாளர் நாயகத்தின் உறுதிப்படுத்தலுடன் வெளியிடப்பட்டது. குறித்த மரணங்கள் நேற்று முன்தினம் பதிவாகியுள்ளன. அதனடிப்படையில் நாட்டில் இதுவரை பதிவாகியுள்ள மொத்த கொவிட் மரணங்களின் எண்ணிக்கை 14 ஆயிரத்து 182 ஆக உயர்வடைந்துள்ளதாக சுகதார மேம்பாட்டு பணியகம் புள்ளிவிபர தரவுகள் தெரிவிக்கின்றன. ", "URL": "https://www.itnnews.lk/2023/10/05/378266/", "Category": "Breaking News,அண்மைய செய்திகள்", "Parent URL": null}