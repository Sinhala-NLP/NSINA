{"Source": "ITN news", "Timestamp": "අගෝස්තු 26, 2023 17:31", "Headline": "නව රේගු මාධ්‍ය ප්‍රකාශක ලෙස සීවලි අරුක්ගොඩ පත් කෙරේ", "News Content": "නව රේගු මාධ්‍ය ප්‍රකාශකවරයා ලෙස සීවලී අරුක්ගොඩ මහතා පත් කර තිබෙනවා. අනිද්දා (28) සිට ක්‍රියාත්මක වන පරිදි අදාළ පත් කිරීම සිදුකර ඇති බවයි රේගු දෙපාර්තමේන්තුව සදහන් කළේ. 1989.08.01 දින සහකාර රේගු අධිකාරීවරයෙකු වශයෙන් රේගු දෙපාර්තමේන්තුවේ සේවයට එක් වී ඇති සීවලී අරුක්ගොඩ මහතා මේ වනවිට අවුරුදු 34 ක සේවා කාලයක් සපුරා තිබෙනවා. රේගු නීතිය සහ ඒවායේ ක්‍රියාපටිපාටි පිළිබඳ හසළ දැනුමක් ඇති ඒ මහතා වර්තමානයේ රේගු මිල පිරික්සුම් අංශයේ අධ්‍යක්ෂවරයා ලෙස සේවය කරමින් සිටිනවා. මේ වනවිට සීවලී අරුක්ගොඩ මහතා බෙල්ජියමේ ලෝක රේගු සංවිධානයේ වරළත් විශේෂඥ පුහුණුකරුවෙකු ලෙස ද සේවය කරමින් සිටිනවා.   ", "URL": "https://www.itnnews.lk/2023/10/05/511127/", "Category": "දේශීය පුවත්", "Parent URL": null}