{"Source": "ITN news", "Timestamp": "நவம்பர் 10, 2021 13:08", "Headline": "நேற்றைய தினம் தொற்றாளர்களின் எண்ணிக்கை 700ஐ கடந்தது.", "News Content": "தனிமைப்படுத்தல் ஊரடங்கு சட்டம் மற்றும் பயணத்தடை விதிக்கப்பட்டதையடுத்து நாட்டில் பதிவான கொவிட் தொற்றாளர்களின் எண்ணிக்கையில் வீழ்ச்சி ஏற்பட்டது. எனினும் ஒரு மாதத்தின் பின்னர் நாளொன்றில் பதிவான கொவிட் தொற்றாளர்களின் எண்ணிக்கை நேற்று 700ஐ கடந்தது. நாட்டில் நேற்றைய தினம் கொவிட் – 19 வைரஸ் தொற்றாளர்களாக 718 பேர் இனங்காணப்பட்டுள்ளதாக சுகாதார அமைச்சின் தொற்று நோயியல் பிரிவு தெரிவித்துள்ளது. குறித்த எண்ணிக்கையுடன் நாட்டில் இதுவரை பதிவாகியுள்ள மொத்த தொற்றாளர்களின் எண்ணிக்கை 5 இலட்சத்து 46 ஆயிரத்து 653 ஆக உயர்வடைந்துள்ளது. நேற்றைய தினத்தில் தொற்றிலிருந்து 6 ஆயிரத்து 689 பேர் குணமடைந்துள்ளதாக சுகாதார அமைச்சின் தொற்று நோயியல் பிரிவினால் வெளியிடப்பட்ட புதுப்பிக்கப்பட்ட அறிக்கையில் சுட்டிக்காட்டப்பட்டுள்ளது. அதனடிப்படையில் நாட்டில் கொரோனா தொற்று ஏற்பட்டு, அதிலிருந்து மீண்டவர்களின் மொத்த எண்ணிக்கை 5 இலட்சத்து 22 ஆயிரத்து 184 ஆக உயர்வடைந்துள்ளது. இந்நிலையில் நேற்றைய தினம் அறிவிக்கப்பட்ட 17 கொவிட் மரணங்களோடு, நாட்டில் பதிவாகியுள்ள மொத்த கொவிட் மரணங்களின் எண்ணிக்கை 13 ஆயிரத்து 892 ஆக உயர்வடைந்துள்ளதாக சுகாதார மேம்பாட்டு பணியகத்தின் புள்ளிவிபர தரவுகளில் குறிப்பிடப்பட்டுள்ளது. ", "URL": "https://www.itnnews.lk/2023/10/05/375126/", "Category": "Breaking News,அண்மைய செய்திகள்,தேசிய செய்திகள்", "Parent URL": null}