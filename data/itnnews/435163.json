{"Source": "ITN news", "Timestamp": "සැප්තැම්බර් 15, 2022 17:18", "Headline": "ප්‍රමිත බණ්ඩාර තෙන්නකෝන් මහතා රණවිරු ස්මාරකයට පුෂ්පෝපහාර දක්වයි", "News Content": "නව ආරක්ෂක රාජ්‍ය අමාත්‍ය ප්‍රමිත බණ්ඩාර තෙන්නකෝන් මහතා ජාතික රණවිරු ස්මාරකය වෙත පුෂ්පෝපහාර දැක්වූවා. ශ්‍රී ජයවර්ධනපුර කෝට්ටේ පිහිටි ජාතික රණවිරු ස්මාරකය වෙත පැමිණි ආරක්ෂක රාජ්‍ය අමාත්‍ය ප්‍රමිත බණ්ඩාර තෙන්නකෝන් මහතා පුෂ්පෝපහාර දක්වමින් ජාතියේ රණවිරුවන්ට සිය උපහාරය පුද කළා. අනතුරුව ඔහු සිය පළමු නිල සංචාරය සිදු කළේ අත්තිඩිය ප්‍රදේශයේ පිහිටි මිහිදු සෙත් මැදුරේයි. එහි නේවාසිකව සිටින රණවිරුවන්ගේ සුවදුක් විමසූ රාජ්‍ය අමාත්‍යවරයා ඔවුන් සමග සුහද කතාබහකද නිරත වුණා. කොටි ත්‍රස්තවාදීන් සමග පැවති යුද්ධයේදී ආබාධ සහිත රණවිරුවන්ට රැකවරණය සලසන මිහිදු සෙත් මැදුර දැඩි ලෙස ආබාධ සහිත වූ රණවිරුවන් සදහා අඛන්ඩ රැකවරණය සහ ප්‍රතිකාර ලබා දෙන ආයතනයයි.   ", "URL": "https://www.itnnews.lk/2023/10/05/435163/", "Category": "දේශීය පුවත්", "Parent URL": null}