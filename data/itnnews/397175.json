{"Source": "ITN news", "Timestamp": "பிப்ரவரி 23, 2022 14:07", "Headline": "ஆப்கானிஸ்தானுக்கு இந்தியா மனிதாபிமான உதவி..", "News Content": "ஆப்கானிஸ்தானில் ஏற்பட்டுள்ள மனிதாபிமான நெருக்கடி நிலைக்கு உதவி வழங்கும் வகையில் இந்தியா 50 ட்ரெக் வண்டிகளில் 50 ஆயிரம் மெற்றிக் தொன் கோதுமை மாவை அனுப்புவதற்கு நடவடிக்கை எடுத்துள்ளது. அவசர நிவாரண உதவிகளாக பாகிஸ்தான் ஊடாக தரைமார்க்கமாக குறித்த நிவாரண உதவிகள் கொண்டுசெல்லப்படவுள்ளன. இந்நிலையில் அவற்றை எடுத்துச்செல்வதற்கான அனுமதியை பாகிஸ்தான் வழங்கியுள்ளதாக இந்திய ஊடகங்கள் செய்தி வெளியிட்டுள்ளன. 3 வருடங்களுக்கு முன்னர் இந்திய – பாகிஸ்தான் வர்த்தக போக்குவரத்து நடவடிக்கைகள் இடைநிறுத்தப்பட்டிருந்த நிலையில், தற்போது அதற்கான அனுமதி வழங்கப்பட்டுள்ளமை சிறந்த சமிஞ்ஞை என சர்வதேச ஊடகங்கள் செய்தி வெளியிட்டுள்ளன. பாகிஸ்தானின் வகா எல்லையின் ஊடாக பயணிக்கும் ட்ரெக் வண்டிகள் ஆப்கானிஸ்தானின் டொக்காம் எல்லைப்பகுதியில் அவை உட்செல்லும் என அறிவிக்கப்பட்டுள்ளது. பாகிஸ்தானின் வடமேற்கு பகுதியிலுள்ள ஆப்கானிஸ்தான் முழுமையாக தலிபான்களின் கட்டுப்பாட்டுக்குள் உள்ள நிலையில் பொருளாதார நெருக்கடியை சந்தித்துள்ளது. இந்நிலையிலேயே இந்தியா 50 ஆயிரம் மெற்றிக் தொன் கோதுமை மாவை மனிதாபிமான உதவியாக அனுப்பி வைத்துள்ளமை குறிப்பிடத்தக்கது. ", "URL": "https://www.itnnews.lk/2023/10/05/397175/", "Category": "Breaking News,சர்வதேச செய்திகள்", "Parent URL": null}