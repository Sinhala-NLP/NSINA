{"Source": "ITN news", "Timestamp": "මාර්තු 10, 2022 12:11", "Headline": "CID හිටපු අධ්‍යක්ෂ ශානිගේ පෙත්සම සළකා බැලීමේ කටයුතුවලින් ශ්‍රේෂ්ඨාධිකරණ විනිසුරුවරයෙකු ඉවත් වෙයි", "News Content": "අපරාධ  පරීක්ෂණ දෙපාර්තමේන්තුවේ හිටපු අධ්‍යක්ෂ ශානි අබේසේකර ගොණු කළ මූලික අයිතිවාසිකම් පෙත්සම සළකා බැලීමේ කටයුතුවලින් ශ්‍රේෂ්ඨාධිකරණ විනිසුරු යසන්ත කෝදාගොඩ  අද ඉල්ලා අස් වුණා. පාස්කු ප්‍රහාරය සම්බන්ධයෙන් ත්‍රස්තවාදය වැලැක්වීමේ පනතය යටතේ තමන් අත්අඩංගුවට ගෙන රැඳවුම් නියෝග මත රඳවා ගැනීම වැලැක්වීමේ නියෝගයක් නිකුත් කරන ලෙස ඉල්ලමිනුයි ශානි අබේසේකර මෙම පෙත්සම ගොණු කර ඇත්තේ. පෙත්සම අද කැඳවූ අවස්ථාවේ තමන් පෙත්සම සළකා බැලීමේ කටයුතුවලින් ඉවත් වන බව  යසන්ත කෝදාගොඩ විනිසුරුවරයා කියා සිටියා. මෙහි වැඩිදුර සළකා බැලීම ලබන 07 වනදා දක්වා කල් දැමුණා.           ", "URL": "https://www.itnnews.lk/2023/10/05/400418/", "Category": "දේශීය පුවත්", "Parent URL": null}