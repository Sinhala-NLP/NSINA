{"Source": "ITN news", "Timestamp": "ජනවාරි 30, 2023 11:34", "Headline": "ඩෙංගු අධි අවදානමක්", "News Content": "ඩෙංගු ව්‍යාප්තිය ඉහළ ගොස් ඇති  බැවින් ජනතාව ඒ පිළිබද දැඩි අවධානය යොමුකළ යුතු බව සෞඛ්‍ය අංශ අවධාරණය කරනවා. වැඩිම ව්‍යාප්තිය බස්නාහිර පළාතෙන් බවයි ජාතික ඩෙංගු මර්දන ඒකකය සදහන් කරන්නේ. මේ වසරේ ගතවූ කාලයේ ඩෙංගු රෝගීන් 4387 දෙනෙකු වාර්තා වී ඇති බව ඩංගු මර්දන ඒකකය පවසනවා. සමස්ත රෝගීන් සංඛ්‍යාවෙන් සියයට 32.5ක්ම වාර්තා වී ඇත්තේ බස්නාහිර පළාතෙන්. ඩෙංගු මදුරුවන් බෝවන ස්ථාන වැටලීමේ මෙහෙයුම් ද ක්‍රියාත්මකයි. මදුරුවන් බෝවන ආකාරයෙන් පරිශ්‍ර පවත්වාගෙන යාමට කටයුතු නොකිරීම ජනතාවගේ වගකීමක් බව සෞඛ්‍ය අංශ අවධාරණය කරනවා. තද උණ සහ හිසරදය වැනි රෝග ලක්ෂණ ඇත්නම් එය ඩෙංගු රෝගය ද යන්න පිළිබද  රුධිර පරික්ෂාවක් මගින් තහවුරු කර ගත යුතු වනවා. මේ දිනවල පැතිර යන ඉනෆ්ලුවෙන්සා රෝග ලක්ෂණ ද ඩෙංගු රෝග ලක්ෂණවලට සමාන බැවින් දැඩි අවධානය යොමු කළ යුතු බවයි සෞඛ්‍ය අංශ තවදුරටත් අවධාරණ්‍ය කරන්නේ.     ", "URL": "https://www.itnnews.lk/2023/10/05/458279/", "Category": "දේශීය පුවත්", "Parent URL": null}