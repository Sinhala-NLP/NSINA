{"Source": "ITN news", "Timestamp": "පෙබරවාරි 13, 2022 15:00", "Headline": "චිලි රාජ්‍යය එක් වරක් පමණක් භාවිත කෙරෙන ප්ලාස්ටික් තහනම් කරයි", "News Content": "පරිසර දූෂණය අවම කිරීම සදහා එක් වරක් පමණක් භාවිත කෙරෙන ප්ලාස්ටික් තහනම් කිරීමට චිලි රාජ්‍යය පියවර ගෙන තිබෙනවා. එක් වරක් පමණක් භාවිත කෙරෙන බීමබට වැනි ප්ලාස්ටික් උපාංග හා ඇසුරුම් චිලි රාජ්‍යය තුළ අද සිට තහනම් වනවා. දිනෙන් දින ඉහළ යන පරිසර දූෂණය අවම කිරීම එහි අරමුණ බවයි එරට පරිසර අමාත්‍යවරයා නිවේදනය කරන්නේ. වසරක් තුළදී චිලි රාජ්‍යයේ ඉවත ලන ප්ලාස්ටික් අපද්‍රව්‍ය ප්‍රමාණය ටොන් විසි තුන්දහසකට ආසන්නයි. කෙසේවුවද ප්ලාස්ටික් භාවිතය සම්බන්ධයෙන් ආපනශාලා සහ අවන්හල් වලට සහන කාලයක් ලබාදී තිබෙනවා.         ", "URL": "https://www.itnnews.lk/2023/10/05/394841/", "Category": "ජාත්‍යන්තර පුවත්", "Parent URL": null}