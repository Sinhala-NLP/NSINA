{"Source": "ITN news", "Timestamp": "ජූනි 10, 2023 13:47", "Headline": "ඩ්‍රෝන නිෂ්පාදන මධ්‍යස්ථානයක් ඉදිකිරීමට ඉරානය රුසියාවට උපකාර කරන බවට ඇමෙරිකාවෙන් චෝදනා", "News Content": "ඩ්‍රෝන නිෂ්පාදන මධ්‍යස්ථානයක් ඉදිකිරීමට ඉරානය රුසියාවට උපකාර කරන බවට ඇමෙරිකාව චෝදනා කරනවා. ඉරානය මොස්කව්හි ඩ්‍රෝන නිෂ්පාදන මධ්‍යස්ථානයක් ඉදිකෙරෙන බවට වූ බුද්ධි තොරතුරු තමන් වෙත හෙළිව ඇති බව ඇමෙරිකාව පවසනවා. මේ පිළිබඳ ඡායාරූප ධවල මන්දිරයෙන් ඊයේ නිකුත් කෙරුණා. පසුගිය දින කිහිපයේම රුසියාව විසින් යුක්‍රේනයට එල්ල කෙරෙන ඩ්‍රෝන ප්‍රහාර ඉහළ නැංවූවා. යුක්‍රේනය පවසන්නේ පසුගිය දින කිහිපයේ තමන් රුසියා ඩ්‍රෝන සහ මිසයිල 60 කට වැඩි සංඛ්‍යාවක් බිම හෙලූ බවයි.       ", "URL": "https://www.itnnews.lk/2023/10/05/490815/", "Category": "Breaking News,ජාත්‍යන්තර පුවත්", "Parent URL": null}