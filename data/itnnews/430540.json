{"Source": "ITN news", "Timestamp": "අගෝස්තු 22, 2022 21:47", "Headline": "වරායේ දූෂණ ගැනත් මුදල් අවභාවිතය ගැනත් පරීක්ෂණයක් පවත්වන්නැයි ඉල්ලීමක්", "News Content": "වරායේ පවතින දූෂණය නාස්තිය සහ මුදල් අවභාවිතය පිළිබද වහාම පරික්ෂණයක් පවත්වන ලෙස වරාය සේවකයන් අමාත්‍ය නිමල් සිරිපාල ද සිල්වා මහතාගෙන් ඉල්ලා සිටිනවා. නිසි පරික්ෂණයකින් පසු ඊට සම්බන්ධ පුද්ගලයන්ට දඩුවම් ලබා දෙන ලෙසයි වරාය සේවකයන් ඉල්ලා සිටින්නේ. ඒ සදහා ඉදිරි දින කිහිපයේදී ස්වාධීන කණ්ඩායමක් පත් කරන ලෙසත් ඒ සදහා වෘත්තීය සමිති නියෝජනය කරමින් කිහිප දෙනෙකු නම් කරන ලෙසටත් අමාත්‍යවරයා අමාත්‍යාංශ ලේකම් කේ ඩී එස් රුවන්චන්ද්‍ර මහතාට උපදෙස් ලබා දී තිබෙනවා. වරාය වෘත්තීය සමිති 37ක සාමාජිකයින් සහ අමාත්‍යවරයා අතර පැවති සාකච්ඡාවේදී මෙම එකගතාවන්ට පැමිණි බවයි වරාය නාවික හා ගුවන්සේවා අමාත්‍යාංශය සදහන් කළේ.         ", "URL": "https://www.itnnews.lk/2023/10/05/430540/", "Category": "දේශීය පුවත්", "Parent URL": null}