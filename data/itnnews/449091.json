{"Source": "ITN news", "Timestamp": "දෙසැම්බර් 5, 2022 12:27", "Headline": "G7 රටවල් රුසියානු බොරතෙල් සදහා පැනවු මිළ සීමාව අද සිට ක්‍රියාත්මකයි", "News Content": "G7 රටවල් රුසියානු බොරතෙල් සදහා පැනවු මිළ සීමාව අද සිට ක්‍රියාත්මක කෙරෙනවා. කෙසේ වුවද ඊට ප්‍රතිචාර දක්වමින් රුසියාව ප්‍රකාශ කළේ තමන් නියම කරන මිළට බොරතෙල් මිළදි නොගන්නේ නම් අදාළ රටවලට ඉන්ධන සැපයුම අත්හිටුවීමට පියවර ගන්නා බවයි. රුසියානු බොරතෙල් බැරලයක් ඩොලර් හැටක උපරිම මිළ සීමාවක් යටතේ මිළ දී ගැනීමට ජී 7 සමුළුව නියෝජනය කරන රාජ්‍ය නායකයින් පසුගියදා තීරණය කළා. ජී 7 රටවල මෙම තීරණයත් සමග ඉන් රුසියානු ආර්ථිකයට දැඩි බලපෑමක් එල්ල විය හැකි බව විදෙස් විචාරකයින් පෙන්වා දෙනවා. කෙසේ වෙතත් මේ වන විට ලෝක වෙළදපොලේ බේරෙන්ට් වර්ගයේ බොරතෙල් බැරලයක මිල සියය 1කින් වැඩි වීමත් සමඟ ලෝක වෙළදපොලේ බේරෙන්ට් බොරතෙල් බැරලයක මිල ඩොලර් 86ට වැඩි බවයි වාර්තා වන්නේ.   ", "URL": "https://www.itnnews.lk/2023/10/05/449091/", "Category": "ජාත්‍යන්තර පුවත්", "Parent URL": null}