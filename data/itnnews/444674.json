{"Source": "ITN news", "Timestamp": "නොවැම්බර් 8, 2022 11:03", "Headline": "ඇමෙරිකාවේ අන්තර්කාලීන මැතිවරණය අද", "News Content": "ඇමෙරිකාවේ අන්තර්කාලීන මැතිවරණය අද පැවැත්වෙනවා. ජනාධිපති ජෝ බයිඩන් හා හිටපු ජනාධිපති ඩොනල්ඩ් ට්‍රම්ප් රිපබ්ලිකන් හා ඩිමොක්‍රටික් පක්ෂ නියෝජනය කරමින් අවසන් මැතිවරණ ප්‍රචාරණ කටයුතුවල ඊයේ නිරත වුණා. ඇමෙරිකාවේ ප්‍රජාතන්ත්‍රවාදය අවදානමකට ලක්නොවීමට නම් මෙම මැතිවරණයෙන් ඩිමොක්‍රටික් පක්ෂය ජයග්‍රහණය කළ යුතු බවයි ඔහු පෙන්වා දුන්නේ. කෙසේ වෙතත් 2024 වසරේ ජනාධිපතිවරණයට තමා ඉදිරිපත් වන බවට ඩොනල්ඩ් ට්‍රම්ප් මැතිවරණ ප්‍රචාරණ කටයුතු අතරතුර දී ඉගි ලබා දී තිබෙනවා. මෙම මැතිවරණයෙන් කොංග්‍රස් මණ්ඩලයේ පාලන බලය කුමන් පක්ෂයට හිමිවන්නේ ද යන්න තීරණය රෛනවා. කොග්‍රස් මණ්ඩලයේ බලය ජනාධිපති ජෝ බයිඩන්ට අහිමි වුවහොත් ඔහුගේ ධුර කාලයේ ඉතුරු වසර දෙකෙහි කටයුතු එතරම් පහසු නොවන ඇති බවට විචාරකයින් පෙන්වා දෙනවා. නියෝජිත මන්ත්‍රී මණ්ඩලයේ ආසන 435 ක් සදහා මෙන්ම සෙනට් මණ්ඩලයේ ආසන 35 ක් සදහා සභිකයින් තෝරා ගැනීම අද මැතිවරණයෙන් සිදුවනවා. මැතිවරණය අද පැවැත්වුණ ද මේ වනවිටත් ඡන්ද දායකයින් මිලියන 40 ක් පමණ තම ඡන්දය ප්‍රකාශ කර ඇති බවයි විදෙස් මාධ්‍ය සදහන් කරන්නේ.         ", "URL": "https://www.itnnews.lk/2023/10/05/444674/", "Category": "ජාත්‍යන්තර පුවත්", "Parent URL": null}