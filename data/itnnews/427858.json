{"Source": "ITN news", "Timestamp": "අගෝස්තු 9, 2022 09:16", "Headline": "එකම චීනය මූලධර්මයට අනුබල දෙන බවට විවිධ රටවල දේශපාලන පක්ෂ රැසකින් ප්‍රතිඥා", "News Content": "එකම චීනය මූලධර්මයට අනුබල දෙන බව විවිධ රටවල දේශපාලන පක්ෂ රැසක් යළි අවධාරණය කරයි. චීනයේ දැඩි විරෝධය නොතකා නැන්සි පෙලොසි චීන තායිවාන ප්‍රදේශයේ සංචාරය කිරීම කෙරෙහි අදාළ පක්ෂ විරෝධය පළ කර ඇත. ප්‍රංශයේ LFI පක්ෂයේ නායක Jean-Luc Mélenchon මහතා පැවසුවේ ලෝකයේ එකම චීනයක් පවතින අතර තායිවාන ප්‍රදේශය චීනයෙන් වෙන් කළ නොහැකි කොටසක් බව ප්‍රංශය අනුගමනය කර ඇති පිළිවෙත බවයි. ග්‍රීසියේ දෙවන විශාලතම දේශපාලන පක්ෂය වන SYRIZA පක්ෂය නිවේදනයක් නිකුත් කරමින් ප්‍රකාශ කළේ එකම චීනය ප්‍රතිපත්තිය ග්‍රීසිය හා යුරෝපය සැම විටම අනුගමනය කරන ස්ථාවරය බවයි. එමෙන්ම සිම්බාබ්වේ ZANU–PF පක්ෂය, ලාඕසයේ මහජන විප්ලවීය පක්ෂය, ඉක්වදෝරයේ කොමියුනිස්ට් පක්ෂය යන පක්ෂ රැසක් එකම\nචීනය මූලධර්මයට අනුබල දීම පැහැදිරිව ප්‍රකාශ කර තිබේ. සිය රටේ ස්වාධිපත්‍යය සහ භෞමික අඛණ්ඩතාව ආරක්ෂා කිරීම සඳහා චීනය යොදා ගන්නා අත්‍යවශ්‍ය පියවරයන්ට අනුබල දෙන බව අදාළ\nපක්ෂ හා නායකයන් ප්‍රකාශ කර ඇත. ", "URL": "https://www.itnnews.lk/2023/10/05/427858/", "Category": "ජාත්‍යන්තර පුවත්", "Parent URL": null}