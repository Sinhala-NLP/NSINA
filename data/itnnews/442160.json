{"Source": "ITN news", "Timestamp": "ඔක්තෝබර් 24, 2022 16:03", "Headline": "ගුවන් හමුදාවේ 71 වන සංවත්සරය වෙනුවෙන් ආගමික වැඩසටහන් රැසක්", "News Content": "ශ්‍රී ලංකා ගුවන් හමුදාව හැත්තෑ එක් වන සංවත්සරය වෙනුවෙන් බෞද්ධාගමික වැඩසටහන් මහනුවර ශ්‍රී දළදා මාළිගයේ දී පැවැත්වුණා. ගුවන් හමුදාපති එයාර්මාෂල් සුදර්ෂන පතිරණ මහතා  අස්ගිරි මල්වතු මහානායක ස්වාමීන් වහන්සේ බැහැ දැක ආශිර්වාද ලබා ගත්තා. අනතුරුව ශ්‍රී දළදා මාළිගය වෙත පැමිණ ආගමික වතාවත්වලට එක්වුණා. අස්ගිරි මහා විහාර පාර්ශවයේ මහනායක අතිපූජ්‍ය වරකාගොඩ ශ්‍රී ඤානරතන ස්වාමීන් වහන්සේ ප්‍රමුඛ මහා සංඝරත්නය උදෙසා දානය පිරි නැමීම සිදු කෙරුණා. මහා සංඝරත්නය හා දළදා මාළිගයේ සියලුම කාර්යමණ්ඩලය වෙනුවෙන් වෛද්‍ය හා දන්ත සායනයක් ද ගුවන් හමුදාවේ මැදිහත් විමෙන් සිදු කෙරුණා.           ", "URL": "https://www.itnnews.lk/2023/10/05/442160/", "Category": "දේශීය පුවත්", "Parent URL": null}