{"Source": "ITN news", "Timestamp": "පෙබරවාරි 21, 2022 09:35", "Headline": "කැරළිකරුවන් ඉලක්ක කර නයිජීරියා ගුවන් හමුදාව එල්ල කළ ප්‍රහාරයකින් කුඩා දරුවන් හත් දෙනෙකු ජීවිතක්ෂයට", "News Content": "නයිජර් රාජ්‍යයේ කැරළිකරුවන් ඉලක්ක කර ගනිමින් නයිජීරියා ගුවන් හමුදාව එල්ල කළ ප්‍රහාරයකින් කුඩා දරුවන් හත් දෙනෙකු ජීවිතක්ෂයට පත්ව තිබෙනවා. නයිජර් රාජ්‍යයේ කැරළිකරුවන් සම්බන්ධයෙන් ලැබුණු තොරතුරකට අනුවයි මෙම ප්‍රහාරය සිදුකර ඇත්තේ. කෙසේ වුවද මෙම ප්‍රහාරය අත්වැරදීමකින් සිදුවූවක් බව නයිජීරියා ගුවන් හමුදාව ප්‍රකාශ කරනවා. ප්‍රහාරයෙන් තවත් පුද්ගලයින් පස් දෙනෙකු තුවාල ලබා රෝහල් ගතකර ඇති බවද සඳහන්. ප්‍රහාරය එල්ලවන අවස්ථාවේ එම දරුවන් පිරිස ක්‍රීඩා කරමින් සිටි බවයි විදෙස් සඳහන් කරන්නේ. නයිජර් රාජ්‍යයේ කැරළිකරුවන් මර්දනය කිරීම සඳහා නයිජීරියා හමුදාව හා නයිජර් හමුදාව ඒකාබද්ධව මෙහෙයුම් ක්‍රියාත්මකයි.   ", "URL": "https://www.itnnews.lk/2023/10/05/396378/", "Category": "ජාත්‍යන්තර පුවත්", "Parent URL": null}