{"Source": "ITN news", "Timestamp": "පෙබරවාරි 10, 2023 09:49", "Headline": "පළාත් පාලන ආයතන ඡන්ද විමසීම ගැන සාකච්ඡාවක් හෙට", "News Content": "පළාත් පාලන ආයතන ඡන්ද විමසීම සම්බන්ධයෙන් දැනුවත් කිරීම සඳහා දිස්ත්‍රික් නියෝජ්‍ය මැතිවරණ කොමසාරිස්වරුන් සහ සහකාර මැතිවරණ කොමසාරිස්වරුන් හෙට දිනයේ මැතිවරණ කොමිසමට කැඳවා තිබෙනවා. ඉදිරි පළාත්පාලන  ආයතන ඡන්ද විමසීම සඳහා අවශ්‍ය මූලික කටයුතු සම්බන්ධයෙන් දැනුවත් කිරීම සඳහායි මෙම නිලධාරින් කැදවීමට තීරණය කර ඇත්තේ. කෙසේ වුවද ඡන්ද විමසීම සදහා මේ මස  කළ යුතු වියදම්වලට අදාලව මුදල් අමාත්‍යාංශයේ ලේකම්වරයාගෙන් මෙතෙක් කළ ඉල්ලීමට ප්‍රතිචාර ලැබී නැති බවයි වාර්තා වන්නේ. මැතිවරණයට අදාළව මේ මාසයේ වියදම් සඳහා රුපියල් මිලියන 770ක පමණ මුදලක් අවශ්‍ය කෙරෙනවා.       ", "URL": "https://www.itnnews.lk/2023/10/05/460106/", "Category": "Breaking News,නවතම පුවත්", "Parent URL": null}