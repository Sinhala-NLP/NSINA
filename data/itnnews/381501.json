{"Source": "ITN news", "Timestamp": "දෙසැම්බර් 8, 2021 12:21", "Headline": "පාර්ලිමේන්තුවේ ඇති වූ සිද්ධිය පිළිබඳ සොයන ජ්‍යෙෂ්ඨ මන්ත්‍රී කමිටුව නම් කෙරේ", "News Content": "පාර්ලිමේන්තු සභා ගර්භයේ ඇති වූ සිද්ධිය පිළිබඳ සොයා බලා වාර්තාවක් ඉදිරිපත් කිරීම සඳහා ජ්‍යෙෂ්ඨ මන්ත්‍රීවරුන්ගෙන් සැදුම්ලත් කමිටුව පත්කෙරුණා. එහි සභාපතිවරයා වන්නේ නියෝජ්‍ය කතානායක රංජිත් සියඹලාපිටිය මහතායි. මෙහිදී කතානායක මහින්ද යාපා අබේවර්ධන මහතා ඉල්ලා සිටියේ  පාර්ලිමේන්තුවේ සභා ගැබ තුළ ඇති වන ගැටලු ඒ තුළදීම විසඳා ගත යුතු බවයි. පාර්ලිමේන්තුවේ විනය ආරක්ෂා කිරීම සඳහා දැඩි ක්‍රියාමාර්ග ගැනීමට සිදු වනු ඇති බවද කතානායකවරයා මෙහිදී වැඩිදුරටත් පැවසුවා.   ", "URL": "https://www.itnnews.lk/2023/10/05/381501/", "Category": "දේශීය පුවත්", "Parent URL": null}