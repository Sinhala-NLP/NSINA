{"Source": "ITN news", "Timestamp": "ජූලි 14, 2021 12:06", "Headline": "ඊයේ දිනය තුළ කොවිඩ් ආසාදිතයින් 1,413ක් – වැඩිම පිරිස මන්නාරම දිස්ත්‍රික්කයෙන්", "News Content": "ඊයේ දිනයේ දී කොවිඩ් ආසාදිතයින් 1413 දෙනෙකු හදුනා ගෙන තිබෙනවා. ඒ අතුරින් වැඩිම පිරිසක් මන්නාරම දිස්ත්‍රික්කයෙන් වාර්තා වූ අතර එම සංඛ්‍යාව 248 ක්. ගම්පහින් 210 දෙනෙක්,  කොළඹින් 156 දෙනෙකු, ගාල්ලෙන් 146 දෙනෙකු,  කළුතර දිස්ත්‍රික්කයෙන් 145 දෙනෙකු සහ රත්නපුර දිස්ත්‍රික්කයෙන් සිය දෙනෙකු කොරෝනා ආසාදිතයින් හදුනාගෙන තිබෙනවා. ඒ අනුව මෙරටින් වාර්තා වන සමස්ත කොරෝනා ආසාදිතයන් සංඛ්‍යාව දෙලක්ෂ හැත්තැ හත් දහස් පන්සිය දහ නව දෙනෙක් වනවා. රෝහල්ගතව සහ අතරමැදි ප්‍රතිකාර මධ්‍යස්ථානවල පුද්ගලයින් 26417 දෙනෙකු ප්‍රතිකාර ලබමින් සිටිනවා. සුවය ලබා ඇති සමස්ත සංඛ්‍යාව දෙලක්ෂ හතලිස් හත් දහස් පන්සිය හැට නවයක්. ඊයේ දිනයේ දී පිසිආර් පරීක්ෂණ  9919 ක් සිදුකර ඇති අතර රැපිඩ් ඇන්ටිජන් පරීක්ෂණ 4014 ක් සිදුකර ඇති බවයි සෞඛ්‍ය අංශ සදහන් කරන්නේ.       ", "URL": "https://www.itnnews.lk/2023/10/05/349072/", "Category": "දේශීය පුවත්", "Parent URL": null}