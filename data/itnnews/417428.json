{"Source": "ITN news", "Timestamp": "ஜூன் 17, 2022 12:53", "Headline": "வீடுகளில் சேரும் கழிவுகள் மூலம் வருமானம் ஈட்டக்கூடிய வெற்றிகரமான திட்டம் முன்னெடுப்பு..", "News Content": "வீடுகளில் சேரும் கழிவுகள் மூலம் வருமானம் ஈட்டக்கூடிய வெற்றிகரமான திட்டம் முன்னெடுக்கப்பட்டுள்ளது. கழிவுகளை வகையாக பிரித்து மீள் உற்பத்தி செயற்பாடுகளுக்கு வழங்குவதே திட்டத்தின் விசேட தன்மையாகும். ஜேர்மன் நிதியுதவியுடன் பிலிப்பைன்ஸ், இந்தியா மற்றும் இலங்கையை கேந்திர நிலையங்களாகக் கொண்டு பின்லா எனும் திட்டம் முன்னெடுக்கப்பட்டுள்ளது. வத்தளை , ஜாயெல மற்றும் சாவகச்சேரி உள்ளுராட்சி மன்றங்களை அடிப்படையாக வைத்து திட்டம் அமுல்செய்யப்பட்டுள்ளது. தெரிவுசெய்யப்பட்ட சிலருக்கு கழிவுப்பொருட்களை வகைப்படுத்துவது தொடர்பான பயிற்சியும் வழங்கப்பட்டுள்ளது. குறித்த உள்ளுராட்சி மன்றங்களுக்கு உட்பட்ட பகுதிகளில் வள மத்திய நிலையங்கள் அமைக்கப்பட்டுள்ளன. வீடுகளில் சேரும் உக்காத கழிவுப்பொருட்களை அங்கு சென்று வழங்க முடியும். அதற்கு கட்டணம் வழங்கப்படுமென பின்லா நிறுவனம் அறிவித்துள்ளது. ", "URL": "https://www.itnnews.lk/2023/10/05/417428/", "Category": "Breaking News,அண்மைய செய்திகள்", "Parent URL": null}