{"Source": "ITN news", "Timestamp": "ஜூலை 7, 2023 09:33", "Headline": "திரெட்ஸ் இல் இணைந்தார் பில் கேட்ஸ்", "News Content": "மெட்டா நிறுவன தலைமை செயல் அதிகாரி Mark Zuckerberg டுவிட்டருக்கு போட்டியாக ‘திரெட்ஸ்’ என்ற பெயரில் புதிய சமூக வலைத்தளத்தை அறிமுகம் செய்திருக்கிறார். இதில் உலகம் முழுவதும் பயனர்கள் இணைந்தவண்ணம் உள்ளனர். தோற்றத்திலும், பயன்பாடு விஷயத்திலும் டுவிட்டர் போன்றே உருவாகி இருக்கும் திரெட்ஸ் சேவையை மெட்டா நிறுவனம் இன்ஸ்டாகிராமின் டெக்ஸ்ட் சார்ந்த உரையாடல் செயலி என்று தெரிவித்து இருக்கிறது. திரெட்ஸ் அறிமுகம் செய்யப்பட்ட 7 மணி நேரத்தில் அதில் சுமார் ஒரு கோடி பேர் இணைந்தது பெரிய சாதனையாக பார்க்கப்படுகிறது. இந்நிலையில், திரெட்ஸ் ஆப் அறிமுகம் செய்யப்பட்ட சில நிமிடங்களில் மைக்ரோசாப்ட் இணை நிறுவனர் பில் கேட்ஸ் அதில் இணைந்துள்ளார். அத்துடன், திரெட்ஸ் அப்பில் இணைந்ததில் மகிழ்ச்சி அடைகிறேன் என்று பதிவிட்டுள்ளார். பில் கேட்சின் பதிவுக்கு ரியாக்ட் செய்துள்ள Mark Zuckerberg, app ல் இணைந்தது நல்ல முயற்சி என்று பதிவிட்டுள்ளார்.   ", "URL": "https://www.itnnews.lk/2023/10/05/498006/", "Category": "Breaking News,சர்வதேச செய்திகள்", "Parent URL": null}