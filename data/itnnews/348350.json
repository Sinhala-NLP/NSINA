{"Source": "ITN news", "Timestamp": "ජූලි 11, 2021 10:54", "Headline": "කොත්මලේ ජලාශයේ සහ කුකුලේ ගඟ ජලාශයේ වාන්දොරටු විවෘත කෙරේ", "News Content": "ඇදහැලෙමින් තිබෙන අධික වර්ෂාව සමඟ ඉහළ කොත්මලේ ජලාශයේ වාන් දොරටුවක් විවෘත කිරීමට ඉංජිනේරුවන් කටයුතු කළා. ඉහළ කොත්මලේ ජලාශයේ ජල පෝෂක ප්‍රදේශවලට පසුගිය දින කීපය තුළ අධික වර්ෂාවක් ලැබුණු බවයි අප වාර්තාකරුවන් සඳහන් කළේ. මෙම වර්ෂා තත්ත්වය තවදුරටත් පැවතිය හොත් ඉදිරියේ දී තවත් වාන් දොරටු විවෘත කිරීමට සිදුවන බව ජලාශ භාර ඉංජිනේරුවන් පැවසුවා. කොත්මලා ඔය දෙපස පදිංචිකරුවන් සැළකිලිමත් විය යුතු බව නුවරඑළිය ආපදා කළමනාකරණ ඒකකය කියාසිටියා. මේ අතර කුකුලේ ගඟ ජලාශයේ දී ජල මට්ටම ඉහළ යමින් පැවතීම නිසා වාන් දොරටු විවෘත කිරීමට කටයුතු කෙරුණා. ඒ අනුව බුලත්සිංහල ප්‍රදේශයේ ඇතැම් ස්ථානවලට ජල ගැලීම් තත්ත්වයක් ඇතිවූ බවයි අප වාර්තාකරුවන් පැවසුවේ. බුලත්සිංහල මෝල්කාව ප්‍රධාන මාර්ගයේ ගමනා ගමන කටයුතුවලට ද ඉන් බලපෑම් ඇතිවුණා.     ", "URL": "https://www.itnnews.lk/2023/10/05/348350/", "Category": "දේශීය පුවත්", "Parent URL": null}