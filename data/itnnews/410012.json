{"Source": "ITN news", "Timestamp": "මැයි 6, 2022 11:42", "Headline": "”Thai Smile” බැංකොක් හා කටුනායක අතර සෘජු ගුවන් ගමන් අරඹයි", "News Content": "ශ්‍රී ලංකාව හා තායිලන්තයේ බැංකොක් නුවර අතර සෘජු ගුවන් සේවා ආරම්භ කිරීමට තායි ස්මයිල් ගුවන් සේවය කටයුතු කර තිබෙනවා. කටුනායක ගුවන්තොටුපොළේ සිට තායිලන්තයේ බැංකොක් නුවර දක්වා සතියේ දින හතේම ගුවන් ගමන් පැවැත්වෙන බවයි ශ්‍රී ලංකාවේ තායිලන්ත තානාපති පොජ් හාන් පෝල් මහතාගේ ප්‍රධානත්වයෙන් පැවති ප්‍රවෘත්ති සාකච්ඡාවකදී අනාවරණය කෙරුණේ. ඒ 320 වර්ගයේ ගුවන් යානා මෙම ගුවන් ගමන් සදහා යෙදවෙනවා. දෙරට අතර ගුවන් සේවා ආරම්භ වීමත් සමග සංචාරක ව්‍යාපාරය පුළුල් වීමත් එමගින් ශ්‍රී ලංකාවට විදේශ විනිමය වැඩි වශයෙන් ගලා ඒම අපේක්ෂා කරන බවත් එම ප්‍රවෘත්ති සාකච්ඡාවේදී අනාවරණය කෙරුණා. සීමාසහිත ගුවන්තොටුපොළ සහ ගුවන්සේවා සමාගමේ සභාපති විශ්‍රාමික මේජර් ජෙනරාල් ජී ඒ චන්ද්‍රසිරි මහතා ඇතුළු පිරිසක් මෙම අවස්ථාවට එක්ව සිටියා.       ", "URL": "https://www.itnnews.lk/2023/10/05/410012/", "Category": "දේශීය පුවත්", "Parent URL": null}