{"Source": "ITN news", "Timestamp": "ஜனவரி 12, 2022 12:30", "Headline": "எதிர்வரும் வாரங்களுக்குள் ஐரோப்பாவில் அரைவாசிக்கும் அதிகமானோரை ஒமிக்ரோன் பாதிக்கக்கூடும்..", "News Content": "எதிர்வரும் 7 முதல் 8 வாரங்களுக்குள் ஐரோப்பிய மக்கள் தொகையில் அரைவாசிக்கும் அதிகமானோர் ஒமிக்ரோன் திரிபினால் பாதிக்கப்படக்கூடுமென உலக சுகாதார ஸ்தாபனம் எச்சரிக்கை விடுத்துள்ளது. ஐரோப்பிய வலயத்தில் நாளாந்தம் பதிவாகும் தொற்றாளர்களின் எண்ணிக்கை வேகமாக அதிகரித்துள்ளது. இதன் காரணமாகவே உலக சுகாதார ஸ்தாபனம் குறித்த எச்சரிக்கையை விடுத்துள்ளது. கடந்த வாரத்தில் மாத்திரம் ஐரோப்பிய வலயத்தில் 7 மில்லியனுக்கும் அதிகமானோர் கொவிட் தொற்றாளர்களாக அடையாளம் காணப்பட்டுள்ளனர். எதிர்வரும் வாரங்களில் குறித்த நிலை மேலும் தீவிரமடையுமென உலக சுகாதார அமைப்பு குறிப்பிட்டுள்ளது. ", "URL": "https://www.itnnews.lk/2023/10/05/388367/", "Category": "Breaking News,சர்வதேச செய்திகள்", "Parent URL": null}