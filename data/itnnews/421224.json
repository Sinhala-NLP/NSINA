{"Source": "ITN news", "Timestamp": "ජූලි 4, 2022 21:48", "Headline": "ජැක්සන් ඇන්තනීට පැය හතක සැත්කමක්", "News Content": "අනුරාධපුර තලාව ප්‍රදේශයේ දී  අනතුරකට ලක්ව තුවාල ලැබූ ප්‍රවීණ රංගන ශිල්පී ජැක්සන් ඇන්තනී මහතාට පැය හතක සැත්කමක් සිදුකර තිබෙනවා. මේ වනවිට ඒ මහතා කොළඹ ජාතික රෝහලේ දැඩි සත්කාර ඒකකයේ ප්‍රතිකාර ලබනවා. අනුරාධපුර තලාව ප්‍රදේශයේ දී සිදු වූ අනතුරෙන් ජැක්සන් ඇන්තනී මහතාගේ බෙල්ලේ පසුපස කොටසේ කශේරුකාවට හානි සිදුව ඇති බවටයි වෛද්‍යවරුන් තහවුරු කළේ. පැය හතක සැත්කමක් සිදු කෙරුණු අතර මේ වන විට ඒ මහතා කොළඹ ජාතික රෝහලෙ දැඩි සත්කාර ඒකකයට ඇතුළත් කර තිබෙනවා. සැත්කමින් අනතුරුව ජැක්සන් ඇන්තනී මහතා සම්බන්ධයෙන් සමීප නිරීක්ෂණයක් සිදු කරන බව ද රෝහල් වාර්තා සදහන් කළා. ගල්ගමුව ප්‍රදේශයේ සිදුකළ රූගත කිරීමක් අවසන් කල ජැක්සන් ඇන්තනී මහතා නවාතැන් ගැනීම සදහා අනුරාධපුරයට එමින් සිටියදී වන අලියෙකු ගැටීමෙනුයි අනතුර සිදුවුණේ.             ", "URL": "https://www.itnnews.lk/2023/10/05/421224/", "Category": "දේශීය පුවත්", "Parent URL": null}