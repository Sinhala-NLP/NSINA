{"Source": "ITN news", "Timestamp": "පෙබරවාරි 23, 2022 12:42", "Headline": "අධිභාරයට ජනමතයක් ඉල්ලා සජිත් පිලේ මන්ත්‍රී රංජිත් ශ්‍රේෂ්ඨාධිකරණයට", "News Content": "අධිභාර බදු පනත් කෙටුම්පතේ ඇතැම් වගන්ති ආණ්ඩුක්‍රම ව්‍යවස්ථාවට පටහැනි බව පවසමින් සමගි ජල බලවේගයේ මහ ලේකම් පාර්ලිමේන්තු මන්ත්‍රි රංජිත් මද්දුම බණ්ඩාර අද ශ්‍රේෂ්ඨාධිකරණයට පෙත්සමක් ඉදිරිපත් කළා. ඒ සම්මත කිරීමට පාර්ලිමේන්තුවේ තුනෙන් දෙකක බහුතර ඡන්දයක් මෙන්ම ජනමත විචාරණයක්ද පැවැත්විය යුතු බවට තීන්දුවක් ලබාදෙන ලෙසයි ඔහු ශ්‍රේෂ්ඨාධිකරණයෙන් ඉල්ලා සිටියේ. පෙත්සමේ වගඋත්තරකරු ලෙස නීතිපතිවරයා නම් කර තිබෙනවා. අදාළ පනත් කෙටුම්පතේ අන්තර්ගත වගන්ති බොහොමයකින් මෙරට ආණ්ඩුක්‍රම ව්‍යවස්ථාව මගින් සහතික කොට ඇති මූලික අයිතිවාසිකම් උල්ලංඝනය වන බවයි පෙත්සම්කරු පෙන්වා දෙන්නේ. සේවක අර්ථසාධක අරමුදල මෙන්ම සේවක සුබසාධක අරමුදල් සමහරක්ද මෙම බද්දට යටත් කොට ඇති බවයි පෙත්සම මගින් පාර්ලිමේන්තු මන්ත්‍රී රංජිත් මද්දුමබණ්ඩාර ශ්‍රේෂ්ඨාධිකරණයට පවසා ඇත්තේ.   ", "URL": "https://www.itnnews.lk/2023/10/05/397083/", "Category": "දේශීය පුවත්", "Parent URL": null}