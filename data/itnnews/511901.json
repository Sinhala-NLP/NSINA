{"Source": "ITN news", "Timestamp": "අගෝස්තු 29, 2023 15:28", "Headline": "විජලනය වළක්වාගන්න ස්වභාවික දියර ආහාර දරුවන්ට දෙන්න – ළමා රෝග විශේෂඥ වෛද්‍ය දීපාල් පෙරේරා", "News Content": "මෙම දිනවල පවත්නා අධික උෂ්ණත්වය හේතුවෙන් දරුවන් විජලනයෙන් වළක්වාගැනීම සඳහා ස්වභාවික දියර ආහාර දරුවන්ට ලබාදෙන ලෙසද, වෙනදාට වැඩියෙන් ජලය පානයට දෙන ලෙසද කොළඹ රිජ්වේ ආර්යා ළමා රෝහලේ ළමා රෝග විශේෂඥ වෛද්‍ය දීපාල් පෙරේරා මහතා පවසනවා මේ දිනවල පවත්නා අධික උෂ්ණත්වය හේතුවෙන් දරුවන් සම්බන්ධයෙන් අනුගමනය කළ යුතු ක්‍රියාමාර්ග පැහැදිලි කරමින්, ළමා රෝග විශේෂඥ වෛද්‍යවරයා මේ බව ප්‍රකාශ කළා මේ දිනවල හේතුවක් නොමැතිව සමහර දරුවන් ඇඬීම, ඇතැම් දරුවන්ට හිසරදය, වමනය, නිදිමත ගතිය ඇතිවීම, ඇතැම් දරුවන්ට නින්ද නොයෑම, ආහාර අරුචිය ආදී රෝග ලක්ෂණ ඇතිවිය හැකි බවත් උණ නොමැතිව වුවද අධික උෂ්ණත්වය සහ දහඩිය දැමීම හේතුවෙන් මෙම රෝග ලක්ෂණ පැවතිය හැකි බවද ඒ මහතා අවධාරණය කළා අධික උෂ්ණත්වය හේතුවෙන් සමේ රෝගද ඇතිවිය හැකිබව කියාසිටි විශේෂඥ වෛද්‍ය දීපාල් පෙරේරා මහතා මෙය අවම කරගැනීමට නම් සෑම දරුවෙකුම දිනකට දෙවරක් උදේට සහ සවසට විනාඩි 20 බැගින් ස්නානය කිරීම සුදුසු බවයි පැවසුවේ. මෙම දිනවල ජලය අඩු ප්‍රදේශ ඇතැයිද එවැනි ප්‍රදේශ වල වුවද දරුවන්ට පිරිසිදු පානීය ජලය ලබාදීමට කටයුතු කරන ලෙසද අපිරිසිදු ජලය පානයෙන් දරුවන්ට පාචන තත්ත්වයන් ඇතිවිය හැකි බවද ළමා රෝග විශේෂඥ වෛද්‍ය දීපාල් පෙරේරා මහතා වැඩිදුරටත් ප්‍රකාශ කළා ", "URL": "https://www.itnnews.lk/2023/10/05/511901/", "Category": "දේශීය පුවත්", "Parent URL": null}