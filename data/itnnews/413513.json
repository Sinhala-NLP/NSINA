{"Source": "ITN news", "Timestamp": "මැයි 27, 2022 11:11", "Headline": "21 වන ව්‍යවස්ථා සංශෝධනය ගැන අගමැති ප්‍රධානත්වයෙන් විශේෂ සාකච්ඡාවක්", "News Content": "21 වන ව්‍යවස්ථා සංශෝධනය ගැන අගමැති ප්‍රධානත්වයෙන් අද විශේෂ සාකච්ඡාවක් පැවැත්වෙනවා. ආණ්ඩුක්‍රම ව්‍යවස්ථාවේ 21 වන සංශෝධන  පනත් කෙටුම්පත සම්බන්ධයෙන් විශේෂ සාකච්ඡාවක් අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් අද පැවැත්වෙන බව අධිකරණ අමාත්‍ය විජේදාස රාජපක්ෂ මහතා පවසනවා. පාර්ලිමේන්තුව නියෝජනය කරන සියලු පක්ෂ නායකයින් මීට සහභාගී වීමට නියමිත බවයි වාර්තා වන්නේ. පසුගිය සදුදා මෙය කැබිනට් මණ්ඩලයට ඉදිරිපත් කෙරුණු අතර එහිදී කියා සිටියේ පක්ෂ නායකයින්ගේ යෝජනා සහ අදහස් ලබා ගැනීම සදහා අද පක්ෂ නායකයින්ට ඉදිරිපත් කරන බවයි. මෙම යෝජනා ඉන් අනතුරුව යළිත් කැබිනට් මණ්ඩලයට  ඉදිරිපත් කිරීමට ද නියමිත බවයි වාර්තා වන්නේ.     ", "URL": "https://www.itnnews.lk/2023/10/05/413513/", "Category": "දේශීය පුවත්", "Parent URL": null}