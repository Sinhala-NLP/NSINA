{"Source": "ITN news", "Timestamp": "ජනවාරි 15, 2023 19:02", "Headline": "කෝටි 10ක වන්දියක් ගෙවන්න මට ආර්ථිකයක් නැහැ", "News Content": "පාස්කු සිද්ධියට අදාළව රුපියල් කෝටි 10ක් ගෙවන ලෙස ශ්‍රේෂ්ඨාධිකරණය නියෝග කළ ද ඒ සදහා තමා ළඟ මුදල් නොමැති බව හිටපු ජනාධිපති මෛත්‍රීපාල සිරිසේන මහතා පවසනවා. එම මුදල් සෙවීමට පිටකොටුව බෝ ගස අසළ ටිං එකක් සොලොවන්න දැයි ඒ මහතා අද ප්‍රශ්න කර සිටියා. කෙසේ වෙතත් එම මුදල් ලබාදීමට තම මිතුරන්ගේ සහාය ලැබෙන බව ද මෛත්‍රීපාල සිරිසේන මහතා ප්‍රකාශ කළා. නිට්ටඹුව ප්‍රදේශයේ පැවති උත්සවයකට එක් වෙමින් ඒ මහතා මේ සම්බන්ධයෙන් අදහස් දැක්වුවා.   ", "URL": "https://www.itnnews.lk/2023/10/05/455761/", "Category": "දේශීය පුවත්", "Parent URL": null}