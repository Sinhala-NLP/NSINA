{"Source": "ITN news", "Timestamp": "பிப்ரவரி 6, 2023 13:18", "Headline": "நேபாளம், பங்களாதேஷ் ஆகிய நாடுகளின் வெளிவிவகார அமைச்சர்கள் மற்றும் பிரதமர் சந்திப்பு..", "News Content": "நேபாளம், பங்களாதேஷ் ஆகிய நாடுகளின் வெளிவிவகார அமைச்சர்கள் பிரதமர் தினேஸ் குணவர்தனவை சந்தித்து கலந்துரையாடியுள்ளனர். நாட்டின் சுதந்திர நிகழ்வில் பங்கேற்பதற்காக வருகை தந்திருந்த நிலையில் பிரதமரை அலரி மாளிகையில் சந்தித்து பேச்சுவார்த்தை நடத்தியுள்ளதாக பிரதமரின் ஊடக பிரிவு தெரிவித்துள்ளது. தெற்காசிய நாடுகள் ஒவ்வொன்றினதும் அனுபவங்களை பாடமாக கொண்டு செயற்பட வேண்டுமெனவும் அவர்கள் சுட்டிக்காட்டியுள்ளனர். தெற்காசிய வலய ஒத்துழைப்பு சங்கம் காணப்படும் நிலையில் தற்போது காணப்படும் நெருக்கடிகளை களைந்து ஒத்துழைப்புடன் செயற்பட வேண்டுமெனவும் பிரதமரிடம் அவர்கள் குறிப்பிட்டுள்ளனர். இந்நிலையில் நாட்டுக்கான வருகை குறித்து பிரதமர் அவர்களுக்கு நன்றி தெரிவித்துள்ளார். அத்தோடு நாடுகளுக்கு இடையிலான வர்த்தக தொடர்புகள் முதலீட்டு வாய்ப்புக்கள் சுற்றுலா ஒத்துழைப்பு குறித்தும் அதன்போது கூடுதல் கவனம் செலுத்தப்பட்டதாக பிரதமர் ஊடக பிரிவு தெரிவித்துள்ளது. ", "URL": "https://www.itnnews.lk/2023/10/05/459481/", "Category": "Breaking News,அண்மைய செய்திகள்", "Parent URL": null}