{"Source": "ITN news", "Timestamp": "ஜூலை 6, 2022 13:10", "Headline": "63 மில்லியன் பெறுமதியான கேரள கஞ்சாவுடன் சந்தேக நபரொருவர் கடற்படையினரின் வலையில்..", "News Content": "6 கோடி ரூபாவுக்கும் அதிக பெறுமதியுடைய கேரள கஞ்சா போதைப்பொருளை கடற்படையினர் கைப்பற்றியுள்ளனர். புத்தளம் நுரைச்சோலை பிரதேசத்தில் இன்று அதிகாலை முன்னெடுக்கப்பட்ட தேடுதல் நடவடிக்கையின்போதே கடற்படையினர் குறித்த கேரள கஞ்சா போதைப்பொருளை கைப்பற்றியுள்னர். 212 கிலோ கிராம் கஞ்சா போதைப்பொருள் வேன் ஒன்றில் எடுத்துச்செல்லப்பட்ட சந்தர்ப்பத்தில் கைப்பற்றப்பட்டதுடன், சந்தேக நபரொருவரும் கைதுசெய்யப்பட்டுள்ளார். அவற்றின் பெறுமதி 63 மில்லியன் ரூபாவென கடற்படையினர் தெரிவித்துள்ளனர். 10 உர மூடைகளில் சிறிய 97 பொதிகளில் அவை எடுத்துச்செல்லப்பட்டுள்ளதாகவும், கைதுசெய்யப்பட்ட சந்தேக நபர் கொழும்பு 14 ஐ சேர்ந்த 32 வயதுடையவரெனவும் தெரியவந்துள்ளது. இதேவேளை கைதுசெய்யப்பட்ட சந்தர்ப்பத்தில் வேனில் 6 வயதுடைய சிறுமியொருவரும் காணப்பட்டுள்ளார். இந்நிலையில் சந்தேக நபர் மேலதிக சட்ட நடவடிக்கைகளுக்கான நுரைச்சோலை பொலிஸ் நிலையத்தில் ஒப்படைக்கப்பட்டுள்ளார். ", "URL": "https://www.itnnews.lk/2023/10/05/421592/", "Category": "Breaking News,தேசிய செய்திகள்", "Parent URL": null}