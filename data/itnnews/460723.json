{"Source": "ITN news", "Timestamp": "පෙබරවාරි 14, 2023 08:55", "Headline": "බොරැල්ල ප්‍රදේශයේ සිදු වු වෙඩි තැබීමකින් කාන්තාවක් මරුට", "News Content": "බොරැල්ල ප්‍රදේශයේ සිදු වු වෙඩි තැබීමකින් කාන්තාවක මිය ගොස් තිබෙනවා. ඊයේ රාත්‍රී බොරැල්ල බේස්ලයින් මාවත හල්ගහකුඹුර ප්‍රදේශයේදී යුද හමුදා සෙබළුන් දෙදෙනෙකු සැකකරුවෙකු තම භාරයට ගැනීමට යාමේ දී ගිනි අවිය ක්‍රියාත්මක වී ඇති බව පොලිසිය පවසනවා. එහි දී එම ස්ථානයේ සිටි කාන්තාවක් තුවාල ලබා රෝහල් ගත කිරීමෙන් පසු මිය ගොස් තිබෙනවා. මෙලෙස මිය ගොස් ඇත්තේ බොරැල්ල ප්‍රදේශයේ පදිංචි වයස අවුරුදු 25ක කාන්තාවකුයි. මෙම සිද්ධිය සම්බන්ධයෙන් යුද හමුදා සෙබළුන් දෙදෙනෙකු බොරැල්ල පොලිසිය මගින් අත්අඩංගුවට ගත්තා.       ", "URL": "https://www.itnnews.lk/2023/10/05/460723/", "Category": "Breaking News,නවතම පුවත්", "Parent URL": null}