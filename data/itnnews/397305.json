{"Source": "ITN news", "Timestamp": "පෙබරවාරි 24, 2022 09:59", "Headline": "යුක්රේනයේ මරියුපෝල් වරාය නගරයේ පිපිරීම් කිහිපයක්", "News Content": "යුක්රේනයේ මරියුපෝල් වරාය නගරයේ පිපිරීම් කිහිපයක් සිදුව තිබෙනවා. අද අලුයම මෙම පිපිරීම් මාලාව සිදුව ඇති බවයි විදෙස් මාධ්‍ය වාර්තා කරන්නේ. මේ අතර යුක්රේනය විසින් එරට තුළ හදිසි තත්ත්වයක් ද පැනවීමට කටයුතු කර තිබෙනවා. ඉදිරි දින 30 ක කාලය සදහා එරට තුළ හදිසි තත්ත්වය ප්‍රකාශයට පත් කිරීම සඳහා අද රැස්වූ යුක්රේන ආරක්ෂක කවුන්සිලය අනුමැතිය ලබාදී ඇති බවයි වාර්තා වන්නේ. ඒ අනුව යුක්රේනයට මේ මොහොත වන විට රුසියා හමුදා තර්ජනය දැඩි ලෙස දැනෙමින් අවදානම් තත්ත්වයක පවතින බවයි පැවසෙන්නේ. රුසියාවේ ජීවත් වන යුක්රේන සම්භවයක් සහිත පුරවැසියන්ට වහාම ඉවත් කිරීමට කටයුතු කරන ලෙසද දැනුම් දී තිබෙනවා. රුසියාව මේ වන විට මහා පරිමාණ යුද ආක්‍රමණයක් යුක්රේනය තුළ සිදු කිරීමට කටයුතු සූදානම් කර ඇති බවට වාර්තා වනවා.       ", "URL": "https://www.itnnews.lk/2023/10/05/397305/", "Category": "ජාත්‍යන්තර පුවත්", "Parent URL": null}