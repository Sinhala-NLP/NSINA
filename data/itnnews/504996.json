{"Source": "ITN news", "Timestamp": "අගෝස්තු 3, 2023 10:40", "Headline": "පශු වෛද්‍යවරු අත්‍යවශ්‍ය ප්‍රදේශවලට මාරු කිරීමට පියවර", "News Content": "දැනට රජයේ පශු වෛද්‍යවරුන්ගේ දැඩි අවශ්‍යතාවයක් නොමැති ප්‍රදේශවලට පවා පශු වෛද්‍ය  නිලධාරින් අනුයුක්ත කිරීම මගින් අවශ්‍යතා පවතින බොහෝ ප්‍රදේශවලට ඔවුන්ගේ සේවාවන් ලබා දීම ඉතාමත් දුශ්කර වී ඇතැයි පශු වෛද්‍ය සංගමය කෘෂිකර්ම අමාත්‍ය මහින්ද අමරවීර මහතාට දැනුම් දී තිබෙනවා. බස්නාහිර පළාතේ  ඇතැම් ප්‍රදේශවලට රජයේ පශු වෛද්‍යවරුන්ගේ සේවාව අවශ්‍ය නොවන බව එම සංගමය පෙන්වා දුන්නා. එමනිසා එවැනි ප්‍රදේශවල සිටින පශු වෛද්‍යවරු අත්‍යාවශ්‍ය ප්‍රදේශවලට යොමු කිරීම මගින් ඔවුන්ගෙන් විශාල සේවයක් ලබාගත හැකි බව ද එම සංගමය පෙන්වා දුන්නා. මේ නිසා එම ඉල්ලීම පරිදි එම පශු වෛද්‍යවරු අත්‍යවශ්‍ය ප්‍රදේශවලට මාරු කිරීමට පියවර ගන්නැයි කෘෂිකර්ම අමාත්‍ය මහින්ද අමරවීර මහතා අමාත්‍යාංශයේ ලේකම් ගුණදාස සමරසිංහ මහතාට උපදෙස් ලබා දී තිබෙනවා. පසුගියදා (01) එම වෛද්‍ය සංගමය ඔවුන්ට පවතින ගැටළු සම්බන්ධව අමාත්‍යවරයා සමඟ කෘෂිකර්ම අමාත්‍යාංශයේ දී සාකච්ඡා කරනු ලැබුවා.     ", "URL": "https://www.itnnews.lk/2023/10/05/504996/", "Category": "Breaking News,දේශීය පුවත්", "Parent URL": null}