{"Source": "ITN news", "Timestamp": "අගෝස්තු 24, 2023 11:19", "Headline": "දිවි පිදූ රණවිරුවන්ගේ දූ දරුවන් 62 දෙනෙකුට උසස්පෙළ හැදෑරීම සඳහා ශිෂ්‍යත්ව", "News Content": "අපොස සාමාන්‍ය පෙළ විභාගය ඉහළින්ම සමත් වූ දිවි පිදූ රණවිරුවන්ගේ දූ දරුවන්ට උසස්පෙළ හැදෑරීම සඳහා ශිෂ්‍යත්ව පිරිනැමීමේ වැඩසටහනක් රණවිරු සේවා අධිකාරියේදී පැවැත්වුණා. එක්සත් රාජධානියේ සර්ව වාර්ගික ප්‍රජාව මගින් මෙම ශිෂ්‍යත්ව ලබාදීම සිදු කරනවා. එක් දරුවකුට මාසිකව රුපියල් 5000 බැගින් වසර දෙකක කාලයක් සඳහා ශිෂ්‍යත්ව මුදල් ලබාදීම විශේෂත්වයක්. මේ අනුව සිසුදරුවන් 62 දෙනෙකු සඳහා ශිෂ්‍යත්ව පිරිනැමුණා. ඒ ආරක්ෂක ලේකම් විශ්‍රාමික ජෙනරාල් කමල් ගුණරත්න මහතාගේ ප්‍රධානත්වයෙන්. රණවිරු සේවා අධිකාරියේ සභාපති මේජර් ජෙනරාල් නන්දන සේනාධීර මහතා ද මෙම අවස්ථාවට එක් වුණා.     ", "URL": "https://www.itnnews.lk/2023/10/05/510514/", "Category": "Breaking News,දේශීය පුවත්", "Parent URL": null}