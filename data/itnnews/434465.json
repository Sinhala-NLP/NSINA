{"Source": "ITN news", "Timestamp": "செப்டம்பர் 12, 2022 13:55", "Headline": "ஆசிய கிண்ணத்தை வெற்றிக்கொண்ட இலங்கை அணிக்கு ஜனாதிபதி வாழ்த்து..", "News Content": "2022ம் ஆண்டுக்கான ஆசிய கிண்ணத்தை வெற்றிக்கொண்ட இலங்கை அணிக்கு ஜனாதிபதி ரணில் விக்ரமசிங்க வாழ்த்துக்களை தெரிவித்துள்ளார். பாகிஸ்தான் அணிக்கு எதிராக நேற்று இடம்பெற்ற போட்டியில் இலங்கை அணி 23 ஓட்டங்களால் வெற்றிவாகை சூடியது. அணியின் தலைவர் மற்றும் ஏனைய வீரர்களின் ஒற்றுமை மற்றும் எல்லையற்ற அர்ப்பணிப்பு காரணமாக வெற்றி கிட்டியதாக ஜனாதிபதி தனது வாழ்த்துச்செய்தியில் குறிப்பிட்டுள்ளார். இலங்கை முகங்கொடுத்துள்ள சவால் மிக்க தருணத்திலும் தாய்நாட்டின் வெற்றிக்காக சகலரும் மேற்கொண்ட பொது அர்ப்பணிப்பு கிரிக்கட் உலகத்திற்கு மாத்தரமன்றி ஏனைய துறைகளுக்கும், அடுத்த தலைமுறையினருக்கும் சிறந்த முன்னுதாரனமென வாழ்த்துச்செய்தியில் குறிப்பிடப்பட்டுள்ளது. இதேவேளை இலங்கை அணி பெற்றுக்கொண்ட வெற்றிக்கு இலங்கையின் முன்னாள் கிரிக்கட் தலைவர்கள் மற்றும் உலக கிரிக்கட் தலைவர்கள் தமது வாழ்த்துக்களை வெளியிட்டுள்ளனர். இதேவேளை பிரதமர் தினேஸ் குணவர்தனவும் இலங்கை கிரிக்கட் வீரர்களுக்கு வாழ்த்து தெரிவித்துள்ளார். ஒரே நாளில் இரண்டு விளையாட்டு போட்டிகளில் ஆசிய கிண்ணங்களை வெற்றிக்கொண்டமையானது வரலாற்றில் தனித்துவமான மைல்க்கல்களென அவர் குறிப்பிட்டுள்ளார். முதல் போட்டியில் பெற்ற தோல்வியை அனுபவமாக கொண்டு அதற்கடுத்த சகல போட்டிகளையும் தங்களது மன உறுதி மற்றும் தன்னம்பிக்கையினால் வெற்றிக்கொண்டுள்ளதாக பிரதமர் குறிப்பிட்டுள்ளார். இதேவேளை ஆசிய கிண்ணத்தை வெற்றிக்கொண்டமையானது இலங்கை விளையாட்டு வரலாற்றில் வரலாற்றின்; தனித்துவமான சாதணையென எதிர்க்கட்சி தலைவர் சஜித் பிரேமதாஸ குறிப்பிட்டுள்ளார். அவர் வெளியிட்டுள்ள வாழ்த்துச்செய்தியிலேயே இதனை தெரிவித்துள்ளார். கிரிக்கட் வீரர்கள் மற்றும் வலைப்பந்தாட்ட ஆசிய கிண்ணத்தை வென்ற பெண்களுக்கும் எதிர்க்கட்சி தலைவர் வாழ்த்து தெரிவித்துள்ளார். இதேவேளை விளையாட்டமைச்சர் ரொசான் ரணசிங்கவும் ஆசிய கிண்ணத்தை வென்ற இலங்கை அணிக்கு வாழ்த்துக்களை தெரிவித்துள்ளார். வரலாற்று சிறப்பான வெற்றிக்கு அர்ப்பணித்த சகலருக்கும் அவர் நன்றி தெரிவித்துள்ளார். இந்நிலையில் முன்னாள் ஜனாதிபதி கோட்டாப்பய ராஜபக்ஷவும் இலங்கை கிரிக்கட் வீரர்களுக்கு வாழ்த்துக்களை தெரிவித்துள்ளார். அரப்பணிப்பு மற்றும் அணியின் உணர்வை சிறப்பாக வெளிப்படுத்திய சந்தர்ப்பமாக குறித்த வெற்றி வரலாற்றில் இடம் பிடித்துள்ளதாக அவர் குறிப்பிட்டுள்ளார். இதேவேளை இந்திய மக்கள் மற்றும் ஆப்கானிஸ்தான் மக்களும் இலங்கை வெற்றி தொடர்பில் தமது மகிழ்ச்சியை வெளிப்படுத்தியுள்ளதாக சர்வதேச ஊடகங்கள் செய்தி வெளியிட்டுள்ளன. இதனிடையே ஆசிய கிண்ணத்தை வெற்றிக்கொண்ட இலங்கை கிரிக்கட் அணிக்கு வெளிநாட்டு தூதரகம் மற்றும் வெளிநாட்டு பிரதிநிதிகள், சிரேஷ்ட வீரர்கள் உள்ளிட்ட பல்வேறு தரப்பினர் தமது வாழ்த்துக்களை வெளியிட்டுள்ளனர். ", "URL": "https://www.itnnews.lk/2023/10/05/434465/", "Category": "Breaking News,அண்மைய செய்திகள்", "Parent URL": null}