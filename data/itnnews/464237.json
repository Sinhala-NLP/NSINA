{"Source": "ITN news", "Timestamp": "මාර්තු 1, 2023 11:05", "Headline": "විදුලි ගාස්තු සහ අනාගත සැලසුම් ගැන සාකච්ඡාවක්", "News Content": "ලංකා වාණිජ මණ්ඩලය සහ විදුලිබල හා බලශක්ති අමාත්‍ය කංචන විජේසේකර මහතා අතර බලශක්ති අංශය පිළිබඳ සාකච්ඡාවක් ඊයේ(28) පැවැත්වී තිබෙනවා. ලංකා විදුලිබල මණ්ඩලය සහ ඛනිජ තෙල් නීතිගත සංස්ථාව ප්‍රතිව්‍යුහගත කිරීමට මෙතෙක් ගෙන ඇති පියවර, විදුලි ගාස්තු සහ අනාගත සැලසුම්, ලංවිම සහ ඛනිජ තෙල් නීතිගත සංස්ථාවේ පිරිවැය අඩු කිරීමට ගෙන ඇති පියවර, පුනර්ජනනීය බලශක්තිය සඳහා වන සැලසුම් සහ ඉදිරි ගමන පිළිබඳව මෙහි දී සාකච්ඡා වූ බවයි අමාත්‍යවරයා නිකුත් කළ ට්විටර් පණිවුඩයක සඳහන් වුණේ. ", "URL": "https://www.itnnews.lk/2023/10/05/464237/", "Category": "දේශීය පුවත්", "Parent URL": null}