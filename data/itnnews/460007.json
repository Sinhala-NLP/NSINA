{"Source": "ITN news", "Timestamp": "පෙබරවාරි 9, 2023 11:46", "Headline": "රෝම තානාපති කාර්යාලයත් ශ්‍රී ලංකාවේ නිදහස් දිනය සමරයි", "News Content": "ශ්‍රී ලංකාවේ 75 වන නිදහස් දිනය සමරමින් ඉතාලියේ රෝම තානාපති කාර්යාලයද නිදහස් දින සැමරුම් උත්සවයක් සංවිධාන කර තිබුණා. මල්වතු පාර්ශ්වයේ ඉතාලි ප්‍රධාන සංඝනායක කතානියා බෞද්ධ විහාරයේ විහාරාධිපති පූජ්‍ය වගේගොඩ සීලානන්ද ස්වාමීන් වහන්සේ ඇතුළු මහා සංඝරත්නය සහ ගරු නෙවිල් ජෝ හිමිපාණන්ගේ මුලිකත්වයෙනුයි ආගමික වතාවත් සිදු කෙරුණේ. රෝම තානාපති ජගත් වැල්ලවත්ත මහතාගේ ප්‍රධානත්වයෙන් තානාපති කාර්යාල පරිශ්‍රයේදී ජාතික ධජය ඔසවමින් නිදහස් දින සැමරුම් උත්සවය පැවැත්වුණා.  ඉතාලියේ වෙසෙන ශ්‍රී ලාංකිකයන් විශාල පිරිසක් එම අවස්ථාවට එක්ව සිටියා. මීට සමගාමීව රෝමයේ විල්ලා බ්‍රසීනි උත්සව ශාලාවේදී ද නිදහස් දින සැමරුම් උත්සවයක් පැවැත්වුණා. එම අවස්ථාවට රාජ්‍යයන් රැසක ඉතාලියේ තානාපතිවරුන් එක්ව සිටියා. එක්සත් ජාතීන්ගේ සංවිධානයට අයත් ජාත්‍යන්තර සංවිධානවල නියෝජිතයෝද මෙම අවස්ථාවට එක් වූ බවයි ඉතාලියේ ශ්‍රී ලංකා තානාපති කාර්යාලය පවසන්නේ. ශ්‍රී ලංකාවේ සාම්ප්‍රදායික නර්තනාංග රැසකින් උත්සවය වර්ණවත් වුණා.   ", "URL": "https://www.itnnews.lk/2023/10/05/460007/", "Category": "දේශීය පුවත්", "Parent URL": null}