{"Source": "ITN news", "Timestamp": "පෙබරවාරි 14, 2022 17:05", "Headline": "මහ කන්නයේ වී අස්වැන්න නෙළීම සඳහා ගුවන් හමුදාවේ සහාය", "News Content": "වී ගොවීන්ගේ මෙවර මහ කන්නයේ වී අස්වැන්න නෙළීම සඳහා ගුවන් හමුදාව සහාය ලබාදී තිබෙනවා. මොරවැව , කණුගහවැව සහ අම්පාර යන ප්‍රදේශවල අඩු ආදායම්ලාභී තෝරාගත් ගොවි පවුල් සඳහා මෙම සහාය ලබාදීමට සැළසුම්කර තිබෙනවා. ගුවන් හමුදාවේ බහුකාර්ය ගොයම් කැපීමේ යන්ත්‍ර මගින් නොමිලේ මෙම කටයුතු සිදුකෙරෙන බවයි ගුවන් හමුදාව පවසන්නේ. මෙහි මූලික පියවර මොරවැව ප්‍රදේශයේ ක්‍රියාත්මක කෙරුණේ ගොවි පවුල් 31 ක් තෝරා ගනිමින්. එක් ගොවි පවුලකට අක්කර තුන බැගින් පළමු අදියරේ දී අක්කර 93 ක අස්වැන්න ගුවන් හමුදාවේ මැදිහත්වීමෙන් නෙළීමට නියමිතයි.           ", "URL": "https://www.itnnews.lk/2023/10/05/394975/", "Category": "දේශීය පුවත්", "Parent URL": null}