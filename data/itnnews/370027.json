{"Source": "ITN news", "Timestamp": "ඔක්තෝබර් 18, 2021 12:36", "Headline": "පාසල් දරුවන්ට එන්නත් ලබාදීම සාර්ථකව ක්‍රියාත්මකයි", "News Content": "පාසල් දරුවන්ට එන්නත් ලබාදීමේ වැඩසටහනද අඛණ්ඩව ක්‍රියාත්මක කෙරෙනවා. කොළඹ නාලන්දා විද්‍යාලයේ සිසු දරුවන් සඳහා එන්නත් ලබාදීම අද දිනයේත් සිදු කෙරෙනවා. වේලාවන් වෙන් කර දී තිබීම හේතුවෙන් කිසිදු තදබදයක් නොමැතිව එන්නත්කරණ කටයුතු සිදු කෙරෙන ආකාරය දැකගත හැකි වූ බවයි අප වාර්තාකරුවන් ප්‍රකාශ කළේ. වයස අවුරුදු 18 ත් 19 ත් අතර පාසල් ළමයින් සඳහා එන්නත් ලබාදීම මහරගම මධ්‍ය මහා විද්‍යාලයේදී ද තුන්වන දිනටත් අද සිදු කෙරෙනවා. ළමයින් ඉතා උනන්දුවෙන් ඒ සඳහා සහභාගී වන ආකාරය දැකගත හැකි වූ බව අප වාර්තාකරු ප්‍රකාශ කළා. ", "URL": "https://www.itnnews.lk/2023/10/05/370027/", "Category": "Breaking News,දේශීය පුවත්", "Parent URL": null}