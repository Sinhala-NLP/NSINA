{"Source": "ITN news", "Timestamp": "ජූලි 22, 2022 14:47", "Headline": "වතුර මෝටර් සොරාගත් කල්ලියක් පොලිස් අත්අඩංගුවට", "News Content": "වතුර මෝටර් සොරාගත් කල්ලියක් කොටදෙණියාව පොලිසිය අත්අඩංගුවට ගත්තා. රාත්‍රී කාලයේ මෙම පිරිස සංවිධානාත්මකව පැමිණ ගෙවතුවල ඇති වතුර මෝටර් සොරකම් කර තිබෙනවා. කොටදෙණියාව වල්පිට ප්‍රදේශයේ වගාකටයුතුවලදී යොදාගත් වතුර මෝටර් 5ක් සොරකම් කිරීමේ සිද්ධියක් පිළිබඳ පොලිසිය විමර්ශන ආරම්භ කළා. ඒ අනුවයි මෙම පිරිස අත්අඩංගුවට ගැනීමට හැකිවුණේ. රුපියල් ලක්ෂ 4ක් පමණ වටිනා මෙම වතුර මෝටර් පිටපළාත්වලට ඉතා අඩු මුදලකට අලෙවි කර තිබෙනවා. සිද්ධිය සම්බන්ධයෙන් සැකකරුවන් 4 දෙනෙකු අත්අඩංගුවට ගෙන ඇති අතර ඔවුන් මිනුවන්ගොඩ මහේස්ත්‍රාත් අධිකරණයට ඉදිරිපත් කිරීමට නියමිතයි.       ", "URL": "https://www.itnnews.lk/2023/10/05/424399/", "Category": "දේශීය පුවත්", "Parent URL": null}