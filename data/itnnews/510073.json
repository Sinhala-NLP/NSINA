{"Source": "ITN news", "Timestamp": "අගෝස්තු 22, 2023 15:25", "Headline": "උතුරු කොරියාව හා චීනය අතර යළිත් සෘජු ගුවන් ගමන්", "News Content": "උතුරු කොරියාව හා චීනය අතර යළිත් සෘජු ගුවන් සේවා ආරම්භ කිරීමට තීරණය කර තිබෙනවා. කොරෝනා වෛරස ව්‍යාප්තිය හමුවේ දෙරට අතර ගුවන් ගමන් සේවා අත්හිට වූ අතර වසර 3කට අධික කාලයකට පසුවයි යළි ගුවන් ගමන් ආරම්භ කිරීමට තීරණය කෙරුණේ. උතුරු කොරියාවේ ජාතික ගුවන් සේවය වන ඒයාර් කොර්යෝ ගුවන් සේවයට තම රටට ඇතුලු වීමට අවසර ලබාදෙන බව චීනය ඊයේ නිවේදනය කළා. ගුවන් සේවා යළි ආරම්භ කිරීමත් සමග දිනකට එක් ගුවන් ගමන් වාරයක් සිදු කෙරුණු ඇති. උතුරු කොරියාවේ ප්‍රධානතම හා විශාලතම වෙළඳ සහකරුවා ලෙස චීනය හැදින්විය හැකි අතර දෙරට අතර දුම්රිය ගමන්වාර සංඛ්‍යාව ද ඉහළ දැමීමට පියවර ගෙන තිබෙනවා. ", "URL": "https://www.itnnews.lk/2023/10/05/510073/", "Category": "ජාත්‍යන්තර පුවත්", "Parent URL": null}