{"Source": "ITN news", "Timestamp": "අගෝස්තු 13, 2023 05:05", "Headline": "පෙනහළු අකර්මණ්‍ය කිරීමට සමත් බැක්ටීරියාවක් සොයා ගැනේ", "News Content": "මිනිස් සිරුරට මාරාන්තික වන නව බැක්ටීරියාවක් සොයාගෙන තිබෙනවා. බ්‍රිතාන්‍යයේ සෞඛ්‍ය සහ ආරක්‍ෂාව සම්බන්ධයෙන් කටයුතු කරන ආයතනයක් විසිනුයි පරීක්ෂණය කර තිබෙන්නේ. Legionella (ලෙජියොනෙල්ලා) ලෙස නම් කර ඇති මෙම බැක්ටීරියා විශේෂය පොකුණු සහ ගංගා ආශ්‍රිතව වර්ධනය වන බව දැක්වෙනවා. මෙම බැක්ටීරියා විශේෂය අඩංගු කුඩා ජල බිඳිති ආශ්වාස කරන්නේ නම්, ඔවුන්ට දරුණු නියුමෝනියා තත්ත්වයක් ඇතිවන බව පර්යේශණ වාර්තාවේ දැක්වෙනවා. මේ සඳහා ප්‍රතිජීවක මගින් ප්‍රතිකාර කළ හැකි වුවද, පෙනහළු අකර්මණ්‍ය වීම සහ මරණය පවා ඇති විය හැකි බවයි පර්යේෂකයන් පෙන්වා දෙන්නේ. ", "URL": "https://www.itnnews.lk/2023/10/05/507711/", "Category": "ජාත්‍යන්තර පුවත්", "Parent URL": null}