{"Source": "ITN news", "Timestamp": "ඔක්තෝබර් 28, 2022 12:01", "Headline": "බණ්ඩාරවෙල පරෝගල සංචාරක මධ්‍යස්ථානය සංවර්ධනය කෙරේ", "News Content": "දෙස් විදෙස් සංචාරකයන්ගේ ආකර්ෂණය දිනාගත් බණ්ඩාරවෙල පරෝගල සංචාරක මධ්‍යස්ථානයේ පහසුකම් සහිතව විවෘත කෙරුණා. මොනරාගල , අම්පාර,රත්නපුර, මඩකලපුව හා නුවරඑලිය යන දිස්ත්‍රික්ක පහම මෙම ස්ථානයේ සිට නැරඹීමට හැකිවීම විශේෂත්වයක්. ඉර නැගීම හා ඉර බැසයාම මෙහි සිට ඉතා නිවැරදිව දැකගැනීමේ අවස්ථාව ද උදාවනවා. ශ්‍රී ලංකාවට ආවේණික ශාක හා සත්ව විශේෂ රැසක් මෙන්ම ඖෂධ වර්ග රැසක්ම මෙම ප්‍රදේශයේ බහුලව පවතිනවා. ඒ නිසාම පරෝගල සංචාරක මධ්‍යස්ථානය බොහෝ සංචාරකයන්ගේ සිත් ඇදබැදගන්නා ස්ථානයක් බවට පත්ව තිබෙනවා. බණ්ඩාරවෙල ප්‍රාදේශීය සභාවේ සභාපති පූජ්‍ය කරගහවෙල නන්දවිමල ස්වාමීන් වහන්සේගේ සංකල්පයකට අනුව ප්‍රා දේශීය සභාවේ ආදායම් උත්පාදක වැඩසටහන යටතේ රුපියල් කෝටි 3ක වියදමින් මෙම මධ්‍යස්ථානය සංවර්ධනය කර තිබෙනවා.           ", "URL": "https://www.itnnews.lk/2023/10/05/442882/", "Category": "දේශීය පුවත්", "Parent URL": null}