{"Source": "ITN news", "Timestamp": "මාර්තු 27, 2022 13:06", "Headline": "20යි20 පළමු IPL ජය කොල්කටා කණ්ඩායමට", "News Content": "ඉන්දීය ප්‍රිමියර් ලීග් ක්‍රිකට් තරගාවලියේ පළමු තරගය ලෙස පැවැති චෙන්නායි සුපර් කිංග්ස් සහ කොල්කටා නයිට් රයිඩර්ස් අතර තරගය කඩුලු 6 කින් ජයගැනීමට කොල්කටා නයිට් රයිඩර්ස් කණ්ඩායම සමත් වුණා. තරගයේ ප්‍රථමයෙන් පන්දුවට පහරදුන් චෙන්නායි කණ්ඩායම සිය පන්දුවාර 20 අවසානයේදී කඩුලු 5 ක් දැවී ලබාගත්තේ ලකුණු 131 ක් පමණයි. ඉනිමේ වැඩිම ලකුණුලාභියාවූ මහේන්ද්‍රසිං දෝනි ලකුණු 50 ක් රැස්කළා. පන්දු යැවීමේදී උමේෂ් යාදෙව් ලකුණු 20 ට කඩුලු 2 ක් බිදහෙලුවේ චෙන්නායි පිතිකරුවන් දැඩි ලෙස අසරණ කරමින්. පිළිතුරු ඉනිම ක්‍රීඩා කළ කොල්කටා කණ්ඩායම පන්දුවාර 18 යි පන්දු 3 කදී කඩුලු 4 ක් දැවී ලකුණු 133 ක් ලබාගනිමින් තරගයේ ජය හිමිකර ගත්තා. කොල්කටා ඉනිමේ වැඩිම ලකුණුලාභියා ලෙස දැක්වෙන්නේ ලකුණු 44 ක් රැස්කර ගත් ආරම්භක පිතිකරු අජින්කේ රහනි. විශිෂ්ඨ පන්දු යැවීමක නිරතවූ උමේෂ් යාදෙව් තරගයේ වීරයා සම්මානයෙන් පිදුම් ලැබුවා.     ", "URL": "https://www.itnnews.lk/2023/10/05/404141/", "Category": "ක්‍රිකට්,ක්‍රීඩා", "Parent URL": null}