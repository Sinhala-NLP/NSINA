{"Source": "ITN news", "Timestamp": "සැප්තැම්බර් 8, 2023 09:01", "Headline": "ප්‍රධාන මාර්ගයේ දුම්රිය ධාවනයට බාධා", "News Content": "ප්‍රධාන දුම්රිය මාර්ගයේ දුම්රිය ධාවනයේ ප්‍රමාදයක් සිදුව ඇති බව දුම්රිය දෙපාර්තමේන්තුව පවසනවා. කන්කසන්තුරේ සිට කොළඹ බලා ධාවනය වූ රාත්‍රි තැපැල් දුම්රිය වේයන්ගොඩ දී ඇති වූ කාර්මික දෝෂයක් හේතුවෙනුයි ප්‍රධාන මාර්ගයේ දුම්රිය ධාවනයට බාධා එල්ල වී ඇත්තේ. වේයන්ගොඩ හා ගම්පහ අතර හීන්දෙණිය ප්‍රදේශයේ දී මෙම දුම්රිය කාර්මික දෝෂයකට ලක්වීමත් සමඟ එම ස්ථානයෙන් දුම්රිය ගමනාගමනය එක් මාර්ගයකට පමණක් සීමා වී තිබෙනවා.   ", "URL": "https://www.itnnews.lk/2023/10/05/514429/", "Category": "Breaking News,දේශීය පුවත්", "Parent URL": null}