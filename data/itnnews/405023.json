{"Source": "ITN news", "Timestamp": "අප්‍රේල් 1, 2022 12:15", "Headline": "නායකත්වයක් නැති ප්‍රචණ්ඩත්වයන්ට අපි නැහැ – 03 වනදා රැළිය ගැන ජවිපෙ කියයි", "News Content": "පිරිසක් එක්ව අනිද්දා (03) දිනයේ විරෝධතා පැවැත්වීමට උත්සාහ කළ ද තමන්ට එහි සම්බන්ධයන් නැති බව ජනතා විමුක්ති පෙරමුණ , ජාතික නිදහස් පෙරමුණ මෙන්ම පිවිතුරු හෙළ උරුමය නිවේදනය කරනවා. නිවේදනයක් නිකුත් කරන ජාතික නිදහස් පෙරමුණ සදහන් කරන්නේ අරාබි වසන්තයේ ශ්‍රී ලංකා සංස්කරණයට ගොදුරු නොවන ලෙසයි. අර්බුදයට විසදුම් ඉල්ලා විරෝධතාවල නිරතවීමේ අයිතියට ගරු කළ යුතුයි. එහෙත් වගකිව යුත්තකු,  සංවිධායකයකු,  නොමැති විරෝධතා කෙරෙහි බලවත් අවධානය යොමු විය යුතුයි.  එවැනි විරෝධතා පිටුපස සැගවුණු න්‍යායපත්‍රයක් පැවතිය හැකි බව ජාතික නිදහස් පෙරමුණ නිවේදනය කරනවා. රාජිත සේනාරත්න සහ සජිත් ප්‍රේමදාස යන දේශපාලනඥයන් විවෘතව ම මෙම විරෝධතාවට සහභාගී වන බව පැවසීම මගින් මෙය සමගි ජනබලවේගය මෙහෙයවන විරෝධතාවක් බව බොහෝ දුරට තහවුරු වෙමින් පවතී. රට අද පවතින තත්ත්වයට ණය උගුලක සිරකරවීමට මූළික වූ එජාපයේ වත්මන් දිගුව වන සජබ විරෝධතාවන්ට ජාතික නිදහස් පෙරමුණ කිසිදු ආකාරයකින් සහයෝගය ලබා දෙන්නේ නැති බවයි එම පෙරමුණ සදහන් කරන්නේ. අරාබි වසන්තයේ ශ්‍රී ලංකා සංස්කරණයට හසු නොවන ලෙස ද ජාතික නිදහස් පෙරමුණ ඉල්ලා සිටිනවා.     ", "URL": "https://www.itnnews.lk/2023/10/05/405023/", "Category": "දේශීය පුවත්", "Parent URL": null}