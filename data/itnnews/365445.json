{"Source": "ITN news", "Timestamp": "සැප්තැම්බර් 28, 2021 09:51", "Headline": "ජෝ බයිඩන් කොරෝනා එන්නතෙහි තෙවන මාත්‍රාව ලබාගනී", "News Content": "ඇමරිකා ජනාධිපති ජෝ බයිඩන් වයිරසයට එරෙහි එන්නතෙහි තෙවන මාත්‍රාව ලබාගෙන තිබෙනවා. බූස්ටර් එන්නතක් ලෙසයි ඇමරිකා ජනාධිපතිවරයා එන්නතෙහි තෙවන මාත්‍රාව ලබාගෙන ඇත්තේ. මිලියන ගණනක් ඇමරිකානුවන් පිරිසක් තවමත් වයිරසයට එරෙහි එන්නතෙහි පළමු මාත්‍රාව හෝ ලබාගෙන නැහැ.  එවැනි මොහොතක එන්නත් ලබා ගැනීමට ජනතාව උනන්දු කිරීම සඳහා ජනාධිපතිවරයා තෙවන මාත්‍රාව ලබා ගැනීම වැදගත් වන බව ධවල මන්දිරය නිවේදනය කරනවා. වයස අවුරුදු 65 ට වැඩි පුද්ගලයින්, නිධන්ගත රෝග සහිත පුද්ගලයින් හා අධි අවදානම් සහිත රැකියාවල නියුතු පුද්ගලයින්ට එන්නතෙහි තෙවන මාත්‍රාවක් ලබා දීමට ඇමරිකාවේ වසංගත රෝග පාලනය හා වැලැක්වීමේ මධ්‍යස්ථානය  පසුගියදා තීරණය කරනු ලැබුවා. එමෙන්ම ශීඝ්‍ර යෙන් පැතිර යන ඩෙල්ටා ප්‍රභේදය පාලනය කිරීමට ද තෙවන මාත්‍රාවක් ඉවහල් වන බවයි ඇමරිකාවේ සෞඛ්‍ය අංශ සඳහන් කරන්නේ.     ", "URL": "https://www.itnnews.lk/2023/10/05/365445/", "Category": "ජාත්‍යන්තර පුවත්", "Parent URL": null}