{"Source": "ITN news", "Timestamp": "සැප්තැම්බර් 24, 2021 19:24", "Headline": "“යකඩ මිනිහට බයවෙලානෙ ඔක්කොම දඟලන්නේ”", "News Content": "පාර්ලිමේන්තු මන්ත්‍රි පාඨලී චම්පික රණවක මහතා ප්‍රකාශයක් ලබාදීම සදහා අපරාධ පරික්ෂණ දෙපාර්තමේන්තුව වෙත අද පැමිණියා. ඒ සිදු කෙරෙන විමර්ශනයකට අදාළව ප්‍රකාශයක් ලබා දීම සදහා පැමිණෙන ලෙස කර තිබූ දැනුම් දිමකට අනුවයි. මේ අතර අපරාධ පරීක්ෂණ දෙපාර්තමේන්තුවට ප්‍රකාශය ලබාදීමෙන් අනතුරුව පිටතට පැමිණි මන්ත්‍රීවරයා මාධ්‍යවේදීන් නැගූ ප්‍රශ්නවලට ආවේගශීලීව පිළිතුරු ලබාදුන්නා. මහනගර සහ බස්නාහිර සංවර්ධන අමාත්‍යවරයා ලෙස කටයුතු කළ සමයේ යකඩ මිනිසා නම් ප්‍රචාරක ව්‍යාපෘතියෙන් මූල්‍ය අක්‍රමිකතාවක් සිදුකර ඇති බවට අපරාධ පරීක්ෂණ දෙපාර්තමේන්තුවට සිදුකර ඇති පැමිණිල්ලකට අනුව ප්‍රකාශයක් ලබාදීම සදහායි මන්ත්‍රීවරයා අපරාධ පරීක්ෂණ දෙපාර්තමේන්තුව වෙත අද කැදවා තිබුණේ. මන්ත්‍රිවරයා සමග සමගි ජනබලවේගයේ තවත් පාර්ලිමේන්තු මන්ත්‍රිවරුන් කිහිප දෙනෙකුම පැමිණ සිටියා. ", "URL": "https://www.itnnews.lk/2023/10/05/364816/", "Category": "Breaking News,දේශීය පුවත්", "Parent URL": null}