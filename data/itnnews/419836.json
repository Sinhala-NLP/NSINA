{"Source": "ITN news", "Timestamp": "ජූනි 28, 2022 15:19", "Headline": "ජෝර්දානයේ විෂ වායු කාන්දුවකින් 11 දෙනෙකු ජීවිතක්ෂයට", "News Content": "ජෝර්දානයේ විෂ වායු කාන්දුවකින් පුද්ගලයින් 11 දෙනෙකු ජීවිතක්ෂයට පත්වුණා. ජෝර්දානයේ රතු මුහුද වරායේ නවතා තිබූ නෞකාවක තිබූ රසායනික ද්‍රව්‍ය අඩංගු බහාලුමකින් මෙම විෂවායු කාන්දුව සිදුව තිබෙනවා. එම බහාලුම ඉවත් කිරීමට යාමේදී එය දොඹකරයෙන් ගිලිහී නෞකාවටම පතිතවීමේ දී ඉන් විෂ වායු පිටතට විසිරී යන ආකාරය විදෙස් මාධ්‍ය වාර්තා කළා. ඉන් ක්ලෝරීන් වායුව නිකුත් වී ඇති බව බලධාරීන් සදහන් කරනවා. අනතුරෙන් පුද්ගලයින් 250 ට අධික සංඛ්‍යාවක් තුවාල ලබා රෝහල් ගතකර ඇති බවටයි වාර්තා වන්නේ. විෂ වායූන්ට නිරාවරණය වීම හේතුවෙනුයි ඔවුන්ට ප්‍රතිකාර කෙරෙන්නේ. ඉන් කිහිප දෙනෙකුගේ තත්ත්වය බරපතල බව සදහන්.           ", "URL": "https://www.itnnews.lk/2023/10/05/419836/", "Category": "ජාත්‍යන්තර පුවත්", "Parent URL": null}