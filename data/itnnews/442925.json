{"Source": "ITN news", "Timestamp": "அக்டோபர் 28, 2022 12:43", "Headline": "ஓய்வூதியம் பெறுவோரின் பிரச்சினைகளை தீர்க்க பிரதமர் ஆலோசனை..", "News Content": "ஆவணங்கள் காணாமல் போனமையினால் பாதிக்கப்பட்டுள்ள ஓய்வூதிய காரர்களுக்கு துரித தீர்வைப் பெற்றுக்கொடுக்க, பிரதமர் தினேஸ் குணவர்தன நடவடிக்கை எடுத்துள்ளார். அமைச்சு மட்டத்தில் குழுவை அமைத்து துரித தீர்வை வழங்குமாறு பிரதமர் அதிகாரிகளுக்கு ஆலோசனை வழங்கியுள்ளார். மாளிகாவத்தை பகுதியிலுள்ள ஓய்வூதிய திணைக்களத்திற்கு பொதுமக்கள் முறைப்பாடு தொடர்பில் ஆராய்வதற்காக பிரதமர் மேற்பார்வை விஜயமொன்றை மேற்கொண்டார். இதன்போதே ஓய்வூதியம் பெறுவோரின் பிரச்சினைகளுக்கு தீர்வை வழங்க, அமைச்சு மட்ட குழுவை நியமிக்குமாறு பிரதமர் ஆலோசனை வழங்கினார். ஓய்வூதிய கொடுப்பனவை பெற்றுக்கொள்வதற்காக அமைச்சரவை பத்திரத்தை சமர்ப்பித்து அனுமதியை பெற்றுத்தந்தமைக்காக , ஓய்வூதியம் பெறுவோர் பிரதமருக்கு நன்றி தெரிவித்தனர். பிரதமருடன் ராஜாங்க அமைச்சர் சிசிர ஜயகொடி, ஓய்வூதிய சம்பள பணிப்பாளர் நாயகம் ஜகத் டயஸ் ஆகியோரும் கண்காணிப்பு விஜயத்தில் கலந்துகொண்டனர். ", "URL": "https://www.itnnews.lk/2023/10/05/442925/", "Category": "Breaking News,தேசிய செய்திகள்", "Parent URL": null}