{"Source": "ITN news", "Timestamp": "නොවැම්බර් 13, 2021 11:57", "Headline": "ඊයේ දිනය තුළ කොවිඩ් ආසාදිතයින් 723ක්", "News Content": "ඊයේ දිනය තුලදි කොරෝනා ආසාදිතයන් 723 දෙනෙකු වාර්තා වූ බව කොවිඩ් නයින්ටීන් පැතිරීම වැළැක්වීමේ ජාතික ක්‍රියාන්විත මධ්‍යස්ථානය නිවේදනය කරනවා. ඊයේ දිනය තුලදී කොරෝනා මරණ 23ක් ද වාර්තා වූ බවයි සෞඛ්‍ය අංශ සදහන් කළේ. ‍මෙරටින් වාර්තා වී ඇති සමස්ත කොරෝනා ආසාදිතයන්ගේ සංඛ්‍යාව 548784 දෙනෙක්. මේ වන විට කොරෝනා ආසාදනය වීමෙන් ප්‍රතිකාර ලබන පුද්ගලයන්ගේ සංඛ්‍යාව 11712ක්. ඊයේ දිනය තුළදී ද 333 දෙනෙකු සුවය ලබා තීබෙනවා. සුවය ලැබූ සංඛ්‍යාව 523122නෙකු බවයි සෞඛ්‍ය අංශ සදහන් කළේ. ඊයේ වාර්තා  වූ මරණ 23 ත් සමග සමස්ථ මරණ සංඛ්‍යාව 13950ක් දක්වා ඉහළ ගියා. කොරෝනා මර්දන එන්නත් ලබාදීම ද මේ දිනවල සාර්ථකව සිදුවනවා. පළමු මාත්‍රාව 15857906 දෙනෙකුට ලබා දී ඇතිඅතර දෙවන මාත්‍රාව 13621704 දෙනෙකුට ලබා දී තිබෙනවා. තුන්වන මාත්‍රාව ලැබූ සංඛ්‍යාව 105816 දෙනෙක්. කොවිඩ් මාරයා පරදවමු තේමාවෙන් ශ්‍රී ලංකා පොලිසිය සංවිධාන කළ දැනුවත් කිරීමේ වැඩසටහනක් රාජගිරිය ආයුර්වේද මංසන්ධියේදී පැවැත්වුණා. ජනතාව දැනුවත් කිරීමේ පුවරු, අත්පත්‍රිකා සහ ආදර්ශක යොදා ගනිමින් මෙම වැඩසටහන ක්‍රියාත්මක කෙරුණා. වැලිකඩ,  තලංගම සහ මහරගම පොලිස් ස්ථාන ඒකාබද්ධවයි එය සංවිධාන කෙරුණේ.     ", "URL": "https://www.itnnews.lk/2023/10/05/375748/", "Category": "දේශීය පුවත්", "Parent URL": null}