{"Source": "ITN news", "Timestamp": "ஜூன் 15, 2022 12:47", "Headline": "மீண்டும் எரிவாயு விநியோகம் ஆரம்பம்..", "News Content": "மூவாயிரத்து 600 மெட்ரிக் தொன் எரிவாயுவுடன் வருகைத்தந்த கப்பலிலிருந்து, எரிவாயுவை தரையிறக்கும் நடவடிக்கைகள் முன்னெடுக்கப்பட்டுள்ளதாகவும், இன்றைய தினம் முதல் எரிவாயு விநியோகிக்கப்படுமெனவும் லிற்றோ நிறுவனம் அறிவித்துள்ளது. எரிவாயு விநியோகம் லிற்றோ நிறுவனத்தினால் கடந்த 7 நாட்களாக முன்னெடுக்கப்படாத சூழலில், மீண்டும் விநியோகம் ஆரம்பிக்கப்படுமென அந்நிறுவனம் அறிவித்துள்ளது. எரிவாயு விநியோகத்தின்போது முன்னணி வர்த்தக நிறுவனங்கள், தகனக்கிரியைகளை முன்னெடுக்கும் இடங்கள், வைத்தியசாலைகளுக்கு முன்னுரிமை வழங்கப்படுமெனவும் சுட்டிக்காட்டப்பட்டுள்ளது. அதன் பின்னரே வீட்டுப்பாவனைக்கான எரிவாயு விநியோகம் முன்னெடுக்கப்படும். ", "URL": "https://www.itnnews.lk/2023/10/05/417076/", "Category": "Breaking News,தேசிய செய்திகள்", "Parent URL": null}