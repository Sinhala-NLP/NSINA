{"Source": "ITN news", "Timestamp": "நவம்பர் 3, 2021 12:47", "Headline": "சீன மற்றும் ரஷ்ய ஜனாதிபதிகள் காலநிலை மாநாட்டை புறக்கணித்தமை குறித்து அமெரிக்கா விமர்சனம்", "News Content": "சீனா மற்றும் ரஷ்யா நாடுகளின் தலைவர்கள் காலநிலை மாநாட்டில் பங்கேற்காமை தொடர்பில் அமெரிக்கா விமர்சனங்களை முன்வைத்துள்ளது. காலநிலை மாநாட்டில் நேற்றைய தினம் உரையாற்றிய அமெரிக்க ஜனாதிபதி ஜோ பைடன் குறித்த இரு நாட்டு தலைவர்களினதும் புறக்கணிப்பு தொடர்பில் கருத்து வெளியிட்டார். மாநாட்டை, சீனா புறந்தள்ளியுள்ளது. ரஷ்யாவும் இதே போக்கை கையாண்டுள்ளதாக அமெரிக்க ஜனாதிபதி குறிப்பிட்டுள்ளார். ரஷ்ய ஜனாதிபதி விளாடிமர் புட்டின் மற்றும் சீன ஜனாதிபதி ஷி ஜின்பிங் ஆகியோர் காலநிலை மாநாட்டில் நேரடியாக பங்கேற்பதை புறக்கணித்துள்ளனர். குறித்த நாடுகளின் தலைவர்கள் வீடியோ தொழில்நுட்பத்தின் ஊடாக மாநாட்டில் உரையாற்ற திட்டமிட்டிருந்தமை குறிப்பிடத்தக்கது. ", "URL": "https://www.itnnews.lk/2023/10/05/373645/", "Category": "Breaking News,சர்வதேச செய்திகள்", "Parent URL": null}