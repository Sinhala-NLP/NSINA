{"Source": "ITN news", "Timestamp": "ඔක්තෝබර් 20, 2022 18:11", "Headline": "විපක්ෂයේ දේශපාලන පක්ෂ අවබෝධතා ගිවිසුමකට අත්සන් තබයි", "News Content": "පළාත් පාලන මැතිවරනය කල් දැමීමට ආණ්ඩුව උත්සාහ දරණ බවත් එය පරාජය කළ යුතු බවත් සදහන් කරමින් විපක්ෂයේ දේශපාලන පක්ෂ අද අවබෝධතා ගිවිසුමකට අත්සත් තැබුවා. ඒ පාර්ලිමේන්තු පරිශ්‍රයේදී. පළාත් පාලන මැතිවරණය පැවැත්වීම කල්දැමීමේ උත්සාහයන් පරාජය කිරීමට ව්‍යවස්ථානුකූලව ගත හැකි සියලු ක්‍රියාමාර්ග ගැනීමේ අරමුණින් මෙම අවබෝධතා ගිවිසුමට අත්සන් තබා තිබෙනවා. නිදහස ජාතික සභාව නම් සංවිධානය මෙය සංවිධාන කර තිබූ   අතර  ජාතික ජනබලවේගය හැර විපක්ෂයේ සියලු පක්ෂ නියෝජිතයින් ඊට එක්ව සිටිනවා. පෙරටුගාමී සමාජවාදී පක්ෂයෙන් ද එම ගිවිසුමට අත්සන් තබා තිබෙනවා. ", "URL": "https://www.itnnews.lk/2023/10/05/441616/", "Category": "දේශීය පුවත්", "Parent URL": null}