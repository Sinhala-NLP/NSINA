{"Source": "ITN news", "Timestamp": "ඔක්තෝබර් 22, 2021 11:48", "Headline": "සඳහිරු සෑයේ කොත් වහන්සේ රැගත් පෙරහැර හෙට අනුරාධපුරයට", "News Content": "සදහිරු සෑයේ කොත් වහන්සේ සහ චූඩා මාණික්‍යය රට පුරා රැගෙන යාමෙන් පසු හෙට දිනයේ අනුරාධපුරයට රැගෙන ඒමට නියමිතයි. කොත් වහන්සේ හා චූඩා මාණික්‍යය රැගත් පෙරහර ත්‍රිකුණාමලය,  වෙල්ගම්වෙහෙර පුදබිමෙන් අද ගමන් ආරම්භ කළා. ඒ අනුව ඒ – 12 මාර්ගය,  හොරොව්පතාන, පුල්මුඩේ සහ කැබිතිගොල්ලෑව පසුකරමින් වනමඩුකන්ද දළදා විහාරය කරා පැමිණීමට නියමිතයි. මහා සංඝරත්නයේ ආශිර්වාද මධ්‍යයේ මෙම කටයුතු සිදු කෙරෙනවා. කොත් වහන්සේ හා චූඩා මාණික්‍යය රැගත් පෙරහර හෙට දිනයේ අනුරාධපුර සදහිරු සෑ පරිශ්‍රය වෙත ගමන් කිරීමටයි සැළසුම් කර තිබෙන්නේ.           ", "URL": "https://www.itnnews.lk/2023/10/05/370931/", "Category": "දේශීය පුවත්", "Parent URL": null}