{"Source": "ITN news", "Timestamp": "මාර්තු 20, 2022 11:43", "Headline": "සියක් නගර වැඩසටහන යටතේ සිදුකළ සංවර්ධන ව්‍යාපෘති කිහිපයක් ජනතා අයිතියට", "News Content": "සියක්නගර සංවර්ධන වැඩසටහන යටතේ හාලිඇල ස්ප්‍රින් වැලි නගරයේ සිදුකළ සංවර්ධන ව්‍යාපෘති කිහිපයක් ජනතා අයිතියට පත් කෙරුණා.මේ යටතේ නවීන පහසුකම්වලින් යුතු බස්නැවතුම් පොළක් , අංග සම්පූර්ණ පොදු වැසිකිලි පද්ධතියක් සහ සූර්ය බලයෙන් ක්‍රියාත්ම වන විදී ලාම්පු පද්ධතියක් ජනතා අයිතියට පත් කිරීම සිදුවුණා. ඔරලෝසු කණුව අලුත්වැඩියා කොට නගර අලංකරණය සිදු කිරීමට ද පියවර ගෙන තිබුණා. සංවර්ධන  ව්‍යාපෘති සඳහා වැය කෙරෙන මුදල රුපියල් මිලියන 14.4 ක්. ජනතා අයිතියට පත් කිරීමේ අවස්ථාවට පාර්ලිමේන්තු මන්ත්‍රි ඩිලාන් පෙරේරා , ඌව පළාත් ආන්ඩුකාර ඒ ජේ එම් මුසම්මිල් යන මහත්වරුන් පිරිසක් එක්වුණා. අනුරාධපුර තිරප්පනේ නගරයේ සියක් නගර වැඩසටහන යටතේ ඉදි කෙරුනු සංවර්ධන ව්‍යාපෘති කිහිපයක් ජනතා අයිතියට පත් කිරීම ද සිදුවුණා. නව රථගාල , මෙන්ම භූ දර්ශන , ව්‍යාපෘතියක්ද ඊට ඇතුළත්. කැලිකසල කළමනාකරණ  පද්ධතියක් මෙන්ම ක්‍රිඩා සංවර්ධන කටයුතු ද ව්‍යාපෘතිය යටතේ ක්‍රියාත්මක කෙරෙනවා. ශ්‍රී ලංකා නිදහස් පක්ෂයේ මිහින්තලය ආසන සංවිධායක සරත් ඉලංසිංහ මහතා ඇතුළු පිරිසක් මෙම අවස්ථාවට එක්වුණා. රාජ්‍ය අමාත්‍ය දුමින්ද දිසානායක මහතාගේ මැදිහත් වීමෙන් ව්‍යාපෘතිය තිරප්පනේ නගරයට හඳුන්වා දී තිබෙනවා.     ", "URL": "https://www.itnnews.lk/2023/10/05/402774/", "Category": "දේශීය පුවත්", "Parent URL": null}