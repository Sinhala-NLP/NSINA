{"Source": "ITN news", "Timestamp": "පෙබරවාරි 5, 2022 10:21", "Headline": "ත්‍රිවිධ හමුදාවේ හා පොලිසියේ ආබාධිත රණවිරුවන් 50 දෙනෙකුට විද්‍යුත් ආරෝපිත යතුරුපැදි", "News Content": "යුද ගැටුම්වලදී දිවි පිදූ හා ආබාධ තත්ත්වයන්ට පත්වූ රණවිරුවන් මෙන්ම ඔවුන්ගේ පවුල්වල සාමාජික සාමාජිකාවන් වෙනුවෙන් යුතුකම් ඉටු කිරීම අඛණ්ඩව සිදු කරන බව ආරක්ෂක ලේකම් විශ්‍රාමික ජෙනරාල් කමල් ගුණරත්න මහතා පවසනවා. නිදහස් සමරුවට සමගාමීව රණවිරු සේවා අධිකාරියේ මෙහෙයවීමෙන් ත්‍රිවිධ හමුදාවේ හා පොලිසියේ ආබාධිත  රණවිරුවන් 50 දෙනෙකුට විද්‍යුත් ආරෝපිත යතුරුපැදි ලබා දීමේ වැඩසටහනක් ක්‍රියාවට නැංවුණා. ආරක්ෂක ලේකම් විශ්‍රාමික ජෙනරාල් කමල් ගුණරත්න මහතාගේ ප්‍රධානත්වයෙන් පැවති එම උත්සවයේදී සංකේතාත්මකව රණවිරුවන් 12 දෙනෙකුට යතුරු පැදි ලබාදීමටයි කටයුතු කෙරුණේ. රණවිරුසේවා අධිකාරියේ සභාපති විශ්‍රාමික මේජර් ජෙනරාල් ඩී එස් එන් කේ සේනාධීර මහතා ඇතුළු පිරිසක් මෙම අවස්ථාවට එක්ව සිටියා.   ", "URL": "https://www.itnnews.lk/2023/10/05/393287/", "Category": "දේශීය පුවත්", "Parent URL": null}