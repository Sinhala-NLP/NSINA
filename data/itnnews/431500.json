{"Source": "ITN news", "Timestamp": "අගෝස්තු 27, 2022 16:05", "Headline": "න්‍යෂ්ටික ගිවිසුමකට රුසියාව එරෙහි වෙයි", "News Content": "එක්සත් ජාතීන්ගේ සංවිධානයේ මෙහෙයවීමෙන් සම්මත කර ගැනීමට ගිය න්‍යෂ්ටික ගිවිසුමකට රුසියාව එරෙහි වී තිබෙනවා. රටවල් 191 ක සහභාගීත්වයෙන් න්‍යෂ්ටික අවි අවම කිරීමේ අරමුණින් එම ගිවිසුම 1970 දශකයේ සිට ක්‍රියාත්මක වන්නක්. සෑම වසර පහකටම වරක් එම ගිවිසුම යාවත්කාලීන කරන අතර මෙවර ගිවිසුමට ඇතුළත් කර තිබූ කරුණු සම්බන්ධයෙන් රුසියාව එරෙහිව වුණා. ඒ අනුව ගිවිසුම ඉදිරියට රැගෙනයාම ගැටලුකාරී වන බවයි එක්සත් ජාතීන්ගේ සංවිධානය සඳහන් කළේ. යුක්රේනයේ සපොරිෂ්ෂියා න්‍යෂ්ටික බලාගාරය සම්බන්ධයෙන් කටයුතු කිරීමේදී නව ගිවිසුම තමන්ට අහිතකර ලෙස බලපාන බව රුසියාව සඳහන් කර තිබෙනවා.     ", "URL": "https://www.itnnews.lk/2023/10/05/431500/", "Category": "Breaking News,ජාත්‍යන්තර පුවත්", "Parent URL": null}