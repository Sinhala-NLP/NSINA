{"Source": "ITN news", "Timestamp": "ஆகஸ்ட் 16, 2022 13:13", "Headline": "இலங்கை ஊடகவியலாளர்களுக்கு உயர் மதிப்பை வழங்க அமைச்சரவை அனுமதி..", "News Content": "இலங்கை பட்டய ஊடக வல்லுனர்கள் நிறுவனத்தை ஸ்தாபிப்பதற்கான யோசனைக்கு அமைச்சரவை அனுமதி வழங்கியுள்ளதாக அமைச்சரவை பேச்சாளர், அமைச்சர், கலாநிதி பந்துல குணவர்தன தெரிவித்துள்ளார். அமைச்சரவை முடிவுகளை அறிவிக்கும் ஊடக சந்திப்பில் கலந்துக்கொண்;ட போதே அவர் இதனை தெரிவித்தார். இலங்கை பட்டய ஊடக வல்லுனர்கள் நிறுவனத்தை ஸ்தாபிப்பதற்கான சட்டமூலத்தை தயாரிப்பதற்கு நேற்று அமைச்சரவை 2வது தடiவாயாக அனுமதி வழங்கியது. முதற்தடவையாக இலங்கை பட்டய ஊடகவியலாளர்கள் நிறுவனம் எனும் பெயரில் நிறுவனம் ஒன்றை ஸ்தாபிக்க அனுமதி வழங்கப்பட்டது. உயர் மட்டத்தில் கல்வி ரீதியிலான தொழில், திறமைகளை மேம்படுத்தி சர்வதேசம் ஏற்றுக்கொள்ளும் வகையில் ஊடக துறையை இலங்கையில் நடைமுறைப்படுத்தும் நோக்கிலேயே இவ்வாறான நிறுவனம் ஒன்று ஸ்தாபிக்கப்படவுள்ளது. குழுவாகவே இதற்கான முதற்கட்ட நவடிக்கைகளை மேற்கொள்ளப்பட்டன. தற்போது அதை சட்டமாக்கி நிறுவனத்தை ஸ்தாபித்து எதிர்காலத்தில் மேம்படுத்தப்பட்ட ஊடக கலாசாரத்தை இலங்கையில் ஏற்படுத்துவதற்கு தேவையான மனித வளத்தை உருவாக்குவதற்கு இதன் ஊடாக சந்தர்ப்பம் காணப்படுவதாக அமைச்சர் பந்துல குறிப்பிட்டார். ", "URL": "https://www.itnnews.lk/2023/10/05/429291/", "Category": "Breaking News,தேசிய செய்திகள்", "Parent URL": null}