{"Source": "ITN news", "Timestamp": "ஜனவரி 11, 2022 13:11", "Headline": "அமைச்சர் உதய கம்மன்பிலவிற்கு விதிக்கப்பட்டிருந்த வெளிநாட்டு பயணத்தடை தற்காலிகமாக நீக்கம்", "News Content": "அமைச்சர் உதய கம்மன்பிலவிற்கு விதிக்கப்பட்டிருந்த வெளிநாட்டு பயணத்தடை தற்காலிகமாக நீக்கப்பட்டுள்ளது. அவுஸ்திரேலிய தேசிய வர்த்தகர் ஒருவருக்கு சொந்தமான நிறுவனத்தின் பங்கை விற்பனை செய்து 20 மில்லியன் ரூபாவை தவறான முறையில் பயன்படுத்தியதாக அமைச்சர் உதயகம்மன்பில குற்றம் சுமத்தப்பட்டுள்ளது. இதுதொடர்பான வழக்கு விசாரணையின் போதே அவருக்கு வெளிநாடு செல்ல தடைவிதிக்கப்பட்டது. அமைச்சர் உதயகம்மன்பிலவின் சட்டதரணி தனிப்பட்ட இரு பயணங்கள் மற்றும் இரு உத்தியோகப்பூர்வ பயணங்களுக்கென அமைச்சருக்கு வெளிநாடு செல்ல வேண்டிய தேவை உள்ளதாக நீதிமன்றில் தெரிவித்தார். அது தொடர்பில் ஆராய்ந்த கொழும்பு மேல் நீதிமன்றம் எதிர்வரும் 23ம் திகதி முதல் எதிர்வரும் ஏப்ரல் மாதம் 29ம் திகதி வரையான காலப்பகுதியில் அவருக்கு விதிக்கப்பட்டுள்ள வெளிநாடு செல்வதற்கான பயணத்தடை நீக்கப்படுவதாக குறிப்பிட்டுள்ளது. ", "URL": "https://www.itnnews.lk/2023/10/05/388144/", "Category": "Breaking News,அண்மைய செய்திகள்,தேசிய செய்திகள்", "Parent URL": null}