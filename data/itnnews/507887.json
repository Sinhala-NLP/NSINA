{"Source": "ITN news", "Timestamp": "අගෝස්තු 13, 2023 14:44", "Headline": "මුහුණු පොතින් සංවිධානය වී යතුරුපැදි රේස් පැද්ද 8 දෙනෙකු අත්අඩංගුවට", "News Content": "මුහුණුපොත හරහා සංවිධානය වී කොළඹ – හොරණ මාර්ගයේ තරගයට යතුරුපැදි ධාවනය කළ තරුණයින් 8 දෙනෙකු පොලිස් අත්අඩංගුවට ගෙන තිබෙනවා. කුඹුක සිට ගෝනගල දක්වා අපරීක්ෂාකාරී ලෙස මෙන්ම ඝෝෂාකාරී හඩ නංවමින් මෙම තරුණයින් යතුරුපැදි ධාවනය කර ඇති බවයි පොලීසිය පවසන්නේ. එම යතුරුපැදිවලට විවිධ අංගෝපාංග එක්කර මෙසේ ධාවනය කිරීමටයි ඔවුන් කටයුතු කර තිබුණේ. මොරගහහේන පොලීසියට ලැබුණ තොරතුරකට අනුව කළ වැටලීමකදී සැකකාර තරුණයින් මෙසේ අත්අඩංගුවට ගනු ලැබුවා.  ඔවුන්ට එරෙහිව අධිකරණ ක්‍රියාමාර්ග ගැනීමටයි පොලීසිය පියවර ගෙන ඇත්තේ.       ", "URL": "https://www.itnnews.lk/2023/10/05/507887/", "Category": "දේශීය පුවත්", "Parent URL": null}