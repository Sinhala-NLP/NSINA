{"Source": "ITN news", "Timestamp": "අගෝස්තු 14, 2022 11:52", "Headline": "අලි – මිනිස් ගැටුමට ලබන වසර තුළ දෙන්න යන විසඳුම", "News Content": "අලි මිනිස් ගැටුම් පවතින සියලුම දිස්ත්‍රික්වලට ලබන වසර තුළ විදුලි අලිවැට සකසා අවසන් කිරීමට තීරණය කර තිබෙනවා. අලි මිනිස් ගැටුම හේතුවෙන් දිවයිනේ ප්‍රදේශ රැසකින් ජීවිත හානි මෙන්ම වගා හානි නිරන්තරයෙන් වාර්තා වනවා. පසුගිය වසර තුන තුළ අලි මිනිස් ගැටුම් තවදුරටත් ඉහළ ගොස් ඇති බවයි වනජීවි හා වන සම්පත් සංරක්ෂණ අමාත්‍යාංශ දත්ත තහවුරු කරන්නේ. ඒ අනුව 2019 වසරේ දී අලින් 407 ක් හා මිනිස් මරණ 122 ක් ද / 2020 වසරේ දී වන අලින් 328 ක් හා මිනිස් මරණ 112 ක් මෙන්ම 2021 වසරේ දී අලින් 375 ක් සහ මිනිස් මරණ 142 ක් වාර්තා වී තිබෙනවා. 2022 වසරේ පළමු මාස 4 තුළදී අලි මිනිස් ගැටුම හේතුවෙන් අලින් 47 ක් සහ මිනිසුන් 34 දෙනෙකු මියගොස් තිබෙනවා. මෙම පසුබිම හමුවේ හම්බන්තොට දිසිත්‍රික්කයේ අලි මිනිස් ගැටුම වළක්වා ගැනීම සඳහා ගතයුතු පියවර පිළිබඳ සාකච්ඡා කිරීමේ හමුවක් අමාත්‍ය මහින්ද අමරවීර මහතාගේ ප්‍රධානත්වයෙන් පැවැත්වුණා. පළාත් 8ක පිහිටි දිස්ත්‍රික් 19ක් තුළ ප්‍රාදේශීය ලේකම් බල ප්‍රදේශ 131 ක අලි මිනිස් ගැටුම පවතින බවටයි මෙහිදී හෙළිවුණේ.       ", "URL": "https://www.itnnews.lk/2023/10/05/428831/", "Category": "දේශීය පුවත්", "Parent URL": null}