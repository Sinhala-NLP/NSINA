{"Source": "ITN news", "Timestamp": "மார்ச் 17, 2022 12:35", "Headline": "கொழும்பு முகத்துவாரம் மெத்சந்தசெவன பகுதியில் ஹெரோயின் போதைப்பொருளுடன் ஒருவர் கைது", "News Content": "கொழும்பு முகத்துவாரம் மெத்சந்தசெவன பகுதியில் ஹெரோயின் போதைப்பொருளுடன் சந்தேகநபர் ஒருவர் கைது செய்யப்பட்டுள்ளார். கிடைக்கப்பெற்ற இரகசிய தகவல் ஒன்றின் அடிப்படையில் முன்னெடுக்கப்பட்ட சுற்றிவளைப்பின் ஊடாக சந்தேகநபர் கைது செய்யப்பட்டுள்ளதாக பொலிஸ் திணைக்களத்தின் ஊடகப்பிரிவு அறிவித்துள்ளது. 520 கிராம் ஹெரோயின் போதைப்பொருள் சந்தேகநபரிடமிருந்து கைப்பற்றப்பட்டுள்ளதாகவும், அதன் பெறுமதி 50 இலட்சம் ரூபா எனவும் மதிப்பிடப்பட்டுள்ளது. கைது செய்யப்பட்ட சந்தேகநபர் முகத்துவாரம் பகுதியை சேர்ந்த 42 வயதான நபர் எனவும், அவர் தொடர்பில் மேலதிக விசாரணைகள் முன்னெடுக்கப்பட்டுள்ளதாகவும் பொலிஸ் திணைக்களத்தின் ஊடகப்பிரிவு குறிப்பிட்டுள்ளது. ", "URL": "https://www.itnnews.lk/2023/10/05/401784/", "Category": "Breaking News,தேசிய செய்திகள்", "Parent URL": null}