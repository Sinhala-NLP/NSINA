{"Source": "ITN news", "Timestamp": "செப்டம்பர் 11, 2023 09:42", "Headline": "24 வது கிராண்ட்ஸ்லாம் பட்டம் வென்றார் ஜோகோவிச்", "News Content": "அமெரிக்க ஓபன் டென்னிஸ் தொடரின் ஆடவர் ஒற்றையர் பிரிவுக்கான இறுதி போட்டியில் மேத்வதேவை வீழ்த்தி பட்டம் வென்றார் ஜோகோவிச். இது அவர் வெல்லும் 24 வது கிராண்ட்ஸ்லாம் பட்டம் ஆகும். அமெரிக்காவின் நியூயோர்க் நகரில் நடைபெற்ற இந்தப் போட்டியில் 6-3, 7-6 (5), 6-3 என்ற செட் கணக்கில் ஜோகோவிச் வெற்றி பெற்றார். பட்டம் வென்றதும் உடனடியாக தான் அணிந்திருந்த ஜெர்ஸியை மாற்றி கடந்த 2020 இல் உயிரிழந்த அமெரிக்க கூடைப்பந்தாட்ட வீரர் பிரையன்ட்டுக்கு (Kobe Bryant) தனது அஞ்சலியை ஜோகோவிச் செலுத்தி இருந்தார். அவரது ஜெர்ஸி எண் 24 என்பது குறிப்பிடத்தக்கது. தனது 24 வது கிராண்ட்ஸ்லாம் பட்டத்தை வென்றது குறித்து அந்த எண்ணை சுட்டிக்காட்டி குறிப்பிட்டிருந்தார். ", "URL": "https://www.itnnews.lk/2023/10/05/515082/", "Category": "Breaking News,ஏனைய விளையாட்டு,விளையாட்டு", "Parent URL": null}