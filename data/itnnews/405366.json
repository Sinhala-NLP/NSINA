{"Source": "ITN news", "Timestamp": "අප්‍රේල් 3, 2022 16:42", "Headline": "තලේබාන් සංවිධානය ඇෆ්ගනිස්ථානයේ පොපි මල් වගා කිරීම තහනම් කරයි", "News Content": "තලේබාන් සංවිධානය ඇෆ්ගනිස්ථානයේ පොපි මල් වගා කිරීම මුළුමනින්ම තහනම් කර තිබෙනවා. ලොව විශාලතම පොපි මල් වගාව සිදුකරන්නේ ඇෆ්ගනිස්ථානයේයි. තලේබාන් සංවිධානයේ අධිකරණයක් විසින් මෙම තහනම පැනවීමට කටයුතු කර තිබෙනවා. ඊට පටහැනිව කටයුතු කරන පිරිස් සඳහා එම වගාව මුළුමනින්ම විනාශ කර ඉස්ලාමීය ශරියා නීතිය යටතේ දඩුවම් කිරීම සිදුකරන බවයි වාර්තා වන්නේ. එමෙන්ම පොපිමල් වගා කිරීම සහ ප්‍රවාහනය ද මුළුමනින්ම තහනම් වනවා.           ", "URL": "https://www.itnnews.lk/2023/10/05/405366/", "Category": "Breaking News,ජාත්‍යන්තර පුවත්", "Parent URL": null}