{"Source": "ITN news", "Timestamp": "ஜூன் 21, 2023 15:19", "Headline": "போதகர் ஜெரோம் பெர்னாண்டோ தன்னைக் கைது செய்வதை தடுக்க உத்தரவிடக்கோரி தாக்கல் செய்த ரிட் மனு வாபஸ்", "News Content": "மத நல்லிணக்கத்திற்கு பங்கம் விளைவிக்கும் வகையில் கருத்து வெளியிட்டதாகக் குற்றம் சுமத்தப்பட்டுள்ள போதகர் ஜெரோம் பெர்னாண்டோ தன்னைக் கைது செய்வதை தடுக்க உத்தரவிடக்கோரி தாக்கல் செய்த ரிட் மனு மேன்முறையீட்டு நீதி மன்றத்தில் வாபஸ் பெறப்பட்டுள்ளது. இந்த மனு இன்று புதன்கிழமை மேன்முறையீட்டு நீதிமன்றத்தில் விசாரணைக்கு எடுத்துக் கொள்ளப்பட்டபோது, போதகர் சார்பில் ஆஜரான சட்டத்தரணிகள் நீதிமன்றத்தில் மனுவை வாபஸ் பெற அனுமதி கோரினர். அதன்படி, மனுவை வாபஸ் பெற நீதிமன்றம் அனுமதியளித்தது. குறித்த போதகருக்கு எதிராக பணமோசடி தடுப்புச் சட்டத்தின் கீழ் விசாரணை நடத்தப்பட்டுவரும் நிலையில், இந்த மனுவை விசாரணை செய்யாமலேயே தள்ளுபடி செய்யுமாறு அரச சட்டத்தரணி ஷமிந்த விக்கிரம மேன்முறையீட்டு நீதிமன்றத்துக்கு முன்னர் அறிவித்திருந்தமை குறிப்பிடத்தக்கது. ", "URL": "https://www.itnnews.lk/2023/10/05/493774/", "Category": "Breaking News,அண்மைய செய்திகள்", "Parent URL": null}