{"Source": "ITN news", "Timestamp": "ஜூலை 12, 2021 12:47", "Headline": "சிலாபம் நகர சபையின் தலைவர் கைது", "News Content": "சிலாபம் சேதவத்த பகுதியில் இடம்பெற்ற தாக்குதல் சம்பவம் குறித்து சிலாபம் நகர சபையின் தலைவர் கைதுசெய்யப்பட்டார். தாக்குதலில் காயமடைந்த இரு இளைஞர்கள் சிலாபம் வைத்தியசாலையில் அனுமதிக்கப்பட்டனர். சந்தேகத்தின் பேரில் நகர சபையின் தலைவர் உள்ளிட்ட மேலும் ஒருவர் கைதுசெய்யப்பட்டதாக பொலிஸ் ஊடகப்பேச்சாளரும் சிரேஷ்ட பிரதி பொலிஸ் மா அதிபருமான அஜித் ரோஹண தெரிவித்துள்ளார். “நேற்றிரவு சிலாபம் சேதவத்த பகுதியில் தாக்குதல் சம்பவத்தில் காயமடைந்த இரு இளைஞர்கள் வைத்தியசாலையில் அனுமதிக்கப்பட்டனர். இதுகுறித்து பொலிசாருக்கு அறிவிக்கப்பட்டவுடன் விசாரணைகள் முன்னெடுக்கப்பட்டன. நேற்றிரவு 9 மணியளவில் இச்சம்பவம் இடம்பெற்றுள்ளது. விசாரணைகளைத் தொடர்ந்து இரு சந்தேக நபர்கள் கைதுசெய்யப்பட்டனர். இவர்களில் ஒருவர் சிலாபம் நகர சபையின் தலைவர் என தெரியவந்துள்ளது. சிலாபம் நீதிமன்றத்தில் இவர்கள் இன்று ஆஜர்படுத்தப்படவுள்ளனர். சம்பவத்தில் காயமடைந்த இரு இளைஞர்களும் சிலாபம் வைத்தியசாலையில் சிகிச்சை பெற்றுவருகின்றனர். சிலாபம் பொலிசார் தொடர்ந்தும் விசாரணைகளை முன்னெடுத்துள்ளனர்.” ", "URL": "https://www.itnnews.lk/2023/10/05/348644/", "Category": "Breaking News,தேசிய செய்திகள்", "Parent URL": null}