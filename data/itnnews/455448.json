{"Source": "ITN news", "Timestamp": "ஜனவரி 13, 2023 15:14", "Headline": "அமெரிக்காவில் சூறாவளி அறுவர் பலி..", "News Content": "அமெரிக்காவில் எலபாமா மாநிலத்தில் வீசிய சூறாவளி காரணமாக ஆறு பேர் உயிரிழந்துள்ளனர். மேலும் பலர் காயமடைந்துள்ளனர். கடந்த சில நாட்களாக 35க்கும் மேற்பட்ட சூறாவளி பதிவாகியுள்ளது. 30 மில்லியன் மக்கள் இதனால் பாதிக்கப்பட்டுள்ளனர். எலபாமா மாநிலத்தில் செல்மா எனப்படும் பகுதியில் சூறாவளியினால் பாரிய சேதங்கள் ஏற்பட்டுள்ளன. பல பகுதிகளுக்கு மின் விநியோகம் துண்டிக்கப்பட்டுள்ளது. மீட்பு பணிகளையும் துரித கதியில் முன்னெடுக்க முடியாத நிலை ஏற்பட்டுள்ளது. பாதிக்கப்பட்டவர்களுக்கு தேவையான நிவாரணங்கள் வழங்கப்பட்டுள்ளன. அவர்கள் பாதுகாப்பான இடங்களுக்கு மாற்றப்பட்டுள்ளனர். கடும் வேகத்தில் சூறாவளி காற்று வீசியதாக அமெரிக்க ஊடகங்கள் செய்தி வெளியிட்டுள்ளன. ", "URL": "https://www.itnnews.lk/2023/10/05/455448/", "Category": "Breaking News,சர்வதேச செய்திகள்", "Parent URL": null}