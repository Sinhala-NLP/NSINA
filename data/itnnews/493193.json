{"Source": "ITN news", "Timestamp": "ජූනි 19, 2023 17:15", "Headline": "ගර්භාෂයේ තිබුණු කිලෝ දහය", "News Content": "ගර්භාශයේ තිබු කිලෝ ග්‍රෑම් දහයක් බරැති ගෙඩියක් සැත්කමකින් සාර්ථකව ඉවත් කිරීමට හම්බන්තොට රෝහලේ වෛද්‍ය කණ්ඩායමක් සමත්වුණා. අම්බලන්තොට මැලේකොළණිය ප්‍ර දේශයේ පදිංචිව සිටි සිත්ති පවුසියා කාසිම් නැමැති 49 හැවිරිදි කාන්තාව පසුගියදා රෝහල් ගත කෙරුණේ හුස්ම ගැනීමේ අපහසුතාවක් හේතුවෙන්. පරීක්ෂණවලි දී වෛද්‍යවරුන්ට හඳුනාගත හැකිවුයේ ඇයගේ ගර්භාශයේ විශාලව වැඩුනු ගෙඩියක් පවතින බවයි. හම්බන්තොට රෝහලේ ප්‍රසව හා නාරි විශේෂඥ වෛද්‍ය සමන්ත සමරවික්‍රම මහතාගේ ප්‍රධානත්වයෙන් මෙම ගෙඩිය ශල්‍යකර්මයක් මඟින් ඉවත් කෙරුණා. ඊට තවත් වෛද්‍යවරුන් සහ හෙද හෙදියන් පිරිසක් උපරිම සහාය දැක්වුවා. එම ශල්‍යකර්මය සාර්ථක බවත් මෙම කාන්තාව යහපත් සෞඛ්‍ය තත්ත්වයෙන් පසුවන බවත් වෛද්‍යවරුන් ප්‍රකාශ කළා. ", "URL": "https://www.itnnews.lk/2023/10/05/493193/", "Category": "දේශීය පුවත්", "Parent URL": null}