{"Source": "ITN news", "Timestamp": "අප්‍රේල් 28, 2022 09:31", "Headline": "යුක්රේනට සහය දැක්වුවහොත් අකුණක වේගයෙන් ප්‍රතිචාර දැක්වීමට සූදානම්", "News Content": "යුක්රේන යුද්ධයට මැදිහත් වන ඕනෑම විදෙස් බලවේගයකට එරෙහිව කඩිනම් ප්‍රතිචාර දැක්වීමට පසුබට නොවන බව රුසියා ජනපති ව්ලැඩ්මීර් පුටින් පවසයි. කිනම් පාර්ශ්වයක් මැදිහත් වුවද ඔවුනට අකුණක වේගයෙන් ප්‍රතිචාර දැක්වීමට රුසියාව සූදානම් බවයි රුසියා ජනාධිපතිවරයා අවධාරණය කර ඇත්තේ. දැඩි න්‍යෂ්ටික ප්‍රහාර එල්ල කිරීමට හැකියාව ඇති මෙන්ම  අන්තර් මහද්වීපික මිසයිල ඇති තම රට අවතක්සේරු නොකරන්නැයි රුසියා ජනපති ව්ලැඩ්මීර් පුටින් පවසනවා. රුසියාව කියෙව් නගරය අවටින් පසුගිය සති කිහිපයේ පසු බැස්ස ද යුක්රේනයේ ඩොන්බාස් ප්‍රදේශයේ තම මෙහෙයුම් තීර්ව කර ඇති බව රුසියා ජනාධිපතිවරයා ප්‍රකාශ කළ බවයි විදෙස් මාධ්‍ය වාර්තා කරනවා.       ", "URL": "https://www.itnnews.lk/2023/10/05/408685/", "Category": "ජාත්‍යන්තර පුවත්", "Parent URL": null}