{"Source": "ITN news", "Timestamp": "අගෝස්තු 15, 2023 09:28", "Headline": "ක්‍රීඩා ඇමති විශේෂ ගැසට් නිවේදනයක් නිකුත් කරයි", "News Content": "ක්‍රීඩා වලට සම්බන්ධ වැරදි වැළැක්වීම සඳහා ගැසට් නිවේදනයක් නිකුත් කර තිබෙනවා. ක්‍රීඩා හා යෞවන කටයුතු අමාත්‍ය රොෂාන් රණසිංහ මහතා විසින් මෙම ගැසට් නිවේදනය නිකුත් කර තිබෙනවා. ඒ අනුව ක්‍රීඩා වලට සම්බන්ධ වැරදි වැළැක්වීමේ පනතේ නීතිමය ප්‍රතිපාදන ප්‍රායෝගිකව ක්‍රියාවේ යෙදවීම සදහා විශේෂ විමර්ෂණ ඒකකයක් පිහිටුවීමටයි මෙමගින් පියවර ගෙන තිබෙන්නේ. මාස තුනක කාල සීමවාක් සදහා බලපැවැත්වෙන පරිදි පත්කර ඇති මෙම විශේෂ විමර්ෂණ ඒකකයේ අධ්‍යක්ෂවරයා හා ප්‍රධානීයා ලෙස පත්කර ඇත්තේ සහකාර පොලිස් අධිකාරි ඩබ්ලියු ඒ ජයනාත් රණසිංහ මහතායි. අද සිට බලපැවැත්වෙන පරිදි පත්කර ඇති මෙම ඒකකයට ක්‍රීඩා හා වැරදි වැළැක්වීමේ පනත යටතේ පැවරී ඇති බලතල හා කාර්යන් අනුව කටයුතු කිරීමට නියම කර තිබෙනවා.          ", "URL": "https://www.itnnews.lk/2023/10/05/508301/", "Category": "Breaking News,දේශීය පුවත්,නවතම පුවත්", "Parent URL": null}