{"Source": "ITN news", "Timestamp": "මාර්තු 29, 2023 10:18", "Headline": "ජර්මනියේ දැවැන්තම වැඩවර්ජනය තවදුරටත් ක්‍රියාත්මකයි", "News Content": "ජර්මනියේ ප්‍රවාහන සේවකයින් පසුගියදා එරට ඉතිහාසයේ දැවැන්තම වැඩවර්ජනයේ නිරත වූවා. ජර්මනියේ ප්‍රවාහන සේවකයින් තම වැටුප් වර්ධකයක් ලබාදී රැකියාවේ තත්ත්වය ඉහළ දැමීමට කටයුතු කරන ලෙසයි ඉල්ලා සිටින්නේ. පසුගිය පෙබරවාරි මාසයේදී එරට උද්දමනය 9.3% ක් ලෙස වාර්තා වූ අතර යුරෝපයේ විශාලතම ආර්ථිකයට ද ජර්මනිය හිමිකම් කියනවා. උද්දමනය ඉහළ යාමට සරිසලන ලෙස වැටුප් වර්ධක ලබා දෙන ලෙසයි ඔවුන් රජයෙන් ඉල්ලා සිටින්නේ. ජර්මනියේ ගුවන්,දුම්රිය හා බස් රථ සේවාවන් සම්පූර්ණයෙන් අඩාල කිරීමට මෙම වැඩවර්ජනය සමත් වූ බවයි වෘත්තීය සමිති පෙන්වා දෙන්නේ. ගුවන්ගමන් වාර 1200 ක් පමණ අවලංගු කෙරුණු අතර එක් ලක්ෂ හැට දහසක් පමණ ගුවන්මගීන් අපහසුතාවට පත් වුණා.     ", "URL": "https://www.itnnews.lk/2023/10/05/471606/", "Category": "Breaking News,ජාත්‍යන්තර පුවත්", "Parent URL": null}