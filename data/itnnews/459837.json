{"Source": "ITN news", "Timestamp": "පෙබරවාරි 7, 2023 19:40", "Headline": "දේශගුණික විපර්යාස අධ්‍යන විශ්වවිද්‍යාලයක් පිහිටුවීමේ ශ්‍රී ලංකා යෝජනාවට දකුණු ආසියාතික රටවල ප්‍රසාදය", "News Content": "දේශගුණික විපර්යාස අධ්‍යනය සදහා විශ්වවිද්‍යාලයක් පිහිටුවීමේ ශ්‍රී ලංකා යෝජනාවට දකුණු ආසියාතික රටවල ප්‍රසාදය පළවුණා. භූතානයේ අධ්‍යාපන හා නිපුණතා සංවර්ධන අමාත්‍ය ජායි බීර් රායි මහතා අරලියගහ මන්දිරයේ දී අග්‍රාමාත්‍ය දිනේෂ් ගුණවර්ධන මහතා හමුවුණා. ද්වීපාර්ශ්වික සබඳතා ආයෝජන හැකියාව හා කලාපීය ගැටලු පිළිබඳ මෙහිදී කරුණු සාකච්ඡා කළා. දෙරටේ සබදතා පිළිබඳ සඳහන් කළ අග්‍රාමාත්‍ය දිනේෂ් ගුණවර්ධන මහතා වෙළෙඳ ආයෝජන සහ සංචාරක ව්‍යාපාරිය දියුණු කිරීමේ අවශ්‍යතාව අවධාරණය කළා. ප්‍රමුඛ පෙළේ විශ්වවිද්‍යාලවල වෛද්‍ය, ඉංජිනේරු, තොරතුරු තාක්ෂණ ඇතුලු අනෙකුත් පාඨමාලා හැදෑරීමට භූතාන සිසුන්ට ශිෂ්‍යත්ව ලබාදීම සම්බන්ධයෙන් භූතාන අමාත්‍යවරයා ශ්‍රී ලංකාවට ස්තූතිය පළකළා. දේශගුණික විපර්යාස අධ්‍යනය සඳහා විශ්වවිද්‍යාලයක් ශ්‍රී ලංකාවේ පිහිටුවීමට ජනාධිපති රනිල් වික්‍රමසිංහ මහතා කළ යෝජනාව පිළිබඳව ද අග්‍රාමාත්‍යවරයා මෙහිදී භූතාන අමාත්‍යවරයා දැනුවත් කළා. එය දකුණු ආසියාවේ මෙන්ම අනෙකුත් රටවලට ද ප්‍රතිලාභ අත්වන විවශිෂ්ට පියවරක් වනු ඇති බවයි භූතාන අධ්‍යාපන හා නිපුණතා සංවර්ධන අමාත්‍යවරයා වැඩිදුරටත් මෙහිදී සඳහන් කළේ. එමෙන්ම තමා හමුවූ දකුණු ආසියාතික අමාත්‍යවරුන් සියලු දෙනාම මෙම යෝජනාවට ප්‍රසාදය පළකළ බවද ඔහු වැඩිදුරටත් අවධාරණය කළා.   ", "URL": "https://www.itnnews.lk/2023/10/05/459837/", "Category": "Breaking News,දේශීය පුවත්", "Parent URL": null}