{"Source": "ITN news", "Timestamp": "සැප්තැම්බර් 12, 2021 15:06", "Headline": "දේශපාලන අස්ථාවරත්වය බිඳ දැමීමට හයිටි අගමැති විපක්ෂය සමඟ ගිවිසුමකට", "News Content": "මාස ගණනක දේශපාලන අස්ථාවරත්වය බිද දමමින් හයිටි අග්‍රාමාත්‍යවරයා එරට විපක්ෂය සමග ගිවිසුමකට අත්සන් තැබුවා. හයිටි අග්‍රාමාත්‍ය අරියල් හෙන්රි එරට විපක්ෂය හා සිවිල් සංවිධාන සමග කාර්යක්ෂමවත් රජයක් පිහිටුවීම සදහා වන ගිවිසුමට අත්සන් තැබූ බව විදෙස් මාධ්‍ය සදහන් කරනවා. දශක ගණනාවක් මුළුල්ලේ හයිටි රාජ්‍ය දේශපාලනික අස්ථාවරත්වයට හා ස්වභාවික අපදාවන්ට මුහුණ දී සිටිනවා. ඊට මාස දෙකක කාලයකට පෙර එරට ජනාධිපති ජොවිනෙල් මොයිස් වෙඩි තබා ඝාතනය කෙරුණා. එමෙන්ම හයිටි රාජ්‍ය ඊට මසකට පමණ පෙරදී රිච්ටර් පරිමාණ ඒකක හතයි දශම දෙකක භූමි කම්පාවකට මුහුණ දුන් අතර ඉන් මිය ගණන දෙදහසකට අධිකයි. කෙසේ වුවද හයිටි අග්‍රාමාත්‍යවරයා ජනාධිපතිවරයා ඝාතනයට සම්බන්ධ සැකකරුවෙකු සමග ඝාතනයට පෙර දිනයේ දී සාකච්ඡාවක් පවත්වා ඇති බවද හෙළිව තිබෙනවා.     ", "URL": "https://www.itnnews.lk/2023/10/05/361950/", "Category": "ජාත්‍යන්තර පුවත්", "Parent URL": null}