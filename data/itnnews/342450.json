{"Source": "ITN news", "Timestamp": "ජූනි 13, 2021 12:04", "Headline": "සිනහව පමණක් ඉතිරිකොට සැන්ඩෝ හැරිස් සදහටම සමුගනී", "News Content": "අභාවප්‍රාප්ත ප්‍රවීණ රංගන ශිල්පී සැන්ඩෝ හැරිස්ගේ දේහය පිළිබද අවසන් කටයුතු අද පස්වරුවේ දෙහිවලදී සිදුකෙරෙනවා. මොහොමඩ් එම් ජලීල් මොහොමඩ්  සැන්ඩෝ හැරිස් හෙවත් ජනප්‍රිය නාමයෙන් සැන්ඩෝ හැරිස් ලෙස හැදින්වුණු මෙම ශිල්පියා මියයන විට පනස් අට හැවිරිදි වියේ පසුවුණා. ප්‍රහසන වේදිකා නාට්‍ය ශිල්පියෙකු වන ඔහු සාජන් නල්ල තම්බි , සාජන්ගේ නැන්දම්මා, චෙරියෝ සජන්, ඩොක්ටර් චිකාගෝ, කෝච්චි මනමාලයා ආදී නාට්‍ය රැසකට රංගන දායකත්වය ලබාදුන්නා. යුද ගිනි මැද උණුසුම් රාත්‍රිය, ලෙෆ්ට් රයිට්, කේසරා, සිංග මචන් චාලි ආදි චිත්‍රපට රැසක ද විවිද චරිත නිරූපනය කිරීමට ඔහුට හැකිවුණා. සැන්ඩෝ හැරිස් ශිල්පියාගේ දේහය මේ වන විට කලුබෝවිල රෝහලේ මෘත ශරීරාගාරයේ තැන්පත් කර තිබෙනවා. දෙහිවල මුස්ලිම් පල්ලිය වෙත දේහය රැගෙන යාමට නියමිත අතර අද පස්වරුවේ අවසන් කටයුතු සිදුකිරීමට නියමිතයි. කෝවිඩ් නයින්ටීන් සම්බන්ධයෙන් සිදු කළ පරික්‍ෂණවලදී හෙළි වුණේ ඔහුට වෛරසය ආසාදනය වී නොතිබූ බවයි.       ", "URL": "https://www.itnnews.lk/2023/10/05/342450/", "Category": "දේශීය පුවත්", "Parent URL": null}