{"Source": "ITN news", "Timestamp": "ஜனவரி 23, 2023 16:21", "Headline": "மீண்டும் புத்துயிர் பெறும் சுற்றுலாத்துறை", "News Content": "கொரோனா பெரும் தொற்றால் பல்வேறு நாடுகளும் சுற்றுலா துறையில் பாரிய பின்னடைவை சந்தித்தன. அதில் ஒரு நாடாக சிங்கப்பூரும் காணப்படுகிறது.  கடந்த ஆண்டில் 40 லட்சம் முதல் 60 லட்சம் வரை சுற்றுலா பயணிகளின் வருகை இருக்கும் என அந்நாட்டு சுற்றுலா மையம் கணிப்பு வெளியிட்டு இருந்தது. ஆனால், அதனை விடவும் சுற்றுலா பயணிகளின் வருகை அதிகரித்து இருந்தது.  குறிப்பாக 63 லட்சம் பேர் சிங்கப்பூருக்கு கடந்த ஆண்டில் வருகை தந்துள்ளனர் என கணிப்பிடப்பட்டுள்ளது .  இதனால், பொழுதுபோக்கு, விளையாட்டு மற்றும் சுற்றுலா தலங்கள் என பார்வையாளர்களுக்கான பல்வேறு வகை வசதிகளை கொண்ட சிங்கப்பூரில், சுற்றுலா துறையானது வருகிற 2024ம் ஆண்டுக்குள் கொரோனா பெருந்தொற்று பரவலுக்கு முந்தின வளர்ச்சி நிலையை அடைய கூடும் என்று எதிர்பார்க்கப்படுகிறது. ", "URL": "https://www.itnnews.lk/2023/10/05/457208/", "Category": "சர்வதேச செய்திகள்", "Parent URL": null}