{"Source": "ITN news", "Timestamp": "நவம்பர் 29, 2022 08:53", "Headline": "வெஹெரகல நீர்த்தேக்கத்தின் ஆறு வான் கதவுகள் திறப்பு : மக்கள் அவதானத்துடன் இருக்குமாறு அறிவுறுத்துதல்", "News Content": "மொனராகலை மாவட்டத்தில் பெய்து வரும் கடும் மழை காரணமாக வெஹெரகல நீர்த்தேக்கத்தின் ஆறு வான் கதவுகள் தலா ஒன்றரை அடி அகலத்தில் திறக்கப்பட்டுள்ளது. வான் கதவுகள் திறக்கப்பட்டதையடுத்து, மெனிக் ஆற்றின் நீர்மட்டமும் வேகமாக அதிகரித்துள்ளது. இதன் காரணமாக கதிர்காமம், செல்லக்கதிர்காம பிரதேச மக்களையும், மெனிக் ஆற்றை பயன்படுத்தும் பக்தர்களையும் அவதானமாக செயல்படுமாறு மொனராகலை மாவட்ட அனர்த்த முகாமைத்துவ பிரிவு அறிவித்துள்ளது. தொடர்ந்து மழை பெய்தால் ,வெஹெரகல நீர்த்தேக்கத்தின் வான்கதவுகளை மேலும் திறக்க வேண்டிய நிலை ஏற்படலாம் என மொனராகலை மாவட்ட அனர்த்த முகாமைத்துவ பிரிவு மேலும் தெரிவித்துள்ளது. ", "URL": "https://www.itnnews.lk/2023/10/05/448102/", "Category": "Breaking News,அண்மைய செய்திகள்", "Parent URL": null}