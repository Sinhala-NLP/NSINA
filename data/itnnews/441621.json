{"Source": "ITN news", "Timestamp": "ඔක්තෝබර් 20, 2022 18:28", "Headline": "විදුලිබලය භාවිත කිරීම සීමා කරන්න – යුක්රේන ජනපති ජනතාවගෙන් ඉල්ලයි", "News Content": "විදුලිබලය භාවිත කිරීම හැකිතාක් සීමා කරන ලෙස යුක්රේන ජනාධිපති වොලොදිමීර් සෙලෙන්ස්කි එරට ජනතාවගෙන් ඉල්ලීමක් කර තිබෙනවා. රුසියා ප්‍රහාරවලින් විදුලිබලාගාර කිහිපයකට හානි සිදු වීමෙන් පසු යුක්රේනයේ ජනතාව විදුලිය සැපයීම සීමා කිරීමට සිදු වුණා. රුසියා ප්‍රහාර නිසා පසුගිය සතිය තුළදී යුක්රේනයේ විදුලිබලාගාරවලින් තුනෙන් එකක් විනාශ වී තිබෙනවා. යුක්රේනය මුහුණ පා සිටින බලශක්ති අර්බුදය සදහා කඩිනම් විසදුම් සෙවීමට යුරෝපා සංගමයේ නියෝජිතයන් පිරිසක් දෙදින සමුලුවක් කැදවා තිබෙනවා. විදුලි කප්පාදුව සිදු වන්නේ ඉදිරි ශීත සෘතුවේ බැවින් යුක්රේනයේ අතිවිශාල ජනතාවක් පීඩාවට පත්වන බවයි යුරෝපා සංගමය පෙන්වා දී ඇත්තේ.     ", "URL": "https://www.itnnews.lk/2023/10/05/441621/", "Category": "ජාත්‍යන්තර පුවත්", "Parent URL": null}