{"Source": "ITN news", "Timestamp": "ජනවාරි 30, 2022 12:53", "Headline": "“ඔබට ගෙයක් – රටට හෙටක්” වැඩසටහන යටතේ දොම්පේ නිවාස 274ක ඉදිකිරීම් අවසන්", "News Content": "ජාතික නිවාස සංවර්ධන අධිකාරිය ක්‍රියාත්මක කරන ඔබට ගෙයක් රටට හෙටක් වැඩසටහනට  සමගාමී ලෙස දොම්පේ මැතිවරණ කොට්ඨාසය තුළ නිවාස 274 ක ඉදිකිරීම් අවසන් කර තිබෙනවා. ඉදිකිරීම් අවසන් කර ඇති නිවාස 85ක් ජනතා අයිතියට පත්කිරීම පාර්ලිමේන්තු මන්ත්‍රී මිලාන් ජයතිලකගේ ප්‍රධානත්වයෙන් සිදුකෙරුණා. අලුතින් නිවාස ලබාගැනීමට සුදුසුකම් ලැබූ ප්‍රතිලාභීන් 79 දෙනෙකු සඳහා චෙක්පත් ප්‍රදානය කිරීම ද මෙහිදි සිදුවුණා. මෙම අවස්ථාවට  රාජ්‍ය අමාත්‍ය ඉන්දික අනුරුද්ධ ඇතුලු දේශපාලන නියෝජිතයින් කිහිපදෙනෙකු එක් වුණා. ", "URL": "https://www.itnnews.lk/2023/10/05/392175/", "Category": "දේශීය පුවත්", "Parent URL": null}