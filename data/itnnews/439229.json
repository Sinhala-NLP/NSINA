{"Source": "ITN news", "Timestamp": "ඔක්තෝබර් 7, 2022 11:05", "Headline": "ආර්ථික අර්බුදයෙන් ගැලවීමට නොපමාව ගත යුතු ක්‍රියාමාර්ග ලෝක බැංකුව පෙන්වා දෙයි", "News Content": "ණය ප්‍රතිව්‍යුහගත කිරීම සහ ගැඹුරු ප්‍රතිසංස්කරණ කරා යොමු වීම ශ්‍රී ලංකාවේ ආර්ථික ස්ථාවරත්වය සදහා බෙහෙවින් වැදගත් වන බව ලෝක බැංකුව නිවේදනය කරනවා. අස්ථාවර ණය තත්ත්වයන් සහ ගෙවීම් ශේෂයේ ඇති වී තිබෙන දුර්වලතා නිසා මෙරට ආර්ථික අර්බුදය මූලික වශයෙන් ඇති වී තිබෙන බවයි ලෝක බැංකු පෙන්වා දෙන්නේ සමාජ ආරක්ෂණය සහ සුබසාධනය වෙනුවෙන් ශ්‍රී ලංකාව නොපමාව ගත යුතු ක්‍රියාමාර්ග පිළිබදව ද ලෝක බැංකුව කරුණු දක්වා තිබුණා. දරිද්‍රතාවෙන් පීඩා විදින ජනතාව ආරක්ෂා කිරීම සදහා වේගවත් ව්‍යාපෘතියක් අවශ්‍ය වන බවයි ශ්‍රී ලංකාව, මාලදිවයින හා නේපාලය සදහා වන ලෝක බැංකු නියෝජිත ෆාරිස් හැඩාඩ් සර්වෝස් සදහන් කළේ. ශ්‍රී ලංකාවේ දිලිදුකමින් පීඩාවිදින ජනතාව මිලියන 2.7 කින්  ඉහළ ගොස් ඇති බවද ඔහු පෙන්වා දෙනවා. මෙරට රැකියා ක්ෂේත්‍රය සහ සේවා ක්ෂේත්‍රය වර්ධනය කිරීම සදහා කඩිනම් වැඩපිළිවෙල්ද ක්‍රියාත්මක කළ යුතු බවයි ලෝක  බැංකු නියෝජිතවරයා පවසන්නේ.   ", "URL": "https://www.itnnews.lk/2023/10/05/439229/", "Category": "දේශීය පුවත්", "Parent URL": null}