{"Source": "ITN news", "Timestamp": "අප්‍රේල් 18, 2022 11:41", "Headline": "වසා දැමීමෙන් පසු පළමුවරට ෂැන්ග්හයි නගරයෙන් කොරෝනා මරණ 3ක් වාර්තා වෙයි", "News Content": "කොරෝනා වයිරස ව්‍යාප්තිය පාලනය කිරීමට චීනයේ ෂැන්ග්හයි නගරය වසා දැමීමෙන් පසු පළමුවරට එම නගරයෙන් කොරෝනා මරණ 3 ක් වාර්තා වුණා. වයිරස ව්‍යාප්තිය පාලනයට පසුගිය මාර්තු මාසයේදී ෂෑන්ග්හයි නගරය සම්පූර්ණයෙන් වසා දැමීමට බලධාරීන් පියවර ගත්තා. මියගිය පුද්ගලයින් අවුරුදු 89 ත් 91 ත් අතර වයස්වල පසුවන්නන්. ඔවුන් වයිරසයට එරෙහි එන්නත් ලබාගෙන නොමැති බවද ෂැන්ග්හයි නුවර සෞඛ්‍ය කොමිසම නිවේදනය කරනවා. ශීඝ්‍ර යෙන් කොරෝනා වයිරසය ෂෑන්ග්හයි නගරය තුළ ව්‍යාප්තවීම හේතුවෙන් නගරය වසා දැමුණ ද කොරෝනා මරණයක් වාර්තා වූයේ පළමුවරටයි. මේ වනවිට නගරයෙන් හමුවී ඇති වයිරස ආසාදිතයින් සංඛ්‍යාව 22,500 කට ආසන්නයි. වයිරස ව්‍යාප්තිය පාලනය කිරීමට මිලියන 25 ක් පමණ වූ නගර වැසියන් පරීක්ෂණ සදහා යොමුකිරීමට ද සෞඛ්‍ය අංශ පියවර ගත්තා.         ", "URL": "https://www.itnnews.lk/2023/10/05/407230/", "Category": "ජාත්‍යන්තර පුවත්", "Parent URL": null}