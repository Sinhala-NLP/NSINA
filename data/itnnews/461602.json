{"Source": "ITN news", "Timestamp": "පෙබරවාරි 19, 2023 12:36", "Headline": "ඊශ්‍රායල මිසයිල ප්‍රහාරයකින් සිරියාවේ 15 දෙනෙකු ජීවිතක්ෂයට", "News Content": "ඊශ්‍රායල මිසයිල ප්‍රහාරයකින් සිරියාවේ 15 දෙනෙකු ජීවිතක්ෂයට පත්වුණා. ඊශ්‍රායල මිසයිල ප්‍රහාරයකින් සිරියාවේ ඩැමස්කස් නගරයේ ගොඩනැගිල්ලකට හානි සිදුව තිබෙනවා. මෙම ගොඩනැගිල්ල ඉරාන සංස්කෘතික මධ්‍යස්ථානයක් ආසන්නයේ පැවති ගොඩනැගිල්ලක්. 2011 වසරේ සිරියා අර්බුදය ආරම්භවීමෙන් පසු ඊශ්‍රායලය දිගින් දිගටම සිරියානු හමුදාව වෙත,  ඉරාන ඉලක්ක සහ ලෙබනනයේ හිස්බුල්ල සටන්කාමීන් ඉලක්ක කරගෙන මිසයිල ප්‍රහාර එල්ල කිරීම සිදුකළා. විශේෂයෙන්ම සිරියාවේ ක්‍රියාත්මක හිස්බුල්ලා සංවිධානයේ සාමාජිකයින් ඉලක්ක කරගෙන මෙම මිසයිල ප්‍රහාරයත් ඊශ්‍රායලය සිදුකරන්නට ඇතැයි අනුමාන කරනවා.       ", "URL": "https://www.itnnews.lk/2023/10/05/461602/", "Category": "ජාත්‍යන්තර පුවත්", "Parent URL": null}