{"Source": "ITN news", "Timestamp": "ජූලි 3, 2023 16:39", "Headline": "අපරාධ වාර්තා කිරීමේ දී මාධ්‍යවේදියා සතු කාර්යභාරය මැයෙන් වැඩමුළුවක්", "News Content": "අපරාධ වාර්තා කිරීමේ දී මාධ්‍යවේදියා සතු කාර්යභාරය මැයෙන් වැඩමුළුවක් අයි ටී එන් ශ්‍රවණාගාරයේදී පැවැත්වුණා. ඒ පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නීතීඥ නිහාල් තල්දූව මහතාගේ ප්‍රධානත්වයෙන්. ස්වාධීන රූපවාහිනී ප්‍රවෘත්ති අංශයේ සියලු කාර්ය මණ්ඩලය සදහා වැඩමුළු මාලාවක් පැවැත්වීමට කටයුතු සූදානම් කර තිබෙනවා. එහි පළමු අදියර අද පැවැත්වුණේ අලුතින් බඳවාගත් නිවේදක නිවේදිකාවන් වෙනුවෙනුයි. අපරාධ තොරතුරු මාධ්‍ය ඔස්සේ වාර්තා කිරීමේ දී මාධ්‍යවේදීන් කටයුතු කළ යුතු ආකාරය පිළිබද මෙහිදී කරුණු පැහැදිලි කෙරුණා. පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නීතිඥ නිහාල් තල්දූව මහතා මෙහිදී ආරාධිත දේශනය සිදුකළ අතර මනා දැනුමක් නවක මාධ්‍යවේදීන් වෙත සම්ප්‍රේෂණය කිරීමට එතුමා කටයුතු කළා. සෑම මසකම මෙම වැඩමුළු මාලාව විවිධ මාතෘකාවන් ඔස්සේ පැවැත්වීමට ද නියමිතයි. අද පැවති වැඩමුළුවට විශ්වවිද්‍යාල සිසුන් / මාධ්‍යවේදීන් ඇතුළු පිරිසක් රැසක් එක්ව සිටියා. ", "URL": "https://www.itnnews.lk/2023/10/05/497065/", "Category": "දේශීය පුවත්", "Parent URL": null}