{"Source": "ITN news", "Timestamp": "ජූනි 7, 2021 11:59", "Headline": "සම්බුදු තෙමගුල සමරමින් ඇමෙරිකාවේ ඉන්ඩියානා බෞද්ධ විහාරස්ථානයේදී පිංකම් රැසක්", "News Content": "සම්බුදු තෙමගුල සමරමින් ඇමෙරිකාවේ ඉන්ඩියානා බෞද්ධ විහාරස්ථානයේදී පිංකම් රැසක් පැවැත්වුණා. කොරෝනා වසංගත තත්ත්වයෙන් පීඩා විදින ශ්‍රී ලංකා වාසීන් ඇතුලු රට වැසියන්ට නිරෝගී සුවය ප්‍රාර්ථනා කරමිනුයි මෙම පිංකම් පැවැත්වුණේ. ඇමෙරිකාවේ ඉන්ඩියානා බෞද්ධ විහාරස්ථානයේ හා ලොස්ඇන්ජලීස් ලංකාරාම යන විහාරස්ථානවල විහාරාධිපති පූජ්‍ය තලංගම දේවානන්ද හා පූජ්‍ය සුගුන ධම්ම ස්වාමින්වහන්සේ ඇතුලු මහා සංඝරත්නයේ ආශිර්වාදයෙනුයි පිංකම සංවිධාන කෙරුණේ. මෙම පිංකමට කිරිපිඩු පූජාව, සත්බුදු වන්දනාව,වෙසක් බැති ගී සරණිය ඇතුලු ආගමික වැඩසටහන් රැසක් ඇතුළත් වුණා.     ", "URL": "https://www.itnnews.lk/2023/10/05/341121/", "Category": "දේශීය පුවත්", "Parent URL": null}