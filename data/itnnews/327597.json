{"Source": "ITN news", "Timestamp": "මාර්තු 24, 2021 09:57", "Headline": "පාතාල කල්ලි සාමාජිකයකු වන කපුටා නැමැත්තා අත්අඩංගුවට", "News Content": "පාතාල කල්ලි සාමාජිකයකු වන කපුටා නැමැති පුද්ගලයා අත්අඩංගුවට ගැනීමට නිටට්ඹුව පොලීසිය සමත් වී තිබෙනවා. නිවාස කොල්ලකෑම සහ මත්කුඩු ජාවාරම සම්බන්ධයෙන් මෙම පුද්ගලයා පොලීසියට අවශ්‍ය වී සිටි පුද්ගලයෙකු බවයි වාර්තා වන්නේ. නිට්ටඹුව, වතුපිටිවල, අත්තනගල්ල වැනි ප්‍රදේශවල නිවාස කොල්ලකෑමේ සිද්ධි රැසකට මෙම පුද්ගලයා සම්බන්ධ බව පොලීසිය සඳහන් කළා. සොරාගන්නා භාණ්ඩ අලෙවි කිරීමෙන් සහ උකස් කිරීමෙන් ලබා ගන්නා මුදල් ඔහු මත්කුඩු  පානය සඳහා භාවිත කර ඇති බවයි විමර්ශනවලදී හෙළි වී ඇත්තේ. කපුටා නැමැති මෙම සැකකරු සොරාගත් රුපියල් ලක්ෂ 05 ක පමණ භාණ්ඩ පොලීසිය සොයා ගෙන තිබෙනවා.             ", "URL": "https://www.itnnews.lk/2023/10/05/327597/", "Category": "දේශීය පුවත්", "Parent URL": null}