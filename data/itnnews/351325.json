{"Source": "ITN news", "Timestamp": "ஜூலை 23, 2021 13:44", "Headline": "கொக்குவில் குளப்பிட்டி சந்தியில் உள்ள வர்த்தக நிலையமொன்றில் வன்முறையில் ஈடுபட்ட மூவர் கைது", "News Content": "கொக்குவில் குளப்பிட்டி சந்தியில் உள்ள வர்த்தக நிலையமொன்றில் வன்முறையில் ஈடுபட்ட மூவர் கைதுசெய்யப்பட்டுள்ளனர். சம்பவம் நேற்றிரவு இடம்பெற்றுள்ளது. கைதுசெய்யப்பட்டவர்களிடமிருந்து வாள் ஒன்றும், வன்முறைக்கு பயன்படுத்தப்பட்ட மோட்டார் சைக்கிள் ஒன்றும் கைப்பற்றப்பட்டதாக யாழ்.பொலிஸார் தெரிவித்துள்ளனர். கொக்குவில் குளப்பிட்டி சந்தியில் இன்ந்தெரியாத நபர்களினால் ஆடை விற்பனை நிலையமொன்றின் மீது பெற்றோல் குண்டுவீச்சு தாக்குதல் நடத்தப்பட்டுள்ளது. வர்த்தக நிலையத்தில் இருந்த புடவைகள் உள்ளிட்ட பெறுமதியான பொருட்கள் எரியூட்டப்பட்டுள்ளன. வர்த்தக நிலைய உரிமையாளருக்கும் அருகில் உள்ள மற்றுமொரு வர்த்தக நிலைய உரிமையாளர் ஒருவருக்கும் இடையிலான கருத்து முரண்பாட்டின் அடிப்படையில் சம்பவம் இடம்பெற்றிருக்கலாம் என ஆரம்ப கட்ட விசாரணைகளில் தெரியவருகிறதாக பொலிஸார் தெரிவித்துள்ளனர். ", "URL": "https://www.itnnews.lk/2023/10/05/351325/", "Category": "Breaking News,தேசிய செய்திகள்", "Parent URL": null}