{"Source": "ITN news", "Timestamp": "අගෝස්තු 4, 2022 17:01", "Headline": "සංවිධානාත්මක අපරාධකරුවකුගේ පුතෙකු හා ඔහුගේ සඟයෙකු අත්අඩංගුවට", "News Content": "සංවිධානාත්මක අපරාධකරුවකු,මත්ද්‍රව්‍ය ජාවාරම්කරුවකුගේ පුතෙකු හා ඔහුගේ සගයෙකු හෙරොයින් මත්ද්‍රව්‍ය සමග පොලිස් විශේෂ කාර්ය බලකාය මගින් අත්අඩංගුවට ගෙන තිබෙනවා. ග්‍රෑන්ඩ් පාස් මහවත්ත ප්‍රදේශයේ ප්‍රධාන මාර්ගයක රේල් පාරක් අසලකදීයී මෙම වැටලීම සිදු කර ඇත්තේ. ශ්‍රී ලංකාවේ ක්‍රියාත්මක වන සංවිධානාත්මක අපරාධ හා මත්ද්‍රව්‍ය ජාවාරම්කරුවකු වන දැනට විදෙස්ගතව සිටින පුකුට්කන්නාගේ සමීපතමයෙකු වන මන්නකුමාරගේ අපරාධ කල්ලි මෙහෙයවන තම්බිරාජාගේ පුත්‍රයායි මෙසේ අත්අඩංගුවට ගෙන ඇත්තේ. සම්මුගන් ඇන්ඩෘ හෙවත් අගිල්  නමැති මෙම පුද්ගලයා වයස අවුරුදු 23 ක අයෙකි. ඔහු සමග අත්අඩංගුවට ගෙන ඇති ඔහුගේ සහායකයා දෙනෙත් අවිනාශ් යන වයස අවුරුදු 20 ක තරුණයෙක් බවයි විශේෂ කාර්ය බලකාය පවසන්නේ. මොවුන් යතුරුපැදියකින් අදාළ මත්ද්‍රව්‍ය ප්‍රවාහනය කරමින් සිටි බවයි විශේෂ කාර්ය බලකාය පවසන්නේ. මේ අතර හෙරොයින් සහ කේරල ගංජා සමග තවත් පුද්ගලයෙකු මන්නාරමේදී අත්අඩංගුවට ගැනීමට පොලිස් විශේෂ කාර්ය බලකාය සමත් වුණා. මන්නාරම මූර්වීදිය ප්‍රදේශයේදීයී මෙම වැටලීම සිදු කර ඇත්තේ.         ", "URL": "https://www.itnnews.lk/2023/10/05/426878/", "Category": "දේශීය පුවත්", "Parent URL": null}