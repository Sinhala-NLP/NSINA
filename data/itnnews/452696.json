{"Source": "ITN news", "Timestamp": "දෙසැම්බර් 29, 2022 17:55", "Headline": "යකඩ සොරා කෑ බෙලිඅත්ත ප්‍රාදේශීය සභා සභාපති රක්ෂිත බන්ධනාගාරයට", "News Content": "ගැල්වනයිස් වර්ගයේ ජල බට එකොළහක් සොරකම් කිරිමේ චෝදනා යටතේ බෙලිඅත්ත ප්‍රාදේශිය සභාවේ සභාපති සහ ඔහුගේ සොහොයුරා රක්ෂිත බන්ධනාගාර ගත කෙරුණා. මාහීල්ල නැගෙනහිර පැරකුම් ප්‍රජා මුල සංවිධානය අයත් රුපියල් දෙලක්ෂ පනස්දහසක් වටිනා ගැල්වනයිස් ජල බට සොරකම් කළ බවටයි ඔවුන්ට චෝදනා එල්ල වී ඇත්තේ. සැකකරුවන් තංගල්ල මහේස්ත්‍රාත් අධිකරණයට අද ඉදිරිපත් කිරිමෙන් පසු ලබන 03වනදා තෙක් රක්ෂිත බන්ධානාගර ගත කෙරුණා. ඊයේ රාත්‍රී 9.30ට පමණ ලොරි රථය යොදා ගනිමින් මෙම බට 11 සොරකම් කරගෙන යන අවස්ථාවේදි ප්‍රදේශවාසීන් පොලිසියට දැනුම් දි තිබෙනවා. පොලිසිය රාත්‍රී කාලයේදි සිදුකළ මෙහෙයුමකට අනුව ලොරි රථය සහ සොරකම් කරන ලද බට අත්අඩංගුවට ගත්තා.     ", "URL": "https://www.itnnews.lk/2023/10/05/452696/", "Category": "දේශීය පුවත්", "Parent URL": null}