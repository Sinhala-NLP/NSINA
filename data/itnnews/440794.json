{"Source": "ITN news", "Timestamp": "ඔක්තෝබර් 16, 2022 12:05", "Headline": "හෙරොයින් ජාවාරමේ නිරත වූ වරාපිටිය චමී අත්අඩංගුවට", "News Content": "අලුත්ගම සහ අවට ප්‍රදේශවල හෙරොයින් ජාවාරමේ නිරත වූ වරාපිටිය චමී නමැති මත්ද්‍රව්‍ය ජාවාරම්කරු අත්අඩංගුවට ගෙන තිබෙනවා. වාහන සේවා ස්ථානයක් පවත්වාගෙන යන මුවාවෙන් සැකකරු හෙරොයින් සහ කේරළ ගංජා ජාවාරම සිදුකර තිබෙනවා. අත්අඩංගුවට ගත් අවස්ථාවේ ඔහු ළඟ තිබී හෙරොයින් ග්‍රෑම් 10 ක් කේරළ ගංජා සහ තියුණු ආයුධ දෙකක් මෙන්ම මත්ද්‍රව්‍ය ජාවාරමෙන් උපයාගත් මුදල් ද පොලිස් භාරයට ගැණුනා. සැකකරු කලුතර මහේස්ත්‍රාත් අධිකරණයට අද ඉදිරිපත් කිරීමට නියමිතයි.   ", "URL": "https://www.itnnews.lk/2023/10/05/440794/", "Category": "දේශීය පුවත්", "Parent URL": null}