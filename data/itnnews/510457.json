{"Source": "ITN news", "Timestamp": "අගෝස්තු 24, 2023 09:38", "Headline": "ඔත්තු බැලීමේ චන්ද්‍රිකාවක් අභ්‍යවකාශගත කිරීමේ උ.කොරියා දෙවන උත්සාහයත් ව්‍යර්ථ වෙයි", "News Content": "ඔත්තු බැලීමේ චන්ද්‍රිකාවක් අභ්‍යවකාශගත කිරීමේ උතුරු කොරියා දෙවන උත්සාහයත් ව්‍යර්ථ වී තිබෙනවා. ඔත්තු බැලීමේ අරමුණින් උතුරු කොරියාව සිය නවතම චන්ද්‍රිකාව අභ්‍යවකාශගත කිරීම එරට වේලාවෙන් අලුයම 3.50 සිදු වුණා. එහෙත් එහි පද්ධතියක හටගත් පිපිරිමක් නිසා එය විනාශ වී ඇති බවයි පියොංයැන්ග් අභ්‍යවකාශ ඒජන්සිය නිවේදනය කරන්නේ. පිපිරීමෙන් පසු චීනය හා කොරියා අර්ධද්වීපය අසළ කහ මුහුදට එහි සුන්බුන් කඩා වැටී තිබෙනවා. මීට මාස තුනකට පෙර උතුරු කොරියාව ඔත්තු බැලීමේ යානාවක් යැවීමට ගත් පළමු උත්සාහයද ව්‍යර්ථ වුණා. කෙසේ වෙතත් එරට අභ්‍යවකාශ පර්යේෂකයන් පෙන්වා දෙන්නේ එළඹෙන ඔක්තෝබර් මාසයේ දී තවත් යානාවක් යැවීමට සූදානමින් සිටින බවයි.     ", "URL": "https://www.itnnews.lk/2023/10/05/510457/", "Category": "Breaking News,ජාත්‍යන්තර පුවත්", "Parent URL": null}