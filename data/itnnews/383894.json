{"Source": "ITN news", "Timestamp": "டிசம்பர் 20, 2021 17:17", "Headline": "ஐந்து மாவட்டங்களில் வைத்தியர்கள் பணிபகிஸ்கரிப்பில்..", "News Content": "பல்வேறு கோரிக்கைகளை முன்வைத்து அரச வைத்திய அதிகாரிகள் சங்கத்தினர் இன்றைய தினம் பணிபுறக்கணிப்பில் ஈடுப்பட்டுள்ளனர். இன்று காலை 8.00 மணி முதல் 24 மணித்தியாலங்களுக்கு வேலைநிறுத்த போராட்டம் முன்னெடுக்கப்படுமென அரச வைத்திய அதிகாரிகள் சங்கம் தெரிவித்துள்ளது. மன்னார், திருகோணமலை, இரத்தனபுரி, நுவரெலியா மற்றும் பொலன்னறுவை ஆகிய ஐந்து மாவட்டங்களை உள்ளடக்கும் வகையில் வேலைநிறுத்த போராட்டம் முன்னெடுக்கப்பட்டுள்ளது. சுகாதார அமைச்சினால் மேற்கொள்ளப்பட்ட சில நியமனங்களுக்கு எதிர்ப்பு தெரிவித்து பணிபுறக்கணிப்பு ஆரம்பிக்கப்பட்டுள்ளதாக அரச வைத்திய அதகாரிகள் சங்கம் தெரிவித்துள்ளது. ", "URL": "https://www.itnnews.lk/2023/10/05/383894/", "Category": "Breaking News,அண்மைய செய்திகள்,தேசிய செய்திகள்", "Parent URL": null}