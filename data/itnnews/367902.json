{"Source": "ITN news", "Timestamp": "ඔක්තෝබර් 8, 2021 19:02", "Headline": "ගුරු ගැටලු ඉදිරිපත් කිරීමට අගමැති සමඟ සාකච්ඡාවකට ඉඩ දෙන්න සූදානම්", "News Content": "ගුරු විදුහල්පතිවරුන්ගේ ගැටලු ඉදිරිපත් කිරීම සදහා අදාළ වෘත්තිය සමිතිවලට අග්‍රාමාත්‍ය මහින්ද රාජපක්ෂ මහතා සමග සාකච්ඡාවකට ඉඩ සලසා දෙන්න සූදානම් බව ඇමති දිනේෂ් ගුණවර්ධන මහතා පාර්ලිමේන්තුවේදී ප්‍රකාශ කළා. රාජ්‍ය නොවන සංවිධානයක නියෝජිතයින් පිරිසක් සමග ලංකා ගුරු සංගමයේ ලේකම් ජෝසප් ස්ටාලින් ඇතුලු වෘත්තිය සංගම් නියෝජිතයින් නාරහේන්පිට ප්‍රදේශයේ හෝටලයක පැවැත්වූ වැඩමුලුවක් සම්බන්ධයෙන් ද අද පැවති මාධ්‍ය හමුවකදී තොරතුරු හෙළි කෙරුණා. පාර්ලිමේන්තු මන්ත්‍රී අනුර කුමාර දිසානායක මහතා අද පාර්ලිමේන්තුවේදී යොමු කළ ප්‍රශ්නයකට පිළිතුරු දුන් අධ්‍යාපන අමාත්‍ය දිනේෂ් ගුණවර්ධන මහතා අග්‍රාමාත්‍යවරයා සමග වෘත්තිය සමිති නියෝජිතයින්ට සාකච්ඡා කිරීමට අවස්ථාව සලසා දෙන බව කියා සිටියා. මේ අතර පාසල් ආරම්භ වුවද තම වෘත්තිය ක්‍රියාමාර්ගය තවදුරටත් අඛණ්ඩව සිදු කරගෙන යන බවයි ලංකා ගුරු සංගමය අවධාරණය කරන්නේ.       ", "URL": "https://www.itnnews.lk/2023/10/05/367902/", "Category": "Breaking News,දේශීය පුවත්", "Parent URL": null}