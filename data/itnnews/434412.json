{"Source": "ITN news", "Timestamp": "செப்டம்பர் 12, 2022 10:59", "Headline": "ஆணொருவரின் சடலம் மீட்பு", "News Content": "கொட்டகல மேபீல்ட் சந்தியில் இன்று காலை ஆணொருவரின் சடலம் மீட்கப்பட்டுள்ளது. குறித்த வீதியின் ஓரத்தில் சடலம் ஒன்று இருப்பதாக பொலிஸாருக்கு பொதுமக்கள் தகவல் வழங்கியதையடுத்து இன்று காலை திம்புள்ள பத்தனை பொலிஸார் சம்பவ இடத்துக்கு சென்று சடலத்தை பார்வையிட்டு தடயவியல் பிரிவு பொலிஸாரை அழைத்து விசாரணைகளை மேற்கொண்டனர். இதனை அடுத்து நீதிமன்ற உத்தரவை பெற்று மரண விசாரணை அதிகாரி முன்னிலையில் சடலத்தை மீட்டு பிரேத பரிசோதனைக்காக நுவரெலியா மாவட்ட வைத்தியசாலைக்கு ஒப்படைக்கப்படும் என தெரிவித்தனர். சடலமாக மீட்கப்பட்டவர் காயங்களுடன் காணப்படுவதாகவும், இவர் கொலை செய்யப்பட்டுள்ளாரா அல்லது வீதி விபத்தில் உயிரிழந்தாரா என பொலிஸார் விசாரணைகளை ஆரம்பித்துள்ளனர். ", "URL": "https://www.itnnews.lk/2023/10/05/434412/", "Category": "அண்மைய செய்திகள்", "Parent URL": null}