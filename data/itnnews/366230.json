{"Source": "ITN news", "Timestamp": "அக்டோபர் 1, 2021 12:56", "Headline": "போதைப்பொருள் வர்த்தகத்தில் ஈடுபட்டிருந்த தந்தை உட்பட இரு புதல்வர்களும் கைது", "News Content": "போதைப்பொருள் வர்த்தகத்தில் ஈடுபட்டிருந்த தந்தையொருவரும், அவரது இரு புதல்வர்களும் கைதுசெய்யப்பட்டுள்ளனர். மட்டக்குளி பகுதியில் உள்ள உயர் கல்வி நிறுவனம் மற்றும் பாடசாலைக்கருகில் உள்ள வீட்டில் இருந்தே போதைப்பொருள் வர்த்தகம் முன்னெடுக்கப்பட்டுள்ளது. சந்தேகநபர்களிடமிருந்து 2 கிலோ மாவா போதைப்பொருள், 50 கிராம் கஞ்சா, வெளிநாட்டு சிகரட்டுக்கள் மற்றும் மதுபான போத்தல்களும் கைப்பற்றப்பட்டுள்ளன. சந்தேகநபர்கள் உயர் கல்வி நிறுவனம் மற்றும் பாடசாலை மாணவர்களை இலக்காக வைத்து போதைப்பொருள் வர்த்தகத்தில் ஈடுபட்டுள்ளதாக தெரியவந்துள்ளது. அவர்களை நீதிமன்றில் ஆஜர்ப்படுத்த பொலிஸார் நடவடிக்கை எடுத்துள்ளனர். ", "URL": "https://www.itnnews.lk/2023/10/05/366230/", "Category": "Breaking News,தேசிய செய்திகள்", "Parent URL": null}