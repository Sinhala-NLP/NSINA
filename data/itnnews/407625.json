{"Source": "ITN news", "Timestamp": "අප්‍රේල් 21, 2022 09:54", "Headline": "හෙරොයින් සමඟ සැකකරුවන් තුන්දෙනෙකු අත්අඩංගුවට", "News Content": "හෙරොයින් සමඟ සැකකරුවන් තුන් දෙනෙකු පානදුර සහ අයගම ප්‍රදේශවලදී පොලිස් අත්අඩංගුවට ගෙන තිබෙනවා. පානදුර දකුණ පොලිස් වසමේ පිංවල ප්‍රදේශයේදී සැකකරුවකු හෙරොයින් ග්‍රෑම් 21 යි මිලිග්‍රෑම් 100 ක් සමඟ අත්අඩංගුවට ගැනීමට පොලීසිය සමත් වුණා. ඒ පානදුර දකුණ පොලිස් ස්ථානයේ නිලධාරීන්ට ලැබුණ තොරතුරකට අනුවයි. 23 හැවිරිදි සැකකරු පානදුර අධිකරණය වෙත ඉදිරිපත් කිරීමටයි පොලීසිය කටයුතු කර ඇත්තේ. මේ අතර අයගම පොලිස් වසමේ ගලඋඩකන්ද ප්‍රදේශයේදී ද හෙරොයින් ග්‍රෑම් 11 යි මිලිග්‍රෑම් 200 ක් සමඟ සැකකරුවන් දෙදෙනෙකු අත්අඩංගුවට ගෙන තිබෙනවා. අවුරුදු 33සහ 35 වයස් කාණ්ඩවල පසුවන මෙම සැකකරුවන් අයගම ප්‍රදේශයේම  පදිංචිකරුවන් බවයි අයගම පොලීසිය සඳහන් කළේ.   .   ", "URL": "https://www.itnnews.lk/2023/10/05/407625/", "Category": "Breaking News,දේශීය පුවත්", "Parent URL": null}