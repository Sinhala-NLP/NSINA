{"Source": "ITN news", "Timestamp": "සැප්තැම්බර් 22, 2022 10:34", "Headline": "රුසියාවට එරෙහිව ජාත්‍යන්තර ප්‍රජාව දඬුවම් පැමිණවීම සිදු කළ යුතුයි – යුක්රේන ජනපති", "News Content": "යුක්රේනය ආක්‍රමණය කිරීම සම්බන්ධයෙන් රුසියාවට එරෙහිව ජාත්‍යන්තර ප්‍රජාව දඩුවම් පැමිණවීම සිදු කළ යුතු බව යුක්රේන ජනාධිපති වොලදමීර් සෙලෙන්ස්කි පවසනවා. නිව්යෝක් නුවරදී එක්සත් ජාතීන්ගේ මහා මණ්ඩල රැස්වීම අමතමිනුයි ඔහු මේ බව සදහන් කළේ. වීඩියෝ තාක්ෂනය ඔස්සේ යුක්රේන ජනාධිපතිවරයා එක්සත් ජාතීන්ගේ මහා මණ්ඩලය ඇමතීම සිදු කළා. රුසියා හමුදා සිදු කළ අපරාධ සම්බන්ධයෙන් විශේෂ යුද අධිකරණයක් පිහිටුවා දඩුවම් කිරීම සිදුකළ යුතු බවයි ඔහු කියා සිටියේ. මෙම යුද්ධය සහමුලින්ම නීති විරෝධී බව පෙන්වා දුන් සෙලෙන්ස්කි සාමාන්‍ය ජනතාව විශාල වශයෙන් ඉන් පීඩාවට පත් වූ බව සදහන් කලා.       ", "URL": "https://www.itnnews.lk/2023/10/05/436460/", "Category": "ජාත්‍යන්තර පුවත්", "Parent URL": null}