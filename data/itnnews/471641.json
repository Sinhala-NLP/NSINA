{"Source": "ITN news", "Timestamp": "මාර්තු 29, 2023 11:50", "Headline": "ඇමෙරිකාවේ ටෙනසි ප්‍රාථමික පාසලේ ඝාතකයා මානසික රෝගියෙක් බව හෙළිවෙයි", "News Content": "ඇමෙරිකාවේ ටෙනසි ප්‍රදේශයේ නැෂ්විල් ප්‍රාථමික පාසලේ ඝාතන සිද්ධියට සම්බන්ධ 28 හැවිරිදි ඕඩ්රි හේල් ඒ සඳහා ගිනි අවි 7 ක් රැගෙන විත් ඇති අතර ඉන් 3 ක් භාවිතා කර ඇති බව පොලීසිය පවසනවා. ඕඩ්රි හේල් මානසික ව්‍යාධි තත්ත්වයකින් පසු වූ බව මේ වන විට අනාවරණය වී තිබෙනවා. ඕඩ්රි හේල් පාසල තුළට ඇතුළු වී වෙඩි ප්‍රහාර එල්ල කරන ආකාරය දැක්වෙන CCTV අද මාධ්‍ය වෙත නිකුත් කර තිබුණා. වෙඩි ප්‍රහාරයෙන් නව හැවිරිදි ලමුන් තිදෙනෙකු හා වැඩිහිටියන් තිදෙනෙකු ජීවිතක්ෂයට පත් වුණා. පසුව පොලීසිය එල්ල කළ වෙඩි ප්‍රහාරන්ගෙන් ඝාතකයා ද ජීවිතක්ෂයට පත් වූණා. මානසික ව්‍යාධි තත්ත්වයක් හේතුවෙන් ඇය  වෛද්‍ය අධීක්ෂණය යටතේ පසු වූ බවද මේ වන විට අනාවරණය වී තිබෙනවා. ඇය සතුව ගිනි අවි නොතිබූ බවයි ඇයගේ දෙමාපියන් පොලීසියට සඳහන් කර ඇත්තේ. මිලදී ගත් ගිනි අවි 7 ඇයගේ දෙමාපියන්ගේ නිවසේ සඟවා තිබූ බවද මේ වන විට අනාවරණය වී තිබෙනවා. ඕඩ්රි හේල් එම පාසලේම ඉගෙනුම ලැබූ ආදි ශිෂ්‍යාවක වන අතර සංක්‍රාන්ති ලිංගිකයෙකු ලෙසයි හඳුනාගෙන ඇත්තේ.   ", "URL": "https://www.itnnews.lk/2023/10/05/471641/", "Category": "Breaking News,ජාත්‍යන්තර පුවත්", "Parent URL": null}