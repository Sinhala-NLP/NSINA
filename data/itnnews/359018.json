{"Source": "ITN news", "Timestamp": "අගෝස්තු 29, 2021 12:28", "Headline": "වයිරසයට එරෙහිව සාර්ථක ප්‍රතිශක්තියක් ලබා ගැනීමට සමබර ආහාරවේලක් ලබාගන්න", "News Content": "සමබර ආහාරවේලක් ලබා ගැනීම මගින් කොරෝනා වයිරසයට එරෙහිව සාර්ථක ප්‍රතිශක්තියක් ලබා ගැනීමට හැකි බව පවුල් සෞඛ්‍ය විද්‍යා විශේෂඥයන්ගේ සංගමයේ සභාපති වෛද්‍ය මල්කාන්ති ගල්හේන මහත්මිය පවසනවා. රට තුළ වයිරස ව්‍යාප්තිය ශීඝ්‍ර යෙන් ඉහළ යමින් තිබෙන නිසා නිවෙස් තුළ පවුලේ සාමාජිකයන් පවා දුරස්ථභාවය ආරක්ෂා කර ගැනීමට යොමු වීම වැදගත් බවයි ඇය පෙන්වා දෙන්නේ.රටේ කොවිඩ් අවදානම ඉහළ යාමත් සමඟ ඊට මුහුණ දීමේදී ජනතාවගේ සිරුරේ ප්‍රතිශක්තය වර්ධනය කර ගැනීම ඉතා වැදගත් බව පවුල් සෞඛ්‍ය විද්‍යා විශේෂඥයන්ගේ සංගමයේ සභාපතිවරිය පැවසුවා. ආහාර වේලට ක්ෂුද්‍ර පෝෂක අඩංගු ආහාර එක් කර ගැනීම මෙන්ම දියර වැඩි වශයෙන් භාවිත කිරීම ද වැදගත් වනවා. සමබර ආහාර වේලක් තුළින් රෝගයට හොදින් මුහුණ දිය හැකි බවයි ඇය පෙන්වා දුන්නේ. පවුල් තුළ වුවද දුරස්ථභාවය ආරක්ෂා කර ගැනීම මෙන්ම ප්‍රමිතියෙන් ඉහළ මුඛ ආවරණ භාවිත කිරීම පවතින තත්ත්වයේ යටතේ ඉතා වැදගත් බව සභාපතිවරිය කියා සිටියා. ", "URL": "https://www.itnnews.lk/2023/10/05/359018/", "Category": "Breaking News,දේශීය පුවත්", "Parent URL": null}