{"Source": "ITN news", "Timestamp": "අප්‍රේල් 21, 2021 15:39", "Headline": "ඉන්දියාව කොරෝනා ව්‍යාප්තියේ අවදානම් මට්ටම හෙවත් රතු ලැයිස්තුවට ඇතුලත් වෙයි", "News Content": "දිනපතා ලක්ෂ දෙක ඉක්මවා ගිය කොරෝනා ආසාදිතයන් වාර්තා වන ඉන්දියාව තම රතු ලැයිස්තුවට ඇතුළත් කිරීමට කටයුතු කළ බව බ්‍රිතාන්‍ය ඊයේ නිවේදනය කළා. කොරෝනා වයිරස ව්‍යාප්තියේ අවදානම් මට්ටටම හදුනාගනිමින් එම රටවල් රතු ලැයිස්තුවට ඇතුළත් කිරීමට බ්‍රිතාන්‍ය කටයුතු කර තිබෙනවා. බ්‍රසීලය සහ මෙක්සිකෝව ද බ්‍රිතාන්‍යයේ රතු ලැයිස්තුවට ඇතුළත්වන බවයි සදහන් වන්නේ. මේ වන විට ලොව දෙවනුවට වැඩිම ආසාදිතයන් සංඛ්‍යාවක් වාර්තා වන්නේ ඉන්දියාවෙන්. අද දිනයේදී එම සංඛ්‍යාව ලක්ෂ තුනට ආසන්න වූ බවයි ඉන්දීය මාධ්‍ය වාර්තා කළේ. ඉන්දියාවේ දෛනික මරණ සංඛ්‍යාව ද දෙදහස ඉක්මවා ගොස් තිබෙනවා.     ", "URL": "https://www.itnnews.lk/2023/10/05/332795/", "Category": "ජාත්‍යන්තර පුවත්", "Parent URL": null}