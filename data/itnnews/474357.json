{"Source": "ITN news", "Timestamp": "අප්‍රේල් 9, 2023 08:56", "Headline": "ත්‍රිකුණාමලය සිට කොළඹ කොටුව බලා ධාවනය වූ රාත්‍රී තැපැල් දුම්රිය පීළි පනී", "News Content": "ත්‍රිකුණාමලය සිට කොළඹ කොටුව බලා ධාවනය වූ රාත්‍රී තැපැල් දුම්රිය පීළිපැනීමකට ලක්ව තිබෙනවා. වනඅලි තිදෙනෙකු දුම්රිය ගැටීමෙන් අනතුරුව මෙම පීළිපැනීම සිදුව ඇති බවයි දුම්රිය දෙපාර්තමේන්තුව සඳහන් කළේ. ත්‍රිකුණාමලය සිට කොළඹ කොටුව බලා ගමන් කරමින් තිබු රාත්‍රී තැපැල් දුම්රිය හඹරන හා ගල්ඔය අතර තළපත්කන්ද ප්‍රදේශයේ දී මෙසේ පිළිපැනීමට ලක්වුණා. මාර්ගය හරහා ගමන් කළ වනඅලි තිදෙනෙකු දුම්රිය ගැටීමත් සමඟයි පීළිපැනීම සිදු වුණේ. එම අනතුරින් වනඅලි දෙදෙනෙකු ද මිය ගොස් තිබෙනවා. දුම්රිය පිළිගත කිරිමේ කටයුතු මේ වන විට ආරම්භ කර ඇති බවයි දුම්රිය දෙපාර්තමේන්තුව සඳහන් කළේ.   ", "URL": "https://www.itnnews.lk/2023/10/05/474357/", "Category": "Breaking News,දේශීය පුවත්", "Parent URL": null}