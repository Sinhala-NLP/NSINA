{"Source": "ITN news", "Timestamp": "මැයි 2, 2022 16:13", "Headline": "මිරිහාන විරෝධතාව අතරතුර අත්අඩංගුවට ගෙන මුදා හැර සිටි 15 දෙනෙකු CIDයට", "News Content": "මිරිහාන ප්‍රදේශයේ පසුගියදා පැවැත්වුනු විරෝධතාව අතරතුරදී අත්අඩංගුවට ගෙන පසුව ඇප මත මුදා හැර සිටි පුද්ගලයන් පහළොස් දෙනෙකු අද අපරාධ පරීක්ෂණ දෙපාර්තමේන්තුව හමුවට කැදවා තිබුණා. ඒ විශේෂ ප්‍රකාශයක් ලබා ගැනීමටයි. පසුගිය මාර්තු 31 වනදා පැවැත්වුනු අදාළ විරෝධතාවයේදී උණුසුම් තත්ත්වයක් හට ගත් අතර පුද්ගලයන් 26 දෙනෙකු තුවාල ලැබුවා. සිද්ධිය සම්බන්ධයෙන් පුද්ගලයන් පනස් හතර දෙනෙකු අත්අඩංගුවට ගෙන නුගේගොඩ මහේස්ත්‍රාත් අධිකරණය හමුවට ඉදිරිපත් කිරිමටයි කටයුතු කෙරුණේ. ඉන් පසුව ඔවුන් ඇප මත මුදා හැරුනා. කෙසේ වෙතත් එම පිරිසෙන් පහළොස් දෙනෙකු අද අපරාධ පරීක්ෂණ දෙපාර්තමේන්තුව හමුවට කැදවා තිබුණේ ප්‍රකාශ ලබා ගැනීමටයි. අනෙක් පිරිසද හෙට සහ අනිද්දා දිනවලදී එම දෙපාර්තමේන්තුව හමුවට කැදවීමට නියමිතයි.       ", "URL": "https://www.itnnews.lk/2023/10/05/409380/", "Category": "දේශීය පුවත්", "Parent URL": null}