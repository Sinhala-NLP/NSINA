{"Source": "ITN news", "Timestamp": "ஜூன் 10, 2021 12:22", "Headline": "22 நாட்களில் 67 பேர் கொரோனாவால் பலி..", "News Content": "நாட்டில் கொவிட் மரணங்களின் எண்ணிக்கை அதிகரித்து வருகிறது. நேற்றைய தினம் மேலும் 67 கொவிட் மரணங்கள் பதிவானதாக அரசாங்க தகவல் திணைக்களம் அறிவித்துள்ளது. இலங்கையில் ஒரே நாளில் பதிவான அதிகூடிய கொவிட் மரண எண்ணிக்கை இதுவாகும். அதற்கமைய நாட்டில் பதிவான மொத்த கொவிட் மரணங்களின் எண்ணிக்கை ஆயிரத்து 910 ஆக அதிகரித்துள்ளது. நேற்று பதிவான மரணங்களில் 19 மரணங்கள் மே மாதம் 17ம் திகதி முதல் மே 31ம் திகதி வரையான காலப்பகுதியில் ஏற்பட்டுள்ளது. ஏனைய 48 மரணங்களும் ஜூன் முதலாம் திகதியிலிருந்து 8ம் திகதி வரையான காலப்பகுதியில் நிகழ்ந்துள்ளது. 6 பேர் வீடுகளிலிலேயே உயிரிழந்துள்ள நிலையில், ஐவர் வைத்தியசாலையில் அனுமதிக்கப்படும் போதும் 56 பேர் வைத்தியசாலையில் சிகிச்சை பெற்று வந்தி நிலையிலும் உயிரிழந்துள்ளனர். குறித்த மரணங்களில் 24 பெண்களும், 43 ஆண்களும் உள்ளடங்குகின்றனர். அத்துடன் 20 வயதிற்கு கீழ்ப்பட்ட ஒருவரும், 29 வயதிற்கு கீழ்ப்பட்ட இருவரும் கொவிட் தொற்றால் உயிரிழந்துள்ளதாக அரசாங்க தகவல் திணைக்களம் தெரிவித்துள்ளது. இதேவேளை நேற்று பதிவான மரணங்கள் கொழும்பு 15, வத்தளை, வெல்லம்பிட்டிய, அவிசாவளை, நீர்க்கொழும்பு, வாழைச்சேனை, கொழும்பு 14, கொட்டஹேன, காலி, கம்பளை, பொகவந்தலாவை, பரந்தன், கரந்தெனிய, மொரட்டுவ ஆகிய பகுதிகளிலும் வாதுவ, ஏக்கல, மாத்தளை, ஏறாவூர், பலாங்கொடை, களனி, ஹோமாகம, கம்பஹா, புசல்லாவ, கண்டி, கொழும்பு 7, நுவரெலியா, களுத்துறை, கொழும்பு 10, அம்பாறை, பசறை, மாத்தறை, மாரவில, களுத்துறை தெற்கு, தெஹிவளை உள்ளிட்ட மேலும் சில பகுதிகளிலும் பதிவாகியுள்ளன. \n ", "URL": "https://www.itnnews.lk/2023/10/05/341784/", "Category": "Breaking News,அண்மைய செய்திகள்", "Parent URL": null}