{"Source": "ITN news", "Timestamp": "ஜூன் 23, 2022 12:49", "Headline": "மதுபோதையில் மனைவியின் கழுத்தை கத்தியால் வெட்டிய கணவன்..", "News Content": "மதுபோதையில் இருந்த நபரொருவர் அவரது மனைவியின் கழுத்தை கத்தியால் வெட்டிய சம்பவம் திருகோணமலையில் பதிவாகியுள்ளது. காயமடைந்த பெண் வைத்தியசாலையில் அனுமதிக்கப்பட்டுள்ளார். உப்புவெளி செல்வநாயகம்புரம் பகுதியில் நேற்று மாலை சம்பவம் இடம்பெற்றதாக பொலிஸார் தெரிவித்துள்ளனர். குடும்பத்தகராறு காரணமாக கணவன், மனைவியை கத்தியால் வெட்டியுள்ளார். குறித்த சந்தர்ப்பத்தில் அவர் மதுபோதையில் இருந்ததாக பொலிஸார் குறிப்பிட்டனர். சம்பவத்தில் காயமடைந்த பெண் அயலவர்களால் வைத்தியசாலையில் அனுமதிக்கப்பட்டார். தாக்குதல் நடத்திய கணவன் கைதுசெய்யப்பட்டுள்ளார். அவரை திருகோணமலை நீதவான் நீதிமன்றில் முன்னிலைப்படுத்த பொலிஸார் நடவடிக்கை எடுத்துள்ளனர். ", "URL": "https://www.itnnews.lk/2023/10/05/418715/", "Category": "Breaking News,தேசிய செய்திகள்", "Parent URL": null}