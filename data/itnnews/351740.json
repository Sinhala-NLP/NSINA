{"Source": "ITN news", "Timestamp": "ජූලි 26, 2021 11:20", "Headline": "අයිස් මත්ද්‍රව්‍ය සමඟ සැකකරුවන් තුන්දෙනෙකු අත්අඩංගුවට", "News Content": "කුලී පදනම මත වෑන් රථ ලබාගනිමින් සිදුකළ අයිස් මත්ද්‍රව්‍ය බෙදා හැරීමේ ජාවාරමක් වැටලීමට වීරගුල පොලීසිය කටයුතු කළා. සැකකරුවන් තුන්දෙනෙකු ද අත්අඩංගුවට ගැණුනා. පොලිස් බුද්ධි අංශයට ලැබුණු තොරතුරකට අනුව යක්කල නෙල්ලිගහමුල ප්‍රදේශයේ වැටලීම සිදුකෙරුණා. එහිදී වෑන් රථය පොලිස් භාරයට ගෙන පරීක්ෂා කළ අතර එහි තිබී අයිස් මත්ද්‍රව්‍ය ග්‍රෑම් 26 ක් සොයා ගැණුනා. වෑන් රථයේ ඉදිරිපස ආසන අතර මත්ද්‍රව්‍ය සඟවා තිබූ බවයි පොලීසිය ප්‍රකාශ කළේ. තරාදියක් සහ ජංගම දුරකතන තුනක් ද පොලීසිය සොයා ගත්තා. සැකකරුවන් ගම්පහ මහේස්ත්‍රාත් අධිකරණයට ඉදිරිපත් කිරීමට නියමිතයි.           ", "URL": "https://www.itnnews.lk/2023/10/05/351740/", "Category": "දේශීය පුවත්", "Parent URL": null}