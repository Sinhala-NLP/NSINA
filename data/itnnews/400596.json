{"Source": "ITN news", "Timestamp": "මාර්තු 11, 2022 10:39", "Headline": "දිවයින පුරා මංකොල්ලකෑම් රැසක් සිදුකළ එකම පවුලේ සහෝදරින් දෙදෙනෙකු අත්අඩංගුවට", "News Content": "දිවයින පුරා මංකොල්ලකෑම් රැසක් සිදුකළ එකම පවුලේ සහෝදරින් දෙදෙනෙකු කළුතර කොට්ඨාස අපරාධ විමර්ශන අංශය අත්අඩංගුවට ගෙන තිබෙනවා. මාස ගණනාවක සිට මෙම පුද්ගලයන් දෙදෙනා සම්බන්ධයෙන් කළ විමර්ශනයක ප්‍රතිඵලයක් ලෙස කළුතර උතුරු කැලිඩෝ වෙරළ තීරයේදී මොවුන් අත්අඩංගුවට ගෙන ඇත්තේ. ත්‍රීරෝද රථයක් යොදා ගනිමින් ඔවුන් මෙම වංචාවන් සිදුකර තිබෙනවා. ව්‍යාපාරික ස්ථානවලින් මෙන්ම පොදු ස්ථානවල මෙන්ම නවතා ඇති වාහනවලින් මුදල් පසුම්බි හා ජංගම දුරකතන මොවුන් සොරකම්කර තිබෙනවා. එමෙන්ම කළුතර ප්‍රදේශයේ අටපිරිකර අලෙවිකරන ස්ථානයක වෙළෙද සේවිකාවන්ට ව්‍යාජ ගිනි අවියක් පෙන්වමින් බිය ගන්වා මුදල් සොරකම් කිරීමක්ද ඔවුන් සිදුකර තිබෙනවා. වසර ගණනාවක සිට ඔවුන් මෙසේ මංකොල්ලකෑම්වල නිරතව ඇති බවයි පොලිසිය පවසන්නේ.           ", "URL": "https://www.itnnews.lk/2023/10/05/400596/", "Category": "දේශීය පුවත්", "Parent URL": null}