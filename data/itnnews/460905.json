{"Source": "ITN news", "Timestamp": "පෙබරවාරි 15, 2023 09:59", "Headline": "ගේබ්‍රියල් සුලි කුණාටුවෙන් නවසීලන්තයේ තිදෙනෙකු ජීවිතක්ෂයට", "News Content": "නවසීලන්තයට බලපෑ ගේබ්‍රියල් සුලි කුණාටුවෙන් පුද්ගලයින් 3 දෙනෙකු ජීවිතක්ෂයට පත්ව තිබෙනවා. ගේබ්‍රියල් සුලි කුණාටුව හේතුවෙන් ඊයේ දිනයේ දී නවසීලන්තයට හදිසි තත්ත්වයක් ද ප්‍රකාශයට පත්කෙරුණා. ඒ ඉතිහාසයේ තුන්වන වරටයි. සුළි කුණාටුවේ ප්‍රබලත්වය අවමවී නවසීලන්තයෙන් බැහැරට යමින් පවතින බව එරට කාලගුණ අංශ නිවේදනය කරනවා. මිලියන 5 ක පමණ පිරිසකට සුළි කුණාටුවෙන් බලපෑම් එල්ලවී තිබෙනවා. මිලියන 2.5කට ආසන්න පිරිසකට විදුලි බලය නොමැති බවයි වාර්තා වන්නේ. ගස් කඩාවැටීම් හා නායයාම් හේතුවෙන් ගමනා ගමනයට ද දැඩි බලපෑම් එල්ලවී තිබෙනවා.     ", "URL": "https://www.itnnews.lk/2023/10/05/460905/", "Category": "Breaking News,ජාත්‍යන්තර පුවත්", "Parent URL": null}