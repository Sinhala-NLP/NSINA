{"Source": "ITN news", "Timestamp": "ජූලි 19, 2021 09:39", "Headline": "යුරෝපයට බලපෑ අයහපත් කාලගුණය හේතුවෙන් ජීවිතක්ෂයට පත් වූ සංඛ්‍යාව 190ක් දක්වා ඉහළට", "News Content": "අයහපත් කාලගුණය හේතුවෙන් යුරෝපය පුරා ජීවිතක්ෂයට පත් වූ සංඛ්‍යාව 190කට ආසන්න බව විදෙස් මාධ්‍ය සඳහන් කරනවා. පසුගිය සතිය පුරා යුරෝපයට ඇද හැලුනු අධික වර්ෂාවත් සමඟ ගංවතුර හා නායයෑම් තත්ත්වයක් හටගෙන තිබෙනවා. 188 දෙනෙකු ජීවිතක්ෂයට පත්ව ඇති අතර සිදුව ඇති මරණ සංඛ්‍යාව තවදුරටත් ඉහළ යා හැකි බවටයි සහන කණ්ඩායම් අනතුරු අඟවන්නේ. ඒ හේතුවෙන් ජර්මනිය, ඕස්ට්‍රියාව, බෙල්ජියම ඇතුළු යුරෝපයේ රටවල් රැසක ජනජීවිතයට බාධා එල්ල වුණා. දකුණු දිග ජර්මනියට නායයෑම් හා ගංවතුරෙන් දැඩි හානි සිදුව තිබෙනවා. අහිමි වූ ජීවිත සම්බන්ධයෙන් තමා දැඩි කම්පනයට පත්ව සිටින බවයි ජර්මන් චාන්සලර් ඇන්ග්ලා මර්කල් ආපදාවට පත් වූ ප්‍රදේශවල සංචාරයක නිරත වෙමින් සඳහන් කර සිටියේ.       ", "URL": "https://www.itnnews.lk/2023/10/05/350298/", "Category": "ජාත්‍යන්තර පුවත්", "Parent URL": null}