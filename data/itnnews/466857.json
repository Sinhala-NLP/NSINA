{"Source": "ITN news", "Timestamp": "මාර්තු 10, 2023 09:59", "Headline": "සැක කටයුතු ලෙස මියගිය පුද්ගලයන් තිදෙනෙකුගේ සිරුරු තුනක් හමුවෙයි", "News Content": "ප්‍රදේශ කිහිපයකින් සැක කටයුතු ලෙස මියගිය පුද්ගලයන් තිදෙනෙකුගේ සිරුරු තුනක් පොලීසිය විසින් සොයාගෙන තිබේ. නුවරඑළිය, පිදුරුතලාගල රක්ෂිතයේ දර කැඩීමට ගිය පුද්ගලයෙක් අභිරහස් ලෙස මියගොස් තිබෙනවා. මිය ගිය පුද්ගලයා වයස අවුරුදු 72ක් වන අයෙකු බවයි පොලිසිය සඳහන් කළේ. පුවරසන්කුලම්, මනියර්කුලම් වැවේ වාන් දොරටුව අසළ කැපුම් තුවාල සහිතව මියගොස් සිටි පුද්ගලයෙකුගේ සිරුරක් සොයාගෙන තිබෙනවා. මෙලෙස මියගොස් ඇත්තේ අවුරුදු 28ක් වන පුවරසන්කුලම් පදිංචිකරුවෙකේ. තවද, වරකාපොල, වේවැල්දෙණිය ප්‍රදේශයේදී කොළඹ නුවර මාර්ගයේ කැපුම් තුවාල සහිතව මියගොස් සිටි කාන්තාවකගේ සිරුරක් පොලීසිය විසින් සොයාගෙන තිබෙනවා. මියගිය තැනැත්තිය වයස අවුරුදු 65ක් වන යාචක කාන්තාවක් බවයි පොලිසිය පවසන්නේ. ", "URL": "https://www.itnnews.lk/2023/10/05/466857/", "Category": "Breaking News,දේශීය පුවත්", "Parent URL": null}