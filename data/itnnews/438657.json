{"Source": "ITN news", "Timestamp": "அக்டோபர் 4, 2022 09:59", "Headline": "தொடரும் கன மழையால் நீர் தேக்கங்களில் வான் கதவுகள் திறப்பு", "News Content": "மத்திய மலைநாட்டில் பெய்து வரும் கனமழையால் நீர்த்தேக்கங்களின் நீர்மட்டமும் வெகுவாக அதிகரித்து வருகின்றது. குறிப்பாக லக்‌ஷபான ,    மவுஸ்ஸாக்கலை, கொத்மலை, மேல் கொத்மலை, நவ லக்‌ஷபான, கெனியன், ஆகிய நீர்தேக்கங்களின் நீர்மட்டம் அதிகரித்துள்ளது . அத்துடன் தொடர்ந்து பெய்துவரும் மழை காரணமாக நோட்டன் பிரிட்ஜ் விமலசுரேந்திர நீர்தேக்கத்தில் நீர் மட்டம் உயர்வடைந்துள்ளமையால், குறித்த நீர் தேக்கத்தின் அனைத்து வான் கதவுகளும் திறக்கப்பட்டுள்ளதாக மின்சாரசபை அதிகாரிகள் தெரிவித்துள்ளார்கள் . எனவே நீர்தேக்க கரையோர பிரதேசத்தில் நடமாடுபவர்கள் அவதானத்துடன் செயற்படுமாறும் வேண்டுகோள் விடுக்கப்பட்டுள்ளது. இதேவேளை மண்மேடு சரிவு பகுதிகளில் வசிப்பவர்கள், பாதசாரிகள், வாகன ஓட்டுனர்கள் மிகவும் அவதானத்துடன் செயற்படவேண்டிய நிர்பந்தமும் காணப்படுகிறது. ", "URL": "https://www.itnnews.lk/2023/10/05/438657/", "Category": "அண்மைய செய்திகள்,தேசிய செய்திகள்", "Parent URL": null}