{"Source": "ITN news", "Timestamp": "මාර්තු 9, 2022 11:47", "Headline": "කාන්තා දිනයට සමගාමීව කොළඹ මහ නගර සභාවෙන් ජංගම දුරකතන යෙදවුමක්", "News Content": "ජාත්‍යන්තර කාන්තා දිනයට සමගාමීව කොළඹ මහ නගර සභාව ඉදිරිය නමින් ජංගම දුරකතන යෙදවුමක් හදුන්වා දී තිබෙනවා. ජාත්‍යන්තර කාන්තා දිනය සනිටුහන් කරමින් කොළඹ මහ නගර සභාවේ සේවාවන් සහ කාන්තාවන් සදහා අත්‍යවශ්‍ය රාජ්‍ය සේවාවන් පිළිබද තොරතුරු ඇතුළත් මෙම දුරකත යෙදවුම ජනගත කිරීම කොළඹ පුරපතිනි රෝසි සේනානායක ගේ ප්‍රධානත්වයෙනුයි සිදු කෙරුනේ. ‍ කොළඹ මහ නගර සභා පරිශ්‍රයේ පැවති මෙම අවස්ථාවට නෙදර්ලන්ත, නෝර්වේ, ඉන්දුනීසියාව, මැලේසියාව ඇතුළු රටවල් රැසක තානාපතිවරුන් හා මහකොමසාරිස්වරුන් එක්ව සිටියා. ජීවිත පරිවර්තනය කිරීමේදී තොරතුරු වෙත ප්‍රවේශ වීමේ වැදගත්කම යළි යළිත් අවධාරණය කෙරෙන මෙම සේවාව සියලු දෙනාටම ඉතා වැදගත් යෙදවුමක් වන බවයි මෙහිදී අදහස් දැක් වූ රෝසි සේනානායක මහත්මිය පැවසුවේ. මෙම යෙදවුම භාවිත කරන ආකාරය පිළිබද කාන්තාවන් සහ සාමාන්‍ය ජනතාව දැනුවත් කිරීමේ පුළුල් මාධ්‍ය ප්‍රචාරණයක්ද ක්‍රියාත්මක කර තිබෙනවා.     ", "URL": "https://www.itnnews.lk/2023/10/05/400230/", "Category": "දේශීය පුවත්", "Parent URL": null}