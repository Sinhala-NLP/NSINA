{"Source": "ITN news", "Timestamp": "මාර්තු 18, 2023 11:02", "Headline": "ගෝලීය ප්‍රතිචක්‍රීයකරණ දිනය අදයි", "News Content": "ගෝලීය ප්‍රතිචක්‍රීයකරණ දිනය අදට යෙදී තිබෙනවා. මෙවර එහි තේමාව වී ඇත්තේ “නිර්මාණශීලි නවෝත්පාදනයයි”. ඒ අනුව ප්‍රතිචක්‍රීයකරණය කළ  නොහැකි අපද්‍රව්‍ය එක් රැස් කිරීම සඳහා අද  සිට විශේෂ ක්‍රමවේදයක් සකස් කිරීමට පියවර ගන්නා බව පරිසර අමාත්‍යාංශයේ ලේකම් වෛද්‍ය අනිල් ජාසිංහ මහතා සඳහන් කළා. ඔහු පැවසුවේ ඒ සඳහා හෝමාගම,පිටිපන ප්‍රදේශයේ ස්ථානයක් ආරම්භ කර ඇති අතර එමගින් ජනතාවට ආදායමක් උපයාගත හැකි බවයි. ප්‍රතිචක්‍රීයකරණය කළ නොහැකි අපද්‍රව්‍ය එක්රැස් කිරීම සඳහා බස්නාහිර පළාතේ ජංගම රථයක් යොදා ඇති බව ද ඔහු ප්‍රකාශ කළා. ", "URL": "https://www.itnnews.lk/2023/10/05/469146/", "Category": "දේශීය පුවත්", "Parent URL": null}