{"Source": "ITN news", "Timestamp": "නොවැම්බර් 21, 2022 14:49", "Headline": "පේරු ජනධිපතිවරයාට ඉල්ලා අස්වන ලෙස බලකරමින් ලීමා නගරයේ විරෝධතා", "News Content": "පේරු ජනධිපතිවරයාට ඉල්ලා අස්වන ලෙස බලකරමින් ලීමා නගරයේ විරෝධතා පැවැත්වෙනවා. පේරු ජනාධිපති පේද්‍රෝ කැස්ටිලෝට ඉල්ලා අස්වන ලෙසට බල කරමින් ලීමා නගරයට රැස්වු ජනතාව උද්ඝෝශන පවත්වනවා. එහිදි විරෝධතාකරුවන් සහ පොලිසීය අතර ද ගැටුම් ද හටගෙන තිබෙනවා. 2021 ජූලි මාසයේ දී ජනාධිපතිවරයා ලෙස පත්වු පේද්‍රෝ කැස්ටිලෝට එරෙහිව මේ වන විටත් දෝෂාභියෝග 2ක් ඉදිරිපත්වි තිබුණා. පේරු රාජ්‍යයේ විපක්ෂය තුන්වන දෝෂාභියෝගය ගෙන ඒමට උත්සහ කළද එය ක්‍රියාත්මක කිරීම සඳහා අවශ්‍ය ඡන්ද නොමැති බවයි විදෙස් විචාරකයින් පෙන්වා දෙන්නේ.                                                     ", "URL": "https://www.itnnews.lk/2023/10/05/446809/", "Category": "ජාත්‍යන්තර පුවත්", "Parent URL": null}