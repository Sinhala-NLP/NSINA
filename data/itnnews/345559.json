{"Source": "ITN news", "Timestamp": "ජූනි 27, 2021 16:45", "Headline": "මත්පැන් අලෙවිසැල් මුද්‍රා තැබීම නිසා රජයට කෝටි 1500ට වැඩි පාඩුවක්", "News Content": "සංචරණ සීමා ඉවත් කිරීමත් සමග ගෙවුණු 21, 22 සහ 23 යන දින තුනේදී සුරා බදු දෙපාර්තමේන්තුව ලබාගෙන තියෙන ආදායම රුපියල් කෝටි 110 ක් බව එම දෙපාර්තමේන්තුව කියනවා. හැබැයි සාමාන්‍යයෙන්  දිනකට ලබන ආදායම අඩකින් විතර අඩු වෙලා තියෙනවා කියලයි එම දෙපාර්තමේන්තුව වැඩිදුරටත් කියන්නේ. සංචරණ සීමා ඉවත් කළ ජූනි 21 වනදා රුපියල් කෝටි 30 ක් , 22 වනදා රුපියල් කෝටි 37 ක් හා 23 වනදා රුපියල් කෝටි 44 ක ආදායමක් සුරාබදු දෙපාර්තමේන්තුව උපයා තිබෙනවා. සාමාන්‍ය යෙන් දිනකට රුපියල් කෝටි 60 ත් 70 අතර ආදායමක් මත්පැන් අලෙවිය ඔස්සේ ඉපයීමට හැකියාව ලැබුණද මෙම කාලය තුළ එය අඩකින් පමණ අඩුව ඇති ආකාරය ඒ අනුව දැකගත හැකියි. සංචරණ සීමා පැනවීමත් සමග මැයි මස 13 වනදා සිට මත්පැන් අලෙවිසැල් මුද්‍රා තැබීමට රජය කටයුතු කළා. ඉකුත් 21 වනදා දක්වා මාසයකට ආසන්න කාලයක් එම අලෙවිසැල් වසා තැබීම හේතුවෙන් රජයට සිදුව ඇති පාඩුව රුපියල් කෝටි 1500 කට අධිකයි.   ", "URL": "https://www.itnnews.lk/2023/10/05/345559/", "Category": "Breaking News,දේශීය පුවත්", "Parent URL": null}