{"Source": "ITN news", "Timestamp": "අගෝස්තු 6, 2021 16:39", "Headline": "ඩෙල්ටා ප්‍රභේදය හේතුවෙන් ඕස්ට්‍රේලියාවේ හරි අඩක් වසා දමයි", "News Content": "ඩෙල්ටා වයිරස් ප්‍රභේදය පැතිරයාම හේතුවෙන් ඕස්ට්‍රේලියාවෙන් හරි අඩක් වසා දමා ඇති බව වාර්තා වනවා. ඕස්ට්‍රේලියාවේ විශාලතම නගර ලෙස සැළකෙන මෙල්බර්න්,  සිඩ්නි සහ බ්‍රිස්බේන් ශීඝ්‍ර කොරෝනා වයිරස් ව්‍යාප්තිය හමුවේ වසා දමා මේ වනවිට දින කිහිපයක් ඉක්ම ගොස් තිබෙනවා. වික්ටෝරියා ප්‍රාන්තයේ සිඩ්නි නගරය වසා දමා සති 6 ක් ගතව ඇති නමුත් වයිරසය ආසාදිතයින් වාර්තාවීම වේගවත් වී ඇති බව ප්‍රාන්ත බලධාරීන් පවසනවා. නගර වසා දැමීමේ කාලසීමාව දීර්ඝ කිරීමත්,  හදිස්සියේ නගර වසා දැමීමට තීරණයක් කිරීමත් යන කරුණු මුල්කර ගනිමින් ප්‍රාන්ත කිහිපයක උද්ඝෝෂණ ව්‍යාපාර ආරම්භ කර තිබෙනවා. මේ වනවිට ඕස්ට්‍රේලියාවෙන් වාර්තා වන කොරෝනා ආසාදිත සංඛ්‍යාව තිස්පන්දහස ඉක්මවා ඇති අතර සිදුව ඇති මරණ සංඛ්‍යාව 933 ක්.         ", "URL": "https://www.itnnews.lk/2023/10/05/355046/", "Category": "ජාත්‍යන්තර පුවත්", "Parent URL": null}