{"Source": "ITN news", "Timestamp": "මාර්තු 12, 2022 09:51", "Headline": "ඉන්දියා – ශ්‍රී ලංකා දෙවන ටෙස්ට් ක්‍රිකට් තරඟය අද", "News Content": "ශ්‍රී ලංකාව සහ ඉන්දියා අතර පැවැත්වෙන දෙවන ටෙස්ට් ක්‍රිකට් තරගය ශ්‍රී ලංකා වේලාවෙන් අද පස්වරු 2.00 බැංග්ලෝර් හිදී ආරම්භ වනවා. දිවා රාත්‍රි තරගයක් ලෙස පැවැත්වෙන මෙම තරගයේ දී ශ්‍රී ලංකා කණ්ඩායමේ ආරම්භක පිතිකරුවන් ලෙස අදත් දිමුත් කරුණාරත්න සහ ලහිරු තිරිමාන්න ක්‍රීඩා කිරීමට නියමිතයි. පළමු තරගයට සහභාගී නොවූ කුසල් මෙන්ඩිස් අද කණ්ඩායමට කැදවීමට වැඩි ඉඩකඩක් ඇති බව එරටින් ලැබෙන ආරංචිමාර්ග සදහන් කරනවා. එමෙන්ම පළමු තරගයේදී ඉන්දියා කණ්ඩායම වෙනුවෙන් ක්‍රීඩා නොකළ අක්ෂ පටෙල් අද දිනයේදී ක්‍රිඩා කරනු ඇති බවටයි වාර්තා වන්නේ. තරගය ස්වාධීන රූපවාහිනිය ඔස්සේ සජීවීව විකාශය කෙරෙනවා.             ", "URL": "https://www.itnnews.lk/2023/10/05/400785/", "Category": "Breaking News,ක්‍රීඩා,දේශීය පුවත්", "Parent URL": null}