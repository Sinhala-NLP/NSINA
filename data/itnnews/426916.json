{"Source": "ITN news", "Timestamp": "අගෝස්තු 4, 2022 17:14", "Headline": "ඛණිජතෙල් හා ගෑස් සමාගම් වලින් අතිරේක බදු අය කළ යුතු බව ජගත් සංවිධාන ප්‍රධානියා කියයි", "News Content": "ඛණිජතෙල් හා ස්වභාවික ගෑස් සමාගම් අසාධාරණ ලෙස ජනතාවගෙන් මුදල් අය කරගන්නා බැවින් ඔවුන්ගෙන් අතිරේක බදුමුදල් අය කළ යුතු බව ජගත් සංවිධාන ප්‍රධානියා සදහන් කරනවා. ලෝකය ආර්ථික අර්බුදයකට මුහුණදී සිටියද ඛණිජතෙල් හා ස්වභාවික ගෑස් සමාගම් තම මිල ගණන් අඩු කිරීමට කටයුතු නොකිරීම හෙලා දකින බව ජගත් සංවිධානයේ මහලේකම් ඇන්ටෝනියෝ ගුටරෙස්ට් පවසනවා. එබැවින් ඔවුන්ගෙන් විශේෂ බදුමුදල් අය කිරීමක් සිදු කළ යුතු බවටයි ඔහු යෝජනා කරන්නේ. ලෝකයම ආර්ථික අර්බුදයකට මුහුණදී සිටියද ඛණිජතෙල් හා ගෑස් සමාගම් දැඩි ලාභ උපයමින් සිටින ආකාරය දක්නට හැකියි. රුසියා යුද මෙහෙයුම් හේතුවෙන් ලොව පුරා ඛණිජතෙල් හිගයක් ඇති වූ අතර ඒ සමගම ඒවායේ මිල ගණන් ඉහළ දැමීමට එම සමාගම් කටයුතු කළා. පසුගිය අප්‍රේල් සිට ජුනි මාසය දක්වා කාලයේදී බ්‍රිටිෂ් පෙට්‍රෝලියම් සමාගම වසර 14 කට පසු වැඩිම ආදායම් උපයා ඇති බව එම සමාගමේ වාර්තාවන් පෙන්වා දෙනවා.කෙසේ වුවද බ්‍රිතාන්‍ය  ඛණිජතෙල් සමාගම් වෙත සියයට 25 ක අතිරේක බදුමුදලක් පැනවීමට පසුගිය මාසයේදී රජය පියවර ගත්තා.     ", "URL": "https://www.itnnews.lk/2023/10/05/426916/", "Category": "ජාත්‍යන්තර පුවත්", "Parent URL": null}