{"Source": "ITN news", "Timestamp": "අප්‍රේල් 27, 2021 15:31", "Headline": "අත්අඩංගුවට ගැනීම වලක්වන්නැයි හරීන්ගෙන් ශ්‍රේෂ්ඨාධිකරණයට මූලික අයිතිවාසිකම් පෙත්සමක්", "News Content": "තමන් අත්අඩංගුවට ගැනීම වැලැක්වීමේ නියෝගයක් නිකුත් කරන ලෙස ඉල්ලා පාර්ලිමේන්තු මන්ත්‍රී හරීන් ප්‍රනාන්දු මහතා ශ්‍රේෂ්ඨාධිකරණය හමුවේ මූලික අයිතිවාසිකම් පෙත්සමක් ගොනු කළා. ඒ පාස්කු ඉරුදින ත්‍රස්ත ප්‍රහාර සිද්ධියට අදාළවයි. හරීන් ප්‍රනාන්දු මහතා පවසන්නේ දුරකතනයෙන් තමන් ඇමතූ අපරාධ පරීක්ෂණ දෙපාර්තමේන්තු නිලධාරීන් ප්‍රකාශයක් ලබාදීම සදහා පසුගිය විසි පස් වනදා පෙනී සිටින ලෙස දැනුම් දුන් බවයි. ඉන් අනතුරුව අසනීප වීම නිසා තමන් රෝහල්ගතවූ බවද ඔහු ප්‍රකාශ කළා. ත්‍රස්තවාදය වැලැක්වීමේ පනත යටතේ අත්අඩංගුවට ගෙන රැදවුම් නියෝග යටතේ රදවා ගැනීමේ සූදානමක් පවතින බවයි හරීන් ප්‍රනාන්දු මහතා පවසන්නේ. ඒ අනුව තමන් අත්අඩංගුවට ගැනීම් වැලැක්වීමේ අතුරු නියෝගයක් නිකුත් කරන ලෙසයි හරීන් ප්‍රනාන්දු මහතා ඉල්ලා සිටින්නේ. තමන් රදවා ගැනීම සදහා ත්‍රස්තවාදය වැලැක්වීමේ පනත යටතේ රැදවුම් නියෝගයක් නිකුත් කිරීමේ වැලැක්වීමේ අතුරු නියෝගයක් නිකුත් කරන ලෙසද පෙත්සම්කරු ඉල්ලා සිටිනවා.       ", "URL": "https://www.itnnews.lk/2023/10/05/334051/", "Category": "දේශීය පුවත්", "Parent URL": null}