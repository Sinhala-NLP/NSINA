{"Source": "ITN news", "Timestamp": "செப்டம்பர் 18, 2022 14:07", "Headline": "அமெரிக்க அதிபர் ஜோபைடன் , ரஷ்ய அதிபர் புடினுக்கு எச்சரிக்கை", "News Content": "சுமார் 7 மாதங்களாக உக்ரைன் மீது ரஷ்யா நடத்திவரும் போரினை நிறுத்தும்படி பல நாடுகளும் எச்சரித்த போதிலும் ரஷ்யா கண்டுகொள்ளவில்லை . இதற்கிடையே உக்ரைனின் வடகிழக்கில் , ரஷ்ய படைகளின் வசம் இருந்த பகுதிகளை உக்ரைன் ராணுவம் மீட்டது. அதேபோல் கார்கிவ் புறநகர் பகுதிகளை மீட்டது. அங்கிருந்து ரஷ்ய படைகள் பின்வாங்கியது. இதற்கிடையே உக்ரைனில் தீவிர தாக்குதல் நடத்தப்படும் என்று ரஷியா எச்சரித்து உள்ளதால் சிறிய அணு ஆயுதங்கள் அல்லது ரசாயன ஆயுதங்களை பயன்படுத்தலாம் என்று தகவல் வெளியாகி உள்ளது.\nஇந்நிலையில் தான் ரஷ்ய அதிபர் புடினுக்கு, அமெரிக்க அதிபர் ஜோபைடன் எச்சரிக்கை விடுத்துள்ளார். இதுதொடர்பாக அவர் கூறும்போது, “அணு ஆயுதம் அல்லது ரசாயன ஆயுதங்களை பயன்படுத்துவது 2ம் உலக போருக்கு பிறகு, போரின் முகத்தை மாற்றும். எனவே வேண்டாம் எனவும்   இதுபோன்ற ஆயுதங்களை பயன்படுத்தினால் அமெரிக்கா தகுந்த விளைவுகளை கொடுக்கும்  எனவும் கூறப்பட்டுள்ளது . ", "URL": "https://www.itnnews.lk/2023/10/05/435649/", "Category": "சர்வதேச செய்திகள்", "Parent URL": null}