{"Source": "ITN news", "Timestamp": "මැයි 22, 2023 14:18", "Headline": "තීන්දුව ප්‍රකාශ කිරීම කල් දැමූ නඩුව", "News Content": "අධිකරණයට අපහාස කළ බවට මුදල් අමාත්‍යාංශයේ ලේකම් මහින්ද සිරිවර්ධන මහතා ඇතුළු පිරිසකට එරෙහි පෙත්සම් විභාගයට අවසර දෙන්නේ ද නැද්ද යන තීන්දුව ප්‍රකාශ කිරීම ශ්‍රේෂ්ඨාධිකරණය විසින් පසුවට කල්දමනු ලැබුවා. අගවිනිසුරුවරයා ප්‍රමුඛ පංච පුද්ගල විනිසුරු මඩුල්ලක් හමුවේ සිදු කෙරුණු දීර්ඝ කරුණු සලකා බැලීමකින් අනතුරුවයි මෙම නියෝගය සිදු කෙරුණේ. පළාත් පාලන ඡන්දය පැවැත්වීමට අවශ්‍ය මුදල් ප්‍රතිපාදන රඳවා ගැනීම වළක්වාලමින් ශ්‍රේෂ්ඨාධිකරණය නිකුත් කළ නියෝගය ක්‍රියාත්මක කිරීම පැහැර හැරීම තුළින් අධිකරණයට අපහාස කළ බවටයි මොවුන්ට චෝදනා එල්ලවී ඇත්තේ. සමගි ජනබලවේගයේ මහලේකම් රංජිත් මද්දුම බණ්ඩාර සහ ජාතික ජනබලවේගයේ පාර්ලිමේන්තු මන්ත්‍රි විජිත හේරත් යන මහත්වරුන් මෙම පෙත්සම් ඉදිරිපත් කර තිබෙනවා.           ", "URL": "https://www.itnnews.lk/2023/10/05/485225/", "Category": "දේශීය පුවත්", "Parent URL": null}