{"Source": "ITN news", "Timestamp": "ඔක්තෝබර් 25, 2022 17:05", "Headline": "පේදුරුතුඩුවේ තරුණයින් දෙදෙනෙකු ළිඳක ගිලී මියයයි", "News Content": "පේදුරුතුඩුව – වල්ලිපුරම් ප්‍රදේශයේ ළිඳක ගිලී තරුණයින් දෙදෙනෙකු ජීවිතක්ෂයට පත්ව තිබෙනවා. පොලීසිය සඳහන් කළේ , ඊයේ (24) සවස වෙල්යායක මිතුරන් පිරිසක් සමඟ මත්පැන් පානය කරමින් සිටි එක් තරුණයෙකු ළිඳකට වැටී ඇති බව යි. මිතුරා බේරා ගැනීමට තවත් තරුණයෙක් ළිඳට පැන ඇතත් අවසානයේ දෙදෙනාම දියේ ගිලී මිය ගොස් තිබෙනවා. ළිඳෙන් ගොඩට ගත් ඔවුන් බරපතල තත්ත්වයෙන් පසුවීම හේතුවෙන්  මන්ඩිගායි රෝහලට ඇතුළත් කිරීමෙන් පසු මෙලෙස මියගොස් තිබෙනවා. මියගොස් ඇත්තේ වල්ලිපුරම් ප්‍රදේශයේ පදිංචි 24 හැවිරිදි තරුණයන් දෙදෙනෙකි. පේදුරුතුඩුව පොලිසිය වැඩිදුර පරීක්ෂණ පවත්වයි. ", "URL": "https://www.itnnews.lk/2023/10/05/442298/", "Category": "Breaking News,දේශීය පුවත්", "Parent URL": null}