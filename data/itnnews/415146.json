{"Source": "ITN news", "Timestamp": "ජූනි 4, 2022 17:34", "Headline": "අමරකීර්ති අතුකෝරල ඝාතනයට සම්බන්ධ තවත් සැකකරුවන් දෙදෙනෙකු අත්අඩංගුවට", "News Content": "පාර්ලිමේන්තු මන්ත්‍රි අමරකීර්ති අතුකෝරල මහතා සහ ඔහුගේ ආරක්ෂක නිලධාරියා ඝාතනය කිරීමේ සිද්ධිය සම්බන්ධයනේ තවත් සැකකරුවන් දෙදෙනෙකු අපරාධ පරික්ෂණ දෙපාර්තමේන්තුව අත්අඩංගුවට ගෙන තිබෙනවා. පසුගිය නව වනදා ගාලු මුවදොර අරගල භූමියට පහරදීමේ සිද්ධිය සම්බන්ධයෙන් අපරාධ පරික්ෂණ දෙපාර්තමේන්තුව මේ වන විට පාර්ලිමේන්තු මන්ත්‍රිවරුන් 14 දෙනෙකුගෙන් ප්‍රකාශ සටහන් කරගෙන තිබෙනවා. පසුගිය 9 වනදා රටපුරා ඇතිවූ ප්‍රචණ්ඩකාරී සිදුවීම් 856 ක් පිළිබද තොරතුරු පොලිසියට වාර්තා වී තිබෙනවා. එහිදී සැකකරුවන් 2393 දෙනෙකු අත්අඩංගුවට ගෙන තිබෙනවා. මේ දක්වා රක්ෂිත බන්ධනාගාර ගත කර ඇති සැකකරුවන්ගේ සංඛ්‍යාව 1055 ක් වනවා.     ", "URL": "https://www.itnnews.lk/2023/10/05/415146/", "Category": "දේශීය පුවත්", "Parent URL": null}