{"Source": "ITN news", "Timestamp": "ඔක්තෝබර් 13, 2021 14:06", "Headline": "ඉලන්තඩිය වෙරළ තීරයේ ඇති කස කැලෑව වෙරළ ඛාදනය හේතුවෙන් දිනෙන් දින විනාශයට", "News Content": "කල්පිටිය සංචාරක කලාපයට අයත් ඉලන්තඩිය මුහුදු වෙරළ තීරයේ ඇති කස කැලෑව වෙරළ ඛාදනය හේතුවෙන් දිනෙන් දින විනාශයට පත් වෙමින් යනවා. මුහුදු තීරයේ වෙරළ සංරක්ෂණ කලාපයේ සිට මීටර් 50 ක් ඔබ්බෙන් පිහිටි කස කැලේද මේ වන විට විනාශ වී තිබෙනවා. මුහුදු ඛාදනය නිරන්තරයෙන් සිදුවීම හේතුවෙන් සංචාරක නිකේතන රැසකටද දැඩි බලපෑම් එල්ල වුණා. ඉලන්තඩිය වෙරළ තීරයේ සුළං බාධකයක් ලෙසයි කස වනාන්තරය පවතින්නේ. දැවැන්ත මුහුදු ඛාදනය හේතුවෙන් පරිසර ගැටලු රැසක් මතුව ඇති බවයි පරිසරවේදීන් පවසන්නේ. 2006 වසරේදී වන සංරක්ෂණ දෙපාර්තමේන්තුවෙන් නැවත වන වගා ව්‍යාපෘතියක් ලෙස කස ගස් රෝපණය කිරීමේ වැඩපිළිවෙළක් ක්‍රියාත්මක කළා. සුනාමි ව්‍යසනයක් ඇතිවුවහොත් ඊට මුහුණ දීම සදහායි මෙය ක්‍රියාත්මක කෙරුණේ. කෙසේ වුවද මුහුදු ඛාදනය හේතුවෙන් කස ගස් දහසක් පමණ දැනටමත් විනාශ වී අවසන්.       ", "URL": "https://www.itnnews.lk/2023/10/05/368989/", "Category": "දේශීය පුවත්", "Parent URL": null}