{"Source": "ITN news", "Timestamp": "අප්‍රේල් 16, 2023 18:46", "Headline": "සෙල්ලම් කරමින් සිටියදී අතුරුදන් වූ දරුවාගේ සිරුර හමුවෙයි", "News Content": "ගාල්ල නෙළුව ප්‍රදේශයේ දී දරුවකු අභිරහස් ලෙස මිය ගොස් සිටියදී සොයා ගැනුනා. මෙලෙස මියගොස් සිටියදී සොයාගැනුනේ වයස අවුරුදු දෙක හමාරක් වූ නිවෙන් දෙව්මිර නැමැති දරුවායි. අලුත්ගම දර්ගා නගරයේ පදිංචි දෙව්මිර නැමැති දරුවා සිංහල අලුත් අවුරුද්ද වෙනුවෙන් තම දෙමාපියන් සමග නෙළුව ප්‍රදේශයේ පිහිටි තම මිත්තනියගේ නිවසට ගොස්  තිබුණා. එම නිවසේ මිදුලේ සෙල්ලම්කරමින් සිටියදී මෙම දරුවා අතුරුදන් වූ බවට ඔහුගේ දෙමව්පියන් පොලීසියට පැමිණිළි කර තිබුණා. ඒ අනුව පොලීසිය දරුවා සොයා විමර්ශන ආරම්භ කළා. නෙළුව කීනියාවල මාර්ගයේ ඔහු ගමන් කරමින් සිටි බව අසල්වාසියෙකු ප්‍රකාශ කිරීමත් සමග පොලීසිය එම මගදෙපස දරුවා සෙවීම සිදු කළා. ඒ අනුවයි දරුවාගේ මල සිරුර නිවස අසලින් ගලා යන ඇලක තිබී හමුවුණේ. සිද්ධිය සම්බන්ධ වැඩිදුර විමර්ශන ක්‍රියාත්මකයි.     ", "URL": "https://www.itnnews.lk/2023/10/05/475929/", "Category": "දේශීය පුවත්", "Parent URL": null}