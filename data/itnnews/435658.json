{"Source": "ITN news", "Timestamp": "සැප්තැම්බර් 18, 2022 14:01", "Headline": "මහල් 48ක ගොඩනැගිල්ලකට නැග ප්‍රංශ ස්පයිඩර් මෑන් 60 වන උපන් දිනය සමරයි", "News Content": "ලෝක ප්‍රකට ප්‍රංශ ස්පයිඩර් මෑන් ලෙස හැඳින්වෙන ඇලයින් රොබර්ට් සිය 60 වන උපන්දිනය සැමරීමට පැරිසියේ මහල් 48කින් යුත් ගොඩනැගිල්ලකට නැග තිබෙනවා. ඔහු අනාරක්ෂිත ලෙස එම ගොඩනැගිල්ලට නැගීම හේතුවෙන් අත්අඩංගුවට ගැනීමටයි පොලීසිය ක්‍රියා කළේ. ටුවර් ටෝල් එනර්ජීස් ගොඩනැගිල්ලට  මීට පෙර ද 92 වතාවක්ම ඇලයින් රොබර්ට් නැඟ ඇති අතර මෙවර ඔහුට ඉහළට නැඟිමට ගත වී ඇත්තේ මිනිත්තු 60ක කාලයක්. මොහු ලොව ඇති උසම ගොඩනැගිලිවලට අනාරක්ෂිතව නැඟීමෙන් ලෝක ප්‍රසිද්ධ පත්ව තිබෙනවා. මීට පෙර ලොව උසම ගොඩනැගිල්ල වන ඩුබායි හි බර්ජ් කලීෆා ගොඩනැගිල්ලේ ඉහළට ද  ඔහු අනාරක්ෂිතව නැගෙන තිබෙනවා.     ", "URL": "https://www.itnnews.lk/2023/10/05/435658/", "Category": "ජාත්‍යන්තර පුවත්", "Parent URL": null}