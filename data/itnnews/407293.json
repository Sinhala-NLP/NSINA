{"Source": "ITN news", "Timestamp": "අප්‍රේල් 18, 2022 16:23", "Headline": "රුසියාවේ බලශක්ති අපනයනය ගැන පුටින් ගත් තීරණය", "News Content": "රුසියාවේ බලශක්ති අපනයනය අප්‍රිකාව හා ලතින් ඇමෙරිකාව ඉලක්ක කර ගනිමින් ඉහළ නැංවිය යුතු බව ව්ලැඩිමීර් පුටින් සඳහන් කරනවා. රුසියාවෙන් බලශක්ති ප්‍රභව මිලදී ගැනීම යුරෝපා රටවල් සීමා කිරීමත් සමඟයි රුසියා ජනාධිපතිවරයා මෙම තීරණයට එළඹ ඇත්තේ. එමෙන්ම බටහිර හා නැගෙනහිර සයිබීරියාවේ නව ඛනිජ තෙල් හා ගෑස් නල මාර්ගයක් ඉදිකිරීම සම්බන්ධයෙන්ද අවධානය යොමුව ඇති බව ඔහු සඳහන් කරනවා. එමගින් සයිබීරියාවේ ඛනිජ තෙල් ඉල්ලුම සපුරාලීමට හැකිවනු ඇති බවටයි රුසියා ජනාධිපතිවරයා විශ්වාසය පළකරන්නේ. මේ අතර යුක්රේනයට තවත් ඩොලර් මිලියන 800 කට ආසන්න යුද ආධාර තොගයක් ලබාදීමට ඇමෙරිකාව පියවර ගෙන තිබෙනවා.         ", "URL": "https://www.itnnews.lk/2023/10/05/407293/", "Category": "Breaking News,ජාත්‍යන්තර පුවත්", "Parent URL": null}