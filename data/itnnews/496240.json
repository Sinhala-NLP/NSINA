{"Source": "ITN news", "Timestamp": "ජූලි 1, 2023 05:35", "Headline": "පාර්ලිමේන්තුව අද පෙරවරු 9.30ට රැස්වෙයි", "News Content": "දේශීය ණය ප්‍රශස්ථකරණය කිරීමේ යෝජනා සදහා රජයේ මුදල් පිළිබද කාරක සභාවේ අනුමැතිය හිමි වුණා. එම යෝජනාවට අදාළ පාර්ලිමේන්තු විවාදය සහ ඡන්දය අද පැවැත්වීමට ඊයේ පැවති පක්ෂ නායක රැස්වීමේදී තීරණය කෙරුණා. ඒ අනුව පාර්ලිමේන්තු විවාදය අද පෙරවරු 9.30 සිට පස්වරු 7.30 දක්වා පැවැත්වෙනු ඇති. අදාළ යෝජනාව පාර්ලිමේන්තුවට ඉදිරිපත් කිරීමට පෙර රජයේ මුදල් පිළිබද කාරක සභාවේ බහුතර අනුමැතිය ලබා ගත යුතුයි. ඒ අනුව එහි සභාපති පාර්ලිමේන්තු මන්ත්‍රී ආචාර්ය හර්ෂ ද සිල්වා මහතාගේ ප්‍රධානත්වයෙන් එම කාරක සභාව ඊයේ දෙවනවරටත් රැස්වුණා. සංශෝධනවලට යටත්ව අදාළ යෝජනාව පාර්ලිමේන්තුවට ඉදිරිපත් කිරීමට එහි අනුමැතිය හිමිවුණා. රාජ්‍ය අමාත්‍ය ෂෙහාන් සේමසිංහ, විපක්ෂනායක සජිත් ප්‍රේමදාස යන මහත්වරුන් ද මේ සදහා සහභාගී වී තිබුණා.     ", "URL": "https://www.itnnews.lk/2023/10/05/496240/", "Category": "ප්‍රධාන පුවත", "Parent URL": null}