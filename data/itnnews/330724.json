{"Source": "ITN news", "Timestamp": "අප්‍රේල් 9, 2021 11:07", "Headline": "රන්ජන්ගෙන් හිස් වූ මන්ත්‍රී ධූරයේ අජිත් මාන්නප්පෙරුම දිවුරුම් දෙයි", "News Content": "රංජන් රාමනායක මහතාගෙන් හිස්වූ මන්ත්‍රී ධුරය සදහා අජිත් මාන්නප්පෙරුම මහතා අද (09) පාර්ලිමේන්තුවේදී දිවුරුම් දුන්නා. බන්ධනාගාර ගතව සිටින රංජන් රාමනායක මහතාගේ මන්ත්‍රී ධුරය අහෝසිවීමත් සමග ඒ වෙනුවට ගම්පහ දිස්ත්‍රික්කයේ සමගි ජන බලවේගයේ මීළගට මනාප ලබාසිටින අජිත් මාන්නප්පෙරුම මහතා නම්කෙරුණා. මැතිවරණ කොමිෂන් සභාවයි මෙම නම්කිරීම සිදුකළේ. ඒ අනුව අජිත් මාන්නප්පෙරුම මහතා නව මන්ත්‍රීවරයෙකු ලෙස කතානායක මහින්ද යාපා මහතා ඉදිරියේ දිවුරුම් දුන්නා.         ", "URL": "https://www.itnnews.lk/2023/10/05/330724/", "Category": "දේශීය පුවත්", "Parent URL": null}