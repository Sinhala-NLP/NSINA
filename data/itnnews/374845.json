{"Source": "ITN news", "Timestamp": "නොවැම්බර් 9, 2021 10:52", "Headline": "ලොස්ඇන්ජලීස් ධර්ම විජය විහාරස්ථානයේ කඨින පින්කම උත්කර්ෂවත්ව", "News Content": "ඇමෙරිකාවේ ලොස්ඇන්ජලීස් නුවර ධර්ම විජය විහාරස්ථානයේ වාර්ෂික කඨින පින්කම උත්කර්ෂවත්ව පැවැත්වුණා. දෙස් විදෙස් බෞද්ධ විහාරස්ථානයන්හි මේ දිනවල කඨින පින්කම් පැවැත්වෙනවා. ලොස් ඇන්ජලීස් හි ධර්ම විජය විහාරස්ථානයේ කඨින පින්කම පැවැත්වුණේ එම විහාරාධිපති ඇමෙරිකාවේ ප්‍රධාන සංඝනායක ආචාර්ය පූජ්‍ය වල්පොල පියනන්ද ස්වාමීන් වහන්සේගේ අනුශාසකත්වයෙනි. ලොස් ඇන්ජලීස් ප්‍රදේශවාසී බෞද්ධ ජනතාව පින්කම සංවිධාන කර තිබුණා. මෙහි ප්‍රධාන දායකත්වය ගෙන කටයුතු කළේ තායිලන්ත ජාතික විලී මහතා සහ මලීසා මහත්මියයි. සර්වරාත්‍රික පිරිත් දේශනයකින් අනතුරුව පසුදා භික්ෂූන් වහන්සේ 40 නමක උදෙසා දහවල් දානය ද පිරිනැමුණා. විවිධ ජාතීන්ට අයත් පිරිසක් ඊට එක්ව සිටියා.       ", "URL": "https://www.itnnews.lk/2023/10/05/374845/", "Category": "දේශීය පුවත්", "Parent URL": null}