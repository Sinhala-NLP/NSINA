{"Source": "ITN news", "Timestamp": "ජූලි 2, 2022 12:05", "Headline": "වර්ජනයේ නිරත තැපැල් සේවකයන් සේවය අතහැරගියා සේ සලකයි", "News Content": "සේවයට වාර්තා නොකර වර්ජනයේ නිරතවන තැපැල් සේවකයන් සේවය අතහැරගියා සේ සලකා ඊට අවශ්‍ය ක්‍රියාමාර්ග ගන්නා බව තැපැල්පති රංජිත් ආරියරත්න මහතා පවසනවා. මෙම ක්‍රියාමාර්ගය සම්බන්ධයෙන් වෘත්තීය සමිති වෙත ලිඛිතව දැනුම් දීමට කටයුතු කරන බව තැපැල්පතිවරයා ප්‍රකාශ කරනවා. රටතුළ පවතින අර්බුධකාරී වාතාවරණය හේතුවෙන් අගහරුවාදා, බදාදා, සහ බ්‍රහස්පතින්දා යන දිනවල පමණක් තැපැල් කාර්යාල මෙන්ම උප තැපැල් කාර්යාල විවෘතව තැබීමට පසුගියදා තීරණය කෙරුණා. එම තීරණයට විරෝධය පළකරමින් තැපැල් වෘත්තීය සමිති කිහිපයක් පසුගිය 26 වනදා සිට වැඩවර්ජනයක් ආරම්භ කළා.මේ හේතුවෙන් මධ්‍යම තැපැල් හුවමාරුවේ සහ විදේශ අංශයේ තැපැල්මළු සැලකියයුතු ප්‍රමාණයක් ගොඩගැසී තිබෙනවා. එමෙන්ම වර්ජනය හේතුවෙන් තැපැල් දෙපාර්තමේන්තුවට රුපියල් කෝටි දෙකකට අධික අලාභයක් සිදුව  තිබෙනවා. කෙසේ වුවද පවත්නා තත්ත්වය පිළිබද තැපැල් වෘත්තීය සමිති සමග අද පස්වරු දෙකට සාකච්ඡා පවත්වන බවයි තැපැල්පති රංජිත් ආරියරත්න මහතා පවසන්නේ.     ", "URL": "https://www.itnnews.lk/2023/10/05/420651/", "Category": "දේශීය පුවත්", "Parent URL": null}