{"Source": "ITN news", "Timestamp": "මාර්තු 16, 2023 11:16", "Headline": "මෙරට කෘෂි අංශ නවීකරණය සඳහා ලෝක බැංකුවේ සහයෝගය තවත් මාස 18කට දීර්ඝ කරයි", "News Content": "මෙරට කෘෂි අංශයේ නවීකරණය සඳහා ලෝක බැංකුව ලබාදෙන ආධාර තවත් මාස 18 ක් දක්වා දීර්ඝ කෙරුණා. ලෝක බැංකුවේ නියෝජිත පිරිසක් අමාත්‍ය මහින්ද අමරවීර මහතා සමඟ මේ සම්බන්ධයෙන් සාකච්ඡා කෙරුණා. කෘෂි අංශ නවීකරණ ව්‍යාපෘතිය මගින් මේ වන විටත් විශාල කාර්යභාරයක් ඉටුවන නිසා එම ව්‍යාපෘතිය තවදුරටත් මෙරටට ලබා දෙන ලෙස අමාත්‍යවරයා ලෝක බැංකු නියෝජිතයන්ගෙන් ඉල්ලා සිටියා. ඒ අනුව මෙම වසරේ මැයි මාසයේ සිට තවත් මාස 18 ක් ඉදිරියට ව්‍යාපෘතිය පවත්වාගෙන යාම සඳහා ඇමෙරිකා ඩොලර් මිලියන 30 ක මුදලක් ලබාදීමට ලෝක බැංකු නියෝජිතයන් එකඟතාව පළ කළා. ඒ අනුව කෘෂි අංශ නවීකරණ අදර්ශ ගම්මාන 25 තුළම විවිධ බෝග වර්ග ඉලක්ක කරගනිමින් අවශ්‍ය කටයුතු සම්පාදනය කිරීමට නියමිතයි. කෙසෙල් ඇතුළු වගාවන් රැසක් මෙම ගම්මානවල ආරම්භ කිරීමටයි සැලසුම් කර ඇත්තේ. ඒවාට මෙම ව්‍යාපෘතිය යටතේ නවීන තාක්ෂණය ලබාදීමටද නියමිතයි.     ", "URL": "https://www.itnnews.lk/2023/10/05/468610/", "Category": "Breaking News,දේශීය පුවත්", "Parent URL": null}