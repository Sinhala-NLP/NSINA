{"Source": "ITN news", "Timestamp": "ජූනි 9, 2022 13:51", "Headline": "බැසිල් රාජපක්ෂ සිය මන්ත්‍රීධූරයෙන් ඉල්ලා අස්වීමේ ලිපිය භාරදෙයි", "News Content": "පාර්ලිමේන්තු මන්ත්‍රී  බැසිල් රෝහණ රාජපක්ෂ මහතා සිය පාර්ලිමේන්තු මන්ත්‍රීධූරයෙන් ඉල්ලා අස්වීමේ ලිපිය පාර්ලිමේන්තුවේ මහ ලේකම් ධම්මික දසනායක මහතාට අද (09) භාර දී තිබෙනවා.\nඒ මහතා 2021 වසරේ ජූලි මස 08 වන දින පාර්ලිමේන්තු මන්ත්‍රිවරයෙකු ලෙස ශ්‍රි ලංකා පොදු ජන පෙරමුණ නියෝජනය කරමින් ජාතික ලැයිස්තුවෙන් නව වැනි පාර්ලිමේන්තුවට තේරී පත් විය. අනතුරුව ඔහු මාස කිහිපයක් මුදල් අමාත්‍යවරයා ලෙසද කටයුතු කළේය. බැසිල් රෝහණ රාජපක්ෂ මහතා මෙයට පෙර දෙවරක් පාර්ලිමේන්තුව නියෝජනය කර තිබේ. ", "URL": "https://www.itnnews.lk/2023/10/05/416090/", "Category": "දේශීය පුවත්", "Parent URL": null}