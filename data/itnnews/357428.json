{"Source": "ITN news", "Timestamp": "අගෝස්තු 21, 2021 12:50", "Headline": "වැඩි මිලට අලෙවි කිරීම සඳහා රැගෙන ගිය මත්පැන් බෝතල් තොගයක් සමඟ 5ක් අත්අඩංගුවට", "News Content": "නිරෝධායන ඇඳිරි නීතිය අතරතුර වැඩි මිලට අලෙවි කිරීම සඳහා රැගෙන යමින් තිබූ මත්පැන් බෝතල් තොගයක් සමඟ සැකකරුවන් 5 දෙනෙකු අත්අඩංගුවට ගැනීමට පොලීසිය සමත්වුණා. මත්පැන් බෝතල් 124 ක් හා බියර් ටින් 48 ක් සමඟ සැකකරුවන් අත්අඩංගුවට ගැණුනේ බගවන්තලාව පොලීසියේ බුද්ධි අංශ නිලධාරීන්ට ලැබුණ තොරතුරකට අනුවයි. සැකකරුවන් 5 දෙනා එම ප්‍රදේශයේ ම පදිංචිකරුවන් බව පොලීසිය පවසනවා. ඔවුන් පොලිස් ඇප මත මුදාහැරුණු අතර සැකකරුවන්ට එරෙහිව අධිකරණ ක්‍රියාමාර්ග ගැනීමටයි පොලීසිය පියවර ගෙන ඇත්තේ.       ", "URL": "https://www.itnnews.lk/2023/10/05/357428/", "Category": "දේශීය පුවත්", "Parent URL": null}