{"Source": "ITN news", "Timestamp": "පෙබරවාරි 21, 2022 09:22", "Headline": "ගතවූ පැය 24ට වැඩිම කොරෝනා ආසාදිතයින් හා මරණ සංඛ්‍යාව රුසියාවෙන් වාර්තා වෙයි", "News Content": "ගතවූ පැය 24 ට ලොවපුරා රටවල් 224 කින් කොරෝනා ආසාදිතයින් දහතුන් ලක්ෂයකට ආසන්න සංඛ්‍යාවක් හමුව තිබෙනවා. සිදුව ඇති මරණ සංඛ්‍යාව 5278ක්. ඊයේ දිනයේ දී වැඩිම වයිරස ආසාදිතයින් හා මරණ සංඛ්‍යාවක් සිදුව ඇත්තේ රුසියාවෙන්. එරටින් ඊයේ දිනයේ දී ආසාදිතයින් 170699ක් හමුව ඇති අතර සිදුව ඇති මරණ සංඛ්‍යාව 745ක්. එමෙන්ම ජර්මනියෙන් එක්ලක්ෂ හාරදහසක්, තුර්කියෙන් හැත්තෑ දහසක් හා ප්‍රංශයෙන් පනස් නව දහසක් ලෙස වයිරස ආසාදිතයින් හමුව තිබෙනවා. ඒ සමඟම ලොව සමස්ත වයිරස ආසාදිතයින් සංඛ්‍යාව හතලිස් දෙකෝටි පනස් ලක්ෂයකට ආසන්න වනවා. සිදුව ඇති මරණ සංඛ්‍යාව 5,906,278ක්.           ", "URL": "https://www.itnnews.lk/2023/10/05/396369/", "Category": "ජාත්‍යන්තර පුවත්", "Parent URL": null}