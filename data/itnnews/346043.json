{"Source": "ITN news", "Timestamp": "ජූනි 29, 2021 15:56", "Headline": "කොරෝනා හේතුවෙන් පීඩාවට පත් පවුල් සඳහා සහන සැලසීම තවදුරටත්", "News Content": "කොරෝනා හේතුවෙන් පීඩාවට පත් පවුල් සදහා සහන සැලසීම තවදුරටත් සිදුවනවා. නාරාහේන්පිට කිරුල කොට්ඨාශයේ අබයාරාම පටුමග ප්‍ර දේශයේ පදිංචි ජනතාවට වියළි ආහාර බෙදාදීමේ වැඩසටහනක් කොළඹ මහ නගර සභාවේ නාගරික මන්ත්‍රී ඉන්ද්‍රානි සතරසිංහ ගීගනගේ මහත්මියගේ ප්‍රධාත්වයෙන් පැවැත්වුණා. පවුල් 400 ක් සදහා වියළි ආහාර පාර්සල් ලබාදීම මෙහිදී සිදු කෙරුණා. මේ අතර කොරෝනා වයිරසයෙන් ලෝකයම ආරක්ෂා වේවායි යන ප්‍රාර්ථනයෙන් යුතුව පිංකම් මාලාවක් ඇමරිකාවේදී පැවැත්වුණා. පොසොන් පොහොය මුල් කර ගනිමින් මෙම පිංකම් පැවැත්වුණේ පූජ්‍ය තලංගම දේවානන්ද ස්වාමීන් වහන්සේගේ මග පෙන්වීම යටතේයි. දාන ශීල භාවනා ධර්ම සාකච්ඡා ආදි වැඩසටහන් රැසක් මෙහිදී පැවැත්වුණා.       ", "URL": "https://www.itnnews.lk/2023/10/05/346043/", "Category": "දේශීය පුවත්", "Parent URL": null}