{"Source": "ITN news", "Timestamp": "ජනවාරි 9, 2023 15:02", "Headline": "ආදානි කර්මාන්ත ශාලා 2ක් වැසේ – 3000කට අධික සේවකයින් අතරමං", "News Content": "ඉන්දියාවේ හිමාචල් ප්‍රාන්තයේ අදානි සමුහයට අයත් කම්හල් දෙකක් වසා දැමීමෙන් දහස් ගණන් ජනතාවකගේ බලාපොරොත්තු සුන්ව ඇති බව ඉන්දීය මාධ්‍ය වාර්තා කරනවා. හිමාචල් ප්‍රාන්තයේ අදානි සමුහයට අයත් සිමෙන්ති කම්හල් දෙකකුයි පසුගිය 15වනදා සිට මෙසේ වසා දමා ඇත්තේ. මේ හේතුවෙන් සෘජු රැකියා 3000ක් අහිමිව ඇති අතර වක්‍ර රැකියා පහලොස් දහසක් පමණ අහිමිව තිබෙනවා. සිමෙන්ති ටොන් 1ක් ප්‍රවාහනය කිරීම සදහා ඉන්දීය රුපියල් 11ක් වැයවන අතර එය රුපියල් 6ක් දක්වා අඩු කර ගැනීමට නොහැකි වීම කම්හල් වසා දැමීමට හේතුවයි. ඉන්ධන මිල ඉහළ යාම හේතුවෙන් ප්‍රවාහන ගාස්තු ද ඉහළ ගොස් තිබෙනවා. කෙසේ වෙතත් මෙම කම්හලට ඉඩම් ලබාදුන් හා සේවයේ නිරතවන්නන් පවසන්නේ තමන් දැඩි අසීරුතාවකට පත්ව සිටින බවයි.       ", "URL": "https://www.itnnews.lk/2023/10/05/454580/", "Category": "ජාත්‍යන්තර පුවත්", "Parent URL": null}