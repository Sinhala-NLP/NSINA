{"Source": "ITN news", "Timestamp": "පෙබරවාරි 19, 2023 09:21", "Headline": "රුසියාවට ඇමෙරිකාවෙන් චෝදනාවක්", "News Content": "රුසියාව මනුෂ්‍යත්වයට එරෙහිව අපරාධ සිදුකර ඇති බව ඇමෙරිකාව පවසනවා. රුසියාව යුක්‍රේනය තුළ මනුෂ්‍යත්වයට එරෙහිව යුධ අපරාධ කර ඇති බව ඇමෙරිකා උප ජනාධිපති කමලා හැරිස් චෝදනා කරනවා. ඊයේ දිනයේ පැවති මියුනිච් සමුළුව අමතමින් ඇය මේ බව සඳහන් කළා. මෙම සමුළුවට බ්‍රිතාන්‍ය අග්‍රාමාත්‍යවරයා,  ඇමෙරිකා රාජ්‍ය ලේකම් ඇන්ටනී බ්ලින්කන්, යුක්‍රේන විදේශ අමාත්‍යවරයා ඇතුළු යුරෝපයේ රාජ්‍ය තාන්ත්‍රිකයන් කිහිප දෙනෙක් එක්වුණා. යුක්‍රේන ජනාධිපති වොලදිමීර් සෙලෙස්කි අන්තර්ජාලය හරහා මෙම සමුළුවට එක්වුණා. යුක්‍රේන විදේශ අමාත්‍යවරයා මෙම සමුළුවේදී සඳහන් කළේ රුසියාව යුක්‍රේනයේ ජන සංහාරක යුද්ධයක් ක්‍රියාත්මක කර ඇති බවයි. බ්‍රිතාන්‍ය අග්‍රාමාත්‍යවරයා සමුළුවට එක්වෙමින් පැවසුවේ යුක්‍රේනයේ අනාගතය තහවුරු කිරීමට සියලු දෙනා එක්විය යුතු බවයි.       ", "URL": "https://www.itnnews.lk/2023/10/05/461600/", "Category": "Breaking News,ජාත්‍යන්තර පුවත්", "Parent URL": null}