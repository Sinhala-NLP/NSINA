{"Source": "ITN news", "Timestamp": "ජූලි 30, 2022 17:35", "Headline": "ජනපති ධජය සොරකම් කළ පුද්ගලයා රක්ෂිත බන්ධනාගාර ගත කෙරේ", "News Content": "ජනාධිපතිවරයාගේ නිල ධජය සොරකම් කිරීම සම්බන්ධයෙන් අත්අඩංගුවට ගත් සැකකරු ලබන 05 වනදා දක්වා රක්ෂිත බන්ධනාගාර ගත කරන ලෙසට කොළඹ මහේස්ත්‍රාත් අධිකරණය නියම කළා. ජනාධිපතිවරයාගේ නිල ධජය සොරකම් කළ මෙම සැකකරු එය ඇද ඇතිරිල්ලක් ලෙස යොදාගනිමින් සමාජ මාධ්‍ය ඔස්සේ පෙනී සිටියා. පසුගිය 09 වනදා  අරගලකරුවන්  ජනාධිපති මන්දිරයට ඇතුළු වූ අවස්ථාවේදී මෙම ධජය සොරකම් කර තිබෙනවා. අනතුරුව පොලීසිය මෙම සැකකරු අත්අඩංගුවට ගත් අතර  කොළඹ මහේස්ත්‍රාත් අධිකරණයට ඉදිරිපත් කිරීමෙන් පසු ලබන 05 වනදා දක්වා රක්ෂිත බන්ධනාගාර ගත කෙරුණා.         ", "URL": "https://www.itnnews.lk/2023/10/05/425905/", "Category": "දේශීය පුවත්", "Parent URL": null}