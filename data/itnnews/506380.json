{"Source": "ITN news", "Timestamp": "අගෝස්තු 8, 2023 10:58", "Headline": "මහ බැංකු පරිශ්‍රයට පිරිසක් කඩා වදී", "News Content": "ලීසිං සහ ණය වාරික ගෙවන්නන්ගේ සංගමයේ පිරිසක් ශ්‍රී ලංකා මහ බැංකුවට කඩා වැදීමත් සමඟ එහි නොසන්සුන්කාරී තත්ත්වයක් හටගත්තා. ලීසිං පහසුකම් සඳහා සහන ලබාදෙන ලෙස ඉල්ලමින් මෙලෙස කඩා වැදුණු 15 දෙනෙකු පමණ අත්අඩංගුවට ගෙන තිබෙනවා. බස් රථයකින් ගාලුමුවදොර සිට පැමිණි මෙම පිරිස එකවර මහ බැංකු පරිශ්‍රයට ඇතුලු වී තිබෙනවා. අනතුරුව ඔවුන් බිම වාඩි වී විරෝධතාවක නිරත වුණා. විවිධ සටන් පාඨ කියමින් එම ස්ථානයේ රැදී සිටි පිරිස පැවසුවේ අඛණ්ඩ සත්‍යග්‍රහයක් පවත්වන බවයි. කෙසේ වෙතත් පොලිසිය පැමිණ මෙම පිරිස අත්අඩංගුවට ගැනීමට කටයුතු කළා. කාන්තාවන් ඇතුළු 15 දෙනෙකු මෙහිදි අත්අඩංගුවට ගැනුනා. ඔවුන් බස් රථයකින් කොටුව පොලිසියට රැගෙන යනු ලදුව අනතුරුව විමර්ෂණ සදහා කොම්පඤ්ඤවීදිය පොලිසියට රැගෙනවිත් තිබෙනවා.         ", "URL": "https://www.itnnews.lk/2023/10/05/506380/", "Category": "දේශීය පුවත්", "Parent URL": null}