{"Source": "ITN news", "Timestamp": "අගෝස්තු 13, 2023 11:58", "Headline": "රුසියාව එල්ල කළ මිසයිල ප්‍රහාර දෙකකින් යුක්‍රේනයේ පුද්ගලයින් 7 දෙනෙකු මියයයි", "News Content": "රුසියාව යුක්‍රේනයට එල්ල කළ මිසයිල ප්‍රහාර දෙකකින් පුද්ගලයින් 7 දෙනෙකු මියගොස් තිබෙනවා. 67 දෙනෙකු තුවාල ලබා ඇති බවයි විදෙස් මාධ්‍ය වාර්තා කරන්නේ. නැගෙනහිර යුක්‍රේනයේ පොක්‍රොව්ස්ක් නගරයේ ප්‍රදේශ කිහිපයක් ඉලක්ක කර ගනිමිනුයි මෙම ප්‍රහාර එල්ල කර තිබෙන්නේ. එහිදී මහල් නිවාස සහිත ගොඩනැගිලි , පරිපාලන ගොඩනැගිලි , හෝටල් සහ වෙළදසැල් පිහිටි ප්‍රදේශයක් මෙම මිසයිල ප්‍රහාරවලින් විනාශ වී තිබෙනවා. ප්‍රහාරයෙන් මියගිය අතර ඉහළ පෙළේ නිලධාරීන් ද වන බවයි වාර්තා වන්නේ. ඩොනෙට්ස් ප්‍රදේශයේ විනාශ වූ මහල් පහකින් යුත් ගොඩනැගිල්ලක සිරවී සිටින පුද්ගලයින් සොයා තවදුරටත් මෙහෙයුම් සිදුකරන බව විදෙස් මාධ්‍ය වාර්තා කරනවා.   ", "URL": "https://www.itnnews.lk/2023/10/05/507858/", "Category": "Breaking News,ජාත්‍යන්තර පුවත්", "Parent URL": null}