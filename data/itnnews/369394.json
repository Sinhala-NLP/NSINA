{"Source": "ITN news", "Timestamp": "அக்டோபர் 15, 2021 12:27", "Headline": "இணையம் சார்ந்த விளையாட்டுக்களிலிருந்து சிறுவர்களை மீட்பதற்கு உடனடி நடவடிக்கை", "News Content": "இணையம் சார்ந்த விளையாட்டுக்களிலிருந்து சிறுவர்களை மீட்பதற்கு உடனடி நடவடிக்கை எடுக்க வேண்டுமென தொலைத்தொடர்பு ஒழுங்குமுறை ஆணையகத்திடம் கோரிக்கை விடுக்கப்பட்டுள்ளது. ‘லக்மவ தியனியோ’ என்ற மகளிர் அமைப்பு கோரிக்கையை முன்வைத்துள்ளது. இணைய விளையாட்டுக்களினால் ஏற்படும் பாதகமாக விளைவுகளிலிருந்து சிறுவர்களை காப்பாற்றும் வகையில் குறித்த ஒன்லைன் விளையாட்டுக்கள் தடை செய்யப்பட வேண்டும். இது தொடர்பான விடயங்கள் அடங்கிய கடிதமொன்று நேற்றைய தினம் தொலைத்தொடர்பு ஒழுங்குமுறை ஆணையகத்திடம் கையளிக்கப்பட்டதாக ‘லக்மவ தியனியோ’ அமைப்பின் உறுப்பினர் பிரியங்கா கொத்தலாவல குறிப்பிட்டுள்ளார். தேசத்தின் எதிர்காலமான சிறுவர்களை பாதுகாக்கும் வகையில் ஒன்லைன் விளையாட்டுக்கள் தடை செய்யப்பட வேண்டும். இதற்கு உரிய அதிகாரிகள் உடனடி நடவடிக்கை எடுக்க வேண்டுமென கடிதத்தில் வலியுறுத்தப்பட்டுள்ளது. ", "URL": "https://www.itnnews.lk/2023/10/05/369394/", "Category": "Breaking News,தேசிய செய்திகள்", "Parent URL": null}