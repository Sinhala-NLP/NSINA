{"Source": "ITN news", "Timestamp": "සැප්තැම්බර් 28, 2023 11:27", "Headline": "චීන හැකර්වරු අමෙරිකා රාජ්‍ය දෙපාර්තමේන්තුවේ ගිණුම්වලින් විද්‍යුත් පණිවුඩ සොරකම් කරයි", "News Content": "චීන හැකර්වරු විසින් අමෙරිකාවේ රාජ්‍ය දෙපාර්තමේන්තු ගිණුම්වලින් විද්‍යුත් පණිවුඩ දස දහස් ගණනක් සොරකම් කිරීමට සමත්ව තිබෙනවා. විදෙස් මාධ්‍ය වාර්තා කළේ එරට රාජ්‍ය දෙපාර්තමේන්තු තොරතුරු තාක්ෂණ නිලධාරීන්ගේ සාකච්ඡාවකදී මේ සම්බන්ධයෙන් කරුණු අනාවරණය වී ඇති බවයි. මෙම තොරතුරු සෙනට් සභා නියෝජිතයෙකු විසින් ද තහවුරු කර ඇති බව සඳහන්. චීන හැකර්වරු විසින් අමෙරිකානු රාජ්‍ය දෙපාර්තමේන්තුවේ ගිණුම් 10 කින් විද්‍යුත් තැපැල් පණිවුඩ 60,000ක් සොරකම් කර ඇති බවට නිරීක්ෂණය වී ඇති බවයි. ", "URL": "https://www.itnnews.lk/2023/10/05/519155/", "Category": "ජාත්‍යන්තර පුවත්", "Parent URL": null}