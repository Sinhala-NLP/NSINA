{"Source": "ITN news", "Timestamp": "ජූලි 6, 2022 15:56", "Headline": "කාලෝස් සන්ටානා වේදිකාව මත ඇදවැටෙයි", "News Content": "ලොව මෙතෙක් පහළ වූ විශිෂ්ටතම සංගීතඥයෙකු වන කාලෝස් සන්ටානා ප්‍රසංගයක් අතරතුර දී වේදිකාව මත ඇදවැටී තිබෙනවා. ඇමෙරිකා එක්සත් ජනපදයේ මිචිගන් ප්‍රාන්තයේ පැවති සංගීත ප්‍රසංගයකදීයි ඔහු මෙලෙස ඇදවැටී ඇත්තේ. 74 වියේ පසුවන කාලෝස් සන්ටානා මෙතෙක් බිහිවූ විශිෂ්ටතම ගිටාර් වවාදකයෙකු බවයි හැදින්වෙන්නේ. ඔහු වහා ප්‍රථිකාර සදහා  යොමු කිරීමට සංවිධායකයින් කටයුතු කළා. ඔහුගේ තත්ත්වය බරපතල නොවන බවයි කළමනාකරු සදහන්කර ඇත්තේ. කාලෝස් සන්ටානා රොක් ඇන් රෝල් සහ ලතින් ඇමරිකන් ජෑස් සංගීත සම්ප්‍රදායන් ප්‍රචලිත කරමින් 1960 සහ 1970 දශකවලදී ඉමහත් ප්‍රසිද්ධියට පත්වුණා.     ", "URL": "https://www.itnnews.lk/2023/10/05/421637/", "Category": "Breaking News,ජාත්‍යන්තර පුවත්", "Parent URL": null}