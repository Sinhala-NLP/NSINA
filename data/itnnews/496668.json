{"Source": "ITN news", "Timestamp": "ජූලි 2, 2023 08:51", "Headline": "දිනෙන් දින ප්‍රචණ්ඩවන ප්‍රංශයේ උද්ඝෝෂණ", "News Content": "පස්වන දිනටත් ක්‍රියාත්මක ප්‍රංශයේ උද්ඝෝෂණ දැඩි ප්‍රචණ්ඩකාරී ස්වරූපයක් ගෙන තිබෙනවා. පසුගියදා පොලිස් වෙඩි ප්‍රහාරයකින් 17 හැවිරිදි නහේල් එම් නමැති තරුණයා ජීවිතක්ෂයට පත්වීමත් සමගයි මෙම උද්ඝෝෂණ ආරම්භ කෙරුණේ. උද්ඝෝෂකයින් විසුරුවා හැරීම සදහා පොලීසිය කදුලුගෑස් හා ජල ප්‍රහාර එල්ලකරන ආකාරය විදෙස් මාධ්‍ය වාර්තා කළා. දේපලවලට හානි සිදුකරමින් උද්ඝෝෂකයින් ප්‍රලචණ්ඩකාරී ලෙස හැසිරෙන බවයි පොලීසිය සදහන් කරන්නේ. මියගිය තරුණයාගේ අවසන් කටයුතු සිදුකෙරුණු අතර ඒ සදහා දහස් ගණනක පිරිසක් එක්ව සිටියා. තත්ත්වය පාලනය කිරීමට 45,000කට අධික පොලිස් නිලධාරීන් පිරිසක් යොදවා ඇති අතර උද්ඝෝෂකයින් 2,000ක් පමණ අත්අඩංගුවට ගෙන ඇති බවයි වාර්තා වන්නේ. ", "URL": "https://www.itnnews.lk/2023/10/05/496668/", "Category": "ජාත්‍යන්තර පුවත්", "Parent URL": null}