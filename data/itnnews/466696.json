{"Source": "ITN news", "Timestamp": "මාර්තු 9, 2023 15:31", "Headline": "බිත්තර පවුඩර් සහ දියර බිත්තර ආනයනය ගැන සොයා බලයි", "News Content": "එළඹෙන උත්සව සමය වෙනුවෙන් බේකරි ආශ්‍රිත නිෂ්පාදන සඳහා පවතින පාරිභෝගික ඉල්ලුමට අවශ්‍ය පරිදි ප්‍රමාණවත් සැපයුමක් ලබා දීම සඳහා බිත්තර පවුඩර් සහ දියර බිත්තර ආනයනය කිරීම සඳහා ඇති හැකියාව සොයා බැලීම සඳහා අද දින (09) සාකච්ඡාවක් වෙළෙඳ වාණිජ හා ආහාර සුරක්ෂිතතා අමාත්‍ය නලින් ප්‍රනාන්දු මහතාගේ ප්‍රධානත්වයෙන් වෙළෙඳ අමාත්‍යාංශයේදී පැවැත්වී තිබෙනවා. මේ වන විට වෙළෙඳපළට බිත්තර පවුඩර් හා දියර බිත්තර ආනයනය කිරීම සම්බන්ධයෙන් ආනයනික බදු සැළකිය යුතු ප්‍රමාණයක් පවතින අතර එම බදු ප්‍රමාණයන් අවම කර ගැනීම සම්බන්ධයෙන් ගත හැකි ඉදිරි ක්‍රියාමාර්ග සම්බන්ධයෙන් අවශ්‍ය පියවර ගැනීමටද අමාත්‍යවරයා අමාතයාංශ නිළධාරීන්ට උපදෙස් දුන් බව සඳහන්. මේ වන විට තිරිඟු පිටි මිළ ගණන් අවම වීම හේතුවෙන් පාන් මිල අඩු කර ඇති අතර පාන් ගෙඩියක නිසි බර ප්‍රමාණය පිළිබඳව පරීක්ෂා කිරීම සඳහා ඒ පිළිබදව වගකීම භාර ආයතනය වන කිරුම් මිණුම් ආයතනය හරහා ඉදිරියේදී අවශ්‍ය නෛතික කටයුතු සිදු කරන බවද අමාත්‍යවරයා මෙහිදී වැඩිදුරටත් සඳහන් කර තිබෙනවා. ", "URL": "https://www.itnnews.lk/2023/10/05/466696/", "Category": "දේශීය පුවත්", "Parent URL": null}