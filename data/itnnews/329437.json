{"Source": "ITN news", "Timestamp": "අප්‍රේල් 3, 2021 11:26", "Headline": "කලාවට අනුපමේය සේවයක් කළ සමන් වීරමන් ජීවිත කලාවෙන් සමුගනී", "News Content": "නීතීඥවරයෙකු,  චිත්‍රපට අධ්‍යක්ෂවරයෙකු මෙන්ම පිටපත් රචකයෙකු වූ අභාවප්‍රාප්ත සමන් වීරමන් මහතාගේ අවසන් කටයුතු හෙට සිදුකෙරෙනවා. ශ්‍රී සිද්ධාර්ථ ගෞතම, ආලෝකෝ උදපාදී, සිරි කඳවුර, කිරි මදුවැල්, ආයු, නිදහසේ පියා ඩී එස්, යන චිත්‍රපටවලට ඒ මහතා සිය නිර්මාණ දායකත්වය ලබාදුන්නා. මෙම නිර්මාණ අතුරින් කිහපයකටම සම්මාන හිමිවී තිබෙනවා. සුමති, රයිගම්,ඕ සී අයි සී, ආදී සම්මාන රැසක් වීරමන් මහතාගේ නිර්මාණ වෙනුවෙන් හිමිවුණා. මෙඩි ක්ලිනික්, මන්ත්‍රී වලව්ව, උසාවිය නිශ්ශබ්ද වන්, ශර්ලොක් හෝම්ස් ආදී ටෙලිනාට්‍ය වලට ද ඒ මහතා තිර රචනයෙන් දායක වී තිබෙනවා. ස්වාධීන රූපවාහිනියේ ක්‍රියාකාරී අධ්‍යක්ෂවරයෙකු ලෙස කලක් සේවය කළ ඒ මහතා රාජ්‍ය ආයතන කිහිපයකම මාධ්‍ය උපදේශක තනතුර හෙබවූවා. ඒ මහතා චිත්‍රපට සංස්ථාවේ හිටපු සාමාන්‍යාධිකාරීවරයෙකු ද වනවා. සමන් වීරමන් මහතා මිය යනවිට නිදහස් කලා සන්ධානයේ භාණ්ඩාගාරිකවරයා ලෙස ක්‍රියා කළා. අභාවප්‍රාප්ත සමන් වීරමන් මහතාගේ දේහය අද පස්වරු දෙකයි තිහට කොළඹ ජයරත්න මල් ශාලායේ තැන්පත් කෙරෙනවා. දේහය පිළිබද අවසන් කටයුතු හෙට පස්වරු හතරයි තිහට බොරැල්ල කනත්තේදී සිදු කිරීමට නියමිතයි.               ", "URL": "https://www.itnnews.lk/2023/10/05/329437/", "Category": "Breaking News,නවතම පුවත්", "Parent URL": null}