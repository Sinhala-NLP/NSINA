{"Source": "ITN news", "Timestamp": "නොවැම්බර් 8, 2021 13:27", "Headline": "වලව කලාපයේ වප් මගුල් උත්සවය උත්කර්ශවත්ව", "News Content": "වලව කලාපයේ වප් මගුල් උත්සවය උත්කර්ශවත්ව පැවැත්වුණා. මහ වැලි අධිකාරියට අයත් ඇඹිලිපිටිය වලව කලාපයේ හෙක්ටයාර විසි දහසක මෙවර වී වගා කෙරෙනවා. ඊට අදාළ වප් මගුල් උත්සවය චන්ද්‍රිකා වැව කොට්ඨාශයේ ගගේ යාය ඩී 15 ඇල වෙල් යායේ දී පැවැත්වුණා. වලව කලාපයේ නේවාසික ව්‍යාපාර කලමනාකාර එල් එම් ඩබ්ලිව් ප්‍රියන්ත මහතාගේ මෙහෙයවීමෙනුයි වප් මගුල් උත්සවය සංවිධාන කර තිබුණේ. මේ අතර පුත්තලම දිස්ත්‍රික්කයේ නාගරික ප්‍රදේශවල ජනතාව ද හැකි අයුරින් කාබනික පොහොර භාවිත කර වගා කටයුතුවලට යොමුව සිටිනවා. වෙන්නප්පුව නගරයේ ජීවත් වන නෙවිල් වැන්ඩලන් මහතා පර්චස් තිහක භූමියක ඉතා සාර්ථක ලෙස එළවලු සහ පලතුරු වගා කර තිබෙනවා. ඊට අවශ්‍ය කාබනික පොහොර ද තමන් නිපදවා ගන්නා බවයි ඔහු පවසන්නේ. මෙමගින් සැලකිය යුතු ආදායමක් ලබන බවද ඔහු සදහන් කළා.   ", "URL": "https://www.itnnews.lk/2023/10/05/374713/", "Category": "දේශීය පුවත්", "Parent URL": null}