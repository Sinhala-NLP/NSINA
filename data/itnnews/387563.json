{"Source": "ITN news", "Timestamp": "ජනවාරි 8, 2022 17:09", "Headline": "ප්‍රවීණ රංගන ශිල්පී රොබින් ප්‍රනාන්දු මහතාගේ අවසන් කටයුතු හෙට", "News Content": "ප්‍රවීණ රංගන ශිල්පියෙකු මෙන්ම චිත්‍රපට සටන් අධ්‍යක්ෂවරයෙකු වූ රොබින් ප්‍රනාන්දු මහතා අභාවප්‍රාප්ත වුණා. අභාවප්‍රාප්ත වන විට ඒ මහතා 84 වන වියේ පසුවුණා. 1965 වසරේදී ටයිටස් තොටවත්ත මහතා අධ්‍යක්ෂණය කළ චන්ඩියා චිත්‍රපටයෙන් රොබින් ප්‍රනාන්දු මහතා සිනමාවට පිවිසියා. හතර කේන්ද්‍රය,  නිවෙන ගින්න, අපේක්ෂා, රන් ඔන්චිල්ලා, අපරාධය හා දඩුවම,  වීරපුරන් අප්පු,  ඇතුළු චිත්‍රපට රැසකට ඔහු රංගනයෙන් දායක වුණා. ඉරබටු තරුව,  සෙක්කු ගෙදර, උරුමය සොයා,  ආදී ටෙලි නාට්‍ය රැසකටම උපරිම  රංගන දායකත්වයක්  ලබාදීමට රොබින් ප්‍රනාන්දුට හැකිවුණා. සිංහල සිනමාවේ අසහාය සටන් නලුවෙකු වන රොබින් ප්‍රනාන්දු මහතා කලක් රෝගාතුරව සිටියා. ඔහු චරිතාංග නලුවෙකු ලෙසත් කැපී පෙනෙන දක්ෂතා දක්වා තිබෙනවා. අභාවප්‍රාප්ත රොබින් ප්‍රනාන්දු මහතාගේ දේහය කොළඹ පෞද්ගලික මල් ශාලාවක තැන්පත් කර තිබෙනවා. අවසන් කටයුතු හෙට පස්වරුවේ බොරැල්ල කනත්ත,  සුසාන භූමියේදී  සිදු කිරීමට නියමිතයි.       ", "URL": "https://www.itnnews.lk/2023/10/05/387563/", "Category": "දේශීය පුවත්", "Parent URL": null}