{"Source": "ITN news", "Timestamp": "නොවැම්බර් 4, 2022 09:16", "Headline": "මෙරටින් පළමු වඳුරු උණ රෝගියා හමු වෙයි", "News Content": "මෙරටින් පළමු වඳුරු උණ රෝගියෙකු හමු වී ඇති බව සෞඛ්‍ය අංශ වාර්තා පෙන්වා දෙනවා. මෙම රෝගියා පසුගිය පළමු වනදා ඩුබායි හි සිට මෙරටට පැමිණි ශ්‍රී ලාංකිකයෙක්. වයස අවුරුදු 20ක් වන මොහු සමාජ රෝගයක් හේතුවෙන් ප්‍රතිකාර ලබා ගැනීම සඳහා රෝහල් ගත වී තිබෙනවා. වසා ගැටිති විශාල වීම මෙන්ම වෙහෙසකාරි තත්ත්වය හා අනෙකුත් රෝග ලක්ෂණ හේතුවෙන් ඔහු ජාතික ලිංගාශ්‍රිත රෝග සායනය වෙත පැමිණියා. එහිදි වෛද්‍යවරුන්ට ඇති වු සැකය මත මොහු වෛද්‍ය පර්යේෂණ අංශයේ වෛරස් වේද අංශය වෙත යොමු කර තිබෙනවා. ඒ අනුව කල පර්යේෂණ වල දී මොහුට වඳුරු උණ රෝගය වැළදී ඇති බව තහවුරු කෙරුණා. රෝගියා මේ වන විට IDH උණ රෝහලේ ප්‍රතිකාර ලබනවා.       ", "URL": "https://www.itnnews.lk/2023/10/05/444074/", "Category": "දේශීය පුවත්", "Parent URL": null}