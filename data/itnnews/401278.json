{"Source": "ITN news", "Timestamp": "மார்ச் 15, 2022 13:06", "Headline": "இலங்கையின் புத்தாக்க எரிசக்தி துறையில் சவுதி அரேபியாவின் முதலீடு..", "News Content": "பல்வேறு துறைகளிலும் நேரடி முதலீடுகளை மேற்கொள்வதற்கு சவுதி அரேபிய அரசாங்கத்திற்கு ஜனாதிபதி கோட்டாப்ய ராஜபக்ஷ அழைப்பு விடுத்துள்ளார். சவுதி அரேபியாவின் வெளிவிவகார அமைச்சர் இளவரசர் பின் பர்ஹான் அல் சவுட், ஜனாதிபதி கோட்டாப்ய ராஜபக்ஷவுடன் கலந்துரையாடலை மேற்கொண்டுள்ளார். ஜனாதிபதி செயலகத்தில் சந்திப்பு இடம்பெற்றுள்ளது. விவசாயம், புத்தாக்க எரிசக்தி தொழிநுட்ப அபிவிருத்தி, துறைமுக நகர் சார் வெளிநாட்டு முதலீடுகளுக்கான வாய்ப்புக்கள் குறித்து அதன்போது ஜனாதிபதி தெளிவுப்படுத்தியுள்ளார். இந்நிலையில் கொவிட் தொற்றின் பின்னரான பொருளாதார பாதிப்பு குறித்தும் அதன்போது கவனம் செலுத்தப்பட்டுள்ளது. இரு நாடுகளுக்கும் இடையிலான உறவை வலுப்படுத்துவது குறித்தும் கலந்துரையாடப்பட்டுள்ளதாக ஜனாதிபதி ஊடக பிரிவு தெரிவித்துள்ளது. இலங்கையில் புத்தாக்க சக்திவள எரிசக்தி துறையில் முதலீடுகளை மேற்கொள்ள தயாராகவுள்ளதாக சவுதி அரேபிய இளவரசர் பின் பர்ஹான் அல் சவுட் தெரிவித்துள்ளார். வெளிவிவகார அமைச்சர் பேராசிரியர் ஜீ.எல்.பீரிஸ் உள்ளிட்ட பிரதிநிதிகளும் சவுதி அரேபிய அரசாங்கம் சார்பில் அந்நாட்டு உயர்மட்ட பிரதிநிதிகளும் பேச்சுவார்த்தையில் பங்கேற்றுள்ளனர். ", "URL": "https://www.itnnews.lk/2023/10/05/401278/", "Category": "Breaking News,தேசிய செய்திகள்", "Parent URL": null}