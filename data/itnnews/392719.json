{"Source": "ITN news", "Timestamp": "පෙබරවාරි 2, 2022 11:46", "Headline": "අද විදුලි කප්පාදුවක අවශ්‍යතාවක් නැහැ – මහජන උපයෝගීතා කොමිසම", "News Content": "අද දිනයේදී විදුලි කප්පාදුවක කිසිදු අවශ්‍යතාවක් නැතැයි මහජන උපයෝගීතා කොමිසන් සභාවේ සභාපති ජනක රත්නායක මහතා පවසනවා. ප්‍රමාණවත් පරිදි දැවි තෙල් සහ ඩිසල් ලැබුණහොත් දිවයිනේ කිසිදු ප්‍රදේශයකට අද දින විදුලි කප්පාදුවක් සිදු නොවන බවයි ලංකා විදුලිබල මණ්ඩලයද පවසන්නේ. බොහෝ දුරට අද දිනයේදී විදුලි අවශ්‍යතාවට ප්‍රමාණවත් පරිදි ඉන්ධන ලංකා විදුලිබල මණ්ඩලයට ලැබෙනු ඇති බවයි විදුලිබල මණ්ඩලය පවසන්නේ. එමෙන්ම ලංකා විදුලිබල මණ්ඩලයට අවශ්‍ය ඉන්ධන ලබා ගැනීම සදහා මහජන උපයෝගීතා කොමිසමද ලංකා ඛනිජ තෙල් සංස්ථාව සමග සාකච්ඡා කිරීමට සූදානම්ව සිටිනවා. නොරොච්චෝලේ යුගදනවි බලාගාරයේ හට ගත් දෝෂය මේ වන විට යථා තත්ත්වයට පත් කර තිබෙනවා. ඒ අනුව ජාතික විදුලි බල පද්ධතියට මෙගා වොට් 100  ක ධාරිතාවක් එක් කිරීමට හැකි වූ බව මහජන උපයෝගිතා කොමිසම පවසනවා.   ", "URL": "https://www.itnnews.lk/2023/10/05/392719/", "Category": "Breaking News,දේශීය පුවත්", "Parent URL": null}