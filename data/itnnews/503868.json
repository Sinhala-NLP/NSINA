{"Source": "ITN news", "Timestamp": "ජූලි 30, 2023 10:19", "Headline": "සමනල වැවේ ජල ධාරිතාවය අඩු වෙයි", "News Content": "මේ දිනවල පවතින දැඩි නියඟය හේතුවෙන් උඩවලවේ ජලාශය යට‌තේ වගා කර ඇති කුඹුරු ඉඩම් අක්කර 50,000කට වැඩි ප්‍රමාණයක් විනාශව යාමේ තත්ත්වයට මුහුණ පා ඇතැයි  කෘෂිකර්ම අමාත්‍ය මහින්ද අමරවීර මහතා පවසනවා. පසුගියදා කෘෂිකර්ම, මහවැලි, වාරිමාර්ග හා විදුලි බල අමාත්‍යාංශ නිලධාරින් සමග සමනලවැවේ සිට උඩවළවේ ජලාශයට  දින 10කට සෑහෙන ජලය ප්‍රමාණයක් ලබා ගැනීම සම්බන්ධව අමාත්‍යවරයා සාකච්ඡා කර තිබුණා. තමන් වගා කළ කුඹුරු  සඳහා අවශ්‍ය ජලය ලබා දෙන ලෙස ඉල්ලා මේ දිනවල ‌ ගොවීන් විසින් උද්ඝෝෂනයක් ද දියත් කර ඇති නිසා මෙම ජල හිඟයට විසදුමක් ලබා දීමේ අරමුනිනුයි  මෙම සාකච්ඡාව පවත්වනු ලැබුවේ. එහිදී අවධාරණය වූ කරුණු අතර සමනල වැවට හා උඩවළවේ ජලාශයට පසුගිය කාලය තුළ අපේක්ෂිත වර්ෂවෙන් ලැබී ඇත්තේ සියයට 50ක ජල ධාරිතාවක්  බව වාරිමාර්ග දෙපාර්තමේන්තුව අවධාරණය කර තිබුණා ජලය ප්‍රමාණවත් නොවීම නිසා ඉදිරි සතියක කාලය තුළ වී වගාවෙන් රුපියල් බිලියන 16.81ක අලාභයකුත්, විදුලිබල නිෂ්පාදනය අඩාලවීම නිසා රුපියල් බිලියන 1.6ක අලාභයකුත් සිදු විය හැකි අවධාරණය කළේය. මේ හැර ජලය නොලැබීම හේතුවෙන් කෙසෙල් හා අනෙකුත් බෝග වගාවන්ට සිදුවන හානිය නිසා සමස්තයක් ලෙස රුපියල් බිලියන 30ක පාඩුවක් සිදු විය හැකි අතරම මෙම වසරේ සහල් නිෂ්පාදනයට දැඩි බලපෑමක් එල්ල විය හැකි බව මහින්ද අමරවීර මහතා ප්‍රකාශ කළා. විදුලි බල මණ්ඩලයේ නිලධාරීන් ප්‍රකාශ කරන පරිදි මේ වනවිට සමනල වැව ජලාශයේ ජල ධාරිතාවය MCM 87.9 (Million Cubic Meters) දක්වා පහත බැස තිබෙන අතර, දින දහයක් ජලය ලබා දුනහොත් එම ජල මට්ටම MCM 60 දක්වා පහත බසින අතර දකුණු පළාතට පැය 01 සිට 03 දක්වා වූ විදුලි කප්පාදුවක් කිරීමට ද සිදු වනු ඇති.   ", "URL": "https://www.itnnews.lk/2023/10/05/503868/", "Category": "දේශීය පුවත්", "Parent URL": null}