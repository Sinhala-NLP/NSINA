{"Source": "ITN news", "Timestamp": "සැප්තැම්බර් 24, 2021 18:37", "Headline": "පොදු ප්‍රවාහන සේවාව ක්‍රියාත්මක කරන ආකාරය ගැන තීරණය", "News Content": "සංචරණ සීමා ඉවත් කිරීමෙන් පසු අන්තර් පළාත් පෞද්ගලික බස් රථ ධාවනයට එක් කිරීමට හැකි පරිදි ඔවුන්ට රුපියල් ලක්ෂ දෙකක සහනාධාරයක් ලබාදෙන බව රාජ්‍ය අමාත්‍ය දිලුම් අමුණුගම මහතා පවසනවා. ඒ සම්බන්ධයෙන් අදාළ බස් රථ සංගම් සමග සාකච්ඡා කර එකගතාවකට පැමිණි බවයි රාජ්‍ය අමාත්‍යවරයා සදහන් කළේ. මේ අතර රට විවෘත කිරීමෙන් පසු පොදු ප්‍රවාහන සේවාව ක්‍රියාත්මක කළ යුත්තේ කෙසේද යන්න පිළිබඳ තීරණය ලබන සතියේ දී  දැනුම් දෙන බව දිලුම් අමුණුගම මහතා ප්‍රකාශ කළා. රාජ්‍ය අමාත්‍ය දිලුම් අමුණුගම මහතා මේ බව සදහන් කළේ මහනුවර පැවති උත්සවයකින් අනතුරුව මාධ්‍ය හමුවේ අදහස් දක්වමිනුයි. මධ්‍යම පළාත් මාර්ගස්ථ මගී ප්‍රවාහන අධිකාරිය යටතේ ධාවනය වන පෞද්ගලික බස් රථ 350 ක් වෙනුවේන හා එහි කාර්ය මණ්ඩලය සදහා නියමිත සහන පැකේජය ප්‍රදානය කිරීම වෙනුවෙනුයි උත්සවය පැවැත්වුණේ. ", "URL": "https://www.itnnews.lk/2023/10/05/364730/", "Category": "Breaking News,දේශීය පුවත්", "Parent URL": null}