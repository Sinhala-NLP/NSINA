{"Source": "ITN news", "Timestamp": "ஆகஸ்ட் 4, 2021 12:33", "Headline": "முன்னிலை சோசலிச கட்சியை பிரதிநிதித்துவப்படுத்தும் இருவர் கைது", "News Content": "முன்னிலை சோசலிச கட்சியை பிரதிநிதித்துவப்படுத்தும் இரண்டு பேர் கைதுசெய்யப்பட்டுள்ளனர். நேற்றைய தினம் பாராளுமன்ற சுற்றுவட்டத்திற்கருகில் இடம்பெற்ற ஆர்ப்பாட்டத்தின்போது வன்முறைகளில் ஈடுபட்ட குற்றச்சாட்டின் அடிப்படையில் அவர்கள் கைதுசெய்யப்பட்டுள்ளனர். முன்னிலை சோசலிச கட்சியின் நிர்வாக செயலாளரும், மற்றுமொரு உறுப்பினருமே கைதுசெய்யப்பட்டுள்ளனர். நேற்றைய ஆர்ப்பாட்டத்தின்போது வன்முறையில் ஈடுபட்டவர்களை கட்டுப்படுத்தும் முயற்சியில் ஈடுபட்ட மஹரகம பொலிஸ் நிலையத்தின் பொறுப்பதிகாரி காயமடைந்ததாக பொலிஸ் ஊடகப்பேச்சாளர், சிரேஷ்ட பிரதி பொலிஸ் மா அதிபர் அஜித் ரோஹண தெரிவித்துள்ளார். இந்நிலையில் குறித்த பொலிஸ் அதிகாரியின் இரண்டு விரல்கள் சேதமடைந்துள்ள நிலையில், குறித்த வைத்தியசாலையில் சிகிச்சைப்பெற்று வருவதாகவும் பொலிஸ் ஊடகப்பேச்சாளர் மேலும் தெரிவித்துள்ளார். ", "URL": "https://www.itnnews.lk/2023/10/05/354355/", "Category": "Breaking News,அண்மைய செய்திகள்,தேசிய செய்திகள்", "Parent URL": null}