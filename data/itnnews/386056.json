{"Source": "ITN news", "Timestamp": "ජනවාරි 1, 2022 11:12", "Headline": "ආගමික වතාවත්වල යෙදෙමින් රට පුරා ජනතාව නව වසර පිලි ගනී", "News Content": "නව වසර උදාවත් සමඟ ජනතාව ආගමික වතාවත්වල නිරත වුණා. බොහෝ විහාරස්ථාන සැදැහැවතුන්ගෙන් පිරී ඉතිරි ගිය බවයි අප වාර්තාකරුවන් පවසන්නේ. නව වසර උදාවීමත් සමග ඓතිහාසික කළුතර බෝ සමිදුන් වැද පුදා ගැනීම සදහා විශාල පිරිසක් එක්ව සිටියා. සෞඛ්‍ය මාර්ගෝපදේශවලට අනුගත වෙමින් ඔවුන් ආගමික වතාවත් වල නිරත වන ආකාරය දැකගත හැකිවුණා. නව වසර උදාවත් සමග ගංගාරාම විහාරස්ථානයට ද ආගමික වතාවත්වල නිරත වීම සදහා විශාල ජනතාවක් එක්ව සිටියා. ගංගාරාම විහාරාධිකාරී ආචාර්ය පූජ්‍ය කිරින්දේ අස්සජි ස්වාමීන් වහන්සේ විසින් ආගමික වතාවත් පැවැත්වුවා. නව වසරට සෙත් පතා හික්කඩුව,  සීනිගම මහා දේවාලයේ කිරි අම්මාවරුන් 200 ක් උදෙසා දානමය පුණ්‍ය කර්මයක් හා පත්තිනි පූජාවක් පවත්වනු ලැබුවා. එම අවස්ථාවට විශාල පිරිසක් එක්ව සිටියා.     ", "URL": "https://www.itnnews.lk/2023/10/05/386056/", "Category": "දේශීය පුවත්", "Parent URL": null}