{"Source": "ITN news", "Timestamp": "ஜூன் 24, 2021 12:22", "Headline": "LTTE சந்தேகநபர்கள் 16 பேர் உட்பட 93 பேர் ஜனாதிபதி பொதுமன்னிப்பில் விடுதலை..", "News Content": "பொசன் நோன்மதி தினத்தை முன்னிட்டு; சிறைக்கைதிகள் 16 பேர் ஜனாதிபதியின் பொதுமன்னிப்பின் கீழ் விடுதலை செய்யப்பட்டுள்ளனர். பயங்கரவாத தடைச்சட்டத்தின் கீழ் கைதுசெய்யப்பட்டு நீண்டகாலம் சிறைதண்டனை அனுபவித்து வந்த எல்ரீரீஈ சந்தேகநபர்களே இவ்வாறு விடுதலை செய்யப்பட்டுள்ளனர். 15 சிறைக்கைதிகள் அனுராதபுரம் சிறைச்சாலையிலிருந்தும், ஒருவர் யாழ் சிறைச்சாலையிலிருந்து விடுதலை செய்யப்பட்டுள்ளனர். இதனிடையே மேலும் 77 சிறைக்கைதிகள் நேற்றைய தினம் ஜனாதிபதியின் பொதுமன்னிப்பின் கீழ் விடுதலை செய்யப்பட்டனர். அத்துடன் 225 மரண தண்டனை கைதிகள் ஜனாதிபதியின் பொதுமன்னிப்பின் கீழ் ஆயுள் தண்டனை கைதிகளாக மாற்றப்பட்டுள்ளனர். அவர்கள் தொடர்பான பெயர் பட்டியல் நீதிஅமைச்சினால் ஜனாதிபதியின் பொதுமன்னிப்பிற்கு என சமர்ப்பிக்கப்பட்டிருந்ததாக சிறைச்சாலைகள் திணைக்களம் அறிவித்திருந்தது. ", "URL": "https://www.itnnews.lk/2023/10/05/344842/", "Category": "Breaking News,தேசிய செய்திகள்", "Parent URL": null}