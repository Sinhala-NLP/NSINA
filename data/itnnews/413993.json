{"Source": "ITN news", "Timestamp": "මැයි 29, 2022 18:34", "Headline": "පොදු ප්‍රවාහනයට විසඳුම් ගේන්න වෘත්තිකයින්ගේ යෝජනා ගන්න ඇමති බන්දුල සූදානම්", "News Content": "පොදු ප්‍රවාහන ගැටලුවලට කඩිනම් විසදුම් ලබාදීමට විද්වත් වෘතිකයින්ගේ යෝජනා ලබාගන්නා බව අමාත්‍ය ආචාර්ය බන්දුල ගුණවර්ධන මහතා පවසනවා. ප්‍රවාහන ක්ෂේත්‍රයේ විද්වතුන් සමග පැවති සාකච්ඡාවේ දී අමාත්‍යවරයා මේ බව ප්‍රකාශ කළා. විද්වතුන් ඉදිරිපත් කරන යෝජනා සහ අදහස් වලින් කඩිනමින් ක්‍රියාත්මක කළ හැකි යෝජනා සති දෙකක් ඇතුළත ක්‍රියාත්මක කරන බවද අමාත්‍යවරයා පැවසුවා. ඒ අනුව දැනට ධාවනය වන දුම්රිය ගමන්වාර වලට අමතරව ගමන්වාර 50 ක් එක් කිරීම පිළිබද ඉදිරි සැළසුම් සකස් කිරීමට අපේක්ෂිතයි. මොරටුව විවශ්වවිද්‍යාලයේ මහාචාර්ය අමල් ගුණරත්න මහතා ඇතුළු ප්‍රවාහන ක්ෂේත්‍රයේ විද්වතුන් මෙම සාකච්ඡාවේදී යෝජනා ඉදිරිපත් කළා. ජනමාධ්‍ය අමාත්‍යාංශයේ ලේකම් අනූෂ පැල්පිට, ප්‍රවාහන හා මහාමාර්ග අමාත්‍යාංශයේ ලේකම් ආර් ඩබ්ලිව් ආර් ප්‍රේමසිරි යන මහත්වරුන් ද මෙම සාකච්ඡාවට සහභාගි වුණා.     ", "URL": "https://www.itnnews.lk/2023/10/05/413993/", "Category": "Breaking News,දේශීය පුවත්", "Parent URL": null}