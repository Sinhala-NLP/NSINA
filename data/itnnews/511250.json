{"Source": "ITN news", "Timestamp": "අගෝස්තු 27, 2023 11:42", "Headline": "දරුවන්ගේ අධ්‍යාපනය වෙනුවෙන් පෙනී නොසිටින පිරිසක් ගැන ඇමති සුසිල් කියයි", "News Content": "ගුරු සහ විදුහල්පති වැටුප් විෂමතා ඉවත් කිරීමට උත්සාහ දරන කිසිවෙක් දරුවන්ගේ අධ්‍යාපනය වෙනුවෙන් පෙනී නොසිටින බව අමාත්‍ය ආචාර්ය සුසිල් ප්‍රේමජයන්ත මහතා පවසනවා. උසස් පෙළ මෙන්ම සාමාන්‍ය පෙළ පන්තිවලට දරුවන්ගේ සහභාගීත්වය දිනෙන් දින අඩුවෙමින් පවතින බවයි අමාත්‍යවරයා පවසන්නේ. කොළඹ දි පැවති ආසියා පැසිෆික් කලාපයේ කාන්තා වෘත්තීය සමිති නියෝජිතයින්ගේ සමුලුවේ ප්‍රධාන ආරාධිතයා ලෙස අමාත්‍ය සුසිල් ප්‍රේමජයන්ත් මහතා එක්වුණා. දින දෙකක් පුරා සමුළුව පැවති අතර පාර්ලිමේන්තු මන්ත්‍රි වාසුදේව නානායක්කාර මහතා ද එම සමුළුවට එක්ව සිටියා. මෙහිදී වැඩිදුරටත් අදහස් දැක්වූ සුසිල් ප්‍රේමජයන්ත් මහතා කියා සිටියේ සාමාන්‍ය පෙළ ඇගයීම් සඳහා සහභාගී වන ගුරුවරුන් සදහා ලබා දෙන දීමනාව ඉහළ නැංවීමට අදාළ කැබිනට් පත්‍රිකාව ද ඉදිරිපත් කළ බවයි.   ", "URL": "https://www.itnnews.lk/2023/10/05/511250/", "Category": "Breaking News,දේශීය පුවත්", "Parent URL": null}