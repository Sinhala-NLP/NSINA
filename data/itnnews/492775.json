{"Source": "ITN news", "Timestamp": "ජූනි 18, 2023 11:18", "Headline": "පාර්ලිමේන්තුවේ හිටපු ප්‍රධානියෙකු වැටුප් දෙකක් ලබාගන්නා බවට පැතිරයන මතය අසත්‍යයි", "News Content": "පාර්ලිමේන්තුවේ හිටපු ප්‍රධානියෙකු වැටුප් දෙකක් ලබාගන්නා බවට පැතිරයන මතය අසත්‍ය බව මුදල් රාජ්‍ය අමාත්‍ය රංජිත් සියඹලාපිටිය මහතා පවසනවා. වැටුප් දෙකක් ලබාගැනීම සඳහා තමාද සාමාජිකත්වය දරණ කමිටුව මගින් කිසිදු අවස්ථාවක අනුමැතියක් ලබාදී නැති බවට වගකීමෙන් ප්‍රකාශ කළ හැකි බවයි ඒ මහතා ප්‍රකාශ කළේ. පාර්ලිමේන්තුවෙන් මෑතකදී විශ්‍රාම ලැබූ උසස්ම නිලධාරියකු එහි විශේෂිත කමිටුවක ඉහළ තනතුරකට පත්ව විශ්‍රාම වැටුපට අමතරව පෙර නිලයේ සම්පූර්ණ වැටුපද වාහන ඇතුළු අනෙකුත් සියලු පහසුකම්ද ලබා ගන්නා බවට තොරතුරක් පැතිර තිබුණා.   ", "URL": "https://www.itnnews.lk/2023/10/05/492775/", "Category": "දේශීය පුවත්", "Parent URL": null}