{"Source": "ITN news", "Timestamp": "ஆகஸ்ட் 19, 2022 13:34", "Headline": "மான்கள் சிலவற்றின் உடல்கள் அம்பேவெல நீர்த்தேக்கத்தில் மிதப்பதை காணமுடிகிறது..", "News Content": "ஹோர்டன் சமவெளியில் நடமாடும் மான்கள் சிலவற்றின் உடல்கள் அம்பேவெல நீர்த்தேக்கத்தில் மிதப்பதை காணமுடிகிறது. உயிரிழந்த 10 மான்களின் உடல்கள் இவ்வாறு அம்பேவெல நீர்த்தேக்கத்தில் மிதப்பதை காணமுடிவதாக அப்பகுதி மக்கள் தெரிவிக்கின்றனர். அப்பகுதியில் வேட்டையாளர்கள் சிலர் வளர்க்கும் நாய்கள் வேட்டைக்காக பழக்கப்படுத்தப்பட்டு ஹோர்டன் சமவெளி பகுதியில் உள்ள வனப்பகுதியில் விடப்படுவதாக தெரிவிக்கப்படுகிறது. நீர் மற்றும் உணவு தேடி வருகை தரும் மான்களை குறித்த நாய்கள் வேட்டையாடி நீர்த்தேக்கத்திற்குள் விரட்டுவதாக அப்பகுதி மீனவர்கள் தெரிவித்தனர். மிகவும் ஆழமான அம்பேவெல நீர்த்தேக்கத்திற்குள் இந்த மான்கள் மூழ்கி உயிரிழப்பதாக அவர்கள் தெரிவிக்கின்றன. வெலிமடை, ரேந்தபொல மற்றும் தலவாக்கலை ஆகிய பகுதிகளுக்கு தேவையான குடிநீர் மற்றும் விவசாய நடவடிக்கைகளுக்கு தேவையான நீர் அம்பேவெல நீர்த்தேக்கத்திலிருந்தே கிடைக்கப்பெறுகிறது. அவ்வாறு இருப்பினும் இந்நீர் கடும் துர்நாற்றம் வீசுவதாக அப்பகுதி மக்கள் தெரிவிக்கின்றனர். ", "URL": "https://www.itnnews.lk/2023/10/05/429888/", "Category": "Breaking News,தேசிய செய்திகள்", "Parent URL": null}