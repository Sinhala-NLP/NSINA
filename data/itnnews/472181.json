{"Source": "ITN news", "Timestamp": "මාර්තු 31, 2023 18:49", "Headline": "ශ්‍රී ලංකාවට නව උපායමාර්ග සැලසුම් කෙටුම්පතක්", "News Content": "පොදු දැක්මක් සදහා රට ගෙනයාමට නම් නොවෙනස්වන දීර්ඝ කාලීන සැලසුමක් ඔස්සේ ප්‍රතිපත්ති සකස් කළ යුතු බව පිරිපුන් දේශයක් සංවිධානය පවසනවා. ශ්‍රී ලංකාව උදෙසා නව උපායමාර්ග සැලසුම් කෙටුම්පතක් පිරිපුන් දේශයක් සංවිධානය විසින් හදුන්වාදීම අද පෙරවරුවේ තලවතුගොඩදී සිදු කෙරුණා. පොදු දැක්මක් වෙත රට ගෙනයාමට පුද්ගල කේන්ද්‍ර ආණ්ඩු මාරු වෙනුවට උපායමාර්ග සැලසුමකට අනුගත දීර්ඝකාලීන වැඩපිලිවෙළක් ස්ථාපිත කිරීම මෙම සංවිධානයේ ප්‍රධාන අරමුණ වී තිබෙනවා. කෘෂිකාර්මික ආර්ථික දේශපාලන, අධ්‍යාපන ඇතුලු විවිධ ක්ෂේත්‍රවල විද්වතුන්ගෙන් සමන්විත කණ්ඩායමක් මේ සදහා පූර්ණ දායකත්වය ලබා දී ඇති අතර ඔවුන් සියලු දෙනා නිර්පාක්ෂික ලෙසයි මෙම වැඩපිළිවෙලට සම්බන්ධ වී ඇත්තේ. දේශපාලන නියෝජිතයෙකු ලෙස පාර්ලිමේන්තු මන්ත්‍රි උද්දික ප්‍රේමරත්න මහතා මෙම සංවිධානයේ ප්‍රධාන පෙළේ කාර්යභාරයක් ඉටු කරනවා. ", "URL": "https://www.itnnews.lk/2023/10/05/472181/", "Category": "දේශීය පුවත්", "Parent URL": null}