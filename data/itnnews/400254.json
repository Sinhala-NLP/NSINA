{"Source": "ITN news", "Timestamp": "மார்ச் 9, 2022 12:20", "Headline": "ஹெரோயின் போதைப்பொருளுடன் 2 சந்தேகநபர்கள் விசேட அதிரடிப்படையினரால் கைது", "News Content": "ஹெரோயின் போதைப்பொருளுடன் 2 சந்தேகநபர்கள் விசேட அதிரடிப்படையினரால் கைது செய்யப்பட்டுள்ளனர். கிருலப்பனை பொலிஸ் பிரிவிற்குட்பட்ட கூம்பிக்கெலவத்த சனசமூக நிலைய வளாகத்தில் முன்னெடுக்கப்பட்ட சுற்றிவளைப்பின்போதே பெண் சந்தேகநபர் ஒருவரும், ஆண் சந்தேகநபர் ஒருவரும் கைது செய்யப்பட்டுள்ளனர். அவர்களிடமிருந்து 16 கிராம் மற்றும் 830 மில்லி கிராம் ஹெரோயின் போதைப்பொருள் கைப்பற்றப்பட்டுள்ளதோடு, போதைப்பொருள் விற்பனையின் ஊடாக ஈட்டப்பட்ட 90 ஆயிரத்து 670 ரூபா பணமும் கைப்பற்றப்பட்டுள்ளது. அத்தோடு 2 கையடக்க தொலைப்பேசிகளும், சந்தேகநபர்களிடமிருந்து பறிமுதல் செய்யப்பட்டுள்ளது. கிருலப்பனை பகுதியை சேர்ந்த சந்தேகநபர்களே கைது செய்யப்பட்டவர்கள் எனவும், பொலிஸார் தெரிவித்துள்ளனர். கிருலப்பனை பொலிஸ் நிலையத்தில் சந்தேகநபர்கள் மேலதிக விசாரணைகளுக்காக ஒப்படைக்கப்பட்டுள்ளனர். ", "URL": "https://www.itnnews.lk/2023/10/05/400254/", "Category": "Breaking News,தேசிய செய்திகள்", "Parent URL": null}