{"Source": "ITN news", "Timestamp": "ජනවාරි 12, 2023 16:33", "Headline": "විදේශිකයින් සඳහා විසිතුරු දැව භාණ්ඩ අලෙවි කරන වෙළඳසැල් ලියාපදංචි කිරිමේ වැඩපිළිවෙලක්", "News Content": "විදේශිකයින් සදහා විසිතුරු දැව භාණ්ඩ අලෙවි කරන වෙළදසැල් ලියාපදංචි කිරිමේ වැඩපිළිවෙලක් ගාල්ල දිසා වන සංරක්ෂණ දෙපාර්තමේන්තුවේ නිලධාරීන් ආරම්භ කර තිබෙනවා. විදේශිකයින් මිලදී ගන්නා මෙරට දැවමය භාණ්ඩ තම රටලවට රැගෙන යාමේදී ගුවන්තොටුපලේදී හා රේගුවේදී ගැටලු රාශිකයකට මුහුණ දෙනවා. එම ගැටලු අවම කිරිමේ පියවරක් ලෙසයි මෙම වෙළදසැල් ලියාපදිංචිය සිදු කෙරෙන්නේ. ගාලු කොටුවේ දැව ආශ්‍රිත භාණ්ඩ අලෙවි කරන වෙළද ප්‍රජාව දැනුවත් කිරීම සදහා ගාල්ල දිසා වන නිලධාරී ආන්නද අබේවීර, සහකාර දිසා වන නිලධාරි අතුල දිවාරත්න යන මහත්වරුන් එක්ව සිටියා. මෙම ලියාපදිංචිය තුළින් විසිතුරු භාණ්ඩ අලෙවිකරුවන් සදහා භාණ්ඩ අපනයනයට ද අවස්ථාව උදාවනවා. මෙතෙක් ඔවුන්ට අහිමි වී ගිය විදේශ විනිමය සෘජුව ඔවුන් වෙත ලබාදීමේ අවස්ථාවද මේ තුළින් හිමිවනවා. මෙම ලියාපදිංචිය රටපුරා සිදුවනවා.     ", "URL": "https://www.itnnews.lk/2023/10/05/455287/", "Category": "දේශීය පුවත්", "Parent URL": null}