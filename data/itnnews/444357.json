{"Source": "ITN news", "Timestamp": "නොවැම්බර් 5, 2022 19:08", "Headline": "5 වසරේ සිසුන් පිරිසකට පොලීසිය පහර දුන් බව කියන සිද්ධිය සම්බන්ධයෙන් විමර්ශන ක්‍රියාත්මකයි", "News Content": "හොරණ මිල්ලනිය ප්‍රදේශයේ ගුරුවරියකගේ ගමන් බෑගයේ තිබූ මුදල් සොරකම් කළ බවට සැකකරන, පාසල් දරුවන් පිරිසකට පොලීසිය පහර දුන් බව කියන සිද්ධිය සම්බන්ධයෙන් මේ වන විට විමර්ශන ක්‍රියාත්මක වනවා. මේ පිළිබද හොරණ කලාප අධ්‍යාපන අධ්‍යක්ෂවරයාගෙන් ද අප කළ විමසීමකදී කියා සිටියේ සිද්ධිය සම්බන්ධයෙන් නිසි සොයා බැලීමක් සිදු කරන බවයි. මිල්ලනිය පොලිසියේ නිලධාරීන් අදාළ සිසුන් පොලිසියට කැදවා පහර දුන් බවත් එම සිසුන් ජීප් රථයක නංවාගෙන ගොස් බිය ගැන්වූ බවටත් දරුවන්ගේ දෙමව්පියන් චෝදනා කරනවා. මේ සම්න්ධයෙන් එම දෙමව්පියන් ළමාරක්ෂණ අධිකාරියට පැමිණිලි කර ඇති අතර එහි නිලධාරීන් පැමිණ විශේෂ විමර්ශනයක් ක්‍රියාත්මක කරනවා. 5 වසරේ ඉගෙනුම ලබන මෙම සිසුන් හොරණ මූලික රෝහලට ඇතුළත් වී ප්‍රතිකාර ලබාගෙන ඇති බවද හෙළිවතිබෙනවා. එක් දරුවෙකු තවදුරටත් රෝහලේ නේවාසිකව ප්‍රතිකාර ලබනවා. කෙසේ වුවද මේ සම්බන්ධයෙන් අප කළ විමසීමකදී පොලිසිය කියා සිටියේ සිද්ධියක් ඇති වූ නමුත් පහරදීමක් සිදුව තිබේද යන්න පිළිබද තවම තහවුරු කළ නොහැකි බවයි. සිද්ධිය පිළිබද පුළුල් විමර්ශනයක් ක්‍රියාත්මක බවයි ජාතික ළමාරක්ෂණ අධිකාරිය සදහන් කරන්නේ. ", "URL": "https://www.itnnews.lk/2023/10/05/444357/", "Category": "දේශීය පුවත්", "Parent URL": null}