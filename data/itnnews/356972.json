{"Source": "ITN news", "Timestamp": "අගෝස්තු 18, 2021 18:33", "Headline": "ගුරු ප්‍රශ්නයට සාධාරණ විසඳුමක් දෙන්න රජය සූදානම් – ඇමති ඩලස්", "News Content": "අවුරුදු 24 ක් තිබුණු ගුරු වැටුප් විෂමතාව පිළිබද ගැටලුවේදී සාධාරණව ක්‍රියා කිරීමට රජය සූදානම් බව ඇමති ඩලස් අලහප්පෙරුම මහත්මා ප්‍රකාශ කරනවා. අමාත්‍යවරයා මේ බව ප‍්‍රකාශ කළේ  අද කැබිනට් තීරණ දැනුම් දෙන මාධ්‍ය හමුවේදීයි. මේ අතර ගුරු විදුහල්පති වැටුප් විෂමතා ගැටලුව විසදීමේ යෝජනා ඉදිරිපත් කිරීමට පත් කළ කැබිනට් අනු කමිටුව අදත් රැස් වුණා. ඒ කමිටුව රැස් වුණේ හතරවෙනි වරටයි. ගුරු වැටුප් විෂමතාව ඉවත් කිරීම පිළිබඳ අද පැවති කැබිනට් තීරණ දැනුම් දීමේ මාධ්‍ය හමුවේදී කරුණු පැහැදිලි කෙරුණා. ගුරු විදුහල්පති වෘත්තිය සමිති නවයක් සමඟ කැබිනට් අනු කමිටුව අදත් සාකච්ඡා පැවැත්වුවා. ජනාධිපති ගෝඨාභය රාජපක්ෂ මැතිතුමා පත් කළ මෙම කැබිනට් අනු කමිටුව අදාළ ගැටලුව සම්බන්ධයෙන් දැනටමත් සාකච්ඡා වට නවයක් පවත්වා තිබෙනවා. මෙම සාකච්ඡා සම්බන්ධයෙන් වෘත්තිය සමිති නියෝජිතයන්ද අදහස් දක්වනවා.   ", "URL": "https://www.itnnews.lk/2023/10/05/356972/", "Category": "දේශීය පුවත්", "Parent URL": null}