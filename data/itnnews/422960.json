{"Source": "ITN news", "Timestamp": "ජූලි 13, 2022 13:19", "Headline": "හෙලිකොප්ටර් යානා කිහිපයක් විරෝධතා ස්ථාන මතින් පියාසර කරයි", "News Content": "මේ වන විට හෙලිකොප්ටර් යානා කිහිපයක් කොළඹ ප්‍රදේශ රැසකට ඉහළින් පියාසර කරමින් තිබෙනවා. ශ්‍රී ලංකා ගුවන් හමුදාවට අයත් හෙලිකොප්ටර් යානයක් කොළඹ ගාලු මුවදොර පිටියේ විරෝධතා පැවැත්වෙන ස්ථානය ආසන්නයේ පියාසර කරන අයුරු දැකගත හැකි විය. කොළඹ 07, මල් පාරේ පිහිටි අග්‍රාමාත්‍ය කාර්යාලය අසල හෙලිකොප්ටර් යානා කිහිපයක් ද පියාසර කරන අයුරු දැක්වෙන සමාජ මාධ්‍ය වීඩියෝ දර්ශන කිහිපයක්ම හුවමාරු වෙමින් පවතිනවා. රනිල් වික්‍රමසිංහ මහතාට ඉල්ලා අස්විය යුතු බව පවසමින් අරගලකරුයෝ අග්‍රාමාත්‍ය කාර්යාලය අසලට රැස්ව උද්ඝෝෂණය කරමින් සිටියි. ", "URL": "https://www.itnnews.lk/2023/10/05/422960/", "Category": "Breaking News,දේශීය පුවත්", "Parent URL": null}