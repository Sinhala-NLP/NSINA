{"Source": "ITN news", "Timestamp": "ජනවාරි 10, 2023 18:08", "Headline": "ආදර්ශා කරදනගේ අපේක්ෂිත ඇප අයදුම්පත ප්‍රතික්ෂේප කෙරේ", "News Content": "මහාචාර්ය ආශු මාරසිංහ මහතා සම්බන්ධයෙන් ආන්දෝලනාත්මක ප්‍රකාශයක් සිදු කළ ආදර්ශා කරදන යන අය ඉදිරිපත් කල අපේක්ෂිත ඇප අයදුම්පත කොළඹ මහේස්ත්‍රාත් අධිකරණය අද ප්‍රතික්ෂේප කළා. අපරාධ පරීක්ෂණ දෙපාර්තමේන්තුව තමන් අත්අඩංගුවට ගැනීමට පෙර අපේක්ෂිත ඇපයක් මත මුදා හරින ලෙසයි ඇය ඉල්ලා තිබුණේ. ආශු මාරසිංහ මහතා සහ සුනඛයෙකු සම්බන්ධයෙන් ආන්දෝලනාත්මක ප්‍රකාශයක් සහ ඡායාරූප මාධ්‍යට ඉදිරිපත් කිරීම සම්බන්ධයෙන් තම සේවාදායිකාව අත්අඩංගුවට ගැනීමේ සුදානමක් පවතින බවට ඇයගේ නීතිඥවරයා ප්‍රකාශ කළා. ආදර්ශා කරදන අත්අඩංගුවට පත්වුවහොත් ඇයගේ ජිවිතයට අනතුරක් සිදුවිය හැකි බැවින් අපේක්ෂිත ඇපයක් මත මුදා හරින ලෙසයි ඔහු ඉල්ලා සිටියේ. තීන්දුව ප්‍රකාශයට පත් කරමින් කොළඹ ප්‍රධාන මහේස්ත්‍රාත්වරයා ප්‍රකාශ කළේ මෙම අවස්ථාවේ ඉල්ලුම්කාරීයට අපේක්ෂිත ඇප නියම කිරීම සුදුසු නොවන බවයි.     ", "URL": "https://www.itnnews.lk/2023/10/05/454901/", "Category": "Breaking News,දේශීය පුවත්", "Parent URL": null}