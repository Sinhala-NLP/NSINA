{"Source": "ITN news", "Timestamp": "අප්‍රේල් 26, 2023 09:03", "Headline": "වාලම්පූරියක් අලෙවි කිරීමට තැත්කළ පුද්ගලයෙකු අත්අඩංගුවට", "News Content": "මිල කළ නොහැකි වාලම්පූරියක්  රුපියල් කෝටි 5 කට අලෙවි කිරීමට තැත් කළ පුද්ගලයෙකු කැප්පටිපොල ප්‍රදේශයේදී අත්අඩංගුවට ගෙන තිබෙනවා. පොලිස් විශේෂ කාර්යබලකායේ නුවරඑළිය කඳවුරේ නිලධාරීන්ට ලැබුණ තොරතුරකට අනුව කැප්පටිපොල පොලිස්වසමේ රේන්දපොල අඹේවෙල මාර්ගයේ ගොරකාපතන ප්‍රදේශයේ වැටලීමක් සිදු කළා. එහිදී ට්‍රයිටන් වර්ගයේ වාලම්පූරියක් රුපියල් කෝටි 5 කට අලෙවි කිරීමට සූදානම් වූ පුද්ගලයෙකු අත්අඩංගුවට ගත් බවයි පොලිස් විශේෂ කාර්‍ය බලකාය සඳහන් කළේ. ඔහු අලුත් කොලනිය සිල්මියාපුර පදිංචිකරුවෙකු වන අතර සැකකරු වැඩිදුර විමර්ශන සඳහා කැප්පටිපොල පොලිස්ථානයට භාරදී තිබෙනවා.   ", "URL": "https://www.itnnews.lk/2023/10/05/478147/", "Category": "Breaking News,දේශීය පුවත්", "Parent URL": null}