{"Source": "ITN news", "Timestamp": "දෙසැම්බර් 1, 2021 10:37", "Headline": "තලෙයිබාන් සංවිධානය ඇෆ්ගන් සෙබළුන් රැසක් ඝාතනය කර ඇති බවට චෝදනා", "News Content": "ඇෆ්ගනිස්ථාන හමුදාවේ සේවයේ නිරතව සිටි සෙබළුන් රැසක් තලෙයිබාන් සංවිධානය ඝාතනය කර ඇති බව මානව හිමිකම් සංවිධාන චෝදනා කරනවා. පසුගිය අගෝස්තු මාසයේ දී ඇෆ්ගනිස්ථානයේ පාලන බලය තලෙයිබාන් සංවිධානයට නතු වීමෙන් පසු එරට හමුදාවේ සේවයේ නිරතව සිටි සෙබළුන් අසල්වැසි රටවලට පලා ගියා. කෙසේ වුවද බහුතරයක් තවමත් විවිධ ප්‍රදේශවල සැඟව සිටින බවයි වාර්තා වන්නේ. ඔවුන් පිළිබඳ අනාවරණය වීමෙන් පසු තලෙයිබාන් සංවිධානය එම සෙබළුන් ඝාතනය කිරීමට පියවර ගෙන තිබෙනවා. තලෙයිබාන් සංවිධානයේ ප්‍රාදේශීය නායකයින්ගේ මෙවැනි අධම ක්‍රියා පාලනය කිරීමට සංවිධාන නායකත්වය මේ වනතෙක් කිසිඳු පියවරක් ගෙන නැහැ. එලෙස ඝාතනය කළ සෙබළුන් සියයකට අධික සංඛ්‍යාවකගේ තොරතුරු තමන් වෙත ලැබී ඇති බවයි මානව හිමිකම් සංවිධාන සඳහන් කරන්නේ.     ", "URL": "https://www.itnnews.lk/2023/10/05/379811/", "Category": "ජාත්‍යන්තර පුවත්", "Parent URL": null}