{"Source": "ITN news", "Timestamp": "අගෝස්තු 16, 2023 11:38", "Headline": "කලම්බු ස්ට්‍රයිකර්ස් ඉවතට", "News Content": "ලංකා ප්‍රිමියලීග් ක්‍රිකට් තරගාවලියෙන් කලම්බු ස්ට්‍රයිකර්ස් කණ්ඩායමට ඉවත්වීමට සිදුවුණා. ඒ ගෝල් ටයිටන්ස් පිල හමුවේ ලැබූ කඩුලු 8ක පරාජයත් සමගින්. ලංකා ප්‍රිමියලීග් ක්‍රිකට් තරගාවලියේ පළමුවටයේ විසිවන හා අවසන් තරගය ගෝල් ටයිටන්ස් හා කලම්බු ස්ට්‍රකර්ස් අතර කොළඹ ආර් ප්‍රේමදාස ක්‍රීඩාංගනයේ දී පැවැත්වුණා. එහිදී පළමුව පන්දුවට පහරදුන් කලම්බු ස්ට්‍රයිකර්ස් කණ්ඩායමට පන්දුවාර 15යි පන්දු 4කදී සියලු දෙනා දැවී රැස්කරගත හැකිවූයේ ලකුණු 74ක් පමණයි. තබ්‍රෙස් සම්සි ලකුණු 20ට කඩුලු 4ක් හා සීක්කුගේ ප්‍රසන්න ලකුණු 14ට කඩුලු 3ක් මෙන්ම ලහිරු කුමාර ලකුණු 9කට කඩුලු 2ක් දවා ගනිමින් කලම්බු පිතිකරුවන් අසරණ කළා. පිළිතුරු ඉණිම ක්‍රීඩා කළ ගෝල් ටයිටන්ස් ක්‍රීඩකයින් පන්දුවාර 8යි පන්දු 3කදී කඩුලු 2ක් පමණක් දැවී තිබියදී ජයග්‍රාහී ඉලක්කය පසුකර ගියා. ලසිත් කෘෘස්පුල්ලේ ලකුණු 42ක් රැස්කළා. මෙම පරාජයත් සමග කලම්බු ස්ට්‍රයිකර්ස් පිලට තරගාවලියෙන් ඉවත්වීමට සිදුවුණා.   ", "URL": "https://www.itnnews.lk/2023/10/05/508620/", "Category": "Breaking News,ක්‍රිකට්,ක්‍රීඩා", "Parent URL": null}