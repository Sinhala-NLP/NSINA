{"Source": "ITN news", "Timestamp": "මාර්තු 27, 2023 11:05", "Headline": "පිලිප් ගුණවර්ධන මහතාගේ පනස් දෙවන ගුණසමරුව", "News Content": "වාමාංශික ව්‍යාපාරයේ පුරෝගාමී නායකයෙකු වූ පිලිප් ගුණවර්ධන මහතාගේ පනස් දෙවන ගුණසමරුව අග්‍රාමාත්‍ය දිනේෂ් ගුණවර්ධන මහතාගේ ප්‍රධානත්වයෙන් පැවැත්වුණා. පිලිප් ගුණවර්ධන මහතාගේ 51 වන ගුණසමරුව කොස්ගම බොරලුගොඩදී පැවැත්වුණා. පිලිප් ගුණවර්ධන සමාධියට පුෂ්පෝපහාර දැක්වූ අග්‍රාමාත්‍ය දිනේෂ් ගුණවර්ධන මහතා ප්‍රමුඛ පවුලේ ඥාතීන් සමාධිය ඉදිරිපිට පහන් දල්වා පිලිප් ගුණවර්ධන මහතා සිහිපත් කරනු ලැබුවා. පැමිණ සිටි පිරිස සමග සුහද කතාබහක නිරතවූ අග්‍රාමාත්‍යවරයා ඉන් අනතුරුව බොරළුගොඩ ශ්‍රී වර්ධනාරාම විහාරස්ථානයට පැමිණ එහි වැඩවසන ස්වාමීන් වහන්සේගේ සුවදුක් විමසා බැලුවා. පාර්ලිමේන්තු මන්ත්‍රි යදාමිණී ගුණවර්ධන මහතා ද මෙම අවස්ථාවට එක්ව සිටියා. ", "URL": "https://www.itnnews.lk/2023/10/05/471183/", "Category": "දේශීය පුවත්", "Parent URL": null}