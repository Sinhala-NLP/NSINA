{"Source": "ITN news", "Timestamp": "අප්‍රේල් 17, 2022 12:44", "Headline": "යතුරුපැදියක් දඹුල්ල වෑ මැඩිල්ල වැවට පෙරළෙයි – දෙදෙනෙකු ජීවිතක්ෂයට", "News Content": "යතුරුපැදියකින් ගමන් කරමින් සිටි තරුණයින් හතර දෙනෙකු දඹුල්ල වෑ මැඩිල්ල වැවට ඇද වැටීමෙන් ඉන් දෙදෙනෙකු මිය ගොස් තිබෙනවා. ඊයේ රාත්‍රි 10.00 ට පමණ මෙම අනතුර සිදුවුණා. ගලේවෙල පොලිස්වසමේ නවෝටගහවත්ත ප්‍රදේශයේ  පදිංචි තරුණයින් 4 දෙනෙකුයි මෙලෙස අනතුරට ලක්වුණේ. ඔවුන් 4 දෙනාම යතුරු පැදියේ නැගී වැව් බැම්ම මතින් ගමන් කරමින් සිටියදී වැවට ඇදවැටී තිබෙනවා. මිය ගොස් ඇත්තේ වයස අවුරුදු 16 ක තරුණයන් දෙදෙනෙකුයි. වයස අවුරුදු 16ක සහ 18 ක තරුණයන් දෙදෙනෙකු  සිද්ධියෙන් තුවාල ලැබුවා. මිය ගොස් ඇත්තේ බිසුරාල් රාසික් හමින්දාස් සහ නවුෂාඩ් අලි මුස්ජිත් යන තරුණයින් දෙදෙනායි. සිද්ධිය පිළිබඳ දඹුල්ල පොලිසිය පරීක්ෂණ පවත්වනවා.     ", "URL": "https://www.itnnews.lk/2023/10/05/407074/", "Category": "දේශීය පුවත්", "Parent URL": null}