{"Source": "ITN news", "Timestamp": "සැප්තැම්බර් 24, 2022 16:02", "Headline": "රුසියා හමුදා අල්ලාගත් යුක්‍රේන ප්‍රදේශවල ජනමත විචාරණය ඇරඹෙයි", "News Content": "රුසියා හමුදා අල්ලාගත් යුක්‍රේන ප්‍රදේශවල ජනමත විචාරණය මේ වන විට සිදුවනවා. හමුදා සෙබලුන් නිවසින් නිවසට ගොස් ඡන්දය ලකුණු කර ගැනීමට ද කටයුතුකරමින් සිටින බවයි වාර්තා වන්නේ. රුසියා හමුදා භාරයට පත්වූ ලූහාන්ස්ක්, ඩොනෙක්ස්, කෙරුසන් සහ සපොරොෂ්ෂියා යන ප්‍රදේශවල මෙම ජනමත විචාරණය පැවැත්වෙනවා. දින කිහිපයක් පැවැත්වෙන  ජනමත විචාරණයෙන් පසු එම ප්‍රදේශ රුසියාවට නිල වශයෙන් ඈදා ගැනීම මේ මස අවසානයේදී සිදු කිරීමට නියමිතයි. ඇමෙරිකා එක්සත් ජනපදය නිවේදනය කළේ අදාළ ජනමත විචාරණය හෝ ඈදා ගැනීම තමන් කිසිලෙසකත් පිළිනොගන්නා බවයි. මහා බ්‍රිතාන්‍යයයද ජනමත විචාරණය හෙලාදැක තිබුණා.         ", "URL": "https://www.itnnews.lk/2023/10/05/436917/", "Category": "ජාත්‍යන්තර පුවත්", "Parent URL": null}