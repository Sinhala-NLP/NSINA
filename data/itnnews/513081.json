{"Source": "ITN news", "Timestamp": "සැප්තැම්බර් 3, 2023 09:22", "Headline": "ශ්‍රී ලංකා නිදහස් පක්ෂයේ 72 වන සංවත්සරය අද", "News Content": "ශ්‍රී ලංකා නිදහස් පක්ෂයේ 72 වන සංවත්සරය අදයි. ඒ වෙනුවන් වු සැමරුම් උත්සවය ශ්‍රී ජයවර්ධනපුර කෝට්ටේ දී පැවැත්වීමට කටයුතු යොදා තිබෙනවා. ශ්‍රී ලංකා නිදහස් පක්ෂයේ 72 වන සංවත්සරය අද පැවැත්වෙන්නේ එම පක්ෂ සභාපති හිටපු ජනාධිපති මෛත්‍රීපාල සිරිසේන මහතාගේ ප්‍රදානත්වයෙන්. සඟ, වෙද,ගුරු ,ගොවි, කම්කරු යන පංචමහා බලවේග එක්කරමින් දිවංගත අග්‍රාමාත්‍ය එස් ඩබ්ලියු ආර් ඩී බණ්ඩාරනායක මහතා 1951 වසරේ සැප්තැම්බර් 2 වනදා ශ්‍රී ලංකා නිදහස් පක්ෂය පිහිටුවනු ලැබුවා. 1956 වසරේ පැවති මහමැතිවරණයට ඉදිරිපත් වු ශ්‍රී ලංකා නිදහස් පක්ෂයේ අපේක්ෂකයින් 60 දෙනාගෙන් 51ක් දෙනෙකු ජයග්‍රාහණය කළ අතර එය පංචමහා බලවේගයේ ජයග්‍රාහණයක් ලෙසයි එවක හැඳින්වූයේ. සිංහල භාෂාව රාජ්‍ය භාෂාව බවට පත්කිරීම ,සේවක අර්ථ සාදක අරමුදල ආරම්භ කිරීම, ජාත්‍යන්තර කම්කරු දිනය වු මැයි පළමුවනදා නිවාඩු දිනයක් ලෙස ප්‍රකාශයට පත්කිරීම ශ්‍රී ලංකා නිදහස් පක්ෂයේ මෙහෙයවීමෙන් සිදුවුණා. ලොව ප්‍රථම අග්‍රාමාත්‍යවරිය ලෙස සිරිමාවෝ බණ්ඩාරනායක මහත්මිය 1960 වසරේ ජුලි 21ක් වනදා පත්වුයේ ද ශ්‍රී ලංකා නිදහස් පක්ෂයේ ආශිර්වාදයෙන්.         ", "URL": "https://www.itnnews.lk/2023/10/05/513081/", "Category": "Breaking News,දේශීය පුවත්", "Parent URL": null}