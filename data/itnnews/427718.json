{"Source": "ITN news", "Timestamp": "අගෝස්තු 8, 2022 15:34", "Headline": "හොංකොං රාජ්‍යයට ඇතුළුවන්නන්ගේ නිරෝධායන කාලය අඩුකරයි", "News Content": "හොංකොං රාජ්‍යයට පැමිණෙන පුද්ගලයින් නිරෝධායනය විය යුතු කාලසීමාව දින තුනක් දක්වා අඩුකර තිබෙනවා. හොංකොං රාජ්‍යයට පැමිණෙන පුද්ගලයින් රජය නිර්දේශ කර ඇති හෝටල් තුළ නිරෝධායනය විය යුතු අතර එය දින 3ක් දක්වා අඩු කළ බවයි එරට ප්‍රධාන විධායක නිලධාරී ජෝන් ලී සදහන් කරන්නේ.  මිට පෙර එරටට පැමිණෙන සියලු පුද්ගලයින් සතියක කාලයක් නිරෝධායනයට ලක්විය යුතුව තිබුණා. කෙසේ වුවද තවත් දින 4ක කාලයක් ඔවුන් සෞඛ්‍ය බලධාරීන්ගේ අධීක්ෂණය යටතේ කාලය ගත කළ යුතු වනවා. එම දින 4 තුලදී ඔවුන්ට හෝටලයෙන් පිටතට ගමන් කළ හැකි වුවද එන්නත් කාඩ්පත් පරික්ෂා කරන ස්ථානයන්ට ඇතුලුවීමට හැකියාවක් ලැබෙන්නේ නැහැ. එමෙන්ම එම කාලය තුලදී මුඛ ආවරණ පැළදීම ද අනිවාර්ය වනවා.               ", "URL": "https://www.itnnews.lk/2023/10/05/427718/", "Category": "ජාත්‍යන්තර පුවත්", "Parent URL": null}