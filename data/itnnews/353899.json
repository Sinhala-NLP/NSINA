{"Source": "ITN news", "Timestamp": "අගෝස්තු 3, 2021 11:27", "Headline": "අන්දමන් දූපත් ආශ්‍රිතව සිදුවූ භූ කම්පනයෙන් මෙරටට සුනාමි අවදානමක් නැහැ", "News Content": "ශ්‍රී ලංකාවට සුනාමි අවදානමක් නොමැති බව කාලගුණ විද්‍යා දෙපාර්තමේන්තුව අවධාරණය කරනවා. අන්දමන් දූපත් ආශ්‍රිතව 6.5ක ප්‍රභලත්වයකින් යුතු භූ කම්පනයක් සිදුවීමත් සමඟ සුනාමි අනතුරු ඇඟවීමක් නිකුත් කෙරුණා. වෙරළබඩ ප්‍රදේශවල සහ ඒ ආසන්නයේ ජනතාව වෙත නිකුත්කළ එම සුනාමි අනතුරු ඇඟවීම ඉවත් කිරීමටයි කාලගුණ විද්‍යා දෙපාර්තමේන්තුව පසුව කටයුතු කළේ. මේ අනුව  ශ්‍රී ලංකාවට සුනාමි අවදානමක් නොමැති බව කාලගුණ විද්‍යා දෙපාර්තමේන්තුව අවධාරණය කරනවා. මීට පෙර ඒ සම්බන්ධයෙන් කාලගුණ විද්‍යා දෙපාර්තමේන්තුව ඉදිරිපත් කළ නිවේදනය පහත දැක්වේ.           ", "URL": "https://www.itnnews.lk/2023/10/05/353899/", "Category": "දේශීය පුවත්", "Parent URL": null}