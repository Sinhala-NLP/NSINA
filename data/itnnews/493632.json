{"Source": "ITN news", "Timestamp": "ජූනි 21, 2023 11:04", "Headline": "රාජකාරියට බාධා කිරීමේ වරදට ව්‍යාපාරිකයෙකු අත්අඩංගුවට", "News Content": "හැටන් මහේස්ත්‍රාත් අධිකරණයේ රෙජිස්ටාර්වරයාගේ සහ එහි කාර්ය මණ්ඩලයේ රාජකාරි කටයුතුවලට බාධා කළ ව්‍යාපාරිකයෙකු අත්අඩංගුවට ගෙන තිබෙනවා. මෝටර් රථයක් මිලදී ගැනීම සම්බන්ධයෙන් පැවති නඩු කටයුත්තකට අදාළව මහේස්ත්‍රාත්වරයා නිකුත් කළ නියෝගයක් ක්‍රියාත්මක කිරීමට සැකකරුගේ නිවසට ගිය අවස්ථාවේ මෙම බාධා කිරීම සිදුකර ඇති බව සඳහන්. ඒ පිළිබඳව රෙජිස්ටාර්වරයා විසින් නොර්වුඩ් පොලීසියට සිදුකළ පැමිණිල්ලකින් අනතුරුව අත්අඩංගුවට ගත් සැකකරු හැටන් මහේස්ත්‍රාත්වරයා හමුවට ඉදිරිපත් කිරීමෙන් අනතුරුව ලබන 26 වනදා දක්වා රක්ෂිත බන්ධනාගාර ගත කර තිබෙනවා ", "URL": "https://www.itnnews.lk/2023/10/05/493632/", "Category": "දේශීය පුවත්", "Parent URL": null}