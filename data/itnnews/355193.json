{"Source": "ITN news", "Timestamp": "අගෝස්තු 7, 2021 12:08", "Headline": "කෝටියකට වැඩි  ගජමුතු සමඟ සැකකරුවන් දෙදෙනෙකු STF අත්අඩංගුවට", "News Content": "රුපියල් මිලියන 11 කට අධික වටිනාකමක් ඇති ගජමුතු 7 ක් සමඟ සැකකරුවන් දෙදෙනෙකු අත්අඩංගුවට ගැනීමට පොලිස් වි‍ශේෂ කාර්ය බලකාය සමත්වුණා. පොලිස් වි‍ශේෂ කාර්ය බලකායේ අම්බලන්තොට කදවුරේ නිලධාරීන්ට නාවික නිලධාරීන් ලබා දුන් බුද්ධි තොරතුරකට අනුව අගුණුකොළපැලැස් පොලිස් වසමේ ඇඹිලිපිටිය නෝනාගම මාර්ගයේ වැටිය ප්‍රදේශයේදී වැටලීමක් සිදුකළා. එහිදි ගජමුතු 7 ක් සමග සැකකරුවන් දෙදෙනෙකු සහ ත්‍රිරෝද රථයක් අත්අඩංගුවට ගත් බවයි පොලිස් විශේෂ කාර්ය බලකාය පවසන්නේ. සැකකරුවන් දෙදෙනා වැඩිදුර පරීක්ෂණ සදහා අගුණුකොලපැලැස්ස පොලීසිය වෙත භාර දීමට කටයුතු කෙරුණා.       ", "URL": "https://www.itnnews.lk/2023/10/05/355193/", "Category": "දේශීය පුවත්", "Parent URL": null}