{"Source": "ITN news", "Timestamp": "සැප්තැම්බර් 24, 2022 14:03", "Headline": "දුරකතන කුළුණුවල බැටරි ගලවා අලෙවි කිරීමේ ජාවාරමක්", "News Content": "රුපියල් කෝටි දෙකකට අධික වටිනාකමින් යුත් දුරකතන කුළුණුවල ඇති බැටරි ගලවා අලෙවි කිරීමේ ජාවාරමක නිරත වූ සැකකරුවන් දෙදෙනෙකු අත්අඩංගුවට ගැනීමට කොටදෙනියාවපොලිසිය සමත් වුණා. දුරකතන කුළුණු වල කාර්මික ශිල්පියෙකුලෙස කටයුතු කළ පුද්ගලයෙකු මේ සදහා මූලිකත්වය ගෙන තිබෙනවා. සොරකම් කළ බැටරි 125 ක් මෙසේ සොයාගෙන තිබෙනවා. එක් බැටරියක වටිනාකම රුපියල් ලක්ෂ දෙකකට අධිකයි. කුළුණු 12 කින් මෙසේ බැටරි සොරකම් කරගෙන ඇති බවයි විමර්ශනවලදී හෙළි වුණේ. ඔවුන් නිට්ටඹුව, කොටදෙණියාව, මිනුවන්ගොඩ, පන්නල, රඹුක්කන, කහතුඩුව, අම්බලන්ගොඩ, බණ්ඩාරගම, වාද්දුව හා දොඩංගොඩ යන ප්‍රදේශවල පිහිටි දුරකතන කුළුණුවලින් මෙසේ බැටරි සොරකම් කර තිබෙනවා.     ", "URL": "https://www.itnnews.lk/2023/10/05/436887/", "Category": "දේශීය පුවත්", "Parent URL": null}