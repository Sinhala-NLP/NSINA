{"Source": "ITN news", "Timestamp": "ජූනි 12, 2021 14:30", "Headline": "ජෝර්ජ් ෆොලොයිඩ් ඝාතන සිද්ධිය වීඩියෝ කළ තරුණියට ඉහළ පෙලේ සම්මානයක්", "News Content": "ඇමරිකාවේ  ඉහළ පෙලේ ජනමාධ්‍ය සම්මානයක් වන පුලිට්සර් සම්මානය වයස අවුරුදු 18 ක් වූ ඩර්නෙල්ලා ෆ්රැසියර්   දිනාගනු ලැබුවා. කළු ජාතික ජෝර්ජ් ෆොලොයිඩ් ඝාතන සිද්ධිය සම්බන්ධයෙන් වූ වීඩියෝ දර්ශනය වෙනුවෙනුයි මෙම සම්මානය දිනාගෙන තිබෙන්නේ. කළු ජාතිකයන්ට එරෙහි  හිංසනය කෙරෙහි ලොව පුරා මහත් ආන්දෝලනයක් ඇති කිරීමට මෙම වීඩියෝව සමත් වුණා. මෙම වීඩියෝවේ අන්තර්ගතය පදනම් කර ගනිමින් ජෝර්ජ් ෆොලොයිඩ් ඝාතනයට සම්බන්ධ සුදු ජාතික පොලිස් නිලධාරියාට එරෙහියව නීතිය ක්‍රියාත්මක කිරීමටද හැකි වූ බවයි පැවසෙන්නේ. වර්ගවාදයට එරෙහිව හඩක් නැගීමට මෙම වීඩියෝව සමත් වූ බවයි විශ්ලේෂකයන් පෙන්වා දෙන්නේ.   ", "URL": "https://www.itnnews.lk/2023/10/05/342270/", "Category": "අතන මෙතන,ජාත්‍යන්තර පුවත්", "Parent URL": null}