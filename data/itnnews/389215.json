{"Source": "ITN news", "Timestamp": "ஜனவரி 17, 2022 13:04", "Headline": "2022ம் ஆண்டு உலக பொருளாதார வளர்ச்சி வீழ்ச்சியடையலாம் : உலக வங்கி", "News Content": "2022ம் ஆண்டு உலக பொருளாதார வளர்ச்சி கடந்த வருடத்துடன் ஒப்பிடுகையில் வீழ்ச்சியடையலாமென உலக வங்கி தெரிவித்துள்ளது. உலக பொருளாதார எதிர்பார்ப்பு குறித்து உலக வங்கி வெளியிட்டுள்ள புதிய அறிக்கையிலேயே இது தொடர்பில் குறிப்பிடப்பட்டுள்ளது. கொரோனா வைரஸ் தொற்றின் புதிய திரிபுகள் அடையாளம் காணப்பட்டமை, பொருட்களின் உற்பத்திகளுக்கு தேவையான மூலப்பொருட்களை விநியோகிப்பதில் ஏற்படும் வீழ்ச்சி, பாவனை பொருட்களின் விலை அதிகரிப்பு உள்ளிட்ட பல்வேறு விடயங்கள் உலக பொருளாதாரம் வீழ்ச்சிக்கு காரணமாக அமையலாமென உலக வங்கியின் தலைவர் டேவிட் மெல்பாஸ் தெரிவித்துள்ளார். உலகின் செல்வந்த நாடுகள் சில பொருளாதார அபிவிருத்தியை ஏற்படுத்திக்கொண்ட போதும், அபிவிருத்தியடைந்துவரும் நாடுகள் மற்றும் வறுமை கோட்டின் கீழ் உள்ள நாடுகள் சிறந்த பொருளாதார மட்டத்தை அடையவில்லையென உலக வங்கியின் தலைவர் டேவிட் மெல்பாஸ் தெரிவித்துள்ளார். ", "URL": "https://www.itnnews.lk/2023/10/05/389215/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}