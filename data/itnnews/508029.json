{"Source": "ITN news", "Timestamp": "අගෝස්තු 14, 2023 11:51", "Headline": "කල් ඉකුත් වූ බටර් කිලෝ දහසක් වත්තල දී අත්අඩංගුවට", "News Content": "කල් ඉකුත්වු බටර් කිලෝ ග්‍රෑම් දසදහසක් සහ වෙළඳපොළට නිකුත් කිරීමට සුදානම් කර තිබු තෙල් හා මේද ආශ්‍රිත විවිධ වර්ගයේ කල් ඉකුත්වු ආහාර ද්‍රව්‍ය තොගයක් අත්අඩංගුවට ගෙන තිබෙනවා. වත්තල සෞඛ්‍ය වෛද්‍ය නිලධාරී කාර්යාලයේ නිලධාරීන් පමුණුගම ප්‍රදේශයේ ආහාර නිෂ්පාදන කම්හලක සිදුකළ වැටලීමක දී මෙම කල් ඉකුත්වු ආහාර ද්‍රව්‍ය සොයා ගෙන ඇති බවයි වාර්තා වන්නේ. කිලෝ ග්‍රෑම් පහ බැගින් අසුරා තිබු කල් ඉකුත්වු බටර් පැකට් දෙදහසක් ගබඩා හතරක තිබිය දී සොයා ගෙන තිබෙනවා. එම ගබඩා 4ට සහ කල් ඉකුත්වු බටර්,  එළගිතෙල්,  මාගරින්,  පොල්තෙල් සහ ෆාම් ඔයිල් ඇතුළු ද්‍රව්‍ය ගබඩා කර තිබු බහලුම් 10කට මුද්‍රා තැබුණු බව සෞඛ්‍ය වෛද්‍ය නිලධාරීන් පවසනවා.             ", "URL": "https://www.itnnews.lk/2023/10/05/508029/", "Category": "Breaking News,දේශීය පුවත්", "Parent URL": null}