{"Source": "ITN news", "Timestamp": "මැයි 6, 2023 17:39", "Headline": "2022-2023 ශ්‍රි පාද වන්දනා වාරය අවසන්", "News Content": "දෙදහස් විසි දෙක දෙදහස් විසි තුන වර්ෂය වෙනුවෙන් පැවැත්වූ ශ්‍රී පාදස්ථාන වන්දනා සමය ඊයේ මධ්‍යම රාත්‍රියෙන් සාර්ථකව අවසන් කෙරුණා. ශ්‍රී පාද උඩමලුවේ තැන්පත් කර තිබූ සධාතුක කරඩුව සමන් දේව ප්‍රතිමාව දේව ආභරණ හා පූජා භාණ්ඩ පැල්මඩුල්ල රජමහාවිහාරය වෙත වැඩම කිරීම සිදු කෙරුණා. මාර්ග 04 ක් ඔස්සේ පැල්මඩුල්ල රජමහා විහාරස්ථානය දක්වා වැඩම කළ සධාතුක කරඩුව ඇතුළු පූජා භාණ්ඩ හෙට අලුයම තෙන් පැල්මඩුල්ල රජමහාවිහාරයේ තැන්පත්කොට එහි සිට ගල්පොත්තාවල රජමහාවිහාරය දක්වා පෙරහැරකින් වඩම්මවා තැන්පත් කෙරෙනවා. අවාරයේදී ශ්‍රීපාදස්ථානය කරුණා නොකරන ලෙසත් ශ්‍රීපාද වන්දනා සමය සාර්ථක කිරීමට උපකාර කළ සියලු දෙනාට ගෞරවය පිරිනමන බවත්  ශ්‍රීපාදස්ථානාධිපති ඌව වෙල්ලස්ස විශ්වවිද්‍යාලයේ කුලපති අතිපූජ්‍ය බෙංගමුවේ ශ්‍රී ධම්මදින්න ස්වාමීන්වහන්සේ ප්‍රකාශ කළා.     ", "URL": "https://www.itnnews.lk/2023/10/05/480907/", "Category": "දේශීය පුවත්", "Parent URL": null}