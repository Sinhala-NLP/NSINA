{"Source": "ITN news", "Timestamp": "ජූනි 7, 2022 15:00", "Headline": "ශ්‍රී ලංකාවට ලබාදීම සඳහා ඩොලර් මිලියන 48ක් රැස් කිරීමට UN සංවිධානයේ අවධානය", "News Content": "ශ්‍රී ලංකාවේ ජනතාවට මාස 4කට අවශ්‍ය ආහාර හා ඖෂධ ලබා දීම සදහා ඩොලර් මිලියන 48කට ආසන්න මුදලක් රැස් කිරීමට එක්සත් ජාතීන්ගේ සංවිධානයේ අවධානය යොමුව තිබෙනවා. එක්සත් ජාතීන්ගේ සංවිධානයේ මෙරට නේවාසික සම්බන්ධීකාරක හනා සිංගර් මහත්මිය සමග අග්‍රාමාත්‍ය රනිල් වික්‍රමසිංහ මහතා සිදුකළ සාකච්ඡාවේදී මේ බව හෙළි කෙරුණා. කෘෂිකාර්මික හා ආහාර සුරක්ෂිතතාව සදහා ඩොලර් මිලියන 34.5ක් කාන්තාවන් සහ ළමයින්ගේ සෞඛ්‍ය සදහා ඩොලර් මිලියන 8ක් පාසල් දරුවන්ට ආහාරවේලක් ලබාදීම ඇතුළුව ළමයින්ගේ ආරක්ෂාව සදහා වන එක්සත් ජාතීන්ගේ ගෝලීය මානුෂීය අභියාචන සැලසුම අවසන් කිරීම පිළිබද සාකච්ඡාවේදී අවධානය යොමු කෙරුණා.           ", "URL": "https://www.itnnews.lk/2023/10/05/415648/", "Category": "දේශීය පුවත්", "Parent URL": null}