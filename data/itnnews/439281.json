{"Source": "ITN news", "Timestamp": "அக்டோபர் 7, 2022 12:34", "Headline": "ஆனமடுவ பகுதியில் முற்புதரிலிருந்து 4 வயது குழந்தையொன்று மீட்பு", "News Content": "ஆனமடுவ பகுதியில் முற்புதரிலிருந்து 4 வயது குழந்தையொன்று மீட்கப்பட்டுள்ளது. குழந்தை கை மற்றும் கால்கள் கட்டப்பட்ட நிலையில் உரப்பையொன்றில் சுற்றப்பட்டு முற்புதரில் வீசப்பட்டிருந்ததாக பொலிசார் தெரிவித்துள்ளனர். குழந்தையின் வீட்டிலிருந்து 150 மீற்றர் தொலைவிலுள்ள முற்புதரிலிருந்தே பொலிசார் குழந்தையை மீட்டுள்ளனர். சம்பவம் தொடர்பில் இளைஞரொருவர் சந்தேகத்தின் பேரில் கைதுசெய்யப்பட்டுள்ளார். குழந்தை கடத்தப்பட்டமைக்கும், பின்னர் கைவிடப்பட்டமைக்கும் இதுவரை காரணம் தெரியவரவில்லை. இதேவேளை மீட்கப்பட்ட குழந்தை சிகிச்சைக்காக ஆனமடுவ மாவட்ட வைத்தியசாலையில் அனுமதிக்கப்பட்டுள்ளது. குழந்தை அதிர்ச்சிக்குள்ளான நிலையில் காணப்படுவதாக பொலிசார் தெரிவிக்கின்றனர். ", "URL": "https://www.itnnews.lk/2023/10/05/439281/", "Category": "Breaking News,தேசிய செய்திகள்", "Parent URL": null}