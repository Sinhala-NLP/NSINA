{"Source": "ITN news", "Timestamp": "ඔක්තෝබර් 2, 2022 15:22", "Headline": "රුසියානු හමුදා යුක්රේනයේ ලයිමන් නගරයෙන් ඉවත් වෙයි", "News Content": "රුසියානු හමුදා යුක්රේනයේ උපයාමාර්ගික වශයෙන් වැදගත් ලයිමන් නගරයෙන් ඉවත්ව ගොස් තිබෙනවා. යුක්රේන හමුදා යුක්රේනයේ නැගෙනහිර ප්‍රදේශය යළි අත්පත් කර ගැනීම සදහා දැවැත්න ප්‍රතිප්‍රහාරයක් ආරම්භකර තිබෙනවා. ඒ අනුව දහස් ගණන් සොල්දාදුවන් ලයිමන් නගරය වටකරනු ඇති බව අදහස නිසා මෙම පසුබැසීම සිදුකළ බව රුසියා ආරක්ෂක අමාත්‍යංශය නිවේදනය කරනවා. ලයිමන් නගරය රුසියාව විසින් සැපයුම් මධ්‍යස්ථානයක් ලෙස භාවිත කර තිබෙනවා. යුක්රේන හමුදාවට ලයිමන් නගරය වැදගත් වන්නේ ඩොනෙට්ස්ක් සහ ලුහාන්ස්ක් ප්‍රදේශවලට ප්‍රවේශ මාර්ගය මෙම නගරය ඔස්සේ ඇති නිසයි. කෙසේ වෙතත් මේ වනවිට යුක්රේන හමුදා ලයිමන් නගරයට ඇතුළුවී ඇති බව අන්තර්ජාලයට එක්කර ඇති දර්ශන මගින් තහවුරු වී තිබෙනවා.         ", "URL": "https://www.itnnews.lk/2023/10/05/438361/", "Category": "ජාත්‍යන්තර පුවත්", "Parent URL": null}