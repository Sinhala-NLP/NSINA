{"Source": "ITN news", "Timestamp": "ජූනි 1, 2023 16:10", "Headline": "ඉන්ධන හිඟයක් පිළිබඳ​ව කලබලවෙන්න එපා – කංචන", "News Content": "ඛනිජ තෙල් නීතිගත සංස්ථාව හා ලංකා IOC සමාගම් සතුව ප්‍රමාණවත් ඉන්ධන තොග ඇති බැවින් ඉන්ධන හිඟයක් පිළිබඳ​ව කලබල නොවන ලෙස ජනතාවගෙන් ඉල්ලා සිටින බව විදුලිබල හා බලශක්ති අමාත්‍ය කංචන විජේසේකර පවසනවා. ඉන්ධන මිල අඩුවීමක් අපේක්ෂාවෙන් ඉන්ධන පිරවුම්හල් හිමියන් විසින් ඇනවුම් ලබානොදීම නිසා පවතින තත්ත්වය මතුව ඇති බවයි Twitter පණිවිඩයක් නිකුත් කරමින් අමාත්‍යවරයා සඳහන් කරන්නේ. අලෙවි නියෝජිතයන් 50% ක අවම තොගයක් පවත්වා ගත යුතු බවත් එලෙස අවම තොග පවත්වා ගෙන නොගිය ඉන්ධන පිරවුම්හල්වල බලපත්‍රය සමාලෝචනය කර අත්හිටුවන ලෙසත් අමාත්‍යවරයා ලංකා ඛනිජ තෙල් සංස්ථාවට දැනුම් දී තිබෙනවා. එසේම ඛනිජ තෙල් සංස්ථාව සහ IOC සමාගම සතුව පවතින ඉන්ධන තොග සම්බන්ධයෙන් ද ඔහුගේ ට්විටර් පණිවිඩයේ වැඩි දුරටත් සඳහන්.  ", "URL": "https://www.itnnews.lk/2023/10/05/488239/", "Category": "දේශීය පුවත්", "Parent URL": null}