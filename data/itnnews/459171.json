{"Source": "ITN news", "Timestamp": "පෙබරවාරි 4, 2023 14:36", "Headline": "ඇමෙරිකාවේ තරුණයෙකු ඝාතනය කිරීමේ සිද්ධියට තවත් පොලිස් නිලධාරියෙකුගේ සේවය අත්හිටුවයි", "News Content": "ඇමෙරිකා පොලිසිය තරුණයෙකු ඝාතනය කිරීමේ සිද්ධිය සම්බන්ධයෙන් තවත් පොලිස් නිලධාරියෙකුගේ සේවය අත්හිටුවා තිබෙනවා. ජනවාරි 7 මෙම්පිස් පොලීසිය විසින් ටයර් නිකොලොස් නමැති තරුණයෙකු මහමගදී ඝාතනය කළා. ඒ සම්බන්ධයෙන් පොලිස් නිලධාරීන් පස් දෙනෙකුගේ සේවය අත්හිටුවීමට අධිකරණය කටයුතු කළා. සිද්ධිය සම්බන්ධයෙන් සැක පිට ඊයේ දිනයේදී තවත් නිලධාරියෙකුගේ සේවය අත්හිටුවීමටයි කටයුතු කළේ. මියගිය තරුණයා කළු ජාතිකයෙකු වන අතර එම ඝාතනය සම්බන්ධයෙන් සේවය අත්හිටවූ පස්දෙනාද කළු ජාතිකයින් වනවා. ඊයේ දිනයේදී අලුතින් සේවය අත්හිට වූ අනෙක් නිලධාරියාද කළු ජාතිකයෙකු වනවා.       ", "URL": "https://www.itnnews.lk/2023/10/05/459171/", "Category": "ජාත්‍යන්තර පුවත්", "Parent URL": null}