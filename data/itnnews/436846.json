{"Source": "ITN news", "Timestamp": "සැප්තැම්බර් 24, 2022 11:11", "Headline": "ගජමුතු අටක් සමඟ සැකකරුවෙකු අත්අඩංගුවට", "News Content": "රුපියල් කෝටියකට අධික වටිනාකමකින් යුත් ගජමුතු අටක් සමඟ සැකකරුවෙකු පොලිස් විශේෂ කාර්ය බලකාය අත්අඩංගුවට ගත්තා. ඌරගස්මංහන්දිය ප්‍රදේශයේදී කළ වැටලීමකදී මෙසේ අත්අඩංගුවට ගෙන ඇත්තේ. විවිධ බර ප්‍රමාණයන්ගෙන් යුත් ගජමුතු 8ක් මෙසේ සොයා ගැනුණා. අත්අඩංගුවට ගත් සැකකරු ඌරගස්මංහන්දිය ප්‍ර දේශයේ පදිංචි වයස අවුරුදු 43ක පුද්ගලයෙක්. කොළඹ ප්‍රදේශයේ විශේෂ බුද්ධි ඒකකයේ නිලධාරීන් හා කුලීගොඩ කදවුරේ යතුරුපැදි කණ්ඩායමේ නිලධාරීන් පිරිසක් ඒකාබද්ධව සිදුකළ වැටලීමකදී මෙසේ අත්අඩංගුවට ගෙන ඇත්තේ.       ", "URL": "https://www.itnnews.lk/2023/10/05/436846/", "Category": "දේශීය පුවත්", "Parent URL": null}