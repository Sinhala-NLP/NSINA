{"Source": "ITN news", "Timestamp": "டிசம்பர் 19, 2022 12:23", "Headline": "தகவல் தொழிநுட்ப தொழிற்துறையின் ஊடாக ஆயிரத்து 500 மில்லியன் டொலர்களை அந்நிய செலாவணியாக ஈட்ட எதிர்பார்ப்பு..", "News Content": "தகவல் தொழிநுட்ப தொழிற்துறையில் நாட்டுக்கு அந்நிய செலாவணியை ஈட்டும் தொழிற்துறையாக அபிவிருத்தி செய்யப்படுமென இராஜாங்க அமைச்சர் கனக்கஹேரத் தெரிவித்துள்ளார். பட்டாங்கல இளைஞர் பயிற்றுவிப்பு மத்திய நிலைய செயற்பாடுகள் தொடர்பில் ஆராய்வதற்கான கண்காணிப்பு விஜயத்தை மேற்கொண்ட போதே அவர் இவ்வாறு தெரிவித்துள்ளார். அவிசாவளை பட்டாங்கல இளைஞர் பயிற்சி மத்திய நிலையத்தில் லைட்டிங் டிஜிட்டல் தொழிநுட்ப பயிற்சி முகாம் இடம்பெற்று வருகிறது. இலங்கை தகவல் மற்றும் தொடர்பாடல் தொழிநுட்ப முகவர் நிறுவனம் ஒழுங்கு செய்துள்ள குறித்த பயிற்சி நெறியில் கேகாலை மாவட்டத்தை சேர்ந்த 180 இளைஞர் யுவதிகள் இணைந்துள்ளனர். அதன் செயற்பாடுகள் இடம்பெற்றுவரும் விதத்தை இராஜாங்க அமைச்சர் கனக்க ஹேரத் நேரில் சென்று பார்வையிட்டதோடு, அதன்போது பாராளுமன்ற உறுப்பினர் சுதத் மஞ்சுள உள்ளிட்ட தரப்பினரும் இணைந்திருந்தனர். இதேவேளை தகவல் தொழிநுட்ப தொழிற்துiயின் ஊடாக ஆயிரத்து 500 மில்லியன் டொலர் அந்நிய செலாவணி ஈட்ட முடியுமென இராஜாங்க அமைச்சர் தெரிவித்துள்ளார். ", "URL": "https://www.itnnews.lk/2023/10/05/451109/", "Category": "Breaking News,தேசிய செய்திகள்", "Parent URL": null}