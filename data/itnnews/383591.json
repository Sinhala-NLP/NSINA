{"Source": "ITN news", "Timestamp": "දෙසැම්බර් 19, 2021 15:26", "Headline": "ශ්‍රී ලංකාව සමඟ ගිවිසුම් 8කට එළඹීමට අරාබිය සැරසෙයි", "News Content": "ශ්‍රී ලංකාව සමග ගිවිසුම් අටකට එළඹීමට අපේක්ෂා කරන බව එක්සත් අරාබි එමිර් රාජ්‍ය පවසනවා. අමාත්‍ය සරත් වීරසේකර සහ එක්සත් අරාබි එමිර් රාජ්‍ය යේ රාජ්‍ය අමාත්‍ය අහමඩ් බින් අල් සයේග් යන මහත්වරුන් අතර පැවති හමුවේ දී මේ බව හෙළි කෙරුණා. අබුඩාබි හි විදේශ කටයුතු සහ ජාත්‍යන්තර සහයෝගිතා අමාත්‍යංශයේ දී පැවති මෙම හමුවේ දී අමාත්‍ය සරත් වීරසේකර මහතා වැඩිදුරටත් ප්‍රකාශ කළේ ශ්‍රී ලංකා ජනාධිපතිතුමාගේ නොපසුබට උත්සාහය කැපවීම හේතුවෙන් රට සමෘද්ධිය කරා ගෙන යා හැකි බවයි. ශ්‍රී ලංකාවේ ආයෝජන සදහා පැමිණෙන ලෙස අමාත්‍යවරයා කළ ඉල්ලීමට ප්‍රතිචාර දක්වමින් අබුඩාබි රාජ්‍ය අමාත්‍යවරයා ප්‍රකාශ කළේ ඉදිරියේ දී වෙළෙද නියෝජිත පිරිසක් ශ්‍රී ලංකාවට පැමිණීමට අපේක්ෂාවෙන් සිටින බවයි.     ", "URL": "https://www.itnnews.lk/2023/10/05/383591/", "Category": "දේශීය පුවත්", "Parent URL": null}