{"Source": "ITN news", "Timestamp": "ஜனவரி 16, 2023 13:25", "Headline": "நாட்டின் சில பகுதிகளில் கொலை சம்பவங்கள் பதிவு", "News Content": "கிரிஉல்ல பகுதியில் இருவர் கூரிய ஆயுதத்தால் தாக்கப்பட்டு கொலை செய்யப்பட்டுள்ளனர். அதில் ஒருவர் பொலிஸ் விசேட படையின் சார்ஜன் என பொலிஸார் குறிப்பிட்டுள்ளனர். இரு தரப்பினருக்கிடையில் காணப்பட்ட தனிப்பட்ட பிரச்சினை கொலையில் முடிவடைந்துள்ளது. சம்பவத்தில் 41 மற்றும் 39 வயதான இருவரே உயிரிழந்துள்ளதாக தகவல்கள் தெரிவிக்கின்றன. கிரிஉல்ல பொலிஸார் மேலதிக விசாரணைகளை முன்னெடுத்துள்ளனர். இதேவேளை வெல்லம்பிட்டிய லங்சியாவத்தை பகுதியில் 61 வயதான பெண்ணொருவர் கொல்லப்பட்டுள்ளார். அவரது வீட்டில் பணிபுரிந்த பெண் கொலையை செய்துள்ளதாக தெரியவந்துள்ளது. குறித்த பெண் தலைமறைவாகியுள்ளார். அவரை கைதுசெய்ய விசாரணைகள் முன்னெடுக்கப்பட்டுள்ளதாக வெல்லம்பிட்டிய பொலிஸார் தெரிவித்துள்ளனர். ", "URL": "https://www.itnnews.lk/2023/10/05/455916/", "Category": "Breaking News,தேசிய செய்திகள்", "Parent URL": null}