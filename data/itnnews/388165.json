{"Source": "ITN news", "Timestamp": "ජනවාරි 11, 2022 16:53", "Headline": "අතුරුදන් වූ 15 හැවිරිදි දැරියක සොයා ගැනීමට මහරගම පොලිසිය මහජන සහය පතයි", "News Content": "නාවින්න  මහරගම ප්‍රදේශයේ පදිංචිව සිටි 15 හැවිරිදි ගැහැණු දරුවෙකු පසුගිය 7 වනදා සිට අතුරුදන්ව ඇති අතර ඇය සොයා ගැනීමට පොලිසිය මහජන සහාය පතනවා. ගැහැණු දරුවා ආගිය අතක් නොමැති බවට පොලිසියට ලැබුණු පැමිණිල්ලට අනුව විමර්ශන සිදු කෙරුණද මේ වන තෙක් කිසිදු තොරතුරක් හෙළිවී නැති බව පොලිසිය නිවේදනය කරනවා. නේහා කෞමදී හේරත් නමැති මෙම ගැහැණු දරුවාගේ උස අඩි 5යි අගල් 3ක් පමණ වනවා. කොන්ඩය පිට මැදට වවා ඇති අතර අවසන්වරට ඇය ඇද සිටියේ කොළ පැහැති ටීෂර්ටයක් සහ කළු පැහැති කලිසමක්. එම දරුවා සම්බන්ධයෙන් තොරතුරක් වෙතොත් මහරගම පොලිස් ස්ථානාධිපති 0718591645 හෝ මහරගම පොලිස් ස්ථානය 0112 85 0222,  0112 85 07 00 යන අංකවලට දැනුම් දෙන ලෙසට පොලිසිය ජනතාවගෙන් ඉල්ලා සිටිනවා.           ", "URL": "https://www.itnnews.lk/2023/10/05/388165/", "Category": "දේශීය පුවත්", "Parent URL": null}