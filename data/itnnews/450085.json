{"Source": "ITN news", "Timestamp": "දෙසැම්බර් 13, 2022 11:15", "Headline": "සේනා දළඹුවාගෙන් තලාව ප්‍රදේශයේ බඩඉරිගු වගාවට බරපතල හානි", "News Content": "සේනා දළඹුවාගේ බලපෑමෙන් අනුරාධපුර තලාව ප්‍රදේශයේ බඩඉරිගු වගාවට බරපතල හානි සිදුව තිබෙනවා. තලාව ප්‍රදේශයේ ගොවි ජනතාව අක්කර දහස් ගණනක බඩඉරිගු වගා කර ඇත්තේ තම එකම ජීවනෝපාය ගොවිතැන කරගනිමින්. එහෙත් බඩඉරිගු වගාවට සේනා දළඹුවාගේ තර්ජනය එල්ලවීමත් සමග එම ගොවීන් දැඩි අසීරුතාවකට මුහුණ දී සිටිනවා. අක්කර දහසකට අධික සංඛ්‍යාවක වගාව මේ වනවිටත් දළඹු උවදුරෙන් විනාශ වී ඇති බවයි ගොවීන් පෙන්වා දෙන්නේ. මෙම සේනා දළඹු උවදුරෙන් තම වගාව බේරා ගැනීමට වැඩපිළිවෙළක් සකසා දෙන ලෙස ගොවීන් බලධාරීන්ගෙන් ඉල්ලා සිටිනවා.       ", "URL": "https://www.itnnews.lk/2023/10/05/450085/", "Category": "දේශීය පුවත්", "Parent URL": null}