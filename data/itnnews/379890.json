{"Source": "ITN news", "Timestamp": "දෙසැම්බර් 1, 2021 10:29", "Headline": "මෙවර ශ්‍රීපාද වන්දනාවට එන්නත් කාඩ්පත අනිවාර්යයි", "News Content": "ලබන වසර සදහා ශ්‍රීපාද වන්දනා වාරය උදුවප් පොහෝ දිනයෙන් ආරම්භ කරන බව ශ්‍රීපාදස්ථානාධිපති හා ඌව වෙල්ලස්ස විශ්වවිද්‍යාලයේ කුලපති පූජ්‍ය බෙංගමුවේ ධම්මදින්න ස්වාමීන් වහන්සේ පවසනවා. උන් වහන්සේ මේ බව කියා සිටියේ නල්ලතන්නිය ග්‍රාම නිලධාරී කාර්යාල පරිශ්‍රයේදී රාජ්‍ය සහ පෞද්ගලික අංශයේ නිලධාරීන් දැනුවත් කිරීමේ රැස්වීමකදීයි. ශ්‍රී පාද වන්දනා වාරය ආරම්භ කිරීම සම්බන්ධයෙන් මෙම රැස්වීම පැවැත්වුණා. කොරෝනාවට එරෙහි එන්නත ලබා ගත් බවට වන කාඩ්පත රැගෙන ඒම තුළින් වන්දනාකරුවන්ට ශ්‍රී පාදස්ථානය කරුණා කිරීමට අවස්ථාව සැලසෙන බව අවධාරණය කෙරෙනවා. සෞඛ්‍ය උපදෙස් නිසා පරිදි අනුගමනය කරන ලෙසයි ශ්‍රීපාදස්ථානාධිපති ස්වාමීන් වහන්සේ තවදුරටත් ඉල්ලා සිටියේ.       ", "URL": "https://www.itnnews.lk/2023/10/05/379890/", "Category": "Breaking News,දේශීය පුවත්", "Parent URL": null}