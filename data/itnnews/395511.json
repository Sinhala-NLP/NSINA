{"Source": "ITN news", "Timestamp": "පෙබරවාරි 16, 2022 19:19", "Headline": "ඔබට ගෙයක් සැමට හෙටක් යටතේ මාතර දිස්ත්‍රික්කයේ ඉදිකළ නිවාස 3ක් ප්‍රතිලාභීන්ට", "News Content": "ඔබට ගෙයක් සැමට හෙටක් වැඩසටහන යටතේ මාතර දිස්ත්‍රික්කයේ ඉදිකළ නිවාස තුනක් ප්‍රතිලාභීන්ට පවරා දීම ජනමාධ්‍ය අමාත්‍ය ඩලස් අලහප්පෙරුමගේ ප්‍රධානත්වයෙන් අද සිදු කෙරුණා. අඩු ආදායම්ලාභීන් වෙනුවෙනුයි වැඩසටහන ක්‍රියාත්මක වන්නේ. ග්‍රාම නිලධාරී වසමකින් එක් පවුලක් බැගින් තෝරාගෙන නිවාස ලබාදීම සිදු කෙරෙනවා. නිවසක් ඉදිකිරීම සදහා රජය රුපියල් ලක්ෂ හයක් වැය කර තිබෙනවා. අද විවෘත කරනු ලැබුවේ හක්මන මැතිවරණ කොට්ඨාසයේ ගංගොඩගම ග්‍රාම නිලධාරී වසමේ පදිංචි වී එම් චාමර පුෂ්පකුමාර, උඩුපිල්ලේගොඩ නැගෙනහිර ග්‍රාම නිලධාරී වසමේ පදිංචි ජී වී ගයාන් සහ කඹුරුපිටිය මැතිවරණ කොට්ඨාසයේ කිරින්ද මල්වතුගොඩ ග්‍රාම නිලධාරි වසමේ සමීර සමන් කුමාර යන අය වෙනුවෙන් ඉදිකළ නිවාසයි.   ", "URL": "https://www.itnnews.lk/2023/10/05/395511/", "Category": "දේශීය පුවත්", "Parent URL": null}