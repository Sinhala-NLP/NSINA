{"Source": "ITN news", "Timestamp": "ඔක්තෝබර් 27, 2021 12:38", "Headline": "රාජ්‍ය බුද්ධි සේවයේ හිටපු අධ්‍යක්ෂ නිලන්ත ජයවර්ධන ලබන 22වනදා අධිකරණය හමුවට", "News Content": "රාජ්‍ය බුද්ධි සේවයේ හිටපු අධ්‍යක්ෂ නිලන්ත ජයවර්ධන මහතාට ලබන 22වනදා අධිකරණය හමුවේ පෙනී සිටින ලෙස කොළඹ ත්‍රිපුද්ගල මහාධිකරණ විනිසුරු මඩුල්ල සිතාසි නිකුත් කළා. ඒ හිටපු පොලිස්පති පූජිත් ජයසුන්දර සහ හිටපු ආරක්ෂක ලේකම් හේමසිරි ප්‍රනාන්දු යන අයට එරෙහි නඩුවේ සාක්ෂි දීම සදහායි. මෙම නඩුවේ පැමිණිල්ල මෙහෙයවමින් නීතිපතිවරයා වෙනුවෙන් නියෝජ්‍ය සොලිසිටර් ජෙනරාල් දිලීප පීරිස් මහතා කළ ඉල්ලීමක් පිළිගනිමිනුයි අධිකරණය මෙලෙස සිතාසි නිකුත් කළේ.       ", "URL": "https://www.itnnews.lk/2023/10/05/372105/", "Category": "දේශීය පුවත්", "Parent URL": null}