{"Source": "ITN news", "Timestamp": "අප්‍රේල් 19, 2021 12:04", "Headline": "ගතවූ පැය 24ට ඉන්දියාවෙන් කොරෝනා මරණ 1625ක්", "News Content": "දෛනිකව ඉන්දියාවෙන් වාර්තා වූ වැඩිම කොරෝනා ආසාදිතයින් සංඛ්‍යාව ඊයේ දිනයේ දී හමුවූ අතර එම සංඛ්‍යාව 275,306ක්. ගතවූ පැය 24 ට එරටින් මරණ 1625 ක් වාර්තා වුණා. ඒ සමඟම ඉන්දියාවේ සමස්ත කොරෝනා ආසාදිතයින් සංඛ්‍යාව එක් කෝටි පනස් ලක්ෂය ඉක්මවා ගියා. සිදුව ඇති මරණ සංඛ්‍යාව 178,793ක්. මේ අතර පසුගිය සතිය තුළදී ඉන්දියාවෙන් ආසාදිතයින් වාර්තාවීම 63%කින් ඉහළ ගොස් ඇති අතර මරණ අනුපාතිකය 69%කින් ඉහළ ගොස් තිබෙනවා. පසුගිය දින හත තුළදී පමණක් ඉන්දියාවෙන් නව ලක්ෂ තිස් හත් දහස් හාරසිය පනස් නව දෙනෙකු හමුවී ඇති අතර වාර්තා වී මරණ ගණන අට දහස් පන්සිය අසූ හතරක්. ", "URL": "https://www.itnnews.lk/2023/10/05/332313/", "Category": "ජාත්‍යන්තර පුවත්", "Parent URL": null}