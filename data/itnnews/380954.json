{"Source": "ITN news", "Timestamp": "டிசம்பர் 6, 2021 09:58", "Headline": "பிரியந்த குமாரவின் சடலம் இலங்கையை வந்தடைந்தது..", "News Content": "Update : பிரியந்த குமாரவின் சடலம் இலங்கையை வந்தடைந்தது.. பாகிஸ்தானில் படுகொலை செய்யப்பட்ட பிரியந்த குமாரவின் சடலம் இலங்கைக்கு எடுத்துவரப்பட்டுள்ளதாக தெரிவிக்கப்படுகின்றது. அவரது சடலம் ஶ்ரீலங்கன் விமான சேவைக்கு சொந்தமான யூ.எல் 186 என்ற விமானத்தின் ஊடாக எடுத்துவரப்பட்டுள்ளது. அதனடிப்படையில் குறித்த விமானம் மாலை 5.10 மணி அளவில் இலங்கையை வந்தடைந்ததாக தெரிவிக்கப்படுகின்றது பிரியந்த குமாரவின் சடலம் இன்று இலங்கைக்கு கொண்டுவரப்படவுள்ளது.. பாகிஸ்தானில் சித்தரவதைக்குட்படுத்தி கொலை செய்யப்பட்ட பிரியந்த குமாரவின் உடல் இன்று நாட்டுக்கு கொண்டுவரப்படவுள்ளது. சடலம் மீதான பிரேத பரிசோதனைகள் தற்போது நிறைவடைந்துள்ளது. பிரிந்த குமார சித்தரவதைக்கு உட்படுத்தப்பட்டு தாக்கப்பட்ட சந்தர்பத்தில் அவரை காப்பாற்ற முயற்சித்த நபரை கௌரவித்து விருது வழங்க பாகிஸ்தான் அரசாங்கம் தீர்மானித்துள்ளது. கொலை செய்யப்பட்ட பிரியந்த குமார பாகிஸ்தான் சியல்கோட்டையிலுள்ள தொழிற்சாலையில் முகாமையாளராக சேவையாற்றினார். நிறுவனத்தில் காட்சிப்படுத்தப்பட்டிருந்த போஸ்டர் ஒன்றை அகற்றியதாக தெரிவித்து அவர் மீது தாக்குதல் நடத்தப்பட்டு கொலை செய்யப்பட்டார். அத்துடன் அவரது உடலை பாகிஸ்தான் இஸ்லாமிய பிரிவினைவாதிகள் தீயிட்டு கொழுத்தியுள்ளனர். பிரிவினைவாத அமைப்பான தெஹரிக் ஈ லப்பைக் பாகிஸ்தான் எனப்படும் அமைப்பினனரே இதனுடன் தொடர்புப்பட்டுள்ளதாக குற்றம் சுமத்தப்பட்டுள்ளது. சம்பவத்துடன் தொடர்புடைய 200க்கும் அதிகமானோர் கைதுசெய்யப்பட்டுள்ளனர். ஏனையோரை கண்டறிவதற்கான செயற்பாடுகளை தொடர்ச்சியாக முன்னெடுக்க பாகிஸ்தான் அரசாங்கம் நடவடிக்கை எடுத்துள்ளது. பிரியந்த குமாரவின் பிரேத பரிசோதனையானது கவாஜா மொஹமட் சப்தார் வைத்தியசாலையில் இடம்பெற்றது. அதற்கமைய உடலில் அதிகளவில் தீக்காயங்கள் ஏற்பட்டுள்ளதாகவும், தாக்குதல் காரணமாக உள்ளுறுப்புக்கள் பல கடுமையாக சேதமடைந்துள்ளதாகவும், சில பகுதிகள் துண்டிக்கப்பட்டுள்ளதாகவும் அறிக்கையில் குறிப்பிடப்பட்டுள்ளது. பிரியந்த குமாரவின் உடல் இன்று பிற்பகல் நாட்டுக்கு கொண்டுவரப்படவுள்ளது. யு.எல். 186 எனும் விமானத்தின் ஊடாக லாகூரிலிருந்து பிற்பகல் 5 மணியளவில் உடலை கட்டுநாயக்க விமான நிலையத்திற்கு கொண்டுவருவதற்கான ஏற்பாடுகள் மேற்கொள்ளப்பட்டுள்ளன. இதனிடையே பிரியந்த குமார மீது அதிகளவானோர் அசாதாரணமான முறையில் தாக்குதல் நடத்திய சந்தர்ப்பத்தில் ஒருவர் மாத்திரம் அவரை காப்பாற்ற பாரிய முயற்சிகளில் ஈடுப்பட்டிருந்ததை காணக்கிடைத்தது. அவருக்கு கௌரவம் செலுத்தும் வகையில் விருது வழங்க பாகிஸ்தான் அரசாங்கம் தீர்மானித்துள்ளது. குறித்த நபரின் துனிச்சலான முயற்சிக்கு ஒட்டுமொத்த சமூகமும் மதிப்பளிக்க வேண்டுமென பாகிஸ்தான் பிரமர் இம்ரான்கான் தனது டுவிட்டர் பதிவில் குறிப்பிட்டுள்ளார். பாகிஸ்தான் பொதுமக்களுக்கு வழங்கப்படும் உயர்ந்தப்பட்ச கௌரவ விருதான தம்ஹா ஐ சுஜாட் வுயஅபாய ஐ ளூரதயயவ கௌரவ விருது அவருக்கு வழங்கப்படவுள்ளதாக டுவிட்டர் பதிவில் குறிப்பிடப்பட்டுள்ளது. ", "URL": "https://www.itnnews.lk/2023/10/05/380954/", "Category": "Breaking News,அண்மைய செய்திகள்,முதன்மை செய்தி", "Parent URL": null}