{"Source": "ITN news", "Timestamp": "ஜனவரி 30, 2023 10:50", "Headline": "ATM மோசடியில் 22 வயது இளைஞர்", "News Content": "குருநாகல் நகரில் மேற்கொள்ளப்பட்ட ATM அட்டை மோசடி தொடர்பில் 22 வயதுடைய நபர் ஒருவர் கைது செய்யப்பட்டுள்ளார். சந்தேக நபர் கொட்டிகாபால பிரதேசத்தை சேர்ந்தவர் எனவும், நேற்று 06 வங்கி அட்டைகளுடன் குருநாகலில் கைது செய்யப்பட்டதாகவும் பொலிஸார் தெரிவித்தனர். ATM இயந்திரத்தைப் பயன்படுத்தி மக்களை ஏமாற்றி அவர்களின் PIN இலக்கங்களைப் பெற்று, வங்கி அட்டைகளை மாற்றிக் கொண்டுள்ளார் என்பது விசாரணையில் தெரியவந்துள்ளது. சந்தேக நபர் இந்த தகவலை பயன்படுத்தி ATM இயந்திரத்தில் இருந்து பணத்தையும் எடுத்துள்ளார். சந்தேகநபர் இன்று குருநாகல் நீதவான் நீதிமன்றில் முன்னிலைப்படுத்தப்படவுள்ளதாக பொலிஸார் தெரிவித்துள்ளனர். ", "URL": "https://www.itnnews.lk/2023/10/05/458293/", "Category": "Breaking News,தேசிய செய்திகள்", "Parent URL": null}