{"Source": "ITN news", "Timestamp": "සැප්තැම්බර් 18, 2021 12:18", "Headline": "මෙරට ජනගහණයෙන් 50%කට එන්නත් ලබාදී අවසන්", "News Content": "මෙරට ජනගහණයෙන් සියයට පනහකට කොවිඩ් මර්දන එන්නත් ලබාදී ඇති බව රාජ්‍ය අමාත්‍ය මහාචාර්ය චන්න ජයසුමන මහතා පවසනවා. ඊයේ වනවිට මෙරට සම්පූර්ණ ජනගහනයෙන් 50% කට කොවිඩ් මර්දන එන්නත් ලබාදී ඇති බව රාජ්‍ය අමාත්‍ය මහාචාර්ය චන්න ජයසුමන මහතා පවසනවා.     කුමන හෝ එන්නතක පළමු මාත්‍රාව ලබාගත් මෙරට පුද්ගලයින් සංඛ්‍යාව එක්කෝටි තිස්හය ලක්ෂ අනූදහස් දෙසීය දෙකක්. දෙවන මාත්‍රාව ලබාගෙන ඇති පුද්ගලයින් සංඛ්‍යාව එක්කෝටි නවලක්ෂ හැටඅට දහස් එකසිය අනූපහක් වනවා. මේ අතර දිවයින පුරා එන්නත්කරණ වැඩසටහන ද සාර්ථකව ක්‍රියාත්මකයි. කොළඹ විහාරමහාදේවි උද්‍යාන පරිශ්‍රයේදී හා දියතඋයන පරිශ්‍රයේදී යුද හමුදාවේ මෙහෙයවීමෙන් ක්‍රියාත්මක එන්නත්කරණ වැඩසටහන අද දවස පුරාද සිදුකෙරෙන බවයි යුද හමුදාව පවසන්නේ. ගම්පහ සෞඛ්‍ය වෛද්‍ය නිලධාරී කාර්යාලයේ මෙහෙයවීමෙන් යක්කල සලිලදර්ශනාරාම විහාරස්ථානයේදී වයස අවුරුදු 20 ත් 29 ත් අතර පසුවන පිරිසට සයිනොෆාම් එන්නතේ පළමු මාත්‍රාව ලබාදීම සිදුවුණා. මඩකලපුව දිස්ත්‍රික්කයේ සෞඛ්‍ය වෛද්‍ය නිලධාරී කොට්ඨාස 14 තුළම වයස අවුරුදු 30 ට වැඩි පුද්ගලයින් සදහා කොරෝනා මර්දන එන්නත් ලබාදීම සිදුවනවා. බාධාවකින් තොරව ජනතාවට එන්නත් ලබාගැනීමට පහසුකම් සළසා ඇති බවයි සෞඛ්‍ය අංශ පවසන්නේ. කොවිඩ් 19 වසංගත තත්ත්වය හේතුවෙන් පීඩාවට පත්ව සිටින තරුණ තරුණියන් වෙනුවෙන් ජාතික තරුණසේවා සභාව ආරම්භ කළ සෞදර්යාත්මක වැඩසටහනක් මිරිහාන ප්ලාසා මහල් නිවාස සංකීර්ණයේ දී පැවැත්වුණා. එය අඛණ්ඩව පවත්වාගෙන යාමට තරුණ සේවා සභාව කටයුතු යොදා ඇත්තේ.     ", "URL": "https://www.itnnews.lk/2023/10/05/363359/", "Category": "දේශීය පුවත්", "Parent URL": null}