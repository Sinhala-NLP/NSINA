{"Source": "ITN news", "Timestamp": "අප්‍රේල් 12, 2023 10:03", "Headline": "කන්කසන්තුර වරායේ යටතල පහසුකම් පුළුල් කෙරේ", "News Content": "ශ්‍රී ලංකාව හා ඉන්දියාව අතර මගී ප්‍රවාහන යාත්‍රා සේවාව ආරම්භ කිරීමට කන්කසන්තුරේ වරායේ යටතල පහසුකම් පුළුල් කිරීම මේ දිනවල සිදු වනවා. ඒ නාවික හමුදා දායකත්වයෙන්. කන්කසන්තුරය වරායේ සිට ඉන්දියාවේ හොන්ඩි චේරි දක්වා මගී ප්‍රවාහන යාත්‍රා සේවාව ආරම්භ කිරීමට නියමිතයි. ඒ සඳහා කන්කසන්තුර වරායේ යටිතල පහසුකම් පුළුල් කිරීම මේ දිනවල සිදු වනවා. වරාය හා ගුවන් සේවා අමාත්‍යාංශය නාවික හමුදාවෙන් කළ ඉල්ලීමකට අනුව නාවික හමුදාපති වයිස් අද්මිරාල් ප්‍රියන්ත පෙරේරා  මහතාගේ උපදෙස් මත යටිතල පහසුකම් පුළු කිරීම නාවික හමුදාවේ මෙහෙයවීමෙන් ආරම්භ කර තිබෙනවා. වර්ග මීටර් 1000 ක පමණ වපසරියෙන් යුත් මගී පර්යන්තය ඉදිකිරීමට නාවික හමුදා පුහුණු ශිල්පීන් 60 දෙනෙකු කටයුතු කරනු ලබන්නේ සිවිල් ඉංජිනේරුවන්ගේ අධීක්ෂණය යටතේයි. නොබෝ දිනකින් එහි කටයුතු අවසන් කිරීම නාවික හමුදාවේ සැළසුමයි. නාවික හමුදාව ලබා දෙන මෙම දායකත්වය හේතුවෙන් විශාල මුදලක් ඉතිරි කරගැනීමට හැකියාව ලැබී තිබෙනවා.       ", "URL": "https://www.itnnews.lk/2023/10/05/475041/", "Category": "Breaking News,දේශීය පුවත්", "Parent URL": null}