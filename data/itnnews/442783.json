{"Source": "ITN news", "Timestamp": "ඔක්තෝබර් 27, 2022 19:36", "Headline": "ඩයනාගේ උප්පැන්නය, හැඳුනුම්පත, විදෙස් ගමන් බලපත්‍රය ගැන අධිකරණයෙන් CIDයට නියෝගයක්", "News Content": "රාජ්‍ය අමාත්‍ය ඩයනා ගමගේ මහත්මියගේ උප්පැන්න සහිතකය, ජාතික හැදුනුම්පත හා විදේශ ගමන් බලපත්‍රය සම්බන්ධයෙන් ඉදිරිපත් කර ඇති පැමිනිල්ලේ විමර්ශන පිලිබද ලබන 10 වනදා අධිකරණය හමුවේ කරුණු දක්වන්නැයි නියෝග කෙරුණා. අපරාධ පරික්ෂණ දෙපාර්තමේන්තුවේ ස්ථානාධිපතිවරයාට මේ සම්බන්ධයෙන් නොතීසි නිකුත් කරන ලෙසයි  කොළඹ ප්‍රධාන මහේස්ත්‍රාත් අධිකරණය  නියෝග කළේ. ඩයනා ගමගේ මහත්මියගේ උප්පැන්න සහිතකය, ජාතික හැදුනුම්පත හා විදේශ ගමන් බලපත්‍රය සම්බන්ධයෙන් විමර්ශනයක් සිදු කරන්නැයි පැමිණිල්ලක් ඉදිරිපත්ව තිබුණා. අපරාධ පරික්ෂණ දෙපාර්තමේන්තුව 2021 වසරේ අධිකරණය හමුවේ කරුණු වාර්තා කළා. එම විමර්ශනය පිළිබද ලබන 10 වනදා අධිකරණය හමුවේ කරුණු දක්වන ලෙස අපරාධ පරික්ෂණ දෙපාර්තමේන්තු ස්ථානාධිපතිවරයාට නොතීසි නිකුත් කෙරුණා. ඒ 2021 වසරේ කරුණු දැක්වීමෙන් අනතුරුව විමර්ශනයේ ප්‍රගතිය පිළිබද කිසිදු වාර්තාවක් ඉදිරිපත් කර නැති බවට නීතිඥ ගුණරත්න වන්නිනායක මහතා ඇතුළු නීතිඥයින් කණ්ඩායමක් මෝසමක් මාර්ගයෙන් ඉදිරිපත් කළ කරුණු සළකා බැලීමෙන් අනතුරුවයි. ඩයනා ගමගේ රාජ්‍ය අමාත්‍යවරියගේ උප්පැන්න සහතිකය, ජාතික හැදුනුම්පත හා විදේශ ගමන්බලපත්‍රය ව්‍යාජ බවට විමර්ශනවලදී සාක්ෂි අනාවරණය වීම නිසා එය යටපත් කිරීමට අපරාධ පරික්ෂණ දෙපාර්තමේන්තුව කටයුතු කර ඇති බවට ද නීතිඥ වන්නිනායක මහතා මෙහිදී චෝදනා කළා.         ", "URL": "https://www.itnnews.lk/2023/10/05/442783/", "Category": "දේශීය පුවත්", "Parent URL": null}