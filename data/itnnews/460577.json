{"Source": "ITN news", "Timestamp": "පෙබරවාරි 13, 2023 10:31", "Headline": "නවසීලන්තයට ගේබ්‍රියල් චන්ඩමාරුතයෙන් දැඩි බලපෑම්", "News Content": "නවසීලන්තයට ගේබ්‍රියල් චන්ඩමාරුතයෙන් දැඩි බලපෑම් එල්ලවී තිබෙනවා. උතුරුදිග නවසීලන්තයට ඉන් වැඩිම බලපෑමක් එල්ලවී ඇති බවයි විදෙස් වාර්තා සදහන් කළේ. නිවාස දහස් ගණනකට විදුලිය ඇණහිට ඇති අතර අධික වැසි සහිත කාලගුණික තත්ත්වයක් බලපා තිබෙනවා. එය දෙවන කාණ්ඩයේ චන්ඩ මාරුතයක් දක්වා ප්‍රබලත්වය අඩුවෙමින් ඇති බවයි කාලගුණ විද්‍යාඥයින් පෙන්වා දෙන්නේ. ගංවතුර අවදානමක් මතුව ඇති හෙයින් නිවාස වලින් ඉවත්ව ආරක්ෂිත ස්ථාන කරා යොමුවන්නැයි උතුරුදිග ප්‍රාන්ත ආණ්ඩුකාරවරයා රූපවාහිනිය අමතමින් ප්‍රකාශ කර තිබෙනවා.         ", "URL": "https://www.itnnews.lk/2023/10/05/460577/", "Category": "ජාත්‍යන්තර පුවත්", "Parent URL": null}