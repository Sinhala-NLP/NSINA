{"Source": "ITN news", "Timestamp": "අගෝස්තු 20, 2022 15:06", "Headline": "ස්වර්ණාභරණ සමඟ ඉන්දීය ජාතිකයින් දෙදෙනෙකු රේගු අත්අඩංගුවට", "News Content": "රුපියල් එක්කෝටි අසූලක්ෂයක් වටිනා ස්වර්ණාභරණ සමඟ ඉන්දීය ජාතිකයන් දෙදෙනෙකු රේගු අත්අඩංගුවට ගෙන තිබෙනවා. ඉන්දියාවේ චෙන්නායි සිට ඉන්ඩිගෝ ගුවන් සේවයට අයත් යානයකින් මෙම ඉන්දීය ජාතිකයින් දෙදෙනා කටයුනායක ගුවන්තොටුපොල වෙත අද අලුයම පැමිණ තිබෙනවා. ගුවන්තොටුපොල හරිත මාවත ඔස්සේ පිටවීමට තැත්කළ මෙම ඉන්දීය ජාතිකයින් දෙදෙනා අත්අඩංගුවට ගැනීමට රේගු නිලදාරීන් කටයුතු කළා. ඔවුන් පරික්ෂාවට ලක් කිරීමේදී පාවහන් සහ ඇදුම් තුළ සගවා තිබූ කිලෝග්‍රෑම් 1යි ග්‍රෑම් 200ක ස්වර්ණාභරණ තොගයක් සොයා ගැනුනා. ගෙල පැළද සිටි මාලද ඔවුන් රිදී පැහැ ආලේප ගන්වා තිබූ බවයි රේගු නිලදාරීන් සඳහන් කළේ.         ", "URL": "https://www.itnnews.lk/2023/10/05/430062/", "Category": "Breaking News,දේශීය පුවත්", "Parent URL": null}