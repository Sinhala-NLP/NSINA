{"Source": "ITN news", "Timestamp": "ஜூன் 22, 2021 10:47", "Headline": "சகல வகையான லன்ச்சீற்களையும் தடை செய்ய நடவடிக்கை", "News Content": "சகல வகையான லன்ச் சீற்களையும் தடை செய்ய நடவடிக்கை எடுக்குமாறு சுற்றாடல் அமைச்சர் மஹிந்த அமரவீர அமைச்சின் உயர் அதிகாரிகளுக்கு ஆலோசனை விடுத்துள்ளார். 2016 ம் ஆண்டு சுற்றாடல் அமைச்சராக இருந்த முன்னாள் ஜனாதிபதி மைத்திரிபால சிறிசேனவினால் லன்ச்சீற்றுக்களை தடை செய்ய நடவடிக்கை எடுக்கப்பட்டது. விரைவில் உக்கிப்போதும் லன்ச்சீற்றுக்களை அறிமுகப்படுத்துவதாக ஒரு சில கம்பனிகள் தெரிவித்திருந்தன் காரணமாக இத்தீர்மானம் உரிய முறையில் அமுல்படுத்தப்படவில்லை. இந்நிலைமைக்கு மத்தியில் லன்ச்சீற்றுக்களை தடைசெய்யும் புதிய வர்த்தமானி அறிவித்தல் வெளியிடப்படும். இலங்கையைத் தவிர தற்போது உலகில் எந்தவொரு நாடும் லன்ச்சீற்றுக்களை பயன்படுத்துவதில்லையென சுற்றாடல் அமைச்சு தெரிவிக்கிறது. 4 பிரதான கம்பனிகள் மாதமொன்றிற்கு 7 அல்லது 8 டொன் லன்சீற்றுக்களை தயாரிக்கின்றன. இதற்கமைய வருடந்தோறும் 106 டொன் லன்சீற்றுக்கள் நாட்டில் பயன்படுத்தப்படுகின்றன. நாளாந்தம் எமது நாட்டில் 10 மில்லியனுக்கும் கூடுதலான அளவு லன்ச்சீற்றுக்கள் சூழலுக்கு விடப்படுகின்றன. லன்ச்சீற்றுக்களுக்கு பதிலாக மாற்று தீர்வுகளை அறிமுகப்படுத்துமாறு குறித்த கம்பனிகளுக்கு ஆலோசனை வழங்கப்பட்ட போதிலும் இதற்கென எவ்வித நடவடிக்கைகளையும் இதுவரை எடுக்கவில்லையெனவும் சுற்றாடல் அமைச்சு தெரிவிக்கிறது. இவ்விடயங்களை கருத்திற்கொண்டே லன்ச்சீற்றுக்களை தடை செய்ய தீர்மானிக்கப்பட்டுள்ளது. ", "URL": "https://www.itnnews.lk/2023/10/05/344412/", "Category": "Breaking News,தேசிய செய்திகள்", "Parent URL": null}