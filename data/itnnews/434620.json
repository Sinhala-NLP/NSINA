{"Source": "ITN news", "Timestamp": "செப்டம்பர் 13, 2022 12:15", "Headline": "சீன அதிபரின் வெளிநாட்டு பயணம்", "News Content": "சீன அதிபர் ஜி ஜின்பிங் கொரோனா தொற்றுக்கு பிறகு முதல் முறையாக வெளிநாட்டுக்கு பயணம் மேற்கொள்ள இருப்பதாக அந்நாட்டு அரசு அதிகாரப்பூர்வமாக அறிவித்துள்ளது. இதுதொடர்பாக சீன வெளியுறவு அமைச்சகம் வெளியிட்டுள்ள அறிக்கையில், வரும் 14-ம் தேதி முதல் 16-ம் தேதி வரை கஜகஸ்தான் மற்றும் உஸ்பெகிஸ்தான் நாடுகளில் அதிபர் ஜின்பிங் சுற்றுப்பயணம் மேற்கொள்ள உள்ளார். முதல்கட்டமாக 14-ம் தேதி கஜகஸ்தான் செல்லும் அவர், பின்னர் அங்கிருந்து உஸ்பெகிஸ்தானுக்குச் செல்கிறார். அங்கு சமர்கண்ட் நகரில் 15, 16 ஆகிய 2 நாட்கள் நடைபெறும் ஷாங்காய் ஒத்துழைப்பு மாநாட்டில் ஜி ஜின்பிங் பங்கேற்கிறார் என தெரிவிகப்பட்டுள்ளது . ", "URL": "https://www.itnnews.lk/2023/10/05/434620/", "Category": "அக்கம் பக்கம்,சர்வதேச செய்திகள்", "Parent URL": null}