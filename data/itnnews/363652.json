{"Source": "ITN news", "Timestamp": "සැප්තැම්බර් 19, 2021 14:33", "Headline": "අභ්‍යවකාශයට සංචාරකයින් රැගෙන ගිය පළමු චාරිකාව අවසන්", "News Content": "අභ්‍යවකාශයට සංචාරකයින් රැගෙන ගිය පළමු චාරිකාව සාර්ථකව අවසන් කළ බව නාසා ආයතනය නිවේදනය කරනවා. ගගනගාමීන් නොවන සිවිල් වැසියන් පිරිසක් අභ්‍යවකාශයට ගමන් ගත් පළමු අවස්ථාව මෙය ලෙසයි ඉතිහාසගත වන්නේ. දින තුනක කාලයකට පසු ඔවුන් යළි පෘථිවියට පැමිණියා. ස්පේස් එක්ස් ෂටලය අත්ලාන්තික් සාගරය වෙත සාර්ථකව ගොඩබස්වන ආකාරය විදෙස් මාධ්‍ය වාර්තා කළා. එම ගමන සදහා මූල්‍ය දායකත්වය දක්වා ඇත්තේ ඇමෙරිකා ජාතික බිලියනපතියෙකු වන ජෙරඩ් අයිසැක්මැන්. ගමන සදහා සහභාගි වූ අනෙක් තිදෙනා වන්නේ පිළිකාවක් වැළදී සුවය ලැබූ 29 හැවිරිදි කාන්තාවක්,51 හැවිරිදි ගුරුවරියක් හා හතලිස් දෙහැවිරිදි අභ්‍යවකාශ ලෝලියෙක් බවයි වාර්තා වන්නේ.     ", "URL": "https://www.itnnews.lk/2023/10/05/363652/", "Category": "අතන මෙතන,ජාත්‍යන්තර පුවත්", "Parent URL": null}