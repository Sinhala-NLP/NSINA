{"Source": "ITN news", "Timestamp": "ඔක්තෝබර් 14, 2022 09:46", "Headline": "ව්‍යාපාරිකයෙකුට පහරදී කප්පම් ගැනීමට උත්සාහ කළ කල්ලියක් අත්අඩංගුවට", "News Content": "ව්‍යාපාරිකයෙකු පැහැරගෙන ගොස් බියවද්දා ඔහුට පහරදී කප්පම් ගැනීමට උත්සාහ කළ කල්ලියක් අත්අඩංගුවට ගැනීමට මීරිගම පල්ලේවෙල පොලීසිය සමත් වුණා. මීරිගම කල්එළිය ප්‍රදේශයේ ව්‍යාපාරික ස්ථානයකට මෝටර් රථයකින් පැමිණි කොල්ලකල්ලියක් අදාළ ව්‍යාපාරිකයා පැහැරගෙන ගොස් තිබෙනවා. ඊට පැයකට පමණ පසුව ව්‍යාපාරිකයාගේ බිරිදට දුරකතන ඇමතුමක් ලබා දෙමින් කප්පම්කරුවන් සදහන් කර තිබෙනවා. වහා ක්‍රියාත්මක වූ පල්ලේවෙල පොලිස් ස්ථානාධිපති ප්‍රධාන පොලිස් පරික්ෂක ඉන්දික සංජීව මහතා ඇතුළු නිලධාරීන් කප්පම්කරු සදහන් කළ ස්ථානයකට ගොස් තිබෙනවා. එහිදී කප්පම්කරුවන්ට ව්‍යාපාරිකයන්ගේ බිරිද මුදල් ලබාදෙනවාත් සමග ඔවුන් අත්අඩංගුවට ගැනීමට පොලීසිය ක්‍රියා කළා. මෙහිදී සැකකරුවන් තුන් දෙනෙකු අත්අඩංගුවට ගෙන ඇති අතර ඔවුන් කළුබෝවිල හා නුගේගොඩ යන ප්‍රදේශවල පදිංචිකරුවන් බවයි හෙළිකර ගැනුනේ. ඔවුන් කලක් පුරා සිදු කළ මෙවැනි කොල්ලකෑම් පිළිබද තොරතුරු රැසක් හෙළි කර  ගැනීමට පොලීසියට හැකි වුණා.       ", "URL": "https://www.itnnews.lk/2023/10/05/440399/", "Category": "දේශීය පුවත්", "Parent URL": null}