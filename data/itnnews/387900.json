{"Source": "ITN news", "Timestamp": "ජනවාරි 10, 2022 12:35", "Headline": "බීජ නිෂ්පාදනයත්, ආනයනයත්, බෙදාහැරීමත්, මිල නියාමනයත්, කුණ්ඩසාලේ බීජ ගොවිපොළට පැවරේ", "News Content": "මෙරට බීජ නිෂ්පාදනය, ආනනයනය, බෙදාහැරීම හා මිල නියාමනය කුණ්ඩසාලේ බීජ නිෂ්පාදන ගොවිපොළ වෙත පවරා තිබෙනවා. මෙරට බීජ අවශ්‍යතාව හා බීජ නිෂ්පාදනය පිළිබද නිවැරදි තොරතුරු කෘෂිකර්ම දෙපාර්තමේන්තුව සතුව නොමැති බැවින් අමාත්‍ය මහින්දානන්ද අලුත්ගමගේ මහතායි නව තීරණය ගෙන තිබෙන්නේ. කුණ්ඩසාලේ බීජ නිෂ්පාදන ගොවිපොළ අමාත්‍ය මහින්දානන්ද අලුත්ගමගේ මහතාගේ නිරීක්ෂණයට ලක් වුණා. මෙහි බෝග වර්ග 22 ක බීජ නිෂ්පාදනය කරනවා. කෘෂිකර්ම දෙපාර්තමේන්තුවට අයත් සියලු ගොවිපොළවල සෑම බිම් අගලක්ම ආදර්ශවත් ලෙස වගාවට යොදා ගැනීමට සුදුසු බව අමාත්‍යවරයා මෙහිදී අවධාරණය කළා. කුණ්ඩසාලේ කෘෂිකර්ම විද්‍යාලයට ගිය අමාත්‍යවරයා එහි සිසුන් මුහුණ දෙන ගැටලු පිළිබදවද අවධානය යොමු කළා. මහනුවර දිගන පිහිටි හයිලන්ඩ් යෝගට් හා කල්කිරි නිෂ්පාදන ශාලාව මෙන්ම ජාතික පශු සම්පත් මණ්ඩලයට අයත් මාබේරියතැන්න ගොවිපොළද අමාත්‍යවරයාගේ නිරීක්ෂණයට ලක් වුණා.     ", "URL": "https://www.itnnews.lk/2023/10/05/387900/", "Category": "Breaking News,දේශීය පුවත්", "Parent URL": null}