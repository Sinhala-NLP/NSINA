{"Source": "ITN news", "Timestamp": "දෙසැම්බර් 6, 2022 11:16", "Headline": "වසන්ත මුදලිගේ සහ පූජ්‍ය ගල්වැව සිරිධම්ම හිමියන් අධිකරණයට", "News Content": "රක්ෂිත බන්ධනාගාර ගතකර සිටින අන්තර් විශ්වවිද්‍යාල භික්ෂු බලමණ්ඩලයේ කැදවුම්කරු පූජ්‍ය ගල්වැව සිරිධම්ම ස්වාමීන්වහන්සේ සහ ශිෂ්‍ය බල මණ්ඩලයේ කැඳවුම්කරු වසන්ත මුදලිගේ  අද කඩුවෙල මහේස්ත්‍රාත් අධිකරණයට ඉදිරිපත් කෙරුණා. අධ්‍යාපන අමාත්‍යාංශය ඉදිරිපිට කළ උද්ඝෝෂණයකට අදාළව පවරා ඇති නඩුව සදහා පසුගිය 23 වනදා පූජ්‍ය ගල්වැව සිරිධම්ම ස්වාමීන් වහන්සේ කඩුවෙල මහේස්ත්‍රාත් අධිකරණයට ඉදිරිපත් කිරීමෙන් පසු හදුනාගැනීමේ පෙරට්ටුවකට ද ඉදිරිපත් කෙරුණා. එහිදී උන්වහන්සේ යළි රක්ෂිත බන්ධනාගාරගත කිරීමටයි නියෝග කෙරුණේ. ඒ අනුව උන්වහන්සේ සහ අන්තර් විශ්වවිද්‍යාල ශිෂ්‍ය බල මණ්ඩලයේ කැඳවුම්කරු වසන්ත මුදලිගේ  අද පෙරවරුවේ කඩුවෙල මහේස්ත්‍රාත් අධිකරණයට ඉදිරිපත් කෙරුණා. ඔවුන් අද දිනයේ ද හදුනා ගැනීමේ පෙරෙට්ටුවකට ඉදිරිපත් කිරීමට නියමිතයි. අන්තර් විශ්වවිද්‍යාල ශිෂ්‍ය බල මණ්ඩලය අධිකරණය ඉදිරිපිට නිහඩ විරෝධතාවක නිරත වුණා. ", "URL": "https://www.itnnews.lk/2023/10/05/449306/", "Category": "දේශීය පුවත්", "Parent URL": null}