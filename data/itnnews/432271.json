{"Source": "ITN news", "Timestamp": "අගෝස්තු 31, 2022 22:01", "Headline": "දෙවන පාසල් වාර නිවාඩුව දින 05කට සීමා වෙයි", "News Content": "2022 වසරේ දෙවන පාසල් වාර නිවාඩුව ලබන 8වනදා සිට 12 වනදා දක්වා ලබාදෙන බව අධ්‍යාපන අමාත්‍යාංශය දැනුම් දෙනවා. ඒ අනුව දෙවන පාසල් වාර නිවාඩුවට දින 05කට සීමා කර තිබෙනවා. මේ අතර ලබන 02 වනදායින් පසු ජාතික පාසල්වල අතරමැදි ශ්‍රේණි සදහා සිසුන් ඇතුළත් කිරීමේ ඉල්ලුම් පත්‍ර භාර නොගන්නා බවයි අධ්‍යාපන අමාත්‍යාංශය නිවේදනය කරන්නේ. එසේම තෙවන පාසල් වාර නිවාඩුව දෙසැම්බර් මස 03 වනදා සිට එළඹෙන වසරේ ජනවාරි 01 දක්වා ලබාදීමට නියමිතයි. ඒ අනුව තුන්වන පාසල් වාර නිවාඩුවට හිමිවන දින 29 කට සීමා වෙයි. මෙම වසරේ දෙවන පාසල් නිවාඩුව සැප්තැම්බර් මස 08 වනදා සිට සැප්තැම්බර් මස 12 වනදා දක්වා ලබාදෙන බව අධ්‍යාපන අමාත්‍යංශය පවසයි.   ", "URL": "https://www.itnnews.lk/2023/10/05/432271/", "Category": "Breaking News,දේශීය පුවත්", "Parent URL": null}