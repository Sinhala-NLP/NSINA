{"Source": "ITN news", "Timestamp": "මාර්තු 3, 2022 14:54", "Headline": "රටපුරා පිහිටුවා ඇති මහජන ආරක්ෂණ කමිටු බලගැන්වීමේ විශේෂ වැඩපිළිවෙලක්", "News Content": "රටපුරා පිහිටුවා ඇති මහජන ආරක්ෂණ කමිටු බලගැන්වීමේ විශේෂ වැඩපිළිවෙලක් ක්‍රියාත්මක වනවා. පොලිස් ස්ථාන යටතේ ඇති මහජන ආරක්ෂණ කමිටු බල ගැන්වීමේ වැඩපිළිවෙල දිවයින පුරා ක්‍රියාත්මක කිරීමටයි සැළසුම් කර ඇත්තේ. ඒ අනුව බස්නාහිර පළාත් උතුර වැඩසටහනේ සමාරම්භක වැඩසටහන ගම්පහදී ආරම්භ කෙරුණා. ඒ බස්නාහිර පළාත උතුර භාර නියෝජ්‍ය පොලිස්පති මහින්ද දිසානායකගේ ප්‍රධානත්වයෙන්. පොලිස් මහජන ආරක්ෂණ කමිටු සදහා එක් පොලිස් නිලධාරියෙකුට ග්‍රාම නිලධාරී වසම් 5 ක් බැගින් භාර දී තිබෙනවා. ඉදිරියේදී එක් ග්‍රාම නිලධාරී වසමකට එක් පොලිස් නිලධාරියෙකු බැගින් යෙදවීමට සැළසුම් කර ඇති බව මෙහිදි ප්‍රකාශ කෙරුණා.                 ", "URL": "https://www.itnnews.lk/2023/10/05/399245/", "Category": "දේශීය පුවත්", "Parent URL": null}