{"Source": "ITN news", "Timestamp": "මැයි 24, 2022 12:10", "Headline": "දේශබන්දු තෙන්නකෝන්ට එරෙහිව විනයානුකූල පියවර ගන්නැයි ඉල්ලීමක්", "News Content": "පසුගිය 09 වනදා කොල්ලුපිටියේදී හා ගාලුමුවදොරදී විරෝධතාකරුවන්ට එල්ල වූ ප්‍රහාරය වැළැක්වීමට පියවර නොගැනීම හේතුවෙන් ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් මහතාට එරෙහිව විනයානුකූල පියවර ගන්නැයි දුම්රිය වෘත්තීය සමිති සන්ධානය ජාතික පොලිස් කොමිසමෙන් ඉල්ලීම් කර තිබෙනවා. විශේෂ ලිපියක් යොමු කරමින් ඔවුන් එම කොමිසමේ ලේකම්වරයාගෙන් ඉල්ලා ඇත්තේ මේ සඳහා වහා පියවර ගන්නා ලෙසයි. මේ අතර  පොලිස්පතිවරයාගේ නියමය පරිදි සේවා අවශ්‍යතා මත ස්ථාන මාරුකිරීම් සහ පත්කිරීම් සිදුකර තිබෙනවා. නියෝජ්‍ය පොලිස්පති ඩබ්ලිව් තිලකරත්න මහතා අපරාධ පරීක්ෂණ දෙපාර්තමේන්තුව භාර නියෝජ්‍ය පොලිස්පති තනතුරේ සිට විශේෂ ආරක්ෂක දිසාව භාර නියෝජ්‍ය පොලිස්පති ලෙස පත්කර තිබෙනවා. එමෙන්ම නියෝජ්‍ය පොලිස්පති එස් පී රණසිංහ මහතා නුවරඑළිය දිසාව භාර නියෝජ්‍ය පොලිස්පති තනතුරේ සිට අපරාධ පරීක්ෂණ දෙපාර්තමේන්තුව භාර නියෝජ්‍ය පොලිස්පති ලෙස පත්කර ඇති බවයි පොලිස් මාධ්‍ය කොට්ඨාසය නිවේදනය කරන්න්නේ.         ", "URL": "https://www.itnnews.lk/2023/10/05/412887/", "Category": "දේශීය පුවත්", "Parent URL": null}