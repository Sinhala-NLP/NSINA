{"Source": "ITN news", "Timestamp": "අප්‍රේල් 27, 2021 14:05", "Headline": "කොරෝනා හේතුවෙන් 29 වන දින සිට තුර්කිය සම්පූර්ණයෙන් වසා දැමේ", "News Content": "කොරෝනා වයිරස ව්‍යාප්තිය හේතුවෙන් මෙම මස විසි නව වන දින සිට තුර්කිය සම්පූර්ණයෙන් වසා දැමෙන බව සෞඛ්‍ය අංශ නිවේදනය කරනවා. ඒ අනුව පාසල් අත්‍යවශ්‍ය නොවන භාණ්ඩ අලෙවිසැල්, සිනමාශාලා සාප්පු සංකීර්ණ ඇතුලු ස්ථාන රැසක් මැයි මස 17 වන දින දක්වා වසා දැමෙනු ඇති. ගමනාගමනයටද පනවා ඇති නීති දැඩිකර ඇති බව වාර්තා වනවා. කෙසේ වුවද එරට සියලුම පාසල් ඔන්ලයින් තාක්ෂණය ඔස්සේ ක්‍රියාත්මක වන බව රජය නිවේදනය කරනවා. අත්‍යවශ්‍ය කරුණකට හැර අනෙකුත් කිසිදු අවස්ථාවකදී තම නිවස්නෙන් පිටතට නොපැමිණෙන ලෙස එරට වැසියන්ට දැනුම් දී ඇති බවයි සෞඛ්‍ය අංශ සදහන් කරන්නේ. ගතවූ පැය 24 ට එරටින් ආසාදිතයින් තිස් දහස් තුන්සිය දොලොස් දෙනෙකු හමුවී ඇති අතර සිදුව ඇති මරණ සංඛ්‍යාව තුන්සිය පනස් තුනක්.     ", "URL": "https://www.itnnews.lk/2023/10/05/334057/", "Category": "ජාත්‍යන්තර පුවත්", "Parent URL": null}