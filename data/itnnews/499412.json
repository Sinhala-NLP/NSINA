{"Source": "ITN news", "Timestamp": "ජූලි 13, 2023 08:12", "Headline": "දින 5 ක සිට අතුරුදන්ව සිටි තරුණයෙකුගේ මළ සිරුරක් හමු වෙයි", "News Content": "දින 5 ක සිට අතුරුදන්ව සිටි තරුණයෙකුගේ මළ සිරුරක් වැලිහෙල කන්ද අශ්‍රිත වැලි කපන ලද වලක තිබී සොයා ගෙන තිබෙනවා. මෙසේ මිය ගොස් සිටියදී සොයා ගෙන  ඇත්තේ ගලහගම වැලිහෙල කන්ද ප්‍රදේශයේ පදිංචිව සිටි වයස අවුරුදු 34 ක් වන එක්දරු පියෙකි. මෙම පුද්ගලයා දැනට දින පහක සිට අතුරුදන්ව සිට ඇති අතර පවුලේ සාමාජිකයින් හා අස්වැසියන් මෙම පුද්ගලයා සම්බන්ධව සොයා බැලුවද ඊයේ වන තෙක් කිසිදු තොරතුරක් සොයා ගැනීමට නොහැකිවී තිබෙනවා. පසුව වැලි හාරන ලද වලක වැටී සිටි මෙම අතුරුදන් පුද්ගලයා ප්‍රදේශවාසියෙකු විසින් දැක ඒ බව පොලීසියට දන්වා තිබෙනවා. පොලීසිය පැමිණ වහා විමර්ශණ ආරම්භ කර ඇති අතර මෙම පුද්ගලයා කන්දෙන් වැටී මෙලෙස මිය යන්නට ඇතැයි පොලීසිය සැක පල කරනවා. මිය ගිය පුද්ගලයාගේ ජංගම දුරකථනයද ඔහු වැටී සිටි ස්ථානය ආසන්නයේ තිබී පොලීසිය විසින් සොයා ගෙන තිබෙනවා.. සිද්ධිය සම්බන්ධයෙන් අඹගස්දෝව පොලීසිය මේ වන විට වැඩිදුර විමර්ශණ ආරම්භ කර තිබෙනවා.   ", "URL": "https://www.itnnews.lk/2023/10/05/499412/", "Category": "දේශීය පුවත්", "Parent URL": null}