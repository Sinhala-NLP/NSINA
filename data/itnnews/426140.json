{"Source": "ITN news", "Timestamp": "අගෝස්තු 1, 2022 11:04", "Headline": "පාපැදි සොරකම් කරන සංවිධානාත්මක කල්ලියක් අත්අඩංගුවට", "News Content": "පාපැදි සොරකම් කරන සංවිධානාත්මක කල්ලියක් අත්අඩංගුවට ගැනීමට පල්ලෙවෙල පොලීසියට හැකිවුණා. මෙම කල්ලියේ සැකකරුවන් දෙදෙනෙකු සමඟ සොරාගත් පාපැදි 15 ක් පොලීසිය සොයාගෙන තිබෙනවා. සොරකම් කළ පාපැදි බොහොමයක් උකස් කර හෝ ඉතා අඩු මිලකට අලෙවි කර ඇති බවටයි සොයාගෙන තිබෙන්නේ. මීරිගම,  වේයන්ගොඩ,  පල්ලෙවෙල සහ පස්යාල යන ප්‍රදේශවලිනුයි පාපැදි සොරකම් කර තිබෙන්නේ. පල්ලෙවෙල ප්‍රදේශයේදී සැකකරුවන් අත්අඩංගුවට ගත් අතර ඔවුන් අත්තනගල්ල අධිකරණයට ඉදිරිපත් කිරීමට නියමිතයි.             ", "URL": "https://www.itnnews.lk/2023/10/05/426140/", "Category": "දේශීය පුවත්", "Parent URL": null}