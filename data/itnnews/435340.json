{"Source": "ITN news", "Timestamp": "සැප්තැම්බර් 16, 2022 17:04", "Headline": "නව විදේශ තානාපතිවරුන් දෙදෙනෙකු ජනපතිට අක්ත පත්‍ර භාර දෙයි", "News Content": "ශ්‍රී ලංකාවට අලුතින් පත්ව ආ නව විදේශ තානාපතිවරුන්  දෙදෙනෙකු ජනාධිපති රනිල් වික්‍රමසිංහ මහතා වෙත සිය අක්ත පත්‍ර භාර දුන්නා. උත්සවය පැවැත්වුණේ ජනාධිපති කාර්යාලයේදීයී. නෙදර්ලන්තය සහ සෞදි රාජ්‍යය වෙනුවෙන් මෙලෙස නව තානාපතිවරු පත්ව සිටිනවා. ශ්‍රී ලංකාවේ නෙදර්ලන්ත තානාපතිවරයා ලෙස බොනි ඔර්බක් මහත්මිය පත්ව ඇති අතර ශ්‍රී ලංකාවේ සෞදි තානාපතිවරයා වන්නේ කහලිඩ් හමුඩ් නසර් අල්ඩසාන් අල්කහ්තානි මහතායි. අක්තපත්‍ර භාරදීමේ අවස්ථාවට ජනාධිපති ලේකම් සමන් ඒකනායක මහතා ද  එක්ව සිටියා.       ", "URL": "https://www.itnnews.lk/2023/10/05/435340/", "Category": "දේශීය පුවත්", "Parent URL": null}