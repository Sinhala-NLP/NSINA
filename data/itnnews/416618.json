{"Source": "ITN news", "Timestamp": "ජූනි 12, 2022 12:30", "Headline": "අපිට නැවත වරක් රුසියාවෙන් තෙල් ලබා ගැනීමට පුළුවන්", "News Content": "ශ්‍රී ලංකාවේ ඉන්ධන අවශ්‍යතාවය සපුරාලීම සදහා සාම්ප්‍රදායික ගැනුම් කරුවන්ගෙන් පරිබාහිරව වෙනත් රටවල් සමග ද සාකච්ඡා ආරම්භ කර ඇති බව අග්‍රාමාත්‍ය රනිල් වික්‍රමසිංහ මහතා සදහන් කරනවා. ඔහු මෙම අදහස් පළකළේ AP පුවත් සේවය සමග සම්මුඛ සාකච්ඡාවකට එක්වෙමින්. ඒ සදහා බලධාරීන් පෞද්ගලික සැපයුම්කරුවන් සමග එකගතාවයකට පැමිණීමට කටයුතු කරමින් සිටින බවයි අග්‍රාමාත්‍යවරයා පවසන්නේ. මාධ්‍යවේදිනිය   – ඉන්ධන පිරවුම්හල් අසළ දිගු පෝලිම් දකින්න පුළුවන්. ඒ වගේම මූලික අවශ්‍යතා සපුරා ගැනීමට නොහැකි තත්ත්වයක් උද්ගතවෙලා. ශ්‍රී ලාංකික පුරවැසියෙකු ලෙස ඔබ මේ තත්ත්වය දකින්නේ කොහොමද?  අගමැති –  මෙරට පුරවැසියෙක් වගේම අගමැතිවරයා ලෙස මට එය දැනෙන්නේ ඉතාමත් භයානක තත්වයක්  ලෙසයි.  ජනතාවට පහසුකම් සැපයූ තුන්වේලටම ආහාර ලබාදුන් රජයන්වල තමයි මා මෙතෙක් කල් කටයුතු කළේ. එමෙන්ම ජනතාවගේ ආදායම් ඉහළ දැමීමටත් මට එහිදී හැකිවුණා.  නමුත් අප දැන් ආර්ථික අර්බුදයක සිටින්නේ. එහිබරපතලම තත්ත්වයට අප තවම මුහුණ දී නැහැ. අපට ඉන්ධන අවශ්‍යයි. ඒ සදහා පෞද්ගලික සැපයුම්කරුවන් සමග සාකච්ඡා ආරම්භ කර තිබෙනවා.  අප සාමාන්‍යෙයන් මැදපෙරදිගින් තමයි ඉන්ධන මිලදී ගන්නේ. නමුත් වෙනත් රටවලින් ඉන්ධන මිලදී ගැනීමට රජයේ අවධානය යොමු වෙලා තියෙන්නේ. අපිට නැවත වරක් රුසියාවෙන් තෙල් ලබා ගැනීමට පුළුවන්. ණය ප්‍රතිව්‍යුහගත කිරීමට අපට ණය ලබාදුන් රටවල්  එකගතාවය පළකරලා තියෙන්නේ. චීනය ඔවුන්ටම ආවේණික වූ ක්‍රමයකටයි එය සිදුකරන්නේ. නමුත් ණය ප්‍රතිව්‍යුහගත කිරීම සම්බන්ධයෙන් චීනයත් මේ වෙනකොට එකගතාවය පළකරමින් අනෙක් රටවල් සමග එක්ව සිටිනවා.     ", "URL": "https://www.itnnews.lk/2023/10/05/416618/", "Category": "Breaking News,දේශීය පුවත්", "Parent URL": null}