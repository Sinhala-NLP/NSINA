{"Source": "ITN news", "Timestamp": "මැයි 2, 2022 14:32", "Headline": "රාමේෂ්වරම් ප්‍රදේශයට අනවසරයෙන් ඇතුළු වීමට උත්සාහ කළ ශ්‍රී ලාංකිකයින් පස්දෙනෙකු ඉන්දීය ආරක්ෂක අංශ භාරයට", "News Content": "ඉන්දියාවේ රාමේෂ්වරම් මුහුදු ප්‍රදේශයට අනවසරයෙන් ඇතුළු වීමට උත්සාහ කළ උතුරේ පදිංචි පස්දෙනෙකු ඉන්දීය ආරක්ෂක අංශ භාරයට ගෙන තිබෙනවා. පසුගිය මාර්තු 22 වනදා සිට මේ දක්වා උතුරේ සිට ඉන්දියාවට අනවසරයෙන් ගොස් ඇති සංඛ්‍යාව අසූවකට අධික බවයි එම ආරක්ෂක අංශ පෙන්වා දෙන්නේ. ඊයේ දිනයේ ඉන්දීය ආරක්ෂක අංශ භාරයට පත්ව ඇත්තේ උතුරු ප්‍රදේශයේ පදිංචිව සිටි එකම පවුලේ පස්දෙනෙකුයි. මෙම පිරිස අතර මාස දෙකක් වයසැති කුඩා දරුවෙකු සහ අවුරුදු හතක් වන කුඩා දැරියකද සිටිනවා. කුඩා ධීවර යාත්‍රාවක් මගින් ඔවුන් ඉන්දියාවේ රාමේෂ්වරන් සෙරම්කොඩෙයි මුහුදු වෙරළට ගොස් ඇති බවයි වාර්තා වන්නේ.     ", "URL": "https://www.itnnews.lk/2023/10/05/409355/", "Category": "දේශීය පුවත්", "Parent URL": null}