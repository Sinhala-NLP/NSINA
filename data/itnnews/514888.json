{"Source": "ITN news", "Timestamp": "සැප්තැම්බර් 10, 2023 10:17", "Headline": "බ්‍රසීලයේදී පුටින්ව අත්අඩංගුවට ගැනීමක් කිසිදු ලෙසකින් සිදු නොවන බව ලූලා පවසයි", "News Content": "බ්‍රසීලයේදී රුසියා ජනාධිපති ව්ලැඩිමීර් පුටින්ව අත්අඩංගුවට ගැනීමක් කිසිදු ලෙසකින් සිදු නොවන බව බ්‍රසීල ජනාධිපතිවරයා පවසනවා. 2024 ජී 20 සමුළුව බ්‍රසීලයේ රියේදි ජෙනයිරෝ අගනුවරදී පැවැත්වීමට නියමිතයි. ඊට සහභාගී වීම සඳහා තමා රුසියා ජනාධිපතිවරයාට ආරාධනා කරන බව බ්‍රසීල ජනාධිපති ලූලා ද සිල්වා පවසනවා. මේ දිනවල ඉන්දියාවේදී පැවැත්වෙන ජී 20 සමුළුවට පුටින් ජනාධිපතිවරයා සහභාගී වන්නේ නැහැ. යුක්‍රේනයේ සිදු කරන යුද මෙහෙයුම් හේතුවෙන් රුසියා ජනාධිපතිවරයාව අත්අඩංගුවට ගන්නා ලෙස ජාත්‍යන්තර අපරාධ අධිකරණය වරෙන්තු නිකුත් කර තිබෙනවා. එබැවින් පුටින් ජනාධිපතිවරයා රුසියාවෙන් පිටතදී පැවැත්වෙන ජාත්‍යන්තර සමුළුවලට සහභාගී වන්නේ නැහැ.           ", "URL": "https://www.itnnews.lk/2023/10/05/514888/", "Category": "Breaking News,ජාත්‍යන්තර පුවත්", "Parent URL": null}