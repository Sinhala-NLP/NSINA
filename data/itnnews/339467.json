{"Source": "ITN news", "Timestamp": "மே 28, 2021 13:10", "Headline": "4 வது தடவையாகவும் சிரியாவின் பொறுப்பாளராக பஷர் அல் அசாத் தெரிவு..", "News Content": "பஷர் அல் அஷாத் 4 வது தடவையாகவும் சிரிய ஜனாதிபதியாக தேர்ந்தெடுக்கப்பட்டுள்ளார் அவர் 90 சதவீதத்திற்கும் மேற்பட்ட வாக்குகளை பெற்றுள்ளதாக வெளிநாட்டு ஊடகங்கள் தெரிவிக்கின்றன. பஷர் அல் அசாத் 91.1 சதவீத வாக்குகளைப் பெற்று அமோக வெற்றியீட்டியுள்ளார். அவரது எதிர் தரப்பு வாதிகளாக போட்டியிட்ட அப்துல்லா சலியும் அப்துல், மற்றும் மஹ்மூத் அஹமட் ஆகியோர் முறையே 1.5 மற்றும் 3.3 சதவீத வாக்குகளையே பெற்றுள்ளனர். கடந்த 2000 ம் ஆண்டு அதிகாரத்திற்கு வந்த பஷர் அல் அஷாட் 21 ஆண்டுகள் தொடர்ந்தும் சிரியாவை ஆட்சி புரிந்து வருகின்றார். தேர்தல் மோசடியானது என சிரிய எதிர்க்கட்சி குற்றம் சாட்டியுள்ளது. அத்தோடு தேர்தல் சுதந்திரமாகவும் நேர்மையாகவும் இடம்பெறவில்லையென அமெரிக்க மற்றும் ஐரோப்பிய நாடுகள் தெரிவித்துள்ளன. ", "URL": "https://www.itnnews.lk/2023/10/05/339467/", "Category": "Breaking News,சர்வதேச செய்திகள்", "Parent URL": null}