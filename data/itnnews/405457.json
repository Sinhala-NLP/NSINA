{"Source": "ITN news", "Timestamp": "ஏப்ரல் 4, 2022 12:59", "Headline": "யுக்ரேன் புச்சா நகர படுகொலை தொடர்பில் ஐநா கண்டனம்..", "News Content": "யுக்ரேனில் ரஷ்ய படையினரின் தாக்குதல் நீடித்துள்ளது. கிவ் மற்றும் கார்கிவ் நகரங்களை கைப்பற்ற ரஷ்ய இராணுவம் கடுமையான தாக்குதல்களை நடத்திவரும் நிலையில் யுக்ரேன் இராணுவமும் பதிலடி கொடுத்து வருகிறது. இதனிடையே யுக்ரேனின் புச்சா நகரில் மனிதர்களின் சடலங்கள் சிதறிகிடப்பதாக செய்திகள் வெளியாகியுள்ளன. நகரிலுள்ள புதைக்குழி ஒன்றில் சுமார் 300 பேர் வரை புதைக்கப்பட்டுள்ளனர். தெருக்களில் வைக்கப்பட்டுள்ள குப்பைத்தொட்டிகளிலும் சுமார் 20 பேரின் சடலங்கள் போடப்பட்டிருந்த புகைப்படங்கள் சர்வதேச ஊடகங்களில் வெளியாகியிருந்தன. குறித்த விடயம் அனைவரினதும் மனதை பதறவைத்துள்ளதாக சர்வதேச ஊடகங்கள் செய்தி வெளியிட்டுள்ளன. புச்சா நகரில் இடம்பெற்றுள்ள மனித படுகொலைகள் தொடர்பில் பல்வேறு நாடுகளும் கண்டனம் தெரிவித்துள்ளன. புச்சா படுகொலை தொடர்பில் உரிய விசாரணையை நடத்துமாறு ஐநா பொதுச்செயலாளர் என்டனியோ குட்டரெஸ் உத்தரவிட்டுள்ளார். ", "URL": "https://www.itnnews.lk/2023/10/05/405457/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}