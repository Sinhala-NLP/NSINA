{"Source": "ITN news", "Timestamp": "மே 3, 2022 13:00", "Headline": "மத்திய மாகாண ஆசிரியர் உதவியாளர்களுக்கு நியமனக்கடிதங்கள் இன்று..", "News Content": "மத்திய மாகாணத்தை சேர்ந்த ஆசிரியர் உதவியாளர்களை ஆசிரியர் சேவையில் இணைப்பதற்கான நியமனக்கடிதங்கள் இன்றைய தினம் வழங்கப்பட்டுள்ளது. கடந்த வருடம் டிசம்பர் மாதம் 15ம் திகதி 306 பேருக்கு நியமனக்கடிதங்கள் வழங்கப்படவிருந்த நிலையில் தற்காலிகமாக இடைநிறுத்தப்பட்டிருந்தது. இந்நிலையில் மறு அறிவித்தல் வரை அது தொடர்பான நடவடிக்கைகள் பிற்போடப்பட்டிருந்த நிலையில் இன்றைய தினம் நியமனங்கள் வழங்கப்பட்டுள்ளதாக மத்திய மாகாண ஆளுனர் அலுவலகம் தெரிவித்துள்ளது. ஏனைய மாகாணங்களில் ஏற்கனவே ஆசிரியர் உதவியாளர்களுக்கான நியமனங்கள் வழங்கப்பட்டிருந்தபோதும் மத்திய மாகாண ஆசிரியர் உதவியாளர்களுக்கான நியமனக்கடிதங்கள் இன்றைய தினம் குண்டசாலையிலுள்ள மத்திய மாகாண கேட்போர் கூடத்தில் இடம்பெற்ற நிகழ்வின் போது வழங்கப்பட்டது. ", "URL": "https://www.itnnews.lk/2023/10/05/409482/", "Category": "Breaking News,தேசிய செய்திகள்", "Parent URL": null}