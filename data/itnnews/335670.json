{"Source": "ITN news", "Timestamp": "මැයි 7, 2021 14:37", "Headline": "ජනපති සහ WHO ප්‍රධානී අතර සාකච්ඡා – ඇස්ට්‍රාසෙනෙකා මාත්‍රා ලක්ෂ 06ක් පිළිබඳ අවධානය", "News Content": "ජනාධිපති ගෝඨාභය රාජපක්ෂ මහතා සහ ලෝක සෞඛ්‍ය සංවිධානයේ අධ්‍යක්ෂ ජනරාල් වෛද්‍ය ටෙඩ්‍රස් ඇඩනම් මහතා අතර වීඩියෝ තාක්ෂණය ඔස්සේ සංවාදයක් පවත්වා තිබෙන බව ජනාධිපතිවරයාගේ ට්විටර් සටහනකින් දැක්වෙනවා. ජනාධිපතිවරයා එහි සදහන් කර තිබෙන්නේ ඇස්ට්‍රා-සෙනෙකා දෙවන මාත්‍රාව සඳහා අවශ්‍ය එන්නත් ලක්ෂ 06 ක් ලබා ගැනීම වෙනුවෙන් එහිදී අවධානය යොමු කළ බවයි. එම එන්නත් මාත්‍රා තොගය ලබා දීම සඳහා අධ්‍යක්ෂ ජනරාල්වරයා විසින් උත්සාහයක් දරනු ඇතැයි තමන් අපේක්ෂා කරන බවද එහි සදහන්. මේ අතර චීනයේ නිෂ්පාදිත සයිනොෆාම් එන්නත හදිසි භාවිතය සඳහා ඉදිරි දින 02 – 03 තුළදී අනුමැතිය හිමිවනු ඇතැයිද ජනාධිපතිවරයා පවසනවා. දැනට ගෙන්වා ඇති එම මාත්‍රා ලක්ෂ 06 යොදාගනිමින් ශ්‍රී ලාංකික ජනතාවට ද සයිනෝෆාම් එන්නත ලබාදීමට හැකිවනු ඇති බවයි ජනාධිපතිවරයා සඳහන් කලේ. ", "URL": "https://www.itnnews.lk/2023/10/05/335670/", "Category": "දේශීය පුවත්", "Parent URL": null}