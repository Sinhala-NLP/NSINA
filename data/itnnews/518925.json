{"Source": "ITN news", "Timestamp": "සැප්තැම්බර් 27, 2023 14:09", "Headline": "නගෝර්නෝ-කරබාක් ඉන්ධන ගබඩාව පිපිරීමෙන් මියගිය සංඛ්‍යාව 68 දක්වා ඉහළට", "News Content": "නගෝර්නෝ-කරබාක් ඉන්ධන ගබඩාව පිපිරීමෙන් මියගිය සංඛ්‍යාව 68 දක්වා ඉහළ ගොස් තිබෙනවා. තවත් පුද්ගලයින් 105 දෙනෙකු අතුරුදන් වී ඇති අතර 290 දෙනෙකු තුවාල ලබා ඇති බව සඳහන්. අසර්බයිජානය මෙම කලාපයට එල්ල කළ ප්‍රහාරයෙන් පසුව / තම මෝටර් රථයෙන් කලාපයෙන් පිටවීමට කැමති අයට ඉන්ධන බෙදා හැරීම සඳහා මෙම තෙල් ගබඩාව භාවිත කරනු ලැබුවා. පිපිරීම සිදුවන විට සිය ගණනක් ජනතාව එහි රැස්ව සිටි බවයි වාර්තා වන්නේ. ආර්මේනියාවේ වාර්ගික ආමේනියානුවන් 28,120 ක් තම රට තුළට ඇතුළු වී ඇති බව අසර්බයිජානය ප්‍රකාශ කිරීමත් සමඟ මරණ සංඛ්‍යාව පිළිබඳ නිවේදනය නිකුත් වුණා. අවශ්‍ය සියලුම දෙනාට වාසස්ථාන ලබාදෙන බවද අසර්බයිජාන රජය ප්‍රකාශ කළා. ", "URL": "https://www.itnnews.lk/2023/10/05/518925/", "Category": "ජාත්‍යන්තර පුවත්", "Parent URL": null}