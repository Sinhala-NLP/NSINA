{"Source": "ITN news", "Timestamp": "පෙබරවාරි 7, 2022 11:45", "Headline": "එන්නත් කාඩ්පත පොදු ප්‍රවාහනයටත් අනිවාර්ය වන ලකුණු", "News Content": "පොදු ප්‍රවාහනය භාවිත කිරීමේදී පූර්ණ එන්නත්කරණයට ලක්ව තිබීම අනිවාර්ය යැයි සෞඛ්‍ය අංශ තීරණය කළහොත් ඒ අනුව කටයුතු කරන බව රාජ්‍ය අමාත්‍ය දිලුම් අමුණුගම මහතා පවසනවා. බූස්ටර් එන්නත ලබාදීමේ ජංගම එන්නත්කරණ වැඩසටහන් අඛණ්ඩව ක්‍රියාත්මකයි. බොහෝ ආයතනවලද ජංගම එන්නත්කරණ වැඩසටහන් ක්‍රියාත්මක වනුයේ යුද හමුදාවේ මෙහෙයවීමෙන්. හැකි ඉක්මණින් බූස්ටර් මාත්‍රාව ලබා ගන්නා ලෙසයි සෞඛ්‍ය අංශ ජනතාවට දැනුම් දෙන්නේ.   ", "URL": "https://www.itnnews.lk/2023/10/05/393602/", "Category": "Breaking News,දේශීය පුවත්", "Parent URL": null}