{"Source": "ITN news", "Timestamp": "මැයි 15, 2023 15:23", "Headline": "වේවැල් හා උණ භාවිත කරන්නන්ගේ සංසදය අගමැති හමුවෙයි", "News Content": "මෙරට වේවැල් හා උණ භාවිත කරන්නන්ගේ සංසදය අග්‍රාමාත්‍ය දිනේෂ් ගුණවර්ධන මහතා හමුවුණා. උණ ගස ආශ්‍රිත නිෂ්පාදනවලට පවතින ගැටලු නිරාකරණය කර කර්මාන්තයක් ලෙස ප්‍රවර්ධනය කිරීම හා ඊට අදාළ සියලු රාජ්‍ය ආයතන සම්බන්ධ වන පුළුල් සාකච්ඡාවක් කඩිනමින් පැවැත්විය යුතු බවයි අග්‍රාමාත්‍ය දිනේෂ් ගුණවර්ධන මහතා මෙම හමුවේදී සදහන් කළේ. උණ සහ වේවැල් ආශ්‍රිත නිෂ්පාදන ප්‍රවර්ධනය කිරීමට පියවරෙන් පියවර ක්‍රියාත්මක කළ හැකි ක්‍රමවත් ඉලක්ක සහිත දීර්ඝකාලීන සැලැස්මක් ඉදිරිපත් කරන ලෙස ද අග්‍රාමාත්‍යවරයා එම සංසදයට දැනුම් දුන්නා. උණ ගස් ආශ්‍රිත නිෂ්පාදන කර්මාන්තය දියුණු කිරිමේ අවශ්‍යතාව හා ඉන් ලැබෙන ප්‍රතිලාභ පිළිබද ශ්‍රී ලංකාවේ උණ සහ වේවැල් භාවිත කරන්නන්ගේ සංසදය මෙහිදි කරුණු පෙන්වා දුන්නා.     ", "URL": "https://www.itnnews.lk/2023/10/05/483469/", "Category": "දේශීය පුවත්", "Parent URL": null}