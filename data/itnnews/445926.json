{"Source": "ITN news", "Timestamp": "නොවැම්බර් 16, 2022 13:13", "Headline": "පොලිස්පති ශ්‍රේෂ්ඨාධිකරණයට", "News Content": "ශ්‍රේෂ්ඨාධිකරණය හමුවේ ගොනුකර ඇති මූලික අයිතිවාසිකම් පෙත්සමක් වෙනුවෙන් පොලිස්පති සී ඩී වික්‍රමරත්න මහතා අධිකරණය හමුවේ පෙනී සිටියා. අපරාධ පරීක්ෂණ දෙපාර්තමේන්තුවේ හිටපු පොලිස් පරීක්ෂක සුදත් මෙන්ඩිස් මහතා ගොනු කළ මූලික අයිතිවාසිකම් පෙත්සම සම්බන්ධයෙන් කරුණු දැක්වීමටයි පොලිස්පතිවරයා මෙසේ ශ්‍රේෂ්ඨාධිකරණයට පැමිණ සිටියේ. අපරාධ පරීක්ෂණ දෙපාර්තමේන්තුවේ හිටපු අධ්‍යක්ෂ ශානි අබේසේකර මහතා සම්බන්යෙන් සිදු කළ විමර්ශනයට අදාළව තමන් අත්අඩංගුවට ගැනීමෙන් පසු වැඩ තහනම් කිරීම නීතිවිරෝධී යැයි ප්‍රකාශ කරන ලෙස ඉල්ලා හිටපු පොලිස් පරීක්ෂක සුදත් මෙන්ඩිස් මහතා එම පෙත්සම ගොනු කර තිබෙනවා. එම මූලික අයිතිවාසිකම් පෙත්සමට අදාළව කරුණු දැක්වීම සදහායි පොලිස්පතිවරයා ශ්‍රේෂ්ඨාධිකරණය හමුවේ පෙනී සිටියේ. ඔහුට එසේ අධිකරණය හමුවේ පෙනී සිටින ලෙස දන්වා ශ්‍රේෂ්ඨාධිකරණය පසුගියදා නොතීසි නිකුත් කර තිබුණා. ", "URL": "https://www.itnnews.lk/2023/10/05/445926/", "Category": "Breaking News,දේශීය පුවත්", "Parent URL": null}