{"Source": "ITN news", "Timestamp": "ஜனவரி 31, 2023 10:00", "Headline": "உள்ளூராட்சி சபைத் தேர்தல் கலந்துரையாடலுக்கான அழைப்பு", "News Content": "உள்ளுராட்சி மன்ற ஆணையாளர்கள் மற்றும் உதவி ஆணையாளர்கள் தேர்தல்கள் ஆணைக்குழுவிற்கு அழைக்கப்பட்டுள்ளனர். அடுத்தக்கட்ட உள்ளுராட்சி மன்ற தேர்தல் நடவடிக்கைகள் தொடர்பில் கலந்துரையாடுவதற்கென அழைப்பு விடுக்கப்பட்டுள்ளதாக தேர்தல்கள் ஆணைக்குழு தெரிவித்துள்ளது. தேர்தல் இடம்பெறும் காலப்பகுதியில் உள்ளுராட்சி மன்றங்கள் செயற்பட வேண்டிய விதம் தொடர்பில் இதன்போது உள்ளுராட்சி மன்ற ஆணையாளர்கள் மற்றும் உதவி ஆணையாளர் தெளிவுப்படுத்தப்படவுள்ளனர். இதேவேளை உள்ளுராட்சி மன்ற தேர்தல் கண்காணிப்பு பணிகளுக்கு அனுமதி வழங்கப்படும் கண்காணிப்பு அமைப்புக்கள் தொடர்பில் அடுத்த மாதம் முதல் வாரத்தில் தீர்மானிக்கப்படுமென தேர்தல்கள் ஆணைக்குழு குறிப்பிட்டுள்ளது. ", "URL": "https://www.itnnews.lk/2023/10/05/458437/", "Category": "Breaking News,தேசிய செய்திகள்,முதன்மை செய்தி", "Parent URL": null}