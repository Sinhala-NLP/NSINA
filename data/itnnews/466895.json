{"Source": "ITN news", "Timestamp": "මාර්තු 10, 2023 11:44", "Headline": "මෙරට ආහාර හා පෝෂණ වැඩසටහනට ජපානයෙන් ඇ.ඩො. මිලියන 6.6 ක අතිරේක මූල්‍ය සහනයක්", "News Content": "මෙරට ආහාර හා පෝෂණ වැඩසටහන ශක්තිමත් කිරීමට ජපානය ඇමෙරිකා ඩොලර් මිලියන 6.6 ක අතිරේක මූල්‍ය සහනයක් ලබාදී තිබෙනවා. එක්සත් ජාතින්ගේ ලෝක ආහාර වැඩපිලිවෙලට මෙම මුදල් ලබා දුන් බවයි ජපානය සදහන් කරන්නේ. සහල් ධාන්‍යය ආදිය ඇතුළත් ආහාර මල්ලක් අදාළ පවුල් වෙත ලබාදීම මේ යටතේ සිදු වනවා. දින 15 ක කාලයකට අවශ්‍ය කෙරෙන ආහාර මෙම මල්ලට ඇතුළත්. ගැබිනි මව්වරුන් කිරිදෙන මව්වරුන් මෙන්ම මන්දපෝෂණ අවධානම සහිත අය සඳහා ලබාදිය හැකි ශක්තිජනක ආහායක් වන ත්‍රීපෝෂ නිෂ්පාදනයට යොදා ගැනෙන බඩඉරිගු සහ සෝයා බෝංචි මාස 04 ක කාලයක් ලබාදීමට ද නියමිතයි. ආර්ථික අර්බුද හමුවේ ආහාර ගැටලුවලට මුහුණදී සිටින මෙරට ජනතාවට සහනයක් සැළසීම සදහා ජපානය ලබා දෙන සහාය තවදුරටත් වැඩිකරන බවයි මෙරට ජපාන තානාපති මිෂුකොෂි හිදෙඅකි මහතා මෙහිදී ප්‍රකාශ කළේ. ලෝක ආහාර වැඩපිලිවෙලේ ශ්‍රී ලංකා නියෝජිත සහ අධ්‍යක්ෂ අබ්දුල් රහීම් සිද්ධික් මහතා මෙහිදී ප්‍රකාශ කළේ. ආර්ථික අර්බුදය හේතුවෙන් වැඩිවශයෙන් බලපෑමට ලක් වූ කාන්තාවන් හා ළමයින් සම්බන්ධයෙන් විශේෂ අවධානය යොමු කරන බව මෙහිදී කියා සිටියා. ඒ අනුව ජපානය දැක්වූ සහාය සම්බන්ධයෙන් ප්‍රණාමය පිරිනමන බවයි ඔහු වැඩිදුරටත් කියා සිටියේ. ", "URL": "https://www.itnnews.lk/2023/10/05/466895/", "Category": "Breaking News,දේශීය පුවත්", "Parent URL": null}