{"Source": "ITN news", "Timestamp": "ජූලි 28, 2023 14:50", "Headline": "කාන්තාවකගේ නිරුවත් මළසිරුරක් කළුතර උතුර වෙරළට ගොඩ ගසයි", "News Content": "කළුතර උතුර වෙරලේ පාවෙමින් තිබූ කාන්තාවකගේ නිරුවත් මළසිරුරක්  ප්‍රදේශවාසින් විසින් ගොඩගෙන තිබෙනවා. ඊයේ රාත්‍රි කළුතර උතුර නාගස්හන්දිය ගල්වැටිය අසලට වයස අවුරුදු තුනක පමණ බිළිඳියකගේ මළසිරුරක්ද  ගොඩගසා තිබුණා. අදාල කාන්තාවගේ අනන්‍යතාවය හදුනාගැනීමට කටයුතු කරමින් සිටින බව කළුතර උතුර  පොලීසිය පවසනවා. හල්කඳවිල ප්‍රදේශයේ මවක සහ දියණියක අතුරුදන්ව ඇති බවට මින් පෙර තොරතුරක් ලැබී තිබුණා. ලැබී ඇති තොරතුරු අනුව, ඊයේ රාත්‍රි ගොඩගැසූ බිළිදියගේ සහ අද උදැසන ගොඩගැසූ කාන්තාවගේ මළසිරුරු හල්කඳවිල ප්‍රදේශයේ අතුරුදන් මව සහ බිළිදියගේ ද යන්න සම්බන්දයෙන් සහ විමර්ශන සිදුකරන බවද වාර්තා වනවා.   ", "URL": "https://www.itnnews.lk/2023/10/05/503424/", "Category": "දේශීය පුවත්", "Parent URL": null}