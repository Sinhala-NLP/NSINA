{"Source": "ITN news", "Timestamp": "අගෝස්තු 31, 2021 14:50", "Headline": "නවසීලන්තයේ වසා දැමීමේ නීති දැඩි කිරීමත් සමඟ ආසාදිතයින් සංඛ්‍යාව පහළ බසී", "News Content": "නවසීලන්තයේ වසා දැමීමේ නීති දැඩි කිරීමත් සමඟ වාර්තා වන කොරෝනා වයිරස ආසාදිතයින් සංඛ්‍යාව පහල බැස තිබෙනවා. අද දිනයට නවසීලන්තයෙන් හමුව ඇත්තේ වයිරස ආසාදිතයින් 49 දෙනෙකු පමණයි. ඒ සමඟම එරට සමස්ත වයිරස ආසාදිතයින් සංඛ්‍යාව 612 දක්වා ඉහළ ගියා. ඕක්ලන්ඩ් නගරය සති දෙකක කාලයක් සඳහා මේ වනවිට වසා දමා තිබෙනවා. ඒ සමඟම මිලියන 1.7 ක ජනතාවට නිවෙස් තුළට වී කාලය ගත කිරීමට සිදුව ඇති බවයි වාර්තා වන්නේ. පාසල් , කාර්යාල හා පොදු ස්ථාන තවමත් වසා දමා තිබූවද ව්‍යාපාර කටයුතු සිදු කිරීමට නවසීලන්ත රජය අවසර ලබාදී තිබෙනවා.     ", "URL": "https://www.itnnews.lk/2023/10/05/359468/", "Category": "ජාත්‍යන්තර පුවත්", "Parent URL": null}