{"Source": "ITN news", "Timestamp": "අප්‍රේල් 23, 2023 11:39", "Headline": "පස් හැවිරිදි දරුවා මහ මග දමා ගිය අම්මා", "News Content": "පස් හැවිරිදි පිරිමි දරුවෙකු මහ මග දමා ගොස් සිටිය දී ඇඹිලිපිටිය – කුට්ටිගල පොලීසිය විසින් සිය භාරයට ගෙන තිබෙනවා. දරුවාගෙන් පොලීසිය සිදුකළ විමසීමේ දී තමන් ත්‍රිරෝද රථයකින් රැගෙන විත් මව සහ සුළු පියා විසින් මහ මග දමා ගිය බව පවසා තිබෙනවා. මව, දරුවාට පහර දී තුවාල සිදු කර ඇති බවට ද අනාවරණ වී තිබෙනවා. ප්‍රතිකාර සඳහා ඇඹිලිපිටිය රෝහලට ඇතුළත් කළ දරුවා, අධිකරණ වෛද්‍යවරයා වෙතද ඉදිරිපත් කර ඇති බව සඳහන්. කුට්ටිගල බෝගල්ආර ප්‍රදේශයේදී මෙම දරුවා දුටු කාන්තාවක් විසින් මේ බව කුට්ටිගල පොලීසිය දැනුවත් කර තිබෙනවා. දරුවා දමා යන විට තමා දමා යන අම්මා යන ත්‍රිරෝද රථය පිටිපස්සේ දිව ගොස් ඇති බවත් වාර්තා වෙනවා. මෙම දරුවා ප්‍රතිකාර වලින් අනතුරුව පරිවාසය හරහා අධිකරණයට ඉදිරිපත් කිරීමට නියමිතයි. ", "URL": "https://www.itnnews.lk/2023/10/05/477497/", "Category": "දේශීය පුවත්", "Parent URL": null}