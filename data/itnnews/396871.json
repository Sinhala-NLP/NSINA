{"Source": "ITN news", "Timestamp": "පෙබරවාරි 22, 2022 12:58", "Headline": "ලුණු වතුරෙන් පීඩා විඳි පවුල් හැටදහසකට පමණ පිරිසිඳු පානීය ජලය ලැබෙන ලකුණු", "News Content": "යහපාලන රජය යටතේ නතර කෙරුණු කළුතර, මතුගම, අගලවත්ත ඒකාබද්ධ පානීය ජල ව්‍යාපෘතිය යළි ආරම්භ කිරීමත් සමග ලුණු වතුරෙන් පීඩා විදි පවුල් හැටදහසකට පමණ පිරිසිදු පානීය ජලය ලැබී තිබෙනවා. කලු ගගේ අතු ගංගාවක් වන කුඩා ගගෙන් ගන්නා ජලය කෙත්හේන ජල පවිත්‍රාගාරය වෙත රැගෙනවිත් පිරිසිදු කර බෙදාහැරීම සිදුකරනවා. මේ සදහා වැයකර ඇති මුදල රුපියල් මිලියන තිස්දෙදහස් දෙසිය දහඅටක්. ඉන්දීය එක්සිම් බැංකුව හා ලංකා බැංකුව මේ සදහා මූල්‍යාධාර සපයනවා. ව්‍යාපෘතිය ලබන මස අවසානයේ දී නිල වශයෙන් ජනතා අයිතියට පත්කිරීමට නියමිතයි. ජල ව්‍යාපෘතිය පසුගියදා රාජ්‍ය අමාත්‍ය ජයන්ත සමරවීර මහතාගේ නිරීක්ෂණයට ලක්වුණා. ", "URL": "https://www.itnnews.lk/2023/10/05/396871/", "Category": "දේශීය පුවත්", "Parent URL": null}