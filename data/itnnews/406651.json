{"Source": "ITN news", "Timestamp": "අප්‍රේල් 12, 2022 18:47", "Headline": "ශාන්ත බණ්ඩාරට ශ්‍රීලනිපයෙන් දැඩි විරෝධයක්", "News Content": "ස්වාධීන මන්ත්‍රී කණ්ඩායම සහ ජනාධිපතිතුමා අතර අද පැවැත්වීමට නියමිත සාකච්ඡාවට සහභාගි නොවීමට ශ්‍රී ලංකා නිදහස් පක්ෂය තීරණය කර තිබෙනවා. ඒ ශාන්ත බණ්ඩාර මහතාට රාජ්‍ය අමාත්‍ය ධුරය ලබාදීම සම්බන්ධයෙන් විරෝධය පළකිරීම සදහායි. එමෙන්ම ශ්‍රී ලංකා නිදහස් පක්ෂයේ සියලු තනතුරුවලින් ශාන්ත බණ්ඩාර මහතා ඉවත් කිරීමට ද කටයුතු කර තිබෙනවා. වත්මන් අර්බුදය හමුවේ ශ්‍රී ලංකා නිදහස් පක්ෂයේ භූමිකාව යන මැයෙන් කොළඹ දිස්ත්‍රික් නියෝජිත සම්මේලනය ශ්‍රී ලංකා නිදහස් පක්ෂ මූලස්ථානයේ දී අද පැවැත්වුණා. ඊට සහභාගි වූ පක්ෂ නියෝජිතයින් ශාන්ත බණ්ඩාර මහතාට රාජ්‍ය අමාත්‍ය ධුරයක් ලබාදීම සම්බන්ධව අදහස් පළකළා.         ", "URL": "https://www.itnnews.lk/2023/10/05/406651/", "Category": "Breaking News,දේශීය පුවත්", "Parent URL": null}