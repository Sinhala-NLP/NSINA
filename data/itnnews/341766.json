{"Source": "ITN news", "Timestamp": "ජූනි 10, 2021 10:33", "Headline": "PCR සාම්පල රැගෙන යමින් තිබූ ගිලන් රථයක් අනතුරකට ලක්වෙයි", "News Content": "පීසීආර් සාම්පල රැගෙන යමින් තිබූ ගිලන් රථයක් කැස්බෑව මංසන්ධියේදී අනතුරට ලක්ව තිබෙනවා. වස්කඩුව ප්‍රදේශයේ නිරෝධායනයට ලක්ව සිටි පිරිසකගේ පීසීආර් වාර්තා නාරහේන්පිට පිහිටි පෞද්ගලික රෝහලක් වෙත ප්‍රවාහනය කරන අවස්ථාවේයි ගිලන්රථය අනතුරට ලක්වුණේ. ගිලන් රථයට ඉදිරියෙන් පැමිණි මෝටර් රථයක් එහි ගැටීමත් සමග ගිලන් රථය පෙරළීමට ලක්වුණා. එහිදි ගිලන්රථයේ රියදුරු තුවාල ලැබූ අතර ඔහු කළුබෝවිල රෝහලට ඇතුළත් කෙරුණා. පීසීආර් සාම්පලවලට කිසිදු හානියක් නොවූ බව ගිලන්රථයේ සිටි නිලධාරීන් ප්‍රකාශ කළා. මෝටර් රථයේ රියදුරු කැස්බෑව පොලීසිය මගින් අත්අඩංගුවට ‌ගෙන තිබෙනවා.     ", "URL": "https://www.itnnews.lk/2023/10/05/341766/", "Category": "දේශීය පුවත්", "Parent URL": null}