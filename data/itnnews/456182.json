{"Source": "ITN news", "Timestamp": "ஜனவரி 17, 2023 13:20", "Headline": "விலங்கு பாதுகாப்பு மற்றும் மிருககாட்சிசாலை முகாமைத்துவம் தொடர்பில் தேசிய எகடமி..", "News Content": "விலங்கு பாதுகாப்பு மற்றும் மிருககாட்சிசாலை முகாமைத்துவம் தொடர்பில் தேசிய எகடமி ஒன்றை நிறுவ நடவடிக்கை எடுக்கப்பட்டுள்ளது. நாட்டிலுள்ள மிருககாட்சிசாலைகள் மூலம் 300 வகையான, 5 ஆயிரத்துக்கும் மேற்பட்ட வனவிலங்குகள் பராமரிக்கப்படுவதாக விவசாயிகள் மற்றும் வனஜீவராசிகள், வனவள பாதுகாப்பு அமைச்சு அறிவித்துள்ளது. குறித்த செயற்பாடு தொடர்பில் முறையான தேசிய எகடமி நிறுவப்படாமை பாரிய குறையாகுமென அமைச்சு சுட்டிக்காட்டியுள்ளது. உள்நாட்டு, வெளிநாட்டு மாணவர்களுக்கு விலங்கியல் சார் கல்வியை பெற்றுக்கொள்ளக்கூடிய வகையில் விலங்கு பாதுகாப்பு மற்றும் மிருககாட்சிசாலை முகாமைத்துவம் தொடர்பான தேசிய எகடமி உருவாக்கப்படுமென அமைச்சர் மஹிந்த அமரவீர தெரிவித்துள்ளார். இது தொடர்பில் அமைச்சரவை பத்திரமொன்றை தாக்கல் செய்யவுள்ளதாகவும் அவர் குறிப்பிட்டுள்ளார். ", "URL": "https://www.itnnews.lk/2023/10/05/456182/", "Category": "Breaking News,தேசிய செய்திகள்", "Parent URL": null}