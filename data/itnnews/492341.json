{"Source": "ITN news", "Timestamp": "ජූනි 16, 2023 17:34", "Headline": "ඔරුගොඩවත්ත අඹතලේ මාර්ග කොටස මාස 3කින් අවසන් කරන්නැයි ජනපතිගෙන් නිලධාරීන්ට උපදෙස්", "News Content": "ඔරුගොඩවත්ත අඹතලේ මාර්ග කොටසෙහි අලුත්වැඩියා කටයුතු මාස තුනකින් අවසන් කරන ලෙසට ජනාධිපති රනිල් වික්‍රමසිංහ මහතා අදාළ අංශවලට උපදෙස් ලබා දුන්නා. ලෝ ලෙවල් මාර්ගයේ අලුත්වැඩියා කිරීමේ ව්‍යාපෘතියේ ප්‍රගති සමාලෝචන  සාකච්ඡාවට එක්වෙමින් ජනාධිපතිවරයා මේ බව කියා සිටියා. විදේශ ආධාර මත මාර්ග සංවර්ධන අධිකාරිය මගින් මෙම ව්‍යාපෘතිය ක්‍රියාත්මක කරනවා. සංවර්ධනය කෙරෙන සමස්ථ මාර්ග කොටසේ දිග කිලෝමීටර් 7.7ක්. 2016 වසරේ ජනවාරි මාසයේදී ආරම්භ වූ මෙම ව්‍යාපෘතිය 2020 වසරේදී අවසන් කිරීමට නියමිතව තිබුණා. අදාළ කොන්ත්‍රාත් සමාගමේ දුෂ්කරතාවන්, වන්දි ගෙවීම්, ජල නල එළීමේ ගැටලු ඇතුළු ගැටලු රැසක් හේතුවෙන් ව්‍යාපෘතියේ කටයුතු ප්‍රමාද වී තිබෙනවා. ඒ පිළිබදවද දීර්ඝ වශයෙන් සාකච්ඡා කෙරුණා. මැති ඇමතිවරුන් නිලදාරීන්, කොන්ත්‍රාත් සමාගමේ නියෝජිතයන් ඇතුළු පිරිසක් මෙම අවස්ථාවට එක්වුණා.       ", "URL": "https://www.itnnews.lk/2023/10/05/492341/", "Category": "දේශීය පුවත්", "Parent URL": null}