{"Source": "ITN news", "Timestamp": "ජූනි 16, 2022 12:15", "Headline": "විදේශ රැකියා නියෝජිත ආයතනයට නව අධ්‍යක්ෂ මණ්ඩලයක්", "News Content": "කම්කරු සහ විදේශරැකියා අමාත්‍යාංශය යටතේ ඇති විදේශ රැකියා නියෝජිත ආයතනයේ නව අධ්‍යක්ෂ මණ්ඩලය පත් කර තිබෙනවා. නව සභාපතිවරයා ලෙස විදේශ රැකියා ක්ෂේත්‍රයේ අත්දැකීම් අයෙක් වන සුරාජ් රන්දෙනිය මහතා පත් කළා. කාලයක් විදේශ රැකියා නියෝජිත ආයතන සංගමයේ සභාපතිවරයා ලෙස කටයුතු කර ඇති ඔහු ශ්‍රී ලංකා ආයෝජන මණ්ඩලයේ විධායක අධ්‍යක්ෂ වරයා ලෙසද කටයුතු කළා. අධ්‍යක්ෂ මණ්ඩලයට පත් කළ අජිත් ජයරත්න මහතා වෘත්තියෙන් නාවික ඉංජිනේරුවරයෙක්. නීතීඥ සමින්ද ජයසේකර මහතා සහාධිපත්‍ය නීතිය සම්බන්ධයෙන් මෙරට සිටින ජ්‍යෙෂ්ඨ නීතිඥවරයෙක්.  උදය සමරවීර මහතා ව්‍යාපාර ප්‍රවර්ධනය සහ අලෙවිකරණ සම්බන්ධයෙන් ප්‍රවීනයෙක් වන අතර  ධම්මික විජේරත්න මහතා කැළණිය විශ්ව විද්‍යාලයේ අලෙවිකරණ සම්බන්ධයෙන් පශ්චාත් උපාධිධාරියෙක් වන අතර නැශනල් ලංකා ෆිනෑන්ස් ආයතනයේ ඉහළ කළමනාකාරීත්වයේ නිලධාරියෙකි. ", "URL": "https://www.itnnews.lk/2023/10/05/417295/", "Category": "දේශීය පුවත්", "Parent URL": null}