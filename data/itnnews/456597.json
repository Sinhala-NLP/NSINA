{"Source": "ITN news", "Timestamp": "ජනවාරි 20, 2023 09:42", "Headline": "වීරකැටියේ පුද්ගල ඝාතනයක්", "News Content": "වීරකැටිය පාලන්කඩ ප්‍රදේශයේදී පුද්ගලයෙකු තියුණු ආයුධයකින් පහරදී ඝාතනය කර තිබෙනවා. පාලන්කඩ ප්‍රදේශයේදි පදිංචි පුද්ගලයෙකු  ඊයේ රාත්‍රී 11.30 ට පමණ මහමග ගමන් කරමින් සිටියදී මෙසේ ඔහුට තියුණු ආයුධයකින් පහරදී තිබෙනවා. පහරකෑමට ලක් වූ පුද්ගලයා එම ස්ථානයේදීම මිය ගිය ආරව්ලක් දුරදිග යාමෙන් මෙම ඝාතනය සිදු කර ඇති බවටයි සැකකෙරෙන්නේ. ඝාතනය සිදු කළ පුද්ගලයා වීරකැටිය පොලීසිය භාර වුණා. නීති විරෝධී අයුරින් පතල් කැනීම් සිදු කළ පුද්ගලයන් 06 දෙනෙකු බුත්තල කරවිල කොටුව ප්‍රදේශයේදී අත්අඩංගුවට ගැනුනා. පොලිස් විශේෂ කාර්ය බලකාය මෙම පිරිස අත්අඩංගුවට ගත්තා. කාලයක සිට මෙම පුද්ගලයන් ස්වභාවික පරිසරයට හා ජෛව විවිධත්වයට හානි කරමින් පතල් කැනීම් සිදු කර තිබෙනවා.     ", "URL": "https://www.itnnews.lk/2023/10/05/456597/", "Category": "දේශීය පුවත්", "Parent URL": null}