{"Source": "ITN news", "Timestamp": "ඔක්තෝබර් 28, 2022 16:44", "Headline": "ශ්‍රී ලංකාවේ ණය හිමියන් හා IMF අතර සාකච්ඡාවක් නොවැම්බර් 3 වනදා", "News Content": "ශ්‍රී ලංකාවේ ණය හිමියන් හා ජත්‍යාන්තර මුල්‍ය අරමුදල අතර තීරණාත්මක සාකච්ඡාවක් ලබන 03වෙනිදා පැවැත්වීමට නියමිතව තිබෙනවා. ශ්‍රී ලංකාවේ ණය ප්‍රතිව්‍යුහ ගත කිරීම සම්බන්ධයෙන් එහි දී දීර්ඝ වශයෙන් සාකච්ඡා කිරීමට නියමිතව බවයි ජනාධිපති මාධ්‍ය අංශය පවසන්නේ. ජාතික ආරක්ෂාව පිළිබඳ ජනාධිපති ජ්‍යෙෂ්ඨ උපදේශක හා ජනාධිපති කාර්ය මණ්ඩල ප්‍රධානී සාගල රත්නායක මහතා සහ ජත්‍යාන්තර මුල්‍ය අරමුදලෙහි ශ්‍රී ලංකාව සදහා පත්ව සිටින නව නේවාසික නියෝජිත සර්වත් ජහාන්, ජත්‍යාන්තර මුල්‍ය අරමුදලේ නේවාසික නියෝජිත ටුබගස් චේරිදනුස්ට්‍යොවන් යන මහත්ම මහත්මින් අතර හමුවක් ඊයේ පස්වරුවේ ජනාධිපති කාර්යාලවේ දී පැවැත්වුණා. ජත්‍යාන්තර මුල්‍ය අරමුදලේ නේවාසික නියෝජිත ටුබගස් චේරිදනුස්ට්‍යොවන් සිය සේවා කාලය අවසන් කර ශ්‍රී ලංකාවෙන් පිටත්ව යාමට නියමිතව තිබෙනවා. ණය ප්‍රතිව්‍යුහ ගත කිරිමේ පුර්ව ක්‍රියා මාර්ග පිළිබද මෙන්ම ණය හිමියන්ගේ සමුළුව පිළිබද මෙහි දී විශේෂ අවධානය යොමු වුණා. මෙම සාකච්ඡාව පිළිබද ජනාධිපති රනිල් වික්‍රමසිංහ මහතා දැනුවත් කොට ප්‍රතිචාරය කඩිනමින් දැනුම් දීමට අපේක්ෂා කරන බවයි සාගල රත්නායක මහතා මෙම නියෝජිතයන්ට ප්‍රකාශ කලේ.   ", "URL": "https://www.itnnews.lk/2023/10/05/442928/", "Category": "Breaking News,දේශීය පුවත්", "Parent URL": null}