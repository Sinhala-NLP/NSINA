{"Source": "ITN news", "Timestamp": "ජනවාරි 11, 2022 11:42", "Headline": "ඇමති ගම්මන්පිලට පනවා ඇති විදෙස් ගමන් තහනම තාවකාලිකව ඉවතට", "News Content": "අමාත්‍ය උදය ගම්මන්පිල මහතාට පනවා ඇති විදෙස් ගමන් තහනම තාවකාලිකව ඉවත් කෙරුණා. ඕස්ට්‍රේලියා ජාතික ව්‍යාපාරිකයෙකුට අයත් සමාගම් කොටස් විකුණා රුපියල් මිලියන 20 ක් සාපරාධී සාවද්‍ය පරිහරණය කළ බවට අමාත්‍ය උදය ගම්මන්පිල මහතාට චෝදනා එල්ලවී තිබෙනවා. මෙම නඩුවට අදාළවයි ඔහුගේ විදෙස් ගමන් තහනමට ලක්කර තිබුණේ. ගම්මන්පිල මහතාගේ නීතිඥවරයා අධිකරණය හමුවේ කරුණු දක්වමින් කියාසිටියේ පුද්ගලික සංචාර දෙකක් හා රාජකාරි සංචාර දෙකක් සඳහා අමාත්‍යවරයාට විදේශගතවීමට අවශ්‍ය බවයි. එය සළකා බැලූ කොළඹ මහාධිකරණය නියෝග කළේ ලබන 23 වනදා සිට අප්‍රේල් 29 වනදා දක්වා අදාළ තහනම ඉවත් කිරීමටයි.           ", "URL": "https://www.itnnews.lk/2023/10/05/388028/", "Category": "දේශීය පුවත්", "Parent URL": null}