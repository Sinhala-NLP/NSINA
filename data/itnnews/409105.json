{"Source": "ITN news", "Timestamp": "අප්‍රේල් 30, 2022 13:08", "Headline": "මැයි 01සහ 03 විදුලි කප්පාදුවක් නැහැ", "News Content": "එළඹෙන මැයි 01 වනදා සහ මැයි 03 වනදා කිසිදු විදුලි කප්පාදුවක් සිදු නොවන බව ලංකා විදුලිබල මණ්ඩලය නිවේදනය කරනවා. ඒ මැයි 01 කම්කරු දිනය සහ මැයි 03 වනදාට රාමසාන් උත්සවය යෙදී තිබීම හේතුවෙන්. ඒ අනුව අදාළ දිනයන්වල ජනතාවට අවශ්‍ය කටයුතු සිදුකරගෙන යාම සදහා මෙම පහසුව සලසන බවයි මහජන උපයෝගීතා කොමිෂන් සභාවේ සභාපති ජනක රත්නායක මහතා කියා සිටියේ.  කෙසේ වෙතත් ලබන සදුදා සහ බදාදා යන දිනයන්වලදී පැය 3යි විනාඩි 20ක විදුලි කප්පාදුවක් සිදුවන බව එම කොමිෂන් සභාව වැඩිදුරටත් පවසනවා. මේ අතර විදුලිබිල ඉහළ දැමීම සම්බන්ධයෙන් මෙතෙක් අවසන් තීරණයක් ගෙන නොමැති බව ද එම කොමිෂන් සභාව ප්‍රකාශ කළා. ඒ පිළිබද මතය රජයෙන් විමසා ඇති අතර ඊට පිළිතුරු තමන් වෙත ලැබීමෙන් අනතුරුව මහජනතාවගේ අදහස් විමසීමට ද කටයුතු කරන බව ජනක රත්නායක මහතා සඳහන් කරනවා.   ", "URL": "https://www.itnnews.lk/2023/10/05/409105/", "Category": "දේශීය පුවත්", "Parent URL": null}