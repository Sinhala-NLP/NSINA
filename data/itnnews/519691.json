{"Source": "ITN news", "Timestamp": "ඔක්තෝබර් 1, 2023 06:05", "Headline": "මාලදිවයිනට නව ජනාධිපතිවරයෙක්", "News Content": "මාලදිවයින දූපත් රාජ්‍යයේ ජනාධිපතිවරණයේ දෙවැනි වටයෙන් විපක්ෂ නායක මොහොමඩ් මුයිසු ජයග්‍රහණය කර තිබෙනවා. ඒ අනුව මාලදිවයිනේ මීළඟ ජනාධිපතිවරයා වනු ඇත්තේ 45 හැවිරිදි මුයිසුය. මුයිසු දිනූ ඡන්ද ප්‍රතිශතය සියයට 54 ක් බවයි පැවසෙන්නේ. චීන හිතවාදියෙක් වූ  මුයිසු, මාලේ අගනුවර නගරාධිපතිවරයා ලෙස ද කටයුතු කර තිබෙනවා. ජනාධිපතිවරණයේ දෙවැනි වටයේ දී, මුයිසු සමඟ තරඟ වැදුණු මාලදිවයින ජනාධිපති 61 හැවිරිදි ඊබ්‍රහීම් සෝලී, පරාජය බාර ගනිමින් මුයිසු ට සුබ පතා තිබෙනවා. ඊබ්‍රහීම් සෝලී ඉන්දීය හිතවාදියෙකි. ", "URL": "https://www.itnnews.lk/2023/10/05/519691/", "Category": "ජාත්‍යන්තර පුවත්", "Parent URL": null}