{"Source": "ITN news", "Timestamp": "මැයි 31, 2022 14:19", "Headline": "ශෂී වීරවංශට ඇප", "News Content": "ශෂී වීරවංශ මහත්මියට ඇප නියම කෙරුණා. රුපියල් පනස්දහසක මුදල් ඇප සහ රුපියල් ලක්ෂ 50 බැගින්වූ ශරීර ඇප දෙකක් මත ඇය මුදා හැරීමටයි කොළඹ මහේස්ත්‍රාත් අධිකරණය නියෝග කළේ. අවිධිමත් රාජ්‍යතාන්ත්‍රික විදේශ ගමන් බලපත්‍රයක් ලඟ තබා ගැනීමේ සිද්ධිය සම්බන්ධයෙන් හිටපු අමාත්‍ය විමල් වීරවංශ මහතාගේ බිරිද වන ශෂී වීරවංශ මහත්මියට පසුගිය දා වසර දෙකක සිර දඩුවම් නියම කෙරුණා. එම දඩුවමට එරෙහිව ඇයගේ නීතිඥවරුන් අභියාචනයක් ඉදිරිපත් කළා. කොළඹ මහෙස්ත්‍රාත් අධිකරණයේදී එම අභියාචනය සළකා බැලීමෙන් අනතුරුවයි ඇයට මෙලෙස ඇප නියම කෙරුණේ. විත්තිකාරියට වෙනත් නඩු නොමැති වීම සහ පෙර වැරදි නොමැති වීම යන කරුනු සැලකිල්ලට ගෙන මෙම ඇප නියෝගය ප්‍රකාශයට පත්කරන බවයි ප්‍රධාන මහේස්ත්‍රාත් නන්දන අමරසිංහ මහතා සදහන් කළේ.  කෙසේ වෙතතක් ඇයගේ විදේශ ගමන් තහනම් කිරීමට මහේස්ත්‍රාත්වරයා නියෝග කළා.       ", "URL": "https://www.itnnews.lk/2023/10/05/414352/", "Category": "Breaking News,දේශීය පුවත්", "Parent URL": null}