{"Source": "ITN news", "Timestamp": "மே 26, 2022 12:43", "Headline": "மீண்டும் எரிவாயு விநியோகத்தை முன்னெடுக்க லாப் நிறுவனம் நடவடிக்கை..", "News Content": "கடன் பத்திரங்களை விநியோகிப்பதற்கு சந்தர்ப்பம் மேற்கொள்ளும் நிலையில் எதிர்வரும் 6 தினங்களுக்குள் சந்தைக்கு லாப் எரிவாயு சிலிண்டர்களை விநியோகிக்க முடியுமென அந்நிறுவனம் அறிவித்துள்ளது. கடந்த காலங்களில் சந்தைக்கான எரிவாயு விநியோகம் முழுமையாக விநியோகிக்கப்படாத நிலையில், பாவனையாளர்கள் பெரும் நெருக்கடி நிலையை எதிர்கொண்டுள்ளனர். இந்நிலையில் அதுதொடர்பில் உரிய கவனம் செலுத்தப்பட்டு எரிவாயு கப்பலுக்கான கடன்பத்திரங்களை செலுத்துவதற்கான நடவடிக்கைகள் மேற்கொள்ளப்பட்டதாக லாப் நிறுவனத்தின் தலைவர் டபிள்யூ.கே.எச். வேகப்பிட்டிய தெரிவித்துள்ளார். இதேவேளை இன்றையதினம் லிட்ரோ நிறுவனத்தின் ஊடாக சந்தைக்கான எரிவாயு விநியோகம் இடம்பெறாதென அறிவிக்கப்பட்டுள்ளது. மக்கள் எரிவாயு சிலிண்டர்களை பெற்றுக்கொள்வதற்காக வரிசைகளில் காத்திருக்க வேண்டாமெனவும் அறிவுறுத்தப்பட்டுள்ளது. இந்நிலையில் 3 ஆயிரத்து 500 மெற்றிக் தொன் எரிவாயு அடங்கிய கப்பலொன்று இன்றையதினம் நாட்டை வந்தடையவுள்ளது. குறித்த கப்பலில் இருந்து எரிவாயு களஞ்சியத்திற்கு கொண்டுசெல்லப்படும் வரை எரிவாயு விநியோகம் இடம்பெறாதெனவும் லிட்ரோ நிறுவனம் அறிவித்துள்ளது. ", "URL": "https://www.itnnews.lk/2023/10/05/413271/", "Category": "Breaking News,தேசிய செய்திகள்", "Parent URL": null}