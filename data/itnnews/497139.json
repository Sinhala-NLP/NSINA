{"Source": "ITN news", "Timestamp": "ජූලි 4, 2023 11:17", "Headline": "ලිට්‍රෝ ගෑස් මිල අද මධ්‍යම රාත්‍රියේ සිට යළි පහළට", "News Content": "ගෘහස්ථ ගෑස් සිලින්ඩරයක මිල අද මධ්‍යම රාත්‍රියේ සිට රුපියල් 2982 දක්වා අඩු කෙරෙන බව ලිට්‍රෝ සභාපති මුදිත පීරිස් මහතා පවසනවා. ඊට සාපේක්ෂව සෙසු ගෑස් සිලින්ඩර් මිලද පහත දැමු බව අද පැවති මාධ්‍ය හමුවකදී සභාපතිවරයා ප්‍රකාශ කළා. ලිට්‍රෝ ගෑස් මිල අඛණ්ඩව පහත දැමු පස් වන අවස්ථාව මෙයයි. ඒ අනුව රුපියල් 3186ක්ව පැවති කිලෝ ග්‍රෑම් 12.5 ගෘහස්ත ගෑස් සිලින්ඩරයක මිල රුපියල් 204කින් අඩු කිරීමත් සමග එහි නව මිල රුපියල් 2982ක්. කිලෝ ග්‍රෑම් 5 ගෑස් සිලින්ඩරයක මිල රුපියල් 83කින් අඩුකර තිබෙනවා. ඒ අනුව 1281ක්ව පැවති ගෑස් සිලින්ඩරයේ නව මිල රුපියල් 1198ක්. කිලෝ ග්‍රෑම් 2.3 ගෑස් සිලින්ඩරයක් රුපියල් 37කින් අඩුකර තිබෙනවා. ඒ අනුව 598 ක්ව පැවති ගෑස් සිලින්ඩරයේ නව මිල රුපියල් 561ක් බවයි ලිට්‍රෝ ගෑස් සමාගම සදහන් කරන්නේ.     ", "URL": "https://www.itnnews.lk/2023/10/05/497139/", "Category": "Uncategorized @si", "Parent URL": null}