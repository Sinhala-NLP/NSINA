{"Source": "ITN news", "Timestamp": "ඔක්තෝබර් 22, 2021 15:45", "Headline": "ලොව පුරා සෞඛ්‍ය සේවකයින් 180,000කට වැඩි පිරිසක් කොවිඩ් වෛරසයට බිලිවෙයි", "News Content": "ලොව පුරා සෞඛ්‍ය ක්ෂේත්‍රයට සම්බන්ධ එක් ලක්ෂ අසූ දහසකට වැඩි පිරිසක් කොවිඩ් 19 වෛරසයට බිලිවී ඇති බව ලෝක සෞඛ්‍ය සංවිධානය නිකුත් කළ නිවේදනයක සදහන් වනවා. වෛද්‍යවරුන්,  හෙද හෙදියන්, රෝහල් කාර්ය මණ්ඩල සේවක සේවිකාවන් සහ මහජන සෞඛ්‍ය පරීක්ෂකවරුන් ඒ අතර වනවා. ඔවුන් කොවිඩ් 19 රෝගීන් සුවපත් කිරීම සදහා දිවි පරදුවට තබා කළ මෙහෙවර අමරණීය බව ලෝක සෞඛ්‍ය සංවිධානය වැඩිදුරටත් පෙන්වා දෙනවා. ලොව පුරා රටවල සෞඛ්‍ය අමාත්‍යාංශ හරහා ලබාගත් වාර්තා මත පදනම්ව වසංගතයට බිලිවී ඇති සෞඛ්‍ය සේවකයන් පිළිබද තොරතුරු ගණනය කර තිබෙනවා. 2020 වසරේ ජනවාරි සිට මෙම වසරේ මැයි මස දක්වා තොරතුරු මීට ඇතුළත්. ලෝක සෞඛ්‍ය සංවිධානයේ දත්තවලට අනුව ලොව පුරා සෞඛ්‍ය ක්ෂේත්‍රයේ නියැලී සිටින පිරිස මිලියන 135 ක් ලෙසයි සදහන් වන්නේ.       ", "URL": "https://www.itnnews.lk/2023/10/05/371023/", "Category": "ජාත්‍යන්තර පුවත්", "Parent URL": null}