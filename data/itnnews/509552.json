{"Source": "ITN news", "Timestamp": "අගෝස්තු 20, 2023 12:24", "Headline": "SRI LANKA’S NEXT TOP MODEL අවසන් මහා තරගය නෙළුම් පොකුණ රඟහලේදී උත්කර්ෂවත්ව ", "News Content": "ශ්‍රී ලංකා නෙක්ස්ට් ටොප් මොඩ්ල් තරගාවලියේ අවසන් මහා තරගය කොළඹ නෙළුම් පොකුණ රඟහලේ දී පැවැත්වුණා. නෙක්ස්ට් ටොප් මොඩ්ල් ලෝක තරගාවලියට සමගාමීවයි මෙය සංවිධාන කෙරුණේ. නෙක්ස්ට් ටොප් මොඩ්ල් මෙවර තරගාවලිය සදහා නවක ශිල්පීන් විශාල පිරිසක් ඉදිරිපත්ව සිටියා. ඉන් තෝරාගත් 22 දෙදෙනෙකු අවසන් මහා තරගයට සහභාගී වුණා. එහිදී හොදම නිරූපණ ශිල්පියා ලෙස කවිදු මඩුගේ සහ හොදම නිරූපණ ශිල්පිනිය ලෙස රශ්මි සුබේද්‍රා සම්මාන හිමිකර ගත්තා. මෙහි ප්‍රධාන ආරාධිතයා ලෙස සහභාගී වුයේ ආරක්ෂක මාණ්ඩලික ප්‍රධානි ජනරාල් ශවේන්ද්‍ර සිල්වා මහතායි. විවිධ තරග අංශවලින් ජයග්‍රහණය ලැබූවන්නට සම්මාන සහ මුදල් ත්‍යාග ද මෙහිදි‍ පිරිනැමුණා. ජයග්‍රහණය ලැබූ නිරූපණ ශිල්පින් සහ ශිල්පිනියන් නෙක්ස්ට් ටොප් මොඩ්ල් ලෝක විලාසිතා තරගාවලියට ඉදිරිපත් වීමට නියමිතයි.         ", "URL": "https://www.itnnews.lk/2023/10/05/509552/", "Category": "Breaking News,දේශීය පුවත්", "Parent URL": null}