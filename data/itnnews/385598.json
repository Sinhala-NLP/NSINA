{"Source": "ITN news", "Timestamp": "දෙසැම්බර් 29, 2021 11:54", "Headline": "කඩිනමින් විශ්වවිද්‍යාල දේශන ආරම්භ කරන බව විශ්වවිද්‍යාල ප්‍රතිපාදන කොමිසන් සභාවේ සභාපති කියයි", "News Content": "විශ්වවිද්‍යාල සිසුන්  සියයට සියයම විශ්වවිද්‍යාලවලට ගෙන්වා ගනිමින් දේශන පැවැත්වීමට කඩිනිමින් ක්‍රියා කරන බව විශ්වවිද්‍යාල ප්‍රතිපාදන කොමිසන් සභාවේ සභාපති ජ්‍යෙෂ්ඨ මහාචාර්ය සම්පත් අමරතුංග මහතා පවසනවා. කොරෝනා ව්‍යාප්තිය හේතුවෙන් විශ්වවිද්‍යාල මාස ගණනාවකට පෙර වසා දැමුණා. පසුව ඒවායෙහි අධ්‍යාපනය ඔන්ලයින් ක්‍රමයට සිදු කිරීම ආරම්භ වුණා. විශ්වවිද්‍යාලවලට සියයට පනහක සිසුන්ගේ ධාරිතාවකින් යුක්තව විශ්වවිද්‍යාල තුළ දේශන පවත්වාගෙන යාම සදහා ඊයේ අවසර හිමි වුණා. එම තත්ත්වය තවදුරටත් වර්ධනය කරන බවයි විශ්වවිද්‍යාල ප්‍රතිපාදන කොමිසන් සභාවේ සභාපති ජ්‍යෙෂ්ඨ මහාචාර්ය සම්පත් අමරතුංග මහතා කියා සිටින්නේ. විශ්වවිද්‍යාල කිහිපයක මේ වනවිටත් සිසුන්ගේ සහභාගිත්වයෙන් දේශන පැවැත්වෙනවා. සෞඛ්‍ය ආරක්ෂිත ක්‍රමවේද භාවිත කරමින් එක් වරකදී සැලකිය යුතු සිසුන් පිරිසක් ඒ සදහා සහභාගි කර ගැණෙනවා. පවත්නා සෞඛ්‍ය තත්ත්වය මත මෙය ඉදිරියේ දී තවදුරටත් වර්ධනය කර ගැනීමටයි අපේක්ෂා කෙරෙන්නේ.   ", "URL": "https://www.itnnews.lk/2023/10/05/385598/", "Category": "දේශීය පුවත්", "Parent URL": null}