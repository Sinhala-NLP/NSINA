{"Source": "ITN news", "Timestamp": "ජූලි 14, 2022 16:36", "Headline": "මිරිස්සේදී දෙපිරිසක් අතර ඇති වූ ආරවුලක් දුරදිග යාමෙන් 37 හැවිරිදි පුද්ගලයෙකු ජීවිතක්ෂයට", "News Content": "මිරිස්ස යටිපිල ප්‍රදේශයේදී දෙපිරිසක් අතර ඇති වූ ආරව්ලක් දුරදිග යාමෙන් 37 හැවිරිදි පුද්ගලයෙකු ජීවිතක්ෂයට පත් වුණා. සිද්ධියෙන් බරපතල තුවාල ලැබූ තවත් පුද්ගලයෙක් මාතර මහ රෝහලට ඇතුලත් කර තිබෙනවා. ඊයේ රාත්‍රී 08.30 ට පමණ මෙම ගැටුම සිදුව ඇති බව වැලිගම පොලීසිය සදහන් කළා. ගැටුම අතරතුරදී ජීවිතක්ෂයට පත් වූ පුද්ගලයා ත්‍රී රෝද රථයකින් හැප්පීමෙන් පසු තියුණු ආයුධයකින් පහරදීමට ලක්ව ඇති බව විමර්ශනවලදී හෙලි වුණා. ඝාතනයට සම්බන්ධ පුද්ගලයන්ගේ නිවාස දෙකකට පිරිසක් ගිනිතබා ඇති බවද අපවාර්තාකරුන් සදහන් කරනවා.       ", "URL": "https://www.itnnews.lk/2023/10/05/423255/", "Category": "දේශීය පුවත්", "Parent URL": null}