{"Source": "ITN news", "Timestamp": "සැප්තැම්බර් 19, 2022 09:19", "Headline": "පේරාදෙණිය විශ්වවිද්‍යාලයේ ශිෂ්‍යයෙකු අතුරුදන්වීම සම්බන්ධයෙන් පරීක්ෂණ ඇරඹෙයි", "News Content": "පේරාදෙණිය විශ්වවිද්‍යාලයේ ශිෂ්‍යයෙකු අතුරුදන්වීමක් සම්බන්ධයෙන් පරීක්ෂණ ආරම්භ කර තිබෙනවා. පේරාදෙණිය විශ්වවිද්‍යාලයේ 4 වසරේ ඉගනුම ලබන ශිෂ්‍යයෙකු අතුරදන් වීමත් සම්බන්ධයෙන් පේරාදෙණිය පොලිසියට ලැබී ඇති පැමිණිල්ලකට අනුව පරීක්ෂණ ක්‍රියාත්මකයි. මෙලෙස අතුරදන්ව ඇත්තේ වයස අවුරුදු 24ක් වන පේරාදෙණිය විශ්වවිද්‍යාලයේ ශාස්ත්‍ර පීඨයේ ඉගනුම ලැබූ ශිෂ්‍යයෙක්. ඔහු යක්කල ප්‍රදේශයේ පදිංචිකරුවෙකු බව පොලිසිය ප්‍රකාශ කළා. එම ශිෂ්‍යයා ලියන ලද බවට සැක කරන ලිපියක් ඔහු සිටි බෝඩිම් කාමරයේ තිබී සොයා ගෙන ඇති අතර මේ වන විටත් ඔහු පිළිබද කිසිදු තොරතුරක් අනාවරණය වී නැහැ. පේරාදෙණිය පොලිසිය වැඩිදුර විමර්ශන කරනවා.       ", "URL": "https://www.itnnews.lk/2023/10/05/435781/", "Category": "දේශීය පුවත්", "Parent URL": null}