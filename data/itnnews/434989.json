{"Source": "ITN news", "Timestamp": "සැප්තැම්බර් 14, 2022 18:12", "Headline": "75 වන නිදහස් සමරු උළෙල අලුත් ආකාරයකින් පවත්වන්න අගමැතිගෙන් උපදෙස්", "News Content": "75 වන නිදහස් සමරුව අලුත් ආකාරයකින් මෙන්ම අඩු වියදමකින් පැවැත්වීමට කටයුතු කරන ලෙස අග්‍රාමාත්‍ය  දිනේෂ් ගුණවර්ධන මහතා අදාළ පාර්ශ්ව වෙත උපදෙස් ලබා දුන්නා. නිදහසේ 75 වන සමරුවේ ඓතිහාසිකත්වය සහ අභිමානවත් බව සැලකිල්ලට ගෙන ජාතික උත්සවය සහ රටපුරා සැමරුම් අලුත් ආකාරයකට සංවිධාන කරන්නැයි අග්‍රාමාත්‍ය දිනේෂ් ගුණවර්ධන මහතා අද පැවති සාකච්ඡාවකදී උපදෙස් ලබා දුන්නා. 75 වන නිදහස් සමරු උළෙලේ  2023 කමිටු සාමාජිකයින්ගේ කාර්ය භාරය පිළිබද පැවති සාකච්ඡාවකට එක්වෙමිනුයි අග්‍රාමාත්‍යවරයා මෙම උපදෙස් ලබාදීම සිදු කළේ. ජාතික උත්සවයේ සියලු කටයුතු නිදහසේ ඉතිහාසයට සම්බන්ධ  කරගනිමින් සියලු පාර්ශ්වයන්ගේ සහයෝගය ලබා ගෙන නිර්මාණාත්මක අයුරින් අඩු වියදමකින් සිදු කිරීමට කටයුතු කරන ලෙස ද අග්‍රාමාත්‍ය දිනේෂ් ගුණවර්ධන මහතා වැඩිදුරටත් උපදෙස් ලබා දුන්නා. මෙවර නිදහස නව ආරකින් සැමරීම ජනාධිපතිවරයාගේ ද අපේක්ෂාව වී තිබෙනවා. රාජ්‍ය අමාත්‍ය අශෝක ප්‍රියන්ත ඇතුලු පිරිසක් මෙම සාකච්ඡාවට එක්ව සිටියා.       ", "URL": "https://www.itnnews.lk/2023/10/05/434989/", "Category": "Breaking News,දේශීය පුවත්", "Parent URL": null}