{"Source": "ITN news", "Timestamp": "සැප්තැම්බර් 17, 2022 12:13", "Headline": "ගැටඹේ රාජෝපවනාරාම විහාර පරිශ්‍රය ගිලා බැසීමේ අවදානමක", "News Content": "මහනුවර ගැටඹේ රාජෝපවනාරාම විහාර පරිශ්‍රයේ පිහිටි වසර 500ක් පමණ පැරණි බෝධීන් වහන්සේ මෙන්ම අවට ප්‍රදේශය මහවැලි ගගට ගිලා බැසීමේ අවදානමක් මතුව ඇති බව එම විහාරාධිපති ශ්‍රී ලංකා රාමඤ්ඤ නිකායේ අනුනායක පූජ්‍ය කැප්පෙටියාගොඩ සිරිවිමල ස්වාමීන් වහන්සේ  ප්‍රකාශ කරනවා. පසුගියදා ඇතිවූ අධික වර්ෂාවත් සමග මෙම ඓතිහාසික පුදබිමේ ඉරිතැලීම් සිදුව තිබෙනවා. ඒ අනුව බෝධීන් වහන්සේ පමණක් නොව ඓත්‍යයේ හා විහාරස්ථානයේ ගොඩනැගිලි ද ඉරිතැලීම්වලට ලක්ව ඇති බවයි විහාරාධිපති ස්වාමීන් වහන්සේ ප්‍රකාශ කරන්නේ. මේ පිළිබද රජයට දැනුම් දීමෙන් පසු අමාත්‍ය රොෂාන් රණසිංහ මහතා විහාරස්ථානයට පැමිණ තත්ත්වය පිළිබද සොයා බැලුවා.       ", "URL": "https://www.itnnews.lk/2023/10/05/435464/", "Category": "දේශීය පුවත්", "Parent URL": null}