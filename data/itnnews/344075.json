{"Source": "ITN news", "Timestamp": "ජූනි 21, 2021 12:10", "Headline": "එක්ස්ප්‍රස් පර්ල් මෙරට පරිසරයට කළ හානිය ගැන ජගත් සංවිධානය තොරතුරු රැස් කරයි", "News Content": "එක්ස්ප්‍රස් පර්ල් නෞකාවේ ඇති වූ ගින්නෙන් මෙරට පරිසරයට සිදු වූ හානිය සොයා බැලීමට පැමිණි ජගත් සංවිධානයේ පරිසර නියෝජිතයින් තොරතුරු එක් රැස් කරමින් සිටින බව වාර්තා වනවා. ඊයේ දිනයේදී නෞකාව ගිනි ගත් මුහුදු ප්‍රදේශය වෙත ගිය මෙම නියෝජිත පිරිස නෞකාව හා ඒ අවට ප්‍රදේශය නිරීක්ෂණය කර තිබෙනවා. පැය තුනකට ආසන්න කාලයක් ඔවුන් ඒ ආශ්‍රිත මුහුද ප්‍රදේශයේ රැදි සිටි අතර සමුද්‍රීය පරිසර ආරක්ෂණ අධිකාරියේ නිලධාරීන්ද ඊට එක්වී තිබෙනවා. මෙම නියෝජිත පිරිස උස් වැටකෙයියාව ප්‍ර දේශයේ වෙරළ තීරය නිරීක්ෂණය කිරීමටද එක් වුණා. තවත් සතියක පමණ කාලයක් එක්සත් ජාතීන්ගේ පරිසර වැඩසටහනේ විශේෂඥයන් මෙරට රැදි සිටිමින් නෞකාවේ සිදුවූ  පාරිසරික හානිය සොයා බැලීමට නියමිතයි. මේ අතර දිවයිනේ විවිධ ස්ථානවලින් වෙරළට ගොඩ ගසා තිබූ සමුද්‍ර ජීවින් ඊයේ දිනයේ දකින්නට ලැබුණු බව වාර්තා වනවා.       ", "URL": "https://www.itnnews.lk/2023/10/05/344075/", "Category": "දේශීය පුවත්", "Parent URL": null}