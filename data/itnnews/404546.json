{"Source": "ITN news", "Timestamp": "මාර්තු 30, 2022 09:04", "Headline": "ගතවූ පැය 24ට වැඩිම කොරෝනා මරණ සංඛ්‍යාව ඇමෙරිකාවෙන් වාර්තා වෙයි", "News Content": "ගතවූ පැය 24 ට ලොව පුරා රටවල් 225 කින් කොරෝනා වයිරස ආසාදිතයින් ලක්ෂ 15 ට අධික සංඛ්‍යාවක් හමුව තිබෙනවා. සිදුව ඇති මරණ සංඛ්‍යාව 4,026 ක්. ඊයේ දිනයේදී වැඩිම වයිරස ආසාදිතයින් සංඛ්‍යාවක් හමුව ඇත්තේ දකුණු කොරියාවෙන්. එම සංඛ්‍යාව 350,000 කට ආසන්නයි. එමෙන්ම ජර්මනියෙන් 237,000ක් ප්‍රංශයෙන් 217,000 ක් ඉතාලියෙන් 99,000 ක් හා වියට්නාමයෙන් 88,000 ක් ලෙස වයිරස ආසාදිතයින් හමුව තිබෙනවා. එමෙන්ම ගතවූ පැය 24 ට වාර්තා වූ වැඩිම කොරෝනා මරණ සංඛ්‍යාව වන 717 සිදුව ඇත්තේ ඇමෙරිකාවෙන්. ඒ සමඟම ලොව සමස්ත කොරෝනා මරණ සංඛ්‍යාව හැටඑක් ලක්ෂ පනස්හත් දහස ඉක්මවා ගියා. හමුව ඇති සමස්ත වයිරස ආසාදිතයින් සංඛ්‍යාව හතලිස් අටකෝටි පනස් පන් ලක්ෂ පනස්දහසකට අධික බවයි ලෝක සෞඛ්‍ය සංවිධානය නිවේදන කරන්නේ.       ", "URL": "https://www.itnnews.lk/2023/10/05/404546/", "Category": "ජාත්‍යන්තර පුවත්", "Parent URL": null}