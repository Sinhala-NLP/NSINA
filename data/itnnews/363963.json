{"Source": "ITN news", "Timestamp": "සැප්තැම්බර් 21, 2021 10:45", "Headline": "කාබනික පොහොර නිෂ්පාදනයට බොහෝ පිරිස් එක් වෙයි", "News Content": "කාබනික පොහොර නිෂ්පාදනයට බොහෝ පිරිස් එක්ව සිටිනවා. එවැනි පුවත් කිහිපයක් අද දිනයේ ද අප වෙත ලැබී තිබෙනවා. මිහින්තලය ගොවි ජන සේවා කාර්යාලයේ නිලධාරිනියක වන ශ්‍යාමා හේවා ගමගේ මහත්මිය සිය නිවසේ ඉතා සාර්ථක ලෙස කාබනික පොහොර නිෂ්පාදනය සිදු කරනවා. කාබනික පොහොර සම්බන්ධයෙන් තමන් ලැබූ පුහුණුව මෙහිදී වැදගත් වූ බවයි ඇය පවසන්නේ. ප්‍ර දේශයේ අවට ඇති ජපන් ජබර ගොම පොහොර වැනි ද්‍රව්‍ය උපයෝගි කර ගනිමින් මෙම නිෂ්පාදන කටයුතු සිදු කරන බවද හේවාගමගේ මහත්මිය පැවසුවා. මේ අතර ඌව පරණගම අඹගස්දෝව ඉහළ ජයසිංහගම ප්‍රදේශයේ පදිංචි ඩබ්ලිව් විජේවර්ධන වීරසිංහ මහතා ද සාර්ථක ලෙස කාබනික පොහොර නිෂ්පාදන ව්‍යාපෘතියක් ක්‍රියාත්මක කරනවා. තම නිෂ්පාදනවලට ගොවීන්ගෙන් ඉහළ ඉල්ලුමක් පවතින බවයි ඔහු පවසන්නේ. කාබනික පොහොර ලබා ගැනීමට පැමිණෙන ගොවීන්ට දැක බලා ගැනීම සදහා හරිතාගාර වගාවක් ද ඔහු පවත්වාගෙන යනවා.   ", "URL": "https://www.itnnews.lk/2023/10/05/363963/", "Category": "දේශීය පුවත්", "Parent URL": null}