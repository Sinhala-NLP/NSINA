{"Source": "ITN news", "Timestamp": "දෙසැම්බර් 21, 2021 12:01", "Headline": "න්‍යෂ්ඨික අවි තහනම් කිරීම පිළිබඳ ගිවිසුමට අත්සන් තැබීම සඳහා කැබිනට් මණ්ඩල අනුමැතිය", "News Content": "න්‍යෂ්ඨික අවි තහනම් කිරීම පිළිබඳ ගිවිසුමට අත්සන් තැබීම සඳහා කැබිනට් මණ්ඩල අනුමැතිය හිමිව තිබෙනවා. ඊට අදාළ නීති සම්පාදන ක්‍රියාවලිය කඩිනමින් ආරම්භ කරන බවයි කැබිනට් තීරණ දැනුම් දීම සඳහා ප්‍රවෘත්ති දෙපාර්තමේන්තුවේ පැවති මාධ්‍ය හමුවේදී අමාත්‍ය ඩලස් අලහප්පෙරුම මහතා ප්‍රකාශ කළේ. කොවිඩ් වසංගතය හේතුවෙන් දැඩි බලපෑමක් එල්ලවූ සංචාරක කර්මාන්තය යළි නඟා සිටුවීම සඳහා සහන ලබාදෙන බවයි අමාත්‍යවරයා කියා සිටියේ. ජනප්‍රිය ගායිකා යොහානි ද සිල්වාට ඉඩමක් ලබාදීම සම්බන්ධයෙන් ද මාධ්‍ය හමුවේදී අදහස් පළකෙරුණා. රබර් වගාව සඳහා වගා කරුවන් පෙළඹවීමේ අරමුණෙන් සහනාධාර වාරික සංශෝධනය කිරීමට ද පියවර ගන්නා බවයි අමාත්‍යවරයා ප්‍රකාශ කළේ.   ", "URL": "https://www.itnnews.lk/2023/10/05/384041/", "Category": "දේශීය පුවත්", "Parent URL": null}