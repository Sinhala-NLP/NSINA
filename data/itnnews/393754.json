{"Source": "ITN news", "Timestamp": "பிப்ரவரி 7, 2022 18:34", "Headline": "சம்பந்தனுக்கும் சுமந்தரனுக்கும் எதிராக ஐரோப்பிய டயஸ்போராக்கள் எதிர்ப்பில்..", "News Content": "தமிழ் மக்களுக்காக குரல் கொடுக்கும் தமிழ் தேசிய கூட்டமைப்பின் உறுப்பினர்களுக்கு ஜேர்மனிலுள்ள தமிழ் மக்கள் பாரிய எதிர்ப்பை வெளியிட்டுள்ளனர். தமது எதிர்பார்ப்புக்களை நிறைவேற்றியதற்காக தமிழ் தேசிய கூட்டமைப்பினர் எவ்வித செயற்பாடுகளையும் முன்னெடுக்கவில்லையென தெரிவித்து ஜேர்மனிலுள்ள தமிழ் டயஸ்போராக்கள் எதிர்ப்பில் ஈடுபட்டனர். கடந்த சுதந்திர தினத்தன்று வடக்கில் தமிழ் மக்கள் தேசிய கொடியை ஏற்றி சுதந்திர தினத்தை கொண்டாடினர். இதனையடுத்தே இந்த எதிர்ப்பு நடவடிக்கை ஆரம்பமானதாக தெரியவந்துள்ளது. இதேவேளை எதிர்வரும் 28ம் திகதி ஜெனிவாவில் ஆரம்பமாகவுள்ள மனித உரிமை பேரவையின் 49வது அமர்வை இலக்காக கொண்டு எதிர்ப்பு நடவடிக்கை ஒன்று ஏற்பாடு செய்யப்பட்டுள்ளதாகவும் தெரியவந்துள்ளது. தமிழ் தேசிய கூட்டமைப்பின் சம்பந்தன் மற்றும் சுமந்திரன் ஆகிய பாராளுமன்ற உறுப்பினர்களின் உருவப்படங்களுக்கு பாதணிகளை கொண்டு தாக்குதல் நடத்தப்பட்டது. இவ்வாறு எதிர்ப்பு நடவடிக்கைளில் ஈடுபட்டவர்கள் தமிழ் தேசிய கூட்டமைப்பினரை மிகவும் இழிவுப்படுத்தும் வகையில் போராட்டத்தை முன்னெடுத்தனர். ", "URL": "https://www.itnnews.lk/2023/10/05/393754/", "Category": "Breaking News,அண்மைய செய்திகள்,தேசிய செய்திகள்", "Parent URL": null}