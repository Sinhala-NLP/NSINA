{"Source": "ITN news", "Timestamp": "අප්‍රේල් 4, 2023 17:02", "Headline": "උදැල්ලකින් පහර දී පුද්ගලයෙකු ඝාතනය කරයි", "News Content": "කඹුරුපිටිය ප්‍රධාන බස්නැවතුම්පොළ ප්‍රදේශයේ පිහිටි වෙළෙදසැලක් අසළදී උදැල්ලකින් පහර දීමෙන් පුද්ගලයෙකු මියගොස් තිබෙනවා. පෞද්ගලික ආරවුලක් මුල්කරගෙන ඝාතනයට ලක්වූ පුද්ගලයා සහ වෙළෙදසැල් හිමිකරු අතර බහින්බස් වීමක් සිදුව තිබෙනවා. එහිදී වෙළෙදසැල් හිමිකරුගේ ඥාතියෙකු අදාළ පුද්ගලයාට උදැල්ලකින් පහර දී ඇති බවටයි කඹුරුපිටිය පොලිසිය පවසන්නේ. පහරදීම සිදුකළ පුද්ගලයා පොලිසිය අත්අඩංගුවට ගෙන ඇති අතර සිද්ධිය සම්බන්ධයෙන් තවත් පුද්ගලයින් දෙදෙනෙකු අත්අඩංගුවට ගෙන ඇති බවයි පොලිසිය ප්‍රකාශ කළේ. ", "URL": "https://www.itnnews.lk/2023/10/05/473279/", "Category": "දේශීය පුවත්", "Parent URL": null}