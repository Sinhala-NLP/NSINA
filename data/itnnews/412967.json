{"Source": "ITN news", "Timestamp": "මැයි 24, 2022 16:30", "Headline": "රෝහින්ග්‍යා සරණාගතයින් රැගත් බෝට්ටුවක් අනතුරට ලක්වීමෙන් 17 දෙනෙකු ජිවිතක්ෂයට", "News Content": "රෝහින්ග්‍යා සරණාගතයින් රැගත් බෝට්ටුවක් අනතුරට ලක්වීමෙන් පුද්ගලයින් 17 දෙනෙකු ජිවිතක්ෂයට පත් වුණා. මිය ගිය පිරිස අතර කුඩා දරුවන් ද  වන බවයි විදෙස් මාධ්‍ය වාර්තා කළේ. මියන්මාර වෙරළට ඔබ්බෙන් බෙංගාල ‌බොක්ක ප්‍රදේශය ආසන්නයේදී මෙම අනතුර සිදුව තිබෙනවා. එම මුහුදු ප්‍රදේශයේ පැවති අයහපත් කාළගුණය අනතුරට හේතු වී ඇති බවයි  එක්සත් ජාතීන්ගේ සංවිධානයේ සරණාගතයින් පිළිබඳ මහකොමසාරිස්වරයා සඳහන් කළේ. අනතුරට ලක් වන අවස්ථාවේ දී බෝට්ටුවේ පුදගලයින් 90 දෙනෙකු සිටින්නට ඇති බවටයි සැක පළ කෙරෙන්නේ. පුද්ගලයින් 50 දෙනෙකු පමණ අතුරුදන් වී ඇති බව සඳහන්. රෝහින්ග්‍යා සරණාගතයින් පිරිස මැලෙසියාවට පළා යමින් සිටියදී මෙම අනතුරට මුහුණ දී  ඇති බවයි විදෙස් මාධ්‍ය වාර්තා කරන්නේ.         ", "URL": "https://www.itnnews.lk/2023/10/05/412967/", "Category": "ජාත්‍යන්තර පුවත්", "Parent URL": null}