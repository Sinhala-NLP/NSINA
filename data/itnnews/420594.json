{"Source": "ITN news", "Timestamp": "ජූලි 1, 2022 22:10", "Headline": "ඉන්දියාවට එරෙහි එංගලන්ත සංචිතය නම් කෙරේ", "News Content": "ඉදිරියේදී පැවැත්වීමට නියමිත එංගලන්ත ඉන්දියා 20-20 තරගාවලිය සඳහා වූ එංගලන්ත සංචිතය නම් කර තිබෙනවා. එංගලන්ත 20-20 කණ්ඩායමේ නව නායකයා ලෙස පත් කෙරුණු ජෝස් බට්ලර්ගේ නායකත්වයෙන් තරගවදින පළමු තරගාවලිය ලෙසයි මෙම 20-20 තරගාවලිය හැඳින්වෙන්නේ. මෙම තරගාවලිය සඳහා එංගලන්තය වෙනුවෙන් ක්‍රීඩකයින් 14 දෙනෙකු සංචිතයට නම්කර තිබෙනවා. මෙතෙක් ජාත්‍යන්තර ක්‍රිකට් වරම් හිමිකර ගෙන නොමැති රිචඩ් ග්ලීසන් ද මෙම සංචිතයට ඇතුළත් කර තිබීම විශේෂත්වයක්. මොයින් අලී , සෑම් කරන්, ලියාම් ලිවින්ස්ටෝන් සහ ජේසන් රෝයි ඇතුළු පිතිකරුවන් කිහිප දෙනෙකු මෙම සංචිතයට ඇතුළත් කර ඇති අතර ටයිමල් මිල්ස් , ක්‍රිස් ජෝඩ්න්, රීස් ස්ටොප්ලි ඇතුලු පන්දු යවන්නන්ද  සංචිතයට කැදවා තිබෙනවා. දෙරට අතර පළමු 20-20 තරගය හවුත් හැම්ටන් හිදී ලබන 7 වනදා පැවැත්වීමට නියමිතයි.     ", "URL": "https://www.itnnews.lk/2023/10/05/420594/", "Category": "ක්‍රිකට්,ක්‍රීඩා", "Parent URL": null}