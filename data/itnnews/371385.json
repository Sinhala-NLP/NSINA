{"Source": "ITN news", "Timestamp": "ඔක්තෝබර් 24, 2021 12:25", "Headline": "චීනය පාසල් දරුවන්ගේ අතිරේක පන්ති තහනම් කරයි", "News Content": "පාසල් දරුවන්ට නිවසේ සිට සිදු කිරීමට ලබා දෙන අභ්‍යාස නතර කිරීමට චීනය පියවර ගනී. පාසල් වේලාවෙන් පසු පැවැත්වෙන අතිරේක පංති ද තහනම් කිරීමටයි චීනය  පියවර ගෙන තිබෙන්නේ. අභ්‍යාස නතර කිරීමට අදාළ නීති ඊයේ සම්මත කෙරුණා. එමෙන්ම පාසල් වේලාවෙන් පසු පැවැත්වෙන අතිරේක පංති ද නවතාලීමටයි පියවර ගෙන ඇත්තේ. පාසල් දරුවන්ට ඇති වන මානසික පීඩනය අවම කිරීමට මෙම පියවර ගත් බවයි චීන අධ්‍යාපන බලධාරීන් සදහන් කරන්නේ. චීනයේ දරුවන්ට විවේක ගැනීමට හා ව්‍යායාම සිදු කිරීමට අවශ්‍ය කාලය ලබා දෙන ලෙස දෙමව්පියන් සිදු කළ ඉල්ලීමේ ප්‍රතිඵලයක් ලෙස නව නීති සම්මත කෙරුණා. අවුරුදු හය සහ හත  වයසේ පසුවන දරුවන්ට පැවැත්වෙන ලිඛිත පරීක්ෂණ තහනම් කිරීමට ද පසු ගිය අගෝස්තු මාසයේ දී පියවර ගැණුනා. කොරෝනා වයිරස ව්‍යාප්තියත් සමග දරුවන්ගේ මානසික හා ශාරීරික සෞඛ්‍ය දැඩි ලෙස පිරිහී ඇති බවටයි සෞඛ්‍ය අංශ පෙන්වා දෙන්නේ. වැඩි වේලාවක් අන්තර්ජාලය භාවිතා කිරීම හා ජනප්‍රිය සංස්කෘතික අංගයන්ට කුඩා දරුවන් මුසුවීම වළක්වාලීමටද නව නීති උපයෝගි වනු ඇති.       ", "URL": "https://www.itnnews.lk/2023/10/05/371385/", "Category": "ජාත්‍යන්තර පුවත්", "Parent URL": null}