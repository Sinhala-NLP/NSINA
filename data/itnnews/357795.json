{"Source": "ITN news", "Timestamp": "අගෝස්තු 23, 2021 11:35", "Headline": "සංචරණ සීමා අතරේ දුම්වැටි ජාවාරමක්", "News Content": "සංචරණ සීමා අතරේ සූක්ෂම පවත්වාගෙන ගිය විදේශ දුම්වැටි ජාවාරමක් කොටු කර ගැනීමට ශ්‍රී ලංකා සුරාබදු අධිකාරියට හැකි වුණා. නීතිවිරෝධී ලෙස බදු නොගෙනවා විදේශයන්ගෙන් ආනයනය කළ දුම්වැටි ජාවාරමකුයි මෙලෙස කොටුකර ගැනුණේ. ඒ අනුව ජාඇල සුරාබදු කාර්යාලයේ නිලධාරීන්ට දුම්වැටි දෙදහස් හතළිස් හයක් අත්අඩංගුවට ගැනීමට හැකි වුණේ සැකකරුවන් දෙදෙනෙකුද සමගයි. ඒ පෑලියගොඩ ප්‍රදේශයේදී. නීතිවිරෝධීව මෙලෙස දුම්වැටි රැගෙනවිත් සගවා තබා දිවයින පුරා බෙදාහරින බවයි හෙළිව ඇත්තේ. ගම්පහ සහකාර සුරාබදු කොමසාරිස් උපුල් තුෂාර මහතාගේ අධීක්ෂණය යටතේ මේ පිළිබද වැඩිදුර පරීක්ෂණ සිදු කෙරෙනවා.     ", "URL": "https://www.itnnews.lk/2023/10/05/357795/", "Category": "දේශීය පුවත්", "Parent URL": null}