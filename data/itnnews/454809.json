{"Source": "ITN news", "Timestamp": "ජනවාරි 10, 2023 13:34", "Headline": "ඉන්දියාවේ ජෝෂිමත් නගරයේ පදිංචි පවුල් සිය ගණනක් ඉන් ඉවත් කරයි", "News Content": "ඉන්දියාවේ උත්තරාකන්ද් ප්‍රාන්තයේ ජෝෂිමත් නගරය ගිලාබැසීමට ලක්වෙමින් පවතින බව බලධාරීන් සදහන් කරනවා. නගරයේ පදිංචි පවුල් සිය ගණනක් ඉන් ඉවත් කිරීමටයි පියවර ගෙන ඇත්තේ. මහා මාර්ග හා නිවාසවල විශාල ප්‍රමාණයේ ඉරිතැලීම් දක්නට ලැබෙන බවද  සදහන්. නගරයේ නිවාස 600කට අධික සංඛ්‍යාවක මෙලෙස ඉරිතැලීම් දක්නට ලැබෙනවා. කාලයක් තිස්සේ ක්‍රමිකව භූමිය ගිලා බැසීම ඊට හේතුවී ඇති බව බලධාරීන් සදහන් කරනවා. ඉදිරි දින කිහිපය තුළ නගරයේ පදිංචි අනෙකුත් පවුල් ද ඉන් ඉවත් කිරීමට පියවර ගන්නා බව එරට මාධ්‍ය සදහන් කරනවා. අවතැන් වූ පිරිසට අවශ්‍ය වියළි ආහාර හා මුදල් ලබා දීමටයි පියවර ගෙන ඇත්තේ.       ", "URL": "https://www.itnnews.lk/2023/10/05/454809/", "Category": "ජාත්‍යන්තර පුවත්", "Parent URL": null}