{"Source": "ITN news", "Timestamp": "ஜூன் 28, 2022 12:20", "Headline": "பஸ் தூர சேவைகள் குறைந்த அளவிலேயே முன்னெடுப்பு", "News Content": "இலங்கை போக்குவரத்து சபையும் வழமை போல் பஸ் போக்குவரத்தை முன்னெடுத்துள்ளதாக அதன் தலைவர் கிங்ஸ்லி ரணவக்க தெரிவித்துள்ளார். இலங்கை போக்குவரத்து சபைக்கு சொந்தமான டிபோ ஊடாக டீசல் வழங்கும் நடவடிக்கையும் தொடர்ந்தும் முன்னெடுக்கப்படுவதாக அவர் குறிப்பிட்டுள்ளார். எவ்வாறெனினும் தனியார் பஸ் போக்குவரத்து மட்டுப்படுத்தப்பட்ட அளவிலேயே முன்னெடுக்கப்படுவதாக தனியார் பஸ் உரிமையாளர்கள் சங்கம் தெரிவித்துள்ளது. இந்நிலையில் இன்றைய தினம் தூர சேவைகள் குறைந்த அளவிலேயே முன்னெடுக்கப்பட்டுள்ளதாக மாகாணங்களுக்கு இடையிலான தனியார் பஸ் உரிமையாளர்கள் சங்கம் தெரிவித்துள்ளது. பஸ் கட்டண மறுசீரமைப்பு தொடர்பில் இன்றைய தினம் பேச்சுவார்த்தை ஒன்றை முன்னெடுக்கவும் திட்டமிடப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/419731/", "Category": "Breaking News,அண்மைய செய்திகள்", "Parent URL": null}