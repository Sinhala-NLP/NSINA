{"Source": "ITN news", "Timestamp": "සැප්තැම්බර් 3, 2022 17:09", "Headline": "සෞඛ්‍ය, ඛණිජතෙල් සහ විදුලිය නැවතත් අත්‍යවශ්‍ය සේවා ලෙස ගැසට් කෙරේ", "News Content": "සෞඛ්‍ය, ඛණිජතෙල් සහ විදුලිය නැවතත් අත්‍යවශ්‍ය සේවා ලෙස ගැසට් කර තිබෙනවා සාමාන්‍ය ජන ජීවිතය පවත්වාගෙන යාම සඳහා අවශ්‍ය විදුලි සැපයුම හා ඊට අදාළ සියලු සේවාවන් , ඛණිජ තෙල් නිෂ්පාදනය හා ඉන්ධන සැපයීම හෝ බෙදා හැරීම මෙන්ම සෞඛ්‍ය සේවාව මෙසේ යළි අත්‍යවශ්‍ය සේවා බවට පත්කර තිබෙනවා. ජනාධිපති රනිල් වික්‍රමසිංහ මහතා ඊට අදාළ ගැසට් නිවේදනය නිකුත් කළා. සෞඛ්‍ය සේවා, ඛණිජ තෙල් සහ විදුලිය අත්‍යවශ්‍ය සේවා බවට පත්කිරීම සඳහා සෞඛ්‍ය අමාත්‍යාංශයේ මෙන්ම විදුලිබල අමාත්‍යාංශයේ අදාළ අමාත්‍යවරුන්ගේ නිර්දේශ සහිතව කළ ඉල්ලීම සලකා බලමින් ජනාධිපතිතුමා වෙත පැවරී ඇති බලතල අනුව මෙම ගැසට් නිවේදන ප්‍රකාශයට පත් කෙරුණා. මීට පෙර ද මෙම සේවාවන් අත්‍යවශ්‍ය සේවා බවට පත්කරමින් පසුගිය මස 3වනදා ගැසට් නිවේදනයක් නිකුත් කෙරුණා.       ", "URL": "https://www.itnnews.lk/2023/10/05/432805/", "Category": "දේශීය පුවත්", "Parent URL": null}