{"Source": "ITN news", "Timestamp": "අගෝස්තු 9, 2021 19:36", "Headline": "කැබිනෙට්ටුව දිහා බලාගෙන ගුරුන් ජගත් සංවිධානයට සංදේශයක් භාරදෙයි", "News Content": "ගුරු විදුහල්පති වැටුප් ගැටලුව සදහා මෙවර කැබිනට් මණ්ඩලයේදී විසදුම් ලැබෙනු ඇති බව ගුරු සංගම් නියෝජිතයින් පවසනවා. එම නියෝජිතයින් සිය ඉල්ලීම් සම්බන්ධයෙන් වන සංදේශයක් කොළඹ එක්සත් ජාතීන්ගේ කාර්යාලයට භාරදීමටද කටයුතු කළා. ගුරු විදුහල්පති වැඩ වර්ජනය හේතුවෙන් මේ වන විට මාසයකට අධික කාලයක් දරුවන්ගේ ඔන්ලයින් අධ්‍යාපනය අඩාල වී තිබෙනවා. ගුරු විදුහල්පති සංගම් වෘත්තීය ක්‍රියාමාර්ගවල අඛණ්ඩව නියැලෙන අතර එම වෘත්තීය සංගම් නියෝජිතයින් තම ඉල්ලීම් සම්බන්ධයෙන් වන සංදේශයක් කොළඹ එක්සත් ජාතින්ගේ කාර්යාලය වෙත අද භාර දුන්නා. මේ අතර ශ්‍රී ලංකා නිදහස් ගුරු සංගමයද නිවේදනයක් නිකුත් කර තිබෙනවා. එහිදී ඔවුන් සදහන් කර තිබෙන්නේ ගුරු වැටුප් විෂමතාව අවුරුදු 24 ක් තුළ මුහුණ දෙන අර්බුදයක් බවයි. එබැවින් ගුරු වෘත්තියෙහි ගෞරවය ආරක්ෂා කරමින් එකී විෂමතා ඉවත් කර නිවැරදි කළ යුතුය යන්න තම ස්ථාවරය බවයි එහි දැක්වෙන්නේ. අමාත්‍ය මහාචාර්ය ජී එල් පීරිස් මහතා සදහන් කළේ දශක දෙකකට අධික කාලයක් පුරා ගුරුවරු මුහුණ දෙන මෙම ගැටලුවට සාධාරණ විසදුමක් ඇයවැයෙන් ලබාදෙන බවයි. ", "URL": "https://www.itnnews.lk/2023/10/05/355638/", "Category": "දේශීය පුවත්", "Parent URL": null}