{"Source": "ITN news", "Timestamp": "දෙසැම්බර් 23, 2022 11:13", "Headline": "රට ආහාර නිෂ්පාදනයෙන් ස්වයංපෝෂිත කිරීම රජයේ ඉලක්කයයි – අගමැති", "News Content": "ලබන වසරේදී රට ආහාර නිෂ්පාදනයෙන් ස්වයංපෝෂිත කිරීම රජයේ ඉලක්කය බව අග්‍රාමාත්‍ය දිනේෂ් ගුණවර්ධන මහතා පවසනවා. දිස්ත්‍රික් ලේකම්වරුන්ගේ සමුලුව අමතමිනුයි අග්‍රාමාත්‍යවරයා මේ බව කියා සිටියේ. ස්වදේශ කටයුතු රාජ්‍ය අමාත්‍යාංශ ශ්‍රවනාගාරයේදී සමුළුව පැවැත්වුණා. ජාතික ආහාර සුරක්ෂිතතා වැඩසටහන සමගාමී ලෙස  දිස්ත්‍රික් මට්ටමින් ආහාර නිෂ්පාදන වැඩපිලිවෙල වේගවත් කරන ලෙසද අග්‍රාමාත්‍යවරයා දිස්ත්‍රික් ලේකම්වරුන්ට උපදෙස් දුන්නා. මත්උවදුරෙන් දැයේ දරුවන් මෙන්ම වැඩිහිටියන්ද බේරාගැනීම සැමගේ වගකීමක් බව ද දි‍නේෂ් ගුණවර්ධන  මහතා මෙහිදී කියා සිටියේ. අමාත්‍ය ඩග්ලස් දේවානන්දා, රාජ්‍ය අමාත්‍ය අශෝක ප්‍රියන්ත යන මහත්වරුන් ඇතුළු පිරිසක් ද මෙම අවස්ථාවට එක්ව සිටියා.   ", "URL": "https://www.itnnews.lk/2023/10/05/451768/", "Category": "Breaking News,දේශීය පුවත්", "Parent URL": null}