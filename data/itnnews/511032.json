{"Source": "ITN news", "Timestamp": "අගෝස්තු 26, 2023 11:19", "Headline": "ආණ්ඩුවේ අරමුණ ප්‍රතිලාභ ලබා ගැනීම නෙවෙයි ආර්ථිකය දියුණු කිරීම – ඇමති නිමල්", "News Content": "ජනාධිපති රනිල් වික්‍රමසිංහ මහතා ප්‍රමුඛ ආණ්ඩුවේ අරමුණ ප්‍රතිලාභ ලබා ගැනීම නොව ජාතික ආර්ථිකය දියුණු කිරීම බව අමාත්‍ය නිමල් සිරිපාල ද සිල්වා මහතා පවසනවා. සමස්ත ලංකා බහාලුම් ප්‍රවාහන රථ හිමිකරුවන්ගේ සංගමයේ 34 වන සංවත්සරයට එක්වෙමින් අමාත්‍යවරයා මේ බව කියා සිටියා. සංවත්සරය පැවැත්වුණේ නිමල් සිරිපාල ද සිල්වා සහ කාංචන විජේසේකර යන අමාත්‍යවරුන්ගේ ප්‍රධානත්වයෙන්. සමස්ත ලංකා බහාලුම් ප්‍රවාහන රථ හිමිකරුවන්ගේ සංගමයේ සභාපති සනත් මංජු මහතා ඇතුළු පිරිසක් මෙයට එක්ව සිටියා. උත්සවයට සමගාමීව එම සංගමයේ වෙබ් අඩවියද එළිදැක්වීම සිදු කෙරුණා.       ", "URL": "https://www.itnnews.lk/2023/10/05/511032/", "Category": "Breaking News,දේශීය පුවත්", "Parent URL": null}