{"Source": "ITN news", "Timestamp": "අප්‍රේල් 1, 2023 18:02", "Headline": "බදුල්ලේ බිග් මැච් සැණකෙළිය සිසුන් දෙදෙනෙකු බිලිගනී – අටක් රෝහලේ", "News Content": "බදුල්ලේ පාසල් ක්‍රිකට් තරගයකට සමගාමීව සංවිධාන කළ රථ පෙලපාලියක ගමන් කළ කැබ් රථයක් අනතුරට පත්වීමෙන්  පාසල් ලමුන් 8 දෙනෙකු තුවාල ලැබූ අතර ඉන් දෙදෙනෙකු ජීවිතක්ෂයට පත් වුණා. බදුල්ල ධර්ම දූත විද්‍යාලය හා බදුල්ල ඌව මහාවිද්‍යාලය අතර පැවැත්වූ වාර්ෂික ක්‍රිකට් තරගයට සමගාමීවයි මෙම රථ පෙලපාලිය සංවිධාන කර ඇත්තේ. එහි ගමන් කළ කැබ් රථයක් බදුල්ල නගර සභාවයට අයත් හිස් ඉඩමක අනාරක්ෂිතව ධාවනය කරමින් සිටියදී එහි තිබූ කොංක්‍රීට් කණුවක ගැටී තිබෙනවා. එහිදී කැබ් රථය පෙරලීමෙන් එහි ගමන් කළ ලමුන් 08 දෙනෙකු තුවාල ලබා බදුල්ල රෝහලට ඇතුළත් කෙරුණා. රෝහල්ගත කළ ළමුන් අතරින් දෙදෙනෙකු ජීවිතක්ෂයට පත් වුණා.එම සිද්ධීය සම්බන්ධයෙන් බදුල්ල පොලීසිය වැඩිදුර පරික්ෂණ සිදු කරනු ලැබුවා.           ", "URL": "https://www.itnnews.lk/2023/10/05/472343/", "Category": "Breaking News,දේශීය පුවත්", "Parent URL": null}