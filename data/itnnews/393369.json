{"Source": "ITN news", "Timestamp": "පෙබරවාරි 5, 2022 13:54", "Headline": "රයන් බේරාගැනීමේ විශේෂ මෙහෙයුම 4වන දිනටත් ක්‍රියාත්මකයි", "News Content": "අඩි ගණනාවක් ගැඹුරු නල ළිදකට  වැටී සිරවූ දරුවා බේරාගැනීමට මොරොක්කෝවේ ආරක්ෂක අංශ සහ සහන කණ්ඩායම් ආරම්භ කළ විශේෂ මෙහෙයුම් තවදුවරටත් ක්‍රියාත්මක වනවා. මෙම දරුවා ළිද තුලට ඇද වැටී අද වන විට දින 4ක් ගතවී ගොස් ඇති බවයි විදෙස් මාධ්‍ය වාර්තා කරන්නේ. දරුවා බේරා ගැනීමේ මෙහෙයුම් මොරොක්කෝවේ රූපවාහිනී නාලිකාවල සජීවීව විකාශනය කරන බවද සදහන්. පස් හැවිරිදි රයන් නමැති මෙම දරුවා මීටර් 32 යි  අඩි 100ක් පමණ ගැඹුරු ළිදට ඇද වැටී ඇත්තේ පසුගිය අගහරුවාදායි. ඉතා ගැඹුරු මෙම ළිද පතුලට ආලෝකය ලැබීම ද දුර්වල තත්ත්වයක පැවතීම හමුවේ දරුවා බේරා ගැනීම වෙනුවෙන් ළිද ආසන්නයෙන් වෙනත් වළක් කැපීමට සහන කණ්ඩායම් කටයුතු කරමින් සිටින බවයි වාර්තා වන්නේ.           ", "URL": "https://www.itnnews.lk/2023/10/05/393369/", "Category": "ජාත්‍යන්තර පුවත්", "Parent URL": null}