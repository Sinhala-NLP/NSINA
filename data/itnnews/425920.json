{"Source": "ITN news", "Timestamp": "ජූලි 30, 2022 19:14", "Headline": "ඉන්දියාවෙන් ආපු යූරියා ගොවි ජනතාව අතට", "News Content": "යූරියා පොහොර ගොවිජනතාව සදහා බෙදාදීම මේ වන විට දිවයින පුරා සාර්ථකව සිදු වනවා. ඉන්දියාවෙන් පොහොර මෙට්‍රික් ටොන් 65,000 ක් ආනයනය කිරීමේ ව්‍යාපෘතියේ පළමු පියවර ලෙස මෙට්‍රික් ටොන් 44,000 ක පොහොර තොගයක් පසුගියදා මෙරටට රැගෙන ආවා. එම පොහොර දිවයින පුරා බෙදා හැරීම සදහා විශේෂ වැඩපිළිවෙලක් ක්‍රියාත්මක කරනවා. කිලෝ ග්‍රෑම් 50 ක යූරියා පොහොර මිටියක් අලෙවි කෙරෙන්නේ රුපියල් 10,000 කටයි. නිවිතිගල ප්‍රදේශයේද පොහොර බෙදාහැරීම සාර්ථකව සිදු වනවා. මින්නේරිය ව්‍යාපාරයේ වී වගාවේ නිරත ගොවීන්ට රජයේ සහනාධාර ක්‍රමය යටතේ යූරියා පොහොර ලබාදීම මේ දිනවල සිදු වනවා. මින්නේරිය ගොවිජනපද ව්‍යාපාරයේ කොතලාවල බෙදුම්ඇල ගොවි සංවිධානයේ ගොවිජනතාවට යූරියා පොහොර මිටි 400 ක් බෙදාදීම ඊයේ සිදු කෙරුණා. නොච්චියාගම හල්මිල්ලකුලම ප්‍රදේශයේද පොහොර බෙදාදීමේ කටයුතු සාර්ථකව සිදුවන බව අප වාර්තාකරු පවසනවා. ඒ පිළිබද ගොවිජනතාව රජයට ප්‍රසාදය පල කරනවා. ", "URL": "https://www.itnnews.lk/2023/10/05/425920/", "Category": "දේශීය පුවත්", "Parent URL": null}