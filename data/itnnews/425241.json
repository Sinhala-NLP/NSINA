{"Source": "ITN news", "Timestamp": "ජූලි 26, 2022 18:00", "Headline": "ශ්‍රී ලංකාව ලකුණු 323ක් ඉදිරියෙන්", "News Content": "සංචාරක පාකිස්ථාන කණ්ඩායම හා ශ්‍රී ලංකා කණ්ඩායම අතර ගාල්ල ක්‍රිකට් ක්‍රීඩාංගනයේ පැවැත්වෙන දෙවන ටෙස්ට් තරගයේ තුන් වන දිනය අදයි. අයහපත් ආලෝක තත්වය මත අද දිනයේ තරගය නවත්වා දමන විට දෙවන ඉනිම ක්‍රීඩා කරන ශ්‍රි ලංකාව කඩුලු 5ක් දැවී ලකුණු 176ක් ලබා සිටියා. අද දිනයේ දී පාකිස්ථාන පළමු ඉනිම ලකුණු 231කට සීමා කිරීමට ශ්‍රී ලංකා පන්දු යවන්නන් සමත් වුණා. පාකිස්ථාන ඉනිමේ වැඩිම ලකුණු ලාභියා වූ අගා සල්මාන් රැස් කල ලකුණු සංඛ්‍යාව 62ක්. පන්දු යැවීමේ දී රමේෂ් මෙන්ඩිස් ලකුණු 47කට කඩුලු 5ක් බිද හෙලූ අතර ප්‍රභාත් ජයසූරිය ලකුණු 80කට කඩුලු 3ක් ලබා ගත්තා. ශ්‍රී ලංකාව පළමු ඉනිමට ලකුණු 378ක් රැස් කල අතර ලකුණු 147ක් ඉදිරියෙන් සිටිමින් දෙවනි ඉනිම ආරම්භ කලා. අයහපත් ආලෝක තත්වය මත අද දිනයේ තරගය නතර කරන විට ශ්‍රී ලංකා කණ්ඩායම කඩුලු 5ක් දැවී ලකුණු 176ක් රැස් කරගෙන සිටි අතර ධනංජය ද සිල්වා නොදැවී ලකුණු 30ක් හා දිමුත් කරුණාරත්න නොදැවී ලකුණු 27ක් ලබා කඩුල්ලේ රැදී සිටිනවා. ඒ අනුව ශ්‍රී ලංකා කණ්ඩායම ලකුණු 323ක් ඉදිරියෙන් සිටින්නේ තරගයේ වැඩි වාසි අත්කර ගනිමින්.   ", "URL": "https://www.itnnews.lk/2023/10/05/425241/", "Category": "ක්‍රීඩා,දේශීය පුවත්", "Parent URL": null}