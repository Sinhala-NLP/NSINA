{"Source": "ITN news", "Timestamp": "පෙබරවාරි 3, 2022 11:35", "Headline": "නඩුව පවත්වාගෙන යන්න බැහැ කියා චම්පික ඉදිරිපත් කළ විරෝධය මහාධිකරණය ඉවත දමයි", "News Content": "පාඨලී චම්පික හිටපු ඇමතිවරයාට එරෙහි නඩුව පවත්වාගෙන යාමට නොහැකි බවට ඔහුගේ නීතිඥවරුන් මතු කළ මූලික විරෝධතාවක් කොළඹ මහාධිකරණය ප්‍රතික්ෂේප කළා. ඒ අනුව ජුනි 17 වනදා විත්තිකරුට අධිකරණය හමුවේ චෝදනා කියවා දී නඩු විභාගය ආරම්භ කරන බවටයි විනිසුරුවරයා නියෝග කළේ. නඩු විභාගය ආරම්භ කරන දින සාක්ෂිකරුවන්ටද අධිකරණය හමුවේ පෙනී සිටින ලෙස දන්වා සිතාසි ද නිකුත් කෙරුණා. 2016 වසරේ රාජගිරිය ප්‍රදේශයේදී අපරීක්ෂාකාරී ලෙස රිය පදවා තරුණයෙකු බරපතල අනතුරට පත් කිරීම පාඨලී චම්පික රණවක මහතාට එරෙහි චෝදනාවයි.     ", "URL": "https://www.itnnews.lk/2023/10/05/392980/", "Category": "Breaking News,දේශීය පුවත්", "Parent URL": null}