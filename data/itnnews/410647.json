{"Source": "ITN news", "Timestamp": "මැයි 10, 2022 12:49", "Headline": "චීන කොමියුනිස්ට් පක්ෂයේ තරුණ ලීගය ස්ථාපිත වීමේ 100 වැනි සංවත්සරය සැමරීමේ සම්මේලනය පැවැත්වේ", "News Content": "චීන කොමියුනිස්ට් පක්ෂයේ තරුණ ලීගය ස්ථාපිත වීමේ 100 වැනි සංවත්සරය සැමරීමේ සම්මේලනය අද(10) පෙරවරුවේ බෙයිජිං මහජන මහ ශාලාවේදී උත්කර්ෂවත් ලෙස පැවැත්වේ.චීන කොමියුනිස්ට් පක්ෂයේ මධ්‍යම කාරක සභාවේ මහ ලේකම්, ජනාධිපති, මධ්‍යම යුද කොමිසමේ සභාපති ෂී ජින්පිං මහතා එම සම්මේලනයට එක් වෙමින් වැදගත් දේශනයක් සිදු කරයි. චීන කොමියුනිස්ට් පක්ෂ නායකත්වය යටතේ, චීන කොමියුනිස්ට් පක්ෂයේ තරුණ ලීගය වසර 1922 දී ස්ථාපනය කෙරිණ. වසර 2021 වන විට එහි සාමාජික සංඛ්‍යාව හත්කෝටි තිස්හත් ලක්ෂ පහළොස් දහසකි. ගත වූ ශතවර්ෂය තුළ තරුණ ලීගය චීන කොමියුනිස්ට් පක්ෂයේ ශක්තිමත් නායකත්වය යටතේ චීන ජාතික ස්වාධීනත්වය, ජනතා විමුක්තිය හා රටේ සමෘද්ධිය වෙනුවෙන් මහඟු මෙහෙවරක් ඉටු කර ඇති බව ෂී ජින්පිං මහතා පැවසීය. චීන තරුණයන්ගේ දෛවය සැමවිටම යුගයේ අවශ්‍යතා සමග බැ‍‍‍‍ඳේ.රටේ ඉදිරි ගමනේදී තරුණ ලීගය කොමියුනිස්ට්වාදී හා සමාජවාදී ධජ සෙවණේ එක්සත් හා ශක්තිමත්ම සංවිධානය බවට පත් වනු ඇතැයි චීන ජනාධිපතිවරයා වැඩිදුරටත් සඳහන් කළේ ය. ", "URL": "https://www.itnnews.lk/2023/10/05/410647/", "Category": "ජාත්‍යන්තර පුවත්", "Parent URL": null}