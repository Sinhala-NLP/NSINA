{"Source": "ITN news", "Timestamp": "නොවැම්බර් 18, 2021 09:16", "Headline": "චීනය විවිධ රටවල වෙළඳපල ඒකකයන්ට සමානව සලකන බව චීන අගමැති කියයි", "News Content": "චීන අග්‍රාමාත්‍යවරයා ලෝක ආර්ථික සංසදයේ ගෝලීය ව්‍යවසායකයින්ගේ විශේෂ සංවාදයට සහභාගී වී තිබෙනවා. චීන අග්‍රාමාත්‍ය ලී ක ජ්‍යං මහතා පසුගිය 16වැනිදා රාත්‍රි බෙයිජිං මහජන මහා ශාලාවේදී වීඩියෝ ආකාරයෙන් ලෝක ආර්ථික සංසදයේ ගෝලීය ව්‍යවසායකයින්ගේ විශේෂ සංවාදය අමතමින් ව්‍යවසායක නියෝජිතයන් සමඟ අදහස් හුවමාරු කර ගත්තේය. එම සංසදයේ සභාපති ක්ලවුස් ෂ්වාබ් මහතාගේ ප්‍රධානත්වයෙන් මෙවර සංවාදය පැවැත්විණ. 40කට වැඩි රටවල ව්‍යවසායකයෝ 400 දෙනෙක් සංවාදයට සහභාගි වූහ. වසංගතය මර්දනය කරමින්, කාර්මික දාමයේ හා සැපයුම් දාමයේ ස්ථාවරත්වය හා සුමට ප්‍රවාහය පවත්වා ගෙන වෙළඳ හා ආයෝජන ලිබරල්කරණය සහ පහසුකම් සැලසීමේ මට්ටම වැඩිදියුණු කිරීම සඳහා චීනය විවිධ පාර්ශ්ව සමඟ කටයුතු කිරීමට කැමැත්තෙන් සිටින බව ලී ක ජ්‍යං මහතා එහිදී පැවසීය. චීනය විවෘතභාවය අඛණ්ඩව ව්‍යාප්ත කරමින් වෙළඳපොලකරණ, නීතිගතකරණ හා ජාත්‍යන්තරකරණ ව්‍යාපාරික පරිසරයක් නිර්මාණය කරනු ඇතැයි හෙතෙම පෙන්වා දුන්නේය. විවිධ රටවල වෙළඳපල ඒකකයන්ට සමානව සලකන අතර බුද්ධිමය දේපල අයිතිවාසිකම් නීත්‍යානුකූලව ආරක්ෂා කරමින් චීනයේ ආයෝජනය කිරීමට ලොව පුරා සිටින ව්‍යවසායන් සාදරයෙන් පිළිගන්නා බව ද හෙතෙම පැවසීය. ", "URL": "https://www.itnnews.lk/2023/10/05/376899/", "Category": "ජාත්‍යන්තර පුවත්", "Parent URL": null}