{"Source": "ITN news", "Timestamp": "டிசம்பர் 15, 2021 12:49", "Headline": "காலநிலை மாற்றங்களுக்கு முகங்கொடுக்கும் இலங்கையின் திட்டங்களை வரவேற்பதாக ஐ.நா உதவிப்பொதுச்செயலாளர் தெரிவிப்பு..", "News Content": "காலநிலை மாற்றங்களுக்கு முகங்கொடுப்பதற்கு இலங்கை முன்னெடுத்துள்ள வேலைத்திட்டங்களை வரவேற்பதாக ஐக்கிய நாடுகள் அமைப்பின் உதவி பொதுச்செயலாளர் கன்னி விக்னராஜா தெரிவித்துள்ளார். இதற்கு இலங்கை முன்னெடுக்கும் நடவடிக்கைகளுக்கு ஒத்துழைப்பு வழங்கப்படுமெனவும் அவர் குறிப்பிட்டுள்ளார். சுற்றாடல் அமைச்சின் செயலாளரை சந்தித்து கலந்துரையாடிய போதே அவர் இதனை குறிப்பிட்டுள்ளார். 5 நாள் உத்தியோகபூர்வ விஜயம் மேற்கொண்டு அவர் இலங்கைக்கு வருகைத்தந்துள்ளார். அவர் ஐக்கிய நாடுகள் அபிவிருத்தி திட்டத்தின் உதவி நிர்வாகியாகவும், அதன் ஆசிய பசுபிக் பிராந்திய பணிப்பாளராகவும் செயற்படுகின்றார். அண்மையில் நிறைவடைந்த காலநிலை மாற்றம் தொடர்பான மாநாட்டின் முடிவுகள் மற்றும் பிராந்தியத்தில் கொவிட் தொற்றுக்கு பின்னரான பொருளாதார மீட்சி தொடர்பில் ஆராயும் வகையிலேயே அவரது இலங்கை விஜயம் அமைந்துள்ளமை குறிப்பிடத்தக்கது. ", "URL": "https://www.itnnews.lk/2023/10/05/382872/", "Category": "Breaking News,அண்மைய செய்திகள்,தேசிய செய்திகள்", "Parent URL": null}