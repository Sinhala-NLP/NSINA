{"Source": "ITN news", "Timestamp": "மார்ச் 11, 2022 12:40", "Headline": "சசி வீரவங்சவின் பாஸ்போர்ட் வழக்கின் தீர்ப்பு மே 6ம் திகதிக்கு ஒத்திவைப்பு..", "News Content": "பாராளுமன்ற உறுப்பினர் விமல் வீரவங்சவின் மனைவி சசி வீரவங்சவிற்கு எதிரான வழக்கின் தீர்ப்பு மே மாதம் 6ம் திகதி அறிவிக்கப்படுமென நீதிமன்றம் தெரிவித்துள்ளது. போலி தகவல்களை சமர்பித்து இராஜதந்திர கடவுச்சீட்டை பெற்றுக்கொண்டதாக அவருக்கு எதிராக வழக்கு தாக்கல் செய்யப்பட்டிருந்தது. குறித்த வழக்கின் தீர்ப்பு இன்று வெளியிடப்படவிருந்தது. எனினும் வழக்கின் தீர்ப்பு மே மாதம் 6ம் திகதி வழங்கப்படுமென கொழும்பு மேலதிக நீதவான் ச்சந்திம லியனகே தெரிவித்தார். குடிவரவு, குடியகல்வு சட்டமூலத்தின் கீழ், குற்றப்புலனாய்வு திணைக்களம் கடந்த நல்லாட்சி அரசாங்கத்தின்போது வழக்கை தாக்கல் செய்திருந்தமை குறிப்பிடத்தக்கது. ", "URL": "https://www.itnnews.lk/2023/10/05/400658/", "Category": "Breaking News,அண்மைய செய்திகள்,தேசிய செய்திகள்", "Parent URL": null}