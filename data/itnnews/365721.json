{"Source": "ITN news", "Timestamp": "செப்டம்பர் 29, 2021 11:36", "Headline": "86 நாட்களுக்குப் பிறகு இலங்கையில் ஒரு நாளில் மிகக்குறைவான தொற்றாளர்கள் பதிவு", "News Content": "நாட்டில் நேற்றைய தினம் கொவிட் தொற்றாளர்களாக 932 பேர் பதிவாகியுள்ளதாக சுகாதார அமைச்சின் தொற்று நோயியல் பிரிவு அறிவித்துள்ளது. குறித்த எண்ணிக்கையுடன் நாட்டில் இதுவரை அடையாளம் காணப்பட்டுள்ள கொவிட் – 19 வைரஸ் தொற்றாளர்களின் எண்ணிக்கை 5 இலட்சத்து 15 ஆயிரத்து 524 ஆக அதிகரித்துள்ளது. எனினும் நேற்றைய தினம் முதல் 86 நாட்களின் பின்னர் ஆயிரத்துக்கும் குறைவான தொற்றாளர்களே பதிவாகி வருகின்றனர். தொற்று ஏற்பட்ட நான்கு இலட்சத்து 56 ஆயிரத்து 87 பேர் அதிலிருந்து குணமடைந்துள்ளதாக சுகாதார மேம்பாட்டு பணியகத்தின் புள்ளிவிபர தரவுகள் தெரிவிக்கின்றன. 46 ஆயிரத்து 651 பேர் தொடர்ந்தும் தொற்றாளர்களாக சிகிச்சைப்பெற்று வருகின்றனர். இந்நிலையில் நேற்றைய தினம் சுசகாதார சேவைகள் பணிப்பாளர் நாயகத்தினால் அறிவிக்கப்பட்ட 55 கொவிட் மரணங்களுடன், நாட்டின் மொத்த கொவிட் மரணங்களின் எண்ணிக்கை 12 ஆயிரத்து 786 ஆக அதிகரித்துள்ளது. நேற்றைய தினம் அறிவிக்கப்பட்ட மரணங்கள் நேற்று முன்தினம் பதிவாகியிருந்தன. அவர்களில் 29 ஆண்களும், 26 பெண்களும் உள்ளடங்குகின்றனர். மரண எண்ணிக்கையும் தொடர்ந்தும் குறைவடைந்து வருகின்றது. ", "URL": "https://www.itnnews.lk/2023/10/05/365721/", "Category": "Breaking News,அண்மைய செய்திகள்,தேசிய செய்திகள்", "Parent URL": null}