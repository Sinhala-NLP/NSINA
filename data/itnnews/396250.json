{"Source": "ITN news", "Timestamp": "පෙබරවාරි 20, 2022 13:10", "Headline": "අපට ඕනෑම රටක් අභිබවා සංවර්ධන ඉලක්ක ජයගත හැකියි – රුහුණු උප කුලපති", "News Content": "මෙරට මූල්‍ය හා මානව සම්පත නිසි ලෙස කළමනාකරණය කළහොත් ඕනෑම රටක් අභිබවා සංවර්ධන ඉලක්ක ජයගත හැකි බව රුහුණ විශ්වවිද්‍යාලයේ උප කුලපති ජ්‍යෙෂ්ඨ මහාචාර්ය සුජීව අමරසේන පවසනවා. රුහුණ විශ්වවිද්‍යාලයේ විද්‍යාර්ථයින් වෙනුවෙන් පැවති නායකත්ව කදවුරට එක්වෙමින් උපකුලපතිවරයා මේ බව ප්‍රකාශ කළා. රුහුණ විශ්වවිද්‍යාලයේ කළමනාකරණ හා මූල්‍ය පීඨයේ යෞවන සමාජ සාමාජික ශිෂ්‍ය ශිෂ්‍යාවන් සදහා දින 4 ක නේවාසික නායකත්ව කදවුරක් ගාල්ල අක්මීමන ප්‍රදේශයේ දී පැවැත්වුණා. ප්‍රායෝගික හා න්‍යායාත්මක ක්‍රියාකාරකම් මගින් නායකත්ව වර්ධනයට මග පෙන්වීම මෙහිදී සිදුකෙරුණා. කදවුරට සහභාගි වූවන් සදහා සහතික පත් පිරිනැමුණේ රුහුණ විශ්වවිද්‍යාලයේ උප කුලපති ජ්‍යෙෂ්ඨ මහාචාර්ය සුජීව අමරසේන මහතාගේ ප්‍රධානත්වයෙන්. ", "URL": "https://www.itnnews.lk/2023/10/05/396250/", "Category": "දේශීය පුවත්", "Parent URL": null}