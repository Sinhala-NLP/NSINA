{"Source": "ITN news", "Timestamp": "மார்ச் 14, 2022 12:51", "Headline": "பேஸ்புக் வாயிலாக ஒன்றுகூடல் களியாட்டத்தில் ஈடுபட்ட 39 பேர் கைது..", "News Content": "பேஸ்புக் மூலம் நட்புறவாடிய தரப்பினர் வென்னப்புவ வைக்கால பகுதியில் உள்ள ஹொட்டலில் ஒன்றுகூடி களியாட்டத்தில் ஈடுபட்டிருந்தனர். பொலிஸாருக்கு கிடைக்கப்பெற்ற தகவலுக்கமைய குறித்த இடம் சுற்றிவளைக்கப்பட்டு 39 பேர் கைது செய்யப்பட்டனர். அவர்களிடமிருந்து ஐஸ், ஹசிஸ், கஞ்சா மற்றும் போதை மாத்திரைகளும் மீட்கப்பட்டன. கைதான சந்தேகநபர்கள் அனைவரும் 20 முதல் 30 வயதுக்கு இடைப்பட்ட மட்டக்குளி, கணேமுல்ல, நீர்கொழும்பு, வத்தளை, அனுராதபுரம் மற்றும் மீரிகம ஆகிய பகுதிகளை சேர்ந்தவர்கள் என தெரியவந்துள்ளது. சந்தேகநபர்களை பொலிஸார் மாரவில நீதிமன்றில் முன்னிலைப்படுத்திய நிலையில், அவர்களை எதிர்வரும் 16ம் திகதி வரை விளக்கமறியலில் வைக்குமாறு நீதவான் உத்தரவிட்டார். ", "URL": "https://www.itnnews.lk/2023/10/05/401111/", "Category": "Breaking News,தேசிய செய்திகள்", "Parent URL": null}