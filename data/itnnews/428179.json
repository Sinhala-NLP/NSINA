{"Source": "ITN news", "Timestamp": "ஆகஸ்ட் 10, 2022 13:04", "Headline": "சிறுத்தைப்புலி ஒன்று உயிரிழந்த சம்பவம் தொடர்பில் விசாரணை ஆரம்பம்..", "News Content": "ஹட்டன் சமர்ஹில் தோட்டத்தில் சிறுத்தைப்புலி ஒன்று உயிரிழந்த சம்பவம் தொடர்பில் விசாரணைகளை முன்னெடுப்பதற்காக நியமிக்கப்பட்ட குழு இன்றைய தினம் சம்பவம் இடம்பெற்ற பகுதிக்கு பயணித்துள்ளது. கடந்த ஞாயிற்றுக்கிழமை பொறியில் சிக்குண்டு இருந்த சிறுத்தை மரமொன்றில் ஏறியிருந்த நிலையில், அதனை விடுவிக்கும் நோக்கில் மரம் வெட்டப்பட்ட நிலையில், சிறுத்தை உயிரிழந்தது. சம்பவம் தொடர்பில் ஆராய்வதற்கு அமைச்சின் சிரேஷ்ட மேலதிக செயலாளர் எஸ்.ஜி.ரணசிங்க வனஜீவராசிகள், சுகாதார பணிப்பாளர் வைத்தியர் தாரக்க பிரசாத், மிருககாட்சி திணைக்கள செயற்பாட்டு பணிப்பாளர் அனோமா பிரியதர்ஷனி உள்ளிட்ட அதிகாரிகள் குழுவே சிறுத்தைப்புலி உயிரிழந்த இடத்திற்கு விசாரணைகளுக்கென பயணித்துள்ளமை குறிப்பிடத்தக்கது. ", "URL": "https://www.itnnews.lk/2023/10/05/428179/", "Category": "Breaking News,தேசிய செய்திகள்", "Parent URL": null}