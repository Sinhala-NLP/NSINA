{"Source": "ITN news", "Timestamp": "செப்டம்பர் 21, 2021 13:12", "Headline": "ஒன்லைனில் இணைந்த ஆசிரியர்களுக்கு அச்சுறுத்தல் விடுத்த ஓப்லைன் ஆசிரியர்கள் இருவர் சிஐடியில்..", "News Content": "ஆசிரியர் அதிபர் சம்பள பிரச்சினையை அடிப்படையாக வைத்து அமுல்படுத்தப்பட்டுள்ள தொழிற்சங்க நடவடிக்கைகக்கு மத்தியிலும் மாணவர்களுக்கு ஒன்லைன் கல்வியை வழங்க முன்வந்த ஆசிரியர்களுக்கு அச்சுறுத்தல் விடுத்த சம்பவம் குறித்து பல முறைப்பாடுகள் கிடைத்துள்ளன. இது தொடர்பாக இரு ஆசிரியர்கள் குற்றப்புலனாய்வு திணைக்களத்திற்கு அழைக்கப்பட்டு தற்போது அவர்களிடம் விசாரணைகள் முன்னெடுக்கப்பட்டுள்ளன. பாடசாலை மாணவர்களுக்கு ஒன்லைன் கல்வியை வழங்கி ஆசியர்களுக்கு அச்சுறுத்தல் விடுத்தாக குற்றஞ்சுமத்தப்பட்டுள்ள இலங்கை தேசிய அதிபர் சங்கம் மற்றும் சுயாதீன கல்வி ஊழியர் சங்கத்துடன் தொடர்புபட்ட இரு ஆசிரியர்கள் இவ்வாறு குற்றப்புலனாய்வு திணைக்கள கணினி பிரிவுக்கு அழைக்கப்பட்டனர். இவர்களுக்கு ஆதரவு வழங்கி இலங்கை ஆசிரியர் சங்கத்தின் செயலாளர் ஜோசப் ஸ்டாலின் உள்ளிட்டோர் குற்றப்புலனாய்வு திணைக்களத்திற்கு வருகை தந்திருந்தனர். ", "URL": "https://www.itnnews.lk/2023/10/05/364040/", "Category": "Breaking News,அண்மைய செய்திகள்", "Parent URL": null}