{"Source": "ITN news", "Timestamp": "ජූලි 28, 2022 16:05", "Headline": "ජනපති මන්දිරයට ඇතුළුවීම සම්බන්ධයෙන් අත්අඩංගුවට ගත් සැකකරුවන් 04 දෙනෙකු ඇප මත මුදා හැරේ", "News Content": "ජනාධිපති මන්දිරයට අයුතු ලෙස ඇතුළුවීම සම්බන්ධයෙන් සැකපිට අත්අඩංගුවට ගෙන අධිකරණයට ඉදිරිපත් කළ සැකකරුවන් 04 දෙනෙකු රුපියල් ලක්ෂ 5 බැගින් වූ ශරීර ඇප මත මුදා හැරීමට කොටුව මහේස්ත්‍රාත් තිළිණ ගමගේ මහතා නියෝග කළා. පසුගිය 09 වනදා ජනාධිපති මන්දිරයට ඇතුලු වී එහි තිබූ රුපියල් එක්කෝටි හැත්තෑ අට ලක්ෂ පනස් දහසක මුදලක් කොටුව පොලීසිය වෙත භාරදී තිබෙනවා. එම සිද්ධියට සම්බන්ධ සැකකරුවන් 4 දෙනෙකු මෙසේ මහේස්ත්‍රාත්වරයා හමුවට ඉදිරිපත් කර තිබෙනවා. අයුතු ජනරාශියක කොටස්කරුවන් වීම සහ අයථාලෙස  ජනාධිපති මන්දිරය වෙත ඇතුළුවීම ඇතුළු චෝදනා රැසක් ඔවුන්ට එල්ල වී තිබෙනවා. ජෙයරාම් ජෙයරාජ්, ජෙයරාම් ජේ කුමාර්, අබ්දුල් කාදර් සලීම් හා කුසල් සදරුවන් යන 04 දෙනාට මෙසේ ඇප නියම වුණා. පසුගිය 09 වනදා අරගලය අවස්ථාවේ අරගලකරුවන් එහි තිබී සොයාගත් මුදල් පොලීසියට භාරදී තිබෙනවා. එම මුදල් වහාම අධිකරණයට ඉදිරිපත් කරන ලෙස ද  කොටුව මහේස්ත්‍රාත්වරයා නියෝග කළා.         ", "URL": "https://www.itnnews.lk/2023/10/05/425517/", "Category": "දේශීය පුවත්", "Parent URL": null}