{"Source": "ITN news", "Timestamp": "டிசம்பர் 20, 2021 12:12", "Headline": "இரண்டு மோட்டார் சைக்கிள்கள் ஒன்றுடன் ஒன்று மோதி விபத்துக்குள்ளாகியதில் ஐவர் காயம்", "News Content": "களுத்துறை கெத்ஹேன பலாத்தொட்ட பிரதேசத்தில் இரண்டு மோட்டார் சைக்கிள்கள் ஒன்றுடன் ஒன்று மோதி விபத்துக்குள்ளாகியுள்ளது. இதில் ஐவர் காயமடைந்துள்ளதோடு,அதில் பெண் ஒருவரும் உள்ளடங்குவதாக பொலிஸார் தெரிவித்துள்ளனர். அவர்கள் களுத்துறை மாவட்ட வைத்தியசாலையில் சிகிச்சைக்காக அனுமதிக்கப்பட்டுள்ளனர். அதில் மூவரின் நிலை கவலைக்கிடமாகவுள்ளதாக வைத்தியசாலை தரப்பு தகவல்கள் தெரிவிக்கின்றன. இரண்டு மோட்டார் சைக்கிள்கள் அதிக வேகத்தில் பயணித்தமையே விபத்துக்கு காரணமென கண்டறியப்பட்டுள்ளது. சம்பவம் தொடர்பான மேலதிக விசாரணைகளை பொலிஸார் முன்னெடுத்துள்ளனர். ", "URL": "https://www.itnnews.lk/2023/10/05/383892/", "Category": "Breaking News,தேசிய செய்திகள்", "Parent URL": null}