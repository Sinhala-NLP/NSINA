{"Source": "ITN news", "Timestamp": "අගෝස්තු 3, 2022 17:50", "Headline": "සර්ව පාක්ෂික ආණ්ඩුවට අපි නැහැ", "News Content": "ජනාධිපති රනිල් වික්‍රමසිංහ මහතා විසින් යෝජනා කරන ලද සර්ව පාක්ෂික ආණ්ඩුවකට තමන් එක් නොවන බවත් හෝ ඊට සහාය නොදක්වන බවත් ජාතික ජන බලවේගයේ නායක අනුර කුමාර දිසානායක මහතා පවසයි. මාධ්‍ය අමතමින් ඔහු කියා සිටියේ නිශ්චිත කාල රාමුවක් නියම කර නොමැති සර්ව පාක්ෂික ආණ්ඩුවක කොටස්කරුවන් වීමට ජාතික ජන බලවේගයේ කැමැත්තක් නොමැති බවයි. අද පාර්ලිමේන්තුවේදී ජනාධිපතිවරයාගේ ප්‍රතිපත්ති ප්‍රකාශයේ යෝජිත සර්ව පාක්ෂික ආණ්ඩුවේ වගකීම්, කාර්යයන් සහ කාල රාමුව ගැන සඳහන් කර නොමැති බව දිසානායක මන්ත්‍රීවරයා පැවසුවා. වත්මන් පාර්ලිමේන්තුවේ ඉතිරි වසර 3 ද බලයේ රැඳී සිටීම ජනාධිපතිවරයාගේ වක්‍ර අරමුණ බව මින් පෙනී යන බවයි ඔහු කියාසිටින්නේ. එබැවින් එවැනි සර්ව පාක්ෂික ආණ්ඩුවක් සඳහා ජාතික ජන බලවේගයේ සහාය ලබා නොදෙන බව එහි අනුර කුමාර දිසානායක මහතාවැඩිදුරටත් කියාසිටියා. ", "URL": "https://www.itnnews.lk/2023/10/05/426703/", "Category": "Breaking News,දේශීය පුවත්", "Parent URL": null}