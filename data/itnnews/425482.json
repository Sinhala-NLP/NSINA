{"Source": "ITN news", "Timestamp": "ජූලි 28, 2022 13:38", "Headline": "2022 චීන මෝටර් රථ අඩු කාබන් ක්‍රියාකාරී සැලැස්ම පිළිබඳ පර්යේෂණ වාර්තාව නිකුත් කෙරේ", "News Content": "2022 චීන මෝටර් රථ අඩු කාබන් ක්‍රියාකාරී සැලැස්ම පිළිබඳ පර්යේෂණ වාර්තාව නිකුත් කෙරේ.‍ චීන මෝටර් රථ තාක්ෂණ හා පර්යේෂණ මධ්‍යස්ථානය විසින් එය ඊයේ බෙයිජිංහිදී නිකුත් කරනු ලැබීය. මෙම වාර්තාව සැකසීමේදී මගී සහ වානිජ වාහන වර්ග 6725 ක සමස්ත ජීවන චක්‍රයේ කාබන් විමෝචන මට්ටම පරීක්ෂා කර තිබේ. චීන මෝටර් රථ කර්මාන්තයේ සමස්ත ජීවන චක්‍රෙය් කාබන් විමෝචනය ටොන් බිලියන 1.2 ක් දක්වා ලඟා වී ඇති බව දත්ත පෙන්වා දෙයි. ඒ අතර මගී මෝටර් රථ 58 % ක් පමණ වේ. සාම්ප්‍රදායික පෙට්‍රල් වාහන හා සසඳන විට පිරිසිදු විදුලි වාහනවල කාබන් විමෝචනය 43.4% කින් අඩුය. 2060 වන විට පිරිසිදු විදුලි වාහනවල සමස්ත ජීවන චක්‍රයේ කාබන් විමෝචනය කිලෝමීටරයට ග්‍රෑම් 23 දක්වා අගයකට ලඟා විය හැකි අතර, කාබන් විමෝචනය අඩු කිරීම සඳහා ප්‍රබල විභවයක්ද පවතී.     ", "URL": "https://www.itnnews.lk/2023/10/05/425482/", "Category": "ජාත්‍යන්තර පුවත්", "Parent URL": null}