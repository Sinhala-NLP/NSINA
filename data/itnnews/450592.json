{"Source": "ITN news", "Timestamp": "දෙසැම්බර් 16, 2022 12:59", "Headline": "ගෘහ සේවිකාවක ලෙස විදේශගතව අමානුෂික වද හිංසාවට ලක්වූ කාන්තාවක්", "News Content": "ගෘහ සේවිකාවක ලෙස විදේශගතව අමානුෂික වද හිංසාවට ලක්වූ කාන්තාවක් යළි මෙරටට ගෙන්වා ගැනීමට ඇයගේ පවුලේ සාමාජිකයින් කටයුතුකර තිබෙනවා. හලාවත කරවිටාගාරය ප්‍රදේශයේ පදිංචි කාන්තාවකුයි මෙලෙස වද හිංසාවන්ට ලක්ව ඇත්තේ. ඇය ගෘහ සේවය සදහා විදෙස් ගත කළ ඒජන්සියේ හිමිකාරිය මාස එකහමාරක කාලයක් ඇය රදවාගනිමින් අමානුෂික වද හිංසා සිදුකර ඇති බවට වාර්තා වනවා. පිරිසිදු කරන්නියක ලෙස විදේශගත වුවද ගෘහ සේවය සදහා ඇයව යොමු කිරීමට අදාළ ඒජන්සිය කටයුතු කර තිබුණා. තමන්ට ඉවුම් පිහුම් කටයුතු කිරීමට නොහැකි බව පැවසීමෙන් පසු නිවසේ හිමිකරු නැවතත් ඒජන්සිය වෙත ඇය නැවතත් ගෙනැවිත් භාර දී තිබෙනවා. ඉන්පසු ඒජන්සි හිමිකාරිය මාස එකමාරක පමණ කාලයක් පහර දෙමින් තමන්ට වද හිංසා කර ඇති බවයි අදාළ කාන්තාව සදහන් කරන්නේ. ඕමානයේ සේවය සදහා ගොස් ඇති බොහෝ කාන්තාවන් ලිංගික ශ්‍රමිකයන් බවට පත්කර ඇති බවත් තමන්ට එම වෘත්තියට යොමුවන ලෙස බලකල බවත් ඇය පැවසුවා.     ", "URL": "https://www.itnnews.lk/2023/10/05/450592/", "Category": "දේශීය පුවත්", "Parent URL": null}