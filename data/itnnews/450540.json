{"Source": "ITN news", "Timestamp": "டிசம்பர் 16, 2022 12:41", "Headline": "பாடசாலை மாணவர்கள் 81 பேர் ஐஸ் போதைப்பொருளுக்கு அடிமையாகியுள்ளதாக கல்வியமைச்சர் தகவல்", "News Content": "பாடசாலை மாணவர்கள் 81 பேர் ஐஸ் போதைப்பொருளுக்கு அடிமையாகியுள்ளதாக கல்வியமைச்சர் சுசில் பிரேம ஜயந்த் தெரிவித்துள்ளார். அவர்கள் புனர்வாழ்வுக்கு உட்படுத்தப்பட்டுள்ளனர். பாடசாலை மாணவர்கள் போதைக்கு அடிமையாகும் விடயத்தை மறைக்க முற்படவில்லை. அது குறித்து உரிய நடவடிக்கைகள் எடுக்கப்பட்டன. கடந்த இரு மாதங்களுக்கு முன்னர் கொழும்பு கல்வி வலயத்தை அடிப்படையாக வைத்து போதை எதிர்ப்பு நடவடிக்கை ஆரம்பிக்கப்பட்டது. குறித்த செயற்திட்டம் நாடு பூராகவும் விஸ்தரிக்கப்பட்டுள்ளது. பாடசாலை மாணவர்களை இலக்காக வைத்து போதைப்பொருள் விற்பனை செய்யப்படுகின்ற தகவல்கள் கிடைத்துள்ளன. இதனால் பாடசாலை மாணவர்களை திடீர் சோதனைக்கு உட்படுத்த தீர்மானிக்கப்பட்டுள்ளதாக கல்வியமைச்சர் சுசில் பிரேம ஜயந்த் தெரிவித்துள்ளார். ", "URL": "https://www.itnnews.lk/2023/10/05/450540/", "Category": "Breaking News,தேசிய செய்திகள்", "Parent URL": null}