{"Source": "ITN news", "Timestamp": "அக்டோபர் 10, 2022 14:32", "Headline": "வைத்தியசாலையில் அனுமதிக்கப்பட்ட சிறுவர்களுக்கு எவ்வித பாதிப்பும் இல்லை.. வைத்தியசாலையின் பணிப்பாளர் தெரிவிப்பு", "News Content": "காலி முகத்திடலில் இடம்பெற்ற எதிர்ப்பு ஆர்ப்பாட்டத்தின் போது சிறுவர்கள் மீது தாக்குதல் மேற்கொள்ளப்பட்டதாக கூறி வைத்தியசாலையில் அனுமதிக்கப்பட்ட சகல சிறுவர்களும் உடல் நலத்துடன் உள்ளதாக சிறுவர் சீமாட்டி வைத்தியசாலையின் பணிப்பாளர் ஜீ.விஜய சூரிய தெரிவித்துள்ளார். எதிர்ப்பு ஆர்ப்பாட்டத்தின் போது பெற்றோர்கள் சிறுவர்களையும் ஆர்ப்பாட்டத்திற்கு அழைத்துச்சென்றமை வருத்தத்திற்குரிய விடயமெனவும் அவர் சுட்டிக்காட்டியுள்ளார். கடந்த காலங்களில் காலி முகத்திடலில் இடம்பெற்ற ஆர்ப்பாட்டங்கள் உள்ளிட்ட நாடளாவிய ரீதியில் இடம்பெற்ற ஆர்ப்பாட்டங்களில் கலந்துக்கொண்ட உயிர் நீத்தவர்களை நினைவுக்கூறும் வகையில் நேற்றைய தினம் காலி முகத்திடலில் நினைவேந்தல் நிகழ்வு இடம்பெற்றது. அதன்போது கலந்துக்கொண்ட பெற்றோர் தமது பிள்ளைகளையும் அழைத்துச்சென்றிருந்தமை தொடர்பான காட்சிகள் ஊடகங்களில் வெளிப்படுத்தப்பட்டன. போராட்டக்காரர்களும், பொலிஸாருக்கும் இடையில் ஏற்பட்ட பதற்ற நிலையின் போது சிறுவர்கள் தாக்கப்பட்டதாக கூறி கொழும்பு சிறுவர் சீமாட்டி வைத்தியசாலையில் அனுமதிக்கப்படனர். சிறுவர்கள் தற்போது சிறந்த தேக ஆரோக்கியத்துடன் உள்ளதாக வைத்தியசாலையின் பணிப்பாளர் ஜ.விஜயசூரிய தெரிவித்துள்ளார். இதேவேளை நேற்றைய தினம் காலி முகத்திடல் பகுதியில் கைதுசெய்யப்பட்ட 4 பேர் இன்றைய தினம் நீதிமன்றத்தில் ஆஜர்ப்படுத்தப்படவுள்ளனர். ஆர்ப்பாட்டக்காரர்கள் குறித்த இடத்திலிருந்து வெளியேற வேண்டுமென பொலிஸார் அறிவுறுத்திய நிலையில் அதனை பொருட்படுத்தாது செயற்பட்டவர்களே கைதுசெய்யப்பட்டமை குறிப்பிடத்தக்கது. ", "URL": "https://www.itnnews.lk/2023/10/05/439805/", "Category": "தேசிய செய்திகள்", "Parent URL": null}