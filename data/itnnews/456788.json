{"Source": "ITN news", "Timestamp": "ජනවාරි 21, 2023 09:31", "Headline": "රදැල්ල රිය අනතුරෙන් තුවාල ලැබූ පුද්ගලයන් කොළඹට රැගෙන ඒමට ගුවන් හමුදාව  සූදානමින්", "News Content": "නුවරඑළිය නානුඔය රදැල්ල ප්‍රදේශයේ ඊයේ සිදු වූ රිය අනතුරෙන් තුවාල ලැබූ  පුද්ගලයන් කොළඹට රැගෙන ඒම සදහා ගුවන් හමුදාව  සූදානමින් පසුවනවා. කෙසේ වුවද ප්‍රදේශයේ පවත්නා කාලගුණ තත්ත්වය ගුවන් හමුදාවට බාධාවක් වී ඇති බවයි වාර්තා වන්නේ. සිද්ධියෙන් පුද්ගලයන් 07 දෙනෙකු මිය ගොස් 53 දෙනෙකු  තුවාල ලැබුවා. නුවරඑළිය දෙස සිට හැටන් දෙසට ධාවනය කළ අධ්‍යාපන චාරිකාවක නිරත සිසුන් පිරිසක් රැගත් බස් රථයක් වෑන් රථයක හා ත්‍රී රෝද රථයක ගැටීමෙන් මෙම අනතුර සිදු වුණා. බස් රථයේ රියදුරුට රථය පාලනය කර ගැනීමට නොහැකි වීමෙන් නුවරඑළිය දෙසට ධාවනය වූ වෑන් රථයක හා ත්‍රී රෝද රථයක ගැටීමෙනුයි මෙම අනතුර සිදු වුණේ. අනතුරෙන් බස් රථය මාර්ගයෙන් ඉවතට පැන ප්‍රපාතයකට ගොස් තිබෙනවා. සිද්ධියෙන් මිය ගිය අය අවුරුදු 8,12, 13,26, 27 සහ 43 යන  වයස් කාණ්ඩවල පසුවනවා.                  ", "URL": "https://www.itnnews.lk/2023/10/05/456788/", "Category": "Breaking News,දේශීය පුවත්", "Parent URL": null}