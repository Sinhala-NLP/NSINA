{"Source": "ITN news", "Timestamp": "ජනවාරි 14, 2022 11:52", "Headline": "බ්‍රිතාන්‍යයේ ඇන්ඩෘ කුමරුගේ හමුදා සහ රාජකීය තනතුරු ඉවතට", "News Content": "බ්‍රිතාන්‍යයේ දෙවන එලිසබත් මහරැජිනගේ දෙවන පුත්‍රයා වන  61 වන හැවිරිදි ඇන්ඩෘ කුමරුගේ හමුදා සහ රාජකීය තනතුරු ඉවත් කර තිබෙනවා.එම තනතුරු නැවතත් මහරැජින වෙත භාරදී ඇති අතර එය අනෝන්‍ය එකඟතාවකින් සිදු වූ බවයි බ්‍රිතාන්‍ය මාධ්‍ය වාර්තා කරන්නේ. ඇමෙරිකානු ධන කුවේරයකු මෙන්ම ඉහළ සමාජයේ ලිංගික වහල්සේවයක් පවත්වාගෙන ගිය බවට චෝදනා එල්ල වන ජෙෆ්රි එෆ්ස්ටීන් සමඟ සබඳතාවක් පවත්වාගෙන යාම ඇන්ඩෘෘ කුමරුගේ රාජකීය තනතුරු අහිමිවීමට හේතුවී තිබෙනවා. එෆ්ස්ටීන් සිය ලිංගික අපරාධ සම්බන්ධයෙන් බන්ධනාගාර ගතව සිටියදී 2019 වසරේදී සියදිවි ගත්තා. ජෙෆ්රි එෆ්ස්ටීන් ඇන්ඩෘ කුමරුට ලබා දුන් බව කියන එම සමයේ 17 හැවිරිදි තරුණියක් ඇමෙරිකානු අධිකරණයක සිවිල් නඩුවක් ගොණුකරනු ලැබුවා. සිද්ධියෙන් වසර 21 කට පසු එම නඩුව ගොණු කළ වර්ජිනියා ජුෆ්රි නම් එම තරුණිය දැන් 38 වන වියෙහි  පසුවනවා. ඒ අනුව එම නඩුවට ඇන්ඩෘ කුමරුට පෙනී සිටීමට සිදුව ඇත්තේ සිවිල් වැසියෙකු ලෙසින්. කෙසේ නමුත් ඇන්ඩෘ කුමරු මෙම චෝදනා තරයේ ප්‍රතික්ෂේප කරනවා. ඇන්ඩෘ කුමරු වසර 22 ක කාලයක් බ්‍රිතාන්‍ය රාජකීය ගුවන් හමුදාවේ හෙලිකොප්ටර් නියමයකු ලෙස ෆෝක්ලන්ඩ් යුද්දයට සහභාගී වූ අයෙක්. ඔහුගේ හමුදා තනතුරු මෙන්ම හිස් රෝයල් හයිනස් නැතහොත් රාජකීය මහෝත්තමයානන් යන නාමය භාවිත කිරීම ද මේ අනුව අහිමි වනවා. ", "URL": "https://www.itnnews.lk/2023/10/05/388746/", "Category": "Breaking News,ජාත්‍යන්තර පුවත්", "Parent URL": null}