{"Source": "ITN news", "Timestamp": "මාර්තු 15, 2023 10:45", "Headline": "ආහාර සුරක්ෂිතතාවය සවිමත් කිරීම යටතේ මිලියන 300ක් පුත්තලමට", "News Content": "ඒකාබද්ධ ජලධාරා හා ජලසම්පත් කළමනාකරණ ව්‍යාපෘතිය හා දේශගුණික අවබලපෑම් අවම කිරීමේ බහු අදියර වැඩසටහන (IWWRMP සහ CResMPA) යටතේ ව්‍යාපෘති ප්‍රමුඛතාගත කිරීමේ රැස්වීමක් අද (14) පුත්තලම දිස්ත්‍රික් ලේකම් කාර්යාල ශ්‍රවණාගාරයේදී පවත්වා තිබෙනවා. රටේ ආහාර සුරක්ෂිතතාවය සවිමත් කිරීමේ වැඩපිළිවෙළ යටතේ මිලියන 300ක් පුත්තලම දිස්ත්‍රික්කය සඳහා ප්‍රතිපාදන වෙන් කරමින් වාරි පද්ධතිය ශක්තිමත් කිරීම මෙම වැඩසටහන යටතේ සිදු කරන බවයි අමාත්‍යවරයා පවසන්නේ. මෙහිදී ප්‍රමුඛතාගත කිරීම සඳහා ගොවි නියෝජිතයන්ගෙන් සංවර්ධන යෝජනා හා අදහස් ලබා ගැනීම ද සිදු කර තිබෙනවා.\n.\nමෙහිදී මූලිකවම අවධානය යොමු වියයුතු කරුණු ලෙස, 1, මෙම ව්‍යාපෘතියෙන් උපරිම ඵලදායිතාවයකින් යුතුව ගමට මුදල් ලැබෙන ආකාරයෙන් ව්‍යාපෘතිය ක්‍රියාත්මක විය යුතුය.\n2, මෙහි සම්පුර්ණ වගකීම ගොවි සංවිධාන දැරිය යුතුය.\n3, ගොවි ජනතාව තම ශ්‍රමය එකතු කොට ව්‍යාපෘතියෙන් වැඩි ප්‍රතිලාභයක් ගමට එන ආකාරයට එය දියත් කළ යුතුය.\n4, ගමේ ඇති අත්‍යවශ්‍යම ව්‍යාපෘතියට මෙහිදී පුමුඛතාවය දිය යුතුය.\n5,ගොවිජන සේවා දෙපාර්තමේන්තුව, වාරිමාර්ග දෙපාර්තමේන්තුව, පළාත් වාරිමාර්ග දෙපාර්තමේන්තුව, දිස්ත්‍රික් ලේකම් කාර්යාලය ආදී අදාල ආයතන ඒකාබද්ධව සහයෝගයෙන් මෙම වැඩසටහන ක්‍රියාත්මක කල යුතුය.\n6, මෙම ව්‍යාපෘතියේ පසු විපරම මාසයෙන් මාසයට අදාල දිස්ත්‍රික් ලේකම්වරුන්ගේ ප්‍රධානත්වයෙන් පැවැත්විය යුතුය.\n7, මෙම ව්‍යාපෘතියෙන් දිස්ත්‍රික්කය වෙත ලබාදෙන මුදල් ආපසු හරවා නොයැවීමට අදාල සියලු ආයතන වගබලා ගතයුතුය. දක්වා තිබෙනවා. ", "URL": "https://www.itnnews.lk/2023/10/05/468230/", "Category": "දේශීය පුවත්", "Parent URL": null}