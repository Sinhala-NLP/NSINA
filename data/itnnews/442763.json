{"Source": "ITN news", "Timestamp": "ඔක්තෝබර් 27, 2022 18:29", "Headline": "කොළඹ වරායේ නැගෙනහිර පර්යන්තයේ ඉදිකිරීම් කඩිනම් කරන්නැයි ඇමති නිමල්ගෙන් වරාය අධිකාරියට උපදෙස්", "News Content": "කොළඹ වරායේ නැගෙනහිර පර්යන්තයේ ඉදිකිරීම් කඩිනම් කරන ලෙස අමාත්‍ය නිමල් සිරිපාල ද සිල්වා වරාය අධිකාරියට උපදෙස් ලබා දී තිබෙනවා. ඒ පර්යන්තයේ කටයුතු නිරීක්ෂණය කිරීමට එක්වෙමින්. කොළඹ වරාය පුළුල් කිරීමේ ව්‍යාපෘතිය යටතේ නැගෙනහිර පර්යන්තය ඉදිකිරීම් ආරම්භ කෙරුණා. මීටර් 570 ක දිගින් යුත් එහි පැති බැම්ම මේ  වන සම්පූර්ණයෙන්ම ඉදිකර අවසන්.මීටර් 440 කි යුතු එහි ඇති නැංගූරම් පොලෙහි විශාල නෞකා මෙහෙයවීමේ හැකියාව පවතිනවා. පර්යන්තය අද්දර ගැඹුර මීටර් 18 ක් 20 ත් අතර වන බැවින්  ලොව නිෂ්පාදිත ඕනෑම ආකාරයේ නෞකාවක් මෙහෙවීමේ හැකියාව නැගෙනහිර පර්යන්තය සතුයි. මෙහි ඉදිකිරීම් 2025 වසරේ ජනවාරි මස අවසන් වීමට නියමිතයි. ඉදකිරීම් කඩිනම් කරන ලෙසයි නැගෙනහිර පර්යන්ත කටයුතු නිරීක්ෂණයට එක්වෙමින් අමාත්‍ය නිමල් සිරිපාල ද සිල්වා මහතා අදාළ බලධාරීන්ට දැනුම් දුන්නේ.     ", "URL": "https://www.itnnews.lk/2023/10/05/442763/", "Category": "දේශීය පුවත්", "Parent URL": null}