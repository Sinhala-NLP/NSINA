{"Source": "ITN news", "Timestamp": "නොවැම්බර් 28, 2022 11:32", "Headline": "බෝ නොවන රෝගවලින් පෙළෙන පොලිසිය", "News Content": "පොලිස් නිලධාරීන්ගෙන් සියයට 20 ත් 30 ත් අතර පිරිසකට බෝ නොවන රෝග වැලදී ඇති බව පොලිස් වෛද්‍ය සේවා අධ්‍යක්ෂ වෛද්‍ය ශමෙන්ද්‍ර රණසිංහ මහතා පවසනවා. ඉන් දියවැඩියා රෝගය වැළදුනු පිරිස ඉහළ ප්‍රතිශතයක් බවයි ඒ මහතා පෙන්වා දුන්නේ. දිවයින පුරා පොලිස් නිලධාරීන්ගේ අක්ෂි රෝග හදුනා ගැනීමේ වැඩසටහන යටතේ කොළඹ ජාතික අක්ෂි රෝහලේ සායනය ආරම්භ කරමින් වෛද්‍ය ශමෙන්ද්‍ර රණසිංහ මහතා මෙම තොරතුරු හෙළිකළා. දියවැඩියා රෝගය හේතුවෙන් අක්ෂි රෝගද ඉහළ ගොස් ඇති බවයි ඒ මහතා පෙන්වා දුන්නේ. ජාතික අක්ෂි රෝහලේ අධ්‍යක්ෂ විශේෂඥ වෛද්‍ය ඒ ආර් එම් තවුෆික්,  අක්ෂි ශල්‍ය විශේෂඥ වෛද්‍ය දීපානි වේවැල්වල යන මහත්ම මහත්මීන් ඇතුළු පිරිසක් මෙම අවස්ථාවට එක්වුණා.     ", "URL": "https://www.itnnews.lk/2023/10/05/447885/", "Category": "දේශීය පුවත්", "Parent URL": null}