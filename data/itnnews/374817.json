{"Source": "ITN news", "Timestamp": "නොවැම්බර් 9, 2021 10:01", "Headline": "ඉන්දියාවෙන් සිකා වයිරස ආසාදිතයින් හමුවෙයි", "News Content": "කොරෝනා වයිරස ව්‍යාප්තිය මධ්‍යයයේ ඉන්දියාවෙන් සිකා වයිරස ආසාදිතයින් ද හමුව ඇති බව එරට සෞඛ්‍ය අංශ සඳහන් කරනවා. ඉන්දියාවේ උත්තර් ප්‍රදේශ් ප්‍රාන්තයෙන් සිකා වයිරස ආසාදිතයින් 89 දෙනෙකු හමුවූ බවයි වාර්තා වන්නේ. එම ආසාදිතයින් අතුරින් 17 දෙනෙකු ළමයින් බව විදෙස් මාධ්‍ය සඳහන් කරනවා. එමෙන්ම ගර්භනී මව්වරුන්ද ඒ අතර වනවා. මදුරුවන් මගින් සිකා වයිරසය පැතිර යන අතර ගර්භනී මව්වරුන්ට එම වයිරසය වැළදුනහොත් ඉපදෙන දරුවන්ගේ මොළය හැකිලීමට ලක්වන බවයි වෛද්‍ය විශේෂඥයින් පවසන්නේ. මදුරුවන් ආශ්‍රයෙන් සිකා වයිරසය පැතිරුනද එම වයිරසය ලිංගිකවද  සම්ප්‍රේෂණය විය හැකි බව නවතම පරික්ෂණයකින් හෙළිව තිබෙනවා.           ", "URL": "https://www.itnnews.lk/2023/10/05/374817/", "Category": "ජාත්‍යන්තර පුවත්", "Parent URL": null}