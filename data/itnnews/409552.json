{"Source": "ITN news", "Timestamp": "මැයි 3, 2022 16:37", "Headline": "ඕස්ට්‍රේලියා මහ බැංකුව එරට පොලී අනුපාත අගයන් ඉහළ දමයි", "News Content": "ඕස්ට්‍රේලියා මහ බැංකුව එරට පොලී අනුපාත අගයන් ඉහළ දමා තිබෙනවා. ඕස්ට්‍රේලියා මහ බැංකුව මෙලෙස පොලී අනුපාත ඉහළ දමා ඇත්තේ දශකයට පමණ පසුවයි. ඉහළ යන ජීවන වියදම පාලනය කිරීම එහි අරමුණයි. වසර 21 ට පමණ පසුව ඕස්ට්‍රේලියාවේ උද්ධමනයේ ඉහළම අගය මෙම වසරේදී වාර්තා වුණා. එය පාලනය කිරීම සඳහා එරට මහ බැංකුව මූල්‍ය අගයන් 0.35%කින් පමණ පහළ දැමීමට පසුගියදා පියවර ගත්තා. මහ බැංකුව ගත් ක්‍රියාමාර්ගත් සමඟ අපේක්ෂා කළ කාලයටත් පෙර උද්ධමනය පාලනය කළ හැකි මට්ටමට පැමිණ ඇති අතර විරැකියාව අවම අගයකට පැමිණ තිබෙනවා. එමෙන්ම වැටුප් ඉහළ දැමීමේ හැකියාවක් ද මේ වනවිට පවතින බවයි මහ බැංකු අධිපතිවරයා නිවේදනය කරන්නේ. ඕස්ට්‍රේලියාවේ මහ මැතිවරණය ලබන 21 වනදා පැවැත්වීමට නියමිත අතර ඉහළ යන ජීවන වියදම මැතිවරණ වේදිකාවේ ප්‍රධාන මාතෘකා බවට පත්ව තිබෙනවා.       ", "URL": "https://www.itnnews.lk/2023/10/05/409552/", "Category": "ජාත්‍යන්තර පුවත්", "Parent URL": null}