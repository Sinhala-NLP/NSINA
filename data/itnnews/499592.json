{"Source": "ITN news", "Timestamp": "ජූලි 13, 2023 15:00", "Headline": "අධික උණුසුමෙන් දකුණු දිග යුරෝපයේ ජනතාවට පීඩා", "News Content": "අධික උණුසුමෙන් දකුණු දිග යුරෝපයේ ජනතාව පීඩාවට පත්ව සිටිනවා. මේ දිනවල යුරෝපයේ මෙන්ම ඊසාන දිග අප්‍රිකාවේ රටවල් රැසකට අධික උෂ්ණත්වයක් බලපා තිබෙනවා. ඉතාලිය , ස්පාඤ්ඤය, ප්‍රංශය , ග්‍රීසිය , ක්‍රෝඒෂියාව හා තුර්කිය යන රටවලටයි එය දැඩිව බලපා ඇත්තේ. ඉතාලියේ රෝමය හා ෆ්ලෝරන්ස් යන නගරවල උෂ්ණත්වයේ ඉහළම අගය ලෙස සෙල්සියස් අංශක 48.8ක් වාර්තා වුණා. සෙසු රටවල ද සාමාන්‍ය උෂ්ණත්වය සෙල්සියස් අංශක 40ක් වනවා. ඉතාලියේ පින්තාරුකරුවෙක් අධික උෂ්ණත්වයට මුහුණ දීමට නොහැකිව සිය වැඩබිමේ දී ඇඳ වැටීමෙන් මියගොස් තිබෙනවා. බොහෝ පිරිසක් මේ දිනවල ජල උද්‍යාන හා මුහුදු වෙරළේ කාලය ගත කරන ආකාරය දැකගත හැකියි.           ", "URL": "https://www.itnnews.lk/2023/10/05/499592/", "Category": "Breaking News,ජාත්‍යන්තර පුවත්", "Parent URL": null}