{"Source": "ITN news", "Timestamp": "ඔක්තෝබර් 11, 2021 15:51", "Headline": "ජන ජීවිතය නඟා සිටුවීමට අවශ්‍ය පියවර ගන්නා ලෙස කිම් ජොන්ගෙන් නිළධාරීන්ට උපදෙස්", "News Content": "ජන ජීවිතය නඟා සිටුවීමට අවශ්‍ය පියවර ගන්නා ලෙස උතුරු කොරියා නායක කිම් ජොන් උන් නිලධාරීන්ට උපදෙස් ලබා දී තිබෙනවා. උතුරු කොරියා ආර්ථිකය දැඩි පසුබෑමකට ලක්ව ඇති අතර එම පසුබෑම හමුවේ එරට ජන ජීවිතය සාමාන්‍ය පරිදි පවත්වාගෙන යාමට අවශ්‍ය ක්‍රියාමාර්ග ගන්නා ලෙස උතුරු කොරියා නායකයා උපදෙස් ලබා දී තිබෙනවා. ඇමරිකාව පනවා ඇති සම්බාධක මෙන්ම පසුගිය කාලයේ දී එරට මුහුණ දුන් ස්වභාවික ආපදා ආර්ථික අර්බුදයට හේතු වී තිබෙනවා. පාලක පක්ෂයේ 76 වන සංවත්සර සැමරුමට එක් වෙමින් උතුරු කොරියා නායකයා නිලධාරීන්ට අවශ්‍ය උපදෙස් ලබා දුන්නා. අලංකාරවත් නර්තනාංග රැසකින් සැමරුම් උළෙල වර්ණවත් වී තිබු බවයි විදෙස් මාධ්‍ය සඳහන් කරන්නේ. සැමරුම් උළෙලට සහභාගි වූ පුද්ගලයින් මුඛ ආවරණ පැළද සිටීම හෝ සමාජ දුරස්ථභාවය තබා ගන්නා අයුරක් දක්නට ලැබුණේ නැහැ.         ", "URL": "https://www.itnnews.lk/2023/10/05/368491/", "Category": "ජාත්‍යන්තර පුවත්", "Parent URL": null}