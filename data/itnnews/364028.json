{"Source": "ITN news", "Timestamp": "செப்டம்பர் 21, 2021 12:38", "Headline": "தலீபான்கள் பொதுமக்களின் சுதந்திரத்தை மீறுவதாக மனித உரிமை அமைப்புக்கள் குற்றச்சாட்டு", "News Content": "ஆப்கானிஸ்தானில் தலீபான்கள் பொதுமக்களின் சுதந்திரத்தை மீறுவதாக மனித உரிமை அமைப்புக்கள் குற்றச்சாட்டுக்களை முன்வைத்துள்ளன. பல்வேறு உரிமை மீறல்களில் ஆயுதமேந்திய தலீபான்கள் ஈடுபட்டுள்ளதாகவும், பெண்களுக்கான ஊடக சுதந்திரம் கட்டுப்படுத்தப்பட்டுள்ளதாகவும் சர்வதேச மனித உரிமை கண்காணிப்பு அமைப்பு, சர்வதேச மன்னிப்புச்சபை மற்றும் சித்திரவதைகளுக்கு எதிரான உலக அமைப்பு ஆகியன இணைந்து கூட்டு அறிக்கையொன்றை வெளியிட்டுள்ளன. ஒருசில முன்னாள் அரச அதிகாரிகள் கொல்லப்பட்டுள்ளதோடு, பொதுமக்களும் கொல்லப்பட்டுள்ளதாக அறிக்கையில் சுட்டிக்காட்டப்பட்டுள்ளது. 29 பக்கங்களை கொண்ட அறிக்கையொன்றை குறித்த அமைப்புக்கள் வெளியிட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/364028/", "Category": "Breaking News,சர்வதேச செய்திகள்", "Parent URL": null}