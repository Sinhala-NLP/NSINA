{"Source": "ITN news", "Timestamp": "පෙබරවාරි 25, 2023 09:42", "Headline": "සේදවත්තේ හෙරොයින් විකුණූ කාන්තාව අත්අඩංගුවට", "News Content": "නවලෝකපුර සේදවත්තේ හෙරොයින් විකුණූ කාන්තාව හෙරොයින් සමඟ පොලිස් විශේෂ කාර්ය බලකායේ අත්අඩංගුවට විශේෂ කාර්ය බලකායේ බුද්ධි කොට්ඨාශයේ නිලධාරීන්ට ලද තොරතුරකට අනුව විශේෂ කාර්ය බලකාය අණදෙන නිලධාරී නීතීඥ වරුණ ජයසුන්දර මහතාගේ නියෝග හා උපදෙස් පරිදි අධ්‍යක්ෂක බුද්ධි ජ්‍යෙෂ්ඨ පොලිස් අධිකාරී වී.ජී. රොහාන් කරුණාරත්න මහතාගේ අධීක්ෂණය යටතේ සහකාර පොලිස් අධිකාරි (බුද්ධි/විශේෂ මෙහෙයුම්, මත්ද්‍රව්‍ය නාශක හා සංවිධානාත්මක අපරාධ මර්ධන) සාගර කුලසේකර මහතාගේ මගපෙන්වීම මත විශේෂ කාර්ය බලකාය බුද්ධි කොට්ඨාශයේ පොලිස් පරීක්ෂක ආර්.ඒම්.ඒ.පි.බි. රාජනායක ඇතුළු නිලධාරීන් කණ්ඩායමක් විසින් 2023.02.24 ග්‍රැන්ඩ්පාස් පොලිස් වසමේ 20/1/ඊ 01 වන අදියර, නවලෝකපුර, සේදවත්ත යන ස්ථානයේ දී වැටලීමක් සිදුකර ඇත. එහි දී හෙරොයින් මත්ද්‍රව්‍ය ග්‍රෑම් 11 මිලි ග්‍රෑම් 750 සහ ඉලෙක්ට්‍රෝනික තරාදි 01 ක් සමඟ නවලෝකපුර, සේදවත්ත ප්‍රදේශයේ පදිංචි වයස අවුරුදු 47 ක කාන්තාවක් අත්අඩංගුවට ගෙන වැඩිදුර විමර්ශන කටයුතු සඳහා ග්‍රැන්ඩ්පාස් පොලිස් ස්ථානය වෙත භාර දී ඇත. මෙම කාන්තාව විසින් දීර්ඝ කලෙක පටන් මෙම ප්‍රදේශයේ හෙරෝයින් ජාවාරම සිදුකර ඇත. ", "URL": "https://www.itnnews.lk/2023/10/05/463207/", "Category": "දේශීය පුවත්", "Parent URL": null}