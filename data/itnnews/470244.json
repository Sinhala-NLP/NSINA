{"Source": "ITN news", "Timestamp": "මාර්තු 22, 2023 13:59", "Headline": "මාරාන්තික කැන්ඩීඩා ඕරිස් දිලීර රෝගය ඇමෙරිකාව පුරා ශීඝ්‍රයෙන් පැතිර යයි", "News Content": "මාරාන්තික කැන්ඩීඩා ඕරිස් දිලීර රෝගය ඇමෙරිකාව පුරා ශීඝ්‍රයෙන් පැතිර යමින් පවතින බව එරට රෝග පාලනය කිරීමේ මධ්‍යස්ථානය නිවේදනය කරනවා. එම දිලීර රෝගය වර්ධනයවන තර්ජනයක් බවයි ලෝක සෞඛ්‍ය සංවිධානය පවසන්නේ. එමෙන්ම මෙම දිලීර රෝගය දැනට පවත්නා ඖෂධවලට ඔරොත්තු දීමට සමත් බවද වාර්තා වනවා. කැන්ඩීඩා ඕරිස් නම්වන මෙම දිලීරය මීට වසර 15කට පමණ පෙරදී ජපානයෙන් ද හමුවූවා. මේ වනවිට ඇමෙරිකාවේ ප්‍රන්ත රැසක මෙම දිලීරය පැතිරයමින් පවතින බවටයි එරට රෝග පාලන මධ්‍යස්ථානය සඳහන් කරන්නේ. එමෙන්ම 2021 වසරේ දී ඇමෙරිකාවෙන් ආසාදිතයින් 1,471 දෙනෙකු හමුවී තිබෙනවා.         ", "URL": "https://www.itnnews.lk/2023/10/05/470244/", "Category": "Breaking News,ජාත්‍යන්තර පුවත්", "Parent URL": null}