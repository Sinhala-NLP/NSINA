{"Source": "ITN news", "Timestamp": "අප්‍රේල් 24, 2021 12:04", "Headline": "පොල්තෙල් හිගයක් ඇතිවෙන්නේ නැහැ – ඇමති රමේෂ්", "News Content": "රට තුළ කිසිදු ආකාරයකින් පොල්තෙල් හිගයක් ඉදිරියේදී ඇතිවෙන්නේ නෑ කියලා   රමේෂ් පතිරණ අමාත්‍යවරයා සදහන් කළා. ඒ පොල්තෙල් සම්බන්ධයෙන් ඉදිරියේදී ඇති විය හැකි ගැටලු ගැන කර්මාන්ත අමාත්‍යාංශයේ දී පැවත්වුණ සාකච්ඡාවකට සහභාගී වෙමින්. විෂය භාර අමාත්‍යවරුන්,  රාජ්‍ය අමාත්‍යවරුන් සහ පොල්තෙල් නිෂ්පාදකයන්, බේකරි ආශ්‍රිත ආහාර නිෂ්පාදකයන් හා රසකැවිලි නිෂ්පාදකයන්ගේ සහභාගීත්වයෙන් මෙම සාකච්ඡාව පැවැත්වුණා. එහිදී රසකැවිලි නිෂ්පාදකයන්ගේ සංගමය සහ බේකරි ආශ්‍රිත ආහාර නිෂ්පාදකයන් කියා සිටියේ රටතුළ සති දෙකක කාලසීමාවකට පමණක් පොල්තෙල් ඇති බවයි. කෙසේ වුවද පාරම්පරික පොල්තෙල් නිශ්පාදකයන්ගේ සංගමය පෙන්වා දෙන්නේ මෙය කෘත්‍රිමව නිර්මාණය කළ හිගයක් බවයි.             ", "URL": "https://www.itnnews.lk/2023/10/05/333385/", "Category": "දේශීය පුවත්", "Parent URL": null}