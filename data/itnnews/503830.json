{"Source": "ITN news", "Timestamp": "ජූලි 30, 2023 09:13", "Headline": "වාලච්චේනයේ රිය අනතුරකින් කුඩා දරුවෙකු මියයයි", "News Content": "වාලච්චේන ඕමනියා ප්‍රදේශයේ අතුරු මාර්ගයක සිදු වූ රිය අනතුරකින් වයස අවුරුදු 6 ක දරුවකු මිය ගියා. ජල බවුසරයක ගැටීමෙන් මෙම අනතුර සිදුව ඇති අතර ප්‍රදේශවාසීන් එම බව්සරයට ගිනි තබා තිබෙනවා. අතුරු මාර්ගයේ ධාවනය වූ ජල බවුසරයක් පසුපසට ධාවනය කිරීමේදි පිටුපසින් පැමිණි පා පැදියක ගැටී තිබෙනවා. එම අවස්ථාවේ පාපැදියේ ළමයින් දෙදෙනෙකු ගමන් කර ඇති අතර එක් දරුවෙකු තුවාල ලබා වාලච්ඡේන රෝහලට ඇතුලු කිරීමෙන් පසු මිය ගියා. මෙලෙස මිය ගියේ වයස අවුරුදු 6 ක් වන රිදී තැන්න පූනානි ප්‍රදේශයේ පදිංචිව සිටි දරුවෙකුයි. ජල බවුසරය ප්‍රදේශයේ පිහිටි ඉදිකිරීම් ආයතනයකට අයත්වන අතර එම ස්ථානයට පැමිණ පිරිසක් රියදුරුට සහ රිය සහායකට පහරදී ජල බවුසරයට ගිනි තබා තිබෙනවා. පසුව අදාළ ආයතනය වෙත ද ගොස් වාහන ඇතුළු දේපලවලට ගිනි තබා ඇති බවයි පොලීසිය පවසන්නේ.     ", "URL": "https://www.itnnews.lk/2023/10/05/503830/", "Category": "Breaking News,දේශීය පුවත්", "Parent URL": null}