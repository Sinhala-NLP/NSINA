{"Source": "ITN news", "Timestamp": "මැයි 15, 2021 14:23", "Headline": "කොවිඩ් ආසාදිත රැඳවියන්ගේ තොරතුරු ඥාතීන්ට දැන ගැනීමට විශේෂ දුරකථන අංකයක්", "News Content": "කොවිඩ් ආසාදනය වන රැඳවියන්ගේ තොරතුරු ඥාතීන්ට ලබාදීම සඳහා විශේෂ කොවිඩ් තොරතුරු ඒකකයක් පිහිටුවීමට බන්ධනාගාර දෙපාර්තමේන්තුව පියවර ගෙන තිබෙනවා. ඒ අනුව 0114 677 101 අංකය ඔස්සේ බන්ධනාගාර කොවිඩ් තොරතුරු කේන්ද්‍රය අමතා බන්ධනාගාරගත රැඳවියා කොවිඩ් ආසාදිතයෙකු ද, නැද්ද යන්න පිළිබඳව තොරතුරු ඥාතීන්ට දැනගැනීමට අවස්ථාව තිබේ. කොවිඩ් -19 ආසාදනය වන සියලු රැඳවියන්ගේ තොරතුරු මෙම ඒකකයෙන් ලබාගැනීමේ හැකියාව පවතින බවයි බන්ධනාගාර කොමසාරිස් චන්දන ඒකනායක මහතා සඳහන් කළේ .   ", "URL": "https://www.itnnews.lk/2023/10/05/337091/", "Category": "දේශීය පුවත්", "Parent URL": null}