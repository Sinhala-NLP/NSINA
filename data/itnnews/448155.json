{"Source": "ITN news", "Timestamp": "නොවැම්බර් 29, 2022 18:22", "Headline": "අලි වැට ඉදිකිරීම් ව්‍යාපෘති 26 ක් ජනතා විරෝධතා මත නවතී", "News Content": "අලි වැට ඉදිකිරීම් ව්‍යාපෘති 26 ක් ජනතා විරෝධතා මත නවතා දමා ඇති බව වනජීවී හා වන සම්පත් අමාත්‍යාංශය පවසනවා. විදුලි අලිවැට ඉදිකිරීම්වලට ජනතාව විරෝධය දැක්වීම හේතුවෙන් එම ව්‍යාපෘති 26 ක් මෙසේ අත්හිටුවීමට සිදුව ඇති බවයි වනජීවී හා වනසම්පත් අමාත්‍යාංශය පවසන්නේ. අලිමිනිස් ගැටුම උග්‍රව පවතින හම්බන්තොට, රත්නපුර, ත්‍රිකුණාමලය, මොණරාගල, වවුනියාව මන්නාරම, මුලතිව්, මඩකලපුව හා කුරුණෑගල දිස්ත්‍රික්ක මීට අයත්. ඒ අනුව කිලෝමීටර් 315 ක දිගින් යුක්තව ඉදිකිරීමට නියමිතව තිබූ විදුලි අලිවැට මෙසේ අතරමග නවතා දමා තිබෙනවා. මේ අතර ප්‍රතිපාදන හා උපකරණ නොමැතිකමින් තවත් ව්‍යාපෘති 52 ක කටයුතු ද අතරමග නවතා දමා ඇති බවයි වනජීවී හා වනසම්පත් සංරක්ෂණ අමාත්‍යාංශය පවසන්නේ.   ", "URL": "https://www.itnnews.lk/2023/10/05/448155/", "Category": "Breaking News,දේශීය පුවත්", "Parent URL": null}