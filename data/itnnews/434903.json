{"Source": "ITN news", "Timestamp": "සැප්තැම්බර් 14, 2022 12:08", "Headline": "රටවල් දිනාගැනීමටත් දේශීය යාන්ත්‍රණයක් රට තුළ ස්ථාපිත කළ යුතුයි", "News Content": "ශ්‍රී ලංකාව සම්බන්ධයෙන් වැඩ බලන මානව හිමිකම් කොමසාරිස්වරිය ඉදිරිපත් කළ වාර්තාව ප්‍රතික්ෂේප කළා සේම  අදාළ රටවල් දිනාගැනීමටත් දේශීය යාන්ත්‍රණයක් රට තුළ ස්ථාපිත කළ යුතු බව මහාචාර්ය නීතිඥ  ප්‍රතිභා මහානාම හේවා මහතා පවසනවා. ශ්‍රී ලංකාවේ ප්‍රතිසන්ධානය වගවීම සහ මානව හිමිකම් ප්‍රවර්ධනය පිළිබද එක්සත් ජාතීන්ගේ මහ කොමසාරිස් කාර්යාලයේ වාර්තාව පසුගිය 12 වනදා මානව හිමිකම් කවුන්සිලයේ 51 වන සැසිවාරයට ඉදිරිපත් කෙරුණා. ඒ වැඩබලන මානව හිමිකම් කොමසාරිස් නාඩා අල් නශීෆ් විසින්. මානව හිමිකම් කොමසාරිස් කාර්යාලය පසුගිය මාර්තු මාසයේ ඉදිරිපත් කළ ලිඛිත යාවත්කාලීන කිරීමේ සිට මේ දක්වා ශ්‍රී ලංකාව දරුණු ආර්ථික අර්බුදයකින් පීඩා විදින බවයි ඇය එහිදී සදහන් කළේ. ඇය ඉදිරිපත් කළ වාර්තාව සම්බන්ධයෙන් විදේශ අමාත්‍ය ජනාධිපති නීතිඥ අලි සබ්රි මහතා සැසිවාරය හමුවේ අදහස් පළකරමින් සදහන් කළේ ඉදිරිපත් වූ 46 / 1 දරණ වාර්තාව සම්පූර්ණයෙන්ම ප්‍රතික්ෂේප කරන බවයි. මේ අතර ඇතැම් පිරිස් ජිනීවා මානව හිමිකම් සමුළුවට ගොස් ශ්‍රී ලංකාව සම්බන්ධයෙන් කරුණු ඉදිරිපත් කළ ද ඉන් පලක් නොවන බවද ප්‍රතිභා මහානාම හේවා මහතා පවසනවා. ", "URL": "https://www.itnnews.lk/2023/10/05/434903/", "Category": "Breaking News,දේශීය පුවත්", "Parent URL": null}