{"Source": "ITN news", "Timestamp": "டிசம்பர் 31, 2021 12:11", "Headline": "காணாமல் போன இரு பாடசாலை மாணவர்களை கண்டுபிடிப்பதற்கு பொதுமக்களின் உதவியை நாடும் பொலிஸார்..", "News Content": "கொடதெனியாவ – வத்தேமுல்ல, பாந்துராகொட பிரதேசத்தில் காணாமல் போன இரு பாடசாலை மாணவர்களை கண்டுபிடிப்பதற்காக பொலிசார் பொதுமக்களின் உதவியை நாடியுள்ளனர். குறித்த சிறுவர்கள் காணாமல் போய் இன்றுடன் 38 நாட்கள் கடந்துள்ள நிலையில் அவர்கள் பற்றி இதுவரை எவ்வித உறுதியான தகவல்களும் கிடைக்கப்பெறவில்லையென பொலிசார் தெரிவித்துள்ளனர். 10 மற்றும் 12 வயதுகளைக் கொண்ட குறித்த சிறுவர்கள் கடந்த நவம்பர் மாதம் 23ம் திதிக முதல் காணாமல் போயுள்ளனர். சிறுவர்களை கண்டுபிடிக்கும் நோக்கில் அவர்கள் தொடர்பான விபரங்கள் முன்னதாக ஊடகங்களில் வெளியிடப்பட்டன. எனினும் இதுவரை எவ்வித தகவலும் கிடைக்கவில்லை. சம்பவம் தொடர்பில் குற்றப்புலனாய்வு பிரிவின் கொலை மற்றும் ஒழுங்கமைக்கப்பட்ட குற்றப் புலனாய்வு பிரிவு விசாரணைகளை ஆரம்பித்துள்ளது. இந்நிலையில் சிறுவர்கள் தொடர்பில் தகவல்கள் கிடைக்கப்பெற்றால் 0718 592 867 அல்லது 0718 592 868 என்ற தொலைபேசி இலக்கங்களுக்கு அறிவிக்குமாறு பொலிசார் அறிவித்துள்ளனர். ", "URL": "https://www.itnnews.lk/2023/10/05/385928/", "Category": "Breaking News,தேசிய செய்திகள்", "Parent URL": null}