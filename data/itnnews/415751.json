{"Source": "ITN news", "Timestamp": "ජූනි 8, 2022 09:36", "Headline": "ප්‍රදේශ කිහිපයකට හෙට පැය 13ක ජල කප්පාදුවක්", "News Content": "ප්‍රදේශ කිහිපයකට හෙට දිනයේ පැය 13 ක ජල කප්පාදුවක් සිදුවන බව ජල සම්පාදන හා ජලාපවහන මණ්ඩලය දැනුම් දෙනවා. කෙත්හේන ජල පවිත්‍රාගාරයේ හා අගලවත්ත ඒකාබද්ධ ජල සම්පාදන ව්‍යාපෘතියේ නඩත්තු කටයුතු හේතුවෙන් හෙට පෙරවරු අටේ සිට පස්වරු 9 දක්වා ජල කප්පාදුවක් සිදුකෙරෙනවා. ඒ අනුව වාද්දුව, වස්කඩුව, පොතුපිටිය, කළුතර උතුර, දකුණ නාගොඩ, කටුකුරුන්ද, පයාගල, බෙන්තොට හා කළුවාමෝදර යන ප්‍රදේශවලට මෙසේ ජල සැපයුම අත්හිටවනු ඇති. මේ අතර අනුරාධපුර නුවර වැව ජල පවිත්‍රාගාරයේ නඩත්තු කටයුත්තක් හේතුවෙන් හෙට පස්වරු 9 සිට අනිද්දා පස්වරු 6 දක්වා අනුරාධපුර උතුර ජල සම්පාදන ක්‍රමය ගල්කුලම, යාපනය හන්දිය, සාලියපුර, රබෑව, අනුරාධපුර නව නගර ජල සම්පාදන ක්‍රමය යන ප්‍රදේශවලද ජල සැපයුම අත්හිටුවීමටයි තීරණය කර ඇත්තේ.   ", "URL": "https://www.itnnews.lk/2023/10/05/415751/", "Category": "Breaking News,දේශීය පුවත්", "Parent URL": null}