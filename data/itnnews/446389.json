{"Source": "ITN news", "Timestamp": "நவம்பர் 18, 2022 12:38", "Headline": "75 ஆவது சுதந்திர தினத்தை முன்னிட்டு நாட்டின் பெருமையை பறைசாற்றும் ஓவியப்போட்டி..", "News Content": "75 ஆவது சுதந்திர தினத்தை முன்னிட்டு நாட்டின் பெருமையை பறைசாற்றும் ஓவியப்போட்டி நடத்தப்படுமென ஜனாதிபதி ரணில் விக்கிரமசிங்க தெரிவித்துள்ளார். கண்காட்சியை நடத்தவும், திட்டமிட்டுள்ளதாக ஜனாதிபதி குறிப்பிட்டுள்ளார். நாட்டிலுள்ள திறமையான கலைஞர்கள் அனைவரும் அதில் இணைத்துக்கொள்ளப்படுவர். புதிய கலைஞர்களுக்கு தங்கள் திறமைகளை வெளிப்படுத்தவும் , சிறந்த சந்தர்ப்பம் பெற்றுக்கொடுக்கப்படுமென ஜனாதிபதி ரணில் விக்கிரமசிங்க தெரிவித்துள்ளார். சித்திரக்கலைஞர் எஸ். எச் சரத்தின் 50 ஆவது தனிப்பட்ட ஓவியக்கண்காட்சியை திறந்துவைத்து உரையாற்றும்போதே ஜனாதிபதி இவ்வாறு குறிப்பிட்டார். இதேவேளை கண்காட்சியை பார்வையிட வருகைதந்த மாணவிகள் இருவர் நாட்டின் கல்வி முறையை எவ்வாறு தயாரிக்க வேண்டும் என்பது தொடர்பான தொகுக்கப்பட்ட திட்டமொன்றை ஜனாதிபதியிடம் கையளித்தனர். நிகழ்வில் பிரதம நீதியரசர் ஜயந்த ஜயசூரிய உள்ளிட்ட முக்கியஸ்தர்கள் பலர் கலந்துகொண்டனர். ஓவியக்கண்காட்சி கொழும்பு லயனல் வென்ட் கலையரங்கில் இன்று முதல் எதிர்வரும் ஞாயிற்றுக்கிழமை வரை இடம்பெறவுள்ளமை குறிப்பிடத்தக்கது. ", "URL": "https://www.itnnews.lk/2023/10/05/446389/", "Category": "Breaking News,அண்மைய செய்திகள்", "Parent URL": null}