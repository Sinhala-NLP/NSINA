{"Source": "ITN news", "Timestamp": "පෙබරවාරි 28, 2023 11:58", "Headline": "මෛත්‍රීපාල සිරිසේන යළි දිවයිනට", "News Content": "දකුණු කොරියාවේ සියෝල් නුවර පැවති ආසියා පැසිෆික් කලාපයේ ජ්‍යෙෂ්ඨ දේශපාලන නායකයින්ගේ සමුළුවට සහභාගී වූ හිටපු ජනාධිපති මෛත්‍රීපාල සිරිසේන මහතා අද(28) අළුයම දිවයිනට ළඟා වුණා. ආසියා හා පැසිෆික් කලාපයේ රටවල් හැත්තෑවක පමණ ජ්‍යෙෂ්ඨ දේශපාලන නායකයින්ගේ අත්දැකීම්, පළපුරුද්ද, පරිපාලනය හා කළමනාකරණය මෙන්ම රාජ්‍ය පාලනය පිළිබද අදහස් හුවමාරු කර ගැනීම වෙනුවෙන් මෙම සමුළුව සංවිධාන කර තිබුණා. ", "URL": "https://www.itnnews.lk/2023/10/05/463957/", "Category": "දේශීය පුවත්", "Parent URL": null}