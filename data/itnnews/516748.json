{"Source": "ITN news", "Timestamp": "සැප්තැම්බර් 18, 2023 15:30", "Headline": "පුංචි දියණියන් වෙනුවෙන් අම්මාව ලංකාවට ගෙන්වා දෙන්න – කිඹුල් ප්‍රහාරයට ලක්ව එක්තැන්ව ඉන්න සැමියා ඉල්ලයි", "News Content": "පවුලේ අගහිගකම් හේතුවෙන් ඉකුත් ජනවාරි මස 18 දින සෞදි අරාබීයෙහි ගෘහ සේවයට ගිය තම බිරිඳ අසනීප තත්ත්වයෙන් සිටි බවත් ,අගෝස්තු 21 දින සිට ඇය පිළිබඳ තොරතුරක් නොමැති බවත් වැලිගම එළුවාවල පදිංචි සජිත් කුමාර පවසනවා. තමා ද කිඹුලෙකුට හසුවී බරපතල තුවාල ලබා එක්තැන්ව සිටින බැවින් පුංචි දියණියන් දෙදෙනාගේ\nඅනාගතය වෙනුවෙන් තම බිරිඳ ලංකාවට ගෙන්වා ගැනීමට මැදිහත් වන ලෙසයි ඔහු බලධාරීන්ගෙන් ඉල්ලා සිටින්නේ. දෙනිපිටිය එලූවාවල ප්‍රදේශයේ පදිංචි සජිත් කුමාර වයස අවුරුදු 36 ක් පමණ වන දෙදරු පියෙකු වන අතර ඔහු වෘත්තියෙන් පේදරේරුවරයෙකු ලෙස කටයුතු කරනවා. තම පේදරේරු රැකියාවට ලැබෙන ඉල්ලුම පහත වැටීම නිසා පවුලේ ආදායම දිනෙන් දින පහත වැටෙද්දි සජිත් කුමාරගේ බිරිඳ වන 33 හැවිරිදි හංසනී දිල්රුක්ෂි ආර්ථික ප්‍රශ්න රාශියකට පිළිතුරු සෙවීමට විදේශගත වීමට තීරණය කර තිබෙනවා. ඒ අනුව අගනුවර ප්‍රදේශයේ විදේශ රැකියා ආයතනයක් මගින් හංසනී දිල්රුක්ෂි සෞදි අරාබීයෙහි නිවසක ගෘහ සේවය සදහා විදේශ ගතව ඇති අතර එහිදී ඇයට ඇතිවු අසනීප තත්ත්වයක් හේතුවෙන් එම නිවෙස් හිමියන් හංසනී නැවතත් විදේශ රැකියා ආයතනයේ එරට බලධාරින් වෙත භාර දී තිබෙනවා. විදේශ රැකියා ආයතනයේ එරට කාර්යාලයේ රැඳී සිට අසනීප තත්ත්වය සුව වීමෙන් අනතුරුව නැවතත් හංසනී දිල්රුක්ෂි වෙනත් නිවසක ගෘහ සේවය සදහා යෙදවීමට කටයුතු කර ඇති අතර එහිදි නැවතත් මුල් අසනීප තත්ත්වය ඇති වීම හේතුවෙන් නැවතත් හංසනී විදේශ රැකියා ආයතනයේ එරට කාර්යාලය වෙත බාරදී තිබු බව හංසනීගේ ස්වාමිපුරුෂයා පවසා සිටියා අසනීප තත්ත්වය නිසා ලංකාවට එනවා කිව්ව බිරිඳ එදා සිට තොරතුරක් නෑති බවත් විදේශ සේවා නියුක්ති කාර්යාංශයට පැමිණිලි කළ නමුත් මේ දක්වා තොරතුරක් නෙමැති බව හංසනීගේ ස්වාමිපුරුෂයා වු සජිත් කුමාර වැඩිදුරටත් කියා සිටියා හංසනී විදේශ ගතවු මේරට විදේශ රැකියා ආයතනයට මේ පිලිබඳ පැවසු විට ඇය ගෙන්වා දීමට ලක්ෂ\nදහයක් එම විදේශ රුකියා ආයතනය ඉල්ලා සිටින බවත් ලක්ෂ 10ක් තිබුනේ නම් බිරිඳ රට යවන්නේ නති\nබවද මේ හේතුවෙන් තමන් හරි අසරණව ඇති බවද ඔහු සඳහන් කර සිටිනවා මතුව ඇති ප්‍රශ්න හමුවේ පෙර පාසල් යන වැඩිමහල් දියණියගේ පෙර පාසල් ගමන අඩාලව ඇති\nබවත් තමාට සුව වීමට ගතවන කාලය කිමට නොහැකි බැවින් හා තමාට ඇවිද ගැනීමට නොහැකි බැවින්\nදරු දෙදෙනාගේ ආරක්ෂාව වෙනුවෙන් තම බිරිද නැවතත් මේරටට ගෙන්වා දෙන මෙන් හංසනීගේ\nස්වාමිපුරුෂයා වු සජිත් කුමාර ලෙඩ ඇදේ සිට හැඬු කදුළුන් බලධාරින්ගෙන් ඉල්ලා සිටිනවා. ", "URL": "https://www.itnnews.lk/2023/10/05/516748/", "Category": "දේශීය පුවත්,නවතම පුවත්", "Parent URL": null}