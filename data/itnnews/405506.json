{"Source": "ITN news", "Timestamp": "අප්‍රේල් 4, 2022 16:26", "Headline": "පොලිස් අත්අඩංගුවේදී සැකකරුවෙකු මියගිය බවට පළවන වාර්තා අසත්‍යයි – පොලීසිය", "News Content": "පොලිස් අත්අඩංගුවට ගෙන කළුබෝවිල රෝහලේ ප්‍රතිකාර ලබන සැකකරුවෙකු මියගිය බවට පළවන වාර්තා අසත්‍ය බව පොලිසිය අවධාරණය කරනවා. පසුගිය දා මිරිහාන පැගිරිවත්ත ප්‍රදේශයේ ප්‍රචන්ඩකාරී සිද්ධියේදී අත්අඩංගුවට ගත් සැකකරුවෙකු රෝහල්ගත කර සිටියදී මියගිය බවට සමාජ මාධ්‍ය ජාලාවල අසත්‍ය තොරතුරක් ප්‍රචාරය වෙමින් පවතින බව පොලිසිය පවසනවා. එදින අත්අඩංගුවට ගෙන කළුබෝවිල රෝහලට ඇතුලත් කර ප්‍රතිකාර ලබමින් සිටින කිසිදු සැකකරුවෙකු මියගොස් නැති බව පොලිසිය අවධාරණය කරනවා. මෙවැනි අසත්‍ය ප්‍රචාරවලට නොරැවටෙන ලෙසයි පොලිසිය මහජනතාවගෙන් ඉල්ලා සිටින්නේ.     ", "URL": "https://www.itnnews.lk/2023/10/05/405506/", "Category": "දේශීය පුවත්", "Parent URL": null}