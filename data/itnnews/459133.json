{"Source": "ITN news", "Timestamp": "பிப்ரவரி 4, 2023 08:43", "Headline": "இலங்கையின் 75வது சுதந்திரதினம் இன்று", "News Content": "பிரித்தானியரின் 132 ஆண்டுகால ஆட்சி முடிவுக்குக் கொண்டுவரப்பட்டு, இலங்கைக்கான சுதந்திரம் உறுதிசெய்யப்பட்ட ஆண்டு 1948 ஆகும். அதன்படி இன்று 75வது சுதந்திரதின நிகழ்வுகள் காலிமுகத்திடலில் இடம்பெற்றுவருகிறது. “நமோ நமோ மாதா – நூற்றாண்டிற்கான முதற் படி” எனும் தொனிப்பொருளில் இவ்வருடத்திற்கான நிகழ்வுகள் இடம்பெறுகிறது. அத்துடன் 75வது தேசிய சுதந்திர தின கொண்டாட்டங்களில் பங்கேற்பதற்காக வெளிவிவகார அமைச்சர்கள், தூதுவர்கள் மற்றும் வெளிநாட்டு தூதுக்குழுக்கள் உட்பட பல வெளிநாட்டு இராஜதந்திரிகள் நாட்டிற்கு வருகை தந்துள்ளனர். இலங்கைக்கு சுதந்திரம் கிடைத்த வரலாற்றை சுருக்கமாக பார்த்தால் , கி.பி 1505 ஆம் ஆண்டில் போர்த்துக்கேயரினால் இலங்கையின் கரையோர பிரதேசம் கைப்பற்றப்பட்டது இதனைத்தொடர்ந்து கி.பி 1602 ஒல்லாந்தரின் ஏகாதிபத்தியத்துக்கு இலங்கையர்கள் அடிமைப்பட வேண்டி ஏற்பட்டதுடன், கி.பி 1766 ஆம் ஆண்டளவில் பிரித்தானியரின் ஆக்கிரமிப்பின் காரணமாக கந்த உடரட்ட சிங்களவர்கள் என்று அழைக்கப்படும் மலைநாட்டு சிங்கள மக்களைத் தவிர்ந்த ஏனைய மாகாணங்களில் வாழ்ந்த இலங்கை மக்களும் மீண்டும் அடிமை நிர்வாகத்திற்கு உட்பட வேண்டி ஏற்பட்டது. கந்த உடரட்ட சிங்களவர்கள் என்று அழைக்கப்படும் மலைநாட்டு சிங்கள மக்களின் பிளவு அதிகார குழுக்களினால் 1815 ஆம் ஆண்டளவில் உடரட்ட என்ற மலையகப் பிரதேசத்தையும் எந்தவித சிரமமுமின்றி பிரிட்டன் தமது நிருவாகத்திற்கு உட்படுத்தியது. இதன் பின்னர் முழு இலங்கையும் ஆங்கிலேயரின் நிருவாகத்திற்குள் கொண்டுவரப்பட்டது. இலங்கையர்களின் சுதந்திரப் போராட்டம் இங்கிருந்தே ஆரம்பமாகின்றது என்று கூறலாம். 1818 ஆம் ஆண்டு உடரட்ட என்ற மலையக பெருங்கலகம், 1823 ஆம் ஆண்டு கொஸ்வத்தை கிளர்ச்சி, 1826ஆம் ஆண்டு பிம்தென்னே கிளர்ச்சி, 1835 ஆம் ஆண்டு மல்வத்து விகாரையின் கிளர்ச்சி, 1848ஆம் ஆண்டு மாத்தளை பெருங்கிளர்ச்சி முதலான கிளர்ச்சிகள் ஆரம்பமானவை நாட்டு மக்கள் இழந்த சுதந்திரத்தை மீண்டும் பெற்றுக்கொள்ளும் நோக்கத்துடனேயாகும். 1818 ஆம் ஆண்டு கிளர்ச்சியினால் சிறிய அளவில் அல்லது ஆங்கிலேயரின் நிர்வாகத்தில் அவர்களது கொடூரமான நிர்வாகத்தில் தளர்வை ஏற்படுத்தவேண்டி ஏற்பட்டது. 1831ஆம் ஆண்டில் அரசாங்க முறையில் மாற்றத்தை ஏற்படுத்தும் நோக்கத்துடன் கோல்புறுக் ஆணைக்குழுவினர், முதல் முறையாக அவர்களது ஆட்சி முறையில் மறுசீரமைப்பு ஆலோசனையை சமர்ப்பித்தனர். பிரித்தானியர்களின் இந்த முயற்சி பெருமளவில் வெற்றியடையவில்லை. 1848 ஆம் ஆண்டு மாத்தளை பெருங்கிளர்ச்சி ஆரம்பமானதுடன் அது இலங்கை சுதந்திர போராட்டத்தின் இறுதி கிளர்ச்சியாக அமைந்தது. 1796ஆம் ஆண்டில் இலங்கையின் ஒரு பகுதி மாத்திரம் பிரிட்டனின் ஏகாதிபத்தியத்திற்கு அடிமைப்படுத்தப்பட்டு இருந்தது. அதன் பின்னர் அதன் பின்னர் 1815 ஆம் ஆண்டில் முழு நாடும் பிரிட்டனின் நிர்வாகத்திற்கு உட்பட்டிருந்த யுகம் 1948 ஆம் ஆண்டு பெப்ரவரி மாதம் 4 ஆம் திகதி முடிவிற்கு வந்தது. எனவே இந்த சுதந்திரமானது பல போராட்டங்கள் பல இழப்புக்களுக்கு மத்தியில் கிடைத்தது. பலரின் அர்பணிப்புக்களை நினைவு கூர்ந்து கொண்டாடப்பட வேண்டிய நாளாக சுதந்திரதின நாள் அமைகிறது.     ", "URL": "https://www.itnnews.lk/2023/10/05/459133/", "Category": "Breaking News,அண்மைய செய்திகள்,முதன்மை செய்தி", "Parent URL": null}