{"Source": "ITN news", "Timestamp": "ජනවාරි 24, 2022 10:25", "Headline": "යුක්රේනයේ ඇමරිකා තානාපති කාර්යාල සේවකයින්ට ඇමෙරිකාවෙන් දැනුම්දීමක්", "News Content": "යුක්රේනයේ ඇමරිකා තානාපති කාර්යාලයේ සේවකයින්ගේ පවුල්වල සාමාජිකයින්ට යුක්රේනයෙන් පිටව යන ලෙස ඇමෙරිකාව දැනුම්දී තිබෙනවා. රුසියාව හා යුක්රේනය අතර හටගෙන ඇති මතභේදාත්මක ගැටුම් හේතුවෙනුයි ඇමෙරිකාව මෙම නිවේදනය නිකුත්කර ඇත්තේ. එමෙන්ම තානාපති කාර්යාලයේ සේවයේ නියුතු අත්‍යවශ්‍ය නොවන කාර්ය මණ්ඩලයට ද යුක්රේනයෙන් පිටව යන ලෙස ද දැනුම් දීතිබෙනවා. තවද යුක්රේනයේ ජීවත්වන ඇමෙරිකානුවන්ට තම මව්රට බලා පැමිණෙන ලෙස ඇමෙරිකා රාජ්‍ය දෙපාර්තමේන්තුව ඉල්ලා සිටින්නේ. යුක්රේනය හා රුසියාවේ සංචාරයේ නිරත නොවන ලෙස ද ඇමෙරිකාව එරට වැසියන්ට දැනුම් දෙනවා. රුසියාව ඉදිරියේ දී යුක්රේනය ආක්‍රමනය කිරීමට සූදානම්ව සිටින බව ඇමෙරිකාව ප්‍රමුඛ බටහිර රටවල් රැසක් චෝදනා කරනවා. කෙසේ වුවද යුක්රේනය ආක්‍රමනය කිරීමට තමන්ගේ කිසිඳු අදහසක් නොමැති බවයි රුසියාව නිවේදනය කරන්නේ.           ", "URL": "https://www.itnnews.lk/2023/10/05/390922/", "Category": "ජාත්‍යන්තර පුවත්", "Parent URL": null}