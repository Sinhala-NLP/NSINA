{"Source": "ITN news", "Timestamp": "ஏப்ரல் 29, 2022 15:05", "Headline": "தங்க ஆபரணங்களை அணிந்து வீதியில் செல்லும் போது அவதானத்துடன் செயற்படுமாறு பொலிஸார் கோரிக்கை..", "News Content": "தங்க ஆபரணங்களை அணிந்து வீதியில் செல்லும் போது மிகுந்த அவதானத்துடன் செயற்படுமாறு பொலிஸார் பொதுமக்களை அறிவுறுத்தியுள்ளனர். தங்க ஆபரணங்களை அபகரித்து செல்லும் குற்றச்செயல்கள் அதிகரித்துள்ளதாக பொலிஸார் குறிப்பிட்டுள்ளனர். நாடு பூராகவும் திட்டமிட்டு செயற்பட்ட கொள்ளை குழுக்களை சேர்ந்த நால்வர் கைது செய்யப்பட்டுள்ளனர். களுத்துறை மற்றும் அண்மித்த பகுதிகளில் நிறுத்தி வைக்கப்பட்டிருந்த மோட்டார் சைக்கிள்களை திருடிச்சென்ற சம்பவங்களும் பதிவாகியுள்ளன. அவற்றின் இலக்கத்தகடுகளை மாற்றியமைத்து தங்க ஆபரண கொள்ளைக்காக பயன்படுத்தியுள்ளமையும் தெரியவந்துள்ளது. முதலில் கைது செய்யப்பட்ட நபரிடம் மேற்கொண்ட விசாரணைகள் மூலம் பல்வேறு தகவல்கள் கிடைத்துள்ளன. அவற்றை அடிப்படையாக வைத்தே ஏனைய சந்தேகநபர்களும் கைது செய்யப்பட்டுள்ளதாக பொலிஸார் தெரிவித்துள்ளனர். ", "URL": "https://www.itnnews.lk/2023/10/05/408923/", "Category": "Breaking News,தேசிய செய்திகள்", "Parent URL": null}