{"Source": "ITN news", "Timestamp": "නොවැම්බර් 20, 2022 12:28", "Headline": "මිනුවන්ගොඩ දඩුගම් ඔයට බිලි වූ ප්‍රේමය", "News Content": "මිනුවන්ගොඩ දඩුගම් ඔයට පැන දෙදෙනෙකු සියදිවි හානිකරගෙන තිබෙනවා. ඉන් කාන්තාවගේ සිරුර සොයාගෙන ඇති අතර පිරිමි පුද්ගලයාගේ සිරුර සොයා මෙහෙයුම් සිදුකෙරෙනවා. මිනුවන්ගොඩ කොටුගොඩ ප්‍රදේශයේ පදිංචිව සිටි මෙම කාන්තාව සහ පිරිමි පුද්ගලයා නීත්‍යානුකූලව විවාහ වී නොමැති අතර එක් නිවසක ජීවත්ව තිබෙනවා. ඔවුන් නිවසේ නැති බවට කාන්තාවගේ පියා පොලීසියට පැමිණිලි කර තිබුණා. ඒ අනුවයි ඔවුන් දෙදෙනා පිළිබද සොයා බලා තිබෙන්නේ.  ඊයේ රාත්‍රියේ ඔවුන් දෙදෙනා අතර ඇතිවූ කිසියම් ආරවුලක් දුරදිග යාමෙන් මෙලෙස දඩුගම් ඔයට පනින්නට ඇති බවටයි පොලීසිය සැක කරන්නේ. 26 වන වියේ පසුවූ කාන්තාවගේ සිරුර සොයා ගැනීමට පොලීසියට හැකිවූ අතර 29 හැවිරිදි වියේ පසුවූ පිරිමි පුද්ගලයාගේ සිරුර සොයා මෙහෙයුම් සිදුකෙරෙනවා. සිද්ධිය සම්බන්ධයෙන් මිනුවන්ගොඩ පොලීසිය තවදුරටත් පරීක්ෂණ සිදුකරනවා.           ", "URL": "https://www.itnnews.lk/2023/10/05/446673/", "Category": "දේශීය පුවත්", "Parent URL": null}