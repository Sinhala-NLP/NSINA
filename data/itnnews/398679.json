{"Source": "ITN news", "Timestamp": "මාර්තු 1, 2022 09:19", "Headline": "මහා ශිව රාත්‍රී දිනය අදයි", "News Content": "මහා ශිව රාත්‍රී දිනය අදට යෙදි තිබෙනවා. ශිව දෙවියන්ට මුල්තැන දෙමින් ආගමික වතාවත්වල නිරත වීමට  හින්දු බැතිමතුන් අද දිනයේ කටයුතු කරනවා. ලොව පුරා හින්දු බැතිමතුන් මහත් භක්තියෙන් යුතුව සමරනු ලබන ශිව රාත්‍රී දිනය අදට යෙදී තිබෙනවා. හින්දු දහමට අනුව දෙවියන් අතර බලවත්ම දෙවියා ලෙස සැලකෙන ශිව දිවයින් තම බල පරාක්‍රමය ලොවට විදහා දැක්වූ දිනය ලෙසයි මහා ශිව රාත්‍රී දිනය සැළකෙන්නේ. ශිව දෙවියන් සිහි කරමින් පුෂ්පොපහාර දක්වා ආගමික වතාවත් සිදු කිරීම අද රාත්‍රියේ සිදුවනවා. මහා ශිවරාත්‍රි දිනය වෙනුවෙන් පණිවුඩයක් නිකුත්කරන ජනාධිපති ගෝඨාභය රාජපක්ෂ මැතිතුමා සදහන් කරන්නේ ශිව රාත්‍රි මංගල්‍යයයෙන් සංකේතවත් කරන විශ්වාසයන් සමස්ත ලෝක වාසී ජනතාව තුළ අධ්‍යාත්මික පිබිදීමක් ඇතිකරවන බවයි. ත්‍යාගශීලි සහ සමාව දීම යන සත්‍යවාදී ගුණාංගයන් අනුව ජීවත්වීමට ආරාධනා කරන බව ජනාධිපතිතුමා එම පණිවුඩයේ සදහන් කරනවා.       ", "URL": "https://www.itnnews.lk/2023/10/05/398679/", "Category": "දේශීය පුවත්", "Parent URL": null}