{"Source": "ITN news", "Timestamp": "නොවැම්බර් 24, 2021 12:30", "Headline": "සෞඛ්‍ය සේවකයින්ගේ වැඩ වර්ජනය හේතුවෙන් රෝගීන් දැඩි පීඩාවට", "News Content": "හෙද පරිපූරක හා අතුරු වෛද්‍ය සේවා ඇතුළු වෛද්‍ය නොවන වෘත්තීය සමිති 15ක් ආරම්භ කළ වැඩවර්ජනය හේතුවෙන් බොහෝ රෝගීන් දැඩි ලෙස පීඩාවට පත්ව තිබෙනවා. කොරෝනා , ඩෙංගු වැනි රෝග වලට බොහෝ දෙනා වැඩි වශයෙන් ගොදුරු වෙන පරිසරයක තමන්ගෙන් පළිගන්නා මේ වගේ ක්‍රියාමාර්ග ඉතාම පිළිකුල් සහගතයි කියලායි  ප්‍රතිකාර සදහා පැමිනෙන රෝගීන් පවසන්නේ. කෙසේ වෙතත් මෙම වර්ජනය ඇතැම් රෝහල් වල ක්‍රියාත්මක වන්නේ නැහැ. සෞඛ්‍ය වෘත්තියවේදීන්ගේ සම්මේලනයට අයත් සෞඛ්‍ය සේවකයින් , උසස්වීම් විෂමතා ගැටළු , හෙද උපාධිධාරීන්ගේ වැටුප් කප්පාදුව ඇතුළු ගැටළු කිහිපයක් මුල් කර ගනිමින් අද පෙරවරු 7 සිට පැය 48ක කාලයක් මෙම සංකේත වැඩවර්ජනය පැවැත්වීමට සැලසුම් කර තිබෙනවා. කෙසේ වෙතත් රිජ්වේ ආර්යා ළමා රෝහල, කාසල් වීදියේ කාන්තා රෝහල,  මහරගම අපේක්ෂා රෝහල සහ කොරෝනා රෝගීන්ට ප්‍රතිකාර කරන රෝහල්වල වැඩවර්ජනය ක්‍රියාත්මක වන්නේ නැහැ. වර්ජනය පැවතියද අංශ කිහිපයක හැර ජාතික රෝහලේ සෙසු රෝගී ප්‍රතිකාර සේවා  සාමාන්‍ය පරිදි ක්‍රියාත්මක වුණා. කලුබෝවිල ශික්ෂණ රෝහලේ නියෝජ්‍ය අධ්‍යක්ෂ වෛද්‍ය රුක්ෂාන් බෙල්ලන මහතා පැවසුවේ සමස්ථයක් ලෙස වර්ජනයේ බලපෑම එම රෝහල තුළ ඉතා අවම බවයි. මේ අතර වර්ජනය හේතුවෙන් රෝගීන් අපහසුතාවට පත් කිරීම අවම කිරීම සදහා පෙර සූදානමක් සහිතව රසායනාගාර පරීක්ෂණ රැු එක්ස්රේ කිරණ පරීක්ෂණ රැු සිටි ස්කෑන් ඇතුලු අත්‍යවශ්‍ය පරීක්ෂණ කටයුතු පෞද්ගලික අංශය වෙත යොමු කිරීමටත් ඖෂධ බෙදාහැරීම රාජ්‍ය ඔසුසල මගින් සිදු කිරීමටත් කටයුතු යොදා ඇතැයි කළුතර දිස්ත්‍රික් මහ රෝහලේ අධ්‍යක්ෂ විශේෂඥ වෛද්‍ය ප්‍රදීප් රත්නසේකර මහතා පවසනවාග ෆෆකළුතර ජනක අද පැවැත්වෙන වර්ජනය සදහා රාජ්‍ය සේවා එක්සත් හෙද සංගමය සහභාගී නොවන බව එහි සභාපති පූජ්‍ය මුරුත්තෙට්ටුවේ ආනන්ද ස්වාමීන් වහන්සේ පවසනවා.   ", "URL": "https://www.itnnews.lk/2023/10/05/378233/", "Category": "දේශීය පුවත්", "Parent URL": null}