{"Source": "ITN news", "Timestamp": "ජනවාරි 8, 2023 12:38", "Headline": "විදුලි ගාස්තු සංශෝධන අවසන් තීරණය හෙට", "News Content": "විදුලි බිල ඉහළ නැංවීම සම්බන්ධයෙන් වන යෝජනාව විදුලිබල හා බලශක්ති අමාත්‍ය කංචන විජේසේකර මහතා පසුගිය කැබිනට් මණ්ඩල රැස්වීමට ඉදිරිපත් කළා. විදුලි ගාස්තු සංශෝධනය පිළිබද එහිදී සාකච්ඡා කළ අතර යෝජිත තීරුබදු ව්‍යුහය බලශක්ති පුරෝකතන සහ මූල්‍ය තත්ත්වය පිළිබද කැබිනට් මණ්ඩලය දැනුවත් කළ බවයි අමාත්‍යවරයා ප්‍රකාශ කළේ. කෙසේ වෙතත් මේ සම්බන්ධයෙන් සාකච්ඡා කිරීම සදහා සතියක කාලයක් ලබාදීමට තීරණය කෙරුණු අතර ඒ අනුව හෙට දිනයේ දී රැස්වන කැබිනට් මණ්ඩලය ඒ සම්බන්ධයෙන් වන අවසන් තීන්දුව ගැනීමට නියමිතයි. විදුලි බිල ඉහළ නැංවීමට එරෙහිව අද රාත්‍රී 6.30 සිට 7.00 දක්වා විදුලි පහන් නිවා දමා විරෝධය පළකරන ලෙස පූජ්‍ය ඕමල්පේ සෝභිත ස්වාමීන් වහන්සේ ජනතාවගෙන් ඉල්ලීමක් කරනවා. ", "URL": "https://www.itnnews.lk/2023/10/05/454382/", "Category": "දේශීය පුවත්", "Parent URL": null}