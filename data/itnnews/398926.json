{"Source": "ITN news", "Timestamp": "මාර්තු 1, 2022 18:02", "Headline": "මහකන්නයේ වගා හානි වූ ගොවියන්ට හෙක්ටාරයකට පනස් දහසක වන්දියක්", "News Content": "මහකන්නයේ වගා හානි සිදුවූ ගොවිජනතාව සදහා හෙක්ටාරයකට රුපියල් පනස් දහසක වන්දිමුදලක් ලබා දීමට අමාත්‍ය මණ්ඩල අනුමැතිය හිමිවූ බව අමාත්‍ය මහින්දානන්ද අලුත්ගමගේ පවසවා. අස්වනු  අඩුවීමෙන් බලපෑමට ලක්වූ ගොවීන් සදහා වී කිලෝග්‍රෑම් 1කට රුපියල් 25 බැගින් වූ වන්දි මුදලක් ගෙවීමට සුදුසු ක්‍රමවේදයක් සකසන ලෙස අමාත්‍ය මණ්ඩලය මීට පෙර අනුමැතිය ලබා දුන්නා. ඒ අනුව ගණනය කරන වන්දි මුදල උපරිම වපසරිය අක්කර 5ක ප්‍රමාණයකට ලබා දීමටත් අදාළ ඇගයීම් දිරි දීමනාව ලබාදීමටත් හැකිවන පරිදී ක්‍රමවේදයක් සකස් කෙරෙනවා. යල කන්නය සදහා අවශ්‍ය බන්ඩි පොහොර ආනයනය කිරීමට කැබිනට් අනුමැතිය හිමිවුනා. ඒ අනුව පොහොර මෙට්‍රික් ටොන් 38,500 ක් ආනයනය කිරීමට අපේක්ෂිතයි.     ", "URL": "https://www.itnnews.lk/2023/10/05/398926/", "Category": "දේශීය පුවත්", "Parent URL": null}