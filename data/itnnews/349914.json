{"Source": "ITN news", "Timestamp": "ජූලි 17, 2021 13:57", "Headline": "ග්‍රීසියේ ඇතැන්ස් නුවර උෂ්ණත්වය සෙල්සියස් අංශක 43ක් දක්වා ඉහළට", "News Content": "ග්‍රීසියේ ඇතැන්ස් නුවරට බලපා ඇති දැඩි උෂ්ණ සහිත කාලගුණත් සමග ජනතාව පීඩාවට ලක්ව සිටිනවා. මේ වනවිට ඇතැන්ස් නුවරින් වාර්තා වන උෂ්ණත්වය සෙල්සියස් අංශක 43 දක්වා ඉහළ ගොස් තිබෙනවා. අතැන්ස් නුවරට පැමිණ සිටින සංචාරකයින් මෙන්ම සාමාන්‍ය ජනතාව ද දැඩි පීඩනයකට ලක්ව සිටින බවයි වාර්තා වන්නේ. හැකිතාක් දුරට තම නිවෙස්තුලට වී කාලය ගතකරන ලෙසයි එරට ජනතාවගෙන් බලධාරීන් ඉල්ලා සිටින්නේ. උෂ්ණ සහිත කාලගුණික තත්ත්වය ඉදිරි දින දෙක තුළදීත් පවතිනු ඇති බව එරට කාලගුණික අංශ සදහන් කරනවා.                                                                                             ", "URL": "https://www.itnnews.lk/2023/10/05/349914/", "Category": "ජාත්‍යන්තර පුවත්", "Parent URL": null}