{"Source": "ITN news", "Timestamp": "ජූලි 19, 2022 11:39", "Headline": "වැඩබලන ජනපති රනිල්ගේ මන්ත්‍රීකම අහෝසි කරන්නැයි නාගානන්දගේ ඉල්ලීම ශ්‍රේෂ්ඨාධිකරණය ඉවත දමයි", "News Content": "වැඩ බලන ජනාධිපති රනිල් වික්‍රමසිංහ මහතාගේ පාර්ලිමේන්තු මන්ත්‍රී ධුරය අහෝසි කිරීමේ නියෝගයක් නිකුත් කරන ලෙස ඉල්ලා ගොනුකළ මූලික අයිතිවාසිකම් පෙත්සමක් විභාගයට නොගෙන නිශ්ප්‍රභ කිරීමට ශ්‍රේෂ්ඨාධිකරණය තීන්දු කළා. ගාමිණී අමරසේකර,  ශිරාන් ගුණරත්න සහ ජනක් ද සිල්වා යන මහත්වරුන්ගෙන් සමන්විත ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ල මෙම නියෝගය ලබාදුන්නා. තීන්දුව ප්‍රකාශයට පත්කරමින් විනිසුරු මඩුල්ල සදහන් කළේ වගඋත්තරකාර පාර්ශ්වය වෙනුවෙන් පෙනී සිටි නීතිඥවරුන් ඉදිරිපත් කළ විරෝධතා පිළිගෙන පෙත්සම ප්‍රතික්ෂේප කරන බවයි. මෙම පෙත්සම ඊයේ කැදවූ අවස්ථාවේ දී පෙත්සම්කාර නාගානන්ද කොඩිතුවක්කු මහතා අධිකරණය හමුවේ කරුණු දක්වමින් ප්‍රකාශ කළේ ආණ්ඩුක්‍රම ව්‍යවස්ථාවේ 14 වන සංශෝධනයට අනුව මහ මැතිවරණයට තරගකර පරාජයට පත්වූ පුද්ගලයෙකු ජාතික ලැයිස්තුවේ මන්ත්‍රතීවරයෙකු ලෙස පත්කළ නොහැකි බවයි.                 ", "URL": "https://www.itnnews.lk/2023/10/05/423936/", "Category": "Breaking News,නවතම පුවත්", "Parent URL": null}