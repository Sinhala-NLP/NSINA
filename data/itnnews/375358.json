{"Source": "ITN news", "Timestamp": "නොවැම්බර් 11, 2021 11:12", "Headline": "ලක්ෂ පහකට අධික කේරළ ගංජා තොගයක් සමඟ පුද්ගලයෙකු අත්අඩංගුවට", "News Content": "ඉන්දියාවේ සිට මෙරටට බෝට්ටු මගින් රැගෙන ආ රුපියල් ලක්ෂ පහකට අධික වටිනාකමකින් යුතු කේරළ ගංජා තොගයක් පොලිස් විශේෂ කාර්ය බලකාය අත්අඩංගුවට ගෙන තිබෙනවා. පොලිස් විශේෂ කාර්ය  බලකායේ ගෝනහේන කදවුරේ නිලධාරීන් පිරිසක් ගම්පහ වලව්වත්ත ප්‍රදේශයේ කළ වැටලීමකදී මෙම කේරල ගංජා තොගය අත්අඩංගුවට ගෙන තිබෙනවා. ඉන්දියාවේ සිට හොර රහසේ ගෙන ආ මෙම කේරල ගංජා ලග තබාගෙන සිටි ගම්පහ ප්‍රදේශයේ වයස අවුරුදු 47 ක පුද්ගලයෙකු ද අත්අඩංගුවට ගෙන තිබෙනවා. වැඩිදුර විමර්ශන සදහා සැකකරු හා කේරල ගංජා තොගය ගම්පහ පොලිසියට භාර දීමටයි පියවර ගැණුනේ.     ", "URL": "https://www.itnnews.lk/2023/10/05/375358/", "Category": "දේශීය පුවත්", "Parent URL": null}