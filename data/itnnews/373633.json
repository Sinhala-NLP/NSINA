{"Source": "ITN news", "Timestamp": "நவம்பர் 3, 2021 12:39", "Headline": "கற்பிட்டி – புத்தளம் வீதியில் காணப்படும் இயற்கை சதுப்பு நில கட்டமைப்பு அழிந்துவரும் அபாயத்தில்..", "News Content": "கற்பிட்டியிலிருந்து, புத்தளம் வரையான பிரதான வீதியின் இரு பக்கங்களிலும் காணப்படும் இயற்கை சதுப்பு நில கட்டமைப்பு அழிந்துவரும் அபாயத்தை எதிர்கொண்டுள்ளது. கழிவுகள் அகற்றப்படுவதே இதற்கு பிரதான காரணமென தெரியவந்துள்ளது. கற்ப்பிட்டி நகரின் அழகை மேம்படுத்தும் வகையில் காணப்படும் சதுப்பு நில சுற்றுச்சூழல் சுற்றுலாப்பயணிகளின் கவனத்தை ஈர்த்துள்ள பகுதியாக காணப்படுகிறது. எனினும் குறித்த பகுதியில் தொடர்ச்சியாக கழிவுகள் அகற்றப்படுவதால், அங்கு சுற்றுச்சூழல் மாசு ஏற்பட்டுள்ளது. நாளாந்தம் கற்ப்பிட்டியிலிருந்து, புத்தளம் வரையான பிரதான வீதியில் சுமார் 5 ஆயிரம் வாகனங்கள் வரை பயணிக்கின்றன. வாகனங்களின் பயணிப்பவர்களும் சதுப்புநில கட்டமைப்புக்கு பாதிப்பு ஏற்படுத்தும் வகையில் கழிவுகளை வீசுகின்றனர். பொலித்தீன், டின், விலங்கு மலம், உணவு கழிவுகள் போன்றவற்றை சூழலில் விடுவதால் சதுப்பு நில சூழல் கட்டமைப்பு முற்றாக அழிவடையும் காலம் மிக தொலைவில் இல்லையென சுட்டிக்காட்டப்பட்டுள்ளது. இதேவேளை அருகிவரும் அபாயத்தை எதிர்கொண்டுள்ள தாவரமான கருப்பு சதுப்புநில தாவரம் குறித்த பகுதியில் தற்போது காணப்படுகின்றபோதிலும், எதிர்காலத்திலும் அதன் இருப்பு முற்றிலும் இல்லாமல் போகலாமென சூழலியலாளர்கள் தெரிவித்துள்ளனர். இதனால் கற்ப்பிட்டி, சதுப்புநில கட்டமைப்பு மீதொட்டமுல்ல குப்பை மேடாக மாறுவதற்கு முன்னர், அதனை அழிவிலிருந்து காப்பாற்ற உரிய பிரதேச சபை அதிகாரிகள் நடவடிக்கை எடுக்கவேண்டுமென புத்தளம் நகர மக்கள் வலியுறுத்தியுள்ளனர். ", "URL": "https://www.itnnews.lk/2023/10/05/373633/", "Category": "Breaking News,தேசிய செய்திகள்", "Parent URL": null}