{"Source": "ITN news", "Timestamp": "නොවැම්බර් 19, 2021 11:06", "Headline": "ලිබියානු ජනාධිපතිවරණය දෙසැම්බර් මස පැවැත්වීමට සූදානම්", "News Content": "ලිබියානු ජනාධිපතිවරණය ලබන දෙසැම්බර් මස පැවැත්වීමට කටයුතු සූදානම් කර තිබෙනවා. ලිබියානු වත්මන් පාර්ලිමේන්තු කතානායක අගුවිලා සලේ එරට පැවැත්වීමට නියමිත ජනාධිපතිවරණයට තරග වදින බව නිවේදනය කළා. බටහිර සහාය ලැබූ කැරළිකරුවන් අතින් ඝාතනය වූ හිටපු ලිබියා නායක කර්නල් මුවම්මාර් ගඩාෆිගෙන් පසු අස්ථාවර සහ අසාර්ථක රාජ්‍යයක් ලෙස ඇමෙරිකාව ඇතුළු බටහිර රටවල් අර්ථ දක්වන ලිබියාව යළි ස්ථාවර රාජ්‍යයක් බවට පත් කිරීමේ අරමුණින් එරට ජනාධිපතිවරණය පැවැත්වීමට සැලසුම් කර තිබෙනවා. මේ සදහා හතළිස් නව හැවිරිදි මුවම්මාර් ගඩාෆිගේ පුත් සයිෆ් අල් ඉස්ලාම් ගඩාෆි, එරට අග්‍රාමාත්‍ය අබ්දුල් හමීඩ් අල් දෙයිබා සහ එරට විප්ලවිය හමුදා ප්‍රධානියෙකු වන කලීෆා හෆ්තාර් ද තරග වදින බව දැනුම් දී තිබෙනවා.         ", "URL": "https://www.itnnews.lk/2023/10/05/377060/", "Category": "ජාත්‍යන්තර පුවත්", "Parent URL": null}