{"Source": "ITN news", "Timestamp": "ජූලි 4, 2021 09:34", "Headline": "පැතිර යන ලැව්ගිනි පාලනය කිරීම සඳහා සයිප්‍රසය ජාත්‍යන්තරයේ සහාය ඉල්ලයි", "News Content": "සයිප්‍රසයේ ලිමසෝල් ප්‍රදේශය පුරා පැතිර යන ලැව්ගිනි පාලනය කිරීම සඳහා එරට රජය ජාත්‍යන්තරයේ සහාය ඉල්ලා සිටිනවා. පවතින තද සුළං සහිත කාලගුණික තත්ත්වයත් සමඟ ලැව්ගිනි තවදුරටත් ශීඝ්‍ර යෙන් පැතිර යමින් පවතින බවයි විදෙස් වාර්තා සඳහන් කරන්නේ. මේ වනවිට සයිප්‍රසයෙන් වාර්තා වන උෂ්ණත්වය සෙල්සියස් අංශක 40ක් දක්වා ඉහළ ගොස් ඇති අතර කිසිඳු පුද්ගල හානියක් පිළිබඳ තොරතුරු මෙතෙක් වාර්තා වී නැහැ. සයිප්‍රස් ඉතිහාසයේ ඇතිවූ දරුණුතම ලැව්ගිනි තත්ත්වය මෙය බවයි එරට කාලගුණික අංශ සඳහන් කරන්නේ.   ", "URL": "https://www.itnnews.lk/2023/10/05/346899/", "Category": "ජාත්‍යන්තර පුවත්", "Parent URL": null}