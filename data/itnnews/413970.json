{"Source": "ITN news", "Timestamp": "මැයි 29, 2022 18:19", "Headline": "ශ්‍රී ලංකාවේ ඖෂධ හිඟය සම්බන්ධයෙන් ලෝක සෞඛ්‍ය සංවිධානයේ අවධානය", "News Content": "ශ්‍රී ලංකාවට බලපා ඇති ආර්ථික අර්බුදය හමුවේ පවතින ඖෂධ හිඟය මගහරවා ගැනීම සඳහා සහාය ලබාදීමට අවධානය යොමුව ඇති බව ලෝක සෞඛ්‍ය සංවිධානය පවසනවා. ස්විස්ටර්ලන්තයේ ජිනීවා නුවර පැවති ලෝක සෞඛ්‍ය සමුළුව අතරතුර සෞඛ්‍ය සේවා අධ්‍යක්ෂ ජනරාල් වෛද්‍ය අසේල ගුණවර්ධන මහතා ඇතුළු ශ්‍රී ලංකා නියෝජිතයින් කණ්ඩායම ලෝක සෞඛ්‍ය සංවිධානයේ ප්‍රධානී ටෙඩ්රෝස් ගේබ්‍රියේසස් මහතා හමුවී සාකච්ඡා පැවැත්වූවා. එහිදී ශ්‍රී ලංකාවේ ඖෂධ ගැටලුව පිළිබඳ දීර්ඝ ලෙස අවධානය යොමුවූ බවයි ලෝක සෞඛ්‍ය සංවිධානයේ ප්‍රධානීවරයා සිය ට්විටර් ගිණුමේ සටහනක් තබමින් සඳහන් කර තිබෙන්නේ. ආර්ථික අර්බුදය හමුවේ මතුව ඇති ඖෂධ හා වෛද්‍ය සැපයුම් හිඟයට විසඳුම් ලබාදීමේ හැකියාව පිළිබඳව ද සාකච්ඡා වූ බව එහි සඳහන්. මෙරට ප්‍රාථමික සෞඛ්‍ය සේවා අඛණ්ඩව පවත්වාගෙන යාමට ලෝක සෞඛ්‍ය සංවිධානයේ සහාය ලබාදීම පිළිබඳව ද සාකච්ඡා වී තිබෙනවා.       ", "URL": "https://www.itnnews.lk/2023/10/05/413970/", "Category": "Breaking News,දේශීය පුවත්", "Parent URL": null}