{"Source": "ITN news", "Timestamp": "ඔක්තෝබර් 4, 2023 15:35", "Headline": "ජාලිය වික්‍රමසූරියට එරෙහි නඩුව යළි කැඳවීමට අධිකරණය දින දෙයි", "News Content": "ඇමෙරිකාවේ හිටපු ශ්‍රී ලංකා තානාපති ජාලිය වික්‍රමසූරිය මහතාට එරෙහිව පවරා ඇති නඩුව නීතිපති උපදෙස් සඳහා ලබන වසරේ ජනවාරි 31 වනදා යළි කැඳවන ලෙස අධිකරණය නියෝග කළා. ඇමෙරිකා ඩොලර් තුන් ලක්ෂ තිස් දහසක රජයේ මුදල් සාවද්‍ය පරිහරණය විශ්වාසය කඩ කිරිම ඇතුළු කරුණු කිහිපයක් යටතේ ජාලිය වික්‍රමසූරිය මහතාට එරෙහිව මෙම නඩුව පවරා තිබෙනවා. එය විවෘත අධිකරණයේ කැඳවූ අවස්ථාවේදී කොටුව මහේස්ත්‍රාත් තිළිණ ගමගේ මහතා මෙම නියෝගය නිකුත් කළේ. සැකකරු විවෘත අධිකරණයේ පෙනී නොසිටි අතර ඔහුට නැවත වරෙන්තු නිකුත් කරන ලෙස ද මහේස්ත්‍රාත්වරයා නියෝග කළා. කොළඹ මූල්‍ය අපරාධ කොට්ඨාසය පොදු දේපල හා මුදල් විශුද්ධීකරණ පනත් යටතේ ජාලිය වික්‍රමසූරිය මහතාට එරෙහිව චෝදනා ගොණු කර තිබෙනවා.     ", "URL": "https://www.itnnews.lk/2023/10/05/520561/", "Category": "දේශීය පුවත්", "Parent URL": null}