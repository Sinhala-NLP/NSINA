{"Source": "ITN news", "Timestamp": "දෙසැම්බර් 15, 2021 12:05", "Headline": "නෞකාවේ ඇති ගෑස් ගොඩ බෑම තාවකාලිකව අත්හිටුවයි", "News Content": "පසුගිය සෙනසුරාදා මෙරටට ලගා වූ නෞකාවේ ඇති ගෑස් ගොඩබෑම තාවකාලිකව අත්හිටුවා තිබෙනවා. ඒ අදාළ ගෑස් වල ප්‍රමිතිය පරික්ෂා කිරිමේ වාර්තාවේ ඇති වූ ගැටලු සහගත තත්ත්වයක් හේතුවෙනුයි. ලිට්‍රෝ ආයතනයට අයත් ගෑස් මෙට්‍රික් ටොන් 3,700ක් අඩංගු නෞකාවක් පසුගිය සෙනසුරාදා දිවයිනට ළගා වුණා. අදාළ ගෑස් තොග ගොඩබෑමට පෙර එහි ප්‍රමිතිය පරික්ෂා කිරීමේ කටයුතු පාරිභොගික සේවා අධිකාරිය , ශ්‍රී ලංකා ප්‍රමිති ආයතනය සහ ප්‍රතිතන මණ්ඩලයේ නිලධාරීන් සිදු කර තිබෙනවා. කෙසේ වෙතත් එහි “ප්‍රොපේන් සහ බියුටේන්” සංයුතිය ප්‍රමිතියෙන් යුක්ත බවට අනාවරණය වී ඇතත් ගෑස්වල ගඳ සුවඳ හඳුනාගැනීමට යොදන මර්කැප්ටන්  සංයුතිය අදාළ මට්ටමට පවතිනවාද යන්න සම්බන්ධයෙන් ගැටලු සහගත තත්ත්වයක් මතුව ඇති  බවයි වාර්තාවන්නේ. මේ හේතුවෙන්  අදාළ නැවෙහි ඇති ගෑස් ගොඩබෑම තාවකාලිකව අත්හිටවා ඇති බව පාරිභෝගික කටයුතු අධිකාරියේ නිලධාරියෙකු සදහන් කළා. එමෙන්ම අදාළ ගෑස් තොග කොළඹ වරායෙන් ගොඩබෑම පිළිබද තීන්දුව ගන්නේ  තාක්ෂණික කමිටු නිර්දේශ මත බව රාජ්‍ය අමාත්‍ය ලසන්ත අලගියවන්න මහතා ඊයේ පැවසුවා. මේ අතර ඊයේ දිනයේ මෙරටට ළගා වූ නෞකාවේ ඇති ගෑස් සම්බන්ධයෙන්ද පරික්ෂාවට ලක් කර තිබෙනවා.     ", "URL": "https://www.itnnews.lk/2023/10/05/382831/", "Category": "Breaking News,දේශීය පුවත්", "Parent URL": null}