{"Source": "ITN news", "Timestamp": "நவம்பர் 25, 2021 12:58", "Headline": "ஜனாதிபதி சட்டத்தரணிகளை நியமிப்பது தொடர்பான புதிய வர்த்தமான அறிவித்தல் வெளியீடு..", "News Content": "ஜனாதிபதி சட்டத்தரணிகளை நியமிப்பதற்கான புதிய விழிகாட்டுதல்கள் அடங்கிய அதி விசேட வர்த்தமானி அறிவித்தல் வெளியிடப்பட்டுள்ளது. அரசியல் அமைப்பின் ஊடாக ஜனாதிபதிக்கு வழங்கப்பட்டுள்ள அதிகாரங்களின் அடிப்படையில் ஜனாதிபதி கோட்டாபய ராஜபக்ஷவினால் அனுமதிக்கப்பட்ட வழிகாட்டுதல்கள் ஜனாதிபதியின் செயலாளர் வர்த்தமானி அறிவித்தலாக வெளியிடப்பட்டுள்ளது. அதனடிப்படையில் எதிர்காலத்தில் ஜனாதிபதி சட்டத்தரணிகளை நியமிக்கும் போது வர்த்தமானி அறிவித்தலில் குறிப்பிடப்பட்ட புதிய நடைமுறைகள் பின்பற்றப்படுமெனவும் சுட்டிக்காட்டப்பட்டுள்ளது. 14 வழிகாட்டுதல்கள் புதிய வர்த்தமானி அறிவித்தலில் வெளியிடப்பட்டுள்ளன. 2019ம் ஆண்டு ஒக்டோபர் மாதம் 19ம் திகதி ஜனாதிபதி சட்டத்தரணிகளை நியமிப்பது தொடர்பில் வெளியிடப்பட்ட விசேட வர்த்தமானி அறிவித்தல் இரத்து செய்யப்பட்டுள்ளது. புதிய வழிகாட்டுதல் அமைய அதிகபட்சமாக வருடத்திற்கு ஒரு குழுவாக மட்டுப்படுத்தப்பட்டுள்ளதோடு, வருடம் ஒன்றுக்கு 10 ஜனாதிபதி சட்டத்தரணிகள் வரை மட்டுப்படுத்தப்பட்டுள்ளதாக புதிய வர்த்தமானி அறிவித்தலில் குறிப்பிடப்பட்டுள்ளது. ", "URL": "https://www.itnnews.lk/2023/10/05/378508/", "Category": "Breaking News,தேசிய செய்திகள்", "Parent URL": null}