{"Source": "ITN news", "Timestamp": "අගෝස්තු 28, 2022 19:42", "Headline": "කැමරා ශිල්පී ඩොනල් කරුණාරත්න අභාවප්‍රාප්ත වෙයි", "News Content": "දෙස් විදෙස් ගෞරවාදරයට පාත්‍ර වූ කැමරා ශිල්පියෙකු වන ඩොනල් කරුණාරත්නයන් අභාවප්‍රාප්ත වුණා. ඩොනල් කරුණාරත්නයන් චිත්‍රපට 75කට ආසන්න සංඛ්‍යාවක කැමරා අධ්‍යක්ෂණයෙන් දායක වී තිබෙනවා. අහසින් පොළවට, ගග අද්දර,කරුමක්කාරයෝ, යහලු යෙහෙලි, මලට නොඑන බඹරු, දඩයම, මායා, ක්‍රිස්තු චරිතය, පොරොන්දුව වැනි චිත්‍රපට ගණනාවකම කැමරා අධ්‍යක්ෂවරයා වූ ඩොනල් කරුණාරත්නයන් මෑත භාගයේ ප්‍රදර්ශනය වූ  සක්කාරං, ස්වරූප සහ වෛශ්නාවී යන සුවිශේෂී නිර්මාණයන්ටද කැමරා අධ්‍යක්ෂණයෙන් දායක වුණා. ජනාධිපති සම්මාන උළෙලයන් හී දී ප්‍රශස්ථ කැමරා අධ්‍යක්ෂණය වෙනුවෙන් ඩොනල් කරුණාරත්නයන් හය වතාවක් සම්මානයට පාත්‍ර වුණා.   පසුගිය ජනාධිපති සම්මාන උළෙලේ දී විශේෂ අභිනන්දන උපහාරයකින් ද ඒ මහතා පිදුම් ලැබුවා. ඇමරිකාවේ කැලිෆෝනියා ප්‍රාන්තයේ ජීවත් වූ ඩොනල් කරුණාරත්නයන් මිය යන විට 77 වියේ පසු වූ අතර. අවසන් කටයුතු පසුව දැනුම් දීමට නියමිතයි           ", "URL": "https://www.itnnews.lk/2023/10/05/431700/", "Category": "දේශීය පුවත්", "Parent URL": null}