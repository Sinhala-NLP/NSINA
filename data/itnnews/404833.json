{"Source": "ITN news", "Timestamp": "මාර්තු 31, 2022 12:25", "Headline": "ප්ලාස්ටික් හා පොලිතින් භාවිතය අවම කිරීමට පියවර රැසක්", "News Content": "ප්ලාස්ටික් හා පොලිතින් භාවිතය අවම කිරීමට පියවර රැසක් ගෙන ඇති බව අමාත්‍ය මහින්ද අමරවීර මහතා පවසනවා. ප්‍රතිචක්‍රීකරණය කළ හැක්කේ භාවිතයට ගන්නා ප්ලාස්ටික් හා පොලිතීන්වලින් 08% ක ප්‍රමාණයක් බවයි අමාත්‍යවරයා පෙන්වා දෙන්නේ. මධ්‍යම පරිසර අධිකාරියේ ප්‍රකාශනයක් වූ ගෙත්තමක සිත්තම් කුරුළු සිතුවම්කරණයට අත්වැලක් ග්‍රන්ථය එළිදැක්වීම අමාත්‍ය මහින්ද අමරවීර මහතාගේ ප්‍රධානත්වයෙන් සිදු කෙරුණා. ශ්‍රී  ලංකාවේ පක්ෂීන් පිළිබඳ තොරතුරු ආදිය මෙම ග්‍රන්ථයට ඇතුළත්. පරිසරවේදී ආචාර්ය ජගත් ගුණවර්ධන මහතා මේ සඳහා දායක වී තිබෙනවා. උත්සවය ඇමතූ අමාත්‍යවරයා තවදුරටත් කියා සිටියේ පොලිතීන්වලින් වන පරිසර හානිය වැළැක්වීමට අදාළ නීති ක්‍රියාත්මක කළ යුතු බවයි.       ", "URL": "https://www.itnnews.lk/2023/10/05/404833/", "Category": "Breaking News,දේශීය පුවත්", "Parent URL": null}