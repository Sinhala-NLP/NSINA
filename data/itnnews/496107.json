{"Source": "ITN news", "Timestamp": "ජූනි 30, 2023 09:21", "Headline": "ළමුන්ට නොමිලේ සත්වෝද්‍යානය නැරඹීමට අවස්ථාවක්", "News Content": "ජාතික සත්වෝද්‍යාන දෙපාර්තමේන්තුවට වසර 87ක් සපිරීම නිමිති කරගන දෙහිවල ජාතික සත්වෝද්‍යානයේදී ජූලි මස 03 වන දින සිට සතියක් පුරා විශේෂ වැඩ සටහන් ගණනාවක් සංවිධානය කර තිබෙනවා. එදින වයස 12 න් පහල සියලු ළමුන් සදහා නොමිලේ සත්වෝද්‍යානය නැරඹීමට අවස්ථාව ලබාදෙනු ලබන බව ජාතික සත්වෝද්‍යාන දෙපාර්තමේන්තුව පවසන්නේ. මෙදින සතූන් සහ ඔවුන්ගේ ජීවත්වන පරිසරයන් ආරක්ෂා කර ගැනීම පිළිබඳව ආකල්පමය දැනුමක් ජනතාවතුල වර්ධනය කිරීම සදහා වන වැඩ සටහන් මෙන්ම ළමුන් සදහා දැනුම ලබාගත හැකි විනෝදාත්මක වැඩ සටහන් රාශියක්ද ක්‍රියාත්මක කිරීමට නියමිතයි. ", "URL": "https://www.itnnews.lk/2023/10/05/496107/", "Category": "දේශීය පුවත්", "Parent URL": null}