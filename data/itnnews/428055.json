{"Source": "ITN news", "Timestamp": "අගෝස්තු 9, 2022 21:10", "Headline": "කොටස්වෙළදපොල දෛනික පිරිවැටුම රුපියල් බිලියන 5 ඉක්මවයි", "News Content": "කොළඹ කොටස් වෙළෙදපොළෙහි දෛනික පිරිවැටුම රුපියල් බිලියන පහේ සීමාව ඉක්මවා ගියා. එය මෙරට කොටස් වෙළදපොලේ දැවැන්ත පිබිදීමක් බවයි ආර්ථික විශ්ලේෂකයින් පෙන්වා දෙන්නේ. අද දිනයේ අවසානයේ කොළඹ කොටස් වෙළදපොලෙහි දෛනික පිරිවැටුම වාර්තා වූයේ රුපියල් බිලියන 5.34 ක් ලෙසයි. දිනය නිමා වන විට සමස්ත මිල දර්ශකය ඒකක 8500 ක් ලෙස සටහන් වූවා. සමස්ත මිල දර්ශකයේ වර්ධනය පෙර දිනට සාපේක්ෂව ඒකක 77 දශම බින්දුවයි තුනක් ලෙස ඉහළ ගොස් තිබුණා. රට තුළ ස්ථාවරත්වයක් ගොඩනැගෙමින් පවතින බවට පෙරනිමිති පහළවීම හේතුවෙන් කොටස් වෙළදපොල තුළ නව පිබිදීමක් ඇතිවෙමින් පවතින බවයි වාර්තා වන්නේ.           ", "URL": "https://www.itnnews.lk/2023/10/05/428055/", "Category": "Breaking News,දේශීය පුවත්,නවතම පුවත්", "Parent URL": null}