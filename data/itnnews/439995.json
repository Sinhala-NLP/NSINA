{"Source": "ITN news", "Timestamp": "அக்டோபர் 11, 2022 13:25", "Headline": "சட்டவிரோதமாக இறக்குமதி செய்யப்பட்ட மற்றும் ஏற்றுமதிக்கு தயாராவிருந்த பொருட்கள் சுங்க அதிகாரிகளின் வலையில்..", "News Content": "சட்டவிரோதமாக இறக்குமதி செய்யப்பட்ட மற்றும் ஏற்றுமதிக்கு தயாராகவிருந்த பல்வேறு பொருட்கள் சுங்க திணைக்கள அதிகாரிகளினால் கைப்பற்றப்பட்டுள்ளன. அவற்றை இராஜாங்க அமைச்சர் ரஞ்சித் சியம்பலாப்பிட்டிய மற்றும் சுங்க பணிப்பாளர் நாயகம் சரத் நோனிஸ் ஆகிய சிரேஷ்ட அதிகாரிகள் பார்வையிட்டுள்ளனர். திடீர் தேடுதல் நடவடிக்கையின் போது சட்டவிரோதமாக கொண்டுவரப்பட்ட ஹமர் வகை வாகனங்கள் கொள்களன் ஒன்றிலிருந்து கைப்பற்றப்பட்டுள்ளன. டொலர் நெருக்கடி காணப்படும் சந்தர்ப்பத்தில் வாகன இறக்குமதிக்கு தடைசெய்யப்பட்டுள்ள நிலையில் சட்டவிரோதமாக இவ்வாறு வாகனங்கள் இறக்குமதி செய்யப்படுவது பாரிய குற்றச்செயலென இராஜாங்க அமைச்சர் ரஞ்சித் சியம்பலாப்பிட்டிய தெரிவித்துள்ளார். இந்நிலையில் சட்டவிரோதமாக ஏற்றுமதி செய்வதற்கு தாயாராகவிருந்த செப்பு, பித்தளை, வெள்ளி உள்ளிட்ட உலோகங்கள் அடங்கிய நான்கு கொள்களன்களும் கண்டுப்பிடிக்கப்பட்டுள்ளன. கடதாசி ஏற்றுமதி செய்யப்படுவதாக குறிப்பிட்டு குறித்த கொள்கலன்கள் தயார்ப்படுத்தப்பட்டிருந்த நிலையில் அவற்றில் ஒரு கொள்கலனில் மாத்திரமே கடதாசி காணப்பட்டுள்ளமை சுட்டிக்காட்டத்தக்கது. ", "URL": "https://www.itnnews.lk/2023/10/05/439995/", "Category": "Breaking News,தேசிய செய்திகள்", "Parent URL": null}