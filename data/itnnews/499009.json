{"Source": "ITN news", "Timestamp": "ජූලි 11, 2023 12:22", "Headline": "ස්ත්‍රී පුරුෂ සමාජභාවය පිළිබද ජාත්‍යන්තර සමුළුව", "News Content": "ස්ත්‍රී පුරුෂ සමාජභාවය පිළිබද ජාත්‍යන්තර සමුළුව පසුගියදා පැවැත්වුණා. එය සංවිධාන කළේ කැලණිය විශ්වවිද්‍යාලයේ ස්ත්‍රී පුරුෂ සමාජභාවය පිළිබද අධ්‍යයන කේන්ද්‍රය මගින්. මෙම සමුළුව පසුගිය 7,  8 යන දෙදින තුළ කොළඹදී පැවැත්වුණා. රටවල් රැසක් නියෝජනය කරමින් ස්ත්‍රී පුරුෂ සමාජභාවය පිළිබද ක්‍රියාකාරීන් ඊට එක්ව සිටියා. එහි මුඛ්‍ය දේශනය පැවැත්වූයේ ජ්‍යෙෂ්ඨ මහාචාර්ය මෛත්‍රී වික්‍රමසිංහ මහත්මියයි. ඒ මහත්මිය කැලණිය විශ්වවිද්‍යාලයේ ස්ත්‍රී පුරුෂ සමාජභාවය පිළිබද අධ්‍යයන කේන්ද්‍රයේ ප්‍රථම අධ්‍යක්ෂවරිය ද වනවා. දේශගුණ විපර්යාස,  පරිසරය,  තිරසර සංවර්ධනය,  තාක්ෂණය හා මානව අයිතිවාසිකම් යන තේමා ඔස්සේ සාකච්ඡා වට ගණනාවක් පැවැත්වුණා. විචිත්‍රවත් සංස්කෘතික සංදර්ශනයක්ද සංවිධාන කර තිබුණා. මෙහිදි විවිධ ක්ෂේත්‍ර නියෝජනය කරමින් සාර්ථකත්වයට පත්වු බොහෝ පිරිසක් සම්මානයට පාත්‍රවුණා. ව්‍යාපාරික ක්ෂේත්‍රයේ ලබාගත් සාර්ථකත්වය වෙනුවෙන් ආචාර්ය දේශමාන්‍ය එච් ටී ආර් ප්‍රියන්ත මහතා මෙහිදි රන් සම්මානයෙන් පිදුම් ලැබුවා. දෙස් විදෙස් නියෝජිතයින් ඇතුළු විශාල පිරිසක් මෙම අවස්ථාවට එක්ව සිටියා.         ", "URL": "https://www.itnnews.lk/2023/10/05/499009/", "Category": "දේශීය පුවත්", "Parent URL": null}