{"Source": "ITN news", "Timestamp": "මාර්තු 27, 2023 10:19", "Headline": "උණුසුම් වූ ඊශ්‍රායලය", "News Content": "ඊශ්‍රායල අග්‍රාමාත්‍යවරයා විසින් එරට ආරක්ෂක අමාත්‍යවරයා ධුරයෙන් නෙරපා හැරීමත් සමග එරට දැවැන්ත විරෝධතා ඇතිව තිබෙනවා. අධිකරණ පද්ධතිය ප්‍රතිසංස්කරණ කිරිමේ මතභේදාත්ම සැලසුම්වලට එරෙහිව ආරක්ෂක අමාත්‍ය යෝව් ගැලන්ට් අදහස් පළ කර තිබුණා. ඊට එරෙහි පියවරක් ලෙසයි ඔහු ධුරයෙන් ඉවත් කර ඇත්තේ. ජෙරුසලමේ පිහිටි ඊශ්‍රායල අග්‍රාමාත්‍ය බෙන්ජමින් නෙත්යාහුගේ නිවස අසළට එක්රැස් වූ දහස් සංඛ්‍යාත පිරිස් විරෝධතාවල නිරතවන ආකාරය දක්නට ලැබුණා. ඔවුන් විසිරුවා හැරීමට පොලිසිය කදුළු ගෑස් හා ජල ප්‍රහාර එල්ල කරන ආකාරය ජාත්‍යන්තර මාධ්‍ය විකාශ කළා. අදාළ නීති ප්‍රතිසංස්කරණ මගින් එරට අධිකරණවල විනිසුරුවරුන් පත් කිරීමේ බලය ද රජයට හිමිවනවා. ", "URL": "https://www.itnnews.lk/2023/10/05/471156/", "Category": "ජාත්‍යන්තර පුවත්", "Parent URL": null}