{"Source": "ITN news", "Timestamp": "ජනවාරි 10, 2022 13:37", "Headline": "කාබනික පොහොර පමණක් යොදාගෙන සරු අස්වැන්නක් ලැබූ බස්නාහිර පළාතේ ගොවීන් පිරිසක්", "News Content": "ගොවි ජනපදවල ගොවි ජනතාව රසායනික පොහොර ඉල්ලා අරගල කරද්දී කාබනික පොහොර පමණක් යොදා ගනිමින් සාර්ථකව වගාවන් සිදුකිරීමට ඇතැම් ගොවි ජනතාවට අද වනවිට හැකිව තිබෙනවා. මහ කන්නයේ වී ගොවිතැන අසාර්ථක බවට ගොවි ජනපදවල ගොවීන් මැසිවිලි නගද්දී කාබනික පොහොර පමණක් යොදා ගනිමින් බස්නාහිර පළාතේ ගොවීන් පිරිසක් සාර්ථකව වගාවන් සිදුකළා. මීරිගම ගොවිජන බල ප්‍රදේශයේ බොකලේගම ඉහළ කොටසේ වගාවන් සිදුකළ ගොවි මහතුන් පවසන්නේ මේ දිනවල වගාවන්හි අස්වැන්න ලබාගන්නා බවයි. කෘෂිකර්ම නිලධාරීන්ගේ උපදෙස් මත රජයෙන් ලබාදෙන කාබනික පොහොර පමණක් යොදා මෙම වී වගාවන් සිදුකළ බව ද එම ගොවිමහතුන් පවසනවා. මීට පෙර කන්නවලදී රසායනික සහ කාබනික පොහොර මිශ්‍රකර වගාකළ ද මෙම කන්නයේ කාබනික පොහොර පමණක් යොදාගැනීම තුළින් සරු අස්වැන්නක් ලැබෙමින් පවතින බව එම ගොවිමහතුන් පවසනවා.   ", "URL": "https://www.itnnews.lk/2023/10/05/387888/", "Category": "දේශීය පුවත්", "Parent URL": null}