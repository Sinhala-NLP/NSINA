{"Source": "ITN news", "Timestamp": "නොවැම්බර් 26, 2022 10:16", "Headline": "කේසන් ප්‍රදේශයට දෙවැනි දිනටත් රුසියා හමුදා වෙතින් ප්‍රහාරයක්", "News Content": "කේසන් ප්‍රදේශයට දෙවැනි දිනටත් රුසියා හමුදා වෙතින් ප්‍රහාරයක් එල්ල වූ බව යුක්රේන රජය පවසනවා. මෙම ප්‍රහාරවලින් පුද්ගලයන් 10 දෙනෙකු ජීවිතක්ෂයට පත් වූ බවයි යුක්රේන ආරක්ෂක අංශ සදහන් කළේ. රුසියාව විසින් කේසන් ප්‍රදේශ අල්ලා ගත් අතර එය නැවත අත්පත් කර ගැනීමට යුක්රේන හමුදා පසුගියදා සමත් වුණා. කෙසේවෙතත් රුසියා හමුදා දිගුදුර මිසයිල ඇතුළු විවිධ අවි යොදා ගනිමින් මෙම ප්‍රදේශයට තවමත් ප්‍රහාර එල්ල කරමින් සිටිනවා. රුසියා හමුදා සිවිල් ජනතාව වාසය කරන ස්ථාන ද ඉලක්ක කර ගනිමින් ප්‍රහාර එල්ල කිරීම කනගාටුවට කරුණක් බවයි යුක්රේන රජය සඳහන් කළේ.     ", "URL": "https://www.itnnews.lk/2023/10/05/447621/", "Category": "ජාත්‍යන්තර පුවත්", "Parent URL": null}