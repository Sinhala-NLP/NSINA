{"Source": "ITN news", "Timestamp": "மார்ச் 7, 2022 13:13", "Headline": "இலங்கையின் மிகப்பெரிய சீமேந்து உற்பத்தி தொழிற்சாலை இன்று உத்தியோகப்பூர்வமாக திறப்பு..", "News Content": "இலங்கையின் மிகப்பெரிய சீமேந்து உற்பத்தி தொழிற்சாலை இன்று உத்தியோகப்பூர்வமாக திறந்து வைக்கப்படவுள்ளது. ஜனாதிபதி கோட்டாபய ராஜபக்ஷ, பிரதமர் மஹிந்த ராஜபக்ஷ தலைமையில் நிகழ்வு இடம்பெறவுள்ளது. சீமேந்து தொழிற்சாலையின் நிர்மாண பணிகள் கடந்த 2019ம் ஆண்டு ஆரம்பிக்கப்பட்டது. வேலைத்திட்டத்திற்கென 100 மில்லியன் அமெரிக்க டொலர்களுக்கும் அதிக தொகை செலவிடப்பட்டுள்ளது. தொழிற்சாலையின் நிர்மாண மற்றும் பொருள் உற்பத்தி செயற்பாடுகளுக்கென உலகில் தற்போதுள்ள அதிநவீன தொழில்நுட்பம் பயன்படுத்தப்பட்டுள்ளமை விசேட அம்சமாகும். தொழிற்சாலையின் தொழில்நுட்ப செயற்பாடுகள் அதிநவின தன்னியக்கத்தில் செயற்படக்கூடிய வகையில் நிர்மாணிக்கப்பட்டுள்ளன . தொழிற்சாலையிலிருந்து வருடமொன்றுக்கு 76 மில்லியன் சீமேந்து மூடைகளை உற்பத்தி செய்ய எதிர்பார்க்கப்பட்டுள்ளது. ஒரு மணித்தியாலத்தில் 200 சீமேந்து மூடைகளை உற்பத்தி செய்வதற்கான வசதிகள் ஏற்படுத்தப்பட்டுள்ளன. இலங்கையில் சீமேந்து தொழிற்சாலை நிர்மாணிக்கப்பட்டுள்ள நிலையில், எதிர்காலத்தில் நாட்டில் மொத்த சீமேந்து தேவையினை உள்நாட்டிலேயே நிறைவு செய்யக்கூடியதாக இருக்குமென எதிர்பார்க்கப்படுகின்றது. ", "URL": "https://www.itnnews.lk/2023/10/05/399813/", "Category": "Breaking News,தேசிய செய்திகள்", "Parent URL": null}