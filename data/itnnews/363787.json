{"Source": "ITN news", "Timestamp": "සැප්තැම්බර් 20, 2021 12:30", "Headline": "වීරකැටිය ගැටුමකදී වෙඩි වැදුණු 14 හැවිරිදි දරුවා මරුට", "News Content": "වීරකැටිය ගජනායකගම ප්‍ර දේශයේ සිදුවූ වෙඩි තැබීමකින් 14 හැවිරිදි පාසල් ශිෂ්‍ය යෙකු ජීවිතක්ෂයට පත්ව තිබෙනවා. වීරකැටිය ගජනායකගම ප්‍ර දේශයේ දී ඊයේ රාත්‍රි 11 ටප මණ ඇති වූ ආරවුලකදී කිසියම් පුද්ගලයෙකු තැබූ වෙඩි ප්‍රහාරයකින් මෙම දරුවා බරපතල තුවාල ලැබුවා. ඥාතීන් දෙපිරිසක් අතර මෙම ආරවුල ඇති වී තිබෙන බවයි වීරකැටිය පොලිසිය පැවසුවේ. තුවාල ලැබූ දරුවා වීරකැටිය දිසා රෝහලටත් ඉන් පසු තංගල්ල මූලික රෝහලටත් මාරු කර යවා තිබෙනවා. තංගල්ල මූලික රෝහලේ ප්‍රතිකාර ලබමින් සිටියදීයි 14 හැවිරිදි දරුවා ජීවිතක්ෂයට පත්වුණේ. වෙඩි තැබීම සිදු කළ සැකකරු පලාගොස් ඇති අතර ඔහු සොයා මේ වනවිට පරීක්ෂණ ආරම්භ කර ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව මහතා සදහන් කළා.   ", "URL": "https://www.itnnews.lk/2023/10/05/363787/", "Category": "දේශීය පුවත්", "Parent URL": null}