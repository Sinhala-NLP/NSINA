{"Source": "ITN news", "Timestamp": "அக்டோபர் 22, 2021 11:54", "Headline": "மீக நீண்ட நாட்களாக மூடப்பட்டிருந்த மெல்பேர்ன் நகரம் இன்று மீண்டும் திறக்கப்பட்டது.", "News Content": "கொரோனா தொற்றுக்கு மத்தியில் உலகில் மீக நீண்ட நாட்களாக மூடப்பட்டிருந்த அவுஸ்திரேலியாவின் மெல்பேர்ன் நகரம் இன்று மீண்டும் திறக்கப்பட்டது. 262 நாட்களுக்கு பின்னரே இவ்வாறு மெல்பேர்ன் நகர் மீளத் திறக்கப்பட்டது. \nகொரோனா வைரஸ் துரித பரவல் காரணமாக அவுஸ்திரேலியாவின் விக்டோரியா மாநிலத்தின் தலைநகரான மெல்பேர்ன் நகரம் கடந்த ஆண்டு மார்ச் மாதம் முதல் 6 தடவைகள் முடக்கப்பட்டன. இவ்வாறு 262 நாட்களாக மெல்பேர்ன் நகர் முடக்கப்பட்டிருந்தது. உலகில் மிக நீண்ட கொரோனா தனிமைப்படுத்தல் காலமாகவே இது கருதப்படுகிறது. இதற்கு முன்னர் ஆர்ஜென்டினாவின் புவனோஸ் அயேஸ் நகரம் தொடர்ச்சியாக 234 நாட்கள்கொரோனா தனிமைப்படுத்தல் சட்டத்தின் கீழ் முடக்கப்பட்டிருந்தது. மெல்பேர்ன் நகரம் மீளத் திறக்கப்பட்டதை அடுத்து சிற்றுண்டிச்சாலைகள் வர்த்தக நிலையங்கள், கடைத் தொகுதிகள் போன்றவற்றில் பெருந்திரளான மக்களை காணக்கூடியதாக உள்ளது. அவுஸ்திரேலியாவில் மக்கள் சனத்தொகையில் 70 சதவீதமானோருக்கு கொவிட் தடுப்பூசி வழங்கப்பட்டதை அடுத்தே இவ்வாறு மெல்பேர்ன் நகரம் திறக்கப்பட்டது. ", "URL": "https://www.itnnews.lk/2023/10/05/370921/", "Category": "Breaking News,சர்வதேச செய்திகள்", "Parent URL": null}