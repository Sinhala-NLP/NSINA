{"Source": "ITN news", "Timestamp": "පෙබරවාරි 28, 2023 08:57", "Headline": "මොරගල්ල කුඩු රංජනී අත්අඩංගුවට", "News Content": "මහා පරිමාණ මත්ද්‍රව්‍ය ජාවාරම් කාරියක වු මොරගල්ල කුඩු රංජනී පොලිස් අත්අඩංගුවට ගෙන තිබෙනවා. අලුත්ගම පොලිසියේ බුද්ධි අංශයට ලැබුණු තොරතුරකට අනුව කළ වැටලීමකදීයි කුඩු රංජනී නමින් හදුන්වන මෙම මත්ද්‍රව්‍ය ජාවාරම්කාරිය අත්අඩංගුවට ගනු ලැබුවා. ගෝලයින් යොදා ගනිමින් මොරගල්ල,  අලුත්ගම,  කලුවාමෝදර,  හෙට්ටිමුල්ල ඇතුලු ප්‍රදේශ ගණනාවක හොරෝයින් ජාවාරම ඇය සිදු කරගෙන ගොස් තිබු බවයි පොලිසිය පවසන්නේ. අත්අඩංගුවට ගන්නා අවස්ථාවේ මෙම කාන්තාව සන්තකයේ තිබි හෙරෝයින් ග්‍රෑම් 20ක් හා හෙරෝයින් අලෙවියෙන් උපයා ගත් බව පැවසෙන රුපියල් 26000ක මුදලක් ද පොලිස් භාරයට ගෙන තිබෙනවා. සැකකාරිය අධිකරණයට ඉදිරිපත් කිරීමටයි අලුත්ගම පොලිසිය කටයුතු යොදා තිබෙන්නේ.     ", "URL": "https://www.itnnews.lk/2023/10/05/463828/", "Category": "දේශීය පුවත්", "Parent URL": null}