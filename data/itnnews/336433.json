{"Source": "ITN news", "Timestamp": "මැයි 11, 2021 20:36", "Headline": "ඉන්දියාවේ ත්‍රිත්ව විකෘති කෝවිඩ් ප්‍රභේදය ගෝලීය සෞඛ්‍ය තර්ජනයක් – WHO", "News Content": "ඉන්දියාවේ ව්‍යාප්ත වී ඇති අතිශය බෝවන ත්‍රිත්ව විකෘති කෝවිඩ් ප්‍රභේදය “ගෝලීය මට්ටමේ සැලකිලිමත් වීමේ ප්‍රභේදයක් ” ලෙස නැවත වර්ගීකරණය කරමින් සිටින බවත් එය ගෝලීය සෞඛ්‍ය තර්ජනයක් බවට පත්ව ඇති බවටත් ලෝක සෞඛ්‍ය සංවිධානය අඟවයි. වසංගතය පිළිබඳ ලෝක සෞඛ්‍ය සංවිධානයේ තාක්ෂණික නායක මාරියා වැන් කෙර්කොව් පැවසුවේ වසංගතය පිළිබඳ සතිපතා තත්ත්ව වාර්තාවෙන් ඒජන්සිය වැඩි විස්තර සපයන නමුත් B.1.617 ලෙස හඳුන්වන ප්‍රභේදය වැඩි වශයෙන් ව්‍යාප්ත වන බව මූලික අධ්‍යයනයන්ගෙන් සොයාගෙන ඇති බවයි. මුල් වෛරසයට වඩා පහසුවෙන් සහ එන්නත් මගින් සපයනු ලබන බලපෑවෙන් මග හැරයාමට එයට හැකි බවට සාක්ෂි තිබෙනවා. කෙසේ වෙතත්, එන්නත්කරණය තවමත් ඵලදායී ලෙස සැලකෙයි. “ඒ නිසා අපි මෙය ගෝලීය මට්ටමේ සැලකිලිමත් වීමේ ප්‍රභේදයක් ලෙස වර්ගීකරණය කරනවා,” ඇය මාධ්‍ය හමුවකදී පවසා සිටියා. “සමහර මූලික අධ්‍යයනයන් මගින් සම්ප්‍රේෂණය වීමේ හැකියාව වැඩි වී ඇතත්, මෙම උප පරම්පරාවේ සියලුම උප පරම්පරාවල මෙම වෛරස් ප්‍රභේදය පිළිබඳ තවත් බොහෝ තොරතුරු අපට අවශ්‍යයි.” ", "URL": "https://www.itnnews.lk/2023/10/05/336433/", "Category": "Breaking News,ජාත්‍යන්තර පුවත්", "Parent URL": null}