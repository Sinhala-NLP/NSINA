{"Source": "ITN news", "Timestamp": "ஜூலை 28, 2021 13:33", "Headline": "கொரோனா கொத்தணியில் நேற்றைய தினமும் 1711 பேர் இணைவு..", "News Content": "நேற்றைய தினமும் 1711 பேர் கொரோனா தொற்றாளர்களாக இனங்காணப்பட்டனர். கூடுதலானோர் கொழும்பு மாவட்டத்தில் பதிவாகினர். நேற்று இனங்காணப்பட்ட ஆயிரத்து 711 தொற்றாளர்களில் 481 பேர் கொழும்பு மாவட்டத்தை சேர்ந்தவர்கள். கம்பஹாவில் 310 பேரும் களுத்துறையில் 228 பேரும் மட்டக்களப்பில் 109 பேரும் இனங்காணப்பட்டனர். இதற்கமைய நாட்டில் மொத்த கொரோனா தொற்றாளர்களின் எண்ணிக்கை 2 இலட்சத்து 99 ஆயிரத்து 892 ஆகும். 25 ஆயிரத்து 389 பேர் வைத்தியசாலைகளிலும் இடைத்தங்கல் சிகிச்சை நிலையங்களிலும் சிகிச்சை பெறுகின்றனர். 2 இலட்சத்து 70 ஆயிரத்து 356 பேர் பூரண குணமடைந்துள்ளனர். நேற்றைய தினமும் 9935 பிசிஆர் பரிசோதனைகளும் 4673 ரெபிட் என்டிஜன் பரிசோதனைகளும் மேற்கொள்ளப்பட்டன. ", "URL": "https://www.itnnews.lk/2023/10/05/352338/", "Category": "Breaking News,அண்மைய செய்திகள்,தேசிய செய்திகள்", "Parent URL": null}