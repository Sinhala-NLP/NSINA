{"Source": "ITN news", "Timestamp": "ඔක්තෝබර් 1, 2022 12:12", "Headline": "කොළඹ කොටුව සිට මහනුවර දක්වා සෑම සති අන්තයකම විශේෂ සුඛෝපභෝගී සංචාරක දුම්රියක්", "News Content": "කොළඹ කොටුව සිට මහනුවර දක්වා සෑම සති අන්තයකම විශේෂ සුඛෝපභෝගී සංචාරක දුම්රියක් ධාවනයට එක් කිරීම අද සිදු වුණා. ඒ අමාත්‍ය ආචාර්ය බන්දුල ගුණවර්ධන මහතාගේ ප්‍රධානත්වයෙන්. පෙරවරු 6.30ට කොළඹ කොටුවෙන් ගමන් ආරම්භ කරන කැන්ඩි ඔඩිෂන් නමැති මෙම දුම්රිය පෙරවරු 9.18ට මහනුවරට ළඟා වනවා. නැවතත් පස්වරු 4.50ට මහනුවරින් පිටත් වන දුම්රිය කොළඹ කොටුවට ළඟා වන්නේ පස්වරු 7.40ටයි. මහනුවර ශ්‍රී දළදා මාළිගාව වැද පුදා ගැනීමට හා පේරාදෙණිය මල්වත්ත නැරඹීමට පැමිණෙන පිරිස ඉලක්ක කරගනිමින් දුම්රිය ධාවනයට යොදවා තිබෙනවා. දර්ශනීය දුම්රිය මාර්ගයක් වන උඩරට මාර්ගයේ ගමන් කිරීමේදී ඉතා මනරම් ස්ථාන දෙකක් වන උතුවන්කන්ද සහ සිංහ ලකුණ දර්ශනය වන පරිදී විනාඩි කිහිපයක් දුම්රිය නතරකර තැබීම මෙම දුම්රියේ ගමන්ගන්නා පිරිසට අලුත් අත්දැකීමක් වනවා. එහිදී මාවනැල්ල නගරයේද දුම්රිය මගීන්ට දැකබලා ගැනීමට හැකිවනවා.  කොළඹ කොටුවේ සිට අනුරාධපුරය දක්වා විශේෂ සංචාරක දුම්රියක් ද ළගදීම ධාවනයට එක් කෙරෙනවා.   ", "URL": "https://www.itnnews.lk/2023/10/05/438163/", "Category": "දේශීය පුවත්", "Parent URL": null}