{"Source": "ITN news", "Timestamp": "පෙබරවාරි 7, 2022 10:20", "Headline": "මැඩගස්කරයට බලපෑ සුළි කුණාටුවෙන් එරට ජන ජීවිතයට දැඩි බලපෑම්", "News Content": "මැඩගස්කරයට බලපෑ සුළි කුණාටුව හේතුවෙන් එරට ජන ජීවිතයට දැඩි බලපෑම් එල්ලවී තිබෙනවා. මැඩගස්කරයට දින දෙකක් පුරා අධික වැසි හා සුළං බලපා ඇති බවයි එරට කාලගුණ අංශ නිවේදනය කරන්නේ.අයහපත් කාලගුණයෙන් පුද්ගලයින් දස දෙනෙකු ජීවිතක්ෂයට පත්ව ඇති අතර පනස්දහසකට අධික පිරිසක් සහන කදවුරු වෙත යොමු කිරීමට පියවර ගෙන තිබෙනවා. බත්සිරායි සුළි කුණාටුවෙන් මැඩගස්කරයේ ගම්මාන කීපයක් සම්පූර්ණයෙන්ම විනාශ වී ඇති බව ද සඳහන්.පැයට කිලෝමීටර් 235ක පමණ ප්‍රචණ්ඩත්වයකින් යුතු මෙම සුළි කුණාටුව සති දෙකක් ඇතුළත එරටට බලපෑ දෙවන සුළි කුණාටුවයි. පසුගිය මාසයේ දී මැඩගස්කරයට බලපෑ ඇනා සුළි කුණාටුවෙන් අහිමි වූ ජීවිත සංඛ්‍යාව 55ක්. ", "URL": "https://www.itnnews.lk/2023/10/05/393586/", "Category": "ජාත්‍යන්තර පුවත්", "Parent URL": null}