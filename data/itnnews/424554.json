{"Source": "ITN news", "Timestamp": "ජූලි 23, 2022 13:51", "Headline": "ඉම්රාන් ඛාන්ට සහය පළ කරමින් පන්ජාබ් ප්‍රාන්තයේ උද්ඝෝෂණයක්", "News Content": "පාකිස්තානයේ හිටපු අග්‍රාමාත්‍ය ඉම්රාන් ඛාන්ට සහයෝගය පළ කරමින් පන්ජාබ් ප්‍රාන්තයේ ජනතාව උද්ඝෝෂන ව්‍යාපාරයක නිරත වුණා. උද්ඝෝෂකයන් සඳහන් කළේ ඉම්රාන් ඛාන්ගේ අග්‍රාමාත්‍ය ධූරය දූෂිත කණ්ඩායමක් සොරා ගත් බවයි. මෙම උද්ඝෝෂනයට ඉම්රාන්ඛාන්ගේ නායකත්වයෙන් යුතු තෙහෙරීක් ඊ ඉන්සාබ් පක්ෂයේ ආධාරකරුවන් විශාල සංඛ්‍යාවක් එක්ව සිටියා. පන්ජාබ් ප්‍රාන්තය තුළ ඉම්රාන් ඛාන්ට විශාල සහයෝගයක් පවතිනවා. පසුගියදා පන්ජාබ් ප්‍රාන්තයේ අතුරු මැතිවරණයක් ද පැවැත්වුණා. කෙසේ වෙතත් මෙහි ප්‍රතිඵලය සම්බන්ධයෙන් ශ්‍රේෂ්ඨාධිකරණයේ නඩු පැවරීමට ඉම්රාන් ඛාන්ගේ දේශපාලන පක්ෂය කටයුතු කර තිබුණා.       ", "URL": "https://www.itnnews.lk/2023/10/05/424554/", "Category": "ජාත්‍යන්තර පුවත්", "Parent URL": null}