{"Source": "ITN news", "Timestamp": "අගෝස්තු 27, 2023 16:05", "Headline": "හෙරොයින් සමඟ පුද්ගලයෙකු සහ කාන්තාවක් අත්අඩංගුවට", "News Content": "රුපියල් කෝටියකට වැඩි වටිනාකමින් යුත් හෙරොයින් මත්කුඩු සමඟ කාන්තාවක සහ තවත් පුද්ගලයෙකු අත්අඩංගුවට ගත්තා. අත්අඩංගුවට ගත් මෙම දෙදෙනා මීට දින කිහිපයකට පෙර මියගිය මත්ද්‍රව්‍ය ජාවාරම්කරුවෙකු වන පානදුර කලු කොටියා නමැත්තෙකු සමඟ මත්ද්‍රව්‍ය ජාවාරම සිදුකර ඇති බවටයි  හෙළිව තිබෙන්නේ. සැකකරුවන් ළඟ තිබී හෙරොයින් මත්කුඩු ග්‍රෑම් 622ක්,  ඩිජිටල් තරාදියක්,  ජංගම දුරකතන ඇතුළු උපකරණ ද පොලීසිය සොයාගත්තා. සැකකාරිය මසකට රුපියල් විසිදහසක මුදලකට නිවසක් කුලියට ගෙන මෙම මත්ද්‍රව්‍ය ජාවාරම සිදුකරගෙන ගොස් ඇති බවයි පෙලිසිය සිදුකළ මූලික විමර්ශනවලදී හෙළිවුණේ. සැකකරුවන්ට එරෙහිව අධිකරණ ක්‍රියාමාර්ග ගැනීමට පොලිසිය කටයුතු කර තිබෙනවා.       ", "URL": "https://www.itnnews.lk/2023/10/05/511329/", "Category": "දේශීය පුවත්", "Parent URL": null}