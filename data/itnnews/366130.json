{"Source": "ITN news", "Timestamp": "செப்டம்பர் 30, 2021 18:20", "Headline": "லொஹான் ரத்வத்தே தமது அடிப்படை உரிமைகளை மீறியதாக கூறி 8 கைதிகள் மனுத்தாக்கல்", "News Content": "ராஜாங்க அமைச்சர் லொஹான் ரத்வத்தே தமது அடிப்படை உரிமைகளை மீறியதாக கூறி 8 கைதிகள் உச்சநீதிமன்றத்தில் அடிப்படை மனித உரிமை மீறல் மனுத்தாக்கல் செய்துள்ளனர். ராஜாங்க அமைச்சர் லொஹான் ரத்வத்தே அநுராதபுர சிறைச்சாலைக்கு சென்று கைதியொருவரின் தலையில் துப்பாக்கியை வைத்து அச்சுறுத்தியதன் மூலம் தமது அடிப்படை உரிமை மீறப்பட்டுள்ளதாக குற்றம்சாட்டி 8 கைதிகள் மனுத்தாக்கல் செய்துள்ளனர். பயங்கரவாத தடைச்சட்டத்தின் கீழ் தாம் அனுராதபுரம் சிறைச்சாலையில் தடுத்து வைக்கப்பட்டுள்ளதாக அவர்கள் தெரிவித்துள்ளனர். ராஜாங்க அமைச்சர் லொஹான் ரத்வத்தேயுடன் அநுராதபுரம் சிறைச்சாலைகள் அத்தியட்சகர் சிறைச்சாலை ஆணையாளர் நாயகம் நீதி அமைச்சர் சட்டமா அதிபர் ஆகியோர் இதன் பிரதிவாதிகளாக குறிப்பிடப்பட்டுள்ளனர். ", "URL": "https://www.itnnews.lk/2023/10/05/366130/", "Category": "Breaking News,தேசிய செய்திகள்", "Parent URL": null}