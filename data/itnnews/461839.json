{"Source": "ITN news", "Timestamp": "පෙබරවාරි 20, 2023 10:12", "Headline": "මිලියන 40කට වඩා වටිනාකමින් යුත් කේරළ ගංජා තොගයක් උතුරු මුහුදේදී හමුවෙයි", "News Content": "යාපනය, කරෛයිනගර් දූපතට ඔබ්බෙන් වූ මුහුදු ප්‍රදේශයේ සිදුකල මුර සංචාරයකදී, කේරළ ගංජා කිලෝග්‍රෑම් 128 කට අධික තොගයක් නාවික හමුදා භාරයට ගැනීමට කටයුතු කර තිබෙනවා. උතුරු නාවික විධානයට අනියුක්ත ශ්‍රී ලංකා නාවික නෞකා එඩිතර II නෞකාව යාපනය, කරෛයිනගර් දූපතට ඔබ්බෙන් වූ මුහුදු ප්‍රදේශයේ 2023 පෙබරවාරි මස 19 වන දින මුර සංචාරයේ යෙදී සිටියදී එම මුහුදු ප්‍රදේශයේ පාවෙමින් තිබූ සැකකටයුතු ගමන් මලු තුනක් පරීක්ෂාවට ලක්කළ නාවික හමුදාව නිවේදනය කළේ. එහිදී එම ගමන් මලු තුල පාර්සල් 42 ක අසුරා තිබූ කේරළ ගංජා තොගය නාවික හමුදා භාරයට ගැනීමට කටයුතු කර තිබෙනවා. නාවික හමුදා සෝදිසි මෙහෙයුම් හමුවේ ගොඩබිමට රැගෙන ඒමට නොහැකිව ජාවාරම්කරුවන් විසින් මුහුදේ අතහැර දමන ලදැයි සැකකෙරෙන මෙම කේරළ ගංජා තොගයේ දළ වීථි වටිනාකම, රුපියල් මිලියන 42 කට අධික බවට විශවාස කරන බවයි නාවික හමුදාව වැඩිදුරටත් සඳහන් කළේ.. නාවික හමුදා භාරයට ගත් කේරළ ගංජා ‍තොගය ඉදිරි නීතිමය කටයුතු සඳහා ඉදිරිපත් කරන තෙක් නාවික හමුදාව භාරයේ පවතින බවද සඳහන්. ", "URL": "https://www.itnnews.lk/2023/10/05/461839/", "Category": "දේශීය පුවත්", "Parent URL": null}