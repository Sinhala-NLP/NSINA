{"Source": "ITN news", "Timestamp": "මාර්තු 7, 2022 14:29", "Headline": "ගැටුම් පවතින ප්‍රදේශවල යුක්රේන ජනතාව භාරගැනීමට සූදානම් – රුසියා ජනපති", "News Content": "යුක්රේනයේ ගැටුම් පවතින ප්‍රදේශවල ජනතාව තමා භාරගැනීමට සූදානම් බව රුසියා ජනාධිපති ව්ලැඩිමීර් පුටින් නිවේදනය කරනවා. යුක්රේනයේ කියෙව් ඇතුළු අනෙකුත් නගරවල ජනතාවට එම නගරවලින් ඉවත්වීමට සටන් විරාමයක් ප්‍රකාශයට පත්කිරීමට රුසියාව සූදානම් වනවා. ඒ අනුව කියෙව් නගරවැසියන්ට බෙලරූස් රාජ්‍යයට ද කාර්කිව් නගර වැසියන්ට රුසියාවට ද ඇතුළුවීමට අවස්ථාව ලබාදීමටයි රුසියා ජනාධිපතිවරයා සූදානම් වන්නේ. කෙසේ වුවද රුසියාවේ මෙම තීරණය සදාචාර විරෝධී බව යුක්රේන ජනාධිපති වොල්දොමීර් සෙලන්ස්කි පවසනවා. තම රටේ ජනතාවට යුක්රේනය හරහා වෙනත් යුරෝපීය රටකට ඇතුළුවීමට අවස්ථාව ලබාදිය යුතු බවයි ඔහු පෙන්වා දෙන්නේ.           ", "URL": "https://www.itnnews.lk/2023/10/05/399846/", "Category": "ජාත්‍යන්තර පුවත්", "Parent URL": null}