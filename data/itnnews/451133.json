{"Source": "ITN news", "Timestamp": "டிசம்பர் 19, 2022 12:31", "Headline": "கடற்படை பெண் வீராங்கணைகளுக்காக இடம்பெற்ற கரையோர பாதுகாப்பு படகு பயிற்சி வெற்றிகரமாக நிறைவு", "News Content": "இலங்கை கடற்படை வரலாற்றில் முதன் முறையாக கடற்படை பெண் வீராங்கணைகளுக்காக இடம்பெற்ற கரையோர பாதுகாப்பு படகுகளை செலுத்துவது தொடர்பான அடிப்படை பயிற்சி வெற்றிகரமாக நிறைவுசெய்யப்பட்டுள்ளது. பயிற்சி நெறிகளை பூர்த்தி செய்த வீராங்கணைகள் பிரயோக ரீதியாக பெற்றுக்கொண்ட பாடநெறிகளை கொண்டு அண்மையில் அதனை செயற்படுத்தியுள்ளனர். கடற்படை தளபதி உள்ளிட்ட சிரேஷ் நிலை அதிகாரிகள் அதன்போது இணைந்திருந்தனர். கரையோர பாதுகாப்பு நடவடிக்கைகளின் போது முன்னெடுக்க வேண்டிய அடிப்படை பயிற்சிகள் வழங்கப்பட்டுள்ள நிலையில், தகவல்களை பரிமாறுதல், தீயணைப்பு, அகதிகளுக்கான முதல் உதவிகள், உள்ளிட்ட பல்வேறு விடயங்கள் பயிற்றுவிக்கப்பட்டுள்ளமை சுட்டிக்காட்டத்தக்கது. ", "URL": "https://www.itnnews.lk/2023/10/05/451133/", "Category": "Breaking News,அண்மைய செய்திகள்", "Parent URL": null}