{"Source": "ITN news", "Timestamp": "ජූනි 12, 2022 10:40", "Headline": "ගතවූ පැය 24ට වැඩිම කොරෝනා ආසාදිතයින් හා මරණ සංඛ්‍යාව තායිවානයෙන් වාර්තා වෙයි", "News Content": "ගතවූ පැය 24ට ලොව පුරා රටවල් 228 ක් අතරින් වැඩිම කොරෝනා ආසාදිතයින් හා මරණ සංඛ්‍යාවක් සිදුවී ඇත්තේ තායිවානයෙන්. ඊයේ දිනයේදී තායිවානයෙන් හමුවී ඇති වයිරස ආසාදිතයින් සංඛ්‍යාව අසූදහසකට ආසන්නයි. එමෙන්ම මරණ 211 ක් ද සිදුව තිබෙනවා. එමෙන්ම උතුරු කොරියාවෙන් හතලිස් දෙදහසක්, ජර්මනියෙන් 44,000ක්. ඇමෙරිකාවෙන් 39,000ක් හා බ්‍රසීලයෙන් 32,000ක් ලෙස වයිරස ආසාදිතයින් හමුව තිබෙනවා. ඒ සමඟම ලොව සමස්ථ වයිරස් ආසාදිතයින් සංඛ්‍යාව කෝටි 54 ඉක්මවා ගියා. සිදුව ඇති මරණ සංඛ්‍යාව හැටතුන්ලක්ෂ තිස්දහසකට අධිකයි.               ", "URL": "https://www.itnnews.lk/2023/10/05/416590/", "Category": "ජාත්‍යන්තර පුවත්", "Parent URL": null}