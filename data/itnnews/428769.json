{"Source": "ITN news", "Timestamp": "අගෝස්තු 14, 2022 09:04", "Headline": "ජෙරුසලම නගරයේ සිදු වූ වෙඩි තැබීමකින් 7 දෙනෙකුට තුවාල", "News Content": "ජෙරුසලම නගරයේ සිදු වූ වෙඩි තැබීමකින් පුද්ගලයින් 7 දෙනෙකු තුවාල ලබා ඇති බව විදෙස් මාධ්‍ය වාර්තා කරනවා. ඓතිහාසික ජෙරුසලම නගරයේ බටහිර බැම්ම ආසන්නයේ පිහිටා ඇති රථවාහන නැවතුම් ස්ථානයක මෙම වෙඩි තැබීම සිදු කර තිබෙනවා. මෙම  වෙඩි තැබීම පුද්ගලයින් දෙදෙනෙකු සිදු කර ඇති බවට මේ වන විට හදුනාගෙන තිබෙනවා. ඔවුන් වෙඩි තැබීම  සිදු කර පලා ගොස් ඇති බවයි ඊශ්‍රායල මාධ්‍ය වාර්තා කරන්නේ. තුවාල ලැබූ පුද්ගලයන් අතරින් දෙදෙනෙකුගේ තත්වය බරපතල බවයි ජෙරුසලම රෝහල් ආරංචිමාර්ග සදහන් කරන්නේ.         ", "URL": "https://www.itnnews.lk/2023/10/05/428769/", "Category": "ජාත්‍යන්තර පුවත්", "Parent URL": null}