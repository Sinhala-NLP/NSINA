{"Source": "ITN news", "Timestamp": "செப்டம்பர் 20, 2021 12:42", "Headline": "வீரகெட்டிய மோதலில் துப்பாக்கி சூட்டிற்கு இலக்கான 14 வயது சிறுவன் பலி..", "News Content": "வீரகெட்டிய கஜநாயக்க கம பகுதியில் நடத்தப்பட்ட துப்பாக்கிச் சூட்டில் 14 வயது பாடசாலை மாணவன் கொல்லப்பட்டுள்ளான். நேற்றிரவு குறித்த பகுதியில் ஏற்பட்ட தகராறின் போது இனந்தெரியாத நபர் ஒருவர் துப்பாக்கி பிரயோகத்தை மேற்கொண்டுள்ளார். சம்பவத்தில் பலத்த காயமடைந்த சிறுவன் வீரகெட்டிய மாவட்ட வைத்தியசாலையில் அனுமதிக்கப்பட்டு பின்னர் தங்காலை ஆதார வைத்தியசாலைக்கு மாற்றப்பட்டார். அங்கு சிகிச்சைகள் வழங்கப்பட்டபோதும் சிறுவன் சிகிச்சை பலனின்றி உயிரிழந்துள்ளார். உறவினர்களுக்கு இடையில் ஏற்பட்ட பிரச்சினையை அடுத்தே துப்பாக்கி சூட்டு சம்பவம் இடம்பெற்றுள்ளது. துப்பாக்கி பிரயோகத்தை மேற்கொண்ட சந்தேகநபர் தப்பிச்சென்றுள்ள நிலையில் அவரை கைதுசெய்வதற்கான விசாரணைகள் ஆரம்பிக்கப்பட்டுள்ளதாக பொலிஸ் ஊடகப்பேச்சாளர், சிரேஷ் பொலிஸ் அத்தியட்சகர் நிஹால் தல்துவ தெரிவித்தார். ", "URL": "https://www.itnnews.lk/2023/10/05/363774/", "Category": "Breaking News,தேசிய செய்திகள்", "Parent URL": null}