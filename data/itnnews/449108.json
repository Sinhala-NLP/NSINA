{"Source": "ITN news", "Timestamp": "டிசம்பர் 5, 2022 12:39", "Headline": "தெரிவு செய்யப்பட்ட 8 மாவட்டங்களிலுள்ள விவசாய குடும்பங்களுக்கு உரம் பகிர்ந்தளிப்பு", "News Content": "நிவாரண உதவியாக கிடைக்கப்பெற்ற 9 ஆயிரத்து 300 மெட்ரிக் தொன் யூரியா உரத்தை பகிர்ந்தளிக்கும் நடவடிக்கை இன்று ஆரம்பமாகியுள்ளது. தெரிவு செய்யப்பட்ட 8 மாவட்டங்களிலுள்ள விவசாய குடும்பங்களுக்கு உரம் பெற்றுக்கொடுக்கப்படுகிறது. ஐக்கிய நாடுகளின் உணவு மற்றும் விவசாய அமைப்பின் கீழ் நாட்டின் 8 மாவட்டங்களிலுள்ள குறைந்த வருமானம் பெறும் விவசாய குடும்பங்களுக்காக யூரியா உரம் பெற்றுக்கொடுக்கப்படுகின்றது. அமைச்சர் மஹிந்த அமரவீர ஐக்கிய நாடுகளின் உணவு மற்றும் விவசாய அமைப்பின் இலங்கை பிரதிநிதி விமலேந்திர ஷரன் , இலங்கைக்கான அமெரிக்க தூதுவர் ஜூலி ச்ங்க் ஆகியோர் தலைமையில் அது தொடர்பான நிகழ்வு கொழும்பு துறைமுக வளாகத்தில் இடம்பெறுகிறது. துறைமுகத்திலிருந்து உரிய உரம் நாட்டின் 8 மாவட்டங்களுக்கு பகிர்ந்தளிக்கப்படுகிறது. இம்முறை பெரும்போக நெற்செய்கைக்கு தேவையான எம்.ஓ.பி எனும் பண்டி உரம் அடங்கிய கப்பல் கொழும்பு துறைமுகத்தை ஏற்கனவே வந்தடைந்துள்ளது. 41 ஆயிரத்து 678 மெட்ரிக் தொன் உரம் குறித்த கப்பலில் கொண்டுவரப்பட்டுள்ள நிலையில் அதனை விநியோகிக்கும் நடவடிக்கைகள் விரைவில் முன்னெடுக்கப்படவுள்ளது. ", "URL": "https://www.itnnews.lk/2023/10/05/449108/", "Category": "Breaking News,அண்மைய செய்திகள்,தேசிய செய்திகள்", "Parent URL": null}