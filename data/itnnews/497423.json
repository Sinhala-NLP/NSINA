{"Source": "ITN news", "Timestamp": "ஜூலை 5, 2023 09:39", "Headline": "ரயில் சேவைகள் சில தாமதம்", "News Content": "வட்டகொட   மற்றும் தலவாக்கலைக்கு இடையில் ரயில் தடம் புரண்டதால் மலையகப் பகுதிக்கான ரயில் சேவைகள் தடைப்பட்டுள்ளதாக ரயில்வே திணைக்களம் தெரிவித்துள்ளது. பதுளை நோக்கிச் சென்று கொண்டிருந்த இரவு நேர ரயில் மரம் ஒன்று வீழ்ந்ததன் காரணமாக அதன் இயந்திர பகுதி தடம் புரண்டதாக தெரிவிக்கப்படுகின்றது. இதன் காரணமாக மலையக பகுதிக்கான ரயில் சேவைகள் கொட்டகலை வரை மட்டுப்படுத்தப்பட்டுள்ளது. பயணிகளின் வசதிக்காக பேருந்துகள் இயக்கப்பட்டுள்ளதாகவும் தெரிவிக்கப்பட்டுள்ளது. இதேவேளை, கும்புருகமுவ மற்றும் வெலிகமவிற்கு இடையிலான ரயில் மார்க்கத்தில் மரம் ஒன்று முறிந்து வீழ்ந்துள்ளமையினால் கரையோர ரயில் சேவைகள் தாமதமாகியுள்ளன. ", "URL": "https://www.itnnews.lk/2023/10/05/497423/", "Category": "Breaking News,தேசிய செய்திகள்", "Parent URL": null}