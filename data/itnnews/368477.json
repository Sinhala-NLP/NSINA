{"Source": "ITN news", "Timestamp": "ඔක්තෝබර් 11, 2021 14:25", "Headline": "තුර්කියේ ජීවන වියදම ශීඝ්‍රයෙන් ඉහළට", "News Content": "තුර්කිය අත්‍යවශ්‍ය ආහාර හා භාණ්ඩ මිල ඉහළ දැමීම හේතුවෙන් ජීවන වියදම ශීඝ්‍රයෙන් ඉහළ ගොස් ඇති බව වාර්තා වනවා. තුර්කි සංඛ්‍යා ලේඛන දෙපාර්තමේන්තුව නිවේදනය කළ පරිදි පසුගිය වසරට සාපේක්ෂව මෙම වසරේ සැප්තැම්බර් මාසයේ දී ජීවන වියදම 20%කින් ඉහළ ගොස් තිබෙනවා. පසුගිය වසර දෙක හමාරක කාලය තුළදී ජීවන වියදම ඉහළ ගිය වැඩිම අගය මෙයයි. එමෙන්ම එරට ආහාර මිල පසුගිය වසරට සාපේක්ෂව 30%කින් ඉහළ ගොස් තිබෙනවා. ආනයන මත පදනම් වී ඇති තුර්කි  ආර්ථිකය කොරෝනා වසංගතය හමුවේ දැඩි අර්බුදයකකට ලක්ව ඇති බව වාර්තා වනවා.   සමස්ත ලෝක ආර්ථිකයම දැඩි පසුබෑමකට ලක්ව ඇති  මේ මොහොතේ මිල ඉහළ දැමීම් සිදු කිරීමට සිදුවන බවයි තුර්කි රජය සඳහන් කරන්නේ.     ", "URL": "https://www.itnnews.lk/2023/10/05/368477/", "Category": "ජාත්‍යන්තර පුවත්", "Parent URL": null}