{"Source": "ITN news", "Timestamp": "செப்டம்பர் 19, 2021 12:42", "Headline": "சிட்னி ஜயரத்ன உட்பட 15 பேர் கைது", "News Content": "ஐக்கிய தேசிய கட்சியின் முன்னாள் பாராளுமன்ற உறுப்பினர் சிட்னி ஜயரத்ன உட்பட 15 பேர் கைதுசெய்யப்பட்டுள்ளனர். பொலன்னறுவை வனஜீவராசிகள் விசேட சுற்றிவளைப்பு பிரிவினால் அவர்கள் கைதுசெய்யப்பட்டுள்ளனர். சோமாவதி தேசிய பூங்காவின் கல்பெத்த பகுதியில் அவர்கள் வேட்டைக்கு சென்றுள்ளதாக வனஜீவராசிகள் விசேட சுற்றிவளைப்பு பிரிவு தெரிவித்துள்ளது. சிட்னி ஜயரத்ன உள்ளிட்ட இளைஞர், யுவதிகள் குழுவொன்று பூங்காவில் கூடாரமொன்றை அமைத்து, வேட்டையில் ஈடுபட்டிருப்பதாக பொலிஸ் விசேட படைப்பிரிவுக்கு தகவல் கிடைக்கப்பெற்றது. அதற்கமைய மேற்கொள்ளப்பட்ட சுற்றிவளைப்பை அடுத்தே சந்தேக நபர்கள் கைதுசெய்யப்பட்டனர். அத்துடன் 8 மோட்டார் சைக்கிள்களும் பொலிஸாரின் கட்டுப்பாட்டுக்குள் கொண்டுவரப்பட்டுள்ளது. குறித்த தரப்பினர் பொலன்னறுவை நீதவான் நீதிமன்றில் முன்னிலைப்படுத்தப்பட்டதையடுத்து, பிணையில் விடுவிக்கப்பட்டுள்ளனர். ", "URL": "https://www.itnnews.lk/2023/10/05/363613/", "Category": "Breaking News,தேசிய செய்திகள்", "Parent URL": null}