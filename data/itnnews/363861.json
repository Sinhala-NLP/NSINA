{"Source": "ITN news", "Timestamp": "செப்டம்பர் 20, 2021 14:38", "Headline": "புட்டினின் ஐக்கிய ரஷ்ய கட்சி ரஷ்யாவின் அதிகாரத்தை மீண்டும் கைப்பற்றியது..", "News Content": "தற்போது வரை வெளியாகியுள்ள ரஷ்ய பாராளுமன்ற தேர்தல் முடிவுகளின் படி ஜனாதிபதி புட்டினின் ஐக்கிய ரஷ்ய கட்சி முன்னிலையில் உள்ளதாக சர்வதேச செய்திகள் தெரிவிக்கின்றன. அவர்கள் முன்னிலையில் இருந்தாலும் கடந்த தேர்தலை விடவும் பின்னடைவை சந்தித்துள்ளதாக அரசியல் விமர்சகர்கள் தெரிவிக்கின்றனர். 3 நாட்களாக இடம்பெற்ற ரஷ்ய பாராளுமன்ற தேர்தலின் வாக்கெண்ணும் நடவடிக்கை நேற்று நிறைவடைந்தது. இங்கு அளிக்கப்பட்ட வாக்குகளில் நூற்றுக்கு 33 வீதமானவை தற்போது வரை எண்ணப்பட்டுள்ளதாக ரஷ்ய தேர்தல் ஆணைக்குழு தெரிவிக்கின்றது. இதுவரை வெளியிடப்பட்டுள்ள தேர்தல் முடிவுகளின் படி நூற்றுக்கு 45 வீதமான வாக்கு ஐக்கிய ரஷ்ய கட்சிக்கும் நூற்றுக்கு 22 வீதமான வாக்கு கம்யூனிஸ்ட் கட்சிக்கும் கிடைத்துள்ளது. எவ்வாறெனினும் 2016 ஆம் ஆண்டு தேர்தல் முடிவுகளுடன் ஒப்பிடும் போது ஐக்கிய ரஷ்ய கட்சி ஓரளவு பின்னடைவை சந்தித்துள்ளதாகஅரசியல் ஆய்வாளர்கள் சுட்டிக்காட்டுகின்றனர். 2016 ஆம் ஆண்டு இடம்பெற்ற தேர்தலில் ஐக்கிய ரஷ்ய கட்சி நூற்றுக்கு 54 வீதமான வாக்குகளை பெற்று அந்நாட்டு பாராளுமன்ற ஆசன எண்ணிக்கையான 450 இல் 4 இல் மூன்று அதிகாரத்தை பெற்றுக் கொண்டது. ஐக்கிய ரஷ்ய கட்சியின் ஆதரவாளர்கள் வீதிகளில் இறங்கி வெற்றி கொண்டாட்டங்களில் ஈடுபட்டு வருகின்றனர். ஜனாதிபதி விளாடி மீர் புட்டினை கடுமையாக விமர்சனம் செய்த எலக்சி நவால்னி மற்றும் எதிர்தரப்பின் சில கட்சிகளுக்கு இம்முறை தேர்தலில் போட்டியிட வாய்ப்பு வழங்கப்படவில்லையென்பது குறிப்பிடத்தக்கது. ", "URL": "https://www.itnnews.lk/2023/10/05/363861/", "Category": "சர்வதேச செய்திகள்", "Parent URL": null}