{"Source": "ITN news", "Timestamp": "අගෝස්තු 26, 2023 09:48", "Headline": "මාතලේ අධිකරණයෙන් සොරකම් කළ බවට සැක කෙරෙන හෙරොයින් සමඟ දෙදෙනෙකු අත්අඩංගුවට", "News Content": "මාතලේ අධිකරණයෙන් සොරකම්කළ බවට සැක කෙරෙන හෙරොයින් කිලෝග්‍රෑම් 3යි ග්‍රෑම් 95ක් සමඟ සැකකරුවන් දෙදෙනෙකු ගම්පොළ කොට්ඨාස අපරාධ විමර්ශන අංශය මගින් අත්අඩංගුවට ගත්තා. හිටපු පොලිස් කොස්තාපල්වරයෙකු ද අත්අඩංගුවට ගත් දෙදෙනා අතර සිටිනවා. සැකකරුවන් මාතලේ ඕවිලිකන්ද ප්‍රදේශයේ පදිංචිකරුවන්. හෙරොයින් තොගයක් අලෙවි කරන බවට ලද තොරතුරකට අනුව ගම්පොළ කොට්ඨාස අපරාධ විමර්ශන අංශය මගින් මෙහෙයුමක් දියත්කළා. ඒ අනුව පළමු සැකකරු හෙරොයින් ග්‍රෑම් 20ක් සමඟ මාතලේ නගරයේදී අත්අඩංගුවට ගෙන තිබෙනවා. අනතුරුව ප්‍රධාන සැකකරුවන පොලිස් කොස්තාපල්වරයා හෙරොයින් කිලෝග්‍රෑම් 3ක ප්‍රමාණයක් සමඟ අත්අඩංගුවට ගැනීමට හැකිවුණා. ටී 56 වර්ගයේ උණ්ඩ තුනක් ඔහු සතුව තිබි මීට පෙර සොයාගෙන තිබෙනවා. එම සිද්ධියෙන් ඔහු වැඩ තහනමට ලක්ව සිටි බවයි වාර්තා වන්නේ.           ", "URL": "https://www.itnnews.lk/2023/10/05/510998/", "Category": "Breaking News,දේශීය පුවත්", "Parent URL": null}