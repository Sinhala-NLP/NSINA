{"Source": "ITN news", "Timestamp": "ஜூன் 20, 2022 10:14", "Headline": "போராட்டத்திற்கு 73 நாட்கள் – ஜனாதிபதி செயலகத்திற்கு முன்பாக மீண்டும் முற்றுகை..", "News Content": "காலி முகத்திடல் ஆர்ப்பாட்டக்காரர்கள் ஜனாதிபதி செயலகத்தின் இரு நுழைவாயில்களையும் மறித்துள்ளனர்\nஇதன் காரணமாக பாதிக்கப்பட்டுள்ளது. அத்துடன் அப்பகுதியில் பாதுகாப்பு பலப்படுத்தப்பட்டுள்ளது. காலி முகத்திடலில் ஆர்ப்பாட்டக்காரர்கள் ஜனாதிபதி செயலகத்திற்கு செல்லும் லோட்டஸ் வீதியின் இரண்டு நுழைவாயில்களையும் அடைத்து இடமறித்துள்ளனர். கலதாரி ஹோட்டலுக்கு முன்பாக உள்ள லோட்டஸ் வீதியின் இரண்டு நுழைவாயில்களும் நேற்று இரவு முதல் அடைக்கப்பட்டுள்ளதாக பொலிஸ் ஊடகப் பேச்சாளர் தெரிவித்துள்ளார். மேலும் ஜனாதிபதி செயலகம் உள்ளிட்ட பகுதிகளில் பாதுகாப்பை பலப்படுத்துவதற்காக படையினர் குவிக்கப்பட்டுள்ளனர். காலிமுகத்திடல் போராட்டம் இன்று 73வது நாளாக தொடர்கிறது. இன்று இரண்டாம் கட்ட போராட்டம் ஆரம்பிக்கப்படும் என போராட்டக்காரர்கள் தெரிவித்துள்ளனர். ", "URL": "https://www.itnnews.lk/2023/10/05/417952/", "Category": "Breaking News,அண்மைய செய்திகள்,முதன்மை செய்தி", "Parent URL": null}