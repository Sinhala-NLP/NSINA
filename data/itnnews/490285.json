{"Source": "ITN news", "Timestamp": "ජූනි 8, 2023 10:11", "Headline": "දැවැන්ත කිඹුලෙකු නිසා වාද්දූව වෙරළ තීරය කැළඹෙයි", "News Content": "වාද්දුව වෙරළතීරය ආශ්‍රිතව අඩි 12ක පමණ දිගින් යුතු දැවැන්ත කිඹුලෙකු සැරිසරන බවට තොරතුරු වාර්තා වී තිබෙනවා. මේ හේතුවෙන් වෙරළ තීරය අවට අනාරක්ෂිත ස්ථානයන්හි ගැවසීම සිදුනොකරන ලෙස ජනතාවගෙන් පොලීසිය වැඩිදුරටත් ඉල්ලා සිටිනවා. කිඹුලා මුහුදේ සැරිසරණ බවට අනාවරණය වීමත් සමඟ ධීවරයින්ද සිය කටයුතුවලින් ඈත්ව සිටින බව වාර්තා වනවා. වාද්දුව පොලීසිය වැඩිදුරටත් පවසන්නේ මේ සම්බන්ධයෙන් වනජීවී දෙපාර්තමේන්තුව දැනුවත් කර ඇති බවයි. ", "URL": "https://www.itnnews.lk/2023/10/05/490285/", "Category": "දේශීය පුවත්", "Parent URL": null}