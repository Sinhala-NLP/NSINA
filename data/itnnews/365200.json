{"Source": "ITN news", "Timestamp": "සැප්තැම්බර් 27, 2021 11:21", "Headline": "මෙවර අයිස්ලන්ත මැතිවරණයෙන් කාන්තාවන්ට ඓතිහාසික ජයග්‍රහණයක්", "News Content": "අයිස්ලන්ත මැතිවරණ ඉතිහාසයේ පාර්ලිමේන්තු ආසන වැඩිම සංඛ්‍යාවකට කාන්තාවන් තේරී පත්වී ඇත්තේ මෙවර බව විදෙස් මාධ්‍ය සඳහන් කරනවා. අයිස්ලන්ත පාර්ලිමේන්තුවේ ආසන 63 න් 30 කට තේරී පත්ව ඇත්තේ කාන්තාවන්. එය 47.6%ක තරම් ඉහළ අගයක් ගෙන තිබෙනවා. මෙය කාන්තාවන් ලද ඓතිහාසික ජයග්‍රහණයක් බවයි විශ්ලේෂකයින් පවසන්නේ. කෙසේ වුවද කාන්තාවන් බහුතරයක් සහිත පාර්ලිමේන්තුවක් බිහි කිරීමේ අවස්ථාව අයිස්ලන්තයට මග හැරී ගියා. කාන්තාවන්ට සම අයිතීන් ලබා දුන් රටක් ලෙසයි අයිස්ලන්තය සැලකෙන්නේ. ලොව පළමු ජනාධිපතිවරිය තෝරා පත් කර ගත් රට වන්නේද අයිස්ලන්තයයි.     ", "URL": "https://www.itnnews.lk/2023/10/05/365200/", "Category": "ජාත්‍යන්තර පුවත්", "Parent URL": null}