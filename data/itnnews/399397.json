{"Source": "ITN news", "Timestamp": "මාර්තු 4, 2022 09:27", "Headline": "ප්‍රදේශ කිහිපයකට මි.මී.100 ඉක්මවූ තද වැසි", "News Content": "උතුරු, උතුරු-මැද සහ නැගෙනහිර පළාත්වල විටින් විට වැසි ඇතිවන අතර මෙම ප්‍රදේශවල ඇතැම් ස්ථාන වලට මි.මී.100ක පමණ තද වැසි ද ඇතිවිය හැකි බව කාලගුණ විද්‍යා දෙපාර්තමේන්තුව පවසයි. දකුණු, මධ්‍යම සහ ඌව පළාත්වලත් රත්නපුර දිස්ත්‍රික්කයේත් සවස් කාලයේදී හෝ රාත්‍රි කාලයේදී තැනින් තැන වැසි හෝ ගිගුරුම් සහිත වැසි ඇතිවිය හැකියි. මෙම ප්‍රදේශවල ඇතැම් ස්ථාන වලට මි.මී 50 ට වැඩි තරමක තද වැසිද ඇතිවිය හැකි බවයි කාලගුණ විද්‍යා දෙපාර්තමේන්තුව වැඩිදුරටත් සඳහන් කරන්නේ. ", "URL": "https://www.itnnews.lk/2023/10/05/399397/", "Category": "කාලගුණ අනාවැකිය,දේශීය පුවත්", "Parent URL": null}