{"Source": "ITN news", "Timestamp": "ජූලි 28, 2023 10:08", "Headline": "මහාපරිමාණ ඉන්ධන ජාවාරමක තොරතුරු හෙළිවෙයි", "News Content": "දීර්ඝ කාලයක් තිස්සේ පවත්වාගෙන ආ මහාපරිමාන ඉන්ධන ජාවාරමක තොරතුරු හෙළි කර ගැනීමට පසුගස්කන්ද පොලීසිය සමත්ව තිබෙනවා. ඉන්ධන බවුසරයකින් අනවසරයෙන් පෙට්‍රල් ඉවත් කර අලෙවිකරන බවටයි හෙළි වී තිබෙන්නේ. එමෙන්ම එම පෙට්‍රල්වලට භූමිතෙල් කලම් කරන මෙම ජාවාරම සපුගස්කන්ද පොලීසිය විසින් හෙළිකර ගෙන ඇති අතර ඊට සම්බන්ධ සැකකරුවන් දෙදෙනෙකු ද අත්අඩංගුවට ගැනුණා. කොලොන්නාව නිමාවෙන් පෙට්‍රල් 92 වර්ගයේ ඉන්ධන ලීටර් 13,200 ක් රැගෙන කළුතර ප්‍රදේශයට යාමට නියමිතව තිබූ බවුසරයක ගමන්මාර්ගය වෙනස් කර මාබිම ප්‍රදේශයේ මෙලෙස  ඉන්ධන ජාවාරම් කරන අවස්ථාවේයි මොවුන් අත්අඩංගුවට ගැනුණේ. පොලීසිය එම ස්ථානයට යන අවස්ථාව වන විටත් ජාවාරම්කරුවන් බව්සරයේ මුද්‍රා නීති විරෝධීව ඉවත් කර බවුසරයකට ඉන්ධන පුවරවමින් සිටියා. බවුසර් දෙකෙහි රියදුරන් පොලීසිය විසින් අත්අඩංගුවට ගැනීමට සූදානම් වන අවස්ථාවේ එක් බවුසරයක රියදුරු පලාගොස් තිබෙනවා. සිද්ධිය සම්බන්ධයෙන් ලංකා ඛනිජ තෙල් නීතිගත සංස්ථාව සහ සපුගස්කන්ද පොලිසිය විමර්ශන  ආරම්භ කර තිබෙනවා. ", "URL": "https://www.itnnews.lk/2023/10/05/503304/", "Category": "Breaking News,දේශීය පුවත්", "Parent URL": null}