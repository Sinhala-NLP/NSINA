{"Source": "ITN news", "Timestamp": "ජූනි 11, 2023 10:50", "Headline": "දරුවන් අනතුරේ දමන සුදර්ශි විශේෂ පාසලේ දැවැන්ත තාප්පය කඩා වැටෙයි?", "News Content": "ඇල්ල උඩුකුඹල්වෙල දෝව ශ්‍රී සුදර්ශී විශේෂ පාසල ආසන්නයේ පිහිටි විශාල තාප්පය කඩා වැටීමේ අවදානමකට ලක්ව තිබෙනවා. ඒ කෙරෙහි දැඩි ආවධානය යොමුකරන ලෙසයි ප්‍රදේශවාසීන් ඉල්ලා සිටින්නේ. දෘෂ්‍යාබාධිත හා ශ්‍රවණාබාධිත දරුවන් ඇතුළු විශාල පිරිසක් අධ්‍යාපනය හදාරන දෝව රජමහා විහාරය ආසන්නයේ පිහිටි සුදර්ශී විශේෂ පාසල ඉදිරිපිට පිහිටි තාප්පය අඩි 20ක පමණ උසින් සමන්විතයි. එය මේ වනවිට ඉරිතලා අවදානම් තත්ත්වයකටයි පත්ව ඇත්තේ. වර්ෂා දිනවල මීට ජලය කාන්දුවීමෙන් අවදානම් තත්ත්වය ඉහළ යමින් පවතිනවා. මෙම තාප්පයේ ඇති අනතුරුදායක තත්ත්වය පහදා දී එය පිළිසකර කර දෙන ලෙස වගකිව යුතු අංශවලින් ඉල්ලීම් කළද මේ දක්වා එය ඉටුවී නොමැති බවයි විදුහල්පති ඩබ්ලිව් එම් ඥානතිලක මහතා සදහන් කළේ. මේ කෙරෙහි කඩිනම් අවදානය යොමුවිය යුතු බව ප්‍රදේශවාසීන් ද අවදානය කර සිටිනවා.   ", "URL": "https://www.itnnews.lk/2023/10/05/490962/", "Category": "දේශීය පුවත්", "Parent URL": null}