{"Source": "ITN news", "Timestamp": "ජූනි 9, 2023 15:46", "Headline": "ඡන්දය සම්බන්ධයෙන් ජනබලවේගය ඉදිරිපත් කළ පෙත්සම කැඳවයි", "News Content": "පළාත් පාලන ඡන්දය සම්බන්ධයෙන් ජාතික ජනබලවේගය ඉදිරිපත් කළ මූලික අයිතිවාසිකම් පෙත්සම විභාගයට නොගෙන නිෂ්ප්‍රභ කරන ලෙස නීතිපතිවරයා ශ්‍රේෂ්ඨාධිකරණය හමුවේ මූලික විරෝධතා මතු කළා. ඉකුත් මාර්තු 9 වනදා පැවැත්වීමට නියමිතව තිබු පළාත් පාලන ඡන්ද විමසීමකල් තැබීමට මැතිවරණ කොමිසන්සභාව ගත් තීරණය තුළින් ජනතාවගේ මූලික මිනිස් අයිතිවාසිකම් උල්ලංඝනය වු බවට චෝදනා කරමිනුයි මෙම පෙත්සම ගොනු කර තිබුණේ. පංච පුද්ගල ශ්‍රේෂ්ඨාධිකරණ විනිසුරු මඩුල්ලක් හමුවේ අද එය කැදවනු ලැබුවා. එහිදී නීතිපතිවරයා වෙනුවෙන් පෙනී සිටි අතිරේක සොලිසිටර් ජෙනරාල්වරයා කියා සිටියේ පෙත්සමේ වගඋත්තරකරුවෙකු ලෙස මැතිවරණ කොමිසම නම් කර නොමැති බවයි. එය බරපතළ ඌනතාවක් බැවින් පෙත්සම නිෂ්ප්‍රභ කරන ලෙසයි ඔහු ඉල්ලා සිටියේ. ජාතික ජනබලවේගයේ පාර්ලිමේන්තු මන්ත්‍රිනි ආචාර්ය හරිනි අමරසූරිය ඇතුළු පිරිසක් පෙත්සම ඉදිරිපත් කර තිබෙනවා.       ", "URL": "https://www.itnnews.lk/2023/10/05/490628/", "Category": "දේශීය පුවත්", "Parent URL": null}