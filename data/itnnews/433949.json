{"Source": "ITN news", "Timestamp": "සැප්තැම්බර් 9, 2022 17:11", "Headline": "අමාත්‍යධුර ලබාගත් නිදහස් පක්ෂ මන්ත්‍රීවරුන්ට මෛත්‍රීගෙන් චෝදනාවක්", "News Content": "ශ්‍රී ලංකා නිදහස් පක්ෂයේ මන්ත්‍රීවරුන් අමාත්‍යධුර ලබාගෙන ඇත්තේ පක්ෂයේ කිසිදු අනුමැතියකින් තොරව බව එහි සභාපති හිටපු ජනාධිපති මෛත්‍රීපාල සිරිසේන මහතා පවසනවා. එය කිසිසේත් අනුමත නොකර බවයි නිවේදනයක් නිකුත් කරමින් ඒ මහතා ප්‍රකාශ කරන්නේ. දේශපාලන ස්ථාවරත්වය ඇති කිරීමට හා අර්බුදය කළමනාකරණය කිරීමට සර්ව පාක්ෂික අන්තර්කාලීන ආණ්ඩුවක් පිහිටුවිය යුතුයි යන්න පළමුවෙන් යෝජනා කළේ ශ්‍රී ලංකා නිදහස් පක්ෂය බවයි මෛත්‍රිපාල සිරිසේන මහතා පවසන්නේ. ඒ සදහා සාකච්ඡා පැවැත්වෙමින් තිබෙන අතරතුර පක්ෂය හෝ පක්ෂ නායකත්වය සමග සාකච්ඡා නොකර අමාත්‍ය තනතුරු ලබා ගැනීම පිළිකුල් සහගත බව සිරිසේන මහතා සදහන් කරනවා. මෙය ආර්ථික අර්බුදය සමනය කිරීම පිණිස සහය දීමේ අපේක්ෂාවෙන් දේශපාලන ස්ථාවරත්වය ප්‍රාර්ථනා කරන ජාත්‍යන්තර ප්‍රජාවේ බලාපොරොත්තු ද නොසලකා හැරීමක් බව මෛත්‍රීපාල සිරිසේන මහතා පවසනවා.       ", "URL": "https://www.itnnews.lk/2023/10/05/433949/", "Category": "දේශීය පුවත්", "Parent URL": null}