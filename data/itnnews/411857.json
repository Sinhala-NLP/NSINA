{"Source": "ITN news", "Timestamp": "මැයි 17, 2022 18:44", "Headline": "හරීන්ගෙන් සහ මනුෂගෙන් අගමැතිට ඉල්ලීම් 7ක්", "News Content": "සමගි ජන බලවේගයේ හරීන් ප්‍රනාන්දු සහ මනූෂ නානායක්කාර යන මන්ත්‍රීවරුන් අග්‍රාමාත්‍ය රනිල් වික්‍රමසිංහ මහතාට කරුණු හතකට අවධානය යොමුකරමින් ලිපියක් යොමුකර තිබෙනවා. ආර්ථිකව සමාජීය හා දේශපාලනිකව අරාජිකත්වයට පත්ව ඇති මොහොතක රට ගොඩනැගීම සදහා අග්‍රාමාත්‍ය තනතුරෙහි වගකීම භාරගැනීම සම්බන්ධයෙන් ඔවුන් ස්තූතිය පල කරනවා. අභියෝග ජය ගැනීම සදහා ඔබ සහ දැනට පත්වූ කැබිනට් අමාත්‍යවරුන් මෙන්ම ඉදිරියේදී වගකීම් ලබාදීමට බලාපොරොත්තු වන අය ජනතාවගේ පූර්ණ විශ්වාසය දිනාගත යුතු බව එහි සදහන්. ඒ සදහා ඔවුන් කරුණු 7 ක් ඉදිරිපත් කර අග්‍රාමාත්‍යවරයා ඊට ගනු ලබන ක්‍රියාමාර්ග පිළිබදව ඔවුන් විමසීමක් කරනවා.   ජනතාවගේ ඉල්ලීමක් වන ගෝඨා ගෝ හෝම් යථාර්ථයක් කිරීම සදහා ගන්නා ක්‍රියාමාර්ග කවරේද යන්න, කලහකාරී ක්‍රියාවන්ට සම්බන්ධ දේශපාලන නායකයින් සදහා ගනු ලබන ක්‍රියාමාර්ග මොනවාද ඇතුළු කරුණු 07 ක් මෙම ලිපියෙන් විමසා සිටිනවා.             ", "URL": "https://www.itnnews.lk/2023/10/05/411857/", "Category": "දේශීය පුවත්", "Parent URL": null}