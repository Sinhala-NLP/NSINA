{"Source": "ITN news", "Timestamp": "නොවැම්බර් 14, 2021 18:31", "Headline": "T20 ලෝක කුසලාන අවසන් තරගය අද", "News Content": "පන්දුවාර 20-20 ලෝක කුසලාන ක්‍රිකට් තරගාවලියේ අවසන් මහා තරගය ඕසට්‍රේලියාව සහ නවසීලන්තය අතර ඩුබායි හිදී අද පැවැත්වෙනවා. ඕස්ට්‍රේලියාව මෙම තරගයේදී පිතිකරණයෙන් දක්ෂතා පෙන්වීමට වැඩි ඉඩක් ඇති අතර නවසීලන්තය පන්දු යැවීමේ අංශයෙන් වැඩි දක්ෂතාවක් පෙන්නුම් කරනු ඇති බවයි ක්‍රිකට් විචාරකයින් පවසන්නේ. ආරොන් ෆින්ච් ඕස්ට්‍රේලියා කණ්ඩායමට නායකත්වය ලබාදෙන අතර කේන් විලියම්සන් නවසීලන්ත කණ්ඩායමට නායකත්වය සපයනවා. දෙපාර්ශ්වය අතර පැවති පසුගිය පන්දුවාර 20-20 තරග පහ තුළදී නවසීලන්ත කණ්ඩායම තුන්වරක් ජයග්‍රහනය කර ඇති අතර ඕස්ට්‍රේලියා කණ්ඩායම ජයග්‍රහණය කර ඇත්තේ දෙකක් පමණයි. ඕස්ට්‍රේලියා කණ්ඩායමේ ඩේවිඩ් වෝනර් සහ මිචෙල් මාෂ් පිතිකරණයෙන් ඉහළ දස්කම් පෙන්වමින් සිටින අතර නවසීලන්ත කණ්ඩායමේ ඩැරිල් මිචෙල් සහ මාටින් ගප්ටිල් ලකුණු අතර සිටිනවා.     ", "URL": "https://www.itnnews.lk/2023/10/05/376080/", "Category": "ක්‍රිකට්,ක්‍රීඩා", "Parent URL": null}