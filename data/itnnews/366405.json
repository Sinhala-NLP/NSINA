{"Source": "ITN news", "Timestamp": "ඔක්තෝබර් 2, 2021 15:31", "Headline": "ජපාන ස්වයං ආරක්‍ෂක සාගරික බලකායට අයත් යුද නෞකා 03ක් කොළඹ වරායට", "News Content": "ජපාන ස්වයං ආරක්ෂක සාගරික බලකායට අයත් යුද නෞකා තුනක් කොළඹ වරායට සේන්දු වුණා. බහුකාර්ය ඩිස්ට්‍රෝයර් නෞකාවක් වන කගා,  මුරසමි හා ෆුයුසුකි යන ‍නෞකා ත්‍රිත්වයයි මෙසේ කොළඹ වරායට පැමිණියේ. එම නෞකා නාවික හමුදා සම්ප්‍රදායානුකූලව පිළිගැනීමට ශ්‍රී ලංකා නාවික හමුදාව කටයුතු කළා. කගා සහ මුරසමි නෞකා දෙක නිල සංචාරය තුළදී ශ්‍රී ලංකා නාවික හමුදාව සමග පැවැත්වෙන ඒකාබද්ධ නාවික අභ්‍යාසය සදහා එක් වනු ඇති. නෞකාවන් හා සම්බන්ධ සියළු කටයුතු සිදු කෙරෙන්නේ පවත්නා සෞඛ්‍ය මාර්ගෝපදේශවලට අනුගතවයි.     ", "URL": "https://www.itnnews.lk/2023/10/05/366405/", "Category": "දේශීය පුවත්", "Parent URL": null}