{"Source": "ITN news", "Timestamp": "ஜூலை 20, 2021 13:01", "Headline": "டெல்டா உள்ளிட்ட பல திரிபுகளுக்கு சைனோபார்ம் சிறந்த பெறுபேறை வழங்கும் ஆய்வில் தகவல்..", "News Content": "சைனோபார்ம் தடுப்பூசியை பெற்றுக்கொண்டவர்களில் 100க்கு 95 வீதமானோரின் உடலில் நோய் எதிர்ப்பு சக்தி அதிகரித்துள்ளதாக சுகாதார பிரிவு தெரிவிக்கிறது. விசேடமாக டெல்டா வைரஸ் திரிபிற்கு உயர்ந்தபட்ச தீர்வை இது வழங்குவதாக ஸ்ரீ ஜயவர்த்தனபுர பல்கலைகழக ஆராச்சியாளர்கள் உறுதி செய்துள்ளனர். இதேவேளை சைனோபார்ம் தடுப்பூசி ஏற்றிக்கொண்டவர்களின் நோய் எதிர்ப்பு சக்தி அதிகரிப்பதாக சுட்டிக்காட்டப்படுகிறது. இதுதொடர்பில் மேற்கொள்ளப்பட்ட ஆய்வுகள் தொடர்பில் ஸ்ரீஜயவர்த்தனபுர பல்கலைகழக நிபுணர்கள் கருத்து வெளியிட்டுள்ளனர். “நாம் சைனோபார்ம் தொடர்பான புதிய ஆய்வறிக்கையை வெளியிட்டுள்ளோம். ஆய்வுக்கென கொழும்பு நகருக்குள் 323 பேரை தெரிவு செய்தோம். தடுப்பூசி ஏற்றுவதற்கு முன்னர் அவர்களின் இரத்த மாதிரி பெற்றுக்கொள்ளப்பட்டது. தடுப்பூசி ஏற்றப்பட்டதன் பின்னர் பல சந்தர்ப்பங்களில் இரத்த மாதிரியை பெற்றுக்கொண்டு அவர்களின் நோய் எதிர்ப்பு சக்தி எவ்விதத்தில் அதிகரிக்கிறது என்பது தொடர்பில் 6 வாரம் ஆய்வுகளை மேற்கொண்டோம். தடுப்பூசி ஏற்றியதன் பின்னர் கிடைக்கும் நோய் எதிர்ப்பு சக்தியானது இயல்பாகவே கொரோனா தொற்றுக்குள்ளான ஒருவருக்குள்ள எதிர்ப்பு சக்தியுடன் எவ்வாறு செயல்படுகிறது என்பது தொடர்பில் இந்த ஆய்வில் கண்காணித்தோம். தடுப்பூசி ஏற்றிய 323 பேருக்கு மேலதிகமாக இயல்பாகவே நோய்தொற்றுக்குள்ளான 36 பேரையும் இப்பரிசோதனைக்கு பயன்படுத்தினோம். இவர்கள் இரு தரப்பையும் ஒப்பிட்டு நோய் எதிர்ப்பு சக்தி கட்யெழுப்பப்படுவதை ஆராய்ந்தோம். எனவே எமது பெறுபேறுகளின் படி சைனோபார்ம் தடுப்பூசியின் ஊடாக அண்ணளவாக 100க்கு 95 வீத நோய் எதிர்ப்பு சக்தியை அதிகரிக்கிறது. இரண்டு டோஸ் தடுப்பூசிகளையும் பெற்றுக்கொண்டு 6 வாரத்தின் பின்னர் இந்த நோய் எதிர்ப்பு சக்தி அதிகரிக்கிறது.”  ", "URL": "https://www.itnnews.lk/2023/10/05/350607/", "Category": "Breaking News,அண்மைய செய்திகள்,தேசிய செய்திகள்", "Parent URL": null}