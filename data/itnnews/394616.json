{"Source": "ITN news", "Timestamp": "පෙබරවාරි 12, 2022 12:04", "Headline": "මාස 3 ක් විදුලිය කපනවාද ? නැද්ද? තීරණය අද", "News Content": "පෙබරවාරි, මාර්තු සහ අප්‍රේල් යන මාස 3 සදහා විදුලිය ලබාදීමට අවශ්‍ය ක්‍රියාමාර්ග ගැනීම සදහා විශේෂ සාකච්ඡාවක් අද පැවැත්වෙනවා. මහජන උපයෝගිතා කොමිෂන් සභාවේ සභාපති ජනක රත්නායක මහතා සහ විදුලිබල මණ්ඩලය අතරයි මෙම සාකච්ඡාව පැවැත්වෙන්නේ. ඉදිරි කාලය සදහා විදුලිය ලබාදීමට ඉන්ධන සහ ජල සැපයුමේ අර්බුදයක් මතුව තිබෙනවා. ජල විදුලි බලාගාරවල ද ජල මට්ටම් දරුණු ලෙස පහළ බසිමින් තිබෙන පසුබිමක මවුස්සාකැළේ, කොත්මලේ, වික්ටෝරියා සහ රන්දෙණිගල ආදී ජලාශ මෙම අර්බුදයට මුහුණ පා තිබෙනවා. ලංකා ඛනිජ තෙල් නිතිගත සංස්ථාව පවසන්නේ විදුලිබල මණ්ඩලයට අවශ්‍ය ඉන්ධන ලබා දුනහොත් රටේ අනෙකුත් කාර්යයන් සදහා ඉන්ධන හිගවීමට ඉඩ ඇති බවයි. මෙවන් පසුබිමක විදුලි පරිභෝජනය අවම කිරීම වඩාත් කාලෝචිත විසදුමක් වනු ඇති බවයි ලංකා විදුලිබල මණ්ඩලය අවධාරණය කරන්නේ. මේ අතර විදුලිබල සැපයුම අත්‍යාවශ්‍ය සේවාවක් බවට පත් කරමින් විශේෂ ගැසට් නිවේදනයක් මේ වන විට නිකුත් කර තිබෙනවා.     ", "URL": "https://www.itnnews.lk/2023/10/05/394616/", "Category": "දේශීය පුවත්", "Parent URL": null}