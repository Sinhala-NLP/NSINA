{"Source": "ITN news", "Timestamp": "සැප්තැම්බර් 16, 2023 06:40", "Headline": "WhatsApp පෙම නිසා ගුටිකා සිහි නොලබා ජාතික රෝහලේ මාස 5ක් සිටි තරුණයා මිය යයි", "News Content": "වට්ස්අප් සමාජ මාධ්‍ය හරහා හඳුනාගෙන සිටි 44 හැවිරිදි කාන්තාවක සමඟ කෙටි පණිවුඩ හුවමරු කර ගත්තැයි පැහැරගෙන ගොස් අමානුෂික ලෙස පහර දුන් 21 හැවිරිදි තරුණයා මාස පහකට පසු මිය ගොස්  තිබෙනවා. ඉකුත් අප්‍රේල් 19 දින සැකකරුවන්ගේ හා සැකකාරියන්ගේ පහර කෑමට ලක් වු තරුණයා සිහි නොලබා කොළඹ ජාතික රෝහල් ප්‍රතිකාර ලබමින් සිටියදි ඉකුත් 12 දින මිය ගොස් තිබුණා සිද්ධිය සම්බන්ධයෙන් තරුණයා සමග සමාජ මාධ්‍ය ගිණුම හරහා පණිවිඩ හුවමාරු කරගත් කාන්තාව, ඇගේ මව, සැමියා , සහ තවත් පුද්ගලයන් දෙදෙනකු ඔවුන් පදිංචි ගම් ප්‍රදේශවලින් පලා ගොස් සැඟව සිටින බවයි පැවසෙන්නේ. සිද්ධියෙන් මියගොස් ඇත්තේ හඟුරන්කෙත බඹරගම ප්‍රදේශයේ පදිංචි ඉන්දුනිල් චාමර කාරියප්පෙරුම (21) නැමැති තරුණයකු බවත්, ඔහු කොරියානු භාෂා පාඨාමාලාවක් හදාරමින් සිටි තරුණයකු බවයි පොලීසිය පවසන්නේ. මෙම තරුණයා එහි වට්ස්අප් සමාජ මාධ්‍ය ගිණුම හරහා හඳුනාගත් කාන්තාවක් සමඟ කෙටි පණිවිඩ හා ඡායාරූප හුවමාරු කරගෙන ඇති බවත් එම කාන්තාව වයස අව්රුදු 44 ක විවාහක කාන්තාවක් බවට තරුණයා දැනගෙන නොමැති බවද පොලීසිය සඳහන් කරනවා. ", "URL": "https://www.itnnews.lk/2023/10/05/516244/", "Category": "දේශීය පුවත්", "Parent URL": null}