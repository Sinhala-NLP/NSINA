{"Source": "ITN news", "Timestamp": "ஜூன் 23, 2022 15:26", "Headline": "இலங்கையில் ஊடக அறிவு பாராட்டும் மட்டத்தில் இல்லை..", "News Content": "இலங்கையில் ஊடக அறிவு உயர்மட்டத்தில் இல்லையென இலங்கை அரசாங்க திணைக்களத்தின் பணிப்பாளர் நாயகம் மொஹான் சமரநாயக்க தெரிவித்துள்ளார். ஊடக கல்வி அறிவை வழங்குவதை பாடசாலை மட்டத்திலிருந்தே ஆரம்பிக்க வேண்டுமென திணைக்களத்தின் உதவி பணிப்பாளர் ஹர்ச பி அபேகோன் குறிப்பிட்டுள்ளார். ஹத்வெனிபெய நிகழ்ச்சியில் கலந்து கொண்ட போதே அவர்கள் இவ்வாறு கருத்து தெரிவித்தனர். “ஊடக அறிவு பாராட்டும் மட்டதில் இல்லை. செய்தி ஒன்றுக்கு ஊடகத்தினால் ஏற்றுக் கொள்ளப்பட்ட மாதிரியொன்று காணப்படுகின்றது. ஊகிக்கும் ஒன்றை செய்தியாக வெளியிடுவது தவறாகும். இதனால் மக்கள் தவறாக வழி நடத்தப்படுகின்றனர். சமூக ஊடகங்களிலும் இவ்வாறே தவறான விடயங்களை செய்திகளாக பரப்புகின்றனர். இதனால் மக்களுக்கு சரியான தகவல்களை வழங்குவதற்கு ஊடக அறிவு என்பது அவசியமாகும். உயர் தொழில் திறமைகளை கொண்ட ஊடக சமூகம் ஒன்று கட்டியெழுப்பப்பட வேண்டும். பாடசாலை மாணவர்கள் பல ஊடக கல்வியை தொடர்கின்றனர். இதனால் வெகுஜன ஊடகம் தொடர்பில் பாடரீதியிலான அறிவை பெற்றுக் கொடுக்க வேண்டும். ஒழுக்க விழுமியங்கள், உயர் தொழில்நுட்பங்கள் போன்றவை உள்ளன.இவற்றை உள்வாங்காது சிறந்த தொழில் அறிவை கொண்ட ஊடகவியலாளர் ஒருவரை உருவாக்க முடியாது.” ", "URL": "https://www.itnnews.lk/2023/10/05/418756/", "Category": "Breaking News,தேசிய செய்திகள்", "Parent URL": null}