{"Source": "ITN news", "Timestamp": "அக்டோபர் 5, 2022 14:42", "Headline": "நகர அபிவிருத்தி அதிகார சபை அனுமதி பத்திரத்தை துரிதப்படுத்த புதிய திட்டம்..", "News Content": "நகர அபிவிருத்தி அதிகார சபை, அபிவிருத்திக்கான அனுமதி பத்திரத்தை துரிதப்படுத்துவதற்கு புதிய வேலைத்திட்டம் ஒன்றை முன்னெடுத்துள்ளது. வன் ஸ்டொப் சொப் எனப்படும் குறித்த வேலைத்திட்டம் அடுத்த மாதம் முதல் அறிமுகப்படுத்தப்படுமென அதிகார சபை குறிப்பிட்டுள்ளது. நகர அபிவிருத்தி அதிகார சபையிடம் காணப்படும், பயன்படுத்தப்படாத ஆயிரத்து 8 ஏக்கர் காணி இனங்காணப்பட்டுள்ளது. அது தொடர்பான வேலைத்திட்டங்களின் பெறுமதி 195 மில்லியன் அமெரிக்க டொலர்களாகும். இதன் ஊடாக 12 ஆயிரம் முதல் 15 ஆயிரம் வரையான நேரடி மற்றும் மறைமுக தொழில் வாய்ப்புக்கள் ஏற்படுத்தப்படுமென எதிர்பார்க்கப்படுவதாக நகர அபிவிருத்தி அதிகார சபை தெரிவித்துள்ளது. குறித்த அதிகார சபையின் ஊடாக 21 நகர் சார் திட்டங்கள் நிறைவு செய்யப்பட்டுள்ளன. 8 இலட்சத்து 56 ஆயிரம் வீடுகள் நிர்மானிக்கப்பட்டுள்ளன. குறைந்த வருமானம் பெறும் குடும்பங்களின் 25 ஆயிரம் வீடுகளுக்கு சூரிய சக்தி கட்டமைப்பை பொருத்தும் வேலைத்திட்டமும் முன்னெடுக்கப்பட்டுள்ளது. 30 ஆயிரம் காணி உரித்துக்களை 2 வருடங்களுக்குள் வழங்கவும் திட்;டமிடப்பட்டுள்ளதாக நகர அபிவிருத்தி அதிகார சபை தெரிவித்துள்ளது. ", "URL": "https://www.itnnews.lk/2023/10/05/438949/", "Category": "Breaking News,அண்மைய செய்திகள்,தேசிய செய்திகள்", "Parent URL": null}