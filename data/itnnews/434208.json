{"Source": "ITN news", "Timestamp": "සැප්තැම්බර් 11, 2022 12:19", "Headline": "ඇමති ප්‍රසන්න සහ නවසීලන්ත මහකොමසාරිස් අතර හමුවක්", "News Content": "ආර්ථික අර්බුදයෙන් රට ගොඩනැංවීමේ ශ්‍රී ලංකා වැඩපිලිවෙලට පූර්ණ සහය ලබා දෙන බව නවසීලන්ත මහකොමසාරිස් මයිකල් ඇප්ලෙටොන් මහතා පවසනවා. ආණ්ඩු පක්ෂ ප්‍රධාන සංවිධායක අමාත්‍ය ප්‍රසන්න රණතුංග මහතා හමුවෙමින් ඒ මහතා මේ බව ප්‍රකාශ කළා. නවසීලන්ත මහකොමසාරිස් සහ අමාත්‍ය ප්‍රසන්න රණතුංග මහතා අතර හමුව පාර්ලිමේන්තුවේ ආණ්ඩු පක්ෂ ප්‍රධාන සංවිධායක කාර්යාලයේ දී පැවැත්වුණා. නවසීලන්ත සංචාරකයින් සදහා ශ්‍රී ලංකාව ආකර්ශනීය සංචාරක ගමනාන්තයක් ලෙස ප්‍රවර්ධනයට මැදිහත් වන ලෙස අමාත්‍යවරයා මෙහි දී ඉල්ලා සිටියා. ශ්‍රී ලංකාවේ වත්මන් දේශපාලන තත්වය පිළිබදව ද අමාත්‍යවරයා විසින් මහ කොමසාරිස්වරයා දැනුවත් කළා. සියලු පක්ෂ ඒකාබද්ධ කරගනිමින් ජනතා ප්‍රශ්න විසදීම ජනාධිපතිවරයා ප්‍රමුඛ ආණ්ඩුවේ අපේක්ෂාව බවයි ප්‍රසන්න රණතුංග මහතා වැඩිදුරටත් ප්‍රකාශ කළේ.       ", "URL": "https://www.itnnews.lk/2023/10/05/434208/", "Category": "දේශීය පුවත්", "Parent URL": null}