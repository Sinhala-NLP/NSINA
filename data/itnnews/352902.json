{"Source": "ITN news", "Timestamp": "ஜூலை 30, 2021 12:59", "Headline": "அரச வைத்திய அதிகாரிகளின் சங்கம் மக்களிடம் விடுத்துள்ள கோரிக்கை", "News Content": "கொரோனா பரவல் மீண்டும் தலை தூக்கியுள்ளதால் வழங்கப்பட்டுள்ள சுதந்திரத்தை சரியான முறையில் பயன்படுத்துமாறு அரச வைத்திய அதிகாரிகளின் சங்கம் மக்களிடம் கோரிக்கை விடுத்துள்ளது. “மீண்டும் கொவிட் 19 தொற்று பரவல் நாடளாவிய ரீதியில் தலைதூக்கியுள்ளதை எம்மால் அறியமுடிகிறது. செய்யப்படும் பி.சி.ஆர் பரிசோதனைகளுக்கு அமைவாக நூற்றுக்கு 15 வீதமாக தொற்றாளர்கள் பதிவாகின்றனர். பதிவாகும் நோயாளர்களுக்கு ஒக்சிஜன் வழங்குவதற்கான தேவையும் காணப்படுகிறது. நோயாளர்களின் எண்ணிக்கை அதிகரிப்பதற்கான அறிகுறிகளே கூடுதலாக உள்ளது. குறிப்பாக சிறுவர் வைத்தியசாலைகளில் காணப்படும் கட்டில்களின் எண்ணிக்கையை விடவும் கூடுதலான நோயாளர்கள் பதிவாகுவது சிக்கலுக்குரிய ஒன்றாகும். அனைத்து நோயாளர்களுக்கு சிகிச்சை வழங்குவதற்கான பணியில் வைத்தியர்களும் தாதியர்களும் தமது உச்சகட்ட அர்ப்பணிப்பை முன்னெடுக்கின்றனர். இதனால் மக்கள் மிகுந்த அவதானத்துடன் செயற்பட வேண்டும். சிறுவர்கள் , பெரியோர்களை தொற்றிலிருந்து பாதுகாத்துக் கொள்வதற்கும் கவனம் செலுத்த வேண்டும்.” ", "URL": "https://www.itnnews.lk/2023/10/05/352902/", "Category": "Breaking News,அண்மைய செய்திகள்", "Parent URL": null}