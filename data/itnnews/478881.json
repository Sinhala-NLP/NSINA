{"Source": "ITN news", "Timestamp": "අප්‍රේල් 28, 2023 13:06", "Headline": "අනුරාධපුර රෝහලේ ප්‍රතිකාර ලබමින් සිටි තරුණයෙකු තවත් අයෙකුගේ පහරදීමකින් ජීවිතක්ෂයට", "News Content": "තුවාල ලැබු තරුණයෙකු අනුරාධපුර ශික්ෂණ රෝහලේ ප්‍රතිකාර ලබමින් සිටිය දී අද අළුයම තවත් අයෙකුගේ පහරදීමකින් ජිවිතක්ෂයට පත්වුණා. මැදවච්චිය මන්නාරම් හංදිය ප්‍රදේශයේ පදිංචි 24වන වියේ පසුවන තරුණයෙකු පුද්ගලයන් කිහිපදෙනෙකුගේ පහර කෑමට ලක්ව අනුරාධපුර ශික්ෂණ රෝහලට ඊයේ ඇතුලත් කෙරුණා. ඔහු එම රෝහලේ මහාචාර්ය ඒකකයේ ශල්‍ය වාට්ටුවේ ප්‍රතිකාර ලබමින් සිටිය දී අද උදෑසන 5ට පමණ එම ඒකකයට ඇතුළු වු නාදුනන පුද්ගලයෙකු මෙම තරුණයාට තියුණු ආයුධයකින් පහරදී තිබෙනවා. වහා ක්‍රියාත්මක වු වෛද්‍යවරුන් හා රෝහල් කාර්ය මණ්ඩලය රෝගීයා දැඩිසත්කාර ඒකකයට ඇතුල් කළ ද ඒ වන විටත් ඔහු මිය ගොස් සිටි බවයි වාර්තා වන්නේ.           ", "URL": "https://www.itnnews.lk/2023/10/05/478881/", "Category": "දේශීය පුවත්", "Parent URL": null}