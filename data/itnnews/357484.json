{"Source": "ITN news", "Timestamp": "අගෝස්තු 21, 2021 11:33", "Headline": "ඉන්දීය තානාපති කාර්යාලයට කඩා පැන්න තලෙයිබාන් සටන්කාමීන්", "News Content": "ඇෆ්ගනිස්ථානයේ ඉන්දීය තානාපති කාර්යාලවලට කඩා වැදුණු තලෙයිබාන් සටන්කාමීන් එම ස්ථානවලට හානි සිදුකර තිබෙනවා. ඇෆ්ගනිස්ථානයේ හේරාට් සහ කන්දහාර් හි පිහිටි ඉන්දීය කොන්සියුලර් කාර්යාල වෙත ඇතුලු වී ඒවායේ තිබූ ලියකියවිලි සහ වාහන රැගෙන ගොස් ඇති බව වාර්තා වනවා. තලෙයිබාන් සාමාජිකයන් එම ස්ථානවලට ඇතුලු වන අවස්ථාවේ දී එම කාර්යාල වසා තිබූ බවයි පැවසෙන්නේ. ජලාල්බාද් සහ කාබුල් හි පිහිටි ඉන්දීය තානාපති කාර්යාලවලට තලෙයිබාන් සංවිධානයෙන් හානි සිදුවූ බවක් මෙතෙක් වාර්තා වී නැහැ. එම සංවිධානය ඇෆ්ගනිස්ථානයේ හිටපු දේශපාලන නායකයන් කිහිපදෙනෙකු බලහත්කාරයෙන් රඳවා ගෙන සිටින බව ද වාර්තා වනවා.     ", "URL": "https://www.itnnews.lk/2023/10/05/357484/", "Category": "Breaking News,ජාත්‍යන්තර පුවත්", "Parent URL": null}