{"Source": "ITN news", "Timestamp": "සැප්තැම්බර් 11, 2021 10:16", "Headline": "කේරල ගංජා සමඟ තුන් දෙනෙකු අත්අඩංගුවට", "News Content": "කිරිබත්ගොඩ නගරයේ මාර්ග සංඥාව අසලදී ගෝනවලදී සහ යක්කල හංදිය ප්‍රදේශයේ දී සිදුකළ වැටලීම් කිහිපයකදී කේරල ගංජා සමඟ සැකකරුවන් කිහිප දෙනෙකු අත්අඩංගුවට ගැනීමට පොලීසිය සමත් වුණා. මෙම වැටලීම්වලදී කේරල ගංජා කිලෝග්‍රෑම් 261 යි ග්‍රෑම් 830 ක් පොලිස් භාරයට ගත් බවයි වාර්තා වන්නේ. අවුරුදු 28,  44 සහ 55 වයසේ සැකකරුවන් තුන් දෙනෙකු ද අත්අඩංගුවට ගෙන තිබෙනවා. ගංජා අලෙවි කිරීමෙන් උපයාගත් රුපියල් ලක්ෂ 10 ක මුදලක්,  කැබ් රථයක් සහ මෝටර් රථයක් පොලිස් භාරයට ගෙන කොළඹ මත්ද්‍රව්‍ය නාශක කාර්යාංශයට භාරදීමට ද කටයුතු කෙරුණා. ඉන්දියාවේ සිට බෝට්ටු මගින් මෙම කේරල ගංජා රැගෙන ආ බවයි සැකකරුවන්ගෙන් කළ ප්‍රශ්න කිරීම්වලදී අනාවරණය වුණේ.         ", "URL": "https://www.itnnews.lk/2023/10/05/361690/", "Category": "දේශීය පුවත්", "Parent URL": null}