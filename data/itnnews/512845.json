{"Source": "ITN news", "Timestamp": "සැප්තැම්බර් 2, 2023 09:56", "Headline": "සිංගප්පූරු ජනපති ධුරය ශ්‍රී ලාංකික සම්භවයක් සහිත පුද්ගලයෙකුට", "News Content": "සිංගප්පූරු ජනාධිපතිවරයා ලෙස තර්මාන් ෂන්මුගරත්නම් තේරීපත්වුණා. ෂන්මුගරත්නම් 70. 4%ක ඡන්ද ප්‍රතිශතයක් ලබා ගත්තා. අනෙක් අපේක්ෂකයින් දෙදෙනා පහසුවෙන් අභිභවා යාමට ඔහු සමත්වුණා. ෂන්මුගරත්නම් බොහෝ අවස්ථාවල සිංගප්පූරු වැසියන් මහත් ඉහළින් සළකන චරිතයක්. පාලක පීපල්ස් ඇක්ෂන් පක්ෂයෙන් ඉදිරිපත් වූ ඔහු ආර්ථික විද්‍යාඥයෙකු ද වනවා. ශ්‍රී ලාංකීය සම්භවයක් සහිත ඔහු හිටපු උප අගමැතිවරයෙකු මෙන්ම මුදල් සහ අධ්‍යාපන ඇමතිවරයෙකු ලෙසද කටයුතු කළා. 66 හැවිරිදි ඔහු සිංගප්පූරුවේ උපත ලබා තිබුණද ඔහුගේ සීයා ශ්‍රී ලාංකිකයෙකු බවයි පැවසෙන්නේ.         ", "URL": "https://www.itnnews.lk/2023/10/05/512845/", "Category": "Breaking News,ජාත්‍යන්තර පුවත්", "Parent URL": null}