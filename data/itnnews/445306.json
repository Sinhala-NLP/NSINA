{"Source": "ITN news", "Timestamp": "நவம்பர் 12, 2022 13:51", "Headline": "கந்தகாட்டிலிருந்து தப்பிச் சென்ற கைதி உயிரிழப்பு", "News Content": "கந்தக்காடு புனர்வாழ்வு மத்திய நிலையத்திலிருந்த கைதி ஒருவர் உயிரிழந்துள்ளார். தப்பியோடிய நிலையில் கைது செய்யப்பட்ட அவர் வைத்தியசாலையில் அனுமதிக்கப்பட்டிருந்தார். பல நாட்களாக உணவருந்தாமல் இருந்த அவர் பொலன்னறுவை வைத்தியசாலையில் அனுமதிக்கப்பட்டதன் பின்னர் நேற்று இரவு உயிரிழந்ததாக தகவல்கள் தெரிவிக்கின்றன. கடுவல நீதவான் நீதிமன்றத்தினால் புனர்வாழ்விற்காக கந்தக்காடு மத்திய நிலையத்திற்கு அனுப்பிவைக்கப்பட்ட 31 வயதுடைய நபரே உயிரிழந்துள்ளார். இதேவேளை கந்தக்காடு புனர்வாழ்வு மத்திய நிலையத்தில் ஏற்பட்ட மோதலின் போது தப்பிச்சென்றவர்களை தேடும் பணிகள் தொடர்ந்தும் இடம்பெறுகின்றன. பலர் கைதுசெய்யப்பட்டுள்ளனர். 11 பேர் தலைமறைவாகியுள்ளதாக பாதுகாப்பு பிரிவினர் தெரிவித்துள்ளனர். ", "URL": "https://www.itnnews.lk/2023/10/05/445306/", "Category": "Breaking News,தேசிய செய்திகள்,முதன்மை செய்தி", "Parent URL": null}