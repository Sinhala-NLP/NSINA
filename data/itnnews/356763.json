{"Source": "ITN news", "Timestamp": "අගෝස්තු 18, 2021 09:17", "Headline": "නිරෝධායන නීති කැඩූ 284ක් අත්අඩංගුවට", "News Content": "නිරෝධායන නීතින් උල්ලංඝනය කළ පුද්ගලයින් 284 දෙනෙකු පසුගිය පැය 24 තුළ අත්අඩංගුව‌ට ගෙන තිබෙනවා. නිරෝධායන නීති කඩ කිරීම නිසා අත්අඩංගුවට ගෙන ඇති මුළු සංඛ්‍යාව 55,173ක් බව පොලිසිය සඳහන් කළා. බස්නාහිර පළාතට ඇතුලූවන ස්ථාන 12 ක පිහිටුවා ඇති මාර්ග බාධක 12 කදී වාහන 859 ක පැමිණි පුද්ගලයන් 1439 දෙනෙකු පරීක්ෂාවට ලක් කර තිබෙනවා. ඉන් වාහන 199 ක පුද්ගලයන් 545 දෙනෙකු ආපසු හරවා යවා ඇති බවයි පොලිසිය සඳහන් කලේ. එම මෙහෙයුම් තවදුරටත් දිවයින පුරා අඛණ්ඩව සිදුකෙරෙන බව ද පොලිස් මූලස්ථානය වැඩිදුරටත් සඳහන් කළේය. ", "URL": "https://www.itnnews.lk/2023/10/05/356763/", "Category": "දේශීය පුවත්", "Parent URL": null}