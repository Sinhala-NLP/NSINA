{"Source": "ITN news", "Timestamp": "අප්‍රේල් 15, 2021 16:04", "Headline": "ඊයේ දිනයට ඉන්දියාවෙන් කොරෝනා ආසාදිතයින් ලක්ෂ 2ක් වාර්තා වෙයි", "News Content": "ඉන්දියාවෙන් ඊයේ දිනය තුළ පමණක් නව කොරෝනා ආසාධිතයින් ලක්ෂ දෙකකට ආසන්න සංඛ්‍යාවක් වාර්තා වුණා. එම සංඛ්‍යාව මෙතෙක් ඉන්දියාවෙන් වාර්තා වූ ඉහළම කොරෝනා ආසාධිත සංඛ්‍යාව ලෙසයි  සැළකෙන්නේ. මෙවර ඉන්දියාවේ කුම්භමේලා උත්සවය සදහා බැතිමතුන් මිලියන 3 කට අධික පිරිසක් සහභාගි වුණා. ඔවුන් එම උත්සවය සමරමින් ගංගා නම් ගගේ ජලය ස්නානය කර ඇති බවයි වාර්තා වන්නේ. මේ හේතුවෙන් කුම්භමේලා උත්සවයට පැමිණි සිය ගණනකට කොරෝනා වෛරසය ආසාධනය වී ඇති බව හදුනාගෙන තිබෙනවා. මේ වන විට ඉන්දියාවෙන් වාර්තාවන කොරෝනා අසාධිත සංඛ්‍යාව එක් කෝටි හතලිස් ලක්ෂ හැත්තෑදහස් 890 ක් ලෙස සදහන් වනවා. මේ වන විට‌ ලොව දෙවනුවට වැඩිම කොරෝනා ආසාධිත සංඛ්‍යාවක් වාර්තා වන්නේ ඉන්දියාවෙන්.     ", "URL": "https://www.itnnews.lk/2023/10/05/331691/", "Category": "ජාත්‍යන්තර පුවත්", "Parent URL": null}