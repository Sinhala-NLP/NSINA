{"Source": "ITN news", "Timestamp": "ஜூலை 1, 2022 15:41", "Headline": "கந்தகாடிலிருந்து தப்பிச்சென்ற 58 பேரை தேடும் பணிகள் மும்முரம்..", "News Content": "கந்தகாடு புனர்வாழ்வு மத்திய நிலையத்திலிருந்து தப்பிச்சென்ற 58 பேரை தேடி தொடர்ந்தும் சுற்றிவளைப்பு இடம்பெற்றது. குறித்த முகாமில் உயிரிழந்த நபர் இதுவரை அடையாளம் காணப்படவில்லை. ராஜபக்ஷ என அடையாளப்படுத்தப்படும் இந்நபரின் பெயரை கொண்ட மேலும் 14 பேர் இம்முகாமில் உள்ளனர். அவர்கள் அனைவரது புகைப்படத்தையும் வைத்து உயிரிழந்தவரை அடையாளம் காணும் நடவடிக்கை வெலிகந்தை பொலிஸாரால் முன்னெடுக்கப்படுகிறது. இச்செயற்பாடு நிறைவடைந்தவுடன் பிரேத பரிசோதனை இடம்பெறும். கைதி ஒருவர் உயிரிழந்ததையடுத்து கந்தகாடு புனர்வாழ்வு மத்திய நிலையத்தில் கடந்த 28ம் திகதி அமைதியின்மை ஏற்பட்டது. தற்போது குறித்த மத்திய நிலையத்தில் 998 பேர் உள்ளனர். ஏற்பட்டுள்ள கலவர நிலையையடுத்து இரு சந்தர்ப்பங்களில் 886 பேர் அங்கிருந்து தப்பிச் சென்றனர். அவர்களில் 667 பேர் மீள கைது செய்யப்பட்டனர். 270 பேர் முகாமிலேயே தங்கியிருந்தனர். காணாமல் போனோரை தேடும் பணிகள் தொடர்ந்தும் இடம்பெறுகின்றது. ", "URL": "https://www.itnnews.lk/2023/10/05/420478/", "Category": "Breaking News,அண்மைய செய்திகள்", "Parent URL": null}