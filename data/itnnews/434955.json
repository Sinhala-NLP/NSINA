{"Source": "ITN news", "Timestamp": "සැප්තැම්බර් 14, 2022 16:05", "Headline": "ට්විටර් කොටස් හිමියන් එලෝන්ගේ ඩොලර් බිලියන 44 ක ලංසුවට එකඟවෙයි", "News Content": "ඇමෙරිකා ඩොලර් බිලියන 44 කට එලෝන් මස්ක් හට ට්විටර් සමාගම අලෙවි කිරීමට එම සමාගමේ කොටස්කරුවන් එකඟත්වය පළකර තිබෙනවා. එලෝන් මස්ක් හට ට්විටර් සමාගම අලෙවි කිරීම සම්බන්ධයෙන් කොටස්කරුවන් අතර ඡන්ද විමසීමක් පැවති අතර එහිදී කොටස්කරුවන්ගෙන් බහුතරයක් කැමැත්ත ප්‍රකාශකර තිබෙනවා. එම තීරණයත් සමග ට්විටර් සමාගම අධිකරණය හරහා එලෝන් මස්ක්හට ට්විටර් සමාගම මිලදී ගැනීම සදහා බලපෑම් කරනු ඇති බවයි විශ්ලේෂකයින් පෙන්වා දෙන්නේ. ට්විටර් සමාගම මිලදී ගැනීමට කැමැත්ත පළකර පසුව සමාගම සතු සියලු තොරතුරු ලබානොදීම හේතුවෙන් එලෝන් මස්ක් ගනුදෙනුව අත්හිටුවීමට තීරණය කළා. ඒ හේතුවෙන් ට්විටර් සමාගම එලෝන් මස්ක්ගේ තීරණයට විරුද්ධව අධිකරණයේ නඩුවක් ගොනුකර තිබෙනවා.         ", "URL": "https://www.itnnews.lk/2023/10/05/434955/", "Category": "Breaking News,ජාත්‍යන්තර පුවත්", "Parent URL": null}