{"Source": "ITN news", "Timestamp": "දෙසැම්බර් 15, 2022 21:45", "Headline": "මේ මස අවසන් සතියේ නාම යෝජනා කැඳවීම සිදු කළ යුතුයි – මැතිවරණ කොමසාරිස්", "News Content": "මාර්තු 19 වනදාට පෙර පළාත් පාලන ආයතනවල සියලුම සභිකයන් පත් කර ගැසට් නිවේදනය පළ කිරීමේ අරමුණින් මේ මස අවසන් සතියේ පළාත් පාලන මැතිවරණයට අදාළ නාම යෝජනා කැදවීම සිදු කළ යුතු බව මැතිවරණ කොමසාරිස් ජෙනරාල් සමන් ශ්‍රී රත්නායක මහතා අද ප්‍රකාශ කළා. පළාත් පාලන මැතිවරණය සහ පළාත් සභා මැතිවරණය පිළිබදව ගම්පහ පැවති දැනුවත් කිරීමේ වැඩසටහනකදී මැතිවරණ කොමිසන් සභාවේ සභාපති නිමල් පුංචිහේවා මහතාද මෙලෙස අදහස් පළ කළා. සාධාරණ මැතිවරණයක් පැවැත්වීම සදහා ගත යුතු ක්‍රියාමාර්ග පිළිබදවද කොමිසමේ සභාපතිවරයා මෙහිදි වැඩිදුරටත් පැහැදිලි කළා. ", "URL": "https://www.itnnews.lk/2023/10/05/450500/", "Category": "දේශීය පුවත්", "Parent URL": null}