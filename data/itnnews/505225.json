{"Source": "ITN news", "Timestamp": "අගෝස්තු 3, 2023 16:52", "Headline": "නිවැරදි පුහුණුවක් නැත්නම් පෙර පාසල් අරඹන්න බැහැ", "News Content": "නිශ්චිත පුහුණුවක් නොමැති අයට ඉදිරියේදී පෙර පාසල් ආරම්භ කිරීමට අවසරය ලබා නොදෙන බව අධ්‍යාපන අමාත්‍ය සුසිල් ප්‍රේමජයන්ත මහතා පවසනවා. දිවයින පුරා පෙර පාසල් දහනවදහසක/හතලිස් දහසක් පමණ වන ගුරුවරුන්ට නිසි පුහුණුවක් හා ඩිප්ලෝමාවක් ලබාදීමට පියවර ගන්නා බවයි අමාත්‍යවරයා සදහන් කරන්නේ. බෝමිරිය ජාතික පාසලේ පැවති උත්සවයක් අමතමින් සුසිල් ප්‍රේමජයන්ත මහතා මෙම අදහස් පල කළා. ආර්ථික අපහසුතා සහිත දරුවන් ලක්ෂයකට නොමිලේ පාසල් පොත් බෙදාදීමේ වැඩසටහනේ ආරම්භක උත්සවයයි මෙහිදී පැවැත්වුණේ. ලොව හොදම දේ දරුවන්ට යන තේමාවෙන් සමෘද්ධි සංවර්ධන දෙපාර්තමේන්තුව අධ්‍යාපන අමාත්‍යාංශයේ මගපෙන්වීම යටතේ වැඩසටහන ක්‍රියාත්මක කරනවා. මෙහිදී තවදුරටත් අදහස් දැක්වූ අධ්‍යාපන අමාත්‍යවරයා කියා සිටියේ ප්‍රාථමික අධ්‍යාපනය ශක්තිමත් කිරීමට පියවර රැසක් ගෙන ඇති බවයි. ", "URL": "https://www.itnnews.lk/2023/10/05/505225/", "Category": "දේශීය පුවත්", "Parent URL": null}