{"Source": "ITN news", "Timestamp": "ජනවාරි 20, 2022 13:03", "Headline": "ඔමික්‍රෝන් ව්‍යාප්තිය වැළැක්වීමට නවසීලන්තය නීති දැඩි කරයි", "News Content": "ඔමික්‍රෝන් වෛරසයේ සමාජ ව්‍යාප්තිය වැළැක්වීමේ අරමුණින් නීති දැඩි කිරීමට නවසීලන්තය තීරණය කර තිබෙනවා. අද පැවති විශේෂ මාධ්‍ය හමුවක් අමතමින් නවසීලන්ත අග්‍රාමාත්‍ය ජසින්ඩා ආර්ඩ්න් මේ බව දැනුම් දී තිබෙනවා. කෙසේ නමුත් රට වසා දැමීමේ තීරණයක් නොමැති බවයි ඇය පවසන්නේ. මුඛ ආවරණ පැළදීම අනිවාර්ය වන අතර මහජන එක්රැස්වීම් සීමා කිරීමට ද ප්‍රමුඛතාවය ලබාදී තිබෙනවා. මේ වන විට කිසිදු ඔමික්‍රොන් ආසාදිතයෙක් නවසීලන්තයෙන් වාර්තා නොවීම විශේෂත්වයක්.         ", "URL": "https://www.itnnews.lk/2023/10/05/390061/", "Category": "ජාත්‍යන්තර පුවත්", "Parent URL": null}