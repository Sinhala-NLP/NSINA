{"Source": "ITN news", "Timestamp": "ජනවාරි 28, 2022 10:56", "Headline": "චීන අභ්‍යාවකාශ ධවල පත්‍රිකාව නිකුත් කෙරේ", "News Content": "“2021 චීන අභ්‍යාවකාශය”යන ධවල පත්‍රිකාව එළි දැක්වේ. චීනය රාජ්‍ය මණ්ඩල ප්‍රවෘත්ති කාර්යාලය එම ධවල පත්‍රිකාව\nඅද(28) නිකුත් කළේය. සාමය අරමුණින් අභ්‍යාවකාශය ගවේෂණය කොට භාවිත කිරීමෙහි චීනය මුල සිට ම නිරත වන බව එම ධවල පත්‍රිකාව පවසයි. එම ධවල පත්‍රිකාවට අනුව, 2016 වසරේ සිට චීනයේ අභ්‍යාවකාශ සහ ගුවන් යටිතල පහසුකම් ගොඩනැගීම ක්‍රමානුකූලව ඉදිරියට යමින් පවතින අතර, Beidou නමැති ගෝලීය චන්ද්‍රිකා මග පෙන්වීම් පද්ධතිය ක්‍රියාත්මක තත්ත්වයට පත්කර තිබේ. ”පියවර තුන” ඇතුළු\nචන්ද්‍ර ගවේෂණ ව්‍යාපෘතිය සාර්ථකව අවසන් කර ඇත. චීන අභ්‍යාවකාශ මධ්‍යස්ථානයේ ඉදිකිරීම් සම්පූර්ණයෙන්ම විවෘත කරමින් ”Tianwen-1” පෘථිවි-චන්ද්‍ර පද්ධතියේ සිට අන්තර් ග්‍රහලෝක ගවේෂණය දක්වා ඉදිරි පියවරක් ලබා ඇත. ඉදිරි වසර පහ තුළ චීන අභ්‍යාවකාශය ජාතික සංවර්ධනයට සේවය ලබා දෙනු ඇති අතර, අභ්‍යාවකාශ ක්ෂේත්‍රයේ මානව ඉරණමක් සහිත පොදු ප්‍රජාව ගොඩනැගීම ඉදිරියට මෙහෙයවා, මානවයන්ගේ ශිෂ්ටාචාරය හා ප්‍රගතිය ප්‍රවර්ධනය කිරීමට විශාල කාර්යභාරයක් ඉටු කරනු ඇතැයි එම ධවල පත්‍රිකාව පවසයි. ", "URL": "https://www.itnnews.lk/2023/10/05/391827/", "Category": "ජාත්‍යන්තර පුවත්", "Parent URL": null}