{"Source": "ITN news", "Timestamp": "ජූලි 6, 2021 09:34", "Headline": "ලොව පුරා වාර්තාවන කොරෝනා මරණ සංඛ්‍යාව ලක්ෂ 40 ඉක්මවා යයි", "News Content": "ලොව පුරා රටවල් 220කින් වාර්තාවන කොරෝනා මරණ සංඛ්‍යාව ලක්ෂ 40 ඉක්මවා ගියා. ඒ ගතවූ පැය 24ට සිදුවූ මරණ 6049 ත් සමගින්. කොරෝනා වයිරසය වැළදී ඇති සමස්ත ආසාදිතයින් සංඛ්‍යාව දහ අට කෝටි පනස් ලක්ෂයකට ආසන්න බවයි ලෝක සෞඛ්‍ය සංවිධානය නිවේදනය කරන්නේ. වයිරස් ආසාදිතයින් තුන්ලක්ෂ තිස්හය දහස් තුන්සිය විසි තුන්දෙනෙකු ඊයේ දිනයේදී හමුවී ඇති අතර වැඩිම ආසාදිතයින් සංඛ්‍යාවක් වාර්තා වී ඇත්තේ ඉන්දියාවෙන්. එරටින් වයිරස් ආසාදිතයින් තිස්හතර දහස් හැට හත් දෙනෙකු හමුවී ඇති අතර සිදුව ඇති මරණ සංඛ්‍යාව 552ක්. මේ අතර ඇමෙරිකාවෙන් වාර්තා වන වයිරස් ආසාදිතයින් හා මරණ සංඛ්‍යාවේ සීඝ්‍ර  අඩුවක් දක්නට ලැබෙනවා. ගතවූ පැය 24ට ඇමෙරිකාවෙන් හමුවී ඇත්තේ ආසාදිතයින් 4405 දෙනෙකු පමණයි. සිදුව ඇති මරණ සංඛ්‍යාව 23ක්.           ", "URL": "https://www.itnnews.lk/2023/10/05/347282/", "Category": "ජාත්‍යන්තර පුවත්", "Parent URL": null}