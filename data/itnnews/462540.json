{"Source": "ITN news", "Timestamp": "පෙබරවාරි 22, 2023 16:07", "Headline": "වැඩි මිලට බිත්තර අලෙවි කළ තලවකැලේ වෙළඳුන් කිහිප දෙනෙකුට නඩු", "News Content": "තලවකැලේ නගරයේ පාලන මිලට වඩා වැඩි මිලට බිත්තර අලෙවි කල වෙලෙදුන් සිව්දෙනෙකුට එරෙහිව නුවරඑලිය මහෙස්ත්‍රාත් අධිකරණය හමුවේ නෛතික පියවර ගැනිමට  අද  දින කටයුතු කල බව නුවරඑලිය දිස්ත්‍රික් පාරිභෝගික සේවා අධිකාරියේ දිස්ත්‍රික් ප්‍රධානි අමිල රත්නායක මහතා පැවසිය. තලවකැලේ නගරයේ පාලන මිලට වඩා වැඩි මිලට ඇතැම් වෙලෙදුන් බිත්තර අලෙවි කරන බවට ලද පැමිණිල්ලක් මත තම කාර්යාලයේ නිලධාරින් කල වැටලිමකදි එම වෙලෙදුන් රතු බිත්තරයක් රු 50 කට , සුදු බිත්තරයක් රු 48 කටත් අලෙවි කල බවයි අමිල රත්නායක මහතා කියා සිටියේ. වැඩි මිලට බිත්තර අලෙවි කල වෙලෙදුන් සිව්දෙනා ඇපකරයක් මත මුදා හැර එම වෙලෙදුන් සිව්දෙනාට මේ මස 28 දින නුවරඑලිය දිසා අධිකරණය හමුවේ පෙනි සිටින ලෙසට උපදෙස් ලබාදුන් බව නුවරඑලිය දිස්ත්‍රික් පාරිභෝගික සේවා අධිකාරියේ දිස්ත්‍රික් ප්‍රධානි අමිල රත්නායක මහතා පැවසිය. මෙවැනි වැටලිම් නුවරඑලිය දිස්ත්‍රික්කය පුරා සිදු කරන බවද එම නිලධාරියා වැඩිදුරටත් පැවසිය.     ", "URL": "https://www.itnnews.lk/2023/10/05/462540/", "Category": "දේශීය පුවත්", "Parent URL": null}