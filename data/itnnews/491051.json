{"Source": "ITN news", "Timestamp": "ජූනි 11, 2023 15:07", "Headline": "බිපාර් ජෝයි සුලිකුණාටුව ප්‍රබල වන ලකුණු", "News Content": "බිපාර් ජෝයි සුලිකුණාටූව අතිශ්‍යය ප්‍රබල සුලිකුණාටුවක් බවට පත්විය හැකි බවට අනාවැකි පල වනවා. ඉන්දීය කාලගුණ විද්‍යා අංශ පෙන්වා දෙන්නේ ඉදිරි දින 5 තුළ මෙම සුලිකුණාටුව දරුණු සුළිකුණාටුවක් බවට පත්විය හැකි බවයි. මෙම සුළි කුණාටුව ගුජරාට් ප්‍රාන්තයට දැඩිව බලපාන බවට මේ වන විටත් අනතුරු අගවා තිබෙනවා. තවද ගුජරාට්, කේරල, කර්නාටක, ප්‍රාන්තවල ධීවරයන්ට ධීවර කටයුතුවලින් ඉවත්වන ලෙසද ඉන්දීය කාලගුණ විද්‍යා දෙපාර්තමේන්තුව උපදෙස් ලබා දී තිබෙනවා. මෙම සුලිකුණාටුව බංග්ලාදේශය විසින් බිපාර් ජෝයි ලෙසින් නම් කළ අතර එහි අර්ථය වන්නේ විපත්තිදායක යන්නයි.   ", "URL": "https://www.itnnews.lk/2023/10/05/491051/", "Category": "ජාත්‍යන්තර පුවත්", "Parent URL": null}