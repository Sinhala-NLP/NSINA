{"Source": "ITN news", "Timestamp": "මාර්තු 30, 2022 13:32", "Headline": "සෑම පවුලකටම සුවපහසු නිවසක්", "News Content": "සෑම පවුලකටම සුව පහසු නිවසක් ලබාදීමේ ඉලක්කය සම්පූර්ණ කිරීම සදහා ඔබට ගෙයක් රටට හෙටක් ව්‍යාපෘතිය නාගරික සංවර්ධන අධිකාරියේ මෙහෙයවීමෙන් ක්‍රියාත්මකයි. ඒ යටතේ කොළඹ දිස්ත්‍රික්කයේ අඩු ආදායම් ලාභී පවුල් වෙනුවෙන් නිවාස ආධාර ලබාදීම නිවාස සංවර්ධන අධිකාරියේ සභාපති දුමින්ද සිල්වා මහතාගේ ප්‍රධානත්වයෙන් සිදුකෙරුණා. අඩු ආදායම් ලාභි පවුල්වල ගැබිණි මවුවරුන් සදහා භාණ්ඩ කට්ටල බෙදාදීම හොරගල නිමලාරාම බෞද්ධ මධ්‍යස්ථානයේ දී සිදුකෙරුණා. වෛද්‍ය වෝල්ටර් ජයසිංහ පදනමේ මූල්‍ය පරිත්‍යාගයෙන් එම කටයුතු සිදුකෙරුණු අතර භාණ්ඩ කට්ටලයක වටිනාකම රුපියල් හත්දහස් පන්සියයක්. ", "URL": "https://www.itnnews.lk/2023/10/05/404654/", "Category": "දේශීය පුවත්", "Parent URL": null}