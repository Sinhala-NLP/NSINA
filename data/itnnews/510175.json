{"Source": "ITN news", "Timestamp": "අගෝස්තු 23, 2023 08:59", "Headline": "පාකිස්තානයේ කේබල් කාරයක සිරවී සිටි 8 දෙනා බේරා ගැනේ", "News Content": "පාකිස්ථානයේ කේබල් කාරයක සිරවී සිටි 8 දෙනා නිරුපද්‍රිතව බේරාගෙන තිබෙනවා. වයඹ දිග පාකිස්ථානයේ  කයිබර් පත්තුන්ක්වා පළාතේ බට්ටග්‍රාම් නගරය ආසන්නයේ කඳු ප්‍රදේශයක කේබල්  කාර් රථයක ඔවුන් සිරව සිටියා. ඒ අදාළ කේබල් කාර් රථයේ එක් කේබලයක් කඩා වැටීම හේතුවෙන් එය නිසි පරිදි ක්‍රියාත්මක කළ නොවීම නිසායි. ඒ තුළ වයස අවුරුදු 10 ත් 16 ත් අතර පාසල් දරුවන් 6 දෙනෙකු ද සිටි අතර පොලොව මට්ටමේ සිට මීටර් 274 ක් ඉහළින් එය එල්ලෙමින් තිබුණා. හමුදා හෙලිකොප්ටර් යානාවක් යොදා ගනිමින් බේරාගැනීමේ මෙහෙයුම් ක්‍රියාත්මක වුණා. විශාල පිරිසක් මෙම මෙහෙයුම දැක බලා ගැනීම සඳහා එක්ව සිටි ආකාරය පාකිස්ථාන මාධ්‍ය වාර්තා කළා.     ", "URL": "https://www.itnnews.lk/2023/10/05/510175/", "Category": "Breaking News,ජාත්‍යන්තර පුවත්", "Parent URL": null}