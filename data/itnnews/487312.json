{"Source": "ITN news", "Timestamp": "මැයි 29, 2023 15:26", "Headline": "රාජාංගනේ හාමුදුරුවෝ රිමාන්ඩ්", "News Content": "ආගමික සහජීවනයට බාධාවන අයුරින් අශෝභන ලෙස අසභ්‍ය වචන ඇතුළත් වීඩියෝපට අන්තර්ජාලයට මුදාහැරිමේ චෝදනාවට අත්අඩංගුවට ගත් රාජාංගනයේ සද්ධාරතන නැමැති හිමි ලබන 7 වනදා දෙක් රක්ෂිත බන්ධනාගාර ගත කෙරුණා. මෙම හිමිනම මීට පෙර ද මෙවැනි වීඩියෝ පල කරමින් අසභ්‍ය වචනයෙන් විවිධ අයට බැනවැදීම් සිදු කර ඇති බවට ලබා දුන් වාර්තාවකට අනුව අපරාධ පරික්ෂණ දෙපාර්තමේන්තුව පරික්ෂණ ආරම්භ කළා. එම ප්‍රකාශවලින් ආගමික සහජීවනයට හානිවීමේ ඉඩකඩක් පවතින බවට ලැබී ඇති පැමිණිලි සැලකිල්ලට ගනිමිනුයි මෙම හිමිනම් අත්අඩංගුවට ගැනුනේ. අපරාධ පරීක්ෂන දෙපාර්තමේන්තුව මගින් ඊයේ රාත්‍රියේ අනුරාධපුර ශ්‍රාවස්තිපුර ප්‍රදේශයේ දී අත්අඩංගුවට ගත් රාජාංගනයේ සද්ධාරතන නමැති මෙම හිමිනම කොළඹට රැගෙන එනු ලැබුවා. එම හිමිනම අද දිනයේ දී කොටුව මහේස්ත්‍රාත් අධිකරණයට ඉදිරිපත් කෙරුණා. එහිදීයී ලබන 7 වනදා තෙක් රක්ෂිත බන්ධනාගාර ගත කිරීමට නියෝග කෙරුණේ. ", "URL": "https://www.itnnews.lk/2023/10/05/487312/", "Category": "දේශීය පුවත්,ප්‍රධාන පුවත", "Parent URL": null}