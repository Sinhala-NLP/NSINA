{"Source": "ITN news", "Timestamp": "ஜூலை 14, 2021 13:38", "Headline": "தென்னாபிரிக்காவில் இடம்பெற்ற மோதலில் 70 பேர் பலி..", "News Content": "கடந்த வாரம் முதல் தென்னாபிரிக்காவில் பல பகுதிகளிலும் மோதல் நிலை ஏற்பட்டுள்ளது. இதனால் 70 க்கும் கூடுதலானோர் உயிரிழந்துள்ளதாக வெளிநாட்டு ஊடகங்கள் தெரிவிக்கின்றன. அத்துடன் கியுபாவில் அரச எதிர்ப்பு ஆர்ப்பாட்டங்களில் ஏற்பட்ட மோதல்களிலும் பலர் கொல்லப்பட்டதாக அறிவிக்கப்படுகிறது. தென்னாபிரிக்காவில் ஆர்ப்பாட்டத்தின் போது ஏற்பட்ட நெரிசலில் சிக்குண்டு 10 பேர் உயிரிழந்துள்ளனர். முன்னாள் ஜனாதிபதி ஜேகொப் சூமாவை கைதுசெய்தமைக்கு எதிராகவே இம்மோதல்கள் ஆரம்பமாகியுள்ளன. தென்னாபிரிக்காவின் ஒரு சில நகரங்களில் மக்கள் சட்டவிரோத செயற்பாடுகளில் ஈடுபட்டுள்ளதை வெளிநாட்டு ஊடகங்கள் செய்திகளாக வெளியிட்டுள்ளன. வர்த்தக நிலையங்;களை கொள்ளையிடுதல் உள்ளிட்ட பல சட்டவிரோத செயல்களில் இவர்களில் ஈடுபடுவதாக அறிவிக்கப்படுகிறது. பதற்ற நிலையை அடுத்து 800 க்கும் கூடுதலானோர் பொலிசாரால் கைதுசெய்யப்பட்டனர். ஆயிரத்து 990 ம் தசாப்தத்தில் ஏற்பட்ட கறுப்பு வெள்ளையின மோதல்களின் பின்னர் தென்னாபிரிக்காவில் ஏற்பட்ட பாரிய மோதல் இதுவாகுமென விமர்சகர்கள் தெரிவிக்கின்றனர். ", "URL": "https://www.itnnews.lk/2023/10/05/349152/", "Category": "Breaking News,சர்வதேச செய்திகள்", "Parent URL": null}