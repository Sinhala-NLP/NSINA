{"Source": "ITN news", "Timestamp": "அக்டோபர் 27, 2021 13:10", "Headline": "தனிமைப்படுத்தல் சட்டத்தை மீறிய குற்றச்சாட்டில் இதுவரை 81 ஆயிரத்து 396 பேர் கைது..", "News Content": "தனிமைப்படுத்தல் சட்டத்தை மீறிய குற்றச்சாட்டில் இதுவரை 81 ஆயிரத்து 396 பேர் கைது செய்யப்பட்டுள்ளனர். நாடளாவிய ரீதியில் நேற்று காலை 6 மணி முதல் இன்று காலை 6 மணி வரை தனிமைப்படுத்தல் சட்டத்தை மீறும் நபர்களை கண்டறிவதற்கான சுற்றிறவளைப்பு முன்னெடுக்கப்பட்டது. குறித்த காலப்பகுதியில் தனிமைப்படுத்தல் சட்டவிதிகளை மீறிய 43 பேர் கைது செய்யப்பட்டனர். மேல் மாகாணத்திற்குள் நுழையும் 13 இடங்களில் வீதித்தடைகள் ஏற்படுத்தப்பட்டு சோதனைகள் முன்னெடுக்கப்பட்டுள்ளன. மேல் மாகாணத்திலிருந்து வெளியேறும் 452 வாகனங்கள் மற்றும் 864 பேர் குறித்த காலப்பகுதியில் சோதனைக்குட்ப்படுத்தப்பட்டதாக பொலிஸ் ஊடகப்பேச்சாளர் அலுவலகம் தெரிவித்துள்ளது. ", "URL": "https://www.itnnews.lk/2023/10/05/372141/", "Category": "Breaking News,தேசிய செய்திகள்", "Parent URL": null}