{"Source": "ITN news", "Timestamp": "සැප්තැම්බර් 13, 2021 11:50", "Headline": "ලබන අය වැය ගම්මාන 14,000ක් සංවර්ධනය කෙරෙන අයවැයක්", "News Content": "ලබන අය වැය ගම්මාන දාහතර දහසක් සංවර්ධනය කෙරෙන අයවැයක් බව අමාත්‍ය රෝහිත අබේගුණවර්ධන මහතා පවසනවා. අමාත්‍ය රෝහිත අබේගුණවර්ධන මහතා මේ බව සඳහන් කළේ කළුතර දොඩංගොඩ නගර අලංකරණ වැඩසටහන ආරම්භ කරමිනුයි. දැයක් නගන සියක් නගර අලංකරණ ව්‍යාපෘතිය යටතේ මේ සඳහා රුපියල් මිලියන 13.9ක් වැය කෙරෙනවා. ව්‍යාපෘතිය ක්‍රියාවට නංවන්නේ නාගරික සංවර්ධන අධිකාරියයි. ගම්මාන සංවර්ධනය යටතේ වැඩි වශයෙන් ව්‍යවසායකයින් බිහි කිරීම අරමුණ බව අමාත්‍යවරයා මෙහිදී සඳහන් කළා. ", "URL": "https://www.itnnews.lk/2023/10/05/362080/", "Category": "දේශීය පුවත්", "Parent URL": null}