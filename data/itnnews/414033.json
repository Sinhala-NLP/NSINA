{"Source": "ITN news", "Timestamp": "මැයි 30, 2022 10:55", "Headline": "අයහපත් කාලගුණය හේතුවෙන් උතුරුදිග බ්‍රසීලයේ පුද්ගලයින් 44 දෙනෙකු ජීවිතක්ෂයට", "News Content": "උතුරුදිග බ්‍රසීලයට බලපා ඇති අයහපත් කාලගුණය පුද්ගලයින් හතළිස් හතර දෙනෙකු ජීවිතක්ෂයට පත්ව තිබෙනවා. බ්‍රසීලයේ රෙසිෆ් ප්‍රදේශයට පසුගිය දින කිහිපය පුරා ඇදහැලුණු අධික වර්ශාවත් සමඟ නායයාම් හා ගංවතුර තත්වයක් ද හටගෙන තිබෙනවා. පුද්ගලයින් දහසකට ආසන්න සංඛ්‍යාවක් ආරක්ෂිත ස්ථාන කරා යොමුකිරීමටයි පියවර ගෙන ඇත්තේ. එමෙන්ම පර්නම්බුකෝ ප්‍රදේශයේ පවුල් තිස් දෙදහසක් පමණ නායයාම් හා ගංවතුර අවධානමට මුහුණ දී තිබෙන බව ද සඳහන්. අවතැන් වූ පිරිස් වැසි ප්‍රදේශයේ පාසල්වෙත යොමු කර ඇති අතර ඔවුන්ට අවශ්‍ය සහන කටයුතු මේ වන විටත් සලසා තිබෙනවා. ඇලගොවාස් ප්‍රාන්තයේ ප්‍රදේශ තිත්තුනකට හදිසි තත්වයක් ද ප්‍රකාශයට පත් කර ඇති බව වාර්තා වෙනවා.   ", "URL": "https://www.itnnews.lk/2023/10/05/414033/", "Category": "ජාත්‍යන්තර පුවත්", "Parent URL": null}