{"Source": "ITN news", "Timestamp": "අගෝස්තු 8, 2023 09:14", "Headline": "කඳානේ කර්මාන්තශාලාවක ගින්නක් – අයෙක් මරුට", "News Content": "කඳාන ප්‍රදේශයේ රසායනික නිෂ්පාදන ආයතනයක ඇතිවූ ගින්නකින් එහි ගණකාධීකාරීවරයා ජීවිතක්ෂයට පත්වුණා. කඳාන දැව තොටුපොල පාර ප්‍රදේශයේ පිහිටි රසායනික ද්‍රව්‍ය නිෂ්පාදන ආයතනයකට අයත් ගබඩාවකයි මෙම ගින්න හට ගැනුණේ. ඒ පිළිබද කඳාන පොලිසියට ලැබුණු තොරතුකට අනුව ක්‍රියාත්මක වූ පොලිසිය ගම්පහ සහ මීගමුව ගිනි නිවන ඒකකවල හා නාවික හමුදා ගිනි නිවන ඒකකයේ සහාය ලබා ගනිමින් ගින්න මැඩ පැවැත්වීමට කටයුතු කළා ගිනි ගැනීම සිදුවන අවස්ථාවේ ගබඩාව තුළ සිටි එම ආයතනයේ ගණකාධිකාරීවරයා ජීවිතක්ෂයට පත්ව ඇති බවයි පොලිසිය සදහන් කළේ. ඔහු පනස් හැවිරිදි ගනේමුල්ල ප්‍රදේශයේ පදිංචිකරුවෙක්. ගින්නට හේතුව මෙතෙක් අනාවරණය වී නොමැති අතර සිද්ධි සම්බන්ධයෙන් වැඩිදුර පොලිස් විමර්ශන ක්‍රියාත්මකයි.         ", "URL": "https://www.itnnews.lk/2023/10/05/506357/", "Category": "Breaking News,දේශීය පුවත්,නවතම පුවත්", "Parent URL": null}