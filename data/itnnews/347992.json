{"Source": "ITN news", "Timestamp": "ජූලි 9, 2021 11:35", "Headline": "ඔලිම්පික් උළෙල කල්දමන ලෙස ඉල්ලමින් ටෝකියෝ නුවර විරෝධතා", "News Content": "ඔලිම්පික් උළෙල කල්දමන ලෙස ඉල්ලමින් ටෝකියෝ නුවර විරෝධතා ආරම්භ වී තිබෙනවා. ප්‍රේක්ෂක සහභාගීත්වයෙන් තොරව මෙවර ඔලිම්පික් උළෙල පැවැත්වීමට ජාත්‍යන්තර ඔලිම්පික් කමිටුව ඊයේ තීරණය කළා. පවතින කොරෝනා වෛරස් අවදානම හේතුවෙන් ටෝකියෝ නුවරට‌ හදිසි තත්ත්වයක්ද ප්‍රකාශයට පත් කිරීමටයි ජපාන බලධාරීන් කටයුතු කර තිබෙන්නේ. මෙම කරුණු සැළකිල්ලට ගනිමින් ටෝකියෝ ඔලිම්පික් උළෙල කල් දමන ලෙසයි උද්ඝෝෂකයින් ඉල්ලා සිටින්නේ. මාස 4 ක සංචාරයකින් අනතුරුව ඔලිම්පික් ගිනි සිළුව අද ටෝකියෝ නුවරට ළගා වූ බව විදෙස් මාධ්‍ය වාර්තා කළා. පැවති අවදානම් තත්ත්වය සැළකිල්ලට ගනිමින් පසුගිය වසරේද ඔලිම්පික් උළෙල කල් දැමීමට සිදුවූ හෙයින් මෙවර එය පැවැත්වීම සිය අරමුණ බවයි ජාත්‍යන්තර ඔලිම්පික් තරග සංවිධායක කමිටුව අවධාරණය කරන්නේ. මේ මස 23 වනදා ආරම්භ වන ඔලිම්පික් උළෙල අගෝස්තු 8 වනදා දක්වා පැවැත්වීමටයි කටයුතු සංවිධානය කර තිබෙන්නේ.     ", "URL": "https://www.itnnews.lk/2023/10/05/347992/", "Category": "ජාත්‍යන්තර පුවත්", "Parent URL": null}