{"Source": "ITN news", "Timestamp": "නොවැම්බර් 9, 2021 09:28", "Headline": "ඊයේ දිනයේ වැඩිම ආසාදිතයින් වාර්තා වී ඇත්තේ ඇමරිකාවෙන්", "News Content": "ලොව පුරා රටවල් 222කින් ඊයේ දිනයේදී හමුවී ඇති කොරෝනා ආසාදිතයින් සංඛ්‍යාව තුන්ලක්ෂ හැත්තෑ දහසකට ආසන්නයි. සිදුව ඇති මරණ සංඛ්‍යාව 5489ක්. ඊයේ දිනයේ දී වැඩිම වයිරස ආසාදිතයින් සංඛ්‍යාවක් හමුවී ඇත්තේ ඇමෙරිකාවෙන්. එම සංඛ්‍යාව පනස් දහසකට අධිකයි. එමෙන්ම රුසියාවෙන් වාර්තාවන කොරෝනා මරණ සංඛ්‍යාව ක්‍රමිකව ඉහළ යමින් පවතිනවා. ඊයේ දිනයේද එරට කොරෝනා මරණ 1190ක් සිදුව ඇති බවයි සෞඛ්‍ය අංශ සදහන් කරන්නේ. ඒ සමගම රුසියාවේ සමස්ත කොරෝනා මරණ සංඛ්‍යාව දෙලක්ෂ හතලිස් අට දහස ඉක්මවා ගියා. වයිරස ව්‍යාප්තිය හේතුවෙන් රුසියාවේ වැඩ නොකරන සතියක් ප්‍රකාශයට පත්කර තිබූ අතර එය ඊයේ දිනයෙන් අවසන්වුණා. මේ අතර ලොව සමස්ත කොරෝනා ආසාදිතයින් සංඛ්‍යාව විසිපන්කෝටි දස ලක්ෂය ඉක්මවා තිබෙනවා. සිදුව ඇති මරණ සංඛ්‍යාව පනස් ලක්ෂ හැත්තෑ එක් දහස් හතලිස් හයක්.           ", "URL": "https://www.itnnews.lk/2023/10/05/374816/", "Category": "ජාත්‍යන්තර පුවත්", "Parent URL": null}