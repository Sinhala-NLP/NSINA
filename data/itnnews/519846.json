{"Source": "ITN news", "Timestamp": "ඔක්තෝබර් 1, 2023 15:26", "Headline": "ඉන්දියාවේ ඇති ඇෆ්ගන් තානාපති කාර්යාලය වසා දැමේ", "News Content": "ඉන්දියාවේ ඇෆ්ගනිස්තාන තානාපති කාර්යාලයේ කටයුතු අත්හිටුවා ඇති බව වාර්තා වනවා. ඉන්දියාවේ ඇෆ්ගනිස්ථාන තානාපතිවරයා හා ජ්‍යෙෂ්ඨ රාජ්‍ය තාන්ත්‍රිකයින් යුරෝපයට හා ඇමෙරිකාවට පිටත්වීම හේතුවෙනුයි තානාපති කාර්යාලයේ වැඩකටයුතු අත්හිටුවා ඇත්තේ. ඇෆ්ගනිස්ථාන ජනාධිපති අශ්රෆ් ගහානිගේ පාලන කාලය තුළදී තානාපති කාර්යාල මණ්ඩලය පත්කෙරුණු අතර තලේබාන් සංවිධානය පාලනයට පැමිණීමත් සමග ඔවුන්ගේ පාලනය පිළිනොගැනීමට ඉන්දියාව කටයුතු කළා. 2021 වසරේ දී කාබුල් නගරයේ පිහිටි ඉන්දීය තානාපති කාර්යාලය වසා දැමීමටයි පියවර ගැණුනේ. එහෙත් ඇෆ්ගන් තානාපතිවරයාට සහ කාර්ය මණ්ඩලයට ඉන්දියාව තුළ රැදී සිටීමට අවසර ලබාදී තිබුණා.         ", "URL": "https://www.itnnews.lk/2023/10/05/519846/", "Category": "ජාත්‍යන්තර පුවත්", "Parent URL": null}