{"Source": "ITN news", "Timestamp": "පෙබරවාරි 12, 2023 12:52", "Headline": "CR & FC ක්‍රීඩා සමාජයේ සියවස් පූර්ණය නිමිත්තෙන් සත් සාමාජික රග්බි තරගාවලියක්", "News Content": "CR & FC ක්‍රීඩා සමාජයේ සියවස් පූර්ණය නිමිත්තෙන් සත් සාමාජික රග්බි තරගාවලියක් සංවිධාන කෙරෙනවා. ලබන මාර්තු 31 / අප්‍රේල් 1 සහ 2 යන දිනවලදී තරගාවලිය පැවැත්වීමටයි කටයුතු යොදා තිබෙන්නේ. CR & FC සත් සාමාජික රග්බි තරගාවලිය කාන්තා පිරිමි සහ පාසල් යන කාණ්ඩ යටතේ පැවැත්වෙනවා. කර්නල් ඊ එච් ජෝසප් විසින් 1922 දී මෙම ක්‍රීඩා සමාජය ආරම්භ කළා. එය ශ්‍රී ලංකාවේ බිහිවූ පළමු රග්බි ක්‍රීඩා සමාජය ලෙස ඉතිහාසයට එක්වනවා. CR ක්‍රීඩා සමාජය මේ දක්වා දිනාගෙන ඇති ක්ලිෆර්ඩ් කුසලාන සංඛ්‍යාව 14 ක්. කාන්තාවන්ට රග්බි සාමාජිකත්වය ලබාගැනීමට අවස්ථාව දුන් පළමු ක්‍රීඩා සමාජය ද මෙයයි.       ", "URL": "https://www.itnnews.lk/2023/10/05/460433/", "Category": "ක්‍රීඩා", "Parent URL": null}