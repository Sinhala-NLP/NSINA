{"Source": "ITN news", "Timestamp": "ඔක්තෝබර් 5, 2023 14:25", "Headline": "ආසියානු ක්‍රීඩා උළෙලේදී රන් පදක්කමක් දිනූ තරුෂි කරුණාරත්නට ජනපතිගෙන් සුබපැතුම්", "News Content": "ආසියානු ක්‍රීඩා උළෙලේදී මීටර් 800 කාන්තා ඉසව්වෙන් රන් පදක්කමක් දිනූ තරුෂි කරුණාරත්න ශිෂ්‍යාවට ජනාධිපති රනිල් වික්‍රමසිංහ මහතා උණුසුම් සුබපැතුම් පිරිනැමුවා. අද (05) පෙරවරුවේ දුරකථන මාර්ගය ඔස්සේ එම සිසුවිය සම්බන්ධකර ගත් ජනාධිපතිවරයා ඇයගේ දක්ෂතා ඇගයීමට ලක් කළා. ශ්‍රී ලංකාව වෙනුවෙන් ඇය ජාත්‍යන්තරයේ දී අත්කරගත් සුවිශේෂී ජයග්‍රහණය මෙම අවස්ථාවේ රටට මහත් ආඩම්බරයක් බව පැවසූ ජනාධිපතිවරයා ඇයගේ ඉදිරි ක්‍රීඩා කටයුතු වෙනුවෙන්  සිය ආශිර්වාදය ද පළ කළා. එසේම තරුෂි කරුණාරත්න සිසුවිය දිවයිනට පැමිණි  පසුව ඇය හමුවීමට අපේක්ෂා කරන බව ද ජනාධිපති රනිල් වික්‍රමසිංහ මහතා වැඩිදුරටත් දැනුම් දුන්නා.   ", "URL": "https://www.itnnews.lk/2023/10/05/520806/", "Category": "Breaking News,දේශීය පුවත්", "Parent URL": null}