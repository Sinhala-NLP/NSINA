{"Source": "ITN news", "Timestamp": "අප්‍රේල් 13, 2023 09:56", "Headline": "හෙරොයින් ජාවාරමේ යෙදුනු පුද්ගලයකු අත්අඩංගුවට", "News Content": "හෙරොයින් ග්‍රෑම් 05, මිලි ග්‍රෑම් 620 ක් ජාවාරමින් උපයාගත් මුදල් රුපියල් 10,540.00 ක් හා ජංගම දුරකථනයක් සන්තකයේ තබාගෙන සිටි වත්තල ප්‍රදේශයේ පදිංචි වයස අවු. 35 ක් වන පුද්ගලයකු අත්අඩංගුවට ගෙන තිබෙනවා. විශේෂ කාර්ය බලකාය ගෝනහේන කඳවුරේ නිලධාරීන්ට ලද තොරතුරකට අනුව විශේෂ කාර්ය බලකාය අණදෙන නිලධාරී නියෝජ්‍ය පොලිස්පති නීතීඥ වරුණ ජයසුන්දර මහතාගේ නියෝග හා උපදෙස් පරිදි ප්‍රධාන කඳවුර බාර ජේෂ්ඨ පොලිස් අධිකාරී සේනාධීර මහතාගේ මෙහෙයවීම මත පොලිස් අධිකාරි කීර්ති විජේසිංහ මහතාගේ අධීක්ෂණය යටතේ විශේෂ කාර්ය බලකාය ගෝනහේන කඳවුරේ පොලිස් පරීක්ෂක එච්.පී.එම්.එස්.කේ. වීරක්කොඩි ඇතුළු නිලධාරීන් කණ්ඩායමක් විසින් 2023.04.12 වන දින කිරිබත්ගොඩ පොලිස් වසමේ අංක 1013, සී, වෙඩිකන්ද පාර, හුණුපිටිය, වත්තල ලිපිනයේ පිහිටි නිවස ඉදිරිපිට දීයි වැටලීම සිදුකර තිබෙන්නේ. සැකකරු වැඩිදුර විමර්ශන කටයුතු සඳහා කිරිබත්ගොඩ පොලිස් ස්ථානය වෙත භාරදී තිබෙනවා. ", "URL": "https://www.itnnews.lk/2023/10/05/475308/", "Category": "දේශීය පුවත්", "Parent URL": null}