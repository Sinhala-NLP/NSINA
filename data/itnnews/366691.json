{"Source": "ITN news", "Timestamp": "அக்டோபர் 4, 2021 12:13", "Headline": "இலங்கையர்களுக்கான பயணத்தடையை நீக்கியது கட்டார்..", "News Content": "இலங்கை பயணிகளுக்கு கட்டார் அரசாங்கம் விதித்திருந்த பயணத்தடை நீக்கப்படவுள்ளது. இதற்கமைய எதிர்வரும் 6 ஆம் திகதியில் இருந்து இலங்கை மற்றும் இந்தோனேசியா உள்ளிட்ட நாட்டவர்கள் தமது நாட்டிற்குள் அனுமதிக்கப்படுவார்கள் என கட்டார் அரசாங்கம் அறிவித்துள்ளது. 12 வயதிற்கு மேற்பட்ட முழுமையாகத் தடுப்பூசி ஏற்றியவர்கள் 2 நாட்கள் தனிமைப்படுத்தலின் பின்னர் நாட்டிற்குள் அனுமதிக்கப்படுவார்கள் என கட்டார் அரசாங்கம் தெரிவித்துள்ளது. கொவிட் தொற்று பரவல் காரணமாக இலங்கையர்களுக்கு கட்டார் அரசாங்கம் பயணத்தடை விதித்திருந்தது. எனினும் நாட்டில் தற்போது தொற்றாளர்களின் எண்ணிக்கை வீழ்ச்சியடைந்துள்ளதால், இலங்கையர்களுக்கான பயணத்தடை நீக்கப்பட்டுள்ளதாக கட்டார் குறிப்பிட்டுள்ளது. இதேவேளை பிரித்தானியா மற்றும் மலேசியா ஆகிய நாடுகளும் இலங்கையர்களுக்கென விதித்திருந்த பயணத்தடையை நீக்கியுள்ளமை குறிப்பிடத்தக்கது. ", "URL": "https://www.itnnews.lk/2023/10/05/366691/", "Category": "Breaking News,தேசிய செய்திகள்", "Parent URL": null}