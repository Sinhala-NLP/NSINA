{"Source": "ITN news", "Timestamp": "செப்டம்பர் 10, 2021 12:54", "Headline": "7 மாத மௌனத்திற்கு பின்னர் அமெரிக்காவும் சீனாவும் உத்தியோகபூர்வ பேச்சுவார்த்தையில்..", "News Content": "7 மாத கால மௌனத்திற்கு பின்னர் உலகின் பலம் பொருந்திய இரு நாடுகள் முதற் தடவையாக உத்தியோகபூர்வ பேச்சுவார்த்தைகளை இன்று ஆரம்பித்தன. இப்பேச்சுவார்த்தையானது தொலைபேசி ஊடாகவே இடம்பெற்றதாக வெள்ளை மாளிகை உத்தியோகபூர்வமாக அறிவித்துள்ளது. அமெரிக்க ஜனாதிபதி ஜோ பைடன் அதிகாரத்திற்கு வந்து 7 மாதங்களுக்கு பின்னர் சீனாவுடன் இன்று உத்தியோகபூர்வ பேச்சுவார்த்தையில் ஈடுபட்டதாக வெள்ளை மாளிகை அறிவித்துள்ளது. கொவிட் வைரசின் ஆரம்பம் குறித்து இரு நாடுகளுக்கும் இடையில் கருத்து முரண்பாடுகள் தீவிரமடைந்த பின்னணியில் இரு தரப்பினருக்கும் இடையில் இப்பேச்சுவார்த்தை இடம்பெற்றுள்ளமை விசேட அம்சமாகும். முழு உலகமும் முகம்கொடுத்துள்ள பொருளாதார நெருக்கடி, காலநிலை மாற்றம் மற்றும் மனித உரிமைகள் தொடர்பான விடயங்கள் குறித்து சுமார் 2 மணி நேரம் பேச்சுவார்த்தை நடத்தப்பட்டதாக அமெரிக்க உத்தியோகபூர்வ தகவல்கள் தெரிவிக்கின்றன. ", "URL": "https://www.itnnews.lk/2023/10/05/361575/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}