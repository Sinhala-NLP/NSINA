{"Source": "ITN news", "Timestamp": "ஜூலை 12, 2021 12:33", "Headline": "மேலும் சில பகுதிகள் தனிமைப்படுத்தப்பட்டன", "News Content": "இன்று காலை 6 மணி முதல் அமுலுக்கு வரும் வகையில் ஒரு சில பகுதிகள் தனிமைப்படுத்தப்பட்டதாக கொவிட் 19 பரவலைத் தடுக்கும் தேசிய செற்பாட்டு மத்திய நிலையத்தின் தலைவரும் இராணுவத் தளபதியுமென ஜெனரால் சவேந்திர சில்வா அறிவித்துள்ளார். 4 மாவட்டங்களுக்குரிய ஒரு சில கிராம சேவகர் பிரிவுகளே இவ்வாறு தனிமைப்படுத்தப்பட்டன. அத்துடன மேலும் ஒரு சில பகுதிகள் தனிமைப்படுத்தலிலிருந்து விடுவிக்கப்பட்டன. அம்பாறை மாவட்டத்தின் கல்முனை பொலிஸ் அதிகாரப் பிரிவின் பொத்துவில் 13 கிராம உத்தியோகத்தர் பிரிவைச் சேர்ந்த ஒரு பகுதி புதிதாக தனிமைப்படுத்தப்பட்டது. கண்டி மாவட்டத்தின் சுதுஹூம்பொல மேற்கு கிராம உத்தியோகத்தர் பிரிவின் விகாரை ஒழுங்கை, விகாரை மாவத்தை மற்றும் கப்பறபள்ளிய வீதி என்பன தனிமைப்படுத்தப்பட்டன. சுதுஹும்பொல கிழக்கு கிராம உத்தியோகத்தர் பிரிவின் வீடமைப்பு கட்டடத் தொகுதியின் மெதின் வீதியின் ஒரு பகுதி, பொல்வத்த வீதியின் ஒரு பகுதி, மற்றும் கோவில் வத்த பிரிவும் தனிமைப்படுத்தப்பட்டுள்ளதாக அம்மத்திய நிலையம் தெரிவிக்கிறது. கொழும்பு மாவட்டத்தின் பிலியந்தலை துண்மோவில வடக்கு கிராம உத்தியோகத்தர் பிரிவின் கரடியான வத்தகம பகுதியும் தனிமைப்படுத்தப்பட்டுள்ளது. யாழ் மாவட்டத்தின் வடமராட்சி வடக்கு பகுதியும் புதிதாக தனிமைப்படுத்தப்பட்டதாக மத்திய நிலையம் அறிவித்துள்ளது. குருநாகல் மாவட்டத்தின் ரஷ்நாயக்கபுர பொலிஸ் அதிகாரப் பிரிவின் கணுக்கெட்டிய கிராம உத்தியோகத்தர் பிரிவிக்குரிய கணுக்கெட்டிய கிராமம் மற்றும் நாவலப்பிட்டி பொலிஸ் அதிகாரப்பிரிவின் கெட்டும்புலாவ மத்திய பகுதியும் தனிமைப்படுத்தலிலிருந்து விடுவிக்கப்பட்டுள்ளன. ", "URL": "https://www.itnnews.lk/2023/10/05/348613/", "Category": "Breaking News,அண்மைய செய்திகள்,தேசிய செய்திகள்", "Parent URL": null}