{"Source": "ITN news", "Timestamp": "සැප්තැම්බර් 2, 2023 12:15", "Headline": "‘කොඩිගහ යට’ ටෙලිනාට්‍ය පිළිබඳ කථිකාවක්", "News Content": "ස්වාධීන රූපවාහිනීයේ විකාශය වන කොඩිගහ යට ටෙලිනාට්‍ය පිළිබඳ කථිකාවක් බස්නාහිර  සෞන්දර්ය නිකේතනයේදී පැවැත්වුණා. තරුණ නව රැල්ල මෙය සංවිධාන කළා. කොඩිගහයට කතාව ගැන කතාබහක් යනුවෙනුයි  මෙම සංවාදාත්මක වැඩසටහන ආරම්භ කෙරුණේ. කොඩිගහ යට නාට්‍ය , එහි තේමාව සහ එයින් සමාජයට එල්ලවන බලපෑම් ආදිය සම්බන්ධයෙන් මෙහිදී දීර්ඝ ලෙස සාකච්ඡා කෙරුණා. මෙම සාකච්ඡාව සදහා මාධ්‍යවේදී තරිදු උඩුවරගෙදර , රංගන ශිල්පී ශ්‍යාම් ප්‍රනාන්දු,මහාචාර්ය සුනිල් සෙනෙවි යන මහත්වරුන් ඇතුළු පිරිසක් එක්ව සිටියා. ස්වාධීන රූපවාහිනී සේවයේ සභාපති නීතීඥ සුදර්ශන ගුණවර්ධන මහතා මෙන්ම කලාකරුවන් ,  මාධ්‍යවේදීන් ඇතුළු පිරිසක් ද මෙම අවස්ථාවට එක්ව සිටියා.         ", "URL": "https://www.itnnews.lk/2023/10/05/512937/", "Category": "Breaking News,දේශීය පුවත්", "Parent URL": null}