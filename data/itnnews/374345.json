{"Source": "ITN news", "Timestamp": "නොවැම්බර් 6, 2021 11:19", "Headline": "කුකුල් කූඩුවක සිරවී සිටි හදුන් දිවියෙකු රක්ෂිතයට මුදා හරියි", "News Content": "කුකුල් කූඩුවක සිරවී සිටි හදුන් දිවියෙකු බේරාගෙන රක්ෂිතයකට මුදාහැරීමට වනජීවී නිලධාරීන්ගේ උපදෙස් පරිදි වතු කම්කරුවන් පිරිසක් කටයුතු කළා. හැටන් පොලිස් වසමේ දික්ඔය හැඩ්ලි වතුයායේ නිවසක කුකුලන් දඩයම් කිරීම සදහා මෙම හදුන් දිවියා පැමිණ ඇති බවයි වාර්තා වන්නේ. කුකුල් කූඩුවට ඇතුළුවීමට උත්සාහ කිරීමේ දී එම දිවියා කූඩුව තුළ සිරවී තිබෙනවා. වතු කම්කරුවන් නල්ලතන්නිය වනජීවී කාර්යාලයේ නිලධාරීන්ට කළ දැනුම්දීමකින් පසු දිවියා මුදාගැනීමට කටයුතු කෙරුණා. හොදින් වැඩුනු මෙවැනි හදුන් දිවියන් තේවතුවල සැරිසරන අතර එම සතුන් කුකුලන් සහ සුනඛයින් දඩයම් කිරීම සිදුකරනවා.       ", "URL": "https://www.itnnews.lk/2023/10/05/374345/", "Category": "දේශීය පුවත්", "Parent URL": null}