{"Source": "ITN news", "Timestamp": "ඔක්තෝබර් 14, 2021 15:43", "Headline": "උතුරු කොරියාව දැඩි සාගතයක – UN වාර්තාවක් පෙන්වා දෙයි", "News Content": "උතුරු කොරියාවේ වැඩිහිටියන් සහ ළමුන් දැඩි සාගතයකට මුහුණ දී ඇති බව එක්සත් ජාතීන්ගේ වාර්තාවක් පෙන්වා දෙනවා. ජාත්‍යන්තර සම්බාධක සහ  කොවිඩ් ව්‍යාප්තිය හේතුවෙන් තම දේශසීමා වසා දැමීම මෙම තත්ත්වය වඩාත් දරුණු වීමට හේතුවී තිබෙනවා. තත්ත්වය සැළකිල්ලට ගනිමින් වහා ජාත්‍යන්තර සම්බාධක ඉවත් කරන මෙන් එක්සත් ජාතීන්ගේ සංවිධානය අමෙරිකාව ඇතුලු අදාළ රටවලින් ඉල්ලා සිටිනවා. තම රට දැඩි මානුෂිය අර්බුදයකට මුහුණ දී ඇති බව එරට රාජ්‍ය රූපවාහිනි නාලිකාවක් ඔස්සේ ජනතාව අමතමින් උතුරු කොරියානු නායක කිම් ජොන් උන් ද පිළිගෙන තිබෙනවා. උද්ගත වී ඇති තත්ත්වයට වහා විසදුම් සෙවීමට කටයුතු කරන බවට ඔහු ප්‍රතිඥා දුන් බවයි වැඩිදුරටත් පැවසෙන්නේ.     ", "URL": "https://www.itnnews.lk/2023/10/05/369210/", "Category": "ජාත්‍යන්තර පුවත්", "Parent URL": null}