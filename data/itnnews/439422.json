{"Source": "ITN news", "Timestamp": "ඔක්තෝබර් 8, 2022 10:07", "Headline": "පුටින්ගේ 70 වෙනි ජන්ම දිනයට බෙලාරුස් ජනාධිපතිගෙන් ට්‍රැක්ටරයක්", "News Content": "රුසියා ජනාධිපති ව්ලැඩිමිර් පුටින්ගේ 70 වෙනි ජන්ම දිනය වෙනුවෙන් ත්‍යාගයක් ලෙස ට්‍රැක්ටරයක් ලබාදීමට ඔහුගේ සමීපතම හිතවතෙකු වන බෙලාරුස් රාජ්‍යයේ ජනාධිපති ඇලෙක්සැන්ඩර් ලුකෂෙන්කෝ කටයුතු කර තිබෙනවා. බෙලරුස් රාජ්‍යයේ ට්‍රැක්ටර් නිෂ්පාදන කර්මාන්තය ප්‍රවර්ධනය කිරීමේ අරමුණිනුයි ඔහු මෙම ත්‍යාගය රුසියා ජනාධිපතිවරයා වෙත ලබා දී ඇත්තේ. ශාන්ත පීටර්ස්බර්ග් නගරය වෙත පැමිණ ව්ලැඩිමිර් පුටින් හමුවීමටද ලුකෂෙන්කෝ කටයුතු කළා. මින්ස්ක් නමැති ට්‍රැක්ටර් වර්ගය බෙලාරුස්හි ප්‍රධානතම නිෂ්පාදන කර්මාන්තයක්. මෙම ත්‍යාගය සම්බන්ධයෙන් ව්ලැඩිමිර් පුටින් කුමන ප්‍රතිචාරයක් දැක්වූයේද යන්න මෙතෙක් අනාවරණය වී නැති බවයි විදෙස් මාධ්‍ය සදහන් කළේ.   ", "URL": "https://www.itnnews.lk/2023/10/05/439422/", "Category": "ජාත්‍යන්තර පුවත්", "Parent URL": null}