{"Source": "ITN news", "Timestamp": "සැප්තැම්බර් 21, 2022 09:35", "Headline": "ලොව පුරා කොරෝනා නව ආසාදිතයින් හාරලක්ෂ තිස්දහස ඉක්මවයි", "News Content": "ලොව පුරා රටවල් 228 කින් ඊයේ දිනයේ දී හමුවී ඇති කොරෝනා වයිරස ආසාදිතයින් සංඛ්‍යාව හාරලක්ෂ තිස්දහස ඉක්මවා තිබෙනවා. සිදුව ඇති මරණ සංඛ්‍යාව 1056ක්. ඊයේ දිනයේ දී වැඩිම වයිරස ආසාදිතයින් සංඛ්‍යාවක් හමුවී ඇත්තේ ජර්මනියෙන්. එම සංඛ්‍යාව 57,000 කට ආසන්නයි. එමෙන්ම ප්‍රංශයෙන් 51,000 ක් දකුණු කොරියාවෙන් 47,000 ක් හා රුසියාවෙන් 46,000 ක් ලෙස වයිරස ආසාදිතයින් හමුව තිබෙනවා. ගතවූ පැය 24 ට සිදුව ඇති වැඩිම කොරෝනා මරණ සංඛ්‍යාව වන 238 වාර්තා වන්නේ ඇමෙරිකාවෙන්. ඒ සමගම ලොව සමස්ත කොරෝනා මරණ සංඛ්‍යාව හැටපන්ලක්ෂ තිස්තුන්දහස ඉක්මවා ගියා. එමෙන්ම ලොව සමස්ත කොරෝනා වයිරස ආසාදිතයින්ගේ සංඛ්‍යාව හැටඑක් කෝටි අසූලක්ෂයකට අධික බවයි ලෝක සෞඛ්‍ය සංවිධානය පවසන්නේ.     ", "URL": "https://www.itnnews.lk/2023/10/05/436216/", "Category": "Breaking News,ජාත්‍යන්තර පුවත්", "Parent URL": null}