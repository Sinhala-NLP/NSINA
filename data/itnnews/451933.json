{"Source": "ITN news", "Timestamp": "දෙසැම්බර් 24, 2022 14:33", "Headline": "ඇමෙරිකා එක්සත් ජනපද කොංග්‍රසය නව මැතිවරණ නීති කිහිපයක් සම්මත කර ගනී", "News Content": "ඇමෙරිකා එක්සත් ජනපද කොංග්‍රසය නව මැතිවරණ නීති කිහිපයක් සම්මත කරගෙන තිබෙනවා. සාමකාමී ලෙස බලය හුවමාරු කිරීම පහසු කිරීම  සඳහායි මෙම මැතිවරණ නීති හදුන්වා දී ඇත්තේ. 2020 වසරේ පැවති ජනාධිපතිවරණයෙන් පසු ඩොනල්ඩ් ට්‍රම්ප් හිටපු ජනාධිපතිවරයා බලය අත්හැරීමට මැලිකමක් දැක්වීම නිසා ගැටුම්කාරී තත්ත්වයක් ඇති වුණා. එවැනි තත්ත්වයන් යළි ඇති නොවීමට අවශ්‍ය විධිවිධාන නව නීති මගින් හදුන්වා දී තිබෙනවා. මේ පිළිබඳ විශේෂ ප්‍රකාශයක් සිදු කරමින් ජනාධිපති ජෝ බයිඩ්න් සඳහන් කළේ ඇමෙරිකා ප්‍රජාතන්ත්‍රවාදය ආරක්ෂා කර ගැනීම සඳහා මෙම නීති බෙහෙවින් වැදගත් වන බවයි.       ", "URL": "https://www.itnnews.lk/2023/10/05/451933/", "Category": "ජාත්‍යන්තර පුවත්", "Parent URL": null}