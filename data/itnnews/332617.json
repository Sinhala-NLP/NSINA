{"Source": "ITN news", "Timestamp": "අප්‍රේල් 20, 2021 15:56", "Headline": "මන්දපෝෂණයෙන් පෙලෙන වෙනිසියුලා දරුවන් 185000 කට ආහාරමය ආධාර", "News Content": "වෙනිසියුලාවේ ආර්ථිකය කඩා වැටීමත් සමගම මන්දපෝෂණයෙන් පෙලෙන දරුවන් එක් ලක්ෂ අසූ පන්දහසකට අවශ්‍ය ආහාරමය ආධාර ලබාදීමට ලෝක ආහාර වැඩසටහන එකගතාව පල කර තිබෙනවා. කොරෝනා වයිරස ව්‍යාප්තිය සමගම වෙනිසියුලාවේ ආර්ථිකය මේ වනවිට දැඩි කඩා වැටීමකට ලක්ව ඇති බවයි වාර්තා වන්නේ. ඒ සමගම සාමාන්‍ය ජනතාව දැඩි ආර්ථික අපහසුතාවයන්ට මුහුණ පෑම හේතුවෙන් එරට‌ දරුවන් රැසක් සාගින්නෙන් පෙලෙන බව සමීක්ෂණයකින් හෙළිව තිබෙනවා. මෙම වසර තුළ දරුවන් එක් ලක්ෂ අසූ පන් දහසකට අවශ්‍ය ආහාරමය ආධාර ලබාදෙන අතර ඉදිරි වසර දෙක ඇතුලතදී එය ලක්ෂ පහලොව දක්වා වැඩි කිරීමට බලාපොරොත්තු වන බවයි ලෝක ආහාර වැඩසටහන නිවේදනය කරන්නේ.         ", "URL": "https://www.itnnews.lk/2023/10/05/332617/", "Category": "ජාත්‍යන්තර පුවත්", "Parent URL": null}