{"Source": "ITN news", "Timestamp": "ජූලි 11, 2022 11:36", "Headline": "ඩීසල් බවුසරයක් හපුතලේදී පෙරළෙයි (VIDEO)", "News Content": "ඩීසල් බවුසරයක් හපුතලේ දී පෙරලී තිබෙනවා. ත්‍රිකුණාමලය තෙල්  පර්යන්තයේ සිට හපුතලේ ඛනිජ තෙල් ගබඩාව වෙත ඩීසල් ප්‍රවාහනය කරමින් තිබූ බවුසරයකුයි මෙලෙස පෙරලී ඇත්තේ. හපුතලය නගරය ආසන්නයේ දී මාර්ගයෙන් ඉවතට පැන තාප්පයක වැදී පෙරළිමෙන් මෙම අනතුර සිදුවුණා. ඉන් බවුසරයේ රියදුරු බරපතල තුවාල ලබා දියතලා රෝහලට ඇතුළත් කෙරුණා. අනතුරත් සමඟ බවුසරයෙන් ඩීසල් ගලා යමින් තිබෙන අතර ජනතාව එම ඩීසල් එකතු කිරීමට උත්සාහ කරන ආකාරය දැක ගත හැකි වුනේ. වාහනවලින් පවා පැමිණ ඩීසල් එකතු කිරීමට ජනතාව එක්රොක් වීමත් සමඟ මාර්ග තදබදයක් ද ඇති වුණා. හපුතලේ පොලිසිය මෙම ස්ථානයට ආරක්ෂාව සපයා ඇති අතර  වෙනත් බවුසර් වෙත ඉන්ධන මාරු කිරීමට කටයුතු කෙරුණා. ", "URL": "https://www.itnnews.lk/2023/10/05/422487/", "Category": "දේශීය පුවත්", "Parent URL": null}