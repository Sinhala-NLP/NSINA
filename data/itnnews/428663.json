{"Source": "ITN news", "Timestamp": "අගෝස්තු 13, 2022 13:43", "Headline": "පාස්කු ප්‍රහාරයේ වින්දිතයන්ට පාප් වහන්සේ ලබා දුන් මුදල් ආධාර බෙදා දෙයි", "News Content": "පාස්කු ඉරුදින ත්‍රස්ත ප්‍රහාරයේ වින්දිතයන්ට පාප් වහන්සේ ලබා දුන් මුදල් ආධාර බෙදා දීම අද අගරදගුරු අති උතුම් මැල්කම් කාදිනල් රංජිත් හිමිපාණන්ගේ ප්‍රධානත්වයෙන් අද ආරම්භ කෙරුණා. ආධාර බෙදාදීම අද දිනයේ සිදුවුණේ කටුවාපිටිය ශාන්ත සෙබස්තියන්දෙව් මැදුරේදී. මෙම ආධාර අද සහ හෙට දිනයන්හිදී වින්දිතයන් හට ලබාදීමට නියමිත බව වාර්තා වනවා. මෙම ආධාර පාස්කු ඉරුදින ත්‍රස්ත ප්‍රහාරයේදී මියගිය අයගේ ඥාතීන්ටද, තුවාල ලැබූ සහ සදාකාලික ආබාධ තත්ත්වයට පත්වූවන් වෙනුවෙන් ද ලබා දෙනු ඇති. පාස්කු ප්‍රහාරයේ වින්දිතයන් රැකබලා ගන්නා වැඩපිළිවෙළ පිළිබදව ඉකුත් පෙබරවාරි මාසයේ වතුකානයේ සංචාරයක නිරත වූ කාදිනල්තුමන්ගෙන් පාප් වහන්සේ විමසා ඇති අතර එම වැඩපිළිවෙළ ශක්තිමත් කිරිම වෙනුවෙන් මෙම ආධාර මුදල ලබා දුන් බවයි සදහන් වන්නේ. යූරෝ ලක්ෂයක එනම් රුපියල් කෝටි හතරක් පමණ මුදලක් පාප් වහන්සේ එහිදී ලබා දී ඇති බව සදහන්.   ", "URL": "https://www.itnnews.lk/2023/10/05/428663/", "Category": "දේශීය පුවත්", "Parent URL": null}