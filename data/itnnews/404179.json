{"Source": "ITN news", "Timestamp": "මාර්තු 27, 2022 16:57", "Headline": "කොහුවල ගුවන් පාලමේ ඉදිකිරීම් 46% ක් අවසන්", "News Content": "කොහුවල ගුවන් පාලමේ ඉදිකිරීම් මේ වනවිට සියයට 46 ක් අවසන්වී තිබෙනවා. අමාත්‍ය ජොන්ස්ටන් ප්‍රනාන්දු මහතා ඉදිකිරීම්වල වර්තමාන ප්‍රගතිය සොය බැලීම සදහා විශේෂ සාකච්ඡාවක් කැදවා තිබුණා. ඒ මහා මාර්ග අමාත්‍යාංශයේදී. එහිදී අනාවරණය වූයේ ඉදිකිරීම් වලින් සියයට 46 ක් පමණ අවසන් බවයි. ව්‍යාපෘතිය සදහා වැය වන මුදල රුපියල් මිලියන 2648 ක්. ව්‍යාපෘතිය මාස 22 ක් තුළ අවසන් කිරීමට නියමිතයි. හංගේරියානු රජයේ මූල්‍යාධාර ඒ සදහා හිමිවනවා. කොළඹ නගරය ආශ්‍රිතව පවතින දැඩි රථ වාහන තදබදයට පිලියමක් ලෙසයි මෙම ගුවන් පාලම ඉදිකෙරෙන්නේ.     ", "URL": "https://www.itnnews.lk/2023/10/05/404179/", "Category": "දේශීය පුවත්", "Parent URL": null}