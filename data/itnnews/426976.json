{"Source": "ITN news", "Timestamp": "අගෝස්තු 5, 2022 15:00", "Headline": "යුක්රේනය තුළ පිහිටි යුරෝපයේ විශාලතම න්‍යෂ්ටික බලාගාරය දැඩි අනතුරක", "News Content": "යුක්රේනය තුළ පිහිටි යුරෝපයේ විශාලතම න්‍යෂ්ටික බලාගාරය මේ වන විට දැඩි අනතුරක පවතින බව මහාබ්‍රිතාන්‍ය බුද්ධි අංශ පවසනවා. යුක්රේනයේ සපෝරිශ්ෂියා නමැති න්‍යෂ්ටික බලාගාරය රුසියා හමුදා අතට පත්වීමෙන් පසු එහි ආරක්ෂාව සම්බන්ධයෙන් දැඩි ගැටලුකාරී තත්ත්වයක් මතු වී ඇති  බවයි මහා බ්‍රිතාන්‍ය බුද්ධි අංශ පවසන්නේ. පසුගිය  මාර්තු මාසයේ සිට මෙම බලාගාරය රුසියා හමුදා අතට පත්ව තිබෙනවා. රුසියා හමුදා අතින් සිදුව ඇති අත්වැරදීමකින් දැඩි හානියක් සිදුවිය හැකි බවට එක්සත් ජාතීන්ගේ සංවිධානායේ න්‍යෂ්ටික කටයුතු පිළිබඳ විශේෂඥයන් ද අනතුරු අඟවා ඇති බවයි විදෙස් මාධ්‍ය වාර්තා කළේ. අධිපීඩනයට ලක් කළ විකිරණ සක්‍රිය මෙහෙයුම් පද්ධති 6 කින් මෙම බලාගාරය සමන්විතයි.           ", "URL": "https://www.itnnews.lk/2023/10/05/426976/", "Category": "Breaking News,ජාත්‍යන්තර පුවත්", "Parent URL": null}