{"Source": "ITN news", "Timestamp": "ජූලි 28, 2021 12:09", "Headline": "අගමැති අමරපුර මහානිකායේ අභිනව මහානායක හිමියන් බැහැදකී", "News Content": "අග්‍රමාත්‍ය මහින්ද රාජපක්ෂ මහතා ශ්‍රී ලංකා අමරපුර මහානිකායේ අභිනව උත්තරීතර මහානායක ධුරයට පත් අග්ගමහා පණ්ඩිත අතිපූජ්‍ය දොඩම්පහල චන්ද්‍රසිරි ස්වාමීන් වහන්සේ බැහැදුටුවා. රාජගිරිය කලපලුවාව තපෝවන භාවනා මධ්‍යස්ථානයට පැමිණි අග්‍රාමාත්‍යවරයා අතිපූජ්‍ය දොඩම්පහල චන්ද්‍රසිරි ස්වාමීන් වහන්සේ බැහැදැක සුව දුක් විමසුවා. අනතුරුව උන්වහන්‌සේ මෙහිදි කෙටි අනුශාසනාවක් ද සිදු කළා. නිවාස අහිමි සාමණේර ස්වාමීන් වහන්සේගේ පවුල් වෙනුවෙන් නිවාස ලබා දීම සදහා ගෙන යන වැඩපිළිවෙල පුළුල් කිරීම කෙරෙහි අවධානය යොමු කරන ලෙස උන්වහන්සේ දැනුම් දුන්නා.     ", "URL": "https://www.itnnews.lk/2023/10/05/352345/", "Category": "දේශීය පුවත්", "Parent URL": null}