{"Source": "ITN news", "Timestamp": "අගෝස්තු 29, 2021 12:09", "Headline": "ගෙවීගිය පැය 24 තුළ නිරෝධායන නීති උල්ලංඝනය කළ 718 දෙනෙකු අත්අඩංගුවට", "News Content": "නිරෝධායන නීති උල්ලංඝනය කිරීම සම්බන්ධයෙන් ගෙවී ගිය පැය 24 තුළ දී පුද්ගලයන් 718 දෙනෙකු අත්අඩංගුවට ගත් බව පොලිසිය සඳහන් කළා. එළඹෙන සැප්තැම්බර් 6 වනදා අලුයම 4 දක්වා දිවයිනටම ක්‍රියාත්මක වන පරිදි නිරෝධායන ඇදිරිනීතිය ක්‍රියාත්මක කිරීමටයි රජය තීරණය කළේ. ඒ අනුව නිරෝධායන නීති කඩ කරන්නන් සොයා නීතිය දැඩිව ක්‍රියාත්මක කිරීමට පොලීසිය පියවර ගෙන තිබෙනවා. ඊයේ දින සිදු කෙරුණු මෙහෙයුම්වලදී නිරෝධායන ඇදිරිනීතිය උල්ලංඝනය කළ රථ වාහන 73 ක් ද පොලිස් භාරයට ගෙන ඇති බවයි පොලිස් මාධ්‍ය ප්‍රකාශක කාර්යාලය නිවේදනය කළේ. මේ වනවිට සමස්තයක් ලෙස පුද්ගලයන් 61000 කට වැඩි සංඛ්‍යාවක් නිරෝධායන නීති උල්ලංඝනය කිරීම සම්බන්ධයෙන් අත්අඩංගුවට ගෙන තිබෙනවා. බස්නාහිර පළාතින් පිටවන සහ ඇතුලුවන වාහන සහ පුද්ගලයන් ස්ථාන 13 කදී ඊයේ දිනයේ දී පරීක්ෂාවට ලක් වූ බවයි පොලිසිය සඳහන් කළේ.     ", "URL": "https://www.itnnews.lk/2023/10/05/358999/", "Category": "Breaking News,දේශීය පුවත්", "Parent URL": null}