{"Source": "ITN news", "Timestamp": "සැප්තැම්බර් 25, 2023 11:53", "Headline": "රාජ්‍ය ඇමැති චානකගේ මාමණ්ඩියගේ ඝාතකයා සොයා පුළුල් පරීක්ෂණ", "News Content": "රාජ්‍ය අමාත්‍ය ඩී වී චානක මහතාගේ මාමන්ඩිය වූ ඝාතනයට ලක්වූ ව්‍යාපාරික ලලිත් වසන්ත මෙන්ඩිස් මහතාගේ දේහය ගාල්ල වුඩ්වඩ් මාවත පිහිටි නිවසට රැගෙන එනු ලැබුවා. ගාල්ල ඩික්මන් පාර ප්‍රදේශයේ සිදු කළ වෙඩි තැබීමකින් විදුලිබල හා බලශක්ති රාජ්‍ය අමාත්‍ය ඩී.වී චානක මහතාගේ මාමන්ඩිය ජීවිතක්ෂයට පත් වුණා. යතුරු පැදියකින් පැමිණී පුද්ගලයන් දෙදෙනෙකු රාජ්‍ය අමාත්‍ය  ඩී.වී චානක මහතාගේ මාමන්ඩිය  වූ ව්‍යාපාරික ලලිත් වසන්ත මෙන්ඩිස් මහතාට මෙසේ වෙඩි තබා ඇති බවයි පොලීසිය පවසන්නේ. ඔහු ගමන්ගත් මෝටර් රථය පසුපස හඹා ආ සැකකරුවන් දෙදෙනා මෙසේ වෙඩි තබා පලාගොස් ඇති බවයි පැවසෙන්නේ. මෝටර් රථයට වෙඩි ප්‍රහාර 10 ක් එල්ල කර ඇති අතර සිද්ධියෙන් බරපතල තුවාල ලැබූ ලලිත් ප්‍රසන්න මහතා කරාපිටිය ශික්ෂණ රෝහලට ඇතුළුත් කිරීමට කටයුතු කර තිබුණද ඒ වන විටත් ඔහු ජීවිතක්ෂයට පත්ව සිටි බව  රෝහල් කාර්ය මණ්ඩලය සදහන් කළා. ගාල්ල අතිරේක මහේස්ත්‍රාත් ලක්මිණි විදානගමගේ සිද්ධිය වූ ස්ථානයට පැමිණ මහේස්ත්‍රාත් පරික්ෂණ පැවැත්වුවා. කරාපිටිය ශික්ෂණ රෝහලේ අධිකරණ වෛද්‍ය නිලධාරී රුවන් නානායක්කාර මහතා ස්ථානීය පරික්ෂණ සිදු කළ අතර සැකකරුවන් සොයා මේ වන විටත් අංශ කිහිපයක් ඔස්සේ පොලිස් විමර්ශන ක්‍රියාත්මකයි. මේ අතර ප්‍රහාරයෙන් මිය ගිය ලලිත් වසන්ත මහතාගේ දේහය ඊයේ රාත්‍රීයේ ගාල්ල වුඩ්වඩ් මාවත නිවෙස වෙත රැගෙන එනු ලැබුවා. දේශය පිළිබද අවසන් කටයුතු දඩල්ල පොදු සුසාන භුමියේ දී අද පස්වරුවේ සිදු කිරීමට නියමිතයි.   ", "URL": "https://www.itnnews.lk/2023/10/05/518363/", "Category": "Breaking News,දේශීය පුවත්,ප්‍රධාන පුවත", "Parent URL": null}