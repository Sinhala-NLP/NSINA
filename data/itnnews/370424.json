{"Source": "ITN news", "Timestamp": "ඔක්තෝබර් 19, 2021 17:15", "Headline": "ගුවන්තොටින් පිටමං කිරීමට ගිය මිලියන 70ක රන් බිස්කට් රාජසන්තක කරයි", "News Content": "නිති විරෝධී ලෙස මෙරටට ගෙන්වූ රුපියල් මිලියන 70කට වඩා වටිනා රන් බිස්කට් තොගයක් සමග ගුවන්තොටුපොල සේවකයෙකු අත්අඩංගුවට ගැනුණා. රන් බිස්කට් 48ක් ඉතා සූක්ෂම ලෙස ශරීරයේ සගවාගෙන ගුවන්තොටුපොළ පරිශ්‍රයෙන් පිටතට රැගෙන යාමට උත්සාහ කිරීමේදීයි ගුවන්තොටුපොල සේවකයා අත්අඩංගුවට ගැනුණේ. අත්අඩංගුවට ගත් රන් බිස්කට් තොගයෙහි මුළු බර ග්‍රෑම් 4848ක්. ඔහු පිරිසිදු කිරීම් අංශයේ අධීක්ෂකවරයෙකු බවයි ශ්‍රී ලංකා රේගුව පවසන්නේ. රන් භාණ්ඩ රාජසන්තක කර ඇති අතර ශ්‍රී  ලංකා රේගු මත්ද්‍රව්‍ය පාලන අංශය මගින් ඉදිරි විමර්ශන සිදු කෙරෙනවා. සිද්ධිය සම්බන්ධයෙන් ඉදිරි විමර්ශන කටයුතු, ශ්‍රී ලංකා රේගු මත්ද්‍රව්‍ය පාලන අංශයේ නිලධාරීන් විසින් සිදු කරනු ලබනවා. ", "URL": "https://www.itnnews.lk/2023/10/05/370424/", "Category": "Breaking News,දේශීය පුවත්", "Parent URL": null}