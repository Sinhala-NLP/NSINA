{"Source": "ITN news", "Timestamp": "පෙබරවාරි 5, 2022 16:29", "Headline": "හෙට රාත්‍රී කාලයේ සිට කාලගුණ තත්ත්වයේ තරමක වෙනසක්", "News Content": "හෙට දින (06) රාත්‍රී කාලයේ සිට පවතින වියළි කාලගුණ තත්ත්වයේ තරමක වෙනසක් බලාපොරොත්තුවන බව කාලගුණ විද්‍යා දෙපාර්තමේන්තුව පවසයි. නැගෙනහිර, ඌව සහ උතුරු-මැද පළාත්වලත් හම්බන්තොට සහ මාතලේ දිස්ත්‍රික්කවලත් වැසි වාර කිහිපයක් ඇතිවේ. සබරගමුව පළාතේත් නුවරඑළිය, කළුතර, ගාල්ල සහ මාතර දිස්ත්‍රික්කවලත් සවස් කාලයේ ස්ථාන ස්වල්පයක වැසි හෝ ගිගුරුම් සහිත වැසි ඇති වේ. බස්නාහිර, සබරගමුව, මධ්‍යම, උතුරු-මැද සහ වයඹ පළාත්වලත් ගාල්ල සහ මාතර දිස්ත්‍රික්කවලත් ඇතැම් ස්ථානවල උදෑසන කාලයේදී මීදුම් සහිත තත්ත්වයක් බලාපොරොත්තු විය හැක. ", "URL": "https://www.itnnews.lk/2023/10/05/393422/", "Category": "කාලගුණ අනාවැකිය,දේශීය පුවත්", "Parent URL": null}