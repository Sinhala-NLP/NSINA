{"Source": "ITN news", "Timestamp": "ජූලි 28, 2023 10:42", "Headline": "බඹර ප්‍රහාරයකින් සිසුන් පිරිසක් රෝහල් ගත කෙරේ", "News Content": "මැදවච්චිය, කඩවත්ගම ප්‍රදේශයේ පිහිටි විද්‍යාලයක තිබූ බඹරයක් ඊයේ (27) දහවල් කාලයේ රිලවුන් විසින් ඇවිස්සීම හේතුවෙන් ළමුන් 17 දෙනෙකු තුවාල ලබා මැදවච්චිය රෝහලට ඇතුළත් කර තිබෙනවා. අමතර පන්ති සඳහා සහභාගී වෙමින් සිටි ළමුන් එසේ තුවාල ලබා ඇති බවයි පොලිසිය සඳහන් කරන්නේ. තුවාල ලැබූ ළමුන් අතර පිරිමි ළමුන් 10ක් හා ගැහැණු ළමුන් 07 දෙනෙකු සිටින අතර එ් ළමයෙකු වැඩිදුර ප්‍රතිකාර සඳහා අනුරාධපුර රෝහල වෙත මාරුකර යවා තිබෙනවා.  ", "URL": "https://www.itnnews.lk/2023/10/05/503318/", "Category": "දේශීය පුවත්", "Parent URL": null}