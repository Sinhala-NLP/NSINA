{"Source": "ITN news", "Timestamp": "ஆகஸ்ட் 22, 2022 11:24", "Headline": "சீன ஆய்வு கப்பல் ஹம்பாந்தோட்டையிலிருந்து மீள பயணத்தை ஆரம்பிக்கவுள்ளது..", "News Content": "யுவான் வேங் 5 சீன ஆய்வு கப்பல் இன்றைய தினம் ஹம்பாந்தோட்டை துறைமுகத்திலிருந்து பயணிக்கவுள்ளதாக ஹாபர் மாஸ்டர் நிர்மால் சில்வா தெரிவித்துள்ளார். ஹம்பாந்தோட்டை முறைமுகத்தில் இன்று மாலை பயணிக்கும் சீன ஆய்வு கப்பலும், பயணப்பாதை தொடர்பில் எவ்வித தகவல்களும் இதுவரை வெளிப்படுத்தப்படவில்லை. இன்றைய தினம் துறைமுகத்தின் அனுமதி வழங்கும் நடவடிக்கை இடம்பெற்றதன் பின்னர் யுவான் வேங் 5 கப்பல் பயணிக்குமெனவு அவர் சுட்டிக்காட்டியுள்ளார். கடந்த 16ம் திகதி ஹம்பாந்தோட்டை துறைமுகத்தை குறித்த கப்பல் வந்தடைந்திருந்தது. சீன கப்பலின் வருகை குறித்து பல்வேறு இராஜதந்திர ரீதியிலான பிரச்சினைகளும் எழுந்தன. 400க்கும் அதிகமான கப்பல் பணியாளர்களுடன் வருகை தந்த குறித்த கப்பலில் பல்வேறு நவீன தொழிற்ப வசதிகள் காணப்படுகின்றன. ஹம்பாந்தோட்டை துறைமுகத்தில் தரித்திருந்த குறித்த கப்பலுக்கு தேவையான எரிபொருள் பெற்றுக்கொடுக்கப்பட்டதோடு, உணவு உள்ளிட்ட ஏனைய தேவைகளும் பூர்த்தி செய்யப்பட்டுள்ளன. குறித்த கப்பலின் ஊடாக கிழக்கு இந்திய பெருங்கடல் பகுதியில் விண்வெளி கண்காணிப்பு நடவடிக்கைகள் மேற்கொள்ளப்பட்டுள்ளன. அதன் காரணமாக எந்தவொரு நாட்டுக்கும் அச்சுறுத்தல் இல்லையென சீனா தெரிவித்துள்ளது. ", "URL": "https://www.itnnews.lk/2023/10/05/430395/", "Category": "Breaking News,தேசிய செய்திகள்", "Parent URL": null}