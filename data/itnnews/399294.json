{"Source": "ITN news", "Timestamp": "මාර්තු 3, 2022 12:38", "Headline": "ශ්‍රී ලංකා – ඉන්දියා පළමු ටෙස්ට් ක්‍රිකට් තරගය හෙට", "News Content": "ශ්‍රී ලංකාව හා ඉන්දියාව අතර පැවැත්වෙන පළමු ටෙස්ට් ක්‍රිකට් තරගය හෙට මොහාලිහි දී ආරම්භවීමට සියලු කටයුතු සූදානම්ව පවතිනවා. මෙවරත් ටෙස්ට් තරගාවලිය සදහා එක්වන ශ්‍රී ලංකා කණ්ඩායමේ නායකත්වය හිමිව තිබෙන්නේ දිමුත් කරුණාරත්නටයි. ඉන්දියාව සමග පැවැත්වෙන ටෙස්ට් තරගාවලියේ ශ්‍රී ලංකා සංචිතය සදහා පැතුම් නිශ්ශංක,  ළහිරු තිරිමාන්න,   ධනංජය ද සිල්වා,  කුසල් මෙන්ඩිස් ,  ඇන්ජලෝ මැතිව්ස්,  දිනේෂ් චන්දිමාල්,  චරිත් අසලංක,  නිරෝෂන් දික්වැල්ල,  චාමික කරුණාරත්න,  රමේෂ් මෙන්ඩිස්,  ලහිරු කුමාර,  ඇතුලු ක්‍රීඩකයන් 18 දෙනෙකු ඇතුලත් කර තිබෙනවා. මේ අතර ඉන්දීය කණ්ඩායමේ ප්‍රබල ටෙස්ට් පිතිකරුවන් දෙදෙනෙකු වන චෙස්ටර්වර් පුජාරා සහ අජින්කයා රහානි හෙට තරගය සදහා ක්‍රීඩා නොකරන බවටයි එරටින් ලැබෙන ආරංචි මාර්ග සදහන් කරන්නේ. එමෙන්ම ඉන්දීය ක්‍රිකට් ක්‍රීඩක විරාට් කෝලි තම සියවන ටෙස්ට් තරගයට හෙට ක්‍රීඩා කරන අතර හෙට දිනයේදී තරගය ක්‍රීඩා ප්‍රේක්ෂකයන් සදහා සම්පූර්ණයෙන්ම විවෘත කර ඇති බවයි වාර්තා වන්නේ. තරගය ශ්‍රී ලංකා වේලාවෙන් හෙට පස්වරු 09.30 ට ආරම්භ වීමට නියමිතයි. පන්දුවෙන් පන්දුවට සියලු විස්තර සජීවීව ගෙන ඒමට ස්වාධීන රූපවාහිනිය සූදානමින් සිටිනවා. මධ්‍යම ආසියානු වෙරළ වොලිබෝල් ශූරතාවලිය පසුගියදා මීගමුව බීච් පාර්ක් වෙරළ උද්‍යානයේදී පැවැත්වුණා. මාලදිවයින,  පාකිස්ථානය,  ඉරාකය,  උස්බෙකිස්ථානය සහ ශ්‍රී ලංකාව මෙවර පිරිමි ශූරතාව සදහා තරග වැදුණා. එක් රටකින් කණ්ඩායම් දෙක බැගින් තරග බිමට පිවිසුනත් ශ්‍රී ලංකාවෙන් කණ්ඩායම් 3 ක් ඉදිරිපත් වී සිටියා. අමාත්‍ය නාමල් රාජපක්ෂ ත්‍යාග ප්‍රදානයට එක්ව සිටියා. නෙස්ලේ ආයතනය,  මයිලෝ සන්නාමය යටතේයි මීට අනුග්‍රහය දක්වා තිබුනේ.       ", "URL": "https://www.itnnews.lk/2023/10/05/399294/", "Category": "ක්‍රීඩා,දේශීය පුවත්", "Parent URL": null}