{"Source": "ITN news", "Timestamp": "මැයි 18, 2023 09:35", "Headline": "යුක්‍රේන හා චීන නියෝජිතයින් අතර විශේෂ සාකච්ඡාවක්", "News Content": "යුක්‍රේන හා චීන නියෝජිතයින් අතර යුක්‍රේන රුසියා සාම සැලැස්ම සම්බන්ධයෙන් විශේෂ සාකච්ඡාවක් පැවැත්වුණා. යුක්‍රේන විදේශ අමාත්‍යවරයා හා චීනයේ යුරෝඑෂියා කලාපයේ විශේෂ නියෝජිතයා අතර කියෙව් අගනුවර දී මෙම විශේෂ සාකච්ඡාවක් සිදු කෙරුණා. යුක්‍රේනයට අයත් භූමියෙන් කිසිදු කොටසක් රුසියාවට අයත් වන පරිදි සැකසූ සාම යෝජනාවලියකට තම රට කිසිවිටක එකඟතාව පළ නොකරන බවයි යුක්‍රේන විදේශ කටයුතු අමාත්‍යවරයා මෙහිදි සඳහන් කර සිටියේ. යුධ මෙහෙයුම් අරතුරදි මේ වන තෙක් රුසියාව අත්පත් කර ඇති යුක්‍රේනයට අයත් සියලු භූමි භාගයන් නැවත යුක්‍රේනයට භාරදීම සිදුකළ යුතු බව ද ඔහු මෙහිදි පෙන්වා දුන්නා. එළඹෙන සාම ගිවිසුම හරහා යුක්‍රේනයේ ස්වෛරීත්වයට හා භෞමික අඛණ්ඩතාවයට හානියක් සිදු නොවිය යුතු බව ද යුක්රේන විදේශ කටයුතු අමාත්‍යවරයා චීන නියෝජිතයාට සඳහන් කළා.               ", "URL": "https://www.itnnews.lk/2023/10/05/484228/", "Category": "ජාත්‍යන්තර පුවත්", "Parent URL": null}