{"Source": "ITN news", "Timestamp": "මැයි 19, 2023 13:10", "Headline": "ඊශ්‍රායලයේ සහ ශ්‍රී ලංකාවේ 75 වන ජාතික නිදහස් සංවත්සරය වෙනුවෙන් උත්සවයක්", "News Content": "ඊශ්‍රායලයේ සහ ශ්‍රී ලංකාවේ 75 වන ජාතික නිදහස් සංවත්සරය වෙනුවෙන් උත්සවයක් විහාරමහාදේවි එළිමහන් රංග පීඨයේදී පැවැත්වුණා. ඊශ්‍රායල් ශ්‍රී ලංකා සහයෝගීතා ව්‍යාපාරයයි එය සංවිධාන කළේ. සර්ව ආගමික පූජකවරුන් ඇතුළු ආරාධිතයන් රැසක් මෙම අවස්ථාවට එක්ව සිටියා. දෙරට අතර රාජ්‍ය තාන්ත්‍රික සබඳතා ශක්තිමත් කර සහයෝගීතාව වර්ධනය කිරීමේ අරමුණිනුයි මෙය සංවිධාන කර තිබුණේ. ත්‍රස්තවාදය අවසන් කිරීමටද ඊශ්‍රායලය සහාය දුන් අතර ආර්ථික, කෘෂිකාර්මික, අධ්‍යාපනික ආදී ක්ෂේත්‍ර තුළින් දෙරට අතර  සබදතා තවදුරටත් වර්ධනය කිරීම අරමුණ බවයි මෙහිදී ප්‍රකාශ වුණේ.       ", "URL": "https://www.itnnews.lk/2023/10/05/484618/", "Category": "දේශීය පුවත්", "Parent URL": null}