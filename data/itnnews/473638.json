{"Source": "ITN news", "Timestamp": "අප්‍රේල් 6, 2023 12:24", "Headline": "වෛද්‍යවරයෙකු ලෙස පෙනී සිටිමින් මුදල් වංචා කළ අයෙකු අත්අඩංගුවට", "News Content": "විදේශ රැකියා ලබාදෙන බව පවසමින් මුදල් වංචා කළ බව කියන වෛද්‍යවරයෙකු ලෙස පෙනී සිටි අයෙකු රිජ්වේ ආර්යා ළමා රෝහල ඉදිරිපිට දී අත්අඩංගුවට ගැණුනා. වෙද නලාවක් බෙල්ලෙහි රඳවා ගනිමින් වෛද්‍යවරයෙකු ලෙස පෙනි සිටි මෙම පුද්ගලයා කොළඹ ජාතික රෝහලේ හා රිජ්වේ ආර්යා ළමා රෝහලේ සැරි සරා තිබෙනවා. එමෙන්ම වෛද්‍යවරුන්ට අදාළ උපකරණ රැසක් ද මොහු ළඟ තිබු බවයි වාර්තා වන්නේ. සිය බිරිඳගේ නමට ඇති ඕස්ට්‍රේලියාවේ ඇපල් වත්තක සේවය කිරිම සඳහා කම්කරුවන් අව්‍යශ බව පවසමින් ඔහු මෙම මුදල් වංචාවේ නිරතවී ඇති බවයි බොරැල්ල පොලීසිය සඳහන් කරන්නේ. වයස අවුරුදු 56ක් වන මෙම පුද්ගලයා වතුපිටිවල රැක්ගහවෙල ප්‍ර දේශයේ තාවකාලික පදිංචිකරුවෙක්.       ", "URL": "https://www.itnnews.lk/2023/10/05/473638/", "Category": "දේශීය පුවත්", "Parent URL": null}