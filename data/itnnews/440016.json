{"Source": "ITN news", "Timestamp": "ඔක්තෝබර් 11, 2022 15:28", "Headline": "අකුරැස්ස ප්‍රාදේශීය සභාවේ හිටපු සභාපති සාරුව සුනිල් නිදොස් කොට නිදහස්", "News Content": "බාලවයස්කාර දැරියක් දූෂණය කිරීමේ චෝදනාව මත වරදකරු වී බරපතල වැඩ සහිත සිර දඬුවම් නියම වී සිටි අකුරැස්ස ප්‍රාදේශීය සභාවේ හිටපු සභාපති සාරුව ලියනගේ සුනිල් මහතා සියලු චෝදනාවලින් නිදොස්කොට නිදහස් කෙරුණා. 2012 වසරේදීයී බාලවයස්කාර දැරියක් දූෂණය කිරීමේ චෝදනාව මත අකුරැස්ස ප්‍රාදේශීය සභාවේ හිටපු සභාපති සාරුව ලියනගේ සුනිල් මහතාට වසර 15 ක බරපතල වැඩ සහිත සිර දඬුවම් නියම කර තිබුණා. ඒ කොළඹ මහාධිකරණය මගින්. 2020 වසරේ ජනවාරි 17 වනදා ලබා දුන් මෙම තීන්දුවට අමතරව රුපියල් 25,000 ක දඩ මුදලක් සහ රුපියල් දෙලක්ෂ පනස් දහසක වන්දයක් ගෙවන ලෙස ද විත්තිකරුට නියම කෙරුණා. එම දඩුවමට එරෙහිව  සාරුව ලියනගේ සුනිල් මහතා අභියාචනා පෙත්සමක් ඉදිරිපත් කළා. තමාට පනවා තිබෙන සිර දඬුවමින් නිදොස් කොට නිදහස් කරන ලෙසයි විත්තිකරු එමඟින් ඉල්ලා තිබුණේ. ඒ අනුව එම පෙත්සමේ තීන්දුව ප්‍රකාශයට පත් කරමින් අභියාචනාධිරණ විනිසුරු මඩුල්ල මෙම තීන්දුව ලබා දුන්නා. ", "URL": "https://www.itnnews.lk/2023/10/05/440016/", "Category": "Breaking News,දේශීය පුවත්", "Parent URL": null}