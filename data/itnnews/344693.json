{"Source": "ITN news", "Timestamp": "ජූනි 23, 2021 15:41", "Headline": "ඇපල් ‌ඩේලි පුවත්පත වසා දමයි", "News Content": "හොංකොංහි ප්‍රධාන පුවත්පතක් වන ඇපල් ‌ඩේලි පුවත්පත වසා දමන බවට එම සමාගම නිවේදනය කරනවා. හොංකොංහි ජාතික ආරක්ෂක නීතිය කඩ කරන බවට චෝදනා කරමින් හොංකොං පොලිසිය පසුගිය සතියේදී එම පුවත්පත් ආයතනය වටලා දින කිහිපයකට පසුවයි මෙම තීරණය ගෙන ඇත්තේ. එම පුවත්පතේ ප්‍රධාන කතෘ ඇතුලු ප්‍රධානීන් පස් දෙනෙකු අත්අඩංගුවට ගෙන ඇති බවද එරට මාධ්‍ය වාර්තා කරනවා. වසර 26 කට වඩා පැරණි මෙම පුවත්පත එහි අවසාන මුද්‍රණය ලබන සෙනසුරාදා දිනයේදී නිකුත් කරන බවයි එරට මාධ්‍ය වාර්තා කරන්නේ.   ", "URL": "https://www.itnnews.lk/2023/10/05/344693/", "Category": "ජාත්‍යන්තර පුවත්", "Parent URL": null}