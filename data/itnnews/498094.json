{"Source": "ITN news", "Timestamp": "ජූලි 7, 2023 12:17", "Headline": "ප්‍රතිපත්ති පොලී අනුපාතික අඩු කිරීමේ වාසිය කඩිනමින්ම වෙළෙඳපොළ වෙත ලබාදීමට පියවර", "News Content": "ශ්‍රී ලංකා මහ බැංකුව සිය ප්‍රතිපත්ති පොලී අනුපාතික අඩු කිරීමේ වාසිය කඩිනමින්ම වෙළෙඳපොළ වෙත ලබාදීමට පියවර ගෙන තිබෙනවා. ශ්‍රී ලංකා මහ බැංකුව නිත්‍ය තැන්පතු අනුපාතිකය හෙවත් එස් ඩී එෆ් ආර් අගය 11% සහ නිත්‍ය ණය පහසුකම් අනුපාතිකය හෙවත් එස් එල් එෆ් ආර් අගය 12% දක්වා අඩු කිරීමට තීරණය කළා. පසුගිය මැයි 31 වනදාද මහ බැංකුව ප්‍රතිපත්ති පොළී අනුපාතික වාර්තාගත ලෙස පහත දැමීමට කටයුතු කළා. ඒ පිළිවෙළින් 13% හා 14% දක්වා පදනම් අංක 250 කින්. මේ අතර පසුගිය ජුනි මාසය අවසන් වන විට මෙරට දළ නිල සංචිත ප්‍රමාණය චීන මහජන බැංකුවේ හුවමාරු පහසුකමද ඇතුළත්ව ඇමෙරිකා ඩොලර් බිලියන 3.5ක් ලෙස වාර්තා වනවා. මෙරට ආර්ථික අර්බුදයෙන් ගොඩඒම සදහා ජාත්‍යන්තර මූල්‍ය අරමුදලේ මැදිහත්වීම විනිවිධභාවයකින් සිදු කර ඇති බවට ඔවුන්ගේම වාර්තාවලින් පෙන්වා දී ඇතැයි විෂය පිළිබඳ ප්‍රවීණයන් පෙන්වා දෙනවා.     ", "URL": "https://www.itnnews.lk/2023/10/05/498094/", "Category": "Breaking News,නවතම පුවත්", "Parent URL": null}