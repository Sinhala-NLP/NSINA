{"Source": "ITN news", "Timestamp": "සැප්තැම්බර් 26, 2023 15:05", "Headline": "මාලි රාජ්‍යයේ ජනාධිපතිවරණය කල් දමයි", "News Content": "මාලි රාජ්‍යයේ පැවැත්වීමට නියමිත ජනාධිපතිවරණය තාක්ෂණික දෝෂයක් හේතුවෙන් කල්දැමීමට තීරණය කර තිබෙනවා. මාලි රාජ්‍යයේ ජනාධිපතිවරණය ලබන පෙබරවාරි මාසයේ දී පැවැත්වීමට නියමිත අතර තාක්ෂණික ගැටලුවක් හේතුවෙන් මැතිවරණය කල්දැමීමට සිදුවන බවයි එරට හමුදා පාලනය නිවේදනය කර ඇත්තේ. පෙබරවාරි 4 සහ 18 යන දෙදින තුළදී අදියර දෙකක් යටතේ ජනාධිපතිවරණය පැවැත්වීමට නියමිතව තිබුණා. නව ව්‍යවස්ථාව බලාත්මක කිරීමේ දී මෙම තාක්ෂණික ගැටලුව පැනනැගී ඇති බවයි හමුදා පාලනය පෙන්වා දෙන්නේ. කෙසේ වුවද මැතිවරණය පැවැත්වීමට යෝජිත දිනයක් සම්බන්ධයෙන් ඔවුන් මෙතෙක් දැනුම් දී නැහැ. ", "URL": "https://www.itnnews.lk/2023/10/05/518682/", "Category": "ජාත්‍යන්තර පුවත්", "Parent URL": null}