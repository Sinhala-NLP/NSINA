{"Source": "ITN news", "Timestamp": "සැප්තැම්බර් 10, 2021 15:07", "Headline": "පින්නවල ‘රැජින’ පස්වන පැටවාත් බිහිකරයි", "News Content": "පින්නවල අලි සංරක්ෂණාගාරයේ රැජින නැමති කෙනර අද (10) අළුයම පැටවකු බිහිකළ බව සත්වෝද්‍යාන දෙපාර්තමේන්තුවෙහි වැඩ බලන අධ්‍යක්ෂක ජනරාල් රේනුකා බන්ඩාරනායක මහත්මිය පැවසුවාය . අද (10)  අළුයම 1.30ට පමණ රැජින නැමති කෙනර තම ජීවිතයේ පස්වන පැටවා බිහි කලේය. 1983 දී මැදවච්චිය ප්‍රදේශයේ මවගෙන් මග හැරි සිටියදි වනජීවි දෙපාර්තමේන්තුව මගින් පින්නවලට රැගෙන එන ලැබු රැජින නැමති  කෙනර නන්දිමිත්‍ර, උත්පලා, කෝසල, බිනුකි නමින් පැටවුන් 4 දෙනකු බිහිකලාය. අද අළුයම බිහිකල පැටවාත් සමග ඇය බිහිකල පැටවුන් ගනන 5ක් වන අතර මෙම පැටවාගේ පියා පණ්ඩුල බවද පින්නවල පාලනාධිකාරිය පවසයි. මවත් පැටවාත් මනා සෞඛ්‍ය තත්වයෙන් පසුවෙයි. පින්නවල අලි සංරක්ෂණාගාරයේ වසර හය හමාරකට පසුව පසුගිය අගෝස්තු 31වනදා නිවුන් පැටවුන් උපත ලැබීය. එම පැටවුන් මනා සෞඛ්‍ය තත්වයෙන් පසුවෙයි.   ", "URL": "https://www.itnnews.lk/2023/10/05/361605/", "Category": "දේශීය පුවත්", "Parent URL": null}