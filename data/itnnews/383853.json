{"Source": "ITN news", "Timestamp": "දෙසැම්බර් 20, 2021 14:57", "Headline": "මන්න රමේෂ් ඇතුලු තවත් දෙදෙනෙකු පොලිස් අත්අඩංගුවට", "News Content": "රමේෂ් මිහිරංග හෙවත් මන්න රමේෂ් නැමති අපරාධ කල්ලි සාමාජිකයා ඇතුලු තවත් දෙදෙනෙකු පොලිසිය අත්අඩංගුවට ගෙන තිබෙනවා. පසුගිය 16 වනදා පුද්ගලයෙකු වෙඩි තබා ඝාතනය කිරීමේ සිද්ධියක් සම්බන්ධයෙන් කළ පරීක්ෂණවලදීයි මොවුන් අත්අඩංගුවට ගෙන තිබෙන්නේ. විශේෂ කාර්ය බලකායට ලැබුණු තොරතුරකට අනුව දින දෙකක් පුරා විශේෂ මෙහෙයුමක් සිදු කළා. මන්න රමේෂ් නැමති අපරාධ කල්ලි සාමාජිකයා අවිස්සාවේල්ල ප්‍ර දේශයේ දී අත්අඩංගුවට ගත් බවයි පොලිසිය ප්‍රකාශ කළේ. ඔහුගේ නිවස පිටුපස වලදමා තිබියදී ගිනි අවියක් සහ ඊට යොදන ජීව උණ්ඩ පහක් ද පොලිසිය සොයා ගත්තා. අත්අඩංගුවට ගත් අනෙක් සැකකරුවන් මන්න රමේෂ් නැමැත්තාගේ ගෝලයෝ බවට හදුනාගෙන තිබෙනවා. ඝාතනයට ලක් වූ පුද්ගලයාගේ සිරුර කිරිදිවැල මීකිරිගල නිස්සරණ කැලෑ ප්‍ර දේශයේ දමා ගිය බවටයි සැකකරුවන් තොරතුරු හෙළි කර තිබෙන්නේ.     ", "URL": "https://www.itnnews.lk/2023/10/05/383853/", "Category": "දේශීය පුවත්", "Parent URL": null}