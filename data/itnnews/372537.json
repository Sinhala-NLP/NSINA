{"Source": "ITN news", "Timestamp": "ඔක්තෝබර් 29, 2021 12:11", "Headline": "බෝම්බ 21ක් පුදුකුඩිඉරිප්පුවෙන් සොයා ගැනේ", "News Content": "යුද සමයේ එල්ටීටීඊ ත්‍රස්තවාදීන් සූක්ෂම අයුරින් සගවා තැබූ හදුනානොගත් බෝම්බ හා මෝටාර් උණ්ඩ තොගයක් පොලිස් විශේෂ කාර්ය බලකාය අත්අඩංගුවට ගෙන තිබෙනවා. විශේෂ කාර්ය බලකායේ මුලතිව් කදවුරේ නිලධාරීන්ට හා මුලතිව් නාවික හමුදා කදවුරේ බුද්ධි අංශ නිලධාරීන්ට ලැබුණු තොරතුරකට අනුව උදයාර්කට්ටු කැලෑ ප්‍රදේශයේ දී මේවා සොයා ගැනුණා. බෝම්බ නිශ්ක්‍රිය කර විනාශ කිරීම සදහා අධිකරණ නියෝගයක් ලබා ගැනීමට නියමිතයි. එම නියෝගය ලබා ගන්නා තෙක් බෝම්බ තොගය පුදුකුදුඉරුප්පු පොලිස් ස්ථානය භාරයේ තැබීමට ක්‍රියා කෙරුණා. හදුනා නොගත් බෝම්බ විසි එකක් හා මිලිමීටර් 60 මෝටාර් උණ්ඩයක් මෙසේ සොයාගෙන තිබෙනවා.       ", "URL": "https://www.itnnews.lk/2023/10/05/372537/", "Category": "දේශීය පුවත්", "Parent URL": null}