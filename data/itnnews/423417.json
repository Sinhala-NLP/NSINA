{"Source": "ITN news", "Timestamp": "ජූලි 15, 2022 13:54", "Headline": "ජෝ බයිඩන් සෞදි අරාබියේ ඔටුන්න හිමි කුමරු හමු වෙයි", "News Content": "මානව හිමිකම් ක්‍රියාකාරිකයන්ගේ විරෝධතා මධ්‍යයේ සෞදි අරාබියේ ඔටුන්න හිමි කුමරු වන මොහොමඩ් බින් සල්මාන් මුණගැසීමට ඇමෙරිකා ජනාධිපති ජෝ බයිඩන් තීරණය කර තිබෙනවා. ජෝ බයිඩන් සිය සෞදි සංචාරය තුලදී සෞදි රජු මෙන්ම ඔටුන්න හිමි කුමරු මුණ ගැසීමට නියමිතයි. සෞදි අරාබියේ නිල නොවන පාලකයා වශයෙන් කටයුතු කරමින් සිටින්නේ ඔටුන්න හිමි කුමරුවන මොහොමඩ් බින් සල්මානුයි. ජනමාධ්‍ය වේදියෙකු වූ ජමාල් කෂෝගි ඝාතන සිද්ධිය හේතුවෙන් ඔටුන්න හිමි කුමරුට එරෙහිව දැඩි විරෝධයක් ලොව පුරා මතුවුණා. මෙවැනි තත්ත්වයක් යටතේ ඇමෙරිකා ජනාධිපතිවරයා ඔටුන්න හිමි කුමරු සමග සාකච්ඡා පැවැත්වීම ගැටලුකාරී බවයි මානව හිමිකම් ක්‍රියාකරුවන් සදහන් කරන්නේ.       ", "URL": "https://www.itnnews.lk/2023/10/05/423417/", "Category": "ජාත්‍යන්තර පුවත්", "Parent URL": null}