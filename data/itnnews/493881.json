{"Source": "ITN news", "Timestamp": "ජූනි 22, 2023 05:57", "Headline": "ශ්‍රී ලංකා ක්‍රිකට් ආයතනයේ ආදායම ඉහළ නගී", "News Content": "ශ්‍රී ලංකා ක්‍රිකට් ආයතනය 2022 වසරේ දී රුපියල් බිලියන 6.3ක ශුද්ධ අතිරික්තයක් වාර්තා කර තිබෙනවා. සිය සාමාජිකත්වය විසින් අනුමත කළ 2022 වර්ෂයේ මූල්‍ය ප්‍රකාශයට අනුව එම වසරේ මුළු ආදායම රුපියල් බිලියන 17.5ක් වන බවයි ශ්‍රී ලංකා ක්‍රිකට් ආයතනය නිවේදනයක් නිකුත් කරමින් සඳහන් කරන්නේ. මෙය 2021 වසරට සාපේක්ෂව 120%ක වර්ධානයක්. එමෙන්ම රුපියල් බිලියන 6.3ක මෙම අතිරික්තය ශ්‍රී ලංකා ක්‍රිකට් ආයතනය වර්ෂයක් තුළ වාර්තා කරන ලද ඉහළම අගය බව සඳහන්. මෙම ආදායම් වර්ධනයට ප්‍රධාන වශයෙන් ජාත්‍යන්තර ක්‍රිකට් තරග, දේශීය ක්‍රිකට් තරග, අනුග්‍රාහක කොන්ත්‍රාත් සහ ICC වාර්ෂික සාමාජික ගෙවීම් හේතු වී ඇති බවයි ශ්‍රී ලංකා ක්‍රිකට් ආයතනය නිකුත් කළ නිවේදනයේ වැඩිදුරටත් සඳහන් වන්නේ. ", "URL": "https://www.itnnews.lk/2023/10/05/493881/", "Category": "ක්‍රිකට්,ක්‍රීඩා", "Parent URL": null}