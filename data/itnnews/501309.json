{"Source": "ITN news", "Timestamp": "ජූලි 20, 2023 15:22", "Headline": "ඇරිසෝනා වැසියන්ට නිවෙස්වලට වී සිටින ලෙසට අනතුරු ඇඟවීම් නිකුත් කරයි", "News Content": "ඇමෙරිකාවේ ඇරිසෝනා වැසියන්ට නිවෙස් වලට වී සිටින ලෙසට අනතුරු ඇඟවීම් නිකුත් කර තිබෙනවා. ඒ අධික උෂ්ණත්වය හේතුවෙන්. ඇරිසෝනා ප්‍රාන්තයේ ප්‍රධාන නගරය වන ෆීනික්ස් හි වැසියන්ටයි මෙම අනතුරු ඇඟවීම් නිකුත් කර ඇත්තේ. අඛණ්ඩව දින 18ක් පුරා එම නගරයේ උෂ්ණත්වය සෙල්සියස් අංශක 43ක මට්ටමේ පැවතුණා. නගර වැසියන්ට ජලය පානය කරමින් අධික උෂ්ණත්වයෙන් ආරක්ෂා වීම සඳහා නිවෙස්වලට වී සිටින ලෙසට උපදෙස් දී තිබෙනවා. ෆීනික්ස් නගරය ඇමෙරිකාවේ නිරිත දෙසට වන්නට පිහිටා ඇති අතර කාන්තාරවලින් වටව තිබීම විශේෂත්වයක්. මිලියන 1.6ක ජනගහනයක් ෆීනික්ස් හි වාසය කරනවා.             ", "URL": "https://www.itnnews.lk/2023/10/05/501309/", "Category": "Breaking News,ජාත්‍යන්තර පුවත්", "Parent URL": null}