{"Source": "ITN news", "Timestamp": "ජූනි 26, 2022 17:06", "Headline": "හෙට සිට දිනකට පැය 3ක විදුලි කප්පාදුවක්", "News Content": "දෛනික විදුලි කප්පාදුව හෙට සිට පැය 3 ක් දක්වා දීර්ඝ කෙරෙන බව මහජන උපයෝගීතා කොමිසම නිවේදනය කරනවා. හෙට සිට ලබන 3 වනදා දක්වා දිවා සහ රාත්‍රී ලෙස පැය 3 ක විදුලි කප්පාදුවක් සිදුකිරීමට නියමිතයි. ඒ අනුව A, B, C, D, E, F, G, H, I, J, K, L, P, Q, R, S, T, U, V, W යන කලාප සඳහා දිවා කාලයේ පැයයි මිනිත්තු 40ක කාලයක් සහ රාත්‍රී කාලයේ පැයයි මිනිත්තු 20 කාලයක් විදුලි කප්පාදුවක් සිදු වනු ඇති. ජුලි මස 2 වනදා සහ 3වනදා දිනවල හැර අනෙක් දිනයන් හි කොළඹ නාගරික කලාපයේ පැය 2ක කාලයක් පෙරවරු 6 සිට පෙරවරු 8ක්වා විදුලි කප්පාදුවක් සිදු කරන දැනුම් දී ඇත. මේ අතර M, N, O, X, Y, Z කලාප සඳහා ජුලි මස 2 වනදා සහ 3වනදා දිනවල හැර පෙරවරු 5 සිට පෙරවරු 8 දක්වා පැය 3ක විදුලි කප්පාදුවක් සිදු කරන බවද  මහජන උපයෝගීතා කොමිසම සඳහන් කර තිබෙනවා. ", "URL": "https://www.itnnews.lk/2023/10/05/419353/", "Category": "Breaking News,දේශීය පුවත්", "Parent URL": null}