{"Source": "ITN news", "Timestamp": "අගෝස්තු 4, 2023 06:08", "Headline": "“ප්‍රදර්ශන සමුළු” ගෙන්වා ගැනීමේ විශේෂ වැඩපිළිවෙළක් පිළිබඳ සාකච්ඡාවක්", "News Content": "ජාත්‍යන්තර කොංග්‍රස් සම්මේලන සංගමයේ (ICCA) ප්‍රධාන විධායක නිලධාරී සෙන්දිල් ගෝපිනාත් මහතා, එම ආයතනයේ ආසියා-පැසිෆික් කලාපයේ අධ්‍යක්ෂ වයිකින් වෝන්ග් මහත්මිය සහ සංචාරක හා ඉඩම් අමාත්‍ය හරීන් ප්‍රනාන්දු මහතා අතර සාකච්ඡාවක් කොළඹ දී පැවැත්වුණා. මෙහි දී සංචාරක ප්‍රවර්ධනය උදෙසා “ප්‍රදර්ශන සමුළු” ලංකාවට ගෙන්වා ගැනීමේ විශේෂ වැඩපිළිවෙළක් පිළිබඳව සාකච්ඡා කර තිබෙනවා. මෙම සාකච්ඡාව සඳහා සිනමන් ග්‍රෑන්ඩ් හෝටලයේ ප්‍රධාන විධායක නිලධාරියෙකු වන දිලීප් මුදන්දෙණිය මහතා, ශ්‍රී ලංකා සංචාරක සම්මුති කාර්යාංශයේ සභාපති තිසුම් ජයසූරිය මහතා සහ ශ්‍රී ලංකා වෘත්තීය සම්මන්ත්‍රණ, ප්‍රදර්ශන සහ උත්සව සංවිධායකයින්ගේ සංගමයේ (SLAPCEO) සභාපති ඉම්රාන් හසන් මහතා සහභාගී වුණා. ", "URL": "https://www.itnnews.lk/2023/10/05/505253/", "Category": "Breaking News,දේශීය පුවත්,නවතම පුවත්", "Parent URL": null}