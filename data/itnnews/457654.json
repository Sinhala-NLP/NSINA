{"Source": "ITN news", "Timestamp": "ජනවාරි 26, 2023 10:03", "Headline": "ඇෆ්ගන් කාන්තාවන්ට පැනවූ නීතිය වෙනස් කිරීමට තලෙයිබාන් බලධාරීන් සූදානම්", "News Content": "රාජ්‍ය නොවන සංවිධානවල ඇෆ්ගන් කාන්තාවන් සේවයේ නිරතවීම සම්බන්ධයෙන් පැනවූ නීති වෙනස් කිරීමට තලෙයිබාන් බලධාරින් සූදානම් බව ජගත් සංවිධානය නිවේදනය කරනවා. ඇෆ්ගනිස්තානයේ කාන්තාවන්ට එරට ක්‍රියාත්ම රාජ්‍ය නොවන සංවිධානවල සේවය කිරීම තහනම් කරමින් පසුගිය මාසයේදී නව නීති පැනවූවා. කෙසේ වුවද පසුගිය සතියේදී තලෙයිබාන් බලධාරීන් හා ජගත් සංවිධානයේ කාන්තා නිලධාරීන් අතර විශේෂ හමුවක් පැවති අතර එහිදී නව නීති සම්බන්ධයෙන් සාකච්ඡාවට බදුන් වුණා. එම සාකච්ඡාවේ ප්‍රතිඵලයක් ලෙස පනවා ඇති නීති යම්තාක් දුරකට ලිහිල් කිරිමට තලෙයිබාන් බලධාරීන් සංවිධානය සූදානම් බවයි ජගත් සංවිධානය නිවේදනය කරන්නේ. එරට ක්‍රියාත්මක රාජ්‍ය නොවන සංවිධාන මානුෂීය මෙහෙයුම් සිදුකරන අතර එම කටයුතු අඩාල වීමත් සමග ඇෆ්ගන් ජනතාව දැඩි අර්බුධකාරී තත්ත්වයකට මුහුණ දී සිටිනවා.       ", "URL": "https://www.itnnews.lk/2023/10/05/457654/", "Category": "ජාත්‍යන්තර පුවත්", "Parent URL": null}