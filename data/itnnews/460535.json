{"Source": "ITN news", "Timestamp": "පෙබරවාරි 12, 2023 19:58", "Headline": "2024 සිට 6-13 ශේණිවල විෂයමාලා යාවත්කාලීන කරනවා", "News Content": "හයේ සිට දහතුන ශ්‍රේණිය දක්වා වු සියලුම ශ්‍රේණිවල විෂයමාලා ලබන වසරේ දී යාවත්කාලීන කරන බව අධ්‍යාපන අමාත්‍ය ආචාර්ය සුසිල් ප්‍රේමජයන්ත මහතා පවසනවා. අටවන ශ්‍රේණියේ දී කෘත්‍රිම බුද්ධිය විෂය ඉගැන්වීම ආරම්භ කිරීමට මේ වන විට අදාළ සාකච්ඡා සිදු කෙරෙමින් පවතින බවයි කොළඹ පැවති උත්සවයකට එක්වෙමින් අමාත්‍යවරයා සදහන් කලේ. හුවාවේ තොරතුරු තාක්ෂණ තරගයේ ත්‍යාග සහ සහතික පත් ප්‍රදානය අධ්‍යාපන අමාත්‍ය ආචාර්ය සුසිල් ප්‍රේමජයන්ත මහතාගේ ප්‍රධානත්වයෙන් කොළඹ දී පැවත්වුණා. මෙම අවස්ථාවට බී ඕ අයි සභාපති දිනේෂ් වීරක්කෝඩි,  හුවාවේ ශ්‍රී ලංකාවේ ප්‍රධාන විධායක නිලධාරී ටාඕ ගුවාන්ග් යන මහත්වරුන් ඇතුළු පිරිසක් එක්ව සිටියා.       ", "URL": "https://www.itnnews.lk/2023/10/05/460535/", "Category": "Breaking News,දේශීය පුවත්", "Parent URL": null}