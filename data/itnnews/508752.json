{"Source": "ITN news", "Timestamp": "අගෝස්තු 16, 2023 16:56", "Headline": "ඩයනාගේ පෙත්සම පංච පුද්ගල විනිසුරු මඩුල්ලක් ඉදිරියේ විභාගයට ගන්නැයි ඉල්ලමින් මෝසමක්", "News Content": "ඩයනා ගමගේ රාජ්‍ය ඇමතිවරියගේ පාර්ලිමේන්තු මන්ත්‍රීධූරය අහෝසි කරන ලෙස ඉල්ලා ගොනු කළ පෙත්සම පංච පුද්ගල අභියාචනාධිකරණ විනිසුරු මඩුල්ලක් ඉදිරියේ විභාගයට ගන්නා ලෙස ඉල්ලමින් මෝසමක් ගොනු කෙරුණා. අදාළ පෙත්සම ඉදිරිපත් කළ සමාජ ක්‍රියාකාරී ඔෂල හේරත් යන අයයි මෙම මෝසම ගොනු කළේ. ඔහු පවසන්නේ පෙත්සමට අදාළව බෙදුනු නඩු තීන්දුවක් ප්‍රකාශයට පත්වීම හේතුවෙන් එය යළි ත්‍රිපුද්ගල අභියාචනාධිකරණ විනිසුරු මඩුල්ලක් හමුවේ විභාග කිරීමට තීරණය කෙරුණු බවයි. එහෙත් මෙම කරුණ දැඩි මතභේදයට තුඩු දී ඇති බැවින් අදාළ පෙත්සම පංච පුද්ගල අභියාචනාධිකරණ විනිසුරු මඩුල්ලක් හමුවේ විභාගයට ගන්නා ලෙසයි පෙත්සම්කරු ඉල්ලා සිටින්නේ.           ", "URL": "https://www.itnnews.lk/2023/10/05/508752/", "Category": "දේශීය පුවත්", "Parent URL": null}