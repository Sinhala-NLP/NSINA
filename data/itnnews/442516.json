{"Source": "ITN news", "Timestamp": "அக்டோபர் 26, 2022 15:47", "Headline": "யுக்ரேன் மக்களிடம் யுக்ரேன் அரசாங்கம் விடுத்துள்ள கோரிக்கை", "News Content": "குளிர்காலம் நிறைவடையும் வரை மீள நாட்டுக்கு வருகை தர வேண்டாமென ஏனைய நாடுகளுக்கு தப்பிச்சென்ற தமது மக்களிடம் யுக்ரேன் அரசாங்கம் கோரிக்கை விடுத்துள்ளது. ஐரோப்பாவை பாதித்துள்ள எரிசக்தி, நெருக்கடி காரணமாக குளிர்காலத்தில் மக்கள் பல்வேறு சவால்களுக்கு முகங்கொடுக்க நேரிடுமென எச்சரிக்கை விடுக்கப்பட்டுள்ளது. யுத்தம் காரணமாக யுக்ரேனிலிருந்து மில்லியன் கணக்கான மக்கள் ஏனைய நாடுகளுக்கு புகழிடம் கோரி சென்றுள்ளனர். யுக்ரேன் தற்போது முகங்கொடுத்துள்ள எரிசக்தி நெருக்கடி காரணமாக எதிர்வரும் குளிர்காலத்தில் அந்நாட்டு மக்கள் பாரிய நெருக்கடிக்கு முகங்கொடுக்க நேரிடுமென அதிகாரிகள் குறிப்பிட்டுள்ளனர். இதனால் குளிர்காலம் நிறைவடையும் வரை யுக்ரேனுக்கு மீள வருகை தர வேண்டாமென அங்கிருந்து வெளிநாடுகளுக்கு சென்ற மக்களிடம் ஜனாதிபதி வொளடிமீர் ஷெலன்ஸ்கி கோரிக்கை விடுத்துள்ளார். ரஷ்யாவின் தாக்குதல் காரணமாக யுக்ரேனின் எரிசக்தி முறையில் மூன்றில் ஒன்றுக்கும் அதிகமான பகுதி முழுமையாக அழிவடைந்துள்ளது. இதனால் ஒவ்வொரு மாதமும் யுக்ரேனுக்கு மூன்று பில்லியன் அமெரிக்க டொலர் தேவைப்படுவதாக சர்வதேச நாணய நிதியம் தெரிவித்துள்ளது. ", "URL": "https://www.itnnews.lk/2023/10/05/442516/", "Category": "Breaking News,சர்வதேச செய்திகள்", "Parent URL": null}