{"Source": "ITN news", "Timestamp": "ஜூலை 7, 2022 12:06", "Headline": "வத்திக்கானின் நிர்வாக செயற்பாடுகளில் பெண்களுக்கு முக்கியத்துவம்..", "News Content": "வத்திக்கானின் நிர்வாக செயற்பாடுகளில் பெண்களுக்கு முக்கியத்துவம் வழங்கப்பட்டுள்ளது. பிஷப்களை தெரிவுசெய்யும் குழுவில் பெண்களுக்கும் இடமளிக்கப்படுமென கத்தோலிக்க திருச்சபையின் தலைவர் போப் பிரான்சிஸ் தெரிவித்துள்ளார். குறித்த குழுவில் தற்போது ஆண்கள் மாத்திரமே அங்கம் வகிக்கின்றனர். அதில் இரண்டு பெண்களை இணைத்துக்கொள்ள திட்டமிடப்பட்டுள்ளதாக போப் பிரான்சிஸ் குறிப்பிட்டுள்ளார். எனினும் இதுவரை உத்தியோகப்பூர்வமாக முடிவு எட்டப்படவில்லை. வத்திக்கானின் நிர்வாகத்துறையில் பெண்களுக்கு முக்கிய பதவிகள் வழங்கப்படுவதாக போப் பிரான்சிஸ் மேலும் தெரிவித்துள்ளார். ", "URL": "https://www.itnnews.lk/2023/10/05/421719/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}