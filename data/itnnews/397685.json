{"Source": "ITN news", "Timestamp": "පෙබරවාරි 25, 2022 10:51", "Headline": "පළමු තරගයේ ජය ඉන්දියාවට", "News Content": "ඉන්දියාව හා ශ්‍රී ලංකාව අතර ලක්නව් හි පැවති පළවන 20 යි 20 ක්‍රිකට් තරගයෙන් ජය හිමිකර ගැනීමට ඉන්දියාව සමත් වුණා. ප්‍රථමයෙන් පන්දුවට පහරදුන් ඉන්දිය  කණ්ඩායම නියමිත පන්දුවාර 20 අවසානයේ කඩුළු 4 ක් දැවී ලකුණු 199ක් රැස් කළා. ඉන්දියාව  ලබා දුන් ලකුණු 200 ක දැවැන්ත ඉලක්කය හමුවේ අඩපණ වූ ශ්‍රි ලංකා පිතිකරුවන් පන්දුවාර 20 අවසානයේ ලකුණු 137 ක්  පමණයි. ඒ අනුව පළමු තරගයේ තරග තුනකින් සමන්විත 20යි 20 තරගාවලියේ පළමු තරගයේදී  ශ්‍රී ලංකාවට ලකුණු 62ක පරාජයක් අත්වුණා. ඕස්ට්‍රේලියාව සමග පසුගියදා පැවති පැති තරගාවලියේදී ශ්‍රී ලංකාව වෙනුවෙන් සාර්ථක පිතිකරුවා බවට පත්වූ ආරම්භක පිතිකරු පැතුම් නිශ්ශංකගේ කඩුල්ල පළමු පන්දුවෙන්ම දවා ගැනීමට ඉන්දීය වේග පන්දු යවන බුවනේෂ්වර් කුමාර් සමත්වුණා. එම කඩුල්ල දවා ගැනීමත් සමගම ඉන්දියාවට ශ්‍රී ලංකාවේ පිතිකරුවන් දමනය කර ගැනීමට හැකිවුණා. කමිල් මිෂාරගේ ද  දෙවන කඩුල්ල ලකුණු 13කට සීමා කිරීමට  බුවනේෂ්වර් කුමාර් සමත්වුණා.       ", "URL": "https://www.itnnews.lk/2023/10/05/397685/", "Category": "Breaking News,ක්‍රීඩා,දේශීය පුවත්", "Parent URL": null}