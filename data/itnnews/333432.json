{"Source": "ITN news", "Timestamp": "අප්‍රේල් 24, 2021 15:11", "Headline": "මියන්මාර හමුදා නායකයා ආසියානු කලාපීය සමුළුවට සහභාගිවීමට පැමිණෙයි", "News Content": "ආසියාන් කලාපීය සමුළුවට සහභාගී වීම සදහා මියන්මාර හමුදා නායක මින් අවුන් ලෙයින්ග් ඉන්දුනිසියාවේ ජකර්තා නුවරට පැමිණ තිබෙනවා. මියන්මාර හමුදා ප්‍රධානියාගේ ප්‍රථම විදේශ සංචාරය මෙය වන බවයි වාර්තා වන්නේ. ජකර්තා හි පැවැත්වෙන ආසියානු කලාපීය සමුළුවට සහභාගී වීම සදහා මැලේසියාව, තායිලන්තය, ලාඔසය යන රටවල් නියෝජනය කරමින් විදේශ අමාත්‍යවරුන්ද පැමිණ සිටින අතර මියන්මාර විදේශ අමාත්‍යවරයා ද ඒ අතර වනවා. මියන්මාර හමුදා නායකයා ද සමුළුව ඇමතීමට සූදානම් බවයි පැවසෙන්නේ. මෙම සමුළුවේදී එහි සාමාජික අසල්වැසි රටවල් මියන්මාර අර්බුදයට විසදුමක් ගෙන ඒම සදහා ජාත්‍යන්තර මට්ටමේ ප්‍රථම උත්සාහය දරනු ඇති බවටයි මත පළ වී තිබෙන්නේ.       ", "URL": "https://www.itnnews.lk/2023/10/05/333432/", "Category": "ජාත්‍යන්තර පුවත්", "Parent URL": null}