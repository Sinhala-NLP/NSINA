{"Source": "ITN news", "Timestamp": "ஏப்ரல் 7, 2022 12:45", "Headline": "ஜனாதிபதி பாராளுமன்றத்திற்கு வருகை.. மிகைவரி சட்டமூலமும் வாக்கெடுப்பின்றி நிறைவேற்றம்..", "News Content": "நாட்டில் ஏற்பட்டுள்ள நெருக்கடி நிலை தொடர்பில் பாராளுமன்ற அமர்வு இடம்பெற்று வரும் நிலையில் ஜனாதிபதி கோட்டாபய ராஜபக்ஷ இன்றையதினம் பாராளுமன்றத்திற்கு வருகை தந்துள்ளார். பாராளுமன்ற அமர்வுகளில் அவர் பங்கேற்ற நிலையில் தற்போது பாராளுமன்ற வளாகத்திற்குள் உள்ள ஜனாதிபதிக்கான பிரத்யேக அலுவலகத்தில் உள்ளார். ஜனாதிபதி பாராளுமன்ற அமர்வில் பங்கேற்ற போது மிகை வரி விதிப்பு சட்டமூலத்தின் மூன்றாம் வாசிப்பு, திருத்தங்களுடன் சமர்ப்பிக்கப்பட்டது. சபாநாயகர் மஹிந்த யாப்பா அபேவர்த்தண தலைமையில் இடம்பெறும் அமர்வுகளில் சட்டமூல திருத்தத்தை ஆளுங்கட்சியின் பிரதம கொறடா அமைச்சர் ஜொன்ஸ்டன் பெர்ணாண்டோ சமர்ப்பித்தார். மிகை வரிவிதிப்பு சட்டமூலம் மேலதிக திருத்தங்களுடன் வாக்கெடுப்பின்றி பாராளுமன்றத்தில் நிறைவேற்றப்பட்டது.       ", "URL": "https://www.itnnews.lk/2023/10/05/405963/", "Category": "Breaking News,முதன்மை செய்தி", "Parent URL": null}