{"Source": "ITN news", "Timestamp": "අගෝස්තු 16, 2021 15:53", "Headline": "නාවලපිටිය දිස්ත්‍රික් රෝහලේ දැඩි සත්කාර ඒකකය විවෘත කෙරේ", "News Content": "නාවලපිටිය දිස්ත්‍රික් මහ රෝහලේ ස්ථාපනය කළ දැඩි සත්කාර ඒකකය අද විවෘත කෙරුණා. මධ්‍යම පළාත් සෞඛ්‍ය සේවා අධ්‍යක්ෂ නිහාල් වීරසුරිය මහතාගේ ප්‍රධානත්වයෙනුයි දැඩි සත්කාර ඒකකය ජනගත කෙරුණේ. මෙම ඒකකය ඉදිකිරීම සදහා රුපියල් මිලියන 250 මුදලක් වැය වී තිබුණා. රෝගීන් නව දෙනෙකුට ප්‍රතිකාර ලබා ගැනීමට හැකි එහි නවීන වෛද්‍ය උපකරණ අන්තර්ගත වනවා. පරිත්‍යාගශීලින් සහ ආයතනවල දායකත්වයෙනුයි දැඩි සත්කාර ඒකකය ඉදි කෙරුණේ.   ", "URL": "https://www.itnnews.lk/2023/10/05/356488/", "Category": "දේශීය පුවත්", "Parent URL": null}