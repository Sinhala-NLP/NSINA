{"Source": "ITN news", "Timestamp": "ஜூன் 24, 2022 14:00", "Headline": "பெற்றோல் கப்பல் இன்று நாட்டை வந்தடையவுள்ளது..", "News Content": "பெற்றோல் எடுத்துவரும் கப்பல் இன்று நாட்டை வந்தடையவுள்ளதாக அமைச்சர் கஞ்சன விஜேசேகர தெரிவித்துள்ளார். நேற்று வருகைதரவிருந்த கப்பலே இன்று வருகைதரவுள்ளது. அதில் 40 ஆயிரம் மெற்றிக்தொன் , ஒக்டெய்ன் 92 ரக பெற்றோல் எடுத்துவரப்படுவதாக அமைச்சர் குறிப்பிட்டுள்ளார். இதேவேளை எரிபொருள் நெருக்கடிக்கு மத்தியில் பொதுப்போக்குவரத்தை தடையின்றி முன்னெடுப்பது குறித்து விசேட கலந்துரையாடல் இடம்பெற்றுள்ளது. இலங்கை போக்குவரத்து சபையின் தலைவர் கிங்ஸ்லி ரணவக்க , இலங்கை தனியார் பஸ் உரிமையாளர்கள் சங்கத்தின் தலைவர் கெமுனு விஜேரத்ன, மாகாணங்களுக்கிடையிலான பஸ் சங்கத்தின் தலைவர் சம்பத் ரணசிங்க ஆகியோர் கலந்துரையாடலில் பங்கேற்றனர். ", "URL": "https://www.itnnews.lk/2023/10/05/418931/", "Category": "Breaking News,அண்மைய செய்திகள்", "Parent URL": null}