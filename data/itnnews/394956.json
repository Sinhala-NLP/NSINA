{"Source": "ITN news", "Timestamp": "පෙබරවාරි 14, 2022 15:41", "Headline": "පරීක්ෂණ සඳහා සත්වයින් යොදාගැනීමේ ස්විට්සර්ලන්ත යෝජනාව පරාදවෙයි", "News Content": "රසායනාගාර පරීක්ෂණ සදහා ජීවී සත්වයින් යොදාගැනීම තහනම් කිරීමට ස්විට්සර්ලන්ත රජය ගෙන ආ යෝජනාව ජනමත විචාරණයෙන් පරාජයට පත්වුණා. රසායනාගාර පරීක්ෂණ සදහා ජීවී සත්වයින් යොදා ගැනීම තහනම් කිරීමට ගෙන ආ යෝජනාව මෙවර පරාජයට පත්වුණේ හතරවන වරටයි. ස්විට්සර්ලන්තයේ රසායනාගාර පරීක්ෂණ සදහා ජීවී සත්වයින් විශාල ප්‍රමාණයෙන් යොදා ගැනෙනවා. 2020 වසරේදී පමණක් එලෙස පරීක්ෂණ සදහා යොදාගත් සත්වයින් සංඛ්‍යාව පන්ලක්ෂ පනස්දහසකට අධිකයි. පරීක්ෂණ කටයුතු අතරතුරදී එම සියලු සත්වයින් මියගොස් ඇති බවද සදහන්. මේ අතර දුම්වැටි වෙළෙද දැන්වීම් තහනම් කිරීමට ගෙන ආ යෝජනාව ස්විට්සර්ලන්ත වැසියන් අනුමත කර ඇති බව විදෙස් මාධ්‍ය සදහන් කරනවා.       ", "URL": "https://www.itnnews.lk/2023/10/05/394956/", "Category": "ජාත්‍යන්තර පුවත්", "Parent URL": null}