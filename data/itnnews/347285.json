{"Source": "ITN news", "Timestamp": "ජූලි 6, 2021 10:28", "Headline": "සුළිකුණාටුව නිසා කියුබා වැසියන් ආරක්ෂිත ස්ථාන කරා යොමු කෙරේ", "News Content": "කියුබාවට එල්සා සුළිකුණාටුවෙන් බලපෑම් එල්ලවීමත් සමගම එරට වැසියන් ලක්ෂයක් පමණ ආරක්ෂිත ස්ථාන කරා යොමුකර තිබෙනවා. එල්සා සුළිකුණාටුව හේතුවෙන් කියුබාවට මිලිමීටර් 380ක පමණ වර්ෂාපතනයක් ලැබෙනු ඇතැයි අපේක්ෂා කරනවා.  අධික වර්ෂාව සමග හදිසි ගංවතුර තත්ත්වයක් හා නාය යෑම් ඇතිවිය හැකි බවටයි ඇමෙරිකා ජාතික සුළිකුණාටු මධ්‍යස්ථානය නිවේදනය කර ඇත්තේ. ගංවතුර හා නාය යෑම් ඇතිවිය හැකි ප්‍රදේශවල පදිංචි ජනතාව ආරක්ෂිත ස්ථාන කරා යොමු කිරීමට බලධාරීන් කටයුතු සම්පාදනය කර තිබෙනවා. කියුබාවට ලගා වීමට පෙර එල්සා සුළිකුණාටුවෙන්  බාබඩෝස්, හයිටි රාජ්‍ය, ජැමෙයිකාව හා ඩොමිනිකන් රාජ්‍යයට බලපෑම් එල්ලවුණා. සුළිකුණාටුව පැයට කිලෝමීටර් 22ක පමණ වේගයෙන් කියුබාව හරහා හමා යන බව වාර්තා වනවා.           ", "URL": "https://www.itnnews.lk/2023/10/05/347285/", "Category": "ජාත්‍යන්තර පුවත්", "Parent URL": null}