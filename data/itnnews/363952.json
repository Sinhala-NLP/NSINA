{"Source": "ITN news", "Timestamp": "සැප්තැම්බර් 21, 2021 10:06", "Headline": "සංචාරක තහනම ලිහිල් කිරීමට ඉදිරියේ දී පියවර ගන්නා බව ඇමරිකාව කියයි", "News Content": "විදෙස් සංචාරකයින් සදහා පනවා ඇති ගමන් තහනම ලිහිල් කිරීමට ඉදිරියේ දී පියවර ගන්නා බව ඇමරිකාව නිවේදනය කරනවා. කොරෝනා වයිරසයට එරෙහි එන්නත් මාත්‍රා දෙකම ලබාගත් පුද්ගලයින්ට ලබන නොවැම්බර් මාසයේ සිට ඇමරිකාවට ඇතුළුවීමට අවසර  ලබාදීම එරට අපේක්ෂාවයි. එම තීරණයත් සමග චීනය ඉන්දියාව, බ්‍රසීලය යුරෝපා රටවල් ඇතුළු රටවල් 33 කට පනවා ඇති ගමන් තහනම ලිහිල් වනු ඇති. ඇමරිකාවේ මෙම තීරණය සම්බන්ධයෙන් බ්‍රිතාන්‍ය විදේශ කටයුතු අමාත්‍යවරයාද ප්‍රසාදය පල කර තිබුණා. ඇමරිකාවට ඇතුළුවීමට සීමා පනවනු ලැබුවේ පසුගිය වසරේ මුල් භාගයේ දී යි.     ", "URL": "https://www.itnnews.lk/2023/10/05/363952/", "Category": "ජාත්‍යන්තර පුවත්", "Parent URL": null}