{"Source": "ITN news", "Timestamp": "ජූලි 18, 2021 12:50", "Headline": "ගුරු විදුහල්පති වෘත්තීය ක්‍රියාමාර්ගය 7 වන දිනටත් ක්‍රියාත්මකයි", "News Content": "ගුරු විදුහල්පති ඔන්ලයින් ඉගැන්වීම්වලින් ඉවත්වීමේ වෘත්තීය ක්‍රියාමාර්ගය අද හත්වන දිනටත් ක්‍රියාත්මකයි. වෘත්තීය සමිති නියෝජිතයින් සදහන් කළේ එළඹෙන විසි වෙනදා තම ගැටලු සම්බන්ධයෙන් අධ්‍යාපන අමාත්‍යවරයා සමග සාකච්ඡාවක් පවත්වන බවයි. කොතලාවල ආරක්ෂක විශ්වවිද්‍යාල පනත් කෙටුම්පතට එරෙහිව විරෝධතාවයේ නිරත වෙමින් සිටි ලංකා ගුරු සංගමයේ ලේකම් ජොසප් ස්ටාලින් මහතා ඇතුළු පිරිස අත්අඩංගුවට ගැණුනේ පසුගිය 8 වනදායි. ඔවුන් අධිකරණයට ඉදිරිපත් කිරීමෙන් අනතුරුව ඇප ලබාදීමෙන් පසු නිරෝධායනය සදහා යොමු කෙරුණා. ඒ අනුව ඔවුන් බලහත්කාරයෙන් නිරෝධායනයට යොමුකර ඇති බව පවසමින් ලංකා ගුරු සේවා සංගමය ඇතුළු වෘත්තීය සමිති 14 ක් වැඩවර්ජනයක් ක්‍රියාත්මක කළා. කෙසේ වෙතත් නිරෝධායනයට යොමුකර සිටි පෙරටුගාමී සමාජවාදී පක්ෂයේ ලේකම් දුමින්ද නාගමුව සහ ලංකා ගුරු සංගමයේ ප්‍රධාන ලේකම් ජෝසප් ස්ටාලින් ඇතුළු පිරිස මුදාහැරියද තම වෘත්තීය ක්‍රියාමාර්ගය ඉදිරියටත් සිදුකරන බව ලංකා ගුරු සේවා සංගමය පවසනවා. මේ අතර ඔන්ලයින් ඉගැන්වීම් නතර වීම හේතුවෙන් දරුවන්ගේ අධ්‍යාපන කටයුතුවලට අදත් බාධා එල්ල වී තිබෙනවා.   ", "URL": "https://www.itnnews.lk/2023/10/05/350027/", "Category": "Breaking News,දේශීය පුවත්", "Parent URL": null}