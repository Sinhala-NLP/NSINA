{"Source": "ITN news", "Timestamp": "සැප්තැම්බර් 18, 2021 16:08", "Headline": "මූල්‍ය හැකියාවන් ඇති ඕනෑම අයෙකුට අභ්‍යවකාශ සංචාර සඳහා එක්විය හැකියි", "News Content": "ස්පේස් එක්ස් මංගල අභ්‍යවකාශ සංචාරයට එක්වූ පිරිස යහපත් සෞඛ්‍ය තත්ත්වයෙන් පසුවන බව නාසා ආයතනය පවසනවා. ගුවන්ගත වීමෙන් අනතුරුව රොකට්ටුවෙන් වෙන් වුණු ඩ්‍රැගන් කැප්සූලය සිවිල් ගගන සංචාරකයින් සිව් දෙනා සමඟ ඉහළ පෘථිවි කක්ෂයට පිවිසුණා. මීටර් 4 ක් පළල සහ මීටර් 8 ක් උස ඩ්‍රැගන් ගගන කැප්සූලයේ රැදී සිටිමින් ඔවුන් පෘථිවිය වටා ගමන් කිරීම ආරම්භ කර තිබෙනවා. කැප්සූලය හෙට දිනයේදී නැවත පෘථිවියට පැමිණීමට නියමිත බවයි නාසා ආයතනය පවසන්නේ. අමෙරිකානු බිලියනපති ඉලෝන් මස්ක් ට අයත් ස්පේස් එක්ස් සමාගම මෙම මංගල අභ්‍යවකාශ සංචාරය සංවිධානය කළ අතර මූල්‍ය හැකියාවන් ඇති ඕනෑම අයෙකුට අභ්‍යවකාශ සංචාර සදහා එක්විය හැකි බව වැඩිදුරටත් දන්වා තිබෙනවා.          ", "URL": "https://www.itnnews.lk/2023/10/05/363499/", "Category": "අතන මෙතන,ජාත්‍යන්තර පුවත්", "Parent URL": null}