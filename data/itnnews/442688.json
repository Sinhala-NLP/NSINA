{"Source": "ITN news", "Timestamp": "அக்டோபர் 27, 2022 10:57", "Headline": "ஈரான் தேவாலயத்தில் துப்பாக்கிச்சூடு..15 பேர் பலி…", "News Content": "ஈரானின் ஷிராஸ் நகரிலுள்ள தேவாலயமொன்றில் இடம்பெற்ற துப்பாக்கிச்சூட்டு சம்பவத்தில் 15 பேர் உயிரிழந்துள்ளனர். மேலும் 40 பேர் காயமடைந்துள்ளதாக சர்வதேச செய்திகள் தெரிவிக்கின்றன. உயிரிழந்தவர்களில் பெண்ணொருவரும், இரு குழந்தைகளும் உள்ளடங்குவதாக அந்நாட்டு அரச ஊடகமொன்று தகவல் வெளியிட்டுள்ளது. திடீரென தேவாலயத்திற்குள் நுழைந்த ஆயுதமேந்திய மூவர் வழிபாடுகளில் ஈடுபட்டிருந்த பக்தர்களை இலக்கு வைத்து தாக்குதல் நடத்தியுள்ளனர். துப்பாக்கிப்பிரயோகத்தை மேற்கொண்ட இரு சந்தேக நபர்கள் கைதுசெய்யப்பட்டுள்ளதோடு, ஒருவர் தப்பியோடியுள்ளார். தாக்குதல் நடத்தப்பட்டமைக்கான காரணம் கண்டறியப்படவில்லை. ISIS பயங்கரவாதிகள் தாக்குதலுக்கு உரிமைக்கோரியுள்ளதாக சர்வதேச செய்திகள் தெரிவிக்கின்றன. ", "URL": "https://www.itnnews.lk/2023/10/05/442688/", "Category": "Breaking News,சர்வதேச செய்திகள்", "Parent URL": null}