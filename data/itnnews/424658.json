{"Source": "ITN news", "Timestamp": "ජූලි 23, 2022 19:59", "Headline": "විපක්ෂ නායක හමුවූ වෘත්තීය සමිති මෛත‍්‍රීත් හමු වෙයි", "News Content": "ගාලුමුවදොරදී ඊයේ සිදු වූ පහරදීම සම්බන්ධයෙන් සාකච්ඡා කිරීම සදහා වෘත්තීය සමිති නියෝජිතයින් අද විපක්ෂ නායක සජිත් ප්‍රේමදාස මහතා හමු වුණා. ඒ විපක්ෂ නායක කාර්යාලයේදී. විපක්ෂ නායකවරයා හමුවූ අවස්ථාවේදී වෘත්තිය සමිති නියෝජිතයන් කරුණු රැසක් පිළිබද සාකච්ඡා කළා. සමගි ජනබලවේගයේ පාර්ලිමේන්තු මන්ත්‍රිවරුන් පිරිසක් ද මෙම අවස්ථාවට සහභාගී වුණා. මේ අතර විපක්ෂ නායකවරයා හමුවූ වෘත්තීය සමිති නියෝජිතයන් හිටපු ජනාධිපති මෛත්‍රිපාල සිරිසේන මහතා හමුවුණා. ශ්‍රී ලංකා නිදහස් පක්ෂ මූලස්ථානයේදීයි මෙම හමුව සිදුවුණේ. ශ්‍රී ලංකා නිදහස් පක්ෂයේ මහජන නියෝජිතයන් කිහිප දෙනෙකු ද මීට එක්වුණා.   ", "URL": "https://www.itnnews.lk/2023/10/05/424658/", "Category": "දේශීය පුවත්", "Parent URL": null}