{"Source": "ITN news", "Timestamp": "ඔක්තෝබර් 9, 2021 10:53", "Headline": "ලක්සල සිව්වන වරලත් විදේශීය අලෙවි නියෝජිත ප්‍රදර්ශනාගාරය එංගලන්තයේ", "News Content": "දේශීය හස්ත කර්මාන්ත නිර්මාණ ශිල්පීන්ගේ සාම්ප්‍රදායික නිෂ්පාදන විදේශ වෙළෙදපොලට හදුන්වාදීමේ වැඩසටහනක් ආරම්භ කෙරුණා. ඒ බතික් අත්යන්ත්‍ර රෙදි හා දේශීය ඇගලුම් නිෂ්පාදන රාජ්‍ය අමාත්‍යාංශයේ සම්බන්ධීකරණයෙන්. මෙම වැඩපිළිවෙළ යටතේ එංගලන්තයේ ලක්සල වරලත් අලෙවි ප්‍රදර්ශනාගාරයක් විවෘත කිරීමට කටයුතු කර තිබෙනවා. ලක්සල සන්නාමය යටතේ මෙරට පාරම්පරික හස්ත කර්මාන්ත ශිල්පීන්ගේ නිෂ්පාදන මෙන්ම ශ්‍රී ලාංකීය තේ,  කෝපි, කුලුබඩු මෙන්ම ආයුර්වේද නිෂ්පාදන ද අලෙවි කිරීමට නියමිතයි. ඊට අදාළ ගිවිසුම අත්සන් තැබීම කොළඹ 7 ලක්සල මියුසියම් ගැලරි හිදී සහ බ්‍රිතාන්‍යයේ ශ්‍රී ලංකා මහ කොමසාරිස් කාර්යාලයේ සිට සූම් තාක්ෂණය ඔස්සේ සිදුකෙරුණා. මෙම අවස්ථාවට රාජ්‍ය අමාත්‍ය දයාසිරි ජයසේකර මහතා ඇතුළු පිරිසක් එක්වුණා.           ", "URL": "https://www.itnnews.lk/2023/10/05/367987/", "Category": "දේශීය පුවත්", "Parent URL": null}