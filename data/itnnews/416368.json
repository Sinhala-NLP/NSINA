{"Source": "ITN news", "Timestamp": "ජූනි 10, 2022 17:53", "Headline": "ශ්‍රි ලංකාව ඉන්දීය EXIM බැංකුව සමඟ ඩොලර් ණය ගිවිසුමකට අත්සන් තැබේ", "News Content": "යල කන්නයේ වගාවට අවශ්‍ය යූරියා පොහොර ආනයනය කිරීම සඳහා ඉන්දියාවෙන් ලැබුණු ණය සහනාධාරයට ද අත්සන් කෙරුනේ අගමැති වික්‍රමසිංහ මහතා ඉදිරියේදීයි. ඉන්දීය එක්සිම් බැංකුව සමඟ ඩොලර් ණය ලබා ගැනීමේ ගිවිසුමට මේ අනුව අත්සන් තැබුණා. යූරියා මෙට්‍රික් ටොන් 65000ක් ආනයනය කිරීම සදහා මෙරට රජය ඉන්දීය රජයෙන් ණය පහසුකම් ඉල්ලා සිටියා. එම ඉල්ලීමට ප්‍රතිචාර වශයෙනුයි යූරියා පොහොර මිලදී ගැනීම සදහායි ඇමෙරිකා ඩොලර් මිලියන 55 ක ණය මුදලක් පිරිනැමීමට ඉන්දීය රජය එකග වී තිබෙන්නේ. මුදල් අමාත්‍යාංශයේ ලේකම් එම් සිරිවර්ධන ඉන්දීය රජය වෙනුවෙන් ඉන්දීය එක්සිම් බැංකුවේ සාමාන්‍යාධිකාරී නිර්මිත් නරේන්ද්‍ර වෙඩ් යන මහත්වරුන් ගිවිසුමට අත්සන් තැබුවා.   ", "URL": "https://www.itnnews.lk/2023/10/05/416368/", "Category": "දේශීය පුවත්", "Parent URL": null}