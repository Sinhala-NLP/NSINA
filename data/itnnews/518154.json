{"Source": "ITN news", "Timestamp": "සැප්තැම්බර් 24, 2023 11:48", "Headline": "2023 ගෝලීය සමුද්‍ර සමුළුව ලබන මස 17 වනදා ඉන්දියාවේදී ඇරඹෙයි", "News Content": "2023 ගෝලීය සමුද්‍ර සමුළුව ලබන මස 17 වනදා සිට 19 වනදා දක්වා ඉන්දියාවේ මුම්බායි හිදී පැවැත්වෙනවා. ඊට ශ්‍රී ලංකාව ද සහභාගි වන බවයි අමාත්‍ය නිමල් සිරිපාල ද සිල්වා මහතා පවසන්නේ. 2023 ගෝලීය සමුද්‍ර සමුළුව පිළිබඳ නාවුක හා සමුද්‍රීය ක්ෂේත්‍රයේ නියැලී සිටින ශ්‍රී ලාංකික ව්‍යාපාරික ප්‍රජාව හා අනෙකුත් පාර්ශ්ව දැනුවත් කිරීම සඳහා සම්මන්ත්‍රණයක් කොළඹ දී සංවිධාන කර තිබුණා. ඒ ශ්‍රී ලංකාවේ ඉන්දීය මහ කොමසාරිස් කාර්යාලය මගින්. ඊට එක්ව සිටි අමාත්‍ය නිමල් සිරිපාල ද සිල්වා මහතා සඳහන් කළේ නාවුක හා සමුද්‍රීය ක්ෂේත්‍ර යේදී ශ්‍රී ලංකාවට බලපාන ගැටලු නිරාකරණය කර ගැනීමට මෙම සමුළුව හොදම අවස්ථාවක් බවයි. ශ්‍රී ලංකාවේ ඉන්දීය මහ කොමසාරිස් ගෝපාල් බග්ලේ මහතා ද මෙහිදී අදහස් දැක්වූවා.   ", "URL": "https://www.itnnews.lk/2023/10/05/518154/", "Category": "Breaking News,දේශීය පුවත්", "Parent URL": null}