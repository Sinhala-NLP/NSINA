{"Source": "ITN news", "Timestamp": "අප්‍රේල් 18, 2021 15:03", "Headline": "දේශගුණ විපර්යාස සම්බන්ධයෙන් පොදු සම්මුතියකට කටයුතු කිරීමට චීනය සහ ඇමෙරිකාව එකඟවෙයි", "News Content": "දේශගුණ විපර්යාස සම්බන්ධයෙන් පොදු සම්මුතියක් යටතේ කටයුතු කිරීමට චීනය සහ ඇමෙරිකා එක්සත් ජනපදය එකඟවී තිබෙනවා. චීන නියෝජිත ෂී ෂෙන් ෂුවා සහ ඇමරිකා නියෝජිත ජෝන් කෙරී අතර පසුගිය සතියේ පැවති සාකච්ඡාවලදීයි මෙම එකඟවීම සිදුවුණේ. වායු ගෝලයට නිකුත් වන කාබන් ඇතුලු හානිකර වායු වර්ග අවම කිරීම සඳහා ගතයුතු වැඩපිළිවෙළ පිළිබඳවද ඔවුන්ගේ අවධානය යොමු වුණා. මේ සතියේ දී ඇමරිකා ජනාධිපති ජෝ බයිඩන් අන්තර්ජාලය ඔස්සේ දේශගුණ විපර්යාස පිළිබඳ සමුළුවක් ඇමතීමටද නියමිතයි. එම සමුළුවට චීන නියෝජිතයන්ද එක්වනු ඇති.       ", "URL": "https://www.itnnews.lk/2023/10/05/332211/", "Category": "ජාත්‍යන්තර පුවත්", "Parent URL": null}