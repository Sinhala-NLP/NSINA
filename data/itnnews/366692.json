{"Source": "ITN news", "Timestamp": "அக்டோபர் 4, 2021 12:10", "Headline": "கல்வித்துறைக்கு அதிக நிதியும், ஆசிரியர் சம்பள பிரச்சினைக்கு தீர்வும் வழங்கப்படுமென அரசாங்கம் தெரிவிப்பு", "News Content": "அடுத்த வருடத்திற்கான வரவு செலவு திட்டம் எதிர்வரும் 12ம் திகதி பாராளுமன்றத்தில் சமர்பிக்கப்படவுள்ளது. திட்டத்தின் ஊடாக கல்வித்துறைக்கு அதிகளவான நிதியும், அதிபர் ஆசிரியரட பிரச்சினைக்கு தீர்வும் பெற்றுக்கொடுக்க நிதியமைச்சர் தயாராகவுள்ளதாக இராஜாங்க அமைச்சர் சுசில் ப்ரேமஜயந்த் இன்று பாராளுமன்றத்தில் தெரிவித்துள்ளார். பாராளுமன்ற அமர்வுகள் ஆரம்பமாகியுள்ள நிலையில் எதிர்வரும் வெள்ளிக்கிழமை வரை பாராளுமன்ற நடவடிக்கைகள் நாளாந்தம் இடம்பெறவுள்ளன. இந்நிலையில் தற்போதுள்ள அமைச்சுக்களின் கீழ் உள்வாங்கப்படாத அரச நிறுவனங்களால் பாராளுமன்றத்திற்கு சமர்பிக்கப்படுகின்ற விடயங்கள் தொடர்பில் ஆராய்வதற்கென நாளைய தினம் விசேட குழு கூடவுள்ளது. அத்துடன் நிலையியற் கட்டளைகள் தொடர்பான குழுவும் நாளைய தினம் ஒன்றுக்கூடவுள்ளது. தேர்தல் சட்டங்கள் மற்றும் தேர்தல் முறைமை தொடர்பான பொருத்தமான சீர் திருத்தங்களை அடையாளம் காண்பதற்கும் தேவையான திருத்தங்களை பரிந்துரைப்பதற்குமான பாராளுமன்ற குழு எதிர்வரும் 7ம் மற்றும் 8ம் திகதிகளில் கூடவுள்ளது. \n ", "URL": "https://www.itnnews.lk/2023/10/05/366692/", "Category": "Breaking News,தேசிய செய்திகள்", "Parent URL": null}