{"Source": "ITN news", "Timestamp": "අගෝස්තු 1, 2022 15:11", "Headline": "ඇමෙරිකාවේ නිත්‍ය මන්ත්‍රී මණ්ඩලයේ කතානායක ආසියානු සංචාරයක", "News Content": "ඇමෙරිකාවේ නිත්‍ය මන්ත්‍රී මණ්ඩලයේ කතානායක නැන්සි පෙලෝසි ආසියානු සංචාරය ආරම්භකර තිබෙනවා. නැන්සි පෙලෝසි ආසියානු සංචාරය අතරතුරදී,  සිංගප්පූරුව, මැලේසියාව දකුණු කොරියාව හා ජපානය යන රටවල රාජ්‍ය නායකයින් හමුවීමට නියමිතයි. තායිවානයේ සංචාරය පිළිබද මෙතෙක් ඇය නිල නිවේදනයක් නිකුත් කර නැහැ. ආසියානු සංචාරය අතරතුරදී ඇය තායිවානයේ සංචාරය කළ හොත් ඇමෙරිකාවට බරපතල ප්‍රතිවිපාකවලට මුහුණදීමට සිදුවනු ඇති බවට චීනය පසුගියදා අනතුරු ඇගවූවා. ඇමෙරිකාවේ ඉහළ පෙළේ කිසිදු දේශපාලනඥයෙකු මේ වන තෙක් තායිවානයේ සංචාරය කර නැහැ.               ", "URL": "https://www.itnnews.lk/2023/10/05/426241/", "Category": "ජාත්‍යන්තර පුවත්", "Parent URL": null}