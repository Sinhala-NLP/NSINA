{"Source": "ITN news", "Timestamp": "நவம்பர் 10, 2021 13:11", "Headline": "மாவனெல்ல பிரதேச சபை உபதவிசாளர் உள்ளிட்ட மேலும் இருவர் கைது..", "News Content": "மாவனெல்ல பிரதேச சபை உபதவிசாளர் கே.ஜி.பியதிஸ்ஸ உள்ளிட்ட மேலும் இரண்டு பிரதேச சபை உறுப்பினர்கள் கைது செய்யப்பட்டுள்ளனர். மெதிரிகம பாடசாலையில் ஆசிரியர்கள் முன்னெடுத்த ஆர்ப்பாட்டத்தின் போது குறித்த இடத்திற்கு சென்று அவர்களை அச்சுறுத்தியதாக குற்றச்சாட்டு முன்வைக்கப்பட்டுள்ள நிலையில், அவர்கள் கைது செய்யப்பட்டுள்ளதாக பொலிஸ் ஊடகப்பேச்சாளர், சிரேஷ்ட பொலிஸ் அத்தியட்சகர் நிஹால் தல்துவ தெரிவித்துள்ளார். சம்பவம் தொடர்பில் பொலிஸார் சமாதான நடவடிக்கைகளை முன்னெடுத்திருந்த போதும், அதன்பின்னர் கடந்த 3ம் திகதி சந்தேகநபர்களை கைது செய்யுமாறு வலியுறுத்தி, மாவனெல்ல மெடேரிகம பாடசாலையின் அதிபர், ஆசிரியர்கள் உள்ளிட்டோர் ஆரப்பாட்டமொன்றை முன்னெடுத்திருந்த நிலையில் சந்தேகநபர்கள் தற்போது கைது செய்யப்பட்டுள்ளனர். ", "URL": "https://www.itnnews.lk/2023/10/05/375206/", "Category": "Breaking News,தேசிய செய்திகள்", "Parent URL": null}