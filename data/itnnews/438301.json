{"Source": "ITN news", "Timestamp": "ඔක්තෝබර් 2, 2022 11:40", "Headline": "ඉන්දීය ලෙජන්ඩ්ස් කණ්ඩායමට ලකුණු 33ක ජයක්", "News Content": "රෝඩ් සේෆ්ටි ලෙජන්ඩ්ස්  විස්සයි විස්ස ක්‍රිකට් තරගාවලියේ ශූරතාව දිනා ගැනීමට ඉන්දීය කණ්ඩායම ඊයේ සමත්වුණා.  ඒ ශ්‍රී ලංකා ලෙජන්ඩ්ස් කණ්ඩායම පරාජයට පත් කරමින්. තරගයේ ප්‍රථමයෙන් පන්දුවට පහරදුන් ඉන්දීය ලෙජන්ඩ්ස් කණ්ඩායම සිය පන්දුවාර විස්ස අවසානයේ දී කඩුලු 6 ක් දැවී ලකුණු 195 ක් රැස් කළා. විශිෂ්ට ඉණිමක් ක්‍රීඩා කළ නාමෙන් ඕජා ශතයක් වාර්තා කළේ ලකුණු 108 ක් ද සමගින්. පන්දු යැවීමේ දී නුවන් කුලසේකර ලකුණු 29 ට කඩුලු 3 ක් බිදහෙළුවා.  පිළිතුරු ඉනිම ක්‍රීඩා කිරීමට සදහා පිටියට පිවිසි ශ්‍රී ලංකා ලෙජන්ඩ් ආරම්භක පිතිකරුවන්ට ලකුණු අතර පැමිණිමට ඉන්දීය පන්දු යවන්නන් ඉඩ ලබාදුන්නේ නැහැ. සනත් ජයසූරිය ලකුණු 5 කට දැවී ගිය අතර තරගාවලිය පුරා සාර්ථකම ශ්‍රී ලාංකික ක්‍රීඩකයා වූ තිලකරත්න ඩිල්ෂාන් ලකුණු 11 කට දැවී ගියා. ඉෂාන් ජයරත්න ලකුණු 51 ක් ලබාගනිමින් ශ්‍රී ලංකා කන්ඩායම ජයග්‍රහණය සදහා රැගෙන යාමට උත්සාහ දැරූවද එය ප්‍රමාණවත් වුණේ නැහැ. පන්දු යැවීමේ දී විනය කුමාර් ලකුණු 36 ට කඩුලු 3 ක් බිදහෙළුවා. ඒ අනුව ශ්‍රී ලංකා කණ්ඩායම පන්දුවාර 18 යි පන්දු 5 කදී සියලු දෙනා දැවී ලබාගත හැකිවුණේ ලකුණු 162 ක් පමණයි. ඒ අනුව තරගාවලියේ ශූරතාව ඉන්දියාවට හිමිවූ අතර අනුශූරතාව ශ්‍රී ලංකාවට හිමිවුණා.     ", "URL": "https://www.itnnews.lk/2023/10/05/438301/", "Category": "ක්‍රීඩා", "Parent URL": null}