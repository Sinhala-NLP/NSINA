{"Source": "ITN news", "Timestamp": "ජූලි 12, 2023 10:54", "Headline": "බඩඉරිඟු ආනයන බද්ද අඩු කිරීමට සහ ආනයනයට අවසර දීමට පියවර", "News Content": "බඩඉරිඟු ආනයන බද්ද අඩු කිරීමටත් බඩඉරිගු ආනයනයට අවසර දීමටත් පියවර ගන්නා බව අමාත්‍ය මහින්ද අමරවීර මහතා ප්‍රකාශ කළා. ඒ පශු සම්පත් ආශ්‍රිත කර්මාන්තයන්හි යෙදෙන පිරිස් සමඟ පැවති සාකච්ඡාවකදීයි. පශු සම්පත් අංශයේ නිලධාරීන් හා ඒ ආශ්‍රිත පෞද්ගලික කර්මාන්තවල යෙදෙන පිරිස් මග සාකච්ඡාවකට අමාත්‍ය මහින්ද අමරවීර මහතා එක් වුණා. මිල පාලනය කර නිෂ්පාදන වැඩි කර ගැනීම සම්බන්ධයෙන් කරුණු සාකච්ඡා කෙරුණු අතර ඔවුන්ට මුහුණ පෑමට සිදු වූ ගැටලු සම්බන්ධයෙන් අමාත්‍යවරයා දැනුවත් කිරීමටද මෙහිදී කටයුතු කෙරුණා. කිරි ගොවීන් මෙහිදී ඉල්ලා සිටියේ කිරි නිෂ්පාදනයේදී අවශ්‍ය කරන ආහාර දේශීය වෙළෙඳපොළේ නොමැති බැවින් බඩඉරිඟු ඇතුළු එවැනි දේ ආනයනයට අවසර ලබා දෙන ලෙසයි. බඩඉරිඟු ආනයනයට අවසර ලබා දෙන බවත් දැනට රුපියල් හැත්තෑ පහක් ලෙස පවතින බද්ද අඩු කිරීමට පියවර ගන්නා බවත් අමාත්‍යවරයා මෙහිදී සඳහන් කළා.     ", "URL": "https://www.itnnews.lk/2023/10/05/499194/", "Category": "Breaking News,දේශීය පුවත්", "Parent URL": null}