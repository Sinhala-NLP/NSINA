{"Source": "ITN news", "Timestamp": "මැයි 15, 2023 11:38", "Headline": "එළවළු මිල ඉහළට", "News Content": "මේ දිනවල වෙළදපලේ එළවළු මිල ඉහළ ගොස් ඇති බව ජනතාව පවසනවා. එහෙත් වෙළදුන් පවසන්නේ සෑම වසරකම මේ කාලය තුළ එළවළු මිල වැඩිවීම සාමාන්‍ය සිදුවීමක් බවයි. කැප්පෙටිපොල විශේෂිත ආර්ථික මධ්‍යස්ථානයට දෛනිකව එළවළු කිලෝග්‍රෑම් ලක්ෂ 5ක ප්‍රමාණයක් සාමාන්‍යයෙන් පසුගිය කාලය තුළ ලැබී තිබෙනවා. නමුත් එම ප්‍රමාණය අද වනවිට කිලෝග්‍රෑම් පනස්දහස දක්වා පහත වැටී ඇති බවයි එහි වෙළද සංගමය පවසන්නේ. දිවයින පුරා වෙළදුන් විශාල පිරිසක් කැප්පෙටිපොල විශේෂිත ආර්ථික මධ්‍යස්ථානයට පැමිණිය ද ඔවුන්ට අවශ්‍ය එළවළු තොග ප්‍රමාණවත් පරිදි නොලැබෙන බවයි වාර්තා වන්නේ. මෙහිදී බොංචි කිලෝවක් රුපියල් 350ත් 400ත් අතර මිලකට ගෝවා කිලෝවක් 150ත් 180ත් අතර මිලකට තක්කාලි හා බීට් කිලෝවක් රුපියල් 280ත් 300ත් අතර මිලකට මෙන්ම ලීක්ස් කිලෝවක් අලෙවි වනුයේ රුපියල් 200ත් 220ත් අතර මිලකටයි. මේ අතර දඹුල්ල විශේෂිත ආර්ථික මධ්‍යස්ථානයේ වෙළදුන් පවසන්නේ අලුත් අවුරුද්ද සහ වෙසක් උත්සවයෙන් පසුව සෑම වසරකම මේ කාලයේ දී එළවළු මිල වැඩිවීම සාමාන්‍ය බවයි.   ", "URL": "https://www.itnnews.lk/2023/10/05/483370/", "Category": "දේශීය පුවත්", "Parent URL": null}