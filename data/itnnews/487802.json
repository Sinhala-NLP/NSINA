{"Source": "ITN news", "Timestamp": "මැයි 31, 2023 14:36", "Headline": "පෑලියගොඩ නගර සභාව මගින් පාලනය වන ප්‍රාථමික සත්කාරක ඒකකය ප්‍රතිසංස්කරණය කිරීම ඇරඹෙයි", "News Content": "පෑලියගොඩ නගර සභාව මගින් පාලනය වන ප්‍රාථමික සත්කාරක ඒකකය රුපියල් ලක්ෂ 70 ක වියදමින් ප්‍රතිසංස්කරණය කිරීම රාජ්‍ය අමාත්‍ය සිසිර ජයකොඩි මහතාගේ ප්‍රධානත්වයෙන් සිදු කෙරුණා. බාහිර රෝගී අංශ,මාතෘ හා ලමා සායන මධ්‍යස්ථාන,සුවනාරී සායන, සුවදිවි මධ්‍යස්ථානය,බරවා මර්දන ඒකකය ඇතුළු අංශ ගණනාවකින් ප්‍රාථමික සත්කාර ඒකකය සමන්විතයි. එහෙත් වසර ගණනාවකින් නිසි නඩත්තුවකට ලක් නොවීම මත දෛනිකව පැමිණෙන රෝගී ජනතාව මෙන්ම වෛද්‍යවරුන් ඇතුළු සෞඛ්‍ය කාර්ය මණ්ඩලය පීඩාවට පත්ව සිටිනවා. මෙම ප්‍රතිසංස්කරණය කිරීමත් සමග ජනතාවට ඵලදායි මෙන්ම කාර්යක්ෂම සේවාවක් ලබාදිය හැකි වනවා.     ", "URL": "https://www.itnnews.lk/2023/10/05/487802/", "Category": "දේශීය පුවත්", "Parent URL": null}