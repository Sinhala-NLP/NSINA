{"Source": "ITN news", "Timestamp": "ඔක්තෝබර් 21, 2021 14:54", "Headline": "කෙරවලපිටිය ප්‍රදේශය හරහා හමාගිය සුළඟකින් නිවාස 50කට අධික සංඛ්‍යාවකට හානි", "News Content": "වත්තල කෙරවලපිටිය ප්‍රදේශය හරහා හමාගිය සුළි සුළගකින් නිවාස 50 කට අධික සංඛ්‍යාවකට හානි සිදුවුණා. කෙරවලපිටිය අංක 171 ග්‍රාම නිලධාරි වසම හරහා සුළි සුළඟ හමාගියා. නිවාස වල වහල ගැලවී ගිය අතර එක් පුද්ගලයෙකු ද තුවාල ලබා තිබෙනවා. මේ හේතුවෙන් පීඩාවට පත් ජනතාවට සහන සැළසීමේ කටයුතු රජය මගින් ආරම්භ කර තිබෙනවා. වත්තල ප්‍රා දේශීය සභාවේ සභාපති ත්‍යාගරත්න ද අල්විස් මහතා සඳහන් කළේ හානියට පත් නිවාස ප්‍රතිසංස්කරණය කිරීමට අවශ්‍ය පියවර ගන්නා බවයි.         ", "URL": "https://www.itnnews.lk/2023/10/05/370756/", "Category": "දේශීය පුවත්", "Parent URL": null}