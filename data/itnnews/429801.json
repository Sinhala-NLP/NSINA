{"Source": "ITN news", "Timestamp": "අගෝස්තු 19, 2022 12:23", "Headline": "ගර්භනී මාතාවන් සඳහා වියලි ආහාර ලබාදීමේ වැඩපිලිවෙලක්", "News Content": "ගර්භනී මාතාවන සදහා වියලි ආහාර ලබාදීමේ වැඩපිලිවෙලක් ආරම්භ කෙරුණා. මෙම ව්‍යාපෘතිය ආරම්භ කෙරුණේ සිරිකොත පක්ෂ මූලස්ථානයේදීයි. ගැබිනි මව්වරුන් 150 දෙනෙකු සදහා මෙහිදී අවශ්‍ය වියළි ආහාර ද්‍රව්‍ය ඇතුළත් සහන මළු ලබාදීම සිදු කෙරුණා. එක්සත් ලක් වනිතා පෙරමුණයි මෙය සංවිධාන කළේ. ශ්‍රී ලංකාවේ තායිලන්ත තානාපති පෝර්ජ් හර්නපෝල් මහතාගේ ප්‍රධානත්වයෙනුයි භාණ්ඩ බෙදාදීම සිදු කෙරුණේ.තායිලන්තයේ සංඝනාතන් විහාරස්ථානයේ විහාරාධිපති  නායක ස්වාමීන්වහන්සේයි මේ සදහා අනුග්‍රහය දැක්වූයේ. ඉදිරියේදී උන්වහන්සේ මෙරට රෝහල්වලට අවශ්‍ය ඖෂධ ලබාදීමට ද සැලසුම් කර තිබෙනවා. එක්සත් ලක් වනිතා පෙරමුණේ සභාපතිනී ශාන්තිනී කෝන්ගහගේ මහත්මියගේ මූලිකත්වයෙනුයි මෙම වැඩපිළිවෙල සංවිධාන කර තිබුණේ. එක්සත් ජාතික පක්ෂයේ මහලේකම් පාලිත රංගේ බණ්ඩාර මහතා ද මෙම අවස්ථාවට එක්ව සිටියා.       ", "URL": "https://www.itnnews.lk/2023/10/05/429801/", "Category": "දේශීය පුවත්", "Parent URL": null}