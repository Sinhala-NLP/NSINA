{"Source": "ITN news", "Timestamp": "ජූලි 13, 2023 11:52", "Headline": "මධ්‍යම පළාත් ආරක්ෂක ශිෂ්‍යභට ඇගයීම් කඳවුර රන්ටැඹේ පුහුණු මධ්‍යස්ථානයේ දී", "News Content": "ජාතික ශිෂ්‍යභට බලකායේ මධ්‍යම පළාත් ආරක්ෂක ශිෂ්‍යභට ඇගයීම් කඳවුර රන්ටැඹේ ජාතික ශිෂ්‍ය භට බලකා පුහුනු මධ්‍යස්ථානයේ දී පැවැත්වුණා. ජාතික ශිෂ්‍ය භට බලකායේ දෙවන බලඇණිය,මහනුවර 13 වන, මාතලේ 18වන , ගම්පොල 23 වන , වළල 28 වන හා නුවරඑළිය බලඇණිවලට අයත් බාලක ශිෂ්‍යභට ඛණ්ඩ 40ක් හා බාලිකා ශිෂ්‍ය භට ඛණ්ඩ 20ක් මීට එක්ව සිටියා. ලබන ඔක්තෝබර් මාසයේ සමස්ත ලංකා මට්ටමින් පැවැත්වෙන හර්මන් ලූස් සහ ද සොයිසා කදවුරු සදහා සුදුසුකම් ලැබීමේ අපේක්ෂාවෙනුයි ඔවුන් මේ සඳහා එක්ව සිටියේ. ජාතික ශිෂ්‍ය භට බලකායේ අධ්‍යක්ෂ බ්‍රිගේඩියර් සුදන්ත ෆොන්සේකා මහතාගේ මෙහෙයවීමෙන් මෙම කඳවුර සංවිධානකර තිබුණා. සියලු ඇගයීම් අධ්‍යක්ෂවරයා පත්කළ ස්වාධීන නිලධාරී මණ්ඩලයක් මගින් සිදුකිරීමටයි කටයුතු කර තිබුණේ.       ", "URL": "https://www.itnnews.lk/2023/10/05/499515/", "Category": "Breaking News,දේශීය පුවත්", "Parent URL": null}