{"Source": "ITN news", "Timestamp": "ජනවාරි 12, 2023 16:01", "Headline": "ශ්‍රී ලංකා -ඉන්දියා දෙවන එක්දින ක්‍රිකට් තරඟය අද", "News Content": "සංචාරක ශ්‍රී ලංකා කණ්ඩායම හා ඉන්දීය කණ්ඩායම අතර දෙවන එක්දින ක්‍රිකට් තරගය දිවා,රාත්‍රී තරගයක් ලෙස අද පැවැත්වෙනවා. කල්කටාහි ඊඩ්න් ගාඩ්න් ක්‍රීඩාංගනයේදීයී මෙම තරගය පැවැත්වෙන්නේ. පෙරේදා පැවති පළමු එක්දින තරගය ඉන්දීය කණ්ඩායම ලකුණු 67 කින් ජයගත්තා. ඒ අනුව  තරගාවලිය තවදුරටත් විවෘත මට්ටමක පවත්වාගැනීමට මෙම තරගය ශ්‍රී ලංකාව ජයගැනීම අනිවාර්ය වනවා. ඊඩ්න් ගාඩ්න් ක්‍රීඩාංගනයේ ශ්‍රී ලංකාව හා ඉන්දීයාව අතර එක්දින තරග 05 ක් පවත්වා ඇති අතර ඉන් තරග 03 ක ජය හිමිව ඇත්තේ ඉන්දියාවටයි. එක් තරගයක් විසදුමකින් තොරව නිමාවට පත්ව තිබෙනවා. 1996 ලෝක කුසලාන තරගාවලියේ අවසන් පූර්ව තරගය මෙම ක්‍රීඩාංගනයේදී ඉන්දියාවට එරෙහිව ශ්‍රී ලංකාව ලැබූ එකම එක්දින තරග ජයග්‍රහණයයි. පෙරේදා තරගයේදී උරහිසේ ආබාධයකට ලක් වූ දිල්ෂාන් මධුශංක අද තරගයට එක්වීම අවිනිශ්චිත මට්ටමක පවතින අතර ඒ වෙනුවට බොහෝවිට ලහිරු කුමාර කණ්ඩායමට එක්වනු ඇති බවයි ඉන්දියාවෙන් ලැබෙන වාර්තා සදහන් කරන්නේ.     ", "URL": "https://www.itnnews.lk/2023/10/05/455271/", "Category": "ක්‍රිකට්,ක්‍රීඩා", "Parent URL": null}