{"Source": "ITN news", "Timestamp": "செப்டம்பர் 29, 2021 18:05", "Headline": "பாதிப்பை ஏற்படுத்தக் கூடிய எந்த உரமும் இறக்குமதி செய்யப்படமாட்டாது : அமைச்சர் மஹிந்தானந்த", "News Content": "சீனாவிலிருந்து கரிம உரம் இறக்குமதி செய்வதை நிறுத்துவதாக விவசாய அமைச்சு இன்று அறிவித்தது. குறித்த உரத்தில் பாதிப்பை ஏற்படுத்தக் கூடிய பக்ட்ரீயாக்கள் அடங்கியுள்ளதாக பரிசோதனையிலிருந்து உறுதியாகியுள்ளது. இலங்கையின் நிலத்திற்கோ செடிகளுக்கோ விலங்குகளுக்கோ பாதிப்பை ஏற்படுத்தக் கூடிய எந்த உரமும் இறக்குமதி செய்யப்படமாட்டதென அமைச்சர் மஹிந்தானந்த அழுத்கமகே தெரிவித்துள்ளார். இம்முறை பெரும்போகத்தில் நைதரசன் அடங்;கிய கரிம உரம் சீனக் கம்பனியொன்றிலிருந்து இறக்குமதி செய்யப்படவிருந்தது. அந்த உரக் கம்பனி அனுப்பியுள்ள மாதிரிகளை பரிசோதனை செய்த போது இலங்கையின் நிலத்திற்கு பாதிப்பை ஏற்படுத்தக் கூடிய பக்ட்ரீயாக்கள் அதில் அடங்கியுள்ளதாக தெரியவந்துள்ளது. ", "URL": "https://www.itnnews.lk/2023/10/05/365872/", "Category": "Breaking News,தேசிய செய்திகள்", "Parent URL": null}