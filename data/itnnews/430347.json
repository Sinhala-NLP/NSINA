{"Source": "ITN news", "Timestamp": "අගෝස්තු 22, 2022 08:57", "Headline": "අම්බලන්ගොඩ හෝටලයක වෙඩි තැබීමකින් දෙදෙනෙකු මරුට", "News Content": "අම්බලන්ගොඩ දෙල්දූව ප්‍රදේශයේ සිදුවූ වෙඩි තැබීමකින් දෙදෙනෙකු ජීවිතක්ෂයට පත්ව තිබෙනවා. තවත් දෙදෙනෙකු තුවාල ලබා ඇති අතර ඔවුන් බලපිටිය රෝහලේ ප්‍රතිකාර ලබනවා. වෙඩි තැබීමෙන් එක් පුද්ගලයෙකු එම ස්ථානයේදීම ජීවිතක්ෂයට පත්ව ඇති අතර අනෙක් පුද්ගලයා බලපිටිය රෝහලට ඇතුළත් කිරීමේ දී මියගොස් තිබෙනවා. තුවාලකරුවන් වයස 30 සහ 35 කාණ්ඩවල කහව ප්‍රදේශයේ පදිංචිකරුවන් බවයි පොලීසිය ප්‍රකාශ කළේ. මෙම පිරිස අදාළ හෝටලයේ ඉහළ මාලයේ විවෘත කොටසේ මත්පැන් පානය කරමින් සිට ඇති අතර හිස් ආවරණයක් පැළද ගිනි අවියක් රැගෙන පැමිණි පුද්ගලයෙකු වෙඩි තැබීම සිදුකර ඇති බව විමර්ශනවලදී හෙලිවී තිබෙනවා. වෙඩි තැබීම සදහා ටී 56 වර්ගයේ ගිනි අවියක් භාවිත කර ඇති බවයි පොලීසිය පවසන්නේ. පසුගිය කාලයේ සංවිධානාත්මක අපරාධකරුවන් අතර ඇතිව තිබෙන ආරවුලක් හේතුවෙන් වෙඩි තැබීම සිදුව ඇති බවටයි පොලීසිය සැක කරන්නේ.             ", "URL": "https://www.itnnews.lk/2023/10/05/430347/", "Category": "දේශීය පුවත්", "Parent URL": null}