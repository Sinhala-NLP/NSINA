{"Source": "ITN news", "Timestamp": "ඔක්තෝබර් 7, 2022 10:06", "Headline": "සිද්දමුල්ලේ නිවසකින් හෙරොයින් කිලෝ 6 ක් හමු වෙයි", "News Content": "හෙරොයින් කිලෝග්‍රෑම් 6 කට අධික ප්‍රමාණයක්  පිලියන්දල සිද්දමුල්ල ප්‍ර දේශයේ නිවසකින් සොයාගෙන තිබෙනවා. ඊයේ රාත්‍රියේ අම්බලන්තොට පාලම අසලදී 19 හැවිරිදි තරුනයෙකු හෙරොයින් ග්‍රෑම් 40 ක් සමග අත්අඩංගුවට ගෙන තිබෙනවා. ඔහුගෙන් කළ ප්‍රශ්න කිරීම්වලදීයී සිද්ධමුල්ලේ නිවසින් මත්කුඩු තොගය සොයා ගැනීමට හැකි වී ඇත්තේ. එහි තිබී හෙරොයින් කිලෝග්‍රෑම් 6 යි ග්‍රෑම් 176 ක් , මිලිමීටර් 9 වර්ගයේ පිස්තෝල පතොරම් 19 ක්, සීල් යන්ත්‍රයක්, හෙරොයින් පැකට් කිරීමට ගන්නා උපකරණ හා ද්‍රව්‍ය, ව්‍යාජ අංක තහඩු 2 ක් ඇතුළු උපකරණ තොගයක් ද සොයාගෙන තිබෙනවා. සිද්ධමුල්ල ප්‍ර දේශයේ නිවසක් කුලී පදනම මත ලබාගෙන මෙම ජාවාරම සිදු කරගෙන ගොස් ඇති බවයි හෙළි වුණේ. පොලිස් නිලධාරීන් එම නිවස වටලන අවස්ථාවේ සැකකරුවන් පලාගොස් තිබෙනවා. එම සැකකරුවන් හදුනාගෙන ඇති අතර අත්අඩංගුවට ගැනීමේ මෙහෙයුම් ක්‍රියාත්මකයි. හෙරොයින් ග්‍රෑම් 40 ක් සමග අත්අඩංගුවට ගත් සැකකරු අම්බලන්තොට පොලීසියට භාරදී තිබෙනවා. ඔහු අද දින හම්බන්තොට මහේස්ත්‍රාත් අධිකරණයට ඉදිරිපත් කිරීමට නියමිතයි. තංගල්ල කොට්ඨාස අපරාඡධ විමර්ශන අංශය සහ අම්බලන්තොට හා කැස්බෑව පොලීසිඑක්ව  වැඩිදුර විමර්ශන සිදු කරනවා.               ", "URL": "https://www.itnnews.lk/2023/10/05/439210/", "Category": "දේශීය පුවත්", "Parent URL": null}