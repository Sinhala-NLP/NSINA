{"Source": "ITN news", "Timestamp": "මැයි 11, 2022 18:13", "Headline": "මධ්‍යම කඳුකරයට තද වැසි – ජලාශ රැසක වාන් දොරටු විවෘත කෙරේ", "News Content": "මධ්‍යම කදුකරයට තද වැසි ඇද හැලෙමින් පවතිනවා. ජලාශ රැසක ජල මට්ටම ඉහළ ගොස් ඇති බවයි ජලාශ භාර ඉංජිනේරුවන් පවසන්නේ. මධ්‍යම කදුකරයට පසුගිය දින කිහිපය තුළ දැඩි වර්ෂාවක් පතිත වුණා. තවදුරටත් ලැබෙමින් පවතින මෙම වැසි හේතුවෙන් ලක්ෂපාන හා  විමලසුරේන්‍ද්‍ර යන ජලාශවල වාන් දොරටු විවෘත කිරීමට පියවර ගත්තා. කාසල්රී හා මාවුස්සාකැලේ ජලාශවල ජල මට්ටමද ඉහළ යමින් පවතිනවා. වාන් දොරටු විවෘත කර ඇති බැවින්පහත් බිම් ආශ්‍රිතව ජීවත් වන ජනතාවට අවධානයෙන් පසුවන ලෙසයි ජලාශභාර ඉංජිනේරුවරුන් දැනුම් දෙන්නේ. මේ අතර අධික වර්ෂාව හේතුවෙන් මධ්‍යම කදුකරයේ ප්‍රදේශ කිහිපයක නායයාම්ද ඇති වුණා. නෝර්ටන් ප්‍රදේශයේ ඉන්ධන පිරවුම්හල අසල ‍බැම්මක් කඩා වැටීමෙන් එහි ගොඩනැගිල්ලක කොටසකට හානි සිදු වුණා. රථවාහන කිහිපයකටද හානි සිදු වූ බවයි වාර්තා වුණේ. නෝර්ටන් දියගල ප්‍රධාන මාර්ගයට පස් කන්දක් කඩා වැටීම හා ගල් පෙරළීම හේතුවෙන් ගමනාගමන කටයුතුවලට බාධා පැමිණුනා.     ", "URL": "https://www.itnnews.lk/2023/10/05/410817/", "Category": "කාලගුණ අනාවැකිය,දේශීය පුවත්", "Parent URL": null}