{"Source": "ITN news", "Timestamp": "ඔක්තෝබර් 3, 2023 11:01", "Headline": "මැකිලියතැන්න කණිෂ්ඨ විද්‍යාලයට නව ගොඩනැගිල්ලක්", "News Content": "මාතර,  ඌරුබොක්ක ප්‍රදේශයේ ඉතා අඩු පහසුකම් යටතේ අධ්‍යාපනය ලබන සිසු දරුවන්ට අත්වැලක් වන්නට කොළඹ ව්‍යාපාරිකයින් පිරිසක් කටයුතු කළා. මැකිලියතැන්න කණිෂ්ඨ විද්‍යාලය වෙනුවෙන් නව ගොඩනැගිල්ලක් ඉදිකර දීමට වසන්ත ප්‍රනාන්දු මහතා ඇතුලු ව්‍යාපාරික ප්‍රජාව පියවර ගත්තා. එම පාසලේ පංති කාමර පවත්වාගෙන යාමට පහසුකම් නොමැති වීම හේතුවෙන් වෙනත් පාසලකින් ඉවත්කළ ගොඩනැගිලි ද්‍රව්‍ය යොදා ගනිමින් ශාලාවක් ඉදිකිරීමට දෙමාපියන් තීරණ කර තිබුණා. ඒ පිළිබද දැනගත් මෙම ව්‍යාපාරිකයින් ගොඩනැගිල්ල ඉදිකිරීම සදහා මුදල් ලබාදුන් අතර ප්‍රදේශවාසීන් දෙමාපියන් මෙන්ම ගුරුවරුන් එක්ව ඉදිකිරීම් සිදුකර තිබෙනවා. ලෝක ළමා දිනය යෙදුණු ඊයේ දිනයේ දී ගොඩනැගිල්ල මැකිලියතැන්න විද්‍යාලයේ දරුවන් වෙත ලබාදීමට කටයුතු කෙරුණා. පාසලේ දරුවන් වෙත පොත්පත් ඇතුලු පාසල් උපකරණ ලබාදීමට ව්‍යාපාරිකයින් කටයුතු කර තිබුණා. එම කටයුතු සිදුකෙරුණේ විදුහල්පති ඉන්දික සමරසිංහ මහතාගේ උපදෙස් මතයි.           ", "URL": "https://www.itnnews.lk/2023/10/05/520214/", "Category": "දේශීය පුවත්", "Parent URL": null}