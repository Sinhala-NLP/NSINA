{"Source": "ITN news", "Timestamp": "ජනවාරි 9, 2022 09:19", "Headline": "ගතවූ පැය 24ට වැඩිම කොරෝනා ආසාදිතයින් සංඛ්‍යාව ඇමෙරිකාවෙන් වාර්තා වෙයි", "News Content": "ගතවූ පැය 24 ට ලොව පුරා රටවල් 222 කින් හමුවී ඇති කොරෝනා වයිරස ආසාදිතයින් සංඛ්‍යාව ලක්ෂ 22 ක ඉක්මවා තිබෙනවා. සිදුව ඇති මරණ සංඛ්‍යාව 4816ක්. ඊයේ දිනයේදී වැඩිම වයිරස ආසාදිතයින් සංඛ්‍යාවක් හමුව ඇත්තේ ඇමෙරිකාවෙන්. එම සංඛ්‍යාව හාරලක්ෂ හැත්තෑදහසකට ආසන්නයි. එමෙන්ම ප්‍රංශයෙන් දෛනිකව වාර්තාවන ආසිදිතයින් සංඛ්‍යාව ද වාර්තාගත ලෙස ඉහළ ගොස් තිබෙනවා. ගතවූ පැය 24 ට පමණක් එරටින් හමුවී ඇති ආසාදිතයින් සංඛ්‍යාව තුන්ලක්ෂ හාරදහසකට ආසන්නයි. ඉන්දියාවෙන් එක්ලක්ෂ හතලිස් හත්දහසක්ද ඉතාලියෙන් එක්ලක්ෂ අනූහත් දහසක් ද බ්‍රිතාන්‍යයෙන් එක්ලක්ෂ හතලිස් හයදහසක් හා ආර්ජන්ටිනාවෙන් එක්ලක්ෂ එක්දහසක් ලෙස ආසාදිතයින් හමුවී තිබෙනවා. ඒ සමඟම ලොව සමස්ත ආසාදිතයින් සංඛ්‍යාව තිස්කෝටි හයලක්ෂය ඉක්මවා ගියා. සිදුව ඇති මරණ සංඛ්‍යාව 5,502,339ක්.         ", "URL": "https://www.itnnews.lk/2023/10/05/387616/", "Category": "Breaking News,ජාත්‍යන්තර පුවත්", "Parent URL": null}