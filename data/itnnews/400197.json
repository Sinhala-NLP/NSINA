{"Source": "ITN news", "Timestamp": "මාර්තු 9, 2022 10:55", "Headline": "රුසියාවෙන් ඉන්ධන ආනයනය කිරීම අත්හිටුවීමට ඇමෙරිකාව හා බ්‍රිතාන්‍ය තීරණය කරයි", "News Content": "රුසියාවෙන් ඉන්ධන ආනයනය කිරීම අත්හිටුවීමට ඇමෙරිකාව හා බ්‍රිතාන්‍ය තීරණය කර තිබෙනවා. රුසියාවෙන් සිදු කෙරෙන ඛනිජ තෙල්,ගෑස්, හා ගල් අගුරු ආනයනය සම්පූර්ණයෙන්ම අත්හිටුවන බව ඇමෙරිකා ජනාධිපති ජෝ බයිඩ්න් නිවේදනය කළා. ඇමෙරිකාවේ මෙම තීරණය රුසියාවට දැඩි බලපෑමක් එල්ල කරනු ඇති බවටයි ඇමෙරිකා ජනාධිපතිවරයා විශ්වාසය පළ කරන්නේ. එමෙන්ම රුසියාවෙන් ඛනිජ තෙල් ආනයනය මෙම වසර අවසානයේදී අත්හිටුවන බව බ්‍රිතාන්‍ය අග්‍රාමාත්‍ය බොරිස් ජොන්සන් සඳහන් කරනවා. රුසියාව යුක්රේනය ආක්‍රමණය කිරීමට එරෙහිව බටහිර රටවල් රුසියාවට පනවන සම්බාධකවල දිගුවක් ලෙස මෙම පියවර සැළකිය හැකියි.       ", "URL": "https://www.itnnews.lk/2023/10/05/400197/", "Category": "Breaking News,ජාත්‍යන්තර පුවත්", "Parent URL": null}