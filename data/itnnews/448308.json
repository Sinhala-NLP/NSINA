{"Source": "ITN news", "Timestamp": "නොවැම්බර් 30, 2022 10:47", "Headline": "ඕස්ට්‍රේලියාවේ හිටපු අග්‍රාමාත්‍ය ස්කොට් ට පාර්ලිමේන්තු වාරණයක්", "News Content": "ඕස්ට්‍රේලියාවේ හිටපු අග්‍රාමාත්‍ය ස්කොට් මොරිසන්ව එරට පාර්ලිමේන්තුව වාරණයට ලක් කර තිබෙනවා. ස්කොටි මොරිසන් අග්‍රාමාත්‍ය ධුරය දැරූ කාලයේදී රහසිතගතව  අමාත්‍යාංශ කිහිපයක බලතල ඔහු සන්තකයේ තබාගැනීම සම්බන්ධයෙන්  වරදකරු වීම හේතුවෙනුයි වාරණයට ලක් කර ඇත්තේ. හිටපු අග්‍රාමාත්‍යවරයෙකු වාරණයට ලක් වූ පලමු අවස්ථාවද මෙය වනවා. එමෙන්ම ඔහුගේ ක්‍රියාකලාපය රජය සම්බන්ධයෙන් පවත්නා විශ්වාසය කඩකර ඇති බවට චෝදනා  එල්ල වනවා. පසුගිය මැයි මාසයේදී ඔහුට ධුරය අහිමිවූ අතර ඊට ප්‍රථමයෙන් වසර දෙකක් පුරා සෞඛ්‍ය, මුදල්, භාණ්ඩාගාර, ස්වදේශ කටයුතු හා සම්පත් යන අමාත්‍යාංශ කිහිපය ඒකාබද්ධ අමාත්‍යාංශ ලෙස පවත්වාගනිමින් එහි බලතල පාර්ලිමේන්තුවට හෝ කැබිනට් මණ්ඩලයට දැනුම්දීමකින් තොරව රහසිගතව තබාගෙන තිබෙනවා. ඔහුගේ ක්‍රියාකලාපය සම්බන්ධයන් අමාත්‍යවරුන් පවා නොදැන සිටි අතර මොරිසන්ගේ සමීපතමයින්ගෙන්ද දැඩි දෝෂාරෝපණයක් එල්ල වනවා. කෙසේ වුවද හිටපු අග්‍රාමාත්‍යවරයා සදහන් කරන්නේ කොරෝනා වයිරස ව්‍යාප්ති සමයේදී තත්ත්වය පාලනය කිරීමට මෙම පියවර ගත් බවයි. එමෙන්ම ඔහුට විරුද්ධව සිදු වන පලිගැනීමේ ක්‍රියාවලියක් ලෙස මොරිසන් මෙය හදුන්වනවා. ", "URL": "https://www.itnnews.lk/2023/10/05/448308/", "Category": "Breaking News,ජාත්‍යන්තර පුවත්", "Parent URL": null}