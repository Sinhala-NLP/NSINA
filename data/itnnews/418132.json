{"Source": "ITN news", "Timestamp": "ජූනි 20, 2022 17:55", "Headline": "සනත් නිශාන්තගේ සොහොයුරා ඇතුළු තිදෙනා රිමාන්ඩ්", "News Content": "ආරච්චිකට්ටුව ප්‍රදේශයේ ඉන්ධන හලකදි පුද්ගලයකුට පහර දී පොලිස් නිලධාරියකුගේ රාජකාරියට බාධා කරමින් කලහකාරි හා අශෝභන ලෙස හැසිරුණු බව කියන සිද්ධිය සම්බන්ධයෙන් අත්අඩංගුවට ගත් පාර්ලිමේන්තු මන්ත්‍රී සනත් නිශාන්තගේ සොහොයුරා වන ආරච්චිකට්ටුව හිටපු ප්‍රාදේශීය සභා සභාපතිවරයා ඇතුළු තිදෙනෙකු 23 දින දක්වා රිමාන්ඩ් බාරයේ තබන ලෙස හලාවත දිසා විනිසුරු හා මහෙස්ත්‍රාත් අනුර ඉන්ද්‍රජිත් බුද්ධදාස මහතා නියෝග කළා. මෙසේ බන්ධනාගාර ගත කළේ  ආරච්චිකට්ටුව ප්‍රාදේශීය සභාවේ හිටපු සභාපති හා වත්මන් පොදුජන පෙරමුණ මන්ත්‍රි ජගත් සමන්ත, සමිර මධුෂංක, සහ ඒ.ඒ. ධම්මික නැමති සැකකරුවන් තිදෙනායි. සැකකාර මන්ත්‍රීවරයා 18 දින ආරච්චිකට්ටුව නගරයේ ඉන්ධනහල අසලදී ඉන්ධන ලබා ගැනිමට බැරලයක් රැගෙන විත් සිටි පුද්ගයකුට පහර දි එම ස්ථානයේ රාජකාරි කළ පොලිස් සැරයන් වරයාගේ නිල කබායට හානි වන ලෙස කටයුතු කිරීම සම්බන්ධයෙන් මෙසේ චෝදනා ලැබ තිබුණු අතර එම සිද්ධිය සම්බන්ධයෙන් අත්අඩංගුවට ගෙන අධිකරණයට ඉදිරිපත් කෙරුණා. ලබන 23 වනදා සිද්ධිය සම්බන්ධයෙන් වැඩිදුර විමර්ශන සිදු කර අධිකරණයට කරුණු වාර්තා කරන ලෙස මහේස්ත්‍රාත්වරයා නියෝග කළා. ", "URL": "https://www.itnnews.lk/2023/10/05/418132/", "Category": "Breaking News,දේශීය පුවත්", "Parent URL": null}