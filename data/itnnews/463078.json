{"Source": "ITN news", "Timestamp": "பிப்ரவரி 24, 2023 14:26", "Headline": "கொரோனா தொற்று பரவலுக்கு பிறகு முதலாவது சீன சுற்றுலாப் பயணிகள் குழு", "News Content": "உலகளாவிய கொரோனா தொற்று பரவலுக்கு பிறகு, முதலாவது சீன சுற்றுலாப் பயணிகள் குழு, எதிர்வரும் மார்ச் 3 ஆம் திகதி இலங்கை வரவுள்ளது. கொரோனா தொற்றுக்கு பிறகு சீனாவிலிருந்து சுற்றுலா செல்லக்கூடிய முதல் 20 நாடுகளில் இலங்கையையும் சீனா பெயரிட்டுள்ளது. குறித்த சுற்றுலாப் பயணிகளுடனான விமானம் மார்ச் 3 ஆம் திகதி ஷாங்காய் புடொங் சர்வதேச விமான நிலையத்தில் இருந்து புறப்படவுள்ளது.  இந்த நிலையில், ஷாங்காய் மற்றும் கொழும்பு இடையேயான நேரடி விமான சேவைகளை மீள ஆரம்பிக்க நடவடிக்கை எடுக்கப்பட்டுள்ளது ", "URL": "https://www.itnnews.lk/2023/10/05/463078/", "Category": "Breaking News,தேசிய செய்திகள்", "Parent URL": null}