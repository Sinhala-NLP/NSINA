{"Source": "ITN news", "Timestamp": "පෙබරවාරි 24, 2023 12:16", "Headline": "වසර පුරාම ලංකාව සංචාරක ගමනාන්තයක් කිරීමට පියවර – ජනපති", "News Content": "වසර පුරාම ශ්‍රී ලංකාව සංචාරකයන්ගේ ගමනාන්තයත් බවට පත් කරමින් සංචාරක ක්ෂේත්‍රය ප්‍රවර්ධනය කිරීමට පියවර ගන්නා බව ජනාධිපති රනිල් වික්‍රමසිංහ මහතා පවසනවා. ව්‍යාපාරික ගැටලු පිළිබඳ සොයා බලමින් ජනාධිපතිවරයා හික්කඩුව නගරයේ සංචාරයක ද නිරත වුණා. ගාල්ල දිස්ත්‍රික්කයේ සංචාරක ක්ෂේත්‍රයේ නිරත ව්‍යාපාරිකයන් සමග හමුවක් ජනාධිපති රනිල් වික්‍රමසිංහ මහතාගේ ප්‍රධානත්වයෙන් පැවැත්වුණා. සංචාරක ක්ෂේත්‍රයේ පැවැත්ම සහ අභියෝග ජය ගැනීම යන මැයෙන් හික්කඩුවේ පැවති මෙම හමුවට ක්ෂේත්‍රයට සම්බන්ධ විශාල පිරිසක් එක්ව සිටියා. සංචාරක ව්‍යාපාරය යළි නඟා සිටුවීම සදහා සැළසුම් සහගත වැඩපිළිවෙලක් ක්‍රියාත්මක කරන බවයි ජනාධිපතිවරයා මෙහිදී කියා සිටියේ. මැති ඇමතිවරුන්, ආණ්ඩුකාරවරුන්, රජයේ නිලධාරීන් ඇතුළු පිරිසක් මෙම අවස්ථෘවට එක්වුණා. සාකච්ඡාවෙන් අනතුරුව ජනාධිපතිවරයා හික්කඩුව නගරයේ සංචාරය කරමින් ව්‍යාපාරිකයන්ගේ ගැටළු පිළිබද සොයා බැලුවා. ව්‍යාපාරික ස්ථාන කිහිපයකට ගිය ජනාධිපතිවරයා ඒවායේ සිටි පිරිස සමග අදහස් හුවමාරු කරගත්තා. හික්කඩුව නගරයේ සිටි ජනතාවගෙන් තොරතුරු විමසීමට ද  ජනාධිපතිවරයා ක්‍රියා කළා. ", "URL": "https://www.itnnews.lk/2023/10/05/463031/", "Category": "දේශීය පුවත්", "Parent URL": null}