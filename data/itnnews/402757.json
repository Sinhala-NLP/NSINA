{"Source": "ITN news", "Timestamp": "මාර්තු 20, 2022 10:15", "Headline": "කැළිකසළ අනාරක්ෂිත ආකාරයෙන් පුළුස්සා දැමීම බරපතල පාරිසරික ගැටලුවක් – පරිසර ඇමති", "News Content": "කැලිකසල අනාරක්ෂිත ආකාරයෙන් පුළුස්සා දැමීම බරපතල පාරිසරික ගැටලුවක් නිර්මාණය කර ඇති බව පරිසර අමාත්‍යාංශය නිවේදනය කරනවා. පසුගිය වසරේ ලෝක බැංකු වාර්තාව සඳහන් කරන ආකාරයට මෙරට කැළිකසල වලින් 80%ක්ම පුළුස්සා දමන බවයි පෙනීගොස් ඇත්තේ. ග්‍රාමීය ප්‍රදේශවල වැඩි වශයෙන්ම කැළිකසල පුළුස්සා දැමීම සිදුවනවා. ප්ලාස්ටික් හා පොලිතින් ගිනි තැබීම තුළින් මිනිසාට අහිතකර වායු වර්ග විමෝචනය වනවා. රජය ප්ලාස්ටික් කසහ පොලිතින් මගින් ඇතිවන ගැටලු පිළිබඳ කල්තබා අවධානය යොමුකරමින් නිෂ්පාදන රැසක් මේ වනවිටත් තහනම් කිරීමට කටයුතු කර ඇති බව පරිසර අමාත්‍ය මහින්ද අමරවීර මහතා සඳහන් කළා. ලෝක ප්‍රතිචක්‍රී දිනය වෙනුවෙන් සූම් යෙදවුම ඔස්සේ පැවති සම්මන්ත්‍රණයකට එක්වෙමිනුයි ඔහු මේ බව කියාසිටියේ.       ", "URL": "https://www.itnnews.lk/2023/10/05/402757/", "Category": "Breaking News,දේශීය පුවත්", "Parent URL": null}