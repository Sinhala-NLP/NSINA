{"Source": "ITN news", "Timestamp": "ජූලි 18, 2022 15:00", "Headline": "වසරේ මුල් භාගයේ චීනයේ සමස්ත දළ දේශීය නිෂ්පාදිතය යුවාන් ට්‍රිලියන 56 ඉක්මවයි", "News Content": "මෙම වසරේ මුල් භාගයේ චීනයේ සමස්ත දළ දේශීය නිෂ්පාදිතය යුවාන් ට්‍රිලියන 56කට අධිකයි. එය පසුගිය වසරේ අදාළ කාලසීමාවට වඩා 2.5% කින් වැඩි වී තිබේ. විවිධ කර්මාන්ත සම්බන්ධයෙන් ගත් විට, ප්‍රාථමික කර්මාන්තය 5% කින් ද ද්විතීයික කර්මාන්තය 3.2% කින් ද තෘතීයික කර්මාන්තය 1.8% කින් ද වැඩි වී තිබේ. චීන ජාතික සංඛ්‍යාලේඛන කාර්යාංශ ප්‍රකාශක, ජාතික ආර්ථික විස්තීරණ සංඛ්‍යාලේඛන දෙපාර්තමේන්තුවේ අධ්‍යක්ෂ Fu Linghui මහතා මේ බව ප්‍රකාශ කළේය. ඒ, පසුගියදා චීන රාජ්‍ය මණ්ඩල ප්‍රවෘත්ති කාර්යාලයේ පැවති මාධ්‍ය හමුවකට එක්වෙමින්, 2022 වසරේ\nපළමු භාගයේ ජාතික ආර්ථික ක්‍රියාකාරිත්වය පිළිබඳව විග්‍රහ කරමිනි. ", "URL": "https://www.itnnews.lk/2023/10/05/423852/", "Category": "ජාත්‍යන්තර පුවත්", "Parent URL": null}