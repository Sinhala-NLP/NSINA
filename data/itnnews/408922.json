{"Source": "ITN news", "Timestamp": "ஏப்ரல் 29, 2022 14:59", "Headline": "ஏப்ரல் மாதத்தில் சுற்றுலா பயணிகளின் எண்ணிக்கை 50 வீதத்தால் வீழ்ச்சி..", "News Content": "ஏப்ரல் மாதத்தில் இலங்கை வருகை தந்த சுற்றுலா பயணிகளின் எண்ணிக்கை 50 வீதத்தால் வீழ்ச்சியடைந்துள்ளது. இம்மாதத்தில் முதல் 26 நாட்களில் 55 ஆயிரத்து 600 சுற்றுலா பயணிகள் இலங்கை வருகை தந்துள்ளனர். கடந்த மார்ச் மாதம் ஒரு இலட்சத்து 6 ஆயிரத்து 500 சுற்றுலா பயணிகள் வருகை தந்தனர். மார்ச் மாதத்துடன் ஒப்பிடுகையில் இம்மாதம் சுற்றுலா பயணிகளின் வருகை 50 வீதத்தால் வீழ்ச்சியடைந்துள்ளது. நாட்டில் ஏற்பட்டுள்ள சமூக பொருளாதார நிச்சயமற்ற தன்மையே இதற்கு காரணியாக அமைந்துள்ளது. நாட்டில் பல பகுதிகளிலும் இடம்பெறும் ஆர்ப்பாட்டங்களும் சுற்றுலா பயணிகளின் வருகையில் வீழ்ச்சி ஏற்பட காரணமாக அமைந்துள்ளது. இதேவேளை சுற்றுலா பயணிகளின் வருகை குறைவடைந்துள்ளதால் நாட்டுக்கு கிடைக்கும் அந்நியசெலாவணி வருமானத்திலும் வீழச்சி ஏற்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/408922/", "Category": "Breaking News,அண்மைய செய்திகள்,தேசிய செய்திகள்", "Parent URL": null}