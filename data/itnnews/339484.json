{"Source": "ITN news", "Timestamp": "මැයි 28, 2021 14:03", "Headline": "ඇල්පිටිය කොවිඩ් ප්‍රතිකාර අතරමැදි මධ්‍යස්ථානයේ ඉදිකිරීම් අවසන් අදියරේ", "News Content": "ත්‍රිවිධ හමුදාව පවත්වාගෙන යන මධ්‍යස්ථාන 65 ක් තුළ පුද්ගලයින් 5676 දෙනෙකු තවදුරටත් නිරෝධායනය වෙමින් සිටිනවා. ඇල්පිටිය ප්‍රදේශයේ කොවිඩ් ප්‍රතිකාර අතරමැදි මධ්‍යස්ථානයේ ඉදිකිරීම් මේ දිනවල සිදුවනවා. ඇදන් 500 කින් සමන්විතව ඉදි කෙරෙන එම මධ්‍යස්ථානය කොවිඩ් නයින්ටීන් පැතිරීම වැලැක්වීමේ ජාතික ක්‍රියාන්විත මධ්‍යස්ථානයේ ප්‍රධානි යුද හමුදාපති ජෙනරාල් ශවේන්ද්‍ර සිල්වා මහතාගේ නිරීක්ෂණයට ලක්වුණා. එම කටයුතු මේ වනවිට අවසන් අදියරේ පවතිනවා. මඩකලපුව ශික්ෂණ රෝහලට අවශ්‍ය වෛද්‍ය උපකරණ තොගයක් පරිත්‍යාග කෙරුණා. නෝර්වේ රාජ්‍ය යේ ක්‍රියාත්මක ස්වෙච්ඡා සංවිධානයක් මගින් ලබාදුන් එම උපකරණ තොගයේ වටිනාකම රුපියල් ලක්ෂ 22 ක්. රෝහල් අධ්‍යක්ෂිකා කලා රංජනී ගනේෂලිංගම් මහත්මිය කළ ඉල්ලීමකට අනුවයි එම උපකරණ ලබාදීම සිදුවුණේ. මේ අතර පොලොන්නරුව හිගුරක්ගොඩ මූලික රෝහලේ කොවිඩ් ප්‍රතිකාර ඒකකයේ ප්‍රතිකාර ලබන රෝගීන්ගේ ප්‍ර යෝජනය සදහා ශ්වසන පහසුකම් ඇති කරන උපකරණයක් එම රෝහල වෙත ලබාදීමට පියවර ගැණුනා. ඒ රෝහල් බලධාරීන් පරිත්‍යාගශීලින්ගෙන් කළ ඉල්ලීමකට අනුවයි. ", "URL": "https://www.itnnews.lk/2023/10/05/339484/", "Category": "Breaking News,නවතම පුවත්", "Parent URL": null}