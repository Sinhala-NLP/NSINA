{"Source": "ITN news", "Timestamp": "நவம்பர் 16, 2022 12:55", "Headline": "மீண்டும் ஜனாதிபதி தேர்தலில் போட்டியிடவுள்ளதாக ட்ரம்ப் அறிவிப்பு", "News Content": "அமெரிக்காவின் முன்னாள் ஜனாதிபதி டொனால்ட் ட்ரம்ப் எதிர்வரும் 2024ம் ஆண்டில் மீண்டும் ஜனாதிபதி தேர்தலில் போட்டியிடவுள்ளதாக அறிவித்துள்ளார். அமெரிக்க ஜனாதிபதியொருவர் தேர்தலில் தோல்வியடைந்ததன் பின்னர் மீண்டும் தேர்தலில் போட்டியிடும் ஒரு அரிய முயற்சியில் அவர் ஈடுபடவுள்ளதாக செய்திகள் வெளியாகியுள்ளன. கடந்த தேர்தலில் ஜோ பைடனை எதிர்த்து போட்டியிட்ட நிலையில், டொனால்ட் ட்ரம்ப் தோல்வியை சந்தித்தார். இந்நிலையில் மூன்றாவது முறையாகவும் அவர் போட்டியிடவுள்ளதாக புளோரிடாவில் இடம்பெற்ற நிகழ்ச்சியொன்றின்போது அறிவித்துள்ளார். மீண்டும் அமெரிக்காவை முதன்மைப்படுத்த தயாரெனவும் அவர் குறிப்பிட்டுள்ளார். அமெரிக்கா எவ்வாறான நிலையில் இருக்க முடியுமென்பதன் உண்மையை உலகம் இதுவரை காணவில்லையெனவும், அதனை வெளிப்படுத்தும் வகையில் தனது முயற்சி அமையவுள்ளதாகவும் டொனால்ட் ட்ரம்ப் தெரிவித்துள்ளார். ", "URL": "https://www.itnnews.lk/2023/10/05/445906/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}