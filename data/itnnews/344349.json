{"Source": "ITN news", "Timestamp": "ජූනි 22, 2021 12:06", "Headline": "පොසොන් සතිය ඇර⁣ඹෙයි", "News Content": "2329 වන පොසොන් දිනට සමගාමීව ජාතික පොසොන් සතිය අද(21) සිට ලබන 27 වැනි දා දක්වා ප්‍රකාශයට පත්කර තිබෙනවා. මෙවර පොසොන් පිංකමෙහි තේමාව වන්නේ ලොව සැමදෙනා සුවපත් වේවා යන්නයි. රටපුරා පවතින වසංගත ව්‍යාප්ති තත්ත්වයත් සමග ජනතාවට මිහින්තලා පුදබිම වන්දනා කළ නොහැකි තත්ත්වයක් උද්ගතවී ඇති නිසා සිත, කය, වචනය සංවර කරගනිමින් මේ මොහොතේදී බුදු හිමියන් සහ මිහිදු හිමියන් උදෙසා පුද පූජා පවත්වන ලෙසත්, සෑම නිවසකම බෞද්ධ කොඩියක් ප්රදර්ශනය කරන ලෙසත් ඓතිහාසික මිහ්න්තලා රජමහා විහාරස්ථානයේ විහාරාධිපති වහන්සේ වන ආචාර්ය වලවාහිඹුරවැවේ ධම්මරතන නාහිමියන් බෞද්ධ ජනතාවගෙන් ඉල්ලා සිටියි. මෙවර පවතින තත්ත්වය හමුවේ බැතිමතුන්ගේ සහභාගීත්වයෙන් තොරව අනුරාධපුර පොසොන් පිංකම් අද සිට ඇරඹෙයි. ", "URL": "https://www.itnnews.lk/2023/10/05/344349/", "Category": "දේශීය පුවත්", "Parent URL": null}