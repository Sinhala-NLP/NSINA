{"Source": "ITN news", "Timestamp": "ජූලි 30, 2021 12:13", "Headline": "දෙවන පශ්චාත් මරණ පරීක්ෂණය සඳහා ඉෂාලිනීගේ දේහය පේරාදෙණියට (PHOTOS)", "News Content": "රිෂාඩ් බදියුදීන් මන්ත්‍රීවරයාගේ නිවසේ මෙහෙකාර සේවයේ යෙදි සිටියදී මිය ගිය ඉෂාලිනී ජූඩ් දැරියගේ සිරුර ගොඩ ගෙන තිබෙනවා. සිරුර ගොඩගැනීමෙන් පසු දෙවන පශ්චාත් මරණ පරීක්ෂණය සදහා පේරාදෙණිය ශික්ෂණ රෝහලට රැගෙන යාමට පියවර ගැනුණා. හිටපු අමාත්‍ය රිෂාඩ් බදියුදීන් මහතාගේ නිවසේ මෙහෙකාර සේවයේ යොදවා සිටියදී පිළිස්සුම් තුවාල ලබා කොළඹ ජාතික රෝහලට ඇතුළත් කළ 16 හැවිරිදි ඉෂාලිනී ජූඩ් දැරිය එහි ප්‍රතිකාර ලබමින් සිටියදී මියගියා. කෙසේ වෙතත් අදාළ දැරියගේ මරණය සම්බන්ධයෙන් ඇතිවූ මතභේදාත්මක තත්ත්වය හේතුවෙන් ඇයගේ සිරුර නැවත ගොඩ ගැනීම සදහා අධිකරණය නියෝග කළා. ඒ අනුවයි හැටන් ඩයගම පොදු සුසාන භූමියේ මිහිදන් කළ ඉෂාලිනි දැරියගේ සිරුර නිරෝධායන උපදෙස්වලට අනුකූලව විශේෂඥ කමිටුවේ අධීක්ෂණය යටතේ ගොඩගැනීම ආරම්භ කර තිබෙන්නේ. දෙවන පශ්චාත් මරණ පරික්ෂණය සඳහා සිරුර පේරාදෙණිය ශික්ෂණ රෝහලට රැගෙන ඒමට ද නියමිතයි. දේහය ගොඩගන්නා අවස්ථාව දැක බලා ගැනීමට විශාල පිරිසක් එම ස්ථානයට පැමිණ සිටියද ඒ සදහා පොලිසිය අවස්ථාව ලබාදුන්නේ නැහැ.        ", "URL": "https://www.itnnews.lk/2023/10/05/352882/", "Category": "දේශීය පුවත්", "Parent URL": null}