{"Source": "ITN news", "Timestamp": "නොවැම්බර් 14, 2021 09:33", "Headline": "සුඩානයේ උද්ඝෝෂණ අතරතුරදී පුද්ගලයින් පස් දෙනෙකු ජීවිතක්ෂයට", "News Content": "සුඩානයේ හමුදා කුමන්ත්‍රණයට විරෝධය පළකරමින් පැවති උද්ඝෝෂණ අතරතුරදී පුද්ගලයින් පස් දෙනෙකු ජීවිතක්ෂයට පත්වුණා. උද්ඝෝෂණ අතරතුර සුඩාන පොලීසිය හා සාමාන්‍ය ජනතාව අතර ඇතිවූ ගැටුම් හේතුවෙනුයි එම පිරිස මියගොස් ඇත්තේ. මියගිය පුද්ගලයින් අතරින් පුද්ගලයින් 4 දෙනෙකුට වෙඩි ප්‍රහාර එල්ලවී ඇති බව විදෙස් මාධ්‍ය සඳහන් කරනවා. කෙසේ වුවද උද්ඝෝෂකයින් විසුරුවා හැරීමට ජීව උණ්ඩ යොදා නොගත් බවයි පොලීසිය සඳහන් කරන්නේ. එමෙන්ම පොලිසියේ 39 දෙනෙකු ද ගැටුම් හේතුවෙන් තුවාල ලබා තිබෙනවා. කුමන්ත්‍රණයක් මගින් පසුගිය සතියේදී සුඩාන පාලන බලය හමුදාව සතුකරගත් අතර ඊට විරෝධය පළකරමින් රටපුරා උද්ඝෝෂණ ක්‍රියාත්මකයි.       ", "URL": "https://www.itnnews.lk/2023/10/05/375882/", "Category": "ජාත්‍යන්තර පුවත්", "Parent URL": null}