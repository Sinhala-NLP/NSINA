{"Source": "ITN news", "Timestamp": "மே 21, 2021 14:53", "Headline": "இரத்த வங்கியில் இரத்த தட்டுப்பாட்டை நீக்கும் வகையில் நாட்டின் பல பகுதிகளில் இரத்ததான நிகழ்வுகள்", "News Content": "இரத்த வங்கியில் இரத்த தட்டுப்பாட்டை நீக்கும் வகையில் நாட்டின் பல பகுதிகளில் இரத்ததான நிகழ்வுகள் ஏற்பாடு செய்யப்பட்டுள்ளன. அமைச்சர் நாமல் ராஜபக்ஷவும் இரத்ததானம் செய்யுமாறு அண்மையில் பொதுமக்களிடம் விடுத்த வேண்டுகோளுக்கு சாதகமான பதில் கிடைத்துள்ளது. வன்னி இளைஞர் பௌத்த சங்கத்தின் ஏற்பாட்டில், இரத்ததான நிகழ்வு வவுனியா நகரில் இடம்பெற்றது. சுகாதார பாதுகாப்பு வழிமுறைகளைப் பின்பற்றி பல சமூகங்களைச் சேர்ந்த மக்கள் இதில் கலந்துகொண்டனர். வவுனியா வைத்தியசாலையின் இரத்த வங்கியின் மருத்துவர்கள் மற்றும் ஊழியர்கள் இதற்கு ஆதரவு வழங்கியிருந்தனர். மத்திய மாகாணத்தின் கணக்காய்வு திணைக்களம் ஏற்பாடு செய்த இரத்ததான நிகழ்வு மத்திய மாகாண சபை கட்டிட தொகுதியில் இடம்பெற்றது. மாகாண பிரதம செயலாளர் காமினி ஜனரட்ன, மாகாண கணக்காய்வு பணிப்பாளர் எம்.எல். அப்துல்காதர் ஆகியோரின் கண்காணிப்பின் கீழ் இத்திட்டம் முன்னெடுக்பட்டது. கண்டி தேசிய இரத்த வங்கியின் பங்களிப்பும் இதற்கு கிடைத்தது. ", "URL": "https://www.itnnews.lk/2023/10/05/338473/", "Category": "Breaking News,தேசிய செய்திகள்", "Parent URL": null}