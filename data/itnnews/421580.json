{"Source": "ITN news", "Timestamp": "ஜூலை 6, 2022 12:51", "Headline": "நாட்டிலிருந்து சட்டவிரோதமாக வெளியேற முற்பட்ட 13 பேர் கைது..", "News Content": "நாட்டிலிருந்து சட்டவிரோதமாக வெளியேற முற்பட்ட 13 பேர் கைதுசெய்யப்பட்டுள்ளனர். கடல் மார்க்கமாக இந்தியாவுக்கு செல்ல முற்பட்ட 9 பேர் கைதுசெய்யப்பட்டுள்ளதாகவும், அவர்களில் சிறுபிள்ளையொன்றும் உள்ளடங்குவதாக கடற்படையினர் தெரிவித்துள்ளனர். மன்னார் தாழ்ப்பாடுகிரி கரையோர பகுதியில் நேற்றிரவு அவர்கள் மன்னார் கடற்படை முகாம் அதிகாரிகளால் கைதுசெய்யப்பட்டுள்ளனர். கைதுசெய்யப்பட்டவர்கள் வவுனியா, வெலிமடை, மன்னார் ஆகிய பகுதிகளை சேர்ந்தவர்களென தெரியவந்துள்ளது. இந்நிலையில் யாழ்ப்பாணம் வல்வெட்டித்துறை கடற்பகுதியில் இன்று அதிகாலை சிறிய படகொன்றில் சட்டவிரோதமாக அவுஸ்திரேலியா செல்ல முற்பட்ட மேலும் நான்கு பேர் கைதுசெய்யப்பட்டுள்ளனர். ", "URL": "https://www.itnnews.lk/2023/10/05/421580/", "Category": "Breaking News,அண்மைய செய்திகள்", "Parent URL": null}