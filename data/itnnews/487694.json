{"Source": "ITN news", "Timestamp": "මැයි 31, 2023 10:25", "Headline": "කුලියට අරන් හොර DOCUMENT හදලා වාහන විකුණලා", "News Content": "ව්‍යාජ රථවාහන ලියකියවිලි සහ හැඳුනුම්පත් සකසා වාහන අලෙවි කළ කැලණිය ප්‍රදේශයේ පදිංචි පුද්ගලයෙක් අත්අඩංගුවට ගෙන තිබෙනවා. සැකකරු විවිධ ප්‍රදේශවල ඇති වාහන කුලී පදනම මත ලබාගෙන එම වාහනවලට ව්‍යාජ ලියකියවිලි සකසා වෙනත් පුද්ගලයන්ට අලෙවි කර ඇති බවයි සඳහන් වන්නේ. එලෙස අලෙවි කරන ලද ත්‍රීරෝද රථයක්ද, හැඳුනුම්පත් දෙකක් සහ රියදුරු බලපත්‍රයක්ද සොයාගෙන තිබෙනවා. සිද්ධිය සම්බන්ධයෙන් වැල්ලවාය පොලිසිය ඉදිරි විමර්ශන කටයුතු සිදු කරන බවයි පොලිසිය වැඩිදුරටත් සඳහන් කරන්නේ. ", "URL": "https://www.itnnews.lk/2023/10/05/487694/", "Category": "දේශීය පුවත්", "Parent URL": null}