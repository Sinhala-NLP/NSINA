{"Source": "ITN news", "Timestamp": "ජූලි 1, 2021 11:45", "Headline": "කොරෝනා හේතුවෙන් පීඩාවට පත් ජනතාවට සහන සැලසීමේ වැඩසටහන් තවදුරටත්", "News Content": "කොරෝනා ව්‍යසනය හේතුවෙන් පීඩාවට පත් ජනතාවට සහන සැලසීමේ වැඩසටහන් තවදුරටත් ක්‍රියාත්මකයි. ඒ අනුව එම ජනතාව සදහා වියළි ආහාර ඇතුළු ද්‍රව්‍ය පරිත්‍යාග කිරීම ප්‍රදේශ රැසකදී සිදු කෙරුනා. පන්නිපිටිය ප්‍රදේශයේ පවුල් 150 ක් සදහා වියළි ආහාර ලබාදීම සිදු කෙරුණා. ඇමෙරිකාවේ පදිංචි හේමපාල සිල්වා මහතාගේ මූල්‍ය පරිත්‍යාග මතයි එම ද්‍රව්‍ය ලබා දුන්නේ.\nනාරාහේන්පිට අභයාරාම පටුමග ප්‍රදේශයේ පවුල් 400 ක් සදහා වියළි ආහාර ලබාදීම සිදු කෙරුණා. නාගරික මන්ත්‍රී ඉන්ද්‍රානි සතරසිංහ මහත්මියගේ ප්‍රධානත්වයෙන් එම ද්‍රව්‍ය පරිත්‍යාග කෙරුණා. හුදකලා කර ඇති කොළොන්නාව සිංහපුර ජනතාව වෙනුවෙන් වියළි ආහාර ලබාදීමට ශ්‍රී ලංකා පොදුජන පෙරමුණේ කොළොන්නාව සංවිධායක කොළොන්නාව සංවර්ධන කමිටු උප සභාපති අජිත් සුබසිංහ මහතා කටයුතු කළා. එම ද්‍රව්‍ය බෙදාදිම සදහා කොළොන්නාව ප්‍රාදේශීය ලේකම් කාර්යාලයේ නිළධාරීන් වෙත භාරදීම සිදු කෙරුණා. පවුල් 850 ක් වෙනුවෙන් වියළි ආහාර ලබාදීමට නියමිතයි. ", "URL": "https://www.itnnews.lk/2023/10/05/346402/", "Category": "දේශීය පුවත්", "Parent URL": null}