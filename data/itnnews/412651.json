{"Source": "ITN news", "Timestamp": "මැයි 22, 2022 14:22", "Headline": "ශ්‍රී ලංකාවේ කැනඩා වැඩබලන මහ කොමසාරිස් සහ විදේශ ඇමති අතර හමුවක්", "News Content": "ශ්‍රී ලංකාවේ සිදුවූ බව සඳහන් දමිළ ජන සංහාරය පිළිබඳ යෝජනාවක් පසුගිය 18 වනදා කැනඩා පාර්ලිමේන්තුවේ දී සම්මත කර ගැනීම සම්බන්ධයෙන් ශ්‍රී ලංකා රජය දැඩි විරෝධය පළකර තිබෙනවා. ශ්‍රී ලංකාවේ කැනඩා වැඩබලන මහ කොමසාරිස් ඇමැන්ඩා ස්ට්‍රෝහන් මහත්මිය සමඟ විදේශ අමාත්‍ය මහාචාර්ය ජී එල් පීරිස් මහතා පැවැත්වූ සාකච්ඡාවේ දී මෙම විරෝධය ප්‍රකාශයට පත්කර තිබෙනවා. මෙම යෝජනාවේ අන්තර්ගත සාවධ්‍ය තොරතුරු තරයේ ප්‍රතික්ෂේප කරන විදේශ අමාත්‍යවරයා ප්‍රකාශ කරන්නේ කැනඩා රජයේ ප්‍රකාශ පරස්පර බවයි. මෙවැනි හැසිරීම් හේතුවෙන් ශ්‍රී ලංකාවේ ක්‍රියාකලාපයට බලපෑම් එල්ල වන බවද අමාත්‍යවරයා පෙන්වා දුන්නා.         ", "URL": "https://www.itnnews.lk/2023/10/05/412651/", "Category": "දේශීය පුවත්", "Parent URL": null}