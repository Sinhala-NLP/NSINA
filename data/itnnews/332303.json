{"Source": "ITN news", "Timestamp": "අප්‍රේල් 19, 2021 11:41", "Headline": "අගමැති ප්‍රධානත්වයෙන් ආණ්ඩු පක්ෂයේ පක්ෂ නායකයින්ගේ විශේෂ රැස්වීමක්", "News Content": "ආණ්ඩු පක්ෂයේ පක්ෂ නායකයින්ගේ විශේෂ රැස්වීමක් මේ වනවිට පැවැත්වෙනවා. ඒ අග්‍රාමාත්‍ය මහින්ද රාජපක්ෂ මහතාගේ ප්‍රධානත්වයෙන්. රැස්වීම පැවැත්වෙන්නේ අරලියගහ මන්දිරයේදියි. පක්ෂ නායක රැස්වීම සඳහා සහභාගි වීමට ආණ්ඩු පක්ෂ සාමාජිකයින් අද පෙරවරුවේ පැමිණෙන ආකාරය දැකගත හැකිවූ බවයි අප වාර්තාකරුවන් ප්‍රකාශ කළේ. පාර්ලිමේන්තුවට ඉදිරිපත් කර ඇති කොළඹ වරාය නගර ආර්ථික කලාප විශේෂ කොමිෂන් සභා පනත් කෙටුම්පත හා පළාත් සභා සංශෝධන පනත මෙන්ම මැයි දිනය පැවැත්වීම හා වත්මන් දේශපාලන තත්ත්වය පිළිබඳ මෙහිදී සාකච්ඡා කෙරෙනු ඇති බවයි අප වාර්තාකරුවන් පවසන්නේ.         ", "URL": "https://www.itnnews.lk/2023/10/05/332303/", "Category": "Breaking News,නවතම පුවත්", "Parent URL": null}