{"Source": "ITN news", "Timestamp": "මාර්තු 24, 2021 13:44", "Headline": "අවාසනාවන්ත ඉරණමකට මුහුණදී සිටින නිල්ගල ඇත්පැටවා", "News Content": "නිල්ගල වනයේ අලි රංචුවක් සමඟ සිටින ඇත් පැටවකුට සිදුවී ඇති අවාසනාවන්ත ඉරණමක් පිලිබද අපට වාර්තා වුණා. පරිවාර අලින් 07 දෙනෙකු සමග මෙම ඇත්පැටවා නිල්ගල වනයේ නිරන්තරයෙන් සැරිසරනවා. ඇත්පැටවාගේ දළ අසලින් ගෙඩියක් ඇති වී තිබෙන ආකාරය දැක ගැනීමට හැකි වූ බවයි ගම්වාසීන් පවසන්නේ. මෙම ගෙඩිය මගින් ඇත් පැටවාගේ ජීවිතයට ද දැඩි අවදානමක් ඇති වී තිබෙන බවයි අප වාර්තාකරුවන් සදහන් කළේ. නිල්ගල පුවක්පැලේ ප්‍රදේශයට බිබිල ප්‍රාදේශීය සභාව මගින් කැලිකසල බැහැර කරන අතර එම කැලිකසල ආහාරයට ගැනීම නිසා සතුන් මෙවැනි රෝගාබාධවලට ලක් වන බව ගම්වාසීන් සදහන් කරනවා.                   ", "URL": "https://www.itnnews.lk/2023/10/05/327680/", "Category": "Breaking News,දේශීය පුවත්", "Parent URL": null}