{"Source": "ITN news", "Timestamp": "මැයි 4, 2023 11:58", "Headline": "දිවයින පුරා විශේෂ ආරක්ෂක වැඩපිළිවෙළක්", "News Content": "වෙසක් සමයේ ආරක්ෂාව වෙනුවෙන් දිවයින පුරා විශේෂ ආරක්ෂක වැඩපිලිවෙලක් ක්‍රියාත්මක වනවා. විහාරස්ථාන , වෙසක් කළාප ඇතුළු විවිධ ආගමික වැඩසටහන් සිදු කරන ස්ථාන ආශ්‍රිතව මෙම ආරක්ෂක වැඩපිලිවෙල ක්‍රියාත්මක කිරීමට සැළසුම් කර ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව මහතා කියා සිටිනවා. මේ අතර වෙසක් සතිය තුළ ආගමට සංස්කෘතියට හා සදාචාරයට නොගැලපෙන අයුරින් කටයුතු කිරීමෙන් වලකින ලෙස පොලීසිය ජනතාවගෙන් ඉල්ලා සිටිනවා. එවැනි ක්‍රියාවන්ට කිසිසේත් ඉඩ ලබා දෙන්නේ නැති බවයි පොලිස් මාධ්‍ය ප්‍රකාශකවරයා කියා සිටින්නේ.     ", "URL": "https://www.itnnews.lk/2023/10/05/480491/", "Category": "Breaking News,දේශීය පුවත්", "Parent URL": null}