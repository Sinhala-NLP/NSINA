{"Source": "ITN news", "Timestamp": "පෙබරවාරි 19, 2022 19:14", "Headline": "සමාගම් මැදුරේ ලියාපදිංචි වූ මූලධර්මවාදී කල්ලි ගැන ඥානසාර හිමි හෙළිකරයි", "News Content": "එක රටක් එක නීතියක්  සදහා වූ ජනාධිපති කාර්ය සාධක බලකාය විශ්වවිද්‍යාල ප්‍රජාවගේ අදහස් විමසීම අද සිදු කළා. ජනාධිපති කාර්ය සාධක බලකායේ සභාපති පූජ්‍ය ගලගොඩඅත්තේ ඥානසාර ස්වාමීන් වහන්සේගේ ප්‍රධානත්වයෙන් කොළඹ බණ්ඩාරනායක ජාත්‍යන්තර සම්මන්ත්‍රණ ශාලාවේදී මෙම අදහස් විමසීම සිදුවුණා. කොළඹ, කැලණිය, පේරාදෙණිය,  රුහුණ, රජරට, නැගෙනහිර,  අග්නිදිග, වයඹ, යාපනය,  ඌව වෙල්ලස්ස, වව්නියාව යන විශ්වවිද්‍යාල නියෝජනය කරමින් විශ්වවිද්‍යාල ප්‍රජාව අදහස් දැක්වීම සිදු කළා. මුලු රටම එක් නීතියක් යටතට ගොනු කිරීම සියලු ජනතාවගේ  ප්‍රාර්ථනාවක් වී ඇති බවයි පූජ්‍ය ගලගොඩඅත්තේ ඥානසාර ස්වාමීන් වහන්සේ මෙහිදි පැවසුවේ.         ", "URL": "https://www.itnnews.lk/2023/10/05/396168/", "Category": "Breaking News,දේශීය පුවත්", "Parent URL": null}