{"Source": "ITN news", "Timestamp": "අගෝස්තු 8, 2022 16:59", "Headline": "ජනපති මැඳුරට හානි කළ සැකකරුවන් හඳුනා ගැනීමට පොලිසිය මහජන සහය පතයි", "News Content": "ජූලි මස 09 වන දින ජනාධිපති මන්දිරයට ඇතුළු වී එහි දේපළ වලට හානි කිරීමේ සිද්ධියකට අදාළව සැකකරුවන් හදුනා ගැනීමට පොලිසිය මහජන සහය පතමින් නිවේදනයක් නිකුත් කර තිබෙනවා. මෙම සැකකරුවන් හඳුනාගැනීම සදහා කොළඹ මධ්‍යම කොට්ඨාස අපරාධ විමර්ශන අංශය විසින් විමර්ශන සිදු කරයි. මෙම සිද්ධියට අදාළව CCTV දර්ශන හා සමාජ මාධ්‍ය ජාලා ඔස්සේ හදුනාගත් මෙතෙක් අනන්‍යතාවය තහවුරු කරගැනීම නොහැකි වූ පුද්ගලයින් 32 දෙනෙකු පිළිබඳ තොරතුරු සෙවීමට පොලිසිය විසින් ඡයාරූප පළ කර තිබෙනවා. මෙම පුද්ගයින් පිළිබද කිසියම් තොරතුරක් දන්නේ නම් තොරතුරු ලබා දීමට දුරකථන අංක කිහිපයක්ද පොලිසිය සඳහන් කර තිබෙනවා.                 ", "URL": "https://www.itnnews.lk/2023/10/05/427745/", "Category": "Breaking News,දේශීය පුවත්", "Parent URL": null}