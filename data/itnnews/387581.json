{"Source": "ITN news", "Timestamp": "ජනවාරි 8, 2022 17:50", "Headline": "ලංකාව වෙනුවෙන් චීනය හදන යෝධ උමං විදින යන්ත්‍රය", "News Content": "චීනය ශ්‍රී ලංකාව වෙනුවෙන් යෝධ උමංවිදින යන්ත්‍රයක් නිෂ්පාදනය කිරීමට කටයුතු කර තිබෙනවා. ශ්‍රී ලංකාව සදහා නිෂ්පාදනය කළ මෙම දැවැන්ත උමං විදින යන්ත්‍රය චීනයේ හුනාන් පළාතේ චැන්ෂා හි එකලස් කිරීමේ මධ්‍යස්ථානය තුළ නිෂ්පාදනය කළ බවයි චීන තානාපති කාර්යාලය ට්විටර් පණිවුඩයක් මගින් නිවේදනය කළේ. මීටර් 7.6ක විෂ්කම්භයකින් යුත් මෙම යන්ත්‍රය මෙරට ජල හැරවුම් ව්‍යාපෘතියක් සදහා යොදා ගැනීමට නියමිතයි. කිලෝමීටර් 27කින් යුත් මෙරට දිගම ගල් උමං ව්‍යාපෘතිය මෙන්ම වාරිමාර්ග කටයුතු සදහා ද  මෙම යන්ත්‍රය යොදා ගැනීමට අපේක්ෂා කෙරෙනවා.   ", "URL": "https://www.itnnews.lk/2023/10/05/387581/", "Category": "Breaking News,දේශීය පුවත්", "Parent URL": null}