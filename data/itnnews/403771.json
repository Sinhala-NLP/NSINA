{"Source": "ITN news", "Timestamp": "මාර්තු 24, 2022 19:08", "Headline": "නේටෝවටයි, බයිඩන්ටයි පුටින්ගෙන් බර අවි තරවටුවක්", "News Content": "නේටෝ රටවල රාජ්‍ය නායක සමුළුව මේ වන විට ආරම්භ වී තිබෙනවා.ඇමෙරිකා ජනාධිපති ජෝ බයිඩ්න්ද ද ඊට එක්ව සිටින බවයි වාර්තා වන්නේ. යුරෝපා සංගම් සමුළුවට සහ ජී හත රටවල රාජ්‍ය නායක සමුළුවටද ජෝ බයිඩ්න් එක්වන බව විදෙස් වාර්තා සදහන් කළා. මෙම සියලු සාකච්ඡාවලදී වැඩි අවධානයක් යොමු වනු ඇත්තේ යුක්රේන රුසියා යුද ගැටුමටයි. යුක්රේන් ජනාධිපතිවරයා වීඩියෝ තාක්ෂණය  ඔස්සේ නේටෝ රාජ්‍ය නායක සමුළුව ඇමතීමට ද නියමිතව තිබෙනවා. මේ අතර යුක්රේනයට අමතර මිසයිල හයදහසක් සැපයීමට බ්‍රිතාන්‍ය තීරණය කර තිබෙනවා. අගමැති බොරිස් ජොන්සන් එය නිල වශයෙන් අද ප්‍රකාශයට පත් කිරීමට නියමිත බවයි වාර්තා වන්නේ. එමෙන්ම යුක්රේන හමුදා සෙබලුන්ට සහ ගුවන් නියමුවන්ට අමතර ප්‍රතිපාදන ලෙස ඩොලර් මිලියන තිස්තුනක් සැපයීමට බ්‍රිතානය තීරණය කර තිබෙනවා. එමෙන්ම රුසියා විදේශ ඇමති සර්ජි ලැව්රෝයි යුක්රේනයට සාම සාධක භටයන් යෙදවීමේ පෝලන්ත යෝජනාව දැඩි ලෙස විවේචනය කරමින් අනතුරු අගවා ඇත්තේ එය එක්සත් ජනපදය ප්‍රමුඛ කණ්ඩායම්වලට සහ මොස්කව් අතර හමුදා ගැටුමක් දක්වා දුරදිග යාමට ඉඩ ඇති බවයි. ලැව්රෝයි පෙන්වා දී ඇත්තේ මෙය රුසියා සහ නේටෝ සන්න්ධ හමුදා අතර සෘජු ගැටුමක් දක්වා මෙය දුර දිග යාමට ඉඩ ඇති බවද ලැව්රෝයි පෙන්වා දී තිබෙනවා.   ", "URL": "https://www.itnnews.lk/2023/10/05/403771/", "Category": "ජාත්‍යන්තර පුවත්", "Parent URL": null}