{"Source": "ITN news", "Timestamp": "ජූනි 12, 2023 13:01", "Headline": "කතරගම පාසල් 3ක් දින කිහිපයකට වසා දැමීමේ තීරණයක්", "News Content": "ඓතිහාසික රුහුණු කතරගම දේවාලයේ පෙරහැර මංගල්‍යය හේතුවෙන් ජුනි 19 වනදා සිට ජූලි 04 වනදා දක්වා කතරගම පාසල් තුනකක් වසාදැමීමට තීරණය කර තිබෙනවා. තණමල්විල කලාප අධ්‍යාපන අධ්‍යක්ෂක බුද්ධික කරුණාදාස මහතා පැවසුවේ, එම පාසල් මේ මස 19 වනදා සිට වසා දැමීමට තීරණය කර ඇති බවයි. ජූලි මස 03 වනදා මහ පෙරහැරින් පසු දින මැණික් ගඟේ දිය කැපීමෙන් පසු පෙරහැර නිමාවට පත් වනවා. පෙරහැර මංගල්‍යය සඳහා විශේෂ රාජකාරියට පැමිණෙන පොලිස් නිලධාරීන්ට නවාතැන් ලබාදීම සඳහා පාසල් තුනක ගොඩනැගිලි පොලිස් දෙපාර්තමේන්තුව විසින් ඉල්ලා ඇති බැවින් කතරගම ජාතික පාසල, සෙල්ල කතරගම මහා විදුහල සහ දෙටගමුව විදුහල පොලීසිය වෙත භාරදීමට නියමිත බවයි තණමල්විල කලාප අධ්‍යාපන අධ්‍යක්ෂකවරයා ප්‍රකශ කර සිටියේ. ", "URL": "https://www.itnnews.lk/2023/10/05/491336/", "Category": "දේශීය පුවත්", "Parent URL": null}