{"Source": "ITN news", "Timestamp": "සැප්තැම්බර් 24, 2023 11:21", "Headline": "මත්ද්‍රව්‍යයට ඇබ්බැහි වූවන් ඉන් මුදාගැනීමේ ‘සවිය’ වැඩසටහන ස්ථාන කිහිපයක දී", "News Content": "මත්ද්‍රව්‍යයට ඇබ්බැහි වූවන් ඉන් මුදාගැනීම සඳහා ක්‍රියාත්මක කෙරෙන හෙට ලොව එළිය දකින්නට වෙර දරන්නන්ගේ මනස සුවපත් කිරීමේ “සවිය” වැඩසටහන ස්ථාන කිහිපයක දී ක්‍රියාත්මක කෙරුණා. බස්නාහිර පළාත් ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන මහතාගේ සංකල්පයකට අනුවයි එය ක්‍රියාත්මක කෙරෙන්නේ. ඒ අනුව සවිය වැඩසටහන කොළඹ උතුර කොට්ඨාසයට අයත් පොලිස් ස්ථාන මූලික කර ගනිමින් කොටහේන දීපදුත්තාරාම විහාරස්ථානයේ දී පැවැත්වුණා. පුනරුත්ථාපනය කෙරෙන තරුණ තරුණියන් 600 දෙනෙකු සහ එම පවුල්වල ඥාතීන් ඊට එක්ව සිටියා. මේ අතර සවිය වැඩසටහනේ තවත් අදියරක් කොළඹ සංඝමිත්තා විද්‍යාලයේ දී පැවැත්වුණා. මත්ද්‍රව්‍ය වලට ඇබ්බැහිවූවන්ගේ පවුල් වෙත වියළි ආහාර පාර්සල් ලබාදීම ද මෙහිදී සිදුකෙරුණා.     ", "URL": "https://www.itnnews.lk/2023/10/05/518138/", "Category": "Breaking News,දේශීය පුවත්", "Parent URL": null}