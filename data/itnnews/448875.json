{"Source": "ITN news", "Timestamp": "දෙසැම්බර් 3, 2022 18:20", "Headline": "නීතිවිරෝධී උද්ඝෝෂණ මැඩලීමට පොලිස් බලතල භාවිත කරන බව බ්‍රිතාන්‍ය අගමැති කියයි", "News Content": "මහජනතාවට හිරිහැර සිදුවන ලෙස පැවැත්වෙන නීතිවිරෝධී උද්ඝෝෂණ මැඩලීම සඳහා පොලිස් බලතල භාවිත කරන බව බ්‍රිතාන්‍ය අග්‍රාමාත්‍ය රිෂී සුනක් පවසනවා. ආත්මාර්ථකාමී සුළු කොටසකගේ උවමනා වෙනුවෙන් පොදු මහජනතාවට හිරිහැර වන ලෙස උද්ඝෝෂණ පැවැත්වීම කිසිසේත් අනුමත කළ නොහැකි බවයි මහා බ්‍රිතාන්‍ය අග්‍රාමාත්‍යවරයා පෙන්වා දෙන්නේ. නීතියට එරෙහිව කටයුතු කරන ඕනෑම අයෙකුට එරෙහිව බලය භාවිත කිරීම අත්‍යවශ්‍ය වන බව ද රීෂි සුනක් කියා සිටිනවා. මේ සම්බන්ධයෙන් සාකච්ඡා කිරීමට පොලිස් කටයුතු භාර අමාත්‍ය ක්‍රිෂ් පිලිප් සහ ස්වදේශ කටයුතු ලේකම් සුඒලා බ්‍රේවමන් එරට පොලිස් ප්‍රධානියා හමුවී තිබෙනවා. නීත්‍යානුකූල උද්ඝෝෂණ සඳහා බාධාවක් නොමැති බවයි මහා බ්‍රිතාන්‍ය රජය සඳහන් කළේ.       ", "URL": "https://www.itnnews.lk/2023/10/05/448875/", "Category": "ජාත්‍යන්තර පුවත්", "Parent URL": null}