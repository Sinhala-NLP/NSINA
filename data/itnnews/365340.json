{"Source": "ITN news", "Timestamp": "සැප්තැම්බර් 27, 2021 16:15", "Headline": "නව කෘෂි නීතිවලට විරෝධය පළ කරමින් ඉන්දියාව පුරා දැවැන්ත උද්ඝෝෂණ", "News Content": "ඉන්දීය රජය හදුන්වා දුන් නව කෘෂි නීතිවලට විරෝධය පළ කරමින් දැවැන්ත උද්ඝෝෂණ පන්ජාබ් හා හර්යානා ප්‍රාන්තවලදී පැවැත්වුණා. හදුන්වා දුන් නව කෘෂි නීතිවලට විරෝධය පළ කරමින් ඉන්දියාව පුරා උද්ඝෝෂණ ආරම්භ කර අදට වසරක් සපිරෙනවා. ඊට සමගාමීවයි අද දින උද්ඝෝෂණ පැවැත්වුණේ. පසුගිය වසරේ නොවැම්බර් මාසයේ සිට දිල්ලි නගරයට ඇතුළු වන මාර්ග සියල්ල අවහිර කරමින් ගොවීන් සත්‍යග්‍රහ ව්‍යාපාරයකද නිරතව සිටිනවා. ගොවි ගැටලු සම්බන්ධයෙන් රජය හා එරට ගොවි සමිති අතර සාකච්ඡා වට කිහිපයක් පැවැත්වුණද මෙම සියලු සාකච්ඡා අසාර්ථක බවයි වාර්තා වන්නේ. හදුන්වා දුන් නව නීති මගින් ගොවීන්ගේ ආදායම් වැඩිවන බව රජය පැවසුවද ඉන් සිදුවන්නේ තමන් තවත් දුගී බාවයට පත්වන බවටයි ගොවීන් චෝදනා කරන්නේ. ගොවි උද්ඝෝෂණ සදහා ඉන්දීය කොංග්‍රස් පක්ෂය ඇතුළු තවත් දේශපාලන පක්ෂ රැසක සහාය හිමි වී තිබීම විශේෂත්වයක්.     ", "URL": "https://www.itnnews.lk/2023/10/05/365340/", "Category": "ජාත්‍යන්තර පුවත්", "Parent URL": null}