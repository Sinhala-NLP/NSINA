{"Source": "ITN news", "Timestamp": "මාර්තු 10, 2023 18:03", "Headline": "විදුලි ගාස්තු සංශෝධනයට එරෙහිව ජනක රත්නායකගෙන් පෙත්සමක්", "News Content": "මෑතකදී විදුලි ගාස්තු සංශෝධනය කිරීමට විදුලිබල මණ්ඩලය ගත් තීරණය බලරහිත කරන්නැයි ඉල්ලා මහජන උපයෝගීතා කොමිසමේ සභාපති ජනක රත්නායක මහතා ශ්‍රේෂ්ඨාධිකරණය හමුවේ මූලික අයිතිවාසිකම් පෙත්සමක් ගොනු කර තිබෙනවා. මෙම ගාස්තු සංශෝධනය තුළින් අඩු විදුලි ඒකක සංඛ්‍යාවක් පරිභෝජනය කරන විදුලි පාරිභෝගිකයන්ට දැඩි අසාධාරණයක් සිදු වන බවයි පෙත්සමෙන් කියා සිටින්නේ. මේ අනුව ලංකා විදුලිබල මණ්ඩලය සිදු කළ විදුලි ගාස්තු වැඩිකිරීම තුළින් ජනතාවගේ මූලික අයිතිවාසිකම් උල්ලංඝණය වන බවට තීන්දුවක් ලබා දෙන ලෙසයි පෙත්සමෙන් ඉල්ලා ඇත්තේ. ", "URL": "https://www.itnnews.lk/2023/10/05/466979/", "Category": "Breaking News,දේශීය පුවත්", "Parent URL": null}