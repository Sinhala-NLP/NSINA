{"Source": "ITN news", "Timestamp": "ஜனவரி 2, 2023 12:08", "Headline": "இன்றைய தினம் 10 புகையிரத சேவைகள் இடைநிறுத்தம்..", "News Content": "இன்றைய தினம் 10 புகையிரத சேவைகள் இடைநிறுத்தப்பட்டுள்ளன. ஊழியர்களின் பற்றாக்குறை காரணமாக இன்று காலை வேளையில் பயணிக்கவிருந்த அலுவலக ரயில் சேவைகள் சில நிறுத்தப்பட்டுள்ளதாக புகையிரத நிலை பொறுப்பதிகாரிகள் சங்கத்தின் தலைவர் சுமேத சோமரத்ன தெரிவித்துள்ளார். களனிவெலி மார்க்கம், கரையோரம், புத்தளம் மற்றும் பிரதான ரயில் வழித்தடங்களில் பயணிக்கவிருந்த 10 ரயில் சேவைகளுக்கே பாதிப்பு ஏற்பட்டுள்ளது. 60 வயதுக்கும் மேற்பட்பட்ட அரச ஊழியர்கள் ஓய்வுப்பெற்று செல்லும் நிலையில் ஊழியர்களுக்கான பற்றாக்குறை ஏற்பட்டுள்ளதாகவும் நேற்றைய தினம் புகையிரத நிலைய பொறுப்பதிகாரிகள் சங்கம் தெரிவித்திருந்தது. 500க்கும் அதிகமான ஊழியர்கள் புகையிரத திணைக்களத்திலிருந்து ஓய்வுப்பெற்றுள்ளமை குறிப்பிடத்தக்கது. ", "URL": "https://www.itnnews.lk/2023/10/05/453225/", "Category": "Breaking News,தேசிய செய்திகள்", "Parent URL": null}