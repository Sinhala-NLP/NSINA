{"Source": "ITN news", "Timestamp": "අප්‍රේල් 30, 2021 12:31", "Headline": "එංජින් ධාරිතාව සීසී දහස ඉක්මවූ යතුරු පැදි දෙකක් අත්අඩංගුවට", "News Content": "අපේ රටේ මහා මාර්ගවල ධාවනය කරන්න හැකියාවක් නැති එංජින් ධාරිතාව සීසී දහස ඉක්මවූ යතුරු පැදි දෙකක් ගම්පහදී පොලිස් අත්අඩංගුවට අරන් තියෙනවා. වේයන්ගොඩ පල්ලේවෙල ප්‍රදේශයේ නිවසක තිබී පොලිස් භාරයට ගැණුනු මෙම යතුරුපැදි දෙක රුපියල් ලක්ෂ 50ක් පමණ වන බවයි පොලීසිය පවසන්නේ. එම යතුරුපැදි තරගාවලිවලට සැකසූ ධාවන පථවල පමණක් ධාවනය කළ හැකි ඒවා වනවා. යතුරුපැදි දෙක ඉටිකොල යොදා වසා දමා තිබූ අතර මෙම යතුරුපැදි සම්බන්ධයෙන් වැඩිදුර විමර්ශන ක්‍රියාත්මක බවයි  ගම්පහ කොට්ඨාස පොලිස් විමර්ශන අංශය සදහන් කළේ.       ", "URL": "https://www.itnnews.lk/2023/10/05/334560/", "Category": "දේශීය පුවත්", "Parent URL": null}