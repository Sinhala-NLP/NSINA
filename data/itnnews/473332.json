{"Source": "ITN news", "Timestamp": "අප්‍රේල් 5, 2023 09:36", "Headline": "SHOPPING යන ගමන් කඩවලින් කනවා නම් මේක කියවන්න", "News Content": "එළඹෙන සිංහල අලුත් අවුරුදු හා රාමසාන් උත්සව සමයේදී මහනුවර ජනතාවට අලෙවි කිරීම සඳහා සූදානම් කර හා ගබඩා කොට තිබූ මිනිස් පරිභෝජනයට නුසුදුසු ආහාර විශාල තොගයක් මහනුවර මහ නගර සභාවේ නාගරික සෞඛ්‍ය වෛද්‍ය දෙපාර්තමේන්තුවේ නිලධාරීන් කළ වැටලීමකදී හමුවී තිබෙනවා. මෙම හදිසි ආහාර පරීක්ෂාවේදී සුපිරි වෙළඳසැල්, මහ පරිමාණ හෝටල්, තොග වෙළඳසැල් මෙන්ම සාමාන්‍ය වෙළඳසැල් තුන්සියයක් පමණ පරීක්ෂාවට ලක් කළ බවයි නිලධාරීන් සඳහන් කළේ. කල් ඉකුත් වූ හාල්, සීනි, කිරිපිටි, කරවල, කුකුල් මස්, පැකට් කළ ආහාර හා ශීතකරන වල තිබූ ආහාර තොග වශයෙන් නිලධාරීන් භාරයට ගත් අතර හෝටල්වල ජනතාවට අලෙවි කිරිම සඳහා සකස් කොට හා ප්‍රදර්ශනය කොට තිබූ ආහාරයට\nකිසිසේත්ම නුසුදුසු කෙටි ආහාර මෙන්ම තවත් ආහාර තොගයක් විනාශ කිරීමටද පියවර ගෙන තිබුණා. නීතිය උල්ලංඝනය කළ පුද්ගලයන් සඳහා නඩු පැවරීම, නුසුදුසු ආහාර භාරයට ගෙන විනාශ කිරීම හා තරයේ\nඅවවාද කිරීම සිදුකළ බවත් මධ්‍යම පළාත් ආණ්ඩුකාර කාර්යාලයේ උපදෙස් මත මෙම වැටලීම අඛණ්ඩව සිදුකරන බවත් එම නිලධාරීන් ප්‍රකාශ කළා ", "URL": "https://www.itnnews.lk/2023/10/05/473332/", "Category": "දේශීය පුවත්", "Parent URL": null}