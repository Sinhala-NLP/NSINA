{"Source": "ITN news", "Timestamp": "පෙබරවාරි 3, 2022 13:11", "Headline": "අබලි වාහන අලුත් වැඩියාවෙන් විශේෂ කාර්ය බලකාය රජයට රු. මිලියන 68ක් ඉතිරි කරයි", "News Content": "අබලි ලෙස ඉවත් කළ වාහන අලුත් වැඩියාවෙන් විශේෂ කාර්ය බලකාය රුපියල් මිලියන 68 කට ආසන්න මුදලක් රජයට ඉතිරි කර දී තිබෙනවා. අබලි ලෙස ඉවත් කර තිබූ වාහන නවීකරණය කිරීමේ ව්‍යාපෘතියක් විශේෂ කාර්ය බලකාය ආරම්භ කර තිබෙනවා. අමාත්‍ය සරත් වීරසේකරගේ මග පෙන්වීම යටතේයි වැඩපිලිවෙල ක්‍රියාවට නංවා ඇත්තේ.   ප්‍රභූ ආරක්ෂක රාජාකාරී සදහා භාවිත කරන එංගලන්තයේ නිෂ්පාදිත ලෑන්ඩ්  රෝවර් රථ 4 ක්, අධිවේගී ගිලන්රථයක්,  යතුරුපැදි දෙකක්,  යුද සමයේ භාවිත කළ ඒ.පී.සී රථයක් මේ වන විට විශේෂ කාර්ය බලකා රථවාහන කොට්ඨාසයේ නිලධාරීන් විසින් අලුත්වැඩියා කර තිබෙනවා. මෙම රථවල වෙළපොපල වටිනාකම රුපියල් මිලියන 75 ක් පමණ වන බවයි සදහන් වන්නේ. මෙම අලුත්වැඩියා කළ වාහන මහජන ආරක්ෂක අමාත්‍යාංශයේ ලේකම් විශ්‍රාමික මේජර් ජෙනරාල් ජගත් අල්විස් මහතාගේ පරික්ෂාවට ලක් වුණා.   ", "URL": "https://www.itnnews.lk/2023/10/05/393042/", "Category": "දේශීය පුවත්", "Parent URL": null}