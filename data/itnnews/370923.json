{"Source": "ITN news", "Timestamp": "அக்டோபர் 22, 2021 11:52", "Headline": "டெல்டா மாத்திரமன்றி வேறு வைரஸ் திரிபுகளும் இலங்கைக்குள் பிரவேசிக்கலாம் : சுகாதார பிரிவு எச்சரிக்கை", "News Content": "டெல்டா மாத்திரமன்றி வேறு எந்தவொரு வைரஸ் திரிபுகளும் இலங்கைக்குள் பிரவேசிக்கலாமென வைத்திய நிபுணர் ஹேமந்த ஹேரத் தெரிவித்துள்ளார். இவ்வாறான வைரஸ் திரிபுகள் வந்தபோதிலும் சுகாதார பிரிவு இதற்கு முகம் கொடுக்க தயாராகவே இருப்பதாகவும் பொதுமக்களும் தடுப்பூசிகளை பெற்றுக்கொண்டு இதற்கு பங்களிப்பை வழங்கவேண்டுமென அவர் சுட்டிக்காட்டியுள்ளார். “எந்தவொரு வைரஸ் திரிபுகளும் இலங்கைக்குள் பிரவேசிக்க கூடும். இலங்கைக்கு வெளிநாடுகளிலிருந்து வருகை தரும் நபர்கள் ஊடாகவே இவ்வாறான திரிபுகள் பிரவேசிக்கலாம். எவ்வாறாயினும் நாங்கள் அவதானத்துடனேயே இருக்கிறோம். தடுப்பூசிகளை பெற்றிருப்பதன் மூலம் இவ்வாறான திரிபுகள் தொற்றவோ பரவவோ காரணமாக அமையாது. எவ்வாறாயினும் 100 வீதம் இது கட்டுப்படுத்துவதாக அமையாது. டெல்டாவாக இருக்கலாம் வேறு ஏதேனும் திரிபுகளாக இருக்கலாம். எந்தவொரு வைரஸ் பரவுவதை தடுக்க சுகாதார பழக்க வழக்கங்கள் பின்பற்றப்படவேண்டும். இதனாலேயே தடுப்பூசிகளை பெற்றுக்கொள்ளுமாறு கூறுகிறோம். தொற்றாளர்கள் குறைவடைந்த போதிலும் நாடு திறக்கப்பட்ட போதிலும் பல வருடங்களுக்கு எமது சுகாதார பழக்க வழக்கங்களை பின்பற்ற வேண்டி ஏற்படும். புதிய சுகாதார விதிமுறைகள் கட்டாயம் பின்பற்றப்படவேண்டும்.” ", "URL": "https://www.itnnews.lk/2023/10/05/370923/", "Category": "Breaking News,அண்மைய செய்திகள்,தேசிய செய்திகள்", "Parent URL": null}