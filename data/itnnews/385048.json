{"Source": "ITN news", "Timestamp": "දෙසැම්බර් 27, 2021 11:37", "Headline": "ආසියා යටිතල පහසුකම් ආයෝජන බැංකුවෙන් සංවර්ධනය වෙමින් පවතින රටවලට විශිෂ්ඨ සේවයක්", "News Content": "ආසියා යටිතල පහසුකම් ආයෝජන බැංකුව සංවර්ධනය වෙමින පවතින රටවල් වෙනුවෙන් විශිෂ්ඨ සේවයක් ඉටු කර තිබෙනවා.එම රටවල යටිතල පහසුකම් හා සෙසු නිෂ්පාදන පහසුකම් සංවර්ධනය වෙනුවෙන් 2015 වසරේ දෙසැම්බර් මාසයේ එම බැංකුව ස්ථාපනය කෙරුණා. පසුගිය ඔක්තෝබර් මාසය වන විට එම බැංකුව ව්‍යාපෘති 147 ක් සඳහා ඇමරිකානු ඩෝලර් බිලියන 28.97 ක් ආයෝජනය කර තිබෙනවා. 2020 වසරේ කොවිඩ් වසංගත අර්බුදයෙන් ප‍්‍රකෘතිමත් වීමේ අරමුදල සඳහා ආසියා යටිතල පහසුකම් ආයෝජන බැංකුව ඇමරිකානු ඩොලර් බිලියන 10ක් ආයෝජනය කර අවසන්. කොවිඩ් වසංගතයෙන් දැඩි ලෙස පීඩාවට පත්වූ රාජ්‍ය හා පෞද්ගලික ආයතන වලට කඩිනම් මූල්‍යාධාර සැපයීම එහි අරමුණයි. 2021 වසරේ එම බැංකුව දේශගුණ විපර්යාසයන්ට මුහුණදීමට මුදල් එක්රැස් කිරීම ශක්තිමත් කර තිබෙනවා. ඉදිරියේදී බහුපාර්ෂ්විකවාදය පිලිපදිමින් බහුපාර්ශ්වික ආයතන සමඟ වඩාත් සමීප සහයෝගීතාවකින් කටයුතු තරනු ඇතැයි ආසියා යටිතල පහසුකම් ආයෝජන බැංකු අධිපතිවරයා පවසා තිබෙනවා. ", "URL": "https://www.itnnews.lk/2023/10/05/385048/", "Category": "ජාත්‍යන්තර පුවත්", "Parent URL": null}