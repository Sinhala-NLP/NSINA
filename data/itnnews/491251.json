{"Source": "ITN news", "Timestamp": "ජූනි 12, 2023 10:41", "Headline": "රිය අනතුරකින් එකම පවුලේ තිදෙනෙකු ජීවිතක්ෂයට", "News Content": "වරකාපොල තුල්හිරිය ප්‍ර දේශයේ දී සිදු වු රියඅනතුරකින් එකම පවුලේ තුන් දෙනෙකු ජිවිතක්ෂයට පත්වුණා. මව,  පියා සහ 13න් හැවිරිදි පුත්‍රයායි මෙම අවසනාවන්ත ඉරණමට ගොදුරු වුනේ. ගාල්ල ප්‍රදේශයේ පැවති මළගමකට සහභාගි වී ත්‍රී රෝද රථයකින් ආපසු පැමිණෙමින් සිටි රඹුක්කන පදිංචි මෙම පිරිස අද අළුයම 5.40ට පමණ මෙම අනතුරට මුහුණ දී තිබෙනවා. ත්‍රී රෝද රථය පැද වු පියාට නින්ද යාමෙන් රථය මාර්ගයේ ප්‍රතිවිරුධ දෙසින් පැමිණි ටිපර් රථයක ගැටී ඇති බවයි පොලිසිය පවසන්නේ. අනතුරත් සමග ත්‍රී රෝද රථය ගිනි ගැනීමට ද ලක්ව තිබෙනවා. සිද්ධියෙන් මිය ගොස් ඇත්තේ රඹුක්කන කොටවැල්ල ප්‍රදේශයේ පදිංචි 40 හැවිරදි පියා, 39 හැවිරිදි මව හා 13න් හැවිරිදි පුත්‍රයායි. ත්‍රී රෝද රථය පැදවූ පියාට වලංගු රියදුරු බලපත්‍රයක් ද නොමැති බවයි පොලිස් පරීක්ෂණවලදී හෙළි වි ඇත්තේ.         ", "URL": "https://www.itnnews.lk/2023/10/05/491251/", "Category": "දේශීය පුවත්", "Parent URL": null}