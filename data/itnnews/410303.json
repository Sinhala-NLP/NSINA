{"Source": "ITN news", "Timestamp": "මැයි 8, 2022 13:16", "Headline": "ගාලුමුවදොර විරෝධතාවට හෙටට මාසයයි", "News Content": "ගාලුමුවදොර පැවැත්වෙන විරෝධතාවට හෙටට මාසයක් සම්පූර්ණ වනවා. ඊට සමගාමීව හෙට සිට ඇරඹෙන සතිය විරෝධතා සතියක් ලෙස ප්‍රකාශයට පත්කරන බව ඒකාබද්ධ වෘත්තීය සමිති සම්බන්ධීකරණ මධ්‍යස්ථානය  පවසනවා. රටේ පවතින තත්වයට වහාම විසදුම් ලබාදෙන ලෙස ඉල්ලමින් ගාලුමුවදොර ජනාධිපති කාර්යාලය අසළ විරෝධතාව අද දිනයේත් පැවැත්වෙනවා. පසුගිය අප්‍රේල් 9 වනදා ආරම්භවූ මෙම විරෝධතාවට තරුණ තරුණියන් කලාකරුවන් මෙන්ම විවිධ ක්ෂේත්‍ර නියෝජනය කරමින් පිරිස් එක්ව සිටිනවා. විරෝධතාවට මාසයක් සම්පූර්ණවීම නිමිත්තෙන් විරෝධතා සතියක් ප්‍රකාශයට පත්කිරීමටයි වෘත්තීය සමිති පියවර ගෙන තිබෙන්නේ. අරලියගහ මන්දිරය ඉදිරිපිටට රැස්වූ ජනතාව තවදුරටත් විරෝධය පළකරනවා. අරලියගහ මන්දිරය ප්‍රධාන පිවිසුම අසළ උද්ඝෝෂකයින් රැදීසිටින අතර එම අවට ප්‍රදේශයේ දැඩි ආරක්ෂාවක් ද සලසා තිබෙනවා. කුරුණෑගල නගරයට රැස්වූ ජනතාව පන්දම් දල්වමින් ආණ්ඩුවට විරෝධය පළකළා. පවතින ගැටලුවලට වහාම විසදුම් ලබාදෙන ලෙස ඔවුන් ඉල්ලා සිටියා. මේ අතර පොළොන්නරුව ඇලහැර ප්‍රදේශයේ ජනතාව ද පන්දම් දල්වමින් සිය විරෝධතාව පළකළේ ඇලහැර බකමූණ ප්‍රධාන මාර්ගයේ රැදීසිටිමින්.   ", "URL": "https://www.itnnews.lk/2023/10/05/410303/", "Category": "දේශීය පුවත්", "Parent URL": null}