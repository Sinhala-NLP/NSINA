{"Source": "ITN news", "Timestamp": "මාර්තු 9, 2023 19:00", "Headline": "පාකිස්තානයේ ජනප්‍රියතම ජන නායකයා බවට හෙළි වූ ඉම්රාන් අත්අඩංගුවට ගන්න වරෙන්තුවක්", "News Content": "හිටපු අග්‍රාමාත්‍ය ඉම්රාන් ඛාන් අත්අඩංගුවට ගන්නා ලෙස බලුකිස්ථාන අධිකරණයක් වරෙන්තු නිකුත් කර තිබෙනවා. ඒ ඊයේ පැවති රැළියකදී පොලස් නිලධාරීන් සමග ගැටුමක් ඇතිකර ගැනීම හා රැළියට සහභාගී වූ පුද්ගලයෙකු මිය යාම හේතුවෙන්. පාකිස්ථාන මුස්ලිම් ලීගය එරටට බලයට පැමිණ මාස 11 ක් තුළ ඉම්රාන් ඛාන්ට විරුද්ධව පැනවූ 80 වන නඩුව මෙය බවයි එරට මාධ්‍ය සදහන් කරන්නේ . ඉම්රාන් ඛාන් ඇතුළු ඔහුගේ පී ටී අයි පක්ෂයේ ප්‍රභලයින් රැසකට ද ත්‍රස්තවාදී චෝදනා එල්ල වී තිබෙනවා. තමා මැතිවරණයට ඉදිරිපත්වීම වැලැක්වීම හා සිරගත කිරීමේ අරමුණින් රජය කටයුතු කරන බවටයි ඉම්රාන් ඛාන් චෝදනා කරන්නේ. ", "URL": "https://www.itnnews.lk/2023/10/05/466788/", "Category": "ජාත්‍යන්තර පුවත්", "Parent URL": null}