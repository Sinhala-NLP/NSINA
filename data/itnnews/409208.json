{"Source": "ITN news", "Timestamp": "මැයි 1, 2022 12:15", "Headline": "ගොවිජනතාවට අවශ්‍ය රසායනික පොහොර කඩිනමින් ලබාදීමට පියවර", "News Content": "ගොවිජනතාවට අවශ්‍ය රසායනික පොහොර කඩිනමින් ලබාදීමට පියවර ගන්නා බව කෘෂිකර්ම හා වාරිමාර්ග අමාත්‍ය ජානක වක්කුඹුර මහතා පවසනවා. පොළොන්නරුව දිස්ත්‍රික් ගොවි සංවිධාන නියෝජිතයින් සමග පැවති සාකච්ඡාවේදී ඒ මහතා මේ බව ප්‍රකාශ කළා. ඉදිරි යළ කන්නය සදහා අවශ්‍ය පොහොරවලින් කොටසක් රජය මගින් ආනයනය කර ගොවිජනතාවට ලබාදීමට මේ වනවිටත් පියවර ගෙන තිබෙනවා. එමෙන්ම මහ කන්නයට අවශ්‍ය රසායනික පොහොර සම්පූර්ණයෙන්ම ලබාදීමට අවශ්‍ය කටයුතු සූදානම් කර ඇති බවයි අමාත්‍යවරයා පවසන්නේ. පෞද්ගලික අංශයෙන් පොහොර ආනයනය කර වැඩි මිලට අලෙවි කිරීමෙන් ගොවි ජනතාව මුහුණදෙන ගැටලුවලට ද මේ තුළින් විසදුම් ලැබෙන බවයි අමාත්‍යවරයා පෙන්වා දෙන්නේ. පොහොර ආනයනය කරන සමාගම් සදහා පොහොර මිල සූත්‍රයක් හදුන්වාදීමට ද නියමිතයි. ඒ තුළින් ගොවි ජනතාවට කිසිදු අසාධාරණයක් නොවන බවයි අමාත්‍යවරයා සදහන් කළේ.         ", "URL": "https://www.itnnews.lk/2023/10/05/409208/", "Category": "Breaking News,දේශීය පුවත්", "Parent URL": null}