{"Source": "ITN news", "Timestamp": "ஜூன் 5, 2023 12:48", "Headline": "ஊக்கமருந்து குற்றச்சாட்டு காரணமாக போட்டித் தடை", "News Content": "இலங்கையின் நெடுந்தூர ஓட்ட வீராங்கனை நிலானி ரத்நாயக்கவுக்கு ஊக்கமருந்து குற்றச்சாட்டு காரணமாக போட்டித் தடை விதிக்கப்பட்டுள்ளது. இராணுவ மெய்வல்லுநர் விளையாட்டு போட்டியில் ஊக்கமருந்து பயன்படுத்தியதாக எழுந்த முறைப்பாட்டின் அடிப்படையில் இந்த தீர்மானம் எடுக்கப்பட்டுள்ளது. இதன்படி, ஆசிய மெய்வல்லுநர் விளையாட்டுப் போட்டி உட்பட பல போட்டிகளில் பங்குபற்றுவதற்கான வாய்ப்பை அவர் இழக்கவுள்ளதாக தெரிவிக்கப்பட்டுள்ளது. முன்னதாக நிலானி ரத்நாயக்க, டோக்கியோ ஒலிம்பிக் போட்டியிலும் பங்குபற்றியிருந்தமை குறிப்பிடத்தக்கது. ", "URL": "https://www.itnnews.lk/2023/10/05/489217/", "Category": "Breaking News,தேசிய செய்திகள்", "Parent URL": null}