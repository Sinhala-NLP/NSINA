{"Source": "ITN news", "Timestamp": "දෙසැම්බර් 19, 2021 15:05", "Headline": "ව්‍යාජ ලිපි ලේඛන සකස් කළ පුද්ගලයින් දෙදෙනෙකු අත්අඩංගුවට", "News Content": "නීති විරෝධි ලෙස ලිපි ලේඛන සකස් කළ පුද්ගලයින් දෙදෙනෙකු පොලොන්නරුවේ දී අත්අඩංගුවට ගැණුනා. පොලොන්නරුව කොට්ඨාශ අපරාධ විමර්ශන නිලධාරීන්ට ලැබුණු තොරතුරකට අනුව වැටලීම සිදු කෙරුණා. එහිදී ව්‍යාජ ලෙස සකස් කළ  උප්පැන්න සහතික , රියදුරු බලපත්‍ර , විභාග සහතික, ඉඩම් ඔප්පු මෙන්ම ඒවා සකස් කිරීමට භාවිත කළ මුද්‍රණ යන්ත්‍ර ඇතුලු උපකරණ ද පොලිසිය සොයා ගත්තා. දීර්ඝ කාලයක් තිස්සේ මෙම ජාවාරම සිදු කරන බවටයි තොරතුරු හෙළි වී තිබෙන්නේ. සැකකරුවන් අඹගස්වැව සහ කන්තලේ ප්‍රදේශවල පදිංචිකරුවන් වන අතර මෙලෙස ව්‍යාජ ලේඛන සකස් කිරීමට විශාල මුදලක් ලබා ගෙන ඇති බවටද හෙළි වී තිබෙනවා.     ", "URL": "https://www.itnnews.lk/2023/10/05/383598/", "Category": "දේශීය පුවත්", "Parent URL": null}