{"Source": "ITN news", "Timestamp": "සැප්තැම්බර් 21, 2021 11:39", "Headline": "රුවන්වැලි සෑය අභියස දින 5ක් පැවති රතන සූත්‍ර දේශනාව සාර්ථකව නිමාවට පත් වෙයි", "News Content": "කොරෝනා ව්‍යසනයෙන් සියලු ලෝ වැසියන් ආරක්ෂා වේවායි ප්‍රාර්ථනා කරමින් පැවති ආශිර්වාද රතන සූත්‍ර දේශනාව ඊයේ අවසන් කෙරුණා. ඓතිහාසික රුවන්වැලි මහ සෑය අභියසදී දින පහක් පුරා මෙම ආශිර්වාද පිරිත් සජ්ඣායනාව පැවැත්වුණා. ඒ අටස්මාථානාධිපති පූජ්‍ය පල්ලේගම සිරිනිවාස ස්වාමීන් වහන්සේගේ සහ රුවන්වැලි චෛත්‍යාරාමාධිපති පූජ්‍ය පල්ලේගම හේමරතන ස්වාමීන් වහන්සේගේ අනුශාසනා පරිදියි. දේශීය වෙදකම් ප්‍රවර්ධන ග්‍රාමීය හා ආයුර්වේද රෝහල් සංවර්ධන හා ප්‍රජා සෞඛ්‍ය රාජ්‍ය අමාත්‍යංශය එය සංවිධාන කළා. ඊයේ රාත්‍රියේ අවසන් දින පිරිත් දේශනාව පැවති අවස්ථාවට අමාත්‍ය කෙහෙලිය රඹුක්වැල්ල මහතා සහ රාජ්‍ය අමාත්‍ය සිසිර ජයකොඩි මහතා ද එක්ව සිටියා. සදහිරු සෑයේ චූඩා මාණික්‍යය හා කොත් වහන්සේ තවදුරටත් කළුතර බෝධි පරිශ්‍රයේ තැන්පත් කර තිබෙනවා. සෞඛ්‍ය මාර්ගෝපදේශවලට අනුගතව ඒ සදහා ආගමික වතාවත් සිදු කිරීම ඊයේ පස්වරුවේ මෙන්ම අද උදෑසන ද සිදු කෙරුණා.  30 වසරක ත්‍රස්තවාදය පරාජය කිරීමේ මානූෂිය මෙහෙයුමේදී දිවි කැපකළ මෙන්ම ආබාධ සහිත තත්ත්වයට පත්වූ රණවිරුවන්ට උපහාරයක් වශයෙනුයි සදහිරුසෑය ඉදි කෙරුණේ.     ", "URL": "https://www.itnnews.lk/2023/10/05/363985/", "Category": "දේශීය පුවත්", "Parent URL": null}