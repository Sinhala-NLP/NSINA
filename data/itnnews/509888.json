{"Source": "ITN news", "Timestamp": "අගෝස්තු 21, 2023 15:53", "Headline": "ජූලි මාසයේ උද්ධමනය 4.6%ක්", "News Content": "2023 ජූනි මාසයේ දී 10.8 % ක් ලෙස වාර්තා වූ මෙරට උද්ධමනය 2023 ජූලි මාසය සඳහා 4.6%ක් දක්වා පහත වැටී ඇති බව ජනලේඛන සහ සංඛ්‍යාලේඛන දෙපාර්තමේන්තුව පවසනවා ඒ 2023 ජූලි මාසය සඳහා ශ්‍රී ලංකාවේ ජාතික පාරිභෝගික මිල දර්ශකය (ජා.පා.මි.ද.) සහ මාසික පාරිභෝගික උද්ධමනය ප්‍රකාශයට පත් කරමින්. 2023 ජූනි මාසයේ දී 2.5 % ක් ලෙස වාර්තා වූ ආහාර කාණ්ඩයේ ලක්‍ෂ්‍යමය උද්ධමනය ද 2023 ජූලි මාසය සඳහා -2.5 %ක් දක්වා පහත වැටී තිබෙනවා. එමෙන්ම, ජූනි මාසයේ දී 18.3%ක් වූ ආහාර නොවන කාණ්ඩයේ ලක්‍ෂ්‍යමය උද්ධමනය ද ජූලි මාසයේ දී 10.9%ක් ලෙස සැලකිය යුතු අගයකින් පහත වැටී ඇති බවද සඳහන්. ", "URL": "https://www.itnnews.lk/2023/10/05/509888/", "Category": "දේශීය පුවත්,නවතම පුවත්,ව්‍යාපාරික පුවත්", "Parent URL": null}