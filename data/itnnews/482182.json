{"Source": "ITN news", "Timestamp": "මැයි 11, 2023 09:24", "Headline": "අයිස් මත්ද්‍රව්‍ය ජාවාරමේ යෙදී සිටි පුද්ගලයෙකු අත්අඩංගුවට", "News Content": "අයිස් මත්ද්‍රව්‍ය ජාවාරමේ යෙදී සිටි පුද්ගලයෙකු පොලිස් විශේෂ කාර්ය බළකාය මගින් අත්අඩංගුවට ගෙන තිබෙනවා. රාගම පොලිස් වසමේ බටුවත්ත ප්‍රදේශයේ කළ වැටලීමකදීයි මොහු අත්අඩංගුවට ගෙන ඇත්තේ. විකිණීමට සූදානම් කර තිබූ මත්ද්‍රව්‍ය ග්‍රෑම් 25 ක් සහ නීතිවිරෝධීව උපයා ගත් මුදල්ද, ජංගම දුරකතනයක් සහ තවත් භාණ්ඩ කිහිපයක් සැකකරු සමඟ අත්අඩංගුවට ගැනීමට විශේෂ කාර්ය බළකාය මගින් කටයුතු කර තිබුණා. රාගම ප්‍රදේශයේ වයස අවුරුදු 41 ක පුද්ගලයෙකුයි මෙසේ අත්අඩංගුවට ගෙන ඇත්තේ.   ", "URL": "https://www.itnnews.lk/2023/10/05/482182/", "Category": "Breaking News,දේශීය පුවත්", "Parent URL": null}