{"Source": "ITN news", "Timestamp": "அக்டோபர் 13, 2022 12:55", "Headline": "ரஷ்யாவுக்கு எதிரான வாக்கெடுப்பில் பங்கேற்பதிலிருந்து இலங்கை விலகல்..", "News Content": "ஐக்கிய நாடுகள் பொதுச்சபையில் ரஷ்யாவிற்கு எதிராக முன்வைக்கப்பட்ட பிரேரணை மீதான வாக்கெடுப்பில் பங்கேற்பதை இலங்கை தவிர்த்துள்ளது. யுக்ரேனின் 4 பகுதிகளை ரஷ்யா பலவந்தமாக இணைத்துக்கொண்டதை கண்டித்து ஐக்கிய நாடுகள் பொதுச்சபையில் கண்டன பிரேரணை சமர்பிக்கப்பட்டது. குறித்த பிரேரணைக்கு ஆதரவாக 143 நாடுகள் வாக்களித்தன. எதிராக 5 வாக்குள் பதிவாகின. இலங்கை, பாகிஸ்தான், இந்தியா, சீனா உள்ளிட்ட 35 நாடுகள் வாக்கெடுப்பில் பங்கேற்கவில்லை. இதேவேளை ரஷ்யா யுக்ரேன் யுத்தத்திற்கு பேச்சுவார்த்தை மூலமே தீர்வு காண முடியுமென உலக நாடுகள் வலியுறுத்தியுள்ளன. ", "URL": "https://www.itnnews.lk/2023/10/05/440279/", "Category": "Breaking News,அண்மைய செய்திகள்,சர்வதேச செய்திகள்", "Parent URL": null}