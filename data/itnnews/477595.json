{"Source": "ITN news", "Timestamp": "අප්‍රේල් 23, 2023 16:07", "Headline": "කුඩා තේවතු හිමියන් සහ කර්මාන්ත ශාලා හිමියන් වෙනුවෙන් වැඩමුළුවක්", "News Content": "ගාල්ල දිස්ත්‍රික්කයේ කුඩා තේවතු හිමියන් සහ කර්මාන්ත ශාලා හිමියන් මුල්කොට ගෙන, කුඩා තේවතු සංවර්ධන අධිකාරිය විසින් පැවැත්වූ විශේෂ වැඩමුළුව කර්මාන්ත හා වැවිලි කර්මාන්ත අමාත්‍ය වෛද්‍ය රමේෂ් පතිරණ මහතාගේ ප්‍රධානත්වයෙන් වැවිලි කර්මාන්ත රාජ්‍ය අමාත්‍ය ලොහාන් රත්වත්තේ මහතාගේ සහභාගිත්වයෙන් පසුගියදා ගාල්ල ‘හෝල් ඩි ගෝල්’ හිදී පැවැත්විණි. එහිදී තේ කර්මාන්තය මුල්කොට ගෙන තේ පැළ සිටුවීමේ සිට , අස්වැන්න වැඩිකරගැනීමේ ක්‍රමවේදයන් , පසු අස්වනු තාක්ෂණය, අගය එකතුකල නිෂ්පාදනයන් ලෙස වෙළෙඳපොළට නිකුත් කිරීම ආදි වන සියළු අවස්ථාවන් නියෝජනය වන පරිදි පවතින අද්‍යතන ලෝක ප්‍රවණතාවයන් පිළිබඳව කුඩා තේවතු සහ කර්මාන්ත ශාලා හිමියන් දැනුවත් කිරිම එම එක් එක් ක්ෂේත්‍රයන්ට අදාළ නිළධාරින් විසින් සිදු කළා. එමෙන්ම තේ කර්මාන්තය ආශ්‍රිතව තමන්ට පවතින ගැටළු පිළිබඳව කුඩා තේවතු සහ කර්මාන්ත ශාලා හිමියන් එහිදී අමාත්‍යවරයා වෙත ඉදිරිපත් කළ අතර ඒවා කඩිනමින් විසදීමට අවශ්‍ය පියවරයන් රැසක් එම අවස්ථාවේදීම ගනු ලැබිණි. එම අවස්ථාවට , වැවිලි කර්මාන්ත අමාත්‍යංශයේ ලේකම් ජානක ධර්මකීර්ති ඇතුළු කුඩා තේවතු සංවර්ධන අධිකාරිය ප්‍රමුඛ සෙසු ආයතනයන්හි ප්‍රධානීන් එක්වූහ. ", "URL": "https://www.itnnews.lk/2023/10/05/477595/", "Category": "දේශීය පුවත්", "Parent URL": null}