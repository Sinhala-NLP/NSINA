{"Source": "ITN news", "Timestamp": "ජූලි 26, 2023 20:59", "Headline": "හිටපු සෞඛ්‍ය ඇමති රාජිතට එරෙහිව වත්මන් සෞඛ්‍ය ඇමති වෙත පැමිණිල්ලක්", "News Content": "හිටපු සෞඛ්‍ය ඇමති රාජිත සේනාරත්න මහතාට එරෙහිව වත්මන් සෞඛ්‍ය අමාත්‍ය කෙහෙළිය රඹුක්වැල්ල මහතා වෙත පැමිණිල්ලක් ඉදිරිපත් කර තිබෙනවා. ඒ අනුරාධපුර ශික්ෂණ රෝහල  සුරැකීම සඳහා වූ එකමුතුව විසින්. අනුරාධපුර ශික්ෂණ රෝහලේ 2017 වසරේදී ආරම්භ කළ ඉදිකිරීම් අතරමග  දමා කොන්ත්‍රාත්කරු මුදල්ද රැගෙන විදෙස් රටකට පැන ගොස් ඇති බවටයි ඔවුන් චෝදනා කරන්නේ. රුපියල් කෝටි ගණනක මෙම වංචාව සම්බන්ධයෙන් සොයා බලා විධිමත් පරීක්ෂණයක් කරන ලෙසයි සෞඛ්‍ය අමාත්‍යංශයට පැමිණි එම පිරිස කියා සිටින්නේ. එම සංවිධානයේ ලේකම් තිලක් ක්‍රිශාන්ත කුමාර මහතා කියා සිටියේ අනුරාධපුර ශික්ෂණ රෝහලේ හදිසි ප්‍රතිකාර ඒකකයේ මුල් ගල පමණක් තබා මිලියන ගණනක් මුදල් ගත් කොන්ත්‍රාත්කරු මේ වන විට පලා ගොස් ඇති බවයි. එමෙන්ම එම රෝහලේ හෙද නේවාසිකාගාරය වල් බිහි වී ඇති බවත් ඔවුන් චෝදනා කරනවා.       ", "URL": "https://www.itnnews.lk/2023/10/05/502939/", "Category": "දේශීය පුවත්", "Parent URL": null}