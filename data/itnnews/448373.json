{"Source": "ITN news", "Timestamp": "නොවැම්බර් 30, 2022 16:03", "Headline": "ඇෆ්ගනිස්තාන කාන්තාවන්ට තලෙයිබාන් සංවිධානයෙන් තවත් තහනමක්", "News Content": "ඇෆ්ගනිස්තාන කාන්තාවන්ට විනෝද උද්‍යානවලට ඇතුළුවීම තහනම් කිරීමට තලෙයිබාන් සංවිධානය පියවර ගෙන තිබෙනවා. ඇෆ්ගනිස්තානයේ කාබුල් අගනුවර ඉදිකර ඇති විනෝද උද්‍යාන සියල්ලම කුඩා දරුවන්ගෙන් පිරී පවතිනවා. කෙසේ වුවද ඒවා තුළට ඔවුන් සමග ඇතුළු විය හැක්කේ පියවරුන්ට පමණයි. කාන්තාවන්ට එම විනෝද උද්‍යානතුලට ඇතුළු වීමට අවසර නොමැති අතර ඉන් පිටත සිට ඒවා නැරඹිය හැකියි. එමෙන්ම පිහිනුම් තටාක හා කායවර්ධන මධ්‍යස්ථාන තුළට ඇතුළුවීමද කාන්තාවන්ට තහනම් කර තිබෙනවා. පසුගිය වසරේ අගෝස්තු මාසයේදී ඇෆ්ගනිස්තානයේ බලය තලෙයිබාන් සංවිධානය අත්පත් කර ගැනීමෙන් පසු එරට කාන්තාවන්ගේ අයිතිවාසිකම් සීමා වන අයුරින් නීති පැනවීමට එම සංවිධානය කටයුතු කරමින් සිටිනවා. ", "URL": "https://www.itnnews.lk/2023/10/05/448373/", "Category": "Breaking News,ජාත්‍යන්තර පුවත්", "Parent URL": null}