{"Source": "ITN news", "Timestamp": "மார்ச் 8, 2023 16:29", "Headline": "ரசிகரை வியப்பில் ஆழ்த்திய ஜூனியர் NTR", "News Content": "உலகம் முழுவதும் கடந்த ஆண்டு மார்ச் 25ஆம் திகதி வெளியாகி ரசிகர்களின் பேராதரவை பெற்ற திரைப்படமாக RRR திகழ்கிறது. வசூல் மற்றும் விருதுகள் ரீதியாகவும் சாதனை படைத்த திரைப்படமாக திகழும் நிலையில் சமீபத்தில் சிறந்த பாடலுக்கான oscar பட்டியலில் இத் திரைப்படத்தின் ‘நாட்டு நாட்டு’ பாடல் பரிந்துரைக்கப்பட்டது. எனவே 95வது oscar விருது வழங்கும் விழா வருகிற 12ம் திகதி நடைபெறவுள்ள நிலையில், நிகழ்ச்சியில் பங்கேற்பதற்காக நடிகர் ஜுனியர் என்.டி.ஆர். அமெரிக்கா சென்றுள்ளார். இங்கு ரசிகர் ஒருவர் autograph வாங்கிவிட்டு வேகமாக புறப்பட்டு சென்றுள்ளார். அப்போது “போட்டோ எடுத்துட்டு போ பா” என குதூகலத்துடன் அந்த ரசிகரை அழைத்து நடிகர் ஜுனியர் என்.டி.ஆர். புகைப்படம் எடுத்துக் கொண்டமை சமூக வலைதளத்தில் கவனத்திற்குள்ளாகியுள்ளது.     ", "URL": "https://www.itnnews.lk/2023/10/05/466446/", "Category": "பொழுதுபோக்கு", "Parent URL": null}