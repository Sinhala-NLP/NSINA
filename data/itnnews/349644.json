{"Source": "ITN news", "Timestamp": "ජූලි 16, 2021 15:15", "Headline": "මෙල්බර්න් නුවර හදිසියේ වසා දැමීමට ගත් තීරණයට එරෙහිව එරට ජනතාව විරෝධතා අරඹයි", "News Content": "ඔස්ට්‍රේලියාවේ මෙල්බර්න් නුවර හදිසියේ වසා දැමීමට ගත් තීරණයට එරෙහිව එරට ජනතාව විරෝධතා ආරම්භ කර තිබෙනවා. දැඩි සීමා පනවමින් හදිසියේ රට වසා දැමීමට ගත් තීරණයට එරෙහි විරෝධතා මෙල්බර්න් නුවර මේ වනවිටත් ක්‍රියාත්මක වනවා.  ඔස්ට්‍රේලියාවේ වික්ටෝරියා ප්‍රාන්තයේ ප්‍රධාන නගරය වන මෙල්බර්න් නගරය ඊයේ සිට දින 5 ක කාලයක් හදිසියේ වසා දැමුණා. ඒ මෙල්බර්න් නගරයෙන් නව කොරෝනා ආසාදිතයින් 18 දෙනෙකු හදුනාගැනීමත් සමගින්. සිඩ්නි නුවර සිට මෙල්බර්න් වෙත පැමිණි පුද්ගලයෙකුගෙන් වෛරසය පැතිරීම ආරම්භ වී ඇති බවටයි තොරතුරු හෙළිව තිබෙන්නේ. සිඩ්නි නගරයට පැනවූ සංචරණ සීමා ද මේ මස 30 වනදා දක්වා ක්‍රියාත්මක වන බවයි පැවසෙන්නේ.       ", "URL": "https://www.itnnews.lk/2023/10/05/349644/", "Category": "ජාත්‍යන්තර පුවත්", "Parent URL": null}