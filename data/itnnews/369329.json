{"Source": "ITN news", "Timestamp": "அக்டோபர் 15, 2021 12:37", "Headline": "உள்ளுர் பால் மா உற்பத்திகளின் விலையும் அதிகரிப்பு..", "News Content": "உள்ளுர் பால்மா உற்பத்திகளின் விலைகளையும் அதிகரிப்பது தொடர்பில் கவனம் செலுத்தப்பட்டுள்ளது. மில்க்ரோ நிறுவனம் தமது உற்பத்தியின் 400 கிராம் பால்மா பெக்கட் ஒன்றின் விலையை 470 ரூபா வரை அதிகரிக்க அவதானம் செலுத்தியுள்ளது. எனினும் இது தொடர்பில் இறுதி தீர்மானம் எதுவும் எட்டப்படவில்லையென மில்க்ரோ நிறுவனத்தின் தலைவர் லசந்த விக்கிரமசிங்க தெரிவித்துள்ளார். இந்நிலையில் பெல்வத்த நிறுவனமும் தமது உற்பத்திகளின் விலையை அதிகரித்துள்ளது. 380 ரூபாவாக இருந்த குறித்த நிறுவனத்தின் 400 கிராம் பால்மா பெக்கட்டின் விலை தற்போது 460 ரூபாவென விலை நிர்ணயம் செய்யப்பட்டுள்ளது. இதேவேளை டொலர் தொடர்பான பிரச்சினைக்கு மத்தியில் இறக்குமதி செய்யப்படும் ஒரு கிலோகிராம் பால்மா பெக்கட்டின் விலையை 250 ரூபாவால் அதிகரிக்க கடந்த 9ம் திகதி பால்மா இறக்குமதியாளர்கள் சங்கம் நடவடிக்கை எடுத்திருந்தமை குறிப்பிடத்தக்கது. ", "URL": "https://www.itnnews.lk/2023/10/05/369329/", "Category": "Breaking News,அண்மைய செய்திகள்,தேசிய செய்திகள்,வணிகம்", "Parent URL": null}