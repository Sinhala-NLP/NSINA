{"Source": "ITN news", "Timestamp": "ඔක්තෝබර් 10, 2021 16:17", "Headline": "රුසියාවේ ටටස්ථාන් ප්‍රාන්තයේ සිදුවූ  ගුවන් අනතුරකින් 16 දෙනෙකු ජීවිතක්ෂයට", "News Content": "රුසියාවේ ටටස්ථාන් ප්‍රාන්තයේ සිදුවූ  ගුවන් අනතුරකින් පුද්ගලයින් 16 දෙනෙකු ජීවිතක්ෂයට පත්ව තිබෙනවා. ගුවන් අනතුරෙන් තවත් පුද්ගලයින් හත් දෙනෙකු තුවාල ලබා ඇති බවයි විදෙස් මාධ්‍ය සදහන් කරන්නේ. ගුවන් යානයේ සුන් බුන් තුළ සිරව සිටියදී ඔවුන් හත් දෙනා බේරා ගැනීමට සහන කණ්ඩායම් සමත්ව තිබෙනවා. අනතුරට ලක්වූ ගුවන් යානය කෙටි දුර මගී ප්‍රවාහන ගුවන් යානයක් වන අතර එය අනතුරට ලක් වන අවස්ථාවේ පැරිෂුට් කණ්ඩායමක් එහි ගමන් කරමින්  සිට ඇති බව සදහන්. මේ ආකාරයටම පසුගිය මාසයේ දී රුසියාවේ සිදුවූ ගුවන් අනතුරකින් පුද්ගලයින් හය දෙනෙකු ජීවිතක්ෂයට පත් වුණා.   ", "URL": "https://www.itnnews.lk/2023/10/05/368319/", "Category": "ජාත්‍යන්තර පුවත්", "Parent URL": null}