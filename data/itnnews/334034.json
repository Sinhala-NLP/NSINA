{"Source": "ITN news", "Timestamp": "අප්‍රේල් 27, 2021 12:50", "Headline": "ඇස්ට්‍රා සෙනෙකා එන්නත් මාත්‍රා මිලියන 60 ක් අත්‍යවශ්‍ය රටවල් වෙත ලබාදීමට ඇමරිකාව සූදානම්", "News Content": "කොරෝනා වයිරසයට එරෙහි නිෂ්පාදිත ඇස්ට්‍රා සෙනෙකා එන්නත් මාත්‍රා මිලියන 60 ක් අත්‍යවශ්‍ය රටවල් වෙත ලබාදීමට තමන් සූදානම් බව ඇමරිකාව නිවේදනය කරනවා. ඒ අනුව එළඹෙන මාසයේ දී එම එන්නත් තොගය ලබාදීමට නියමිතයි. කෙසේ වුවද ඇස්ට්‍රා සෙනෙකා එන්නත ඇමරිකාව තුළ භාවිතා කිරීමට මේ වනතෙක් එරට ඖෂධ නියාමන අධිකාරියේ අනුමැතිය හිමිවී නැහැ. ලොව දුප්පත් රටවල්වලට එන්නත දැඩිව අවශ්‍ය වී ඇති මොහොතක ඇමරිකාව එන්නත් තොග සගවා තබා ඇති බවටද චෝදනා එල්ල වනවා. මෙක්සිකෝව හා කැනඩාව වෙත එන්නත් මාත්‍රා මිලියන හතරක්ද ඉන්දියාවට එන්නත් මාත්‍රා මිලියන 10 ක් ද ලබාදීමට ජනාධිපති ජෝ බයිඩන් පොරොන්දු වී තිබෙනවා.     ", "URL": "https://www.itnnews.lk/2023/10/05/334034/", "Category": "ජාත්‍යන්තර පුවත්", "Parent URL": null}