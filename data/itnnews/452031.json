{"Source": "ITN news", "Timestamp": "දෙසැම්බර් 25, 2022 11:19", "Headline": "ධනයට හා බලයට මිනිසාගේ ඇති කෑදරකම හෙළා දකිනවා – ශුද්ධොත්තම ප්‍රැන්සිස් පාප් වහන්සේ", "News Content": "ධනයට හා බලයට මිනිසාගේ ඇති කෑදරකම හෙළා දකින බව ශුද්ධොත්තම ප්‍රැන්සිස් පාප් වහන්සේ සඳහන් කරනවා. වතිකානයේ ශාන්ත පීතර බැසිලිකා දේවස්ථානයේ නත්තල් දේව මෙහෙයට එක්වෙමිනුයි ශුද්ධොත්තම ප්‍රැන්සිස් පාප් වහන්සේ මේ බව සඳහන් කළේ. ලොව පුරා පවතින යුද ගැටුම් හේතුවෙන් දුර්වල සහ අවධානමට ලක්ව සිටින පුද්ගලයින් වැඩිම බලපෑමට ලක්ව සිටින බවයි උන්වහන්සේ පෙන්වා දුන්නේ. යුද්ධයෙන් ,දරිද්‍රතාවයෙන් හා අයුක්තියෙන් මිරිකී සිටින ලොව පුරා දරුවන්ට තම වැඩි අවධානයක් යොමුවන බව ද පාප් වහන්සේ කියා සිටියා. සතුන් තම කුටිවලට ලැබෙන ආහාර අනුභව කරන අතර මිනිසුන් ධනය හා බලයට ඇති කෑදර කම හේතුවෙන් තම අසල්වැසියන් හා ඔවුන්ගේ මව්වරුන් මෙන්ම සහෝදරියන් පවා පරිභෝජනය කරන බවයි ශුද්ධොත්තම ප්‍රැන්සිස් පාප් වහන්සේ නත්තල් දේව මෙහෙය අමතමින් අවධාරණය කළේ.     ", "URL": "https://www.itnnews.lk/2023/10/05/452031/", "Category": "ජාත්‍යන්තර පුවත්", "Parent URL": null}