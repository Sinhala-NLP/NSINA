{"Source": "ITN news", "Timestamp": "මාර්තු 13, 2023 10:14", "Headline": "අයිස් සමග කොටු වූ සැකකරු", "News Content": "අයිස් මත්ද්‍රව්‍ය සමග පුද්ගලයෙකු වැලිවේරිය ප්‍රදේශයේදී අත්අඩංගුවට ගෙන තිබෙනවා. පොලිස් විශේෂ කාර්ය බලකායේ ගෝනහේන කදවුරේ නිලධාරීන්ට ලැබුණු තොරතුරකට අනුව වැලිවේරිය පොලිස් වසමේ ගලවත්ත පාර,වෑබඩ ප්‍රදේශයේදී සිදු කළ වැටලීමකදී අයිස් මත්ද්‍රව්‍ය ග්‍රෑම් 4යි මිලිග්‍රෑම් 160ක් සන්තකයේ තබාගෙන සිටි මෙම පුද්ගලයාව අත්අඩංගුවට ගැනුණා. මත්ද්‍රව්‍ය අලෙවියෙන් උපයාගත් රුපියල් 21600ක මුදලක්ද විද්‍යුත් තරාදියක් හා ජංගම දුරකතනයක්ද තම භාරයට ගත් බවයි පොලිස් විශේෂ කාර්ය බලකාය සදහන් කළේ. සැකකරු උතුරු වෑබඩ ප්‍ර දේශයේ පදිංචිකරුවෙක්. මේ අතර පරයනාලම්කුලම් , ආඩියාකුලියම්පුලම් ප්‍ර දේශයේ සිදුකළ වැටලීමකදී තීරුබදු නොගෙවා මෙරටට ගෙන්වන ලද දුම්වැටි 409 ක් සමග සැකකරුවෙකු අත්අඩංගුවට ගෙන තිබෙනවා. ඔහු වව්නියාව පදිංචි 42 හැවිරිදි පුද්ගලයෙකු බවයි පොලිස් විශේෂ කාර්යබලකාය සඳහන් කළේ. තවද පුරාවස්තු සෙවීමේ අරමුණෙන් කැනීම් සිදුකරමින් සිටි මොණරාගල ප්‍රදේශයේ පුද්ගලයින් සිව් දෙනෙකු වැලියාය මයුරගිරි ආරණ්‍ය සේනාසනය යාබද ප්‍ර දේශයේදී අත්අඩංගුවට ගත් බව පොලිස් විශේෂ කාර්යබලකාය පවසනවා. ඒ බුත්තල කදවුරේ නිලධාරීන්ට ලැබුනු තොරතුරකට අනුව සිදුකළ වැටලීමකදීයි. සැකකරුවන් මොනරාගල ප්‍රදේශයේ පදිංචිකරුවන් වන අතර ඔවුන් වැඩිදුර විමර්ශන සදහා මොනරාගල පොලිස් ස්ථානය වෙත භාර දී තිබෙනවා. ", "URL": "https://www.itnnews.lk/2023/10/05/467584/", "Category": "දේශීය පුවත්", "Parent URL": null}