{"Source": "ITN news", "Timestamp": "ඔක්තෝබර් 18, 2021 09:33", "Headline": "රුසියාවේ කොරෝනා ආසාදිතයින් සංඛ්‍යාව සීග්‍රයෙන් ඉහළට", "News Content": "රුසියාවෙන් දෛනිකව වාර්තා වන කොරෝනා වයිරස ආසාදිතයින් සංඛ්‍යාව වාර්තා ගත ලෙස ඉහළ ගොස් ඇති බව එරට කොරෝනා වයිරස කාර්ය සාධක බළකාය සඳහන් කරනවා. ගත වූ පැය 24 ට පමණක් රුසියාවෙන් හමු වී ඇති වයිරස ආසාදිතයින් සංඛ්‍යාව තිස්පන්දහසකට ආසන්නයි. පෙරේදා දිනයේදී ප්‍රථම වරට රුසියාවේ දෛනික කොරෝනා මරණ සංඛ්‍යාවද දහස ඉක්මවා ගියා. ඊයේ දිනයේද ලොව වැඩිම කොරෝනා මරණ සංඛ්‍යාව සිදුව ඇත්තේ රුසියාවෙන්. එම සංඛ්‍යාව 997ක්. එමෙන්ම ඊයේ දිනයට වැඩිම වයිරස ආසාදිතයින් සංඛ්‍යාව වන 45140 හමු වී ඇත්තේ බ්‍රිතාන්‍යයෙන් බව ලෝක සෞඛ්‍ය සංවිධානය නිවේදනය කරනවා. ඒ සමඟම ලොව සමස්ත වයිරස ආසාදිතයින් සංඛ්‍යාව විසිහතර කෝටි දාහතර ලක්ෂ හැත්තෑදහස ඉක්මවා තිබෙනවා. එමෙන්ම සමස්ත මරණ සංඛ්‍යාව හතළිස් නව ලක්ෂ පහළොස් දහසකට ආසන්නයි.     ", "URL": "https://www.itnnews.lk/2023/10/05/369962/", "Category": "ජාත්‍යන්තර පුවත්", "Parent URL": null}