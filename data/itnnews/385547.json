{"Source": "ITN news", "Timestamp": "දෙසැම්බර් 29, 2021 11:47", "Headline": "ඊයේ දිනය තුළ කොවිඩ් ආසාදිතයින් 479ක්", "News Content": "ඊයේ දිනයේදී කොරෝනා ආසාදිතයන් 479 දෙනෙකු හදුනාගෙන තිබෙනවා. ඒ අනුව මෙරටින් හදුනාගත් සමස්ත ආසාදිතයින් සංඛ්‍යාව පන්ලක්ෂ අසූහතර දහස් පන්සිය අසූ හයක්. රෝහල්වල සහ නිවාසවල ප්‍රතිකාර ලබමින් සිටින සංඛ්‍යාව නවදහස් හත්සිය අසූ අටක් පමණ වනවා. සුවය ලැබූ සංඛ්‍යාව පන්ලක්ෂ පනස් නවදහස් අටසිය හැත්තෑ පහක්. කොරෝනා මර්දන එන්නත් වැඩපිළිවෙළද අඛණ්ඩවම ක්‍රියාත්මකයි. මේ අතර  ඊයේ වන විට කිසියම් හෝ එන්නතක පළමු මාත්‍රාව ලබාගෙන තිබූ සංඛ්‍යාව එක්කෝටි පනස් නව ලක්ෂ අසූපන්දහස් තුන්සිය අසූ පහයි. එක්කෝටි තිස්හතර ලක්ෂ තිස්තුන්දහස් හත්සිය හැත්තෑ හත් දෙනෙකු දෙවන මාත්‍රාව ලබාගෙන තිබුණා. තුන්වන මාත්‍රාව ලබාගෙන ඇති සංඛ්‍යාව තිස්පන්ලක්ෂ පනස්දහස් අටසිය විසිහතරක්.   ", "URL": "https://www.itnnews.lk/2023/10/05/385547/", "Category": "දේශීය පුවත්", "Parent URL": null}