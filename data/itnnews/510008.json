{"Source": "ITN news", "Timestamp": "අගෝස්තු 22, 2023 11:50", "Headline": "ජෝර්ජියා ප්‍රාන්ත අධිකරණයට භාරවන බව ට්‍රම්ප් පවසයි", "News Content": "එළඹෙන බ්‍රහස්පතින්දා දිනයේ දී තමා ජෝර්ජියා ප්‍රාන්ත අධිකරණයට භාරවන බව ඇමෙරිකාවේ හිටපු ජනාධිපති ඩොනල්ඩ් ට්‍රම්ප් පවසනවා. 2020 වසරේ පැවති ජනාධිපතිවරණයේ දී ජෝර්ජියා ප්‍රාන්තයේ මැතිවරණ ප්‍රතිඵල වෙනස් කිරීමට හිටපු ජනාධිපතිවරයා උත්සහ කළ බවට චෝදනා එල්ල වනවා. එම චෝදනා අධිකරණය ඉදිරියේ ගොනුකර ඇති අතර ඊට අදාළ නඩුව පසුගිය සතියේ දී විභාගයට ගැනුනා. චෝදනා 13ක් යටතේයි මෙම නඩුව ගොනුකර ඇත්තේ. කෙසේ වුවද අධිකරණය භාරවීමෙන් පසු හටපු ජනාධිපතිවරයාට ඇමෙරිකා ඩොලර් ලක්ෂ දෙකක ඇප මුදලක් යටතේ ඇප හිමිවනු ඇති බවටයි විදෙස් මාධ්‍ය අනාවැකි පළ කරන්නේ. එමෙන්ම සාක්ෂිකරුවන්ට තර්ජනය කිරීම හෝ මැදිහත් වීම සිදු නොකරන ලෙසට ඩොනල්ඩ් ට්‍රම්ප්ට අධිකරණයෙන් අවවාද කරනු ඇති බවට ද ඔවුන් අනාවැකි පළ කරනවා.           ", "URL": "https://www.itnnews.lk/2023/10/05/510008/", "Category": "ජාත්‍යන්තර පුවත්", "Parent URL": null}