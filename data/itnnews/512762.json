{"Source": "ITN news", "Timestamp": "සැප්තැම්බර් 1, 2023 15:54", "Headline": "පරිභෝජනයට නුසුදුසු ආහාර අලෙවි කළ අලෙවිසැල් 20කට නඩු", "News Content": "මිනිස් පරිභෝජනයට නුසුදුසු ආහාර අලෙවිකළ කඹුරුපිටිය ප්‍රදේශයේ අලෙවිසැල් 20කට එරෙහිව නීතිමය ක්‍රියාමාර්ග ගෙන තිබෙනවා. කඹුරුපිටිය සෞඛ්‍ය වෛද්‍ය කාර්යාලයේ මහජන සෞඛ්‍ය පරික්ෂකවරුන් ඇතුළු කණ්ඩායමක් නගරයේ ඇති ආපන ශාලා, වෙළෙඳසැල් මෙන්ම,  මස් හා මාළු,  අලෙවි කරන ස්ථාන ද හදිසියේ පරික්ෂාවට ලක් කෙරුණා. වෙළෙඳසැල් 34කට ආසන්න සංඛ්‍යාවක් පරික්ෂාවට ලක්කර තිබෙනවා. ඒ අතුරින් 20ක මිනිස් පරිභෝජනයට නුසුදුසු ආහාර අලෙවි කිරීම හේතුවෙන් ඒවාට එරෙහිව නීතිය ක්‍රියාත්මක කිරීමටයි තීරණය කෙරුණේ. නරක් වූ මාළු ගබඩා කළ අබලන් ශීතකරණයකට සීල් තැබීමට නිලධාරීන් කටයුතු කළා.       ", "URL": "https://www.itnnews.lk/2023/10/05/512762/", "Category": "දේශීය පුවත්", "Parent URL": null}