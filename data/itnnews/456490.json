{"Source": "ITN news", "Timestamp": "ජනවාරි 19, 2023 11:48", "Headline": "අත්‍යවශ්‍ය භාණ්ඩ 12ක මිල අඩු කිරීමට සතොස තීරණය කරයි", "News Content": "අත්‍යවශ්‍ය භාණ්ඩ 12 ක මිල අඩු කිරීමට සතොස තීරණය කර තිබෙනවා. එම මිල අඩු කිරිම  අද සිට ක්‍රියාත්මක බවයි සතොස සභාපති පසද යාපා අබේවර්ධන මහතා සදහන් කලේ. ලොකු ලූණු කිලෝ ග්‍රෑම් එකක මිල රුපියල් 5 කින් ද,රතු කැකුළු කිලෝ ග්‍රෑමයක මිල රුපියල් 8කින් හා සුදු කැකුළු දේශිය සහල් කිලෝ ග්‍රෑමයක මිල රුපියල් 10කින් අඩු කර තිබෙනවා. එමෙන්ම සම්බා දේශිය සහල් කිලෝ ග්‍රෑමයක් රුපියල් 9කින් ද, සුදු නාඩු දේශිය සහල් කිලෝ ග්‍රෑමයක් රුපියල් 9කින් ද, ආනයනික සුදු නාඩු රුපියල් 7කින් හා කිරී සම්බා කිලෝ ග්‍රෑම් එකක් රුපියල් 6කින් අඩු කිරීමටයි තීරණය කර ඇත්තේ. සුදු සීනි කිලෝ ග්‍රෑමයක මිල රුපියල් දෙකකින් අඩු කර තිබෙනවා. රතු පරිප්පු කිලෝ ග්‍රෑමයක් රුපියල් 7කින් හා වියළි මිරිස් කිලෝ ග්‍රෑමයක් රුපියල් 50කින් ද,තිරිගු පිටි කිලෝ ග්‍රෑමයක් රුපියල් 5කින් හා හාල් මැස්සන් කිලෝ ග්‍රෑමයක් රුපියල් 20කින් අඩු කර තිබෙනවා.       ", "URL": "https://www.itnnews.lk/2023/10/05/456490/", "Category": "දේශීය පුවත්", "Parent URL": null}