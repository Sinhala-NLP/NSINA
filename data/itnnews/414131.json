{"Source": "ITN news", "Timestamp": "மே 30, 2022 14:45", "Headline": "காலி முகத்திடல் போராட்டம் இன்று 52வது தினமாக முன்னெடுப்பு", "News Content": "காலி முகத்திடல் போராட்டம் இன்று 52வது தினமாக இன்று முன்னெடுக்கப்பட்டுள்ளது. காலி முகத்திடல் ஜனாதிபதி செயலகத்திற்கு முன்னால் உள்ள ஆர்ப்பாட்ட பூமியில் அதிகளவான ஆர்ப்பாட்டக்கரர்கள் ஒன்றுக்கூடியுள்ளனர். இதனிடையே அலரி மாளிகைக்கு முன்னால் 18வது தினமாக இடம்பெறும் நோ டீல் கம போராட்டத்திலும் அதிகளவான ஆர்ப்பாட்டக்காரர்கள் இணைந்துள்ளனர். இதனிடையே வைத்திய பீட மாணவர்களின் பங்களிப்புடன் நேற்றைய தினம் இடம்பெற்ற ஆர்ப்பாட்ட பேரணி ஜனாதிபதி மாளிகையை நோக்கி பயனிக்க ஆரம்பித்த போது பொலிஸார் நீர்த்தாரை மற்றும் கண்ணீர் புகை பிரயோகத்தை மேற்கொண்டிருந்தனர். நீதிமன்ற உத்தரவை மீறி ஆர்ப்பாட்டத்தில் கலந்துக்கொள்கின்றவர்கள் பொலிஸ் தடைகளை தாண்டி ஜனாதிபதி மாளிகையை நோக்கி பயணிக்க முயற்சி செய்துள்ளனர். அவர்கள் கொழும்பு உலக வர்த்தக மையத்திற்கு அருகில் வங்கி மாவத்தைக்குள் உள்நுழைய முயற்சித்த போது அதனை தடுப்பதற்கென கண்ணீர் மற்றும் நீர்த்தாரை பிரயோகம் மேற்கொள்ளப்பட்டது. ", "URL": "https://www.itnnews.lk/2023/10/05/414131/", "Category": "Breaking News,தேசிய செய்திகள்", "Parent URL": null}