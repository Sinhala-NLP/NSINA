{"Source": "ITN news", "Timestamp": "නොවැම්බර් 19, 2022 15:51", "Headline": "උපාලි මාරසිංහ මහතාගේ දේහය මෙරටට රැගෙන එයි", "News Content": "මෙරට ආයතන රැසක සේවය කළ ලේඛකයෙකු මෙන්ම ධනාත්මක චින්තනය පිළිබද ප්‍රවීණයෙකු වන අභාවප්‍රාප්ත උපාලි මාරසිංහ මහතාගේ දේහය මෙරටට රැගෙන ඒමට ක්‍රියා කෙරුණා. උපාලි මාරසිංහ මහතා පසුගියදා කැනඩාවේදී අභාවප්‍රාප්ත වුණා. ඒ මහතාගේ දේහය රැගෙන ඒමෙන් පසු හෙට දිනයේ බොරැල්ලේ පෞද්ගලික මල් ශාලාවක තැන්පත් කෙරෙන අතර අනතුරුව අවසන් කටයුතු සදහා පහළකොට්ටරාමුල්ල, නාත්තන්ඩිය යන ලිපිනයේ පිහිටි නිවස වෙත රැගෙන යාමට නියමිතයි. කැළණිය විශ්වවිද්‍යාලයේ උපාධි ධාරියෙකු වන ඒ මහතා අනතුරුව විශ්වවිද්‍යාල කිහිපයකම අධ්‍යාපනය ලබා තිබෙනවා. ජාතික ඵලදායීතා ලේකම් කාර්යාලයේ ඇතුළු ආයතන කිහිපයක මෙන්ම අමාත්‍යාංශ කිහිපයක ලේකම්වරයෙකු ලෙස ඒ මහතා ක්‍රියා කළා. ඵලදායීතාව ඇතුළු ක්ෂේත්‍ර රැසක් පිළිබද ඒ මහතා ග්‍රන්ථ කිහිපයක් රචනා කර තිබෙනවා.         ", "URL": "https://www.itnnews.lk/2023/10/05/446587/", "Category": "දේශීය පුවත්", "Parent URL": null}