{"Source": "ITN news", "Timestamp": "ජූලි 26, 2023 15:25", "Headline": "තිළිණි ප්‍රියමාලි විදේශගතවීමට කළ ඉල්ලීම අධිකරණය ප්‍රතික්ෂේප කරයි", "News Content": "රුපියල් කෝටි ගණනින් මුදල් වංචා කළ බව කියන නඩුවක සැකකාරියක වන තිළිණි ප්‍රියමාලි ව්‍යාපාරික කටයුත්තකට විදේශගතවීමට කළ ඉල්ලීම අධිකරණය ප්‍රතික්ෂේප කළා. මෙම නඩුව අද කැද වූ අවස්ථාවේ තිළිණි ප්‍රියමාලි ඇතුළු සෙසු සැකකරුවන් කොටුව මහේස්ත්‍රාත් අධිකරණය හමුවේ පෙනී සිටියා. සැකකාරිය සම්බන්ධයෙන් සිදු කරන විමර්ශනවලට අදාළව ලබන 2 වනදා අපරාධ පරීක්ෂණ දෙපාර්තමේන්තුවේ විශේෂ ඒකකයේ පෙනී සිටින ලෙසද නියෝග කෙරුණා. සැකකාරියට එරෙහි නඩු තුනක් අද දින විවෘත අධිකරණයේ කැදවනු ලැබුවා. ", "URL": "https://www.itnnews.lk/2023/10/05/502887/", "Category": "දේශීය පුවත්", "Parent URL": null}