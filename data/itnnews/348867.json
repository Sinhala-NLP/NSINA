{"Source": "ITN news", "Timestamp": "ජූලි 13, 2021 11:58", "Headline": "දිනක් තුළ වැඩිම කොරෝනා මර්දන එන්නත් ලබාදීම ඊයේ", "News Content": "දිනක් තුළ ලබාදුන් වැඩිම කොරෝනා මර්දන එන්නත් සංඛ්‍යාව ඊයේ දිනය තුළ ලබාදීමට හැකි වී තිබෙනවා. ඊයේ දිනය තුළදී කොවිඩ් එන්නත් දෙලක්ෂ තිස් දෙදහස් පන්සිය විසි හයක් ලබාදීමට හැකි වුණා. මෙය මෙරටදී දිනක් තුළ ලබාදුන් වැඩිම කොරෝනා මර්දන එන්නත් සංඛ්‍යාවයි. බත්තරමුල්ල දියත උයන පරිශ්‍රයේදී යුද හමුදාවේ මෙහෙයවීමෙන් එන්නත් ලබාදීම අද දිනයේ දීත් සිදු කෙරෙනවා. බස්නාහිර පළාතේ වයස අවුරුදු 30 ට වැඩි ඔ්නෑම අයෙකුට මෙහිදී එන්නත ලබා ගැනීමට හැකියි. වයස අවුරුදු 60 ට වැඩි ජ්‍යෙෂ්ඨ පුරවැසියන් පෝලිමක රැදි සිටීමකින් තොරව එන්නත් ලබාගැනීමට හැකි වීමට විශේෂත්වයක්. ඊයේ දිනය තුළදී පමණක් දියත උයන පරිශ්‍රයේදී එන්නත් මාත්‍රා 5516 ක් ලබාදී තිබෙනවා. පසුගිය දින අටක කාලය තුළදී එම පරිශ්‍රයේදී එන්නත් 43548 ක් ලබාදී ඇති බවයි යුද හමුදාව සදහන් කළේ. දිනපතා පෙරවරු 7.30 සිට පස්වරු 4.30 දක්වා කාලය තුළදී එන්නත්කරණය සිදු කෙරෙනවා. මේ අතර බත්තරමුල්ල සෞඛ්‍ය වෛද්‍ය නිලධාරි කොට්ඨාශයේ වයස අවුරුදු 30 ට වැඩි ඔ්නෑම අයෙකුට බත්තරමුල්ල එම් ඩී එච් ජයවර්ධන ප්‍රාථමික රෝහලට පැමිණ එන්නත් ලබාගැනීමට ඉඩ සලසා තිබෙනවා. අද සිට දින හතරක් වැඩසටහන ක්‍රියාත්මකයි. සමස්තයක් ලෙස සයිනොෆාම් එන්නත් තිස් එක් ලක්ෂ විසි අට දහස් හාරසිය තුනක් පළමු මාත්‍රාව ලෙස ලබාදීමට හැකි වී තිබෙනවා. එම එන්නතේ දෙවන මාත්‍රාව ද එකොලොස් ලක්ෂ හාරදහස් හාරසිය අනූ හයක් මේ වනවිට ලබාදී ඇති බවයි සෞඛ්‍ය අමාත්‍යංශය නිවේදනය කළේ. කොවිෂීල්ඩ් එන්නතේ පළමු මාත්‍රාව නව ලක්ෂ විසි පන් දහස් දෙසීය හතලිස් දෙදෙනෙකුට ලබාදී ඇති අතර දෙවන මාත්‍රාව තුන් ලක්ෂ අසූ පන් දහස් අටසිය හතලිස් නවයකට ලබාදී තිබෙනවා. ස්පුට්නික් වී එන්නතේ පළමු මාත්‍රාව එක් ලක්ෂ තිස් අට දහස් අටසිය එක් දෙනෙකුට සහ දෙවන මාත්‍රාව දා හතර දහස් හාරසිය හැට හතර දෙනෙකුට ලබාදීමට හැකි වුණා. ෆයිසර් එන්නතේ පළමු මාත්‍රාව ද විසි තුන් දහස් හැත්තෑ තුන් දෙනෙකුට ලබාදී  තිබෙනවා. ඒ අනුව දිවයින තුළ පුද්ගලයන්  හතලිස් දෙලක්ෂ පහලොස් දහස් පන්සිය දහ නව දෙනෙකුට කොරෝනා එන්නත් පලමු මාත්‍රාව සහ පහලොස් ලක්ෂ හාරදහස් අටසිය නව දෙනෙකුට දෙවන මාත්‍රාව ලබාදී ඇති බවයි සෞඛ්‍ය අංශ සදහන් කළේ. මේ අතර   ", "URL": "https://www.itnnews.lk/2023/10/05/348867/", "Category": "දේශීය පුවත්", "Parent URL": null}