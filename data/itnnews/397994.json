{"Source": "ITN news", "Timestamp": "பிப்ரவரி 26, 2022 16:06", "Headline": "அக்கறைப்பற்று இளைஞரிடம் பண மோசடி செய்த மட்டகளப்பு இளைஞன் கைது..", "News Content": "அக்கறைப்பற்று இளைஞரிடம் பண மோசடி செய்த, மட்டகளப்பு இளைஞன் கைதுசெய்யப்பட்டுள்ளார். அவர் பெண் குரலில் பேசி, காதலிப்பது போன்று நடித்து பண மோசடியில் ஈடுபட்டுள்ளதாக தெரியவந்துள்ளது. முகநூல் பக்கத்தில் அக்கறைப்பற்று இளைஞருடன் அறிமுகத்தை பெற்றுக்கொண்ட மட்டகளப்பு இளைஞன், தொலைபேசியில் பெண் குரலில் பேசி வந்துள்ளார். அழகிய பெண்ணொருவரின் புகைப்படத்தை அக்கறைப்பற்று இளைஞருக்கு அனுப்பிய சந்தேக நபர் , அது தனது புகைப்படமென குறிப்ப்pட்டுள்ளார். புகைப்படத்தின் அழகில் மயங்கிய அக்கறைப்பற்று இளைஞர், சந்தேகநபரை திருமணம் செய்ய விருப்பம் கொண்டுள்ளார். இதனையடுத்து அக்கறைப்பற்று இளைஞனை மாப்பிளை பார்ப்பதற்கு தனது வீட்டார் வருகை தருவார்களென பெண் போன்று நடிக்கும் மட்டகளப்பு இளைஞன் குறிப்பிட்டுள்ளார். பல தடவைகள் மாப்பிள்ளை பார்க்க வருவதாகவும் குறிப்பிட்டும், பெண் வீட்டார் வருகைதரவில்லை. இதனால் மாப்பிள்ளை வீட்டாரான அக்கறைப்பற்று இளைஞரின் குடும்பம், பெண் பார்ப்பதற்காக மட்டகளப்புக்கு சென்றுள்ளனர். எனினும் பெண் வீட்டாரின் முகவரியை அவர்களால் கண்டுபிடிக்க முடியவில்லை. மீண்டும் தனது காதலியை தொலைபேசியில் தொடர்கொண்ட அக்கறைப்பற்று இளைஞன், பெண் பார்க்க வருவதற்காக பிறிதொரு தினத்தை கோரியுள்ளார். தொடர்ந்தும் தான் ஏமாற்றப்படுவதை அறிந்த அக்கறைப்பற்று இளைஞன், ஊஷாரடைந்த நிலையில் தன்னை ஏமாற்றியவர் தொடர்பில் பொலிசில் முறைப்பாடு செய்துள்ளார். குறித்த சந்தர்ப்பத்திலேயே ஆணொருவர்: பெண் குரலில் பேசி தன்னை ஏமாற்றியுள்ளதை அக்கறைப்பற்று இளைஞன் அறிந்துகொண்டான். 2 மாதங்களாக நீடித்த காதலுக்கு ஒன்றரை இலட்சத்திற்கும் மேல் செலவுசெய்ததாக அக்கறைப்பற்று இளைஞன் குறிப்பிட்டுள்ளார். ", "URL": "https://www.itnnews.lk/2023/10/05/397994/", "Category": "Breaking News,தேசிய செய்திகள்", "Parent URL": null}