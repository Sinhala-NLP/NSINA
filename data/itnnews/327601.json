{"Source": "ITN news", "Timestamp": "මාර්තු 24, 2021 10:17", "Headline": "සිප්පිකටු තොගයක් ප්‍රවාහනය කරමින් තිබූ ලොරි රථයක් සමඟ සැකකරුවන් තුන්දෙනෙකු අත්අඩංගුවට", "News Content": "නීති විරෝධී ආකාරයට සිප්පිකටු තොගයක් ප්‍රවාහනය කරමින් තිබූ ලොරි රථයක් සමග සැකකරුවන් තුන් දෙනෙකු අත්අඩංගුවට ගැනීමට පොලීසිය සමත් වුණා. ත්‍රිකුණාමලය කින්නියා ප්‍රදේශයේ සිට කුලියාපිටිය දක්වා ප්‍රවාහණය කරමින් තිබූ මෙම සිප්පිකටු තොගය අත්අඩංගුවට ගනු ලැබුවේ කහටගස්දිගිලිය පොලීසිය කළ වැටලීමකදීයී. දහයියා සහ වී තුළ සූක්ෂම සිප්පි කටු ප්‍රවාහනය කරමින් තිබූ අතර අත්අඩංගුවට ගත් සිප්පිකටු තොගය කිලෝග්‍රෑම් 2500 ක් වනවා. සැකකරුවන් හා සිප්පිකටු තොගය අධිකරණයට ඉදිරිපත් කිරීමට කටයුතු කර ඇති අතර ජාවාරම සම්බන්ධයෙන් වැඩිදුර පොලිස් පරීක්ෂණ ක්‍රියාත්මකයි.           ", "URL": "https://www.itnnews.lk/2023/10/05/327601/", "Category": "දේශීය පුවත්", "Parent URL": null}