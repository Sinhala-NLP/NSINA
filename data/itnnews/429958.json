{"Source": "ITN news", "Timestamp": "අගෝස්තු 19, 2022 18:52", "Headline": "බලශක්ති ක්ෂේත්‍රයේ අයෝජන වැඩි කරන ලෙස අගමැති ඉරානයෙන් ඉල්ලයි", "News Content": "බලශක්ති ක්ෂේත්‍රයේ අයෝජන වැඩි කරන ලෙස අග්‍රාමාත්‍ය දිනේෂ් ගුණවර්ධන මහතා ඉරානයෙන් ඉල්ලා සිටිනවා. අග්‍රාමාත්‍යවරයා හා ඉරාන තානාපති හෂේන් අෂ්ඩාද්හි අතර පැවති සාකච්ඡාවකදීයී මෙම ඉල්ලීම ඉදිරිපත් කෙරුණේ. සාකච්ඡාව අග්‍රාමාත්‍ය කාර්යාලයේදී පැවැත්වුණා. මෙරට තෙල්පිරිපහදු ධාරිතාව වැඩිකිරීමටත් පුනර්ජනනීය බලශක්ති ව්‍යාපෘතින් ඇති කිරීමටත් ගෙන ඇති පියවර අග්‍රාමාත්‍යවරයා පැහැදිලි කළා. එම ක්ෂේත්‍රයේ තාක්ෂණික දැනුමෙන් පොහොසත් ඉරානය තෙල් නිෂ්පාදනයේ බහුල අත්දැකීම් සහිත රටක් බැවින් එම ක්ෂේත්‍රයෙන් මෙරට ආයෝජන වැඩිකිරීමේ හැකියාව පවතින බවද අග්‍රාමාත්‍යවරයා ප්‍රකාශ කළා. ලබන සතියේ ඉරානය ශ්‍රී ලංකාවට ඖෂධ තොගයක් පරිත්‍යාග කරන බවද තානාපතිවරයා කියා සිටියා.     ", "URL": "https://www.itnnews.lk/2023/10/05/429958/", "Category": "Breaking News,දේශීය පුවත්", "Parent URL": null}