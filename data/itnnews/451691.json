{"Source": "ITN news", "Timestamp": "දෙසැම්බර් 22, 2022 17:45", "Headline": "IMF ණය ලබා ගැනීමට ඉන්දියාවේ සහ චීනයේ සහය අපේක්ෂා කරනවා", "News Content": "ජාත්‍යන්තර මුල්‍ය අරමුදලේ ආධාර ලබා ගැනීම සදහා ඉන්දියාවේ සහ චීනයේ සහය ශ්‍රී ලංකාව අපේක්ෂා කරන බව මහ බැංකු අධිපති ආචාර්ය නන්දලාල් වීරසිංහ මහතා පවසනවා. ද හින්දු පුවත්පත සමග සාකච්ඡාවකට එක්වෙමිනුයි ඒ මහතා මේ බව කියා සිටියේ. ශ්‍රී ලංකාවේ ද්විපාර්ශික ණය හිමියන් වන ඉන්දියාව,චීනය ඇතුලු රටවලින් සහතිකයක් ලබා ගැනීම ජාත්‍යන්තර මුල්‍ය අරමුදල සමග ගණුදෙනු කිරිමට ඉතා වැදගත්වන බවයි මහ බැංකු අධිපතිවරයා සදහන් කර ඇත්තේ. මේ සම්බන්ධයෙන් දැනටමත් ප්‍රධාන ණය හිමියන් සමග ද්විපාර්ශික සාකච්ඡා මාලාවකක් පවත්වා ඇති බවද වීරසිංහ මහතා සදහන් කර තිබෙනවා. විවෘත සහ පාරදෘශ්‍ය වැඩපිළිවෙලක් යටතේ ණය හිමියන් සමග සියලු තොරතුරු බෙදා හදා ගැනීමට ශ්‍රී ලංකාව කටයුතු කර ඇති බවද ඔහු සදහන් කළා. චීන කොමියුනිස්ට් පක්ෂයේ ජාතික කොංග්‍රසය පැවැත්වීම සහ කොවිඩ් 19 ව්‍යාපත්ත වීම වැනි කරුණු හේතුවෙන් චීනය සමග පැවැත්වු සාකච්ඡා මදක් ප්‍රමාද වු බව ද මහ බැංකු අධිපතිවරයා මෙහිදි සදහන් කළා. විදෙස් රටවලින් මුදල් ණයට ගෙන දේශිය වශයෙන් වියපැහැදම් කිරීම තුළින් අතීතයේ විශාල වරදක් සිදුව ඇති බව ද නන්දලාල් වීරසිංහ මහතා පෙන්වා දුන්නා. මෙම විදෙස් ණය භාවිත කල යුතුව තිබුණේ අපණයන ක්ෂේත්‍රය වැනි අංශ තවදුරටත් ශක්තිමත් කිරිමට බවයි ඔහු සදහන් කලේ.       ", "URL": "https://www.itnnews.lk/2023/10/05/451691/", "Category": "දේශීය පුවත්", "Parent URL": null}