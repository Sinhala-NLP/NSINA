{"Source": "ITN news", "Timestamp": "පෙබරවාරි 20, 2022 09:08", "Headline": "අපරාධ රැසකට සම්බන්ධ පුද්ගලයෙකු මිරිහාන උඩහමුල්ල ප්‍රදේශයේදී අත්අඩංගුවට", "News Content": "අපරාධ රැසකට සම්බන්ධ පුද්ගලයෙකු මිරිහාන උඩහමුල්ල ප්‍රදේශයේදී අත්අඩංගුවට ගෙන තිබෙනවා. රන් මාලයක් කොල්ලකෑ බවට ලැබුණු තොරතුරකට අනුව කළ වැටලීමකදී යතුරුපැදියක් ද සමඟ මෙම සැකකරු අත්අඩංගුවට ගැණුනා. සැකකරුගෙන් කළ දීර්ඝ ප්‍රශ්න කිරීම්වලදී හෙළිව තිබෙන්නේ ප්‍රදේශ කිහිපයකදීම කාන්තාවන්ගේ ගෙලබැද රන් මාල විශාල සංඛ්‍යාවක් කොල්ලකා ඇති බවයි. රාගම මුල්ලේරියාව ඇතුලු ප්‍රදේශ කිහිපයකදී රන් මාල කොල්ලකෑ බවට සැකකරු හෙළිකර තිබෙනවා. මෙම පුද්ගලයා වයස අවුරුදු 32 ක් වන බඩල්ගම ප්‍රදේශයේ පදිංචිකරුවෙකු බව පොලීසිය ප්‍රකාශ කළා. සැකකරු අලුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිතයි.       ", "URL": "https://www.itnnews.lk/2023/10/05/396183/", "Category": "Breaking News,දේශීය පුවත්", "Parent URL": null}