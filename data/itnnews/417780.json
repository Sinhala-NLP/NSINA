{"Source": "ITN news", "Timestamp": "ජූනි 19, 2022 10:54", "Headline": "ලක්ෂ 26ක කේරළ ගංජා සමඟ කාන්තාවක් STF අත්අඩංගුවට", "News Content": "රුපියල් විසිහය ලක්ෂයක් වටිනා කේරළ ගංජා සමඟ කාන්තාවක අත්අඩංගුවට ගැනීමට පොලිස් විශේෂ කාර්ය බලකාය සමත්වුණා. පොලිස් විශේෂ කාර්ය බලකායේ මන්නාරම් කදවුරේ නිලධාරීන්ට ලැබුණ තොරතුරකට අනුව එහි අණදෙන නිලධාරී ප්‍රධාන පොලිස් පරීක්ෂක කේ ඒ සී කේ මාරපන මහතා ඇතුළු නිලධාරීන් කණ්ඩායමක් මන්නාරම ශාන්තිපුරම් ප්‍රදේශයේ වැටලීමක් සිදුකළා. එහිදී කේරල ගංජා කිලෝග්‍රෑම් 24 ක් ප්‍රවාහය කිරීමට සූදානම් කරමින් සිටි කාන්තාවක අත්අඩංගුවට ගනු ලැබුවා. 35 හැවිරිදි මෙම කාන්තාව හා කේරල ගංජා තොගය වැඩිදුර විමර්ශන සදහා මන්නාරම පොලිස් ස්ථානය වෙත භාරදීමටයි පොලිස් විශේෂ කාර්ය බලකාය කටයුතු කළේ.         ", "URL": "https://www.itnnews.lk/2023/10/05/417780/", "Category": "දේශීය පුවත්", "Parent URL": null}