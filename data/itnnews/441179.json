{"Source": "ITN news", "Timestamp": "அக்டோபர் 18, 2022 11:51", "Headline": "மூன்று பேருந்துகள் மோதி விபத்து", "News Content": "நுகேகொட ஹைலெவல் வீதியில் கம்சபா (Gamsaba)சந்தியில் இன்று மூன்று பேருந்துகள் மோதி விபத்துக்குள்ளானதாக தெரிவிக்கப்பட்டுள்ளது. கொழும்பு கோட்டையில் இருந்து 138 பஸ் வழித்தடத்தில் இயங்கும் தனியார் பஸ் ஒன்று, காலை 6.00 மணியளவில் சாரதி வீதி சமிக்ஞை விளக்கை புறக்கணித்ததால் மேலும் இரண்டு பஸ்களுடன் மோதியுள்ளது. விபத்தில் சிக்கிய பஸ்ஸின் சாரதி ஒருவர் விபத்தில் காயமடைந்து களுபோவில போதனா வைத்தியசாலையில் அனுமதிக்கப்பட்டுள்ளார். விபத்தை ஏற்படுத்தியதாக கூறப்படும் பஸ்ஸின் சாரதி கைது செய்யப்பட்டுள்ளதாக பொலிஸார் தெரிவித்தனர். விபத்து காரணமாக நுகேகொட கம்சபா சந்தியில் உள்ள ஹைலெவல் வீதியில் வாகன நெரிசல் ஏற்பட்டுள்ளதாக தெரிவிக்கப்பட்டுள்ளது, எனினும் வாகன போக்குவரத்து தற்போது வழமைக்கு திரும்பியுள்ளது. ", "URL": "https://www.itnnews.lk/2023/10/05/441179/", "Category": "தேசிய செய்திகள்", "Parent URL": null}