{"Source": "ITN news", "Timestamp": "நவம்பர் 19, 2021 12:43", "Headline": "தவறவிடப்பட்ட பாடநெறிகளை பூர்த்தி செய்ய புதிய பாடத்திட்டம் அவசியமென்கிறார் ஸ்டாலின்..", "News Content": "தவறவிடப்பட்ட பாடநெறிகளை பூரணப்படுத்த புதிய பாடத்திட்டம் ஒன்று அவசயிமென ஆசிரியர் – அதிபர் தொழிற்சங்கம் தெரிவித்துள்ளது. கொவிட் தொற்று பரவல் காரணமாக நாடளாவிய ரீதியில் கல்வி நடவடிக்கைகள் ஸ்தம்பிதமடைந்தன. ஆசிரியர்களின் தொழிற்சங்க நடவடிக்கை காரணமாக ஒன்லைன் கற்றல் செயற்பாடுகளுக்கும் இடையூறு ஏற்பட்டது. இந்நிலையில் பாடசாலைகள் மீள ஆரம்பிக்கப்பட்டுள்ளதுடன், ஆசிரியர்களும் தமது தொழிற்சங்க நடவடிக்கைகளை கைவிட்டு பணிக்கு திரும்பியுள்ளனர். இதனால் தவறவிடப்பட்ட பாடநெறிகளை பூரணப்படுத்துவதற்கு தெரிவு செய்யப்பட்ட புதிய பாடத்திட்டம் ஒன்றை கல்வியமைச்சு தயாரிக்க வேண்டுமென இலங்கை ஆசிரியர் சங்கத்தின் பொதுச்செயலாளர் ஜோசப் ஸ்டாலின் தெரிவித்துள்ளார். அத்துடன் இவ்வாறான பாடநெறிகளை பூரணப்படுத்தும் செயற்பாடுகளில் முழுமையான ஒத்துழைப்பை வழங்க தாம் தயாராகவுள்ளதாக ஆசிரியர் தொழிற்சங்கங்கள் தெரிவித்துள்ளன. ", "URL": "https://www.itnnews.lk/2023/10/05/377096/", "Category": "Breaking News,தேசிய செய்திகள்", "Parent URL": null}