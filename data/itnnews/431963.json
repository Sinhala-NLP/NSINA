{"Source": "ITN news", "Timestamp": "අගෝස්තු 30, 2022 10:16", "Headline": "බෝට්ටුවෙන් රට පනින්න ගිය තවත් 52 දෙනෙකු අත්අඩංගුවට", "News Content": "නීතිවිරෝධී ලෙස මුහුදු මාර්ගයෙන් රටින් පලා යාමට උත්සාහ කළ පුද්ගලයින් 33 දෙනෙකු අත්අඩංගුවට ගෙන තිබෙනවා. පොලිස් මාධ්‍ය කොට්ඨාශය සඳහන් කළේ, රටින් පලායාමේ අරමුණින් වලයිතෝට්ටම් වෙරළ තීරයේ ගැවසෙමින් සිටි පුද්ගලයින් 14 දෙනෙකු ශ්‍රී ලංකා යුද හමුදාව සහ නාවික හමුදා නිලධාරීන් විසින් අත්අඩංගුවට ගත් බවයි. සැකකරුවන් එච්චිලම්පත්තු පොලිසියට භාරදී ඇත. සැකකරුවන් අවුරුදු 20 ත් 53 ත් අතර වයස්වල පසුවන මඩකලපුව, චෙන්කලඩි, ඔඩ්ඩමාවඩි සහ වාලච්චේන ප්‍රදේශවල පදිංචිකරුවන් බවට හඳුනාගෙන තිබෙනවා. වියළි සලාක, ගෑස් සිලින්ඩරයක්, ගෑස් උදුනක්, වතුර බෝතල්, පෙට්‍රල් සහ ජෙනරේටරයක් ​​ද අත්අඩංගුවට ගත් බව පොලීසිය පැවසුවා. මොවුන් මුහුදු මාර්ගයෙන් ඔස්ට්‍රේලියාවට රැගෙන යාම සඳහා එක් අයෙකුගෙන් රුපියල් ලක්ෂ 10ක මුදලක් ජාවාරම්කරුවන් විසින් අයකරගෙන ඇති බව පොලිසිය සිදුකළ ප්‍රශ්න කිරීම්වලදී සැකකරුවන්ගෙන් අනාවරණය වී තිබේ. සිද්ධිය සම්බන්ධයෙන් එච්චිලම්පත්තු පොලිසිය වැඩිදුර පරීක්ෂණ පවත්වයි. මේ අතර, මුහුදු මාර්ගයෙන් නීති විරෝධී ලෙස සංක්‍රමණය වීමට උත්සාහ කළ බවට සැක කෙරෙන පුද්ගලයින් 19 දෙනෙකු පේදුරුතුඩුව පොලීසිය විසින් අත්අඩංගුවට ගෙන තිබෙනවා. නිවේදනයක් නිකුත් කරමින් පොලීසිය සඳහන් කළේ, ශ්‍රී ලංකා යුද හමුදා බුද්ධි අංශ නිලධාරීන්ට ලද තොරතුරක් මත නිවසක රඳවා සිටියදී මෙම පිරිස අත්අඩංගුවට ගත් බවයි. මෙම පිරිසට වයස අවුරුදු පහේ සිට අවුරුදු 17 දක්වා ළමුන් අට දෙනකුද, නිවසේ හිමිකරු ඇතුළු කාන්තාවන් හතර දෙනකු සහ පිරිමි හත්දෙනකුද ඇතුළත් වේ. සැකකරුවන් හලාවත, මාදම්පේ, කිලිනොච්චිය සහ පේදුරුතුඩුව ප්‍රදේශවල පදිංචි අවුරුදු 31 ත් 62 ත් අතර වයස්වල පසුවන්නන් වනවා. සැකකරුවන් අද පේදුරුතුඩුව මහේස්ත්‍රාත් අධිකරණයට ඉදිරිපත් කිරීමට නියමිත අතර පේදුරුතුඩුව පොලිසිය වැඩිදුර පරීක්ෂණ පවත්වයි. ", "URL": "https://www.itnnews.lk/2023/10/05/431963/", "Category": "Breaking News,දේශීය පුවත්", "Parent URL": null}