{"Source": "ITN news", "Timestamp": "පෙබරවාරි 9, 2022 10:37", "Headline": "ඊයේ දිනය තුළ කොවිඩ් ආසාදිතයින් 1253ක්", "News Content": "අඛණ්ඩව දස වන දිනටත් දෛනිකව මෙරටින් වාර්තා වන කොරෝනා ආසාදිතයින්ගේ සංඛ්‍යාව ඊයේ දිනයේ දහසේ සීමාව ඉක්මවා ගියා. ඊයේ දිනයේදී කොරෝනා ආසාදිතයින් 1253 දෙනෙකු හදුනා ගැනුණා. ඒ අනුව මෙරටින් වාර්තා වූ සමස්ත කොරෝනා ආසාදිතයින් සංඛ්‍යාව 621,985 ක්. රෝහල්ගතව හා නිවාසවල පුද්ගලයින් 24,265 දෙනෙකු ප්‍රතිකාර ලබමින් සිටිනවා. සුවය ලබා ඇති සමස්ත සංඛ්‍යාව 582,064 ක්. ඊයේ වාර්තා වූ කොරෝනා මරණ 35 ද සමගින් මෙරට සිදු වූ සමස්ත කොරෝනා මරණ සංඛ්‍යාවද 15,656 ක් දක්වා ඉහළ ගියා. ඊයේ දිනයේදී සිදු කර ඇති පීසීආර් පරික්ෂණ සංඛ්‍යාව 7411 ක්. රැපිඩ් ඇන්ටිජන් පරික්ෂණ 3493 ක් සිදු කර තිබෙනවා. මෙරට එන්නත්කරණ ක්‍රියාවලිය ද සාර්ථකව ක්‍රියාත්මකයි. කිසියම් හෝ එන්නතක එක් මාත්‍රාවක් හෝ ලබාගෙන ඇති සංඛ්‍යාව එක්කෝටි හැට හත් ලක්ෂ අනූ හතර දහස් නවසිය දා හතක්. පුද්ගලයින් එක්කෝටි හතලිස් ලක්ෂ විසි එක් දහස් හාරසිය තිස් දෙනෙකු මාත්‍රා දෙකම ලබා ගෙන තිබෙනවා. මාත්‍රා තුනම ලබාගෙන ඇති සංඛ්‍යාව 5,841,518 ක්.   ", "URL": "https://www.itnnews.lk/2023/10/05/394044/", "Category": "දේශීය පුවත්", "Parent URL": null}