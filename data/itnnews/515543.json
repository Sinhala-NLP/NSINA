{"Source": "ITN news", "Timestamp": "සැප්තැම්බර් 13, 2023 10:59", "Headline": "උප්පැන්න සහතික නොමැති පුද්ගලයින් 14,000කට අලුතින් උප්පැන්න සහතික", "News Content": "උප්පැන්න සහතික නොමැති පුද්ගලයින් දාහතර දහසකට අලුතින් උප්පැන්න සහතික ලබාදීමට කටයුතු කර ඇති බව රාජ්‍ය අමාත්‍ය අශෝක ප්‍රියන්ත මහතා පවසනවා. පුත්තලමේ පැවති ජංගම සේවයකට එක්වෙමින් රාජ්‍ය අමාත්‍යවරයා මේ බව කියා සිටියා. රෙජිස්ට්‍රාර් ජෙනරාල් දෙපාර්තමේන්තුව හා ස්වදේශ කටයුතු රාජ්‍ය අමාත්‍යාංශය එක්ව විශේෂ ජංගම සේවාවක් පුත්තලම ප්‍රාදේශීය ලේකම් කාර්යාලයේදී පවත්වනු ලැබුවා. උප්පැන්න විවාහ හා මරණ සහතික නොමැති පුද්ගලයින්ට මෙහිදී අදාළ සහතික ලබාදීමට කටයුතු කෙරුණා. නීත්‍යානුකූලව විවාහ නොවී  වසර 45ක් එකට ජීවත් වූ යුවළක් නීත්‍යානුකූලව විවාහ කරවීමද මෙහිදී සිදු වූ අතර රාජ්‍ය අමාත්‍ය අශෝක ප්‍රියන්ත හා රෙජිස්ට්‍රාර් ජෙනරාල් සමන්ත විජයසිංහ යන මහත්වරුන් මෙහිදී සාක්ෂියට අත්සන් තැබීම සිදු කළා. පාර්ලිමේන්තු මන්ත්‍රී චින්තක මායාදුන්නේ මහතා ඇතුළු පිරිසක් ද මෙම අවස්ථාවට එක්ව සිටියා. ", "URL": "https://www.itnnews.lk/2023/10/05/515543/", "Category": "Breaking News,දේශීය පුවත්", "Parent URL": null}