{"Source": "ITN news", "Timestamp": "பிப்ரவரி 21, 2023 12:36", "Headline": "ஜப்பானிடமிருந்து உக்ரைனுக்கு 5.5 பில்லியன் அமெரிக்க டொலர் நிதியுதவி", "News Content": "  உக்ரைன் மற்றும் ரஷ்யாவிற்கிடையிலான போர் ஓர் ஆண்டை நிறைவு செய்யவுள்ள நிலையில், உக்ரைனுக்கு 5.5 பில்லியன் அமெரிக்க டொலர் நிதியுதவி வழங்குவதாக ஜப்பான் நாட்டின் பிரதமர் புமியோ கிஷிடா அறிவித்துள்ளார். டோக்கியோவில் நடைபெற்ற உலகளாவிய மன்றத்தில் பங்கேற்று பேசிய அவர், உக்ரைன் இன்னும் ரஷ்ய படையெடுப்பின் கீழ் பாதிக்கப்பட்டுள்ளது. ரஷ்ய தாக்குதல்களால் மோசமாக பாதிக்கப்பட்ட உக்ரைன் மக்களின் அன்றாட வாழ்க்கை மற்றும் உள்கட்டமைப்பை மீண்டும் கட்டியெழுப்ப அவர்களுக்கு உதவி தேவை. எனவே உக்ரைனுக்கு 5.5 பில்லியன் டொலர் நிதியுதவியை ஜப்பான் வழங்குகிறது. மேலும் போர் ஓர் ஆண்டை நிறைவு செய்வதை குறிக்கும் வகையில் 24ம் திகதி உக்ரைன் அதிபர் ஜெலன்ஸ்கி பங்கேற்புடன் ஜி7 மாநாட்டை நடத்த முடிவு செய்துள்ளதாகவும் அறிவித்துள்ளார். ", "URL": "https://www.itnnews.lk/2023/10/05/462125/", "Category": "Breaking News,சர்வதேச செய்திகள்", "Parent URL": null}