{"Source": "ITN news", "Timestamp": "මැයි 30, 2022 10:26", "Headline": "ඊයේ දිනයේ දී වැඩිම කොරෝනා ආසාදිතයින් සංඛ්‍යාව උ.කොරියාවෙන් වාර්තා වෙයි", "News Content": "ගත වූ පැය 24 ට ලොවපුරා රටවල් 228 කින් කොරෝනා වයිරස ආසාදිතයින් තුන්ලක්ෂ විසිපන් දහසකට අධික සංඛ්‍යාවක් හමුව තිබෙනවා. සිදුව ඇති මරණ සංඛ්‍යාව 527 ක්. ඊයේ දිනයේ දී වැඩිම කොරෝනා වයිරස ආසාදිතයින් සංඛ්‍යාවක් හමුව ඇත්තේ උතුරු කොරියාවෙන්. එම සංඛ්‍යාව 90,000 කට ආසන්නයි. ඒ සමගම එරට සමස්ත ආසාදිතයින් සංඛ්‍යාව තිස්හතර ලක්ෂ පනස් දහසකට ආසන්න වනවා. එමෙන්ම තායිවානයෙන් 76,000 ක් ඕස්ට්‍රේලියාවෙන් 26,000 ක් ජපානයෙන් 24,000 ක් ලෙස වයිරස ආසාදිතයින් හමුව තිබෙනවා. මේ වනවිට ලොව පුරා රටවලින් හමුවී ඇති සමස්ත වයිරස ආසාදිතයින් සංඛ්‍යාව පනස් තුන්කෝටි දහසය ලක්ෂය ඉක්මවා ඇති අතර සිදුව ඇති මරණ සංඛ්‍යාව හැටතුන් ලක්ෂ දසදහසකට අධිකයි.     ", "URL": "https://www.itnnews.lk/2023/10/05/414020/", "Category": "ජාත්‍යන්තර පුවත්", "Parent URL": null}