{"Source": "ITN news", "Timestamp": "සැප්තැම්බර් 25, 2022 12:39", "Headline": "සත්ත්ව ආහාර නිෂ්පාදන කර්මාන්ත දිරිගැන්වීම සඳහා කඩිනම් වැඩපිළිවෙළක්", "News Content": "සත්ත්ව ආහාර නිෂ්පාදන කර්මාන්ත දිරිගැන්වීම සඳහා කඩිනම් වැඩපිළිවෙළක් ආරම්භ කරන බව අමාත්‍ය මහින්ද අමරවීර මහතා පවසනවා. කෙසේ වෙතත් ජනතාව පවසන්නේ වී මිලදී ගැනීමේ කටයුතු ඇතුළු සියලු දේ සඳහා අමාත්‍යවරයාට වැඩපිළිවෙළක් නොමැති බවයි. අමාත්‍යවරයා මේ බව කියාසිටියේ මහනුවර ගන්නෝරුව සත්ව නිෂ්පාදන හා සෞඛ්‍ය දෙපාර්තමේන්තුවේ නිලධාරීන් සමඟ පැවති සාකච්ඡාවකදීයි. ආහාර ගැටලුවත් සමගම කුකුළුමස් කර්මාන්තය දැඩි අර්බුදයකට ලක්වී ඇති බව අමාත්‍යවරයා මෙහිදී පැවසුවා. අවශ්‍ය පහසුකම් සපුරා දී දේශීය නිෂ්පාදනය දිරිමත් කිරීමට පියවර ගන්නා බවයි අමාත්‍යවරයා මෙහිදී පැවසුවේ. නිලධාරීන් ඉදිරිපත් කළ කරුණු ඇතුළු වාර්තාව කැබිනට් මණ්ඩලයට ඉදිරිපත් කරන බවද ඒ මහතා වැඩිදුරටත් පැවසුවා.   ", "URL": "https://www.itnnews.lk/2023/10/05/437011/", "Category": "Breaking News,දේශීය පුවත්", "Parent URL": null}