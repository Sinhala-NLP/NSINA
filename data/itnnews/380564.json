{"Source": "ITN news", "Timestamp": "දෙසැම්බර් 4, 2021 15:42", "Headline": "ලොව වැඩියෙන්ම ප්ලාස්ටික් අපද්‍රව්‍ය පරිසරයට එක්කරන රට ඇමෙරිකාව", "News Content": "ලොව වැඩි වශයෙන්ම ප්ලාස්ටික් අපද්‍රව්‍ය පරිසරයට එක්කරන රට බවට ඇමෙරිකාව පත්ව තිබෙනවා. ඇමෙරිකාවේ ප්ලාස්ටික් අපද්‍රව්‍ය හේතුවෙන් සාගරය දැඩි ලෙස දූෂණය වන බවයි පරිසරවේදීන් පෙන්වා දී තිබෙන්නේ. ප්ලාස්ටික් පරිසරයට මුදාහැරීම අවම කිරීමට ඇමෙරිකාව විශේෂ වැඩපිළිවෙළක් සකස් කළ යුතු බවත් එසේ නොකරන්නේ නම් එය ගෝලීය වශයෙන් විශාල අර්බුදයක් වනු ඇති බවත් ජගත් පරිසරවේදීන් අනතුරු අගවා තිබෙනවා. මේ වනවිට ලොව ගැඹුරුම ස්ථානය ලෙස සැළකෙන මරියානා ආගාදයෙන් පවා ඉවත දැමූ ප්ලාස්ටික් ඇසුරුම් හමුවී තිබෙනවා. 1960 වසරේ සිට ඇමෙරිකාවේ ප්ලාස්ටික් අපද්‍රව්‍ය එක්රැස්වීම වේගවත් තිබෙනවා. අද වනවිට ඇමෙරිකාව වසරකට ප්ලාස්ටික් අපද්‍රව්‍ය මෙට්‍රික් ටොන් මිලියන 42 ක් පමණ ජනනය කරන බවයි පැවසෙන්නේ.         ", "URL": "https://www.itnnews.lk/2023/10/05/380564/", "Category": "ජාත්‍යන්තර පුවත්", "Parent URL": null}