{"Source": "ITN news", "Timestamp": "ජූනි 28, 2022 15:49", "Headline": "විදෙස් ගතවන කාන්තාවන්ගේ පවුල් පසුබිම් වාර්තාව අනව්‍යශ්‍යයි", "News Content": "වයස අවුරුදු 02 ට වැඩි දරුවන් සිටින කාන්තාවන් ගෘහ සේවය සඳහා යාමේදී පවුල් පසුබිම් වාර්තාවක් ඉදිරිපත් කිරීම අවශ්‍ය නොවන බවට අමාත්‍ය මණ්ඩලය තීරණය කර තිබෙනවා. කාන්තාවන් විදේශ ගතවීමේදී වයස අවුරුදු 5 ට අඩු දරුවන් නොමැති බවට පවුල් පසුබිම් වාර්තාවක් ඉදිරිපත් කිරීම අනිවාර්ය කර තිබුණා. මෙය කාන්තා අයිතිවාසිකම් කෙරෙහි බලපෑමක් සිදු කරන බවට ඒ සම්බන්ධ ජාත්‍යන්තර වාර්තා කිහිපයකම පෙන්වා දී තිබුණා. එසේම ඇතැම් නිලධාරීන් සියලු සුදුසුකම් සපුරා තිබියදී පවුල් පසුබිම් වාර්තාව ප්‍රමාද කිරීම හේතුවෙන් විදේශ ගත වීමට අපේක්ෂා කරන කාන්තාවන් අපහසුතාවට පත් වන බවට ද කරුණු ඉදිරිපත්ව තිබෙනවා. එම වාර්තාව ඉදිරිපත් කිරිමට සුදුසුකම් නොමැති ඇතැම් කාන්තාවන් නීති විරෝධී මාර්ග ඔස්සේ කිසිදු අධීක්ෂණයකින් තොරව විදේශ ගතවී ගැටලුවලට මුහුණපා ඇති බවද වාර්තා වී තිබෙනවා.මේ සම්බන්ධයෙන් කම්කරු හා විදේශ රැකියා අමාත්‍යවරයා අමාත්‍ය මණ්ඩලයට ඉදිරිපත් කළ කරුණු සැළකිල්ලට ගනිමිනුයි  වයස අවුරුද 2 හෝ ඊට වැඩි දරුවන් සිටින කාන්තාවන් රැකියා සදහා විදේශ ගතවීමේදී අනිවාර්ය පවුල් පසුබිම් වාර්තාවක් ඉදිරිපත් කිරීමේ අවශ්‍යතාවෙන් නිදහස් කිරීමට අමාත්‍ය මණ්ඩලය තීරණය කර ඇත්තේ     ", "URL": "https://www.itnnews.lk/2023/10/05/419848/", "Category": "දේශීය පුවත්", "Parent URL": null}