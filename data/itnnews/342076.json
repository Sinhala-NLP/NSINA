{"Source": "ITN news", "Timestamp": "ජූනි 11, 2021 16:04", "Headline": "සහල් පැහැර ගැනීමේ ජාවාරමක් සිදුකළ තුන් දෙනෙකු අත්අඩංගුවට", "News Content": "සහල් ව්‍යාපාරයක් පවත්වාගෙන යන මුවාවෙන් වංචනික ලෙස සහල් පැහැර ගැනීමේ ජාවාරමක් සිදුකළ පුද්ගලයන් තුන් දෙනෙකු අත්අඩංගුවට ගැනීමට පොලිසිය සමත් වුණා. සැකකරුවන් සතුව තිබී සහල් කිලෝ ග්‍රෑම් 12000 ක් පමණ සොයා ගැනිමටද යක්කල පොලිසියට ද හැකිවී තිබෙනවා. ජාවාරම සදහා යොදාගත් බව කියන ලොරි රථ දෙකක් සහ සුඛෝපභෝගි මෝටර් රථයක්ද පොලිස් භාරයට ගැණුනා. ජාවාරම මෙහෙයවා ඇත්තේ කාන්තාවක් බවයි විමර්ශනවලදී හෙළි වුණේ. දුරකථනයෙන් සහල් තොග ඇණවුම් කොට  පානදුර ප්‍ර දේශයට රැගෙන යන බව පවසා යක්කල ප්‍රදේශයේ දී ඔවුන්ගේ ලොරියකට මෙම සහල් තොග මාරු කර තිබෙනවා. මුදල් ලබාදීම සදහා පෞද්ගලික බැංකුවක් අසලට පැමිණෙන ලෙස දන්වා මෙම සැකකරුවන් පලාගොස් ඇති බවයි පොලිසිය පැවසුවේ. මෙම කාන්තාව මීට පෙරද මෙවැනි වංචා හතරක් සිදුකර ඇති බවයි විමර්ශනවලදී හෙළි වුණේ.     ", "URL": "https://www.itnnews.lk/2023/10/05/342076/", "Category": "දේශීය පුවත්", "Parent URL": null}