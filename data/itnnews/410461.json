{"Source": "ITN news", "Timestamp": "මැයි 9, 2022 14:35", "Headline": "බස්නාහිර පළාතටම පොලිස් ඇඳිරි නීතිය", "News Content": "වහාම ක්‍රියාත්මක වන පරිදි නැවත දැනුම් දෙන තුරු බස්නාහිර පළාතටම පොලිස් ඇඳිරි නීතිය පනවා තිබෙනවා. ගාලුමුවදොර ඇතිවූ ගැටුම්කාරී තත්ත්වයත් සමඟයි පොලිස් ඇඳිරිනීතිය පැනවීමට කටයුතු කෙරුණේ. මෙම ගැටුමෙන් තුවාල ලබා ජාතික රෝහලට ඇතුළත් කළ සංඛ්‍යාව 23 දක්වා ඉහළ ගොස් තිබෙනවා. අරලියගහ මන්දිරය අසලට රැස්වූ පිරිස ගාලුමුවදොර විරෝධතාකරුවන් අතරට පැමණීමත් සමඟයි ගැටුම හටගත්තේ. දෙපාර්ශ්වය අතර ඇතිවූ ගැටුම පාලනයට  පොලීසිය ජල හා කදුලු ගෑස් ප්‍රහාර එල්ල කළා. ජනතා විමුක්ති පෙරමුණේ නායක අනුර කුමාර දිසානායක මහතා ඇතුළු එම පෙරමුණේ ජනතා නියෝජිතයින් ඇතුළු කිහිප දෙනෙකු ද එම ස්ථානයට පැමිණියා. විපක්ෂ නායක සජිත් ප්‍රේමදාස මහතා එම ස්ථානයට පැමිණීමත් සමඟ එහි සිටි පිරිස් ඔවුන්ට දැක්වූයේ දැඩි විරෝධයක්. යුද හමුදා මේජර් ජෙනරාල් වරයෙකුගේ මූලකත්වයෙන් හමුදා අනුකණ්ඩයක් තත්ත්වය පාලනය සඳහා මේ වනවිට යොදවා ඇති බවයි අප වාර්තාකරුවන් පවසන්නේ. කැරළි මර්දන කණ්ඩායම් සහ පොලිස් විශේෂ කාර්ය බලකාය ගාලුමුවදොරට කැඳවා තිබෙනවා.         ", "URL": "https://www.itnnews.lk/2023/10/05/410461/", "Category": "Breaking News,දේශීය පුවත්", "Parent URL": null}