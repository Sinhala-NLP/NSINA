{"Source": "ITN news", "Timestamp": "ජූනි 30, 2021 10:48", "Headline": "සිඩ්නි නගරයෙන් ඩෙල්ටා ප්‍රභේදය ආසාදිතවූ තවත් විසි දෙදෙනෙකු හඳුනා ගැනේ", "News Content": "ඕස්ට්‍රේලියාවේ සිඩ්නි නගරයෙන් තවත් ඩෙල්ටා ප්‍රභේදයේ ආසාදිතයින් විසි දෙදෙනෙකු අද හමුවී තිබෙනවා. ඕස්ට්‍රේලියාවේ නිව් සවුත් වේල්ස් ප්‍රාන්තයේ පිහිටා ඇති සිඩ්නි නගරය සති දෙකක කාලයක් සඳහා පසුගියදා වසා දැමුණා. සිඩ්නි නගරයට අමතරව පර්ත් , බ්‍රිස්බේන් ඇතුලු තවත් නගර රැසක් ඊයේ දිනයේදී වසා දැමුණේ ඩෙල්ටා ප්‍රභේදයේ ව්‍යාප්තිය වැලැක්වීමටයි. සිඩ්නි නගරයෙන් පමණක් ඩෙල්ටා  ප්‍ර භේදය ආසාදනය වූවන් 180 කට ආසන්න සංඛ්‍යාවක් මේ වනවිට හමුවී තිබෙනවා. වසා දැමීම් හමුවේ ඕස්ට්‍රේලියා ජන ගහනයෙන් සියයට අසූවක පමණ පිරිසකට තම නිවෙස්තුළට වී කාලය ගත කිරීමටයි සිදුව ඇත්තේ.     ", "URL": "https://www.itnnews.lk/2023/10/05/346127/", "Category": "ජාත්‍යන්තර පුවත්", "Parent URL": null}