{"Source": "ITN news", "Timestamp": "දෙසැම්බර් 7, 2022 10:45", "Headline": "යාල වනෝද්‍යානයට වාර්තාගත ආදායමක්", "News Content": "සුඛෝපභෝගී සංචාරක නැව්වලින් පැමිණි විදෙස් සංචාරකයන් හේතුවෙන් යාල වනෝද්‍යානයේ ආදායම ද වාර්තාගත ලෙස  ඉහළ ගොස් තිබෙනවා. පසුගිය  30 වනදා මෙරටට ලගා වූ සුඛෝපභෝගී නෞකාවෙන් පැමිණි විදෙස් සංචාරකයන් 551 දෙනෙකු වාහන 110 කින් යාල වනෝද්‍යානය නැරඹීමට පැමිණ තිබෙනවා. එහිදී වනජීවී දෙපාර්තමේන්තුවට රුපියල්  6,219,560 ක ආදායමක් ලැබී තිබෙනවා. එමෙන්ම පසුගිය 05 වනදා මෙරටට ලගා වූ අනෙක් නෞකාවෙන් සංචාරකයන් 86 දෙනෙකු යාල වනෝද්‍යානය නැරඹීමට එක් වුණා. ඔවුන්ගෙන් රුපියල් 981,981 ක ආදායමක් ලැබී තිබෙනවා. විදෙස් සංචාරකයන් මෙසේ පැමිණි අවස්ථාවලදී ඔහුට පහසුවෙන් යාල වනෝද්‍යානය නැරඹීමට හැකිවන පරිදි ප්‍රවේශපත් කවුලු වැඩි කරන්නයි අමාත්‍ය මහින්ද අමරවීර මහතා අදාළ නිලධාරීන්ට දැනුම් දී තිබෙනවා. ", "URL": "https://www.itnnews.lk/2023/10/05/449472/", "Category": "Breaking News,දේශීය පුවත්", "Parent URL": null}