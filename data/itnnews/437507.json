{"Source": "ITN news", "Timestamp": "செப்டம்பர் 28, 2022 09:44", "Headline": "தொட்டலங்க குடியிருப்பு பகுதியில் தீ விபத்து", "News Content": "தொட்டலங்க கஜிமாவத்தை குடியிருப்பு பகுதியில் நேற்று இரவு ஏற்பட்ட தீ விபத்தில் 80 வீடுகள் எரிந்து நாசமாகியுள்ளதாக பொலிஸார் தெரிவிக்கின்றனர்.  இந்த தீ விபத்தில் உயிர்சேதமோ காயமோ ஏற்படவில்லை என்றாலும்,  200க்கும் மேற்பட்டோர் இடம்பெயர்ந்துள்ளனர். ஜனாதிபதியின் பணிப்புரையின் பேரில் அவர்களுக்கு உடனடி நிவாரணம் வழங்கப்படும் என கொழும்பு மாவட்ட செயலாளர் திரு.பிரதீப் யசரத்ன தெரிவித்துள்ளார் இவ்விடயம் குறித்து உடனடியாக கவனம் செலுத்தி பாதிக்கப்பட்டவர்களுக்கு நிவாரணம் வழங்குமாறு ஜனாதிபதி ரணில் விக்கிரமசிங்க ஜப்பானில் இருந்து, ஜனாதிபதியின் செயலாளர் திரு.சமன் ஏக்கநாயக்கவிற்கு பணிப்புரை விடுத்துள்ளார். அதன் பின்னர் சம்பந்தப்பட்ட திணைக்கள அதிகாரிகள் அந்த இடத்திற்கு  வந்து அவர்களின் தேவைகளை உடனடியாக ஆராய்ந்து வருவதாக கொழும்பு மாவட்ட செயலாளர் திரு.பிரதீப் யசரத்ன இவ்விடயம் குறித்து மேலும் தெரிவித்துள்ளார். அத்துடன் தீ விபத்துக்கான காரணம் குறித்து ஆராயப்பட்டு வருகிறது. ", "URL": "https://www.itnnews.lk/2023/10/05/437507/", "Category": "தேசிய செய்திகள்,முதன்மை செய்தி", "Parent URL": null}