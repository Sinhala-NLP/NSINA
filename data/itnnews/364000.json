{"Source": "ITN news", "Timestamp": "සැප්තැම්බර් 21, 2021 12:48", "Headline": "කිරිපිටි මිල ඉහළ දැමීම සම්බන්ධ අවසන් තීරණය අනිද්දා", "News Content": "කිරිපිටි මිල ඉහළ දැමීම සම්බන්ධයෙන් අවසන් තීරණය අනිද්දා පැවැත්වෙන ජීවන වියදම් කමිටුවේදී තීරණය කිරීමට නියමිතයි. මේ අතර දේශීය කිරි නිෂ්පාදකයින් ඉල්ලා සිටින්නේ දියර කිරි පරිභෝජනයට ගුණාත්මක බැවින් එය ප්‍රවර්ධනය සඳහා අවශ්‍ය පියවර ගන්නා ලෙසයි. මෙරට මාසික කිරිපිටි පරිභෝජනය මෙට්‍රික් ටොන් 6,500ත් ,7000ත් වන අතර දෛනික පරිභෝජනය මෙට්‍රික් ටොන් 200ක් පමණ වනවා. කිරි පිටි මිල ඉහළ දැමීම සම්බන්ධයෙන් අනිද්දා රැස්වෙන ජීවන වියදම් කමිටුවේදී සාකච්ඡා කාරීමට නියමිතව තිබෙනවා. එහිදී මිල සම්බන්ධයෙන් අවසන් තිරණයකට එළඹෙනු ඇති. මුදල් අමාත්‍ය බැසිල් රාජපක්ෂ මහතා සහ ආනයනකරුවන් අතර සාකච්ඡාවක් පසුගියදා පැවැත්වුණා. එහිදී ආනයනකරුවන් ඉල්ලා ඇත්තේ කිරිපිටි කිලෝ ග්‍රෑමයක මිල රුපියල් 350කින් ඉහළ දැමිය යුතු බවටයි. කෙසේ වෙතත් පසුව මුදල් අමාත්‍යවරයා සමඟ දීර්ඝ වශයෙන් පැවති සාකච්ඡාවේදී වෙළද තත්ත්වය සහ ආනයනික බදු සම්බන්ධයෙන් සාකච්ඡා කිරීමෙන් පසුව රුපියල් 200ක මිල වැඩිවීමකට ආනයනකරුවන් එකඟ වී තිබෙනවා. මේ අතර මෙම මිළ ඉහළ දැමීමට කළ ඉල්ලීම සම්බන්ධයෙන් දේශීය දියර කිරි නිශ්පාදන සමාගම්ද අදහස් පළ කළා.     ", "URL": "https://www.itnnews.lk/2023/10/05/364000/", "Category": "දේශීය පුවත්", "Parent URL": null}