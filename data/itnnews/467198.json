{"Source": "ITN news", "Timestamp": "මාර්තු 11, 2023 15:17", "Headline": "කොරෝනා වසංගතයක් ලෙස නම් කර අදට වසර 3යි", "News Content": "කොරෝනා වයිරසය වසංගතයක් ලෙස නම් කර අද දිනට වසර 3 ක් සපිරෙනවා. කොරෝනා වයිරසය පැතිර යාම චීනයෙන් ආරම්භ වූ අතර එය ගෝලීය වසංගතයක් ලෙස නම් කිරීම 2020 වසරේ මාර්තු 11 සිදු වුණා. මේ වන විට ලෝකය පුරා වාර්තා වූ කොරෝනා රෝගීන් සංඛ්‍යාව මිලියන 681 ක්. ලෝකය පුරා වාර්තා වූ කොරෝනා මරණ සංඛ්‍යාව 6811353ක්. වැඩිම රෝගීන් සංඛ්‍යාවක් සහ මරණ සංඛ්‍යාවක් වාර්තා වුණේ ඇමෙරිකා එක්සත් ජනපදයෙන්. ඉන්දියාව සහ ප්‍රංශය පිළිවෙළින් දෙවන සහ තුන්වන ස්ථානයේ රැඳී සිටින්නේ වැඩිම කොරෝනා රෝගීන් සංඛ්‍යාවක් වාර්තා වූ රටවල් වශයෙනි. ලොව දෙවැනියට වැඩිම මරණ සංඛ්‍යාවක් වාර්තා වී ඇති රට වන්නේ බ්‍රසීලයයි. කොරෝනා රෝගය හේතුවෙන් පසුකාලීනව සහ වර්තමානයේද සෘජු හා වක්‍ර බලපෑමට ලක් වූ ජනගහනය බිලියන ගණනක් බවයි විදෙස් විශ්ලේෂකයන් පවසන්නේ.     ", "URL": "https://www.itnnews.lk/2023/10/05/467198/", "Category": "Breaking News,ජාත්‍යන්තර පුවත්", "Parent URL": null}