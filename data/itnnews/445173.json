{"Source": "ITN news", "Timestamp": "நவம்பர் 11, 2022 12:14", "Headline": "கூடுதலான புகை வெளியேற்றும் வாகனங்களை கண்டறிவதற்காக விசேட நடவடிக்கை..", "News Content": "கூடுதலான புகை வெளியேற்றும் வாகனங்களை கண்டறிவதற்காக மோட்டார் வாகன போக்குவரத்து திணைக்களம் நாடளாவிய ரீதியில் விசேட நடவடிக்கைகளை ஆரம்பித்துள்ளது. அதிக புகையை வெளியேற்றும் வாகனங்களினால் சூழலுக்கு பாதிப்பு ஏற்பட்டுள்ளது. குறித்த விடயம் தொடர்பில் மோட்டார் வாகன போக்குவரத்து திணைக்களம் கவனம் செலுத்தியுள்ளது. இதனால் நாடு பூராகவும் விசேட நடவடிக்கைகள் ஆரம்பிக்கப்பட்டுள்ளன. கடவத்தை பகுதியில் அதிக புகை வெளியேற்றிய 20 வாகனங்கள் அடையாளம் காணப்பட்டுள்ளன. அவற்றின் சாரதிகளுக்கு கடும் எச்சரிக்கை விடுக்கப்பட்டுள்ளது. புகை வெளியேற்றத்தை சீர் செய்து காண்பிக்குமாறு மோட்டார் வாகன போக்குவரத்து திணைக்கள அதிகாரிகள் சாரதிகளுக்கு உத்தரவிட்டுள்ளனர். ", "URL": "https://www.itnnews.lk/2023/10/05/445173/", "Category": "Breaking News,அண்மைய செய்திகள்", "Parent URL": null}