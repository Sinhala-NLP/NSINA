{"Source": "ITN news", "Timestamp": "මැයි 11, 2022 20:40", "Headline": "ජනතා හඬට ඇහුම්කම් දෙන ලෙස ශ්‍රී ලංකා බලධාරීන්ගෙන් ඉල්ලමි – පාප්වහන්සේ ", "News Content": "රට තුළ සාමය ඇති කිරීමට කටයුතු කරන ලෙස හා ජනතා හඬට ඇහුම්කම් දෙන ලෙස ශ්‍රී ලංකා බලධාරීන්ගෙන් තමන් ඉල්ලා සිටින බව අතිඋතුම් ෆ්‍රැන්සිස් පාප්වහන්සේ  පවසනවා. වතිකානයේ අද පැවති දේව මෙහෙයක් අවසානයේ විශේෂ ප්‍රකාශයක් කරමින් පාප්වහන්සේ කියා සිටියේ ප්‍රචණ්ඩත්වයට ඉඩ නොදී ශ්‍රී ලංකාව තුළ මානවහිමිකම් සහ සිවිල් නිදහස සදහා පූර්ණ ගෞරවය සහතික කළ යුතු බවයි. එමෙන්ම සමාජ හා ආර්ථික අභියෝග සහ ප්‍රශ්න හමුවේ තම හඩ අවදි කළ තරුණ තරුණියන්ට තමා විශේෂයෙන්ම ආචාර කරන බවද  උන්වහන්සේඑහිදී තවදුරටත් ප්‍රකාශ කළා. “මානව හිමිකම් සහ සිවිල් අයිතිවාසිකම් සඳහා පූර්ණ ගෞරවය සහතික කරමින් ජනතාවගේ බලාපොරොත්තුවලට සවන් දෙන ලෙස වගකීමක් ඇති සියලු දෙනාගෙන් මම ආයාචනා කරමි” අතිඋතුම් ෆ්‍රැන්සිස් පාප්වහන්සේ  පවසා සිටියා. මේ පිළිබඳ වැඩිදුර තොරතුරු අපගේ රාත්‍රී 10 ප්‍රධාන ප්‍රවෘත්ති විකාශයෙන් බලාපොරොත්තු වන්න.     ", "URL": "https://www.itnnews.lk/2023/10/05/410862/", "Category": "Breaking News,දේශීය පුවත්", "Parent URL": null}