{"Source": "ITN news", "Timestamp": "පෙබරවාරි 14, 2022 13:33", "Headline": "එන්නත අනිවාර්ය කිරීමට එරෙහිව ප‍්‍රංශයේ පැවති උද්ඝෝෂණයකට පොලීසියෙන් කඳුලුගෑස්", "News Content": "පනවා ඇති නව නිරෝධායන නීති හා එන්නත අනිවාර්ය කිරීමට එරෙහිව සංවිධාන කළ උද්ඝෝෂණ විසුරුවා හැරීමට ප්‍රංශ පොලීසිය කටයුතු කළා. කොරෝනා වයිරස ව්‍යාප්තිය මැඩපැවැත්වීමට ප්‍රංශය වයිරසයට එරෙහි එන්නත හා පොදු ස්ථානවලට ඇතුළුවීමේදී එන්නත් කාඩ්පත ඉදිරිපත් කිරීම අනිවාර්ය කර තිබෙනවා. කෙසේ වුවද රජයේ මෙම පියවර තම නිදහස උල්ලංඝනය කිරීමක් බවයි විරෝධතාකරුවන් පවසන්නේ. උද්ඝෝෂණ විසුරුවා හැරීමට කදුලුගෑස් ප්‍රහාරයක් ද එල්ලකර තිබෙනවා. විරෝධතාකරුවන් පනහකට අධික සංඛ්‍යාවක් අත්අඩංගුවට ගෙන ඇති අතර තවත් විශාල පිරිසකට දඩ නියමකර ඇති බවද සදහන්.       ", "URL": "https://www.itnnews.lk/2023/10/05/394932/", "Category": "ජාත්‍යන්තර පුවත්", "Parent URL": null}