{"Source": "ITN news", "Timestamp": "ජූනි 21, 2021 09:44", "Headline": "ඇමරිකාවේ ඇලබාමා ප්‍රාන්තයේ රිය අනතුරකින් දස දෙනෙකු ජීවිතක්ෂයට", "News Content": "ඇමරිකාවේ ඇලබාමා ප්‍රාන්තයේ සිදුවූ රිය අනතුරකින් දස දෙනෙකු ජීවිතක්ෂයට පත්ව තිබෙනවා. මිය ගිය පිරිස අතරට දරුවන් නව දෙනෙකු හා එක් වැඩිහිටියෙකු අයත් බව ඇලබාමා පොලිසිය සඳහන් කරනවා. එම දරුවන් නව දෙනා මාස නවයේ සිට අවුරුදු 17 දක්වා වයස්වල පසුවන බවයි වාර්තා වන්නේ. වාහන 18 ක් එකිනෙකට ගැටීමෙන් මෙම අනතුර සිදුව තිබෙන අතර ඇලබාමා ප්‍රාන්තයට බලපා ඇති අයහපත් කාලගුණය එයට හේතුවී තිබෙනවා. ඇලබාමා ප්‍රාන්තයට බලපා ඇති ක්ලෝ‌ඩේට් සුළි කුණාටුව හේතුවෙන් මේ වනවිටත් නිවාස රැසක් සම්පූර්ණයෙන්ම විනාශ වී ඇති බව එරට ජාතික සුළි කුණාටු මධ්‍යස්ථානය නිවේදනය කරනවා. ටොනේඩෝ සුළි කුණාටු මෙන්ම අධික වර්ෂාව හේතුවෙන් හටගත් ගංවතුර තත්ත්වය හේතුවෙන් ජනතාව දැඩි පීඩාවට පත්ව ඇති බව සඳහන්.   ", "URL": "https://www.itnnews.lk/2023/10/05/344028/", "Category": "ජාත්‍යන්තර පුවත්", "Parent URL": null}