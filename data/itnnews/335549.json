{"Source": "ITN news", "Timestamp": "මැයි 6, 2021 19:37", "Headline": "දඹුල්ල ආර්ථික මධ්‍යස්ථානය ඉරිදා තෙක් මාතලේ ගොවීන්ට පමණක් සීමා කෙරේ", "News Content": "පවතින වාතාවරණය හමුවේ දඹුල්ල ආර්ථික මධ්‍යස්ථානයේ වෙළඳාම් කටයුතු මාතලේ දිස්ත්‍රික්කයේ ගොවීන්ට පමණක් සීමා කිරීමේ තීරණය ලබන ඉරිදා තෙක් දීර්ඝ කිරීමට තීරණය කර තිබෙනවා. ඒ අනුව ලබන ඉරිදා වනතෙක් මාතලේ දිස්ත්‍රික්කයේ හැර සෙසු දිස්ත්‍රික්වල ගොවීන්ට දඹුල්ල ආර්ථික මධ්‍යස්ථානය තුලට ඇතුලුවීමට අවසර නොලැබෙන බව මාතලේ දිස්ත්‍රික් කොවිඩ් මර්දන කමිටුවේ ප්‍රධානී මේජර් ජනරාල් නාලක මානගේ මහතා අද පැවති මාධ්‍ය හමුවකදී ප්‍රකාශ කළා. ", "URL": "https://www.itnnews.lk/2023/10/05/335549/", "Category": "Breaking News,දේශීය පුවත්", "Parent URL": null}