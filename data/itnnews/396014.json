{"Source": "ITN news", "Timestamp": "පෙබරවාරි 19, 2022 11:14", "Headline": "ඊයේ දිනය තුළ කොවිඩ් ආසාදිතයින් 1282ක්", "News Content": "ඊයේ දිනය තුළදී තවත් කොරෝනා ආසාදිතයන් 1282නෙකු වාර්තා වුණා. ඊයේ දිනයේදී වාර්තා වු කොරෝනා ආසාදිතයන් සංඛ්‍යාව සමගමෙරට සමස්ත කොරෝනා ආසාදිතයන් ගණන 634333ක් දක්වා ඉහළ ගියා. ප්‍රතිකාර ලබන සංඛ්‍යාව 21745ක්. ඊයේ දිනය තුළදී ආසාදිතයන් 310ක් සුවය ලැබුවා. සුවය ලැබූ සමස්ථ සංඛ්‍යාව 596639ක්. ඊයේ දිනය තුලදී කොරෝනා මරණ 23ක් වාර්තා වුණා. ඒ අනුව මෙරටින් වාර්තා වූ සමස්ත කොරෝනා මරණ සංඛ්‍යාව 15949ක් දක්වා ඉහළ ගියා. කොරෝනා මර්දන එන්නත් පළමු මාත්‍රාව 16836546 දෙනෙකු සදහා ලබා දී ඇති බවයි සෞඛ්‍ය අංශ සදහන් කළේ. දෙවන මාත්‍රාව 14063861 දෙනෙකුට සහ බූස්ටර් මාත්‍රාව 6372961 දෙනෙකුට ලබාදී තිබෙනවා. මේ අතර දරුවන්ට උණ රෝගය වැළදී දින 14කට පසු නැවතත් එවැනි රෝග ලක්ෂණ මතුවන්නේ නම් වහාම රෝහලකට රැගෙන යන ලෙස සෞඛ්‍ය අංශ ජනතාවගෙන් ඉල්ලා සිටිනවා.                                                                             ", "URL": "https://www.itnnews.lk/2023/10/05/396014/", "Category": "දේශීය පුවත්", "Parent URL": null}