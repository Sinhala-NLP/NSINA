{"Source": "ITN news", "Timestamp": "ඔක්තෝබර් 2, 2023 08:42", "Headline": "ස්පාඤ්ඤයේ රාත්‍රී සමාජ ශාලා 3ක හටගත් ගින්නකින් 13 දෙනෙකු මරුට", "News Content": "ස්පාඤ්ඤයේ රාත්‍රී සමාජ ශාලා 3ක හටගත් ගින්නකින් පුද්ගලයින් 13 දෙනෙකු ජිවිතක්ෂයට පත්ව තිබෙනවා. ගිණිකොන දිග ස්පාඤ්ඤයේ මර්සියා නගරයේ රාත්‍රී සමාජ ශාලාවක හටගත් ගින්න පසුව තවත් සමාජ ශාලා දෙකකට පැතිර ගොස් ඇති බවයි පොලිසිය සදහන් කරන්නේ. ගින්න හටගන්නා අවස්ථාවේ එම රාත්‍රී සමාජ ශාලා තුළ විශාල ජනතාවක් රැස්ව සිටි බව වාර්තා වනවා. මිය ගිය පිරිස අතරට උපන්දින සැමරුමකට එක්ව සිටි එකම පවුලේ සාමාජිකයින් ද ඇතුලත්. මිය ගිය සංඛ්‍යාව තවදුරටත් ඉහළ යා හැකි බවයි රෝහල් ආරංචි මාර්ග සදහන් කරන්නේ. ගින්න හටගැනීමට හේතුව සම්බන්ධයෙන් මෙතෙක් අනාවරණය වී නැහැ.         ", "URL": "https://www.itnnews.lk/2023/10/05/519924/", "Category": "ජාත්‍යන්තර පුවත්", "Parent URL": null}