{"Source": "ITN news", "Timestamp": "ඔක්තෝබර් 19, 2022 19:38", "Headline": "ශ්‍රී ලංකාවේ ආර්ථිකය ගැන “ෆිච් රේටින්ග්ස්” නවතම වාර්තාවේ හෙළිදරව්ව", "News Content": "ආර්ථික අර්බුදය උග්‍ර වුවහොත් හෝ දීර්ඝ කාලයක් තිස්සේ පවතින්නේ නම් එය මෙරට සිල්ලර වෙළදාම, බලශක්ති උත්පාදනය සහ නිවාස ඉදිකිරීම් යන ක්ෂේත්‍රවලට වඩාත් බලපෑම් කරනු ඇති බව ෆිච් රේටින්ග්ස් ආයතනය පවසනවා. නවතම වාර්තාවක් නිකුත් කරමින් ෆිච් රේටින්ස් ආයතනය පෙන්වා දෙන්නේ අධික ඉල්ලුම, පිරිවැය උද්දමනය, ආනයන සීමා කිරීම් හා  ඉහළ පොලී අනුපාත ඉදිරි මාස 12ත් 18 ත් අතර කාලය තුළ මෙරට ජනතාවට මුහුණදීමට සිදු වන ප්‍රධාන අවදානම් අතරට ගැනෙන බවයි. එමෙන්ම එම කාල වකවානුව තුල රටේ ආර්ථික තත්ත්වය නරක අතට හැරුණහොත් ශ්‍රේණිගත නිකුත් කරන්නන්ගෙන් සියයට  50 ක් පමණ එම පීඩනය දකිනු ඇති බව ද ඔවුන් පෙන්වා දෙනවා. එමෙන්ම ඇතැම් සමාගම්වල ද්‍රවශීලතා තත්ත්වයන් වේගයෙන් පිරිහීමකට ලක්විය හැකි බව ද මෙම වාර්තාවෙන් හෙළිකර තිබෙනවා.   ", "URL": "https://www.itnnews.lk/2023/10/05/441481/", "Category": "Breaking News,දේශීය පුවත්", "Parent URL": null}