{"Source": "ITN news", "Timestamp": "මැයි 31, 2022 10:38", "Headline": "අයහපත් කාලගුණය හේතුවෙන් බ්‍රසීලයේ මියගිය සංඛ්‍යාව 91 දක්වා ඉහළට", "News Content": "බ්‍රසීලයට බලපා ඇති අයහපත් කාලගුණය හේතුවෙන් ජීවිතක්ෂයට පත් වූ සංඛ්‍යාව 91 දක්වා ඉහළ ගොස් තිබෙනවා. පසුගිය දින කිහිපයේ සිට බ්‍රසීලයට අධික වර්ෂාපතනයක් ලැබෙමින් පවතිනවා. ඒ සමඟම ගංවතුර හා නායයෑම් ද සිදුව ඇති බවයි වාර්තා වන්නේ. පුද්ගලයින් 100කට අ ධික සංඛ්‍යාවක් අතුරුදන්ව ඇති බව බ්‍රසීලයේ ආපදා කළමනාකරණ මධ්‍යස්ථානය නිවේදනය කරනවා. 4000කට අධික සංඛ්‍යාවක් අවතැන්ව සිටින අතර ඔවුන් ආරක්ෂිත ස්ථාන කරා යොමු කිරීමටයි පියවර ගෙන ඇත්තේ.අයහපත් කාලගුණයෙන් වැඩිම බලපෑමක් සිදුව ඇත්තේ පර්නැම්බුකෝ ප්‍රදේශයටයි.නායයෑම් හේතුවෙන් නිවාස 4000ක පමණ සම්පූර්ණයෙන් විනාශ වී ඇති බවද සඳහන්.   ", "URL": "https://www.itnnews.lk/2023/10/05/414259/", "Category": "ජාත්‍යන්තර පුවත්", "Parent URL": null}