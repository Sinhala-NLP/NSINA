{"Source": "ITN news", "Timestamp": "මාර්තු 30, 2023 10:23", "Headline": "රුසියා ජනපති තුර්කි සංචාරයකට සූදානම්", "News Content": "රුසියා ජනාධිපති ව්ලැඩිමීර් පුටීන් තුර්කියේ සංචාරයක් සඳහා පැමීණීමට නියමිතයි. රුසියා ජනාධිපතිවරයා එළඹෙන අප්‍රේල් මාසයේ තුර්කියට පැමිණෙන බව තුර්කි ජනාධිපති තයිප්එර්දෝගන් ප්‍රකාශ කළා. පුටීන්  තුර්කියට පැමිණෙන්නේ රුසියානු සමාගමක් වන රොසැටම් විසින් ඉදිකරන ලද තුර්කියේ ප්‍රථම න්‍යෂ්ටික බලාගාර විවෘත කිරීමට බවයි වාර්තා වන්නේ. මෙම බලාගාරය මෙගාවොට් 4800 ක ධාරිතාවකින් යුක්ත වන අතර මේ සඳහා වැය කර ඇති මුදල  ඩොලර් බිලියන 20 ක්. පසුගියදා ජාත්‍යන්තර අපරාධ අධිකරණය විසින් පුටීන්ට එරෙහිව වරෙන්තු නිකුත් කළ අතර කෙසේ වෙතත් තුර්කිය ජාත්‍යන්තර අපරාධ අධිකරණය සමඟ ගිවිසුම් ගතවී නොමැති හෙයින් මෙම සංචාරයට කිසිඳු ගැටලුවක් ඇති නොවන බවයි විදෙස් විශ්ලේෂකයන් පවසන්නේ.     ", "URL": "https://www.itnnews.lk/2023/10/05/471847/", "Category": "Breaking News,ජාත්‍යන්තර පුවත්", "Parent URL": null}