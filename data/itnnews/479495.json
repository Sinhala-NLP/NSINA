{"Source": "ITN news", "Timestamp": "අප්‍රේල් 30, 2023 15:12", "Headline": "චීනය චන්ද්‍රයා මත ගොඩනැගිලි ඉදිකිරීමට සූදානම් වෙයි", "News Content": "චීනය චන්ද්‍රයා මත ගොඩනැගිලි ඉදිකිරීමට සූදානම් වනවා. චීනය සදමත ගොඩනැගිලි ඉදිකිරීම සඳහා ත්‍රිමාණ තාක්ෂණය අත්හදා බැලීමට සූදානම් වන බවට නිවේදනය කර තිබෙනවා. 2020 වසරේ දී චීනය නියමුවන් රහිත යානයක් චන්ද්‍රයා වෙත යවන ලද අතර එමගින් චන්ද්‍රයාගේ පස් සාම්පල පෘථිවියට රැගෙන ඒමට ඔවුන් සමත් වුණා. එමෙන්ම 2030 වනවිට චන්ද්‍රයා මත ගගනගාමියෙකු ගොඩබැස්වීමට චීනය අපේක්ෂා කරමින් සිටිනවා. චීනයේ සද මෙහෙයුම් චෑන්ග් ඊ ලෙස නම්කර ඇති අතර මේ වනවිට මෙහෙයුම් පහක් ඔවුන් සිදුකර තිබෙනවා. චෑන්ග් ඊ 6 , 7 , 8 යන මෙහෙයුම්වලදී සද මත වාසස්ථාන ඉදිකිරීමේ හැකියාව පිළිබඳව සොයා බලන බවයි චීනය පවසන්නේ.         ", "URL": "https://www.itnnews.lk/2023/10/05/479495/", "Category": "ජාත්‍යන්තර පුවත්", "Parent URL": null}