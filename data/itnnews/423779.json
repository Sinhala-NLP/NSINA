{"Source": "ITN news", "Timestamp": "ජූලි 18, 2022 09:53", "Headline": "වෑන් රථයක් පෙරළීමෙන් හය දෙනෙකුට තුවාල", "News Content": "කොළඹ මඩකලපුව ප්‍රධාන මාර්ගයේ මින්නේරිය දාහසයහමාර ප්‍රදේශයේ දී තිඹීරි ඇලට වෑන් රථයක් පෙරළීමෙන් හය දෙනෙකු තුවාල ලබා තිබෙනවා. හතර දෙනෙකු බරපතල තත්වයේ පසුවන බවයි පොලිසිය පවසන්නේ. කෑගල්ලේ ප්‍රදේශයේ අවමංගල උත්සවයකට සහභාගිවූ පිරිසක්  ගමන් ගත් වෑන් රථයකුයි තිඹිරි ඇලට පෙරලී තිබෙන්නේ. තිඹිරිඇල පාලමේ යකඩ වැට කඩා ගෙන අඩි තිහක් පමණ ගැඹුරෙට වෑන් රථය පෙරලී තිබෙනවා. රියදුරුට නින්දයාම හේතුව බවටයි පොලිසිය පවසන්නේ. අනතුරෙන් තුවාල ලැබූ හය දෙනෙකු පොළොන්නරුව මහ රෝහලට ඇතුළත් කෙරුණා. ඉන් හතර දෙනෙකුගේ තත්වය බරපතල වන අතර කුඩා දරුවෙකු ද ඒ අතර වෙනවා.     ", "URL": "https://www.itnnews.lk/2023/10/05/423779/", "Category": "දේශීය පුවත්", "Parent URL": null}