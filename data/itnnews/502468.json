{"Source": "ITN news", "Timestamp": "ජූලි 25, 2023 09:57", "Headline": "හිටපු නාගරික මන්ත්‍රිවරයෙකුගේ රියේ ගැටුණු යතුරුපැදිකරුට බරපතලයි", "News Content": "බේරුවල හිටපු නාගරික මන්ත්‍රිවරයෙකු පැදවූ සුඛෝපභෝගී මෝටර් රථයක් යතුරුපැදියක ගැටීමෙන් යතුරුපැදිකරු බරපතල තුවාල ලැබුවා. මෙම අනතුර ආරක්ෂිත කැමරාවලද සටහන්ව තිබුණා. අනතුරෙන් යතුරුපැදිය කොටස් දෙකකට කැඩි ඉදිරිපස කොටස කුඩා කොටස්වලට කැඩී සුනුවිසුනු වී ගොස් ඇති බවයි පොලිසිය පවසන්නේ.  බීමත්ව සිටි හිටපු නාගරික මන්ත්‍රිවරයා අත්අඩංගුවට ගත් බව පිළියන්දල පොලිසිය පවසවා. පිළියන්දල දෙස සිට කොළඹ දෙසට ධාවනය වූ මෝටර් රථය මාර්ගයේ ප්‍රතිවිරුද්ධ දිශාසවට ගොස් යතුරුපැදියේ මුහුණට මුහුණ ගැටී ඇති බවද පොලිසිය සදහන් කරනවා. සැකකරු කැස්බෑව මහේස්ත්‍රාත් වෙත ඉදිරිපත් කිරීමෙන් අනතුරුව අද දිනය දක්වා රක්ෂිත බන්ධනාගාර ගත කෙරුණා.     ", "URL": "https://www.itnnews.lk/2023/10/05/502468/", "Category": "දේශීය පුවත්", "Parent URL": null}