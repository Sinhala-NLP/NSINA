{"Source": "ITN news", "Timestamp": "පෙබරවාරි 23, 2022 13:08", "Headline": "අත්අඩංගුවට ගෙන ඇති අයගේ ජීවිතවලට හානිවීමට රජය ඉඩ තබන්නේ නැහැ", "News Content": "අත්අඩංගුවට ගෙන තිබෙන හෝ සැකපිට අත්අඩංගුවට ගෙන තිබෙන කිසිම ජීවිතයකට හානියක් කිරීමට රජය ඉඩ තබා නැතැයි, සභානායක, අධ්‍යාපන අමාත්‍ය දිනේෂ් ගුණවර්ධන මහතා ප්‍රකාශ කළේය. ජනාධිපතිවරයා ඇතුළු රජය කිසිම කෙනෙකුගෙන් පළිගැනීමේ චේතනාව ඇතිව කටයුතු නොකරන බව පැවසූ ඔහු, එහෙත් අධිකරණය හමුවේ පවතින ක්‍රියාමාර්ග එලෙස ම දිගටම පවතින බවද අවධාරණය කළේය. සභානායක, අධ්‍යාපන අමත්‍ය දිනේෂ් ගුණවර්ධන මහතා මේ බව කියා සිටියේ, විපක්ෂ නායකවරයා අද (23) දින පාර්ලිමේන්තුවේදී නැගූ ප්‍රශ්නයකට පිළිතුරු දෙමිනි.               ", "URL": "https://www.itnnews.lk/2023/10/05/397143/", "Category": "Uncategorized @si", "Parent URL": null}