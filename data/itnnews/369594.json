{"Source": "ITN news", "Timestamp": "ඔක්තෝබර් 15, 2021 18:51", "Headline": "21 වැනිදා පාසල් විවෘත කළත් පාසල්වලට යන්න තීරණයක් ගෙන නැහැ – ගුරු විදුහල්පති ඒකාබද්ධ වෘත්තිය සමිති සන්ධානය", "News Content": "ලබන 21 වැනිදා පාසල් විවෘත කළත් තමන් පාසල්වලට යන්න තිරණයක් තාමත් ගෙන නැති බව ගුරු විදුහල්පති ඒකාබද්ධ වෘත්තිය සමිති සන්ධානයේ නියෝජිතයෝ අද ප්‍රකාශ කළා. ඒ කොළඹ පැවැත්වුණ මාධ්‍ය හමුවකදීයි. ගුරු විදුහල්පති වැටුප් ගැටලුවට විසදුම් නොලැබනහොත් ලබන 21 වනදාට පෙර දැඩි තීන්දුවක් ගන්නා බව ගුරු විදුහල්පති ඒකාබද්ධ වෘත්තිය සමිති සන්ධානයේ නියෝජිතයින් ප්‍රකාශ කළා. තම සන්ධානයට එක්ව සිටින වෘත්තිය සමිති 30 ම මෙම තීරණයේ ඉන්නා බවයි ඔවුන් තවදුරටත් කියා සිටියේ. කෙසේවුවද මෙම ගැටලුව අවසන් කර දරුවන්ගේ අධ්‍යාපන කටයුතු පවත්වා ගෙන යාම සදහා සියලු ගුරු විදුහල්පතිවරුන්ට පාසල් කරා පැමිණෙන ලෙස දේශපාලන නියෝජිතයින් හා දෙමාපියන් ඉල්ලා සිටිනවා. ", "URL": "https://www.itnnews.lk/2023/10/05/369594/", "Category": "Breaking News,දේශීය පුවත්", "Parent URL": null}