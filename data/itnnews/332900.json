{"Source": "ITN news", "Timestamp": "අප්‍රේල් 22, 2021 10:33", "Headline": "ඊයේ දිනය තුළ කොවිඩ් ආසාදිතයින් 578ක් – වැඩිම පිරිස කුරුණෑගල දිස්ත්‍රික්කයෙන්", "News Content": "අද උදෑසන වන විට මෙරටින් කොරෝනා ආසාදිතයන් 578 දෙනෙකු අලුතින් හදුනා ගැනුණා. අලුතින් හදුනාගත් කොරෝනා ආසාදිතයන් 578 දෙනා අතුරින් හැට දෙදෙනෙකු විදේශයන් හි සිට මෙරටට පැමිණි පුද්ගලයන්. ඉතිරි 516 දෙනා දේශීයව හදුනා ගත් අයයි. මේ අතරින් වැඩිම පිරිස අයත් වන්නේ කුරුණෑගල දිස්ත්‍රික්කයටයි. එම ආසාදිතයන් සංඛ්‍යාව 171 ක්. ඒ අනුව මෙරට සමස්ත කොරෝනා ආසාදිතයන් සංඛ්‍යාව 98050 ක් වන අතර 3752 දෙනෙකු තවදුරටත් ප්‍රතිකාර ලබමින් සිටිනවා. 93,668 දෙනෙකු සුවය ලැබුවා. මරණ සංඛ්‍යාව ද 630 දක්වා ඉහළ ගියා. ඊයේ දිනය තුළ පී සී ආර් පරික්‍ෂණ 7548 ක් සිදුකර තිබෙනවා. ත්‍රිවිධ හමුදාව පාලනය කරන නිරෝධායන මධ්‍යස්ථාන 107 ක පුද්ගලයන් 10666 දෙනෙකු තවදුරටත් නිරෝධායනය වෙමින් සිටිනවා. කුරුණෑගල ගනේවත්ත,  කුඹුක්ගැටේ,  තිත්තවැල්ගාල ග්‍රාම නිලධාරී වසම තවදුරටත් හුදෙකලා කර පවතිනවා.           ", "URL": "https://www.itnnews.lk/2023/10/05/332900/", "Category": "දේශීය පුවත්", "Parent URL": null}