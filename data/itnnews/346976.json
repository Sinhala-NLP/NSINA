{"Source": "ITN news", "Timestamp": "ජූලි 4, 2021 16:51", "Headline": "ඇමසෝන් වෙබ් අඩවියේ නිර්මාතෘවරයා ධූරයෙන් ඉවත් වීමට සූදානම් වෙයි", "News Content": "ඇමසෝන් වෙබ් අඩවියේ නිර්මාතෘ ජෙෆ් බෙසොස් සිය ධූරයෙන් ඉවත් වීමට සූදානම් වනවා. ලොව බිලියනපතියන් අතරින් ඉදිරියෙන්ම සිටින ජෙෆ් බෙසෝස් සිය අභ්‍යවකාශ මෙහෙයුම අරමුණු කර ගනිමින් සිය ප්‍රධාන විධායක ධූරයෙන් ඉවත් වීමට කටයුතු කරන බවයි දැනුම් දී තිබෙන්නේ.  ඔහුගේ මංගල අභ්‍යවකාශ ගමන මේ මස 20 වන දා ඇරඹීමට නියමිත බවද සදහන්. ජෙෆ් බෙසෝස්,මාර්ගගත ක්‍රමවේදය ඔස්සේ භාණ්ඩ වෙළදාම නව මගකට හැරවූ ඇමසෝන් වෙබ් අඩවියේ නිර්මාතෘ වරයා ද වනවා.   ඔහු සමග අභ්‍යවකාශ ගමනට ඔහුගේ සොයුරු මාක් සහ සුප්‍රකට ගුවන් නියමුවරියක් වන වොලී ෆන්ක් ද එක්වීමට නියමිතයි.   ", "URL": "https://www.itnnews.lk/2023/10/05/346976/", "Category": "ජාත්‍යන්තර පුවත්", "Parent URL": null}