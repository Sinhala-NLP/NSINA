{"Source": "ITN news", "Timestamp": "ඔක්තෝබර් 3, 2021 18:20", "Headline": "ප්‍රවිණ රංගන ශිල්පී සමන්තා ඈපාසිංහ මහත්මිය අභාවප්‍රාප්ත වෙයි", "News Content": "ප්‍රවිණ රංගන ශිල්පී සමන්තා ඈපාසිංහ මහත්මිය අභාවප්‍රාප්ත වුණා. කොරෝනා ආසාදනය වී හොරණ මූලික රෝහලේ ප්‍රතිකාර ලබමින් සිටියදී ඇය මිය ගොස් තිබෙන්නේ. වේදිකාව,ටෙලි නාට්‍ය සහ සිනමාව යන සෑම ක්ෂේත්‍රයකම ඇය සිය රංගන ප්‍රතිභාව ප්‍රදර්ශනය කළ රංගන ශිල්පිනියක්. අසල්වැසියෝ, දත්කැකුළු පාලා ටෙලි නාට්‍යයවල මෙන්ම කෙළි මඩල, රජෙක් වගේ පුතෙක්, සයනයේ සිහිනය, විජය ගීතා, ලොකුදුව, ඇයි ඔබ තනිවෙලා, සිහින විමානේ රාජ කුමාරි, පුතුනි මට වාසනා, ඇතුළු චිත්‍රපට රැසකට ද ඇය සිය රංගන දායකත්වය ලබාදී තිබෙනවා. රජෙක් වගේ පුතෙක් චිත්‍රපටයේ රංගනය වෙනුවෙන් 1993 වසරේදී හොදම නැගී එන නිළිය ලෙස සරසවි සම්මානය දිනා ගැනීමට ද ඇයට හැකිවුණා.     ", "URL": "https://www.itnnews.lk/2023/10/05/366612/", "Category": "දේශීය පුවත්", "Parent URL": null}