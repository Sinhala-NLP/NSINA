{"Source": "ITN news", "Timestamp": "නොවැම්බර් 2, 2022 17:02", "Headline": "ඇෆ්ගනිස්ථාන කමාන්ඩෝ භටයින් යුක්රේනයේ යුධ මෙහෙයුම් සඳහා යෙදවීමට රුසියාව සුදානම", "News Content": "රුසියාව, ඇෆ්ගනිස්ථාන කමාන්ඩෝ භටයින් යුක්රේනයේ යුධ මෙහෙයුම් සඳහා අනුයුක්ත කිරීමට සුදානම්වන බව විදෙස් මාධ්‍ය සඳහන් කරනවා. තලෙයිබාන් සංවිධානය ඇෆ්ගනිස්ථානයේ පාලන බලය අත්පත් කර ගැනීමත් සමඟ එරට රජයේ කමාන්ඩෝ භටයින් බහුතරයක් ඉරානයට පලා ගොස් තිබෙනවා. එම කමාන්ඩෝ භටයින් ඇමරිකානු යුධ පුහුණුව ලැබුවන්. ඔවුන් යුක්රේනයේ යුධ මෙහෙයුම් කටයුතු වලට යෙදවීමට රුසියාවේ සුදානමක් පවතින බව හිටපු ඇෆ්ගනිස්ථාන ජනරාල්වරයෙක් ඒපි පුවත් සේවයට පවසා තිබෙනවා. ඔවුන්ට මසකට ඇමරිකා ඩොලර් 1500ක වැටුපක් හා රුසියාවේ ජිවත්වීමට අවස්ථාව ලබාදීමට පොරොන්දු වී ඇති බව ද AP පුවත් සේවය සඳහන් කරනවා. ", "URL": "https://www.itnnews.lk/2023/10/05/443843/", "Category": "Breaking News,ජාත්‍යන්තර පුවත්", "Parent URL": null}