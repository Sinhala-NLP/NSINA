{"Source": "ITN news", "Timestamp": "மே 27, 2021 13:00", "Headline": "போதைப்பொருள் குற்றச்சாட்டில் சிறைவைக்கப்பட்டுள்ள கைதிகளுக்கு புணர்வாழ்வளிப்பது கட்டாயமாக்கப்படவுள்ளது.", "News Content": "போதைப்பொருள் பயன்படுத்தி குற்றச்சாட்டில் சிறைவைக்கப்பட்டுள்ள கைதிகளுக்கு புணர்வாழ்வளிப்பது கட்டாயமாக்கப்படவுள்ளது. அது குறித்து கவனம் செலுத்தப்பட்டுள்ளதாக விடயத்துக்கு பொறுப்பான இராஜாங்க அமைச்சர் லொஹான் ரத்வத்த தெரிவித்தார். போதைப்பொருள் குற்றச்சாட்டில் சிறைவைக்கப்படும் கைதிகள் விருப்பம் தெரிவித்தால் மாத்திரமே அவர்களை புணர்வாழ்வுக்கு உட்படுத்த முடியும். எனினும் நீதியமைச்சர் மற்றும் சட்டமா அதிபர் திணைக்களத்துடன் கலந்துரையாடி இனிவரும் காலங்களில் அதனை கட்டாயமாக்கவுள்ளதாக இராஜாங்க அமைச்சர் குறிப்பிட்டார். இதனிடையே சிறைச்சாலைகளில் உள்ளவர்களுக்கு பிணைவழங்குவது தொடர்பிலும் சட்டமா அதிபரால் புதிய சுற்றுநிரூபம் வெளியிடப்பட்டள்ளது. ", "URL": "https://www.itnnews.lk/2023/10/05/339376/", "Category": "Breaking News,அண்மைய செய்திகள்,தேசிய செய்திகள்", "Parent URL": null}