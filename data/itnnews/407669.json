{"Source": "ITN news", "Timestamp": "අප්‍රේල් 21, 2022 12:44", "Headline": "ලෝකයම ආහාර අර්බුදයකට ගමන් කරන බව ලෝක බැංකුව කියයි", "News Content": "රුසියාව යුක්රේනයට එරෙහි සටන් දියත් කිරීමත් සමග සමස්ත ලෝකයම ආහාර අර්බුදයකට ගමන් කරමින් සිටින බව ලෝක බැංකුව පවසනවා. ආහාර මිල ගණන් අධික ලෙස ඉහළයාම හේතුවෙන් මෙම තත්ත්වය හටගෙන ඇති බවයි ලෝක බැංකු සභාපති ඩේවිඩ් මැල්පාස් බීබීසී පුවත් සේවයට අදහස් දක්වමින් කියාසිටියේ. ලෝක බැංකුවේ ගණනය කිරීම්වලට අනුව ආහාර මිල ගණන් සියයට 37 ක ප්‍රතිශතයකින් ඉහළ යනු ඇති බවටයි පෙන්වා දෙන්නේ. ‍ මෙම තත්ත්වය මිනිස් ව්‍යසනයක් බවත් ආහාර අර්බුදයට මුහුණදීමට නොහැකි රජයන්ට එය දේශපාලන අභියෝගයක් බවට පත්වනු ඇති බවත් ලෝක බැංකු සභාපතිවරයා පෙන්වා දෙනවා. මේ හේතුවෙන් බලවත් රාජ්‍යයන් දුප්පත් රාජ්‍යයන් සදහා ආධාර කළ යුතු බවයි ඔහු වැඩිදුරටත් සදහන් කරන්නේ. ", "URL": "https://www.itnnews.lk/2023/10/05/407669/", "Category": "ජාත්‍යන්තර පුවත්", "Parent URL": null}