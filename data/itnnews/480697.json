{"Source": "ITN news", "Timestamp": "මැයි 5, 2023 11:06", "Headline": "කජුගමදී බස් රථ දෙකක් එකිනෙක ගැටෙයි – 23කට තුවාල", "News Content": "කොළඹ නුවර ප්‍රධාන මාර්ගයේ පස්යාල කජුගම ප්‍රදේශයේදී බස් රථ දෙකක් එකිනෙක ගැටීමෙන් පුද්ගලයන් විසිතුන් දෙනෙකු තුවාල ලැබුවා. කොළඹ සිට මූතූර් බලා ධාවනය වූ ලංගම බස් රථයක් හා මහනුවර සිට මීගමුව බලා ධාවනය වූ පෞද්ගලික බස් රථයක් මුහුණට මුහුණ ගැටීමෙන් මෙම අනතුර සිදු වුණා. මීගමුව බලා ධාවනය කළ පෞද්ගලික බස් රථය මාර්ගයේ දකුනු දෙසින් ගමන් කිරීම හේතුවෙන් අනතුර සිදුව ඇති බවයි මුලික පරීක්ෂණවලදී හෙළි වුණේ. අනතුරත් සමඟ මහනුවර කොළඹ ප්‍රධාන මාර්ගයේ මෙම ප්‍රදේශයේ දැඩි රථවාහන තදබදයක් පැවතුණා.         ", "URL": "https://www.itnnews.lk/2023/10/05/480697/", "Category": "දේශීය පුවත්", "Parent URL": null}