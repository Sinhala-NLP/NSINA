{"Source": "ITN news", "Timestamp": "ජූනි 25, 2023 11:46", "Headline": "රාජ්‍ය බැංකුවක කළමනාකාරවරයාට බැණ වැදුණු තරුණයෙකු අත්අඩංගුවට", "News Content": "බගවන්තලාව රාජ්‍ය බැංකුවක කලමණාකාරවරයා සහ ගණුදෙණුකරුවෙකු අතර ඇති වුවේ යැයි කියන බහින් බස් වීමක් නිසා කලමණාකාරවරයා විසින් බගවන්තලාව පොලීසිය වෙත කරන ලද පැමිණිල්ලක් මත බගවන්තලාව පොලීසිය විසින් සැකපිට තරුණයෙකු අත්අඩංගුවට ගෙන තිබෙනවා. ඔහු හැටන් මහෙස්ත්‍රාත් අධිකරණය වෙත ඉදිරිපත් කිරීමෙන් අනතුරුව රක්ෂිත බන්ධනාගාර ගත කර තිබෙනවා. මෙසේ රක්ෂිත බන්ධනාගාර ගත කරනු ලැබුවේ බගවන්තලාව කර්කස්වොල් වතුයායේ පදිංචි සෙවුනු කලෙයිචෙල්වම් නැමති දෙදරු පියෙකි. බගවන්තලාව පොලීසිය විසින් සැකකරුව බගවන්තලාව නගර මධ්‍යයේදි අත්අඩංගුවවට ගෙන හැටන් දිසා විනිසුරු සහ මහෙස්ත්‍රාත් එම්.ෆරුක්ඩින් මහත වෙත  ඉදිරිපත් කිරීමෙන් අනතුරුව මේ මස (26) දින දක්වා රක්ෂිත බන්ධනාගාර ගත කිරීමට මහෙස්ත්‍රාත්වරයා නියෝග කරනු ලැබුවා.     ", "URL": "https://www.itnnews.lk/2023/10/05/494667/", "Category": "Uncategorized @si", "Parent URL": null}