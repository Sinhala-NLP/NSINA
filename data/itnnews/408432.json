{"Source": "ITN news", "Timestamp": "අප්‍රේල් 26, 2022 16:07", "Headline": "පොලිස් නිලධාරීන් සඳහා විශේෂ සුබසාධන වැඩපිළිවෙලක්", "News Content": "පොලිස් නිලධාරීන් සදහා විශේෂ සුබසාධන වැඩපිළිවෙලක් ක්‍රියාවට නංවන බව අමාත්‍ය ප්‍රසන්න රණතුංග මහතා පවසනවා. මහජන ආරක්ෂක අමාත්‍යාංශයේ රාජකාරී ආරම්භ කිරීමෙන් අනතුරුව නිල වශයෙන් නිලධාරීන් අමතමින් අමාත්‍යවරයා මේ බව සදහන් කළා. අමාත්‍ය ප්‍රසන්න රණතුංග මහතා මහජන ආරක්ෂක අමාත්‍යාංශයේ රාජකාරි ආරම්භ කිරීමෙන් පසු අමාත්‍යාංශ ලේකම්වරයා පොලිස්පතිවරයා ඇතුළු ඉහළ නිලධාරීන් අමතමින් සූම් තාක්ෂණය ඔස්සේ රැස්වීමකට එක් වුණා. එහිදී අමාත්‍යවරයා වැඩිදුරටත් සදහන් කළේ සෑම විටම පොලිස් ආඥාපනත හා පොලිස් නියෝගවලට අනුවම කටයුතු කිරීමට පොලීසිය වගබලා ගත යුතු බවයි. කණිෂ්ඨ පොලිස් නිලධාරීන්ගේ දීමනා හා පහසුකම් ගැටලු කඩිනමින් විසදීමට ද පියවර ගන්නා බව අමාත්‍ය ප්‍රසන්න රණතුංග මහතා මෙහිදී තවදුරටත් සදහන් කළා. මහජන ආරක්ෂක අමාතයාංශයේ ලේකම් විශ්‍රාමික මේජර් ජෙනරාල් ජගත් අල්විස් පොලිස්පති සී.ඩී. වික්‍රමරත්න යන මහත්වරුන් ඇතුළු පිරිසක් මීට එක්ව සිටියා.       ", "URL": "https://www.itnnews.lk/2023/10/05/408432/", "Category": "දේශීය පුවත්", "Parent URL": null}