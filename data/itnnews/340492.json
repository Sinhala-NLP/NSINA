{"Source": "ITN news", "Timestamp": "ஜூன் 3, 2021 12:31", "Headline": "மழைக்கு மத்தியிலும் தடுப்பூசி வேலைத்திட்டம்..", "News Content": "தடுப்பூசி செலுத்தும் செயற்பாடுகள் இன்றைய தினம் வெற்றிகரமாக முன்னெடுக்கப்பட்டுள்ளன. சில பகுதிகளில் மழையுடன் கூடிய வானிலை நிலவிய போதிலும் சுகாhதார தரப்பினர் தடுப்பூசி வழங்கும் வேலைத்திட்டத்தை முன்னெடுத்துள்ளனர். பேருவளை, மாகல்கந்த பிரதேச மக்களுக்கான தடுப்பூசி வழங்கும் செயற்பாடுகள் மாகல்கந்த பரமசேத்தியாராம விகாரையில் இடம்பெற்றது. அங்கு 900 பேருக்கு தடுப்பூசி வழங்கப்பட்டது. மஹர தேர்தல் தொகுதிக்கு உட்பட்ட அப்புகேவத்த கிராம சேவகர் பிரிவில் 700 பேருக்கான தடுப்பூசி வழங்கும் செயற்பாடுகள் வெற்றிகரமாக இடம்பெற்றன. குறித்த செயற்பாடுகளை மஹர பிரதேச சபையின் தலைவர் சுதீமா ச்சாந்தனி நேரில் சென்று பார்வையிட்டார். கொத்தொட்டுவ வித்தியாலயத்திலும் தடுப்பூசி வழங்கும் வேலைத்திட்டம் இன்று இடம்பெற்றது. 1500 பேருக்கு அங்கு தடுப்பூசி செலுத்தப்பட்டது. இதேவேளை நேற்று இரவு 8.30 மணி வரையான காலப்பகுதியில் 9 இலட்சத்து 25 ஆயிரத்து 242 பேருக்கு கொவி சீல்ட் தடுப்பூசிகள் செலுத்தப்ப்ட்டுள்ளன. அதன் இரண்டாவது டோஸ் 3 இலட்சத்து 50 ஆயிரத்து 163 பேருக்கு செலுத்தப்பட்டுள்ளதாக சுகாதார அமைச்சு தெரிவித்துள்ளது. சைனோபார்ம் தடுப்பூசியின் முதல் டோஸ் 8 இலட்சத்து 46 ஆயிரத்து 583 பேருக்கு வழங்கப்பட்டுள்ளது. ஸ்புட்னிக் தடுப்பூசியின் முதல் டோஸ் 62 ஆயிரத்து 793 பேருக்கு வழங்கப்பட்டுள்ளதாகா சுகாதார அமைச்சு அறிவித்துள்ளது. ", "URL": "https://www.itnnews.lk/2023/10/05/340492/", "Category": "Breaking News,தேசிய செய்திகள்", "Parent URL": null}