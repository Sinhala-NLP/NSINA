{"Source": "ITN news", "Timestamp": "ஆகஸ்ட் 6, 2021 18:04", "Headline": "பெற்றோரின் எதிர்ப்புக்கு மத்தியிலும் ஆசிரியர்கள் தொடர்ந்தும் ஓப்லைனில்..", "News Content": "தமது கோரிக்கைகள் நிறைவேற்றப்படும் வரை தொழிற்சங்க நடவடிக்கை தொடருமென ஆசிரியர் மற்றும் அதிபர் தொழிற்சங்கங்கள் மீண்டும் அறிவித்துள்ளன. இந்நிலையில் ஒன்லைன் கல்வி முழுமையாக செயலிழந்துள்ளமை பாரிய பிரச்சினையாகுமென பெற்றோர்கள் குற்றம் சுமத்துக்கின்றனர். நாட்டில் காணப்படும் தற்போதய பொருளாதார நிலையில் கோரிக்கைகளை நிறைவேற்றுவதற்காக ஆர்ப்பாட்டங்களை மேற்கொள்வது அநீதியானதென பொதுஜன பெரமுன கல்வி சேவை சங்கத்தின் தலைவர் குறிப்பிட்டுள்ளார். சம்பள முரண்பாட்டை முன்வைத்து ஆசிரியர் அதிபர் சங்கங்கள் இன்று 26 வது நாளாகவும் தொழிற்சங்க நடவடிக்கையை முன்னெடுத்துள்ளன. அரசாங்கத்துடன் இடம்பெற்ற பேச்சுவார்த்தைகள் தோல்வியடைந்ததை அடுத்து நாட்டின் பல பகுதிகளிலும் ஆசிரியர்கள் ஆர்ப்பாட்டங்களை மேற்கொண்டுள்ளனர். கடந்த 3 ம் திகதி பாராளுமன்ற நுழைவாயிலை மறித்து ஆர்ப்பாட்டம் நடத்தப்பட்டது. இதன்போது மஹரகம பொலிஸ் நிலையத்தின் பொறுப்பதிகாரி மீது காயம் ஏற்படுத்தியமை தொடர்பில் மேலும் இருவர் கைதுசெய்யப்பட்டுள்ளனர். அனைத்து பல்கலைக்கழக மாணவ படையணியின் ஒருங்கிணைப்பாளர் ஸ்ரீ ஜயவர்த்தனபுர பல்கலைக்கழகத்தின் மாணவர் சங்கத்தின் தலைவர் ஆகியோரை கைதுசெய்யப்பட்டுள்ளனர். அவர்கள் நீதிமன்றில் ஆஜர்படுத்தப்பட்டதை அடுத்து இருவரையும் எதிர்வரும் 11 ம் திகதி வரை விளக்கமறியலில் வைக்குமாறு கடுவலை நீதவான் உத்தரவிட்டுள்ளார். இன்றைய தினமும் நாட்டின் பல பகுதகிளலும் அதிபர் ஆசிரியர் சங்கங்கள் ஆர்ப்பாட்டங்களை நடத்தின. இதேவேளை கண்டியிலிருந்து கொழும்புக்கான நடை பவணியும் இடம்பெறுகிறது. இன்று கலிகமுவையில் ஆரம்பமான நடைபவணி வரக்காபொலையை வந்தடைந்தது. இதனால் கொழும்பு – கண்டி வீதியில் கடுமையான வாகன நெரிசல் நிலவியது. இதேவேளை தமது கோரிக்கைகள் நிறைவேற்றப்படும் வரை தொழிற்சங்க செயற்பாடுகளை கைவிடப்போவதில்லையென அதிபர் ஆசிரியர் சங்க பிரதிநிதிகள் குறிப்பிட்டுள்ளனர். எனினும் நாட்டின் தற்போதய பொருளாதார நிலையில் ஆசிரியர் தொழிற்சங்கங்களின் நடவடிக்கையை அனுமதிக்க முடியாதென ஸ்ரீலங்கா பொதுஜன பெரமுன கல்வி சேவை சங்கத்தின் தலைவர் வசந்தா ஹதபான்கொட தெரிவித்தார். ", "URL": "https://www.itnnews.lk/2023/10/05/355133/", "Category": "Breaking News,அண்மைய செய்திகள்,தேசிய செய்திகள்", "Parent URL": null}