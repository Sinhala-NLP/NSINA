{"Source": "ITN news", "Timestamp": "මාර්තු 8, 2022 14:03", "Headline": "සර්ව ආර්ථික ස්ථායිතාව ශක්තිමක් කිරීමට ප්‍රතිපත්ති මාලාවක්", "News Content": "සර්ව ආර්ථික ස්ථායිතාව ශක්තිමක් කිරීම සදහා ප්‍රතිපත්තිමාලාවක් හදුන්වාදීමට ශ්‍රී ලංකා මහ බැංකුව පියවර ගෙන තිබෙනවා. දේශීය ආර්ථිකයේ මෑතකාලීන ප්‍රවනතා සැලකිල්ලට ගනිමිනුයි මෙම ප්‍රතිපත්තිමාලාව හදුන්වාදී තිබෙන්නේ. ඒ අනුව වහාම ක්‍රියාත්මක වන පරිදි විනිමය අනුපාතිකයෙහි ඉහළ නම්‍යශීලී බවක් සහිතව ගනුදෙනු කිරීමට වෙළෙදපොලට ඉඩ සළසා තිබෙනවා. විදේශ විනිමය ගනුදෙනු ඇමෙරිකා ඩොලරයකට රුපියල් 230 කට නොවැඩි මට්ටමක පවතිනු ඇති බවට මහ බැංකුව අපේක්ෂා කරනවා. ශ්‍රී ලංකා මහ බැංකුව තවදුරටත් දේශීය විදේශ විනිමය වෙළෙදපොලෙහි ප්‍රවණතා සමීපව නිරීක්ෂණය කරමින් අවශ්‍ය පරිදි සුදුසු ප්‍රතිපත්ති ගැලපීම් සිදුකරන බවයි මහ බැංකුව සදහන් කරන්නේ.             ", "URL": "https://www.itnnews.lk/2023/10/05/400030/", "Category": "Breaking News,දේශීය පුවත්", "Parent URL": null}