{"Source": "ITN news", "Timestamp": "ඔක්තෝබර් 25, 2022 09:13", "Headline": "චීන සංවර්ධන සංකල්පයට ගෝලීය තරුණ පරපුරේ පුළුල් පිළිගැනීමක්", "News Content": "චීන ලක්ෂණයෙන් යුත් නවීකරණය ඔස්සේ චීන ජාතිකයන්ගේ පුනර්ජීවනය ඉදිරියට ගෙන යාම පිළිබඳ චීන සංවර්ධන සංකල්පය ගෝලීය තරුණ පරපුරේ පුළුල් පිළිගැනීමට ලක්වූ බව ජනමත විමසීමක ප්‍රතිඵලයෙන් පිළිබිඹු වී තිබේ. ලොව පුරා සිටින වයස අවුරුදු 30ට අඩු තරුණයින් 4700ක් යොදාගැනෙන ජන මත විමසුමක්, චීන මාධ්‍ය සමූහයේ CGTN බුද්ධි මණ්ඩලය හා චීන රෙන්මින් විශ්වවිද්‍යාලයේ රාජ්‍ය පාලන හා මාධ්‍ය ජෛව පර්යේෂණ ඇකඩමිය විසින් ඒකාබද්ධව ආරම්භ කරනු ලැබිණ. සංවර්ධන මාර්ගය තම රටේ මූලික තත්ත්වය මත සැකසිය යුතු බවත්, නවීකරණය පිළිබඳ නිශ්චිත රටාවක් හෝ ප්‍රමිතියක් නොමැති\nබවත් සියයට 84.7කගේ අදහස වී තිබේ. චීන කොමියුනිස්ට් පක්ෂය ඉදිරිපත් කළ ‘ජනතාව කේන්ද්‍ර කොට ගන්නා සංවර්ධන සංකල්පය’ජනමත විමසීමට එක්වූ සියයට 80කට වැඩි තරුණයන්ගේ පිළිගැනීමට ලක් ව තිබේ. අදාළ ජනමත විමසුම මහාද්වීප පහේ රටවල් 30ක් ආවරණය කළේය. ඊට ලක් වූ රටවලින් සියයට 40ක් ඇමරිකාව, බ්‍රිතාන්‍යය, ප්‍රංශය, ජර්මනිය, ඉතාලිය, ජපානය හා ඕස්ට්‍රේලියාව ඇතුළු සංවර්ධිත රටවල්. සෙසු සියයට 60 ට ඇතුළත් වුණේ, කෙන්යාව, නයිජීරියාව, පකිස්තානය, ඉන්දුනීසියාව, පේරු රාජ්‍යය, ආජන්ටිනාව ඇතුළු සංවර්ධනය වෙමින් පවතින\nරටවල්. ගෝලීය සංවර්ධනයේ අස්ථිරබව වඩාත් කැපී පෙනෙන අතර, ගෝලීය ආර්ථිකය පිරිහීමට ලක්වීමේ පසුබිම යටතේ වුවද, ජනමත විමසුමට එක්වූ සියයට 71.1ක තරුණයින් චීන ආර්ථිකයේ තිරසර වර්ධනය කෙරේ සර්වශුභවාදී ආකල්පයක සිටීම විශේෂත්වයකි. ඉන් සියයට 68ක් අදහස් කරන්නේ චීනයේ සංස්කෘතික බලපෑම් ශක්තිය ද සමකාමී ලෙස ඉහළ නැංවෙනු ඇති බවයි. විද්‍යා තාක්ෂණික ක්ෂේත්‍රයේ ඇමරිකාවෙන් මර්දනය හා පීඩනය එල්ල වී තිබුණද ඉදිරි වසර පහ තුළ චීනයේ විද්‍යා තාක්ෂණය කෙරේ සියයට 79.3ක තරුණයින් යහපත් දැක්මකින් සිටින බව ද එම ජනමත විමසුම් ප්‍රතිඵලය පිළිබිඹු කරයි. ", "URL": "https://www.itnnews.lk/2023/10/05/442226/", "Category": "ජාත්‍යන්තර පුවත්", "Parent URL": null}