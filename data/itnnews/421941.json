{"Source": "ITN news", "Timestamp": "ஜூலை 8, 2022 12:17", "Headline": "கர்ப்பிணிகள் மற்றும் குழந்தைகளை தாக்கும் ஒருவகை வைரஸ் பரவுவதாக வைத்தியர்கள் தகவல்..", "News Content": "கர்ப்பிணி தாய்மார்கள் மற்றும் குழந்தைகளை தாக்கும் ஒருவகை வைரஸ் பரவுவதாக மகப்பேற்று மற்றும் மகளிர் மருத்துவ நிபுணர் சனத் லெனரோல் தெரிவித்துள்ளார். இதனால் கர்ப்பிணி தாய்மார்கள் முடிந்தவரை முகக்கவசம் அணியுமாறு அவர் வலியுறுத்தியுள்ளார். வைரஸ் பரவலை தடுக்க கர்ப்பிணி தாய்மார் சனநெரிசல்மிக்க இடங்களுக்கு செல்வதை தவிர்க்குமாறும் டொக்டர் சனத் லெனரோல் அறிவுறுத்தியுள்ளார். கர்ப்பிணி தாய்மார்களுக்கு காய்ச்சல் ஏற்பட்டால், உடனடியாக மகப்பேற்று மருத்துவ நிபுணரை சந்திக்குமாறும், குழந்தைகளுக்கு காய்ச்சல் ஏற்பட்டால் அருகிலுள்ள அரச வைத்தியசாலைகளுக்கு அழைத்துச்செல்லுமாறும் மகப்பேற்று மற்றும் மகளிர் மருத்துவ நிபுணர் சனத் லெனரோல் தெரிவித்துள்ளார். ", "URL": "https://www.itnnews.lk/2023/10/05/421941/", "Category": "Breaking News,தேசிய செய்திகள்", "Parent URL": null}