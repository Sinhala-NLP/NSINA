{"Source": "ITN news", "Timestamp": "ජූලි 9, 2021 11:33", "Headline": "ඇෆ්ගනිස්ථාන රජයේ හමුදා සහ තලේබාන් සටන්කාමීන් අතර නැවතත් ගැටුම්", "News Content": "ඇෆ්ගනිස්ථාන රජයේ හමුදා සහ තලේබාන් සටන්කාමීන් අතර නැවතත් ගැටුම් ආරම්භ වී තිබෙනවා. තලේබාන් සංවිධානය ඇෆ්ගනිස්ථානයේ මායිම් ප්‍රදේශ රැසක බලය යළිත් අත්පත් කර ගෙන තිබෙනවා. තලේබාන් සටන්කාමීන් සමග ගැටුම් උත්සන්න වීමත් සමග ඇෆ්ගනිස්ථාන රජයේ හමුදා දහසකට වැඩි පිරිසක් ටජිකිස්ථානයට පලා ගිය බවද වාර්තා වුණා. මේ අතර බටහිර පළාතේ බැග්ඩෑඩ් අගනුවර වන ක්ලා ඊ නිව් හි පාලනය යළිත් ඇෆ්ගනිස්ථාන හමුදා අත්පත් කර ගත් බව ඇෆ්ගනිස්ථාන ආරක්ෂක අමාත්‍යංශය දැනුම් දුන්නා. ඇමරිකා ජනාධිපති ජෝ බයිඩන්ගේ තීරණයකට අනුව ඇෆ්ගනිස්ථානයේ රදවා සිටි නේටෝ හමුදා එරටින් ඉවත් කිරීම අගෝස්තු මස 31 වනදා වන විට අවසන් කිරීමටයි සැළසුම් කර තිබෙන්නේ. එම සැළසුම හේතුවෙන් ඇෆ්ගනිස්ථානයේ ආරක්ෂක තත්ත්වය යළිත් අස්ථාවරත්වයට පත්ව තිබෙනවා.   ", "URL": "https://www.itnnews.lk/2023/10/05/347984/", "Category": "ජාත්‍යන්තර පුවත්", "Parent URL": null}