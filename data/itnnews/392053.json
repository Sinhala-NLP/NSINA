{"Source": "ITN news", "Timestamp": "ජනවාරි 29, 2022 15:53", "Headline": "බොලිවියාවේ නගර රැසක් ගංවතුරින් ජලයෙන් යටවෙයි", "News Content": "අඛණ්ඩව ඇද හැලෙන වර්ෂාවත් සමඟ ඇතිවූ ගංවතුරින් බොලිවියාවේ නගර රැසක් ජලයෙන් යටවී තිබෙනවා. ගංවතුරත් සමග නායයෑම් අවදානමකට ද මුහුණ පෑමට සිදුව ඇති බවයි බොලිවියා බලධාරීන් පවසන්නේ. මාර්ග ගණනාවක් ජලයෙන් යටවීම හේතුවෙන් ගමනාගමනය ඇණ හිට තිබෙනවා. පවුල් 60,000 ක් පමණ අවතැන්ව සිටිනවා. පුද්ගලයන් 20 දෙනෙකු ජීවිතක්ෂයට පත්ව ඇති අතර 100 කට ආසන්න සංඛ්‍යාවක් අතුරුදන්ව ඇති බවයි වාර්තා වන්නේ. පවතින තත්ත්වය සැළකිල්ලට ගනිමින් හදිසි තත්ත්වයක් ද ප්‍රකාශයට පත් කර තිබෙනවා.       ", "URL": "https://www.itnnews.lk/2023/10/05/392053/", "Category": "Breaking News,ජාත්‍යන්තර පුවත්", "Parent URL": null}