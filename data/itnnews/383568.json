{"Source": "ITN news", "Timestamp": "දෙසැම්බර් 19, 2021 12:13", "Headline": "හුංගම පොලීසියේ දී සැකකරු මැරුණේ කොහොමද ?", "News Content": "හුංගම පොලිසිය අත්අඩංගුවට ගත් සැකකරුවෙකු පොලිසිය තුළදී මිය යාමේ සිද්ධිය සම්බන්ධයෙන් පුළුල් පරීක්ෂණ ආරම්භ කර ඇති බව පොලිසිය පවසනවා. සැකකරු මිය යාමේ සිද්ධිය සම්බන්ධයෙන් ප්‍රදේශාවාසීන් රන්න නගරයේ දී දැඩි විරෝධය පළ කළා. මත්ද්‍රව්‍ය අලෙවි කිරීමේ චෝදනා මත හුංගම පොලිසිය අත්අඩංගුවට ගත් පුද්ගලයෙකු පොලීසිය තුළදී මිය ගියේ ඊයේ දිනයේයි. එම සැකකරු හිටපු ප්‍රා දේශීය සභා මන්ත්‍රීවරයෙකු වන අතර සිද්ධිය සම්බන්ධයෙන් ප්‍රදේශවාසීන් රන්න දිසා රෝහල ඉදිරිපිටට පැමිණ දැඩි විරෝධය එල්ල කළා. කොළඹ, කතරගම ප්‍රධාන මාර්ගය රන්න නගරයේදී ගල් දමා අවහිර කිරීමට ද එම පිරිස් කටයුතු කර තිබුණා.  රන්න නගරය පුරා කළු කොඩි ඔසවමින් අද දිනයේත් විරෝධතා පළ කරන බවයි වාර්තා වන්නේ. සිද්ධිය සම්බන්ධයෙන් මේ වනවිට පරීක්ෂණ ආරම්භ කර ඇති බව පොලිසිය ප්‍රකාශ කළා.         ", "URL": "https://www.itnnews.lk/2023/10/05/383568/", "Category": "දේශීය පුවත්", "Parent URL": null}