{"Source": "ITN news", "Timestamp": "நவம்பர் 28, 2022 12:01", "Headline": "பொலிஸ் உத்தியோகத்தர்களில் அதிகளவானோர் தொற்றாத நோய்களால் பாதிப்பு", "News Content": "20 முதல் 30 வீதமான பொலிஸ் உத்தியோகத்தர்கள் தொற்றாத நோய்களால் பாதிக்கப்பட்டுள்ளதாக பொலிஸ் மருத்துவ சேவைகள் பணிப்பாளர் டொக்டர் ஷமேந்திர ரணசிங்க தெரிவித்துள்ளார். அவர்களில் அதிகளவானோர் நீரிழிவு நோயினால் பாதிக்கப்பட்டுள்ளதாக குறிப்பிட்டுள்ளார் . நாடளாவிய ரீதியில் பொலிஸ் உத்தியோகத்தர்களின் கண் நோய்களை கண்டறியும் வேலைத்திட்டத்தை கொழும்பு தேசிய கண் வைத்தியசாலையில் ஆரம்பித்து வைத்து உரையாற்றிய போதே வைத்தியர் ஷமேந்திர ரணசிங்க இந்த தகவலை வெளியிட்டார். அத்துடன் நீரிழிவு நோயினால் கண் நோய்களும் அதிகரித்துள்ளதாக அவர் சுட்டிக்காட்டியுள்ளார். இந்நிகழ்வில் தேசிய கண் வைத்தியசாலையின் பணிப்பாளர் வைத்தியர் ஏ.ஆர்.எம்.தௌபிக் மற்றும் கண் சத்திரசிகிச்சை வைத்தியர் தீபானி வெவெல்வல ஆகியோர் கலந்துகொண்டமையும் குறிப்பிடத்தக்கது ", "URL": "https://www.itnnews.lk/2023/10/05/447907/", "Category": "Breaking News,தேசிய செய்திகள்", "Parent URL": null}