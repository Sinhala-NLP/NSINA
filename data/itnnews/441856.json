{"Source": "ITN news", "Timestamp": "ඔක්තෝබර් 22, 2022 18:14", "Headline": "සේදවත්ත වේරගොඩ පුරාණ විහාරස්ථානයේ කඨින මහා පුණ්‍යා්ත්වය ජනපති සහභාගීත්වයෙන්", "News Content": "කෘතහස්ත ප්‍රජාතන්ත්‍රවාදී නායකයෙකු ලෙස ජනාධිපති රනිල් වික්‍රමසිංහ මහතා ලෝකයට ආදර්ශයක් ලබා දී ඇති බව රුහුණ විශ්වවිද්‍යාලයේ කුලපති ආචාර්ය පූජ්‍ය අකුරටියේ නන්ද ස්වාමීන් වහන්සේ ප්‍රකාශ කරනවා. සේදවත්ත වේරගොඩ පුරාණ විහාරස්ථානයේ කඨින මහා පුණ්‍යා්ත්වයට ජනාධිපති රනිල් වික්‍රමසිංහ මහතා සහභාගී වූ අවස්ථාවේදීයි උන්වහන්සේ මේ බව ප්‍රකාශ කළේ. කඨින චීවරය ඊයේ පෙරවරුවේ පෙරහැරකින් ජනාධිපති කාර්යාලය වෙත වැඩම කරවීම සිදුවුණා. එම චීවරය වන්දනාමාන කිරීම සඳහා ජනාධිපති කාර්යාලයේ සේවකයින්ට එහිදී අවස්ථාව උදාවුණා. ඊයේ පස්වරුවේ කඨින චීවරය පෙරහැරකින් යළි වැඩම කරවීම සිදුවුණා. අද පෙරවරුවේ වේරගොඩ පුරාණ විහාරස්ථානයට ගිය ජනාධිපති රනිල් වික්‍රමසිංහ මහතා ආගමික වතාවත්වල නිරත වීමෙන් පසු කඨින චීවන පූජාවට සහ භික්ෂූන් වහන්සේ උදෙසා ධානය පිරිනැමීමට ද එක්වුණා. මහා සංඝරත්නය මෙන්ම රාජ්‍ය අමාත්‍ය ප්‍රසන්න රණවීර , හිටපු අමාත්‍ය දයා ගමගේ හිටපු රාජ්‍ය අමාත්‍ය අනෝමා ගමගේ යන මහත්ම මහත්මින් ඇතුළු පිරිසක් මෙම අවස්ථාවට සහභාගි වුණා.   ", "URL": "https://www.itnnews.lk/2023/10/05/441856/", "Category": "දේශීය පුවත්", "Parent URL": null}