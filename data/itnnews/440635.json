{"Source": "ITN news", "Timestamp": "ඔක්තෝබර් 15, 2022 12:37", "Headline": "මහියංගනය මාපකඩවැවේ දිය නෑමට ගිය වෛද්‍යවරයෙකු දියේ ගිලී ජීවිතක්ෂයට", "News Content": "මහියංගනය මාපකඩවැවේ දිය නෑමට ගිය වෛද්‍යවරුන් දෙදෙනෙකුගෙන් එක් අයෙකු දියේ ගිලීමෙන් ජීවිතක්ෂයට පත් වුණා. 31 හැවිරිදි මෙම වෛද්‍යවරයා ගම්පහ දිවුලපිටිය ප්‍රදේශයේ පදිංචිකරුවෙක්. ඔහු මහියංගනය මූලික රෝහලේ ප්‍රසව හා නාරිවේද අංශයේ සේවය කළ වෛද්‍යවරයෙක්. මෙම වෛද්‍යවරයා තවත් වෛද්‍යවරයෙකු සමඟ දිය නෑමට ගොස් තිබෙනවා. මාපකඩ වැවේ දියනෑම අනතුරුදායක බව ගම්වාසීන් එහිදී ප්‍රකාශ කර ඇති බවයි වාර්තා වන්නේ.  වසරකදී කිහිප දෙනෙකු මේ අයුරින් දිය නෑමට ගොස් ජීවිතක්ෂයට පත්වන බව ද ඔවුන් කියා සිටිනවා. දියේ ගිලුණු වෛද්‍යවරයා ප්‍රදේශවාසීන් එක්ව රෝහල වෙත ගෙන ගියද ජීවිතය බේරා ගැනීමට නොහැකි වූ බවයි ප්‍රදේශවාසීන් පවසන්නේ.   ", "URL": "https://www.itnnews.lk/2023/10/05/440635/", "Category": "Breaking News,දේශීය පුවත්", "Parent URL": null}