{"Source": "ITN news", "Timestamp": "ඔක්තෝබර් 9, 2021 15:58", "Headline": "ඕනෑම කොරෝනා මර්දන එන්නතක් ලබාගත් විදේශිකයෙකුට අමෙරිකාවට ඇතුලු වීමට අනුමැතිය", "News Content": "ලෝක සෞඛ්‍ය සංවිධානය හදිසි භාවිතයට සුදුසු යැයි නිර්දේශ කළ ඕනෑම කොරෝනා මර්දන එන්නතක් ලබාගත් අයෙකුට තම රටට ඇතුලු වීමට අනුමැතිය ලබාදෙන බව අමෙරිකාව පවසනවා. ඒ අනුව ලෝක සෞඛ්‍ය සංවිධානයේ අනුමැතිය ලැබූ ප්‍රතිශක්තිකරණ එන්නත් ලබාගත් ඕනෑම විදේශිකයෙකුට නිරෝධායනයට ලක්නොවූ ඇමෙරිකාවට පිවිසීමට අවසර හිමිවනවා. අමෙරිකාව මේ වන විට චීනය, ඉන්දියාව,  බ්‍රසීලය සහ යුරෝපීය රටවල් රැසකට පනවා තිබූ සංචාරක තහනම ද ඉවත් කර තිබෙනවා. ෆයිසර්, මොඩර්නා, ජොන්සන් ඇන්ඩ් ජොන්සන්,  ඔක්ස්ෆර්ඩ් ඇස්ට්‍රා සෙනෙකා,  සිනොෆාම් සහ සිනෝවැක් යන එන්නත් හදිසි භාවිතය සදහා සුදුසු බවට ලෝක සෞඛ්‍ය සංවිධානය අනුමත කර තිබෙනවා.         ", "URL": "https://www.itnnews.lk/2023/10/05/368101/", "Category": "ජාත්‍යන්තර පුවත්", "Parent URL": null}