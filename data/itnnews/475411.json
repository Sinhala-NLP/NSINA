{"Source": "ITN news", "Timestamp": "අප්‍රේල් 13, 2023 16:20", "Headline": "චෙන්නායි සුපර් කිංග්ස් පරදා රාජස්තාන් රෝයල්ස් ජයගනී", "News Content": "ඉන්දීය ප්‍රමියලීග් තරගාවලියේ 17 වන තරගය ලකුණු 3කින් ජය ගැනීමට රාජස්තාන් රෝයල්ස් කණ්ඩායම සමත්වුණා. චෙන්නායි හීදි ඊයේ පැවති තරගයේ කාසිය වාසිය දිනා පළමුව පන්දු යැවීමට චෙන්නායි සුපර් කිංග්ස් ක්‍රීඩකයින් තීරණය කළා. ඒ අනුව පළමුව පන්දුවට පහරදුන් රාජස්තාන් ක්‍රීඩකයන් පන්දු වාර 20 අවසානයේ කඩුලු 8ක් දැවී ලකුණු 175ක් රැස්කර ගත්තා. ජෝස් බට්ලර් ලකුණු 52යි දේව්දූත් පඩික්කාල් ලකුණු 38ක් ලබා ගත්තා. පන්දු යැවීමේ දී රවිචන්ද්‍රන් අෂ්වින් හා යුස්වෙන්ද්‍ර චහාල් කඩුලු දෙක බැගින් දවා ගත්තා. පිළිතුරු ඉණිම ක්‍රීඩා කළ චෙන්නායි සුපර් කිංග්ස් ක්‍රීඩකයින්ට නියමිත පන්දුවාර 20 තුළ රැස්කර ගත හැකිවුයේ 172ක් පමණයි. ඩෙවෝන් කොන්වේ ලකුණු 50ක් ද මහේන්ද්‍ර සිං දෝනි නොදැවී ලකුණු 32ක් රැස්කළා. පන්දු යැවීමේ දී රවීන්ද්‍ර ජඩේයිජා , තුෂාර් දේශ්පාන්ඩේ හා ආකාශ් සිං සූපර්කින්ස් කණ්ඩායමේ කඩුලු දෙක බැගින් දවා ගත්තා. කාසියේ වාසිය හිමි නොවුන ද රාජස්තාන් රෝයල්ස් ක්‍රීඩකයන් ජයග්‍රහණය වාර්තා කිරීම විශේෂත්වයක්. 2008 වසරෙන් පසුවයි මෙම ක්‍රීඩාංගනයේ දී ඔවුන් මෙවැනි ජයග්‍රහණයක් වාර්තා කළේ.         ", "URL": "https://www.itnnews.lk/2023/10/05/475411/", "Category": "ක්‍රිකට්,ක්‍රීඩා", "Parent URL": null}