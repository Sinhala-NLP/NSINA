{"Source": "ITN news", "Timestamp": "මාර්තු 1, 2022 15:00", "Headline": "ලොරි රථ දෙකක් එකිනෙක ගැටීමෙන් පුද්ගලයෙකු ජීවිතක්ෂයට", "News Content": "පාදුක්ක හොරණ මාර්ගයේ මොරගහහේන ප්‍රදේශයේදී ලොරි රථ දෙකක් එකිනෙක ගැටීමෙන් සිදුවූ අනතුරකින් පුද්ගලයෙකු ජීවිතක්ෂයට පත්වුණා. අනතුර සිදුවන ආකාරය සීසීටීවී කැමරාවල සටහන් වී තිබෙනවා. පාදුක්ක ප්‍රදේශයේ සිට හොරණ දක්වා ධාවනය කළ ලොරි රථයක් මොරගහහේන ස්ටෝරු කඩේ හන්දිය ප්‍රදේශයේ දී නතරකර තිබෙනවා. එම අවස්ථාවේදී පාදුක්ක දෙස සිට පැමිණි ලොරි රථයක් නතරකර තිබූ ලොරි රථයේ පසුපස ගැටී තිබෙනවා. ඒ සමග නතරකර තිබු ලොරි රථයේ සිටි රියදුරු ඉවතට විසිවීමත් සමග බරපතල තුවාල ලැබුවා. ඔහු හොරණ මූලික රෝහලට ඇතුළත් කිරීමෙන් පසු මියගොස් තිබෙනවා. අනතුරින් මිය ගියේ හොරණ කනන්විල ප්‍රදේශයේ පදිංචි 44 හැවිරිදි පුද්ගලයෙකුයි.           ", "URL": "https://www.itnnews.lk/2023/10/05/398881/", "Category": "දේශීය පුවත්", "Parent URL": null}