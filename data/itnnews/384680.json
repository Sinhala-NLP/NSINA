{"Source": "ITN news", "Timestamp": "දෙසැම්බර් 24, 2021 11:19", "Headline": "වැලිමඩ දික්කාපිටිය හෙළමල්ලන්ද වැවේ තිබී ජීව අත්බෝම්බ 4ක් සොයා ගැනේ", "News Content": "වැලිමඩ දික්කාපිටිය හෙළමල්ලන්ද වැවේ තිබී ජීව අත්බෝම්බ 4ක් ඊයේ පස්වරුවේ සොයාගෙන තිබෙනවා. දික්කාපිටිය ගම්වාසීන් වැලිමඩ පොලිසියේ බුද්ධි අංශයට ලබාදුන් තොරතුරකට අනුවයි මෙම ජීව අත්බෝම්බ සොයාගෙන තිබෙන්නේ. ප්ලාස්ටික් ඇසුරුමක් තුළ එම අත්බෝම්බ රදවා තිබූ බව අප වාර්තාකරුවන් සදහන් කළා. යුද හමුදාව භාවිත කරන එස් එෆ් ජී අසූහත සහ ටයිප් 82වර්ගවල අත්බෝම්බ මෙලෙස හමුව ඇති බව වැලිමඩ පොලිසිය කියා සිටියේ. ජීව අත්බෝම්බ විශේෂ කාර්ය බලකායට භාර දීමට කටයුතු කෙරුණා. සිද්ධිය සම්බන්ධයෙන්  වැලිමඩ පොලිසිය වැඩිදුර පරික්ෂණ සිදුකරනවා.     ", "URL": "https://www.itnnews.lk/2023/10/05/384680/", "Category": "දේශීය පුවත්", "Parent URL": null}