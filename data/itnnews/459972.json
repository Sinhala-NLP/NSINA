{"Source": "ITN news", "Timestamp": "පෙබරවාරි 9, 2023 09:57", "Headline": "ව්‍යාජ මුද්‍රා සහ ලිපි ලේඛණ සමඟ සැකකරුවෙකු අත්අඩංගුවට", "News Content": "ව්‍යාජ මුද්‍රා සහ ලිපි ලේඛණ සමඟ සැකකරුවෙකු අත්අඩංගුවට ගෙන තිබෙනවා. මීගමුව කුරන ප්‍රදේශයේදී පොලිස් නිලධාරීන් සැකකටයුතු මෝටර් රථයක් පරික්ෂා කර තිබෙනවා. එහිදී මෝටර් රථයේ රියදුරු සන්තකයේ තිබූ ව්‍යාජ මුද්‍රා 05 ක් රජයේ පොත් කිහිපයක් සහ රජයේ විවිධ ලේඛණ සොයා ගැනීමට හැකි වුණා. අත්අඩංගුවට ගත් සැකකරු 50 හැවිරිදි අයෙකු වන අතර ඔහු කිරාන් ප්‍රදේශයේ පදිංචි කරුවකු වනවා.සැකකරු මීගමුව මහේස්ත්‍රාත් අධිකරණය වෙත  අද ඉදිරිපත්  කිරීමට නියමිත බවයි පොලීසිය පවසන්නේ. මේ අතර විශේෂ කාර්ය බලකායට ලැබුණ තොරතුරකට අනුව තණමල්විල කහකුරුල්ලන් පැලැස්ස ප්‍රදේශයේදී ගංජා වගාවක් වටලා තිබෙනවා. අක්කර කාලකට වැඩි ප්‍රමාණයක වගා කර තිබූ ගංජා පැල අඩි 05 ක් පමණ උස ගංජා පැල 3000 ක් සහ අඩි 4 ක් පමණ උස ගංජා ගස් 1000 ක් මෙහිදී විශේෂ කාර්ය බලකාය භාරයට ගැනුණා. ඉන් සාම්පල් වශයෙන් ගස් 20 ක් සහ අත්අඩංගුවට ගත් සැකකරුවන් දෙදෙනෙකු තණමල්විල පොලීසිය භාරදී තිබෙනවා. ඉතිරි ගංජා පැල ගිනි තබා විනාශ කළ බවයි විශේෂ කාර්ය බලකාය පවසන්නේ.           ", "URL": "https://www.itnnews.lk/2023/10/05/459972/", "Category": "දේශීය පුවත්", "Parent URL": null}