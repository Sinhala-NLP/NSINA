{"Source": "ITN news", "Timestamp": "ජනවාරි 22, 2023 09:27", "Headline": "පේරු රාජ්‍යයේ සුප්‍රසිද්ධ සංචාරක ස්ථානයක් වන මචු පිචු දින නියමයක් නොමැතිව වසා දැමේ", "News Content": "පේරු රාජ්‍යයේ නව ජනාධිපතිවරයාට එරෙහිව පවතින විරෝධතා හේතුවෙන් එරට සුප්‍රසිද්ධ සංචාරක ස්ථානයක් වන මචු පිචු දින නියමයක් නොමැතිව වසා දමා තිබෙනවා. සංචාරකයින් සහ පුරවැසියන් ආරක්ෂා කිරීම සඳහා මෙම අඩවිය වසා දැමූ බවත්, ඉන්කා ට්‍රේල් කදු නැඟීම ද වසා දැමූ බවයි එරට රජය ප්‍රකාශ කරන්නේ. හදිසියේ මෙම ස්ථාන වසා දැමීම හේතුවෙන් ඉන්කා බලකොටුව පාමුල පැය ගණනක් සිරවී සිටි සිය ගණනක් සංචාරකයින් මේ වන විට මුදාගෙන ඇති බවයි වාර්තා වන්නේ. පේරු රාජ්‍යයේ ප්‍රචණ්ඩ විරෝධතා ආරම්භ වූයේ පේරු හි පෙර නායකයා නෙරපා හැරීමත් සමඟ යි.  විරෝධතාකරුවන් විසින් ඇතැම් දුම්රිය මාර්ගවලට හානි කිරීම හේතුවෙන් පසුගිය දා මචු පික්චු වෙත දුම්රිය සේවා අත්හිටුවනනු ලැබුවා. ", "URL": "https://www.itnnews.lk/2023/10/05/456928/", "Category": "Breaking News,ජාත්‍යන්තර පුවත්", "Parent URL": null}