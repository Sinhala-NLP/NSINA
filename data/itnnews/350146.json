{"Source": "ITN news", "Timestamp": "ජූලි 18, 2021 13:54", "Headline": "ඉන්දුනීසියාවේ ඔක්සිජන් හිඟයක්", "News Content": "ඉන්දුනීසියාවේ දෛනික කොවිඩ් නයින්ටීන් ආසාදිතයින්ගේ වාර්තාගත ඉහළ යාමත් සමග එරට ඔක්සිජන් හිගයක් ද මතුව තිබෙනවා. මේ වනවිට කොවිඩ් නයින්ටීන් වසංගතයේ කේන්ද්‍රස්ථානය බවට ඉන්දුනීසියාව පත්ව තිබෙනවා. ගතවූ පැය 24 තුළදී ලොව වැඩිම කොරෝනා ආසාදිතයින් සහ මරණ ද එරටින් වාර්තා වුණා. මේ වනවිට ඉන්දුනීසියාවේ අගනුවර වන ජකර්තා නුවර දෛනික ඔක්සිජන් අවශ්‍යතාව ටොන් සියයක් බවයි එරට මාධ්‍ය වාර්තා කරන්නේ. මෙම ඔක්සිජන් හිගයත් සමග ඔක්සිජන්හි මිල සියයට නවසියයකින් ඉහළ ගොස් තිබෙනවා.       ", "URL": "https://www.itnnews.lk/2023/10/05/350146/", "Category": "ජාත්‍යන්තර පුවත්", "Parent URL": null}