{"Source": "ITN news", "Timestamp": "සැප්තැම්බර් 7, 2023 14:54", "Headline": "G20 සමුළුවට සියල්ල සූදානම්", "News Content": "ජී 20 සමුළුව අනිද්දා ඉන්දියාවේ දී ආරම්භ වනවා. ඒ වෙනුවෙන් සූදානම් කිරීමේ කටයුතු කඩිනමින් සිදුවන ආකාරය දැකගත හැකියි. ජී 20 සාමාජිකත්වය දරණ ඉන්දියාව මෙවර සමුළුව සඳහා සත්කාරකත්වය ලබාදෙනවා. එහි සමාරම්භක උත්සවය නවදිල්හි භාරත් මණ්ඩපම් ජාත්‍යන්තර ප්‍රදර්ශන හා සම්මේලන මධ්‍යස්ථානයේ දීයි පැවැත්වෙන්නේ. මේ වෙනුවෙන් ඉන්දියාව ඇස්තමේන්තු කර ඇති මුදල ඩොලර් මිලියන 100ක්. මීට සමගාමිව කුඩා සමුළු 200ක් ද පැවැත්වෙනවා. නගර 50ක් කේන්ද්‍රකර ගනිමින් සම්පුර්ණ වැඩසටහන ක්‍රියාත්මකයි. යෝග අභ්‍යාස , සංස්කෘති සංදර්ශන හා විශේෂ අංග රැසකින් සමන්විතව ජී 20 සමුළුවේ වැඩසටහන් පැවැත්වෙනු ඇති. ඉන්දීය අග්‍රාමාත්‍ය නරේන්ද්‍ර මෝදීගේ ආරාධනයෙන් ඇමෙරිකා ජනාධිපතිවරයා ඇතුලු ලෝක නායකයන් රැසකගේ සහභාගීත්වයෙන් සමුළුව පැවැත්වෙනවා.         ", "URL": "https://www.itnnews.lk/2023/10/05/514250/", "Category": "Breaking News,ජාත්‍යන්තර පුවත්", "Parent URL": null}