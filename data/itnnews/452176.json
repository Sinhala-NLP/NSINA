{"Source": "ITN news", "Timestamp": "දෙසැම්බර් 26, 2022 13:10", "Headline": "තිදරු පියෙකු කපා කොටා ඝාතනය කළ සැකකරුවන් හතරදෙනෙකු අත්අඩංගුවට", "News Content": "තිදරු පියෙකු කපා කොටා ඝාතනය කළ සැකකරුවන් හතරදෙනෙකු පොලිස් අත්අඩංගුවට ගෙන තිබෙනවා. තෙබුවන ක්ලෝඩන් වතුයායේ දි 40 හැවිරිදි මෙම තිදරු පියා පොරවකින් හා මන්නයකින් කපා කොටා යකඩ පොල්ලකින් පහරදී ඝාතනය කර ඇති බවයි පොලිසිය පවසන්නේ. වතුයායේ දෙපිරිසක් අතර කලක පටන් පැවති ආරවුලක් ඝාතනයට හේතු වී තිබෙනවා. ඝාතනය සම්බන්ධයෙන් කාන්තාවන් දෙදෙනෙකු ඇතුලු සිව් දෙනෙකු අත්අඩංගුවට ගත් බවත් තවත් සැකකරුවන් දෙදෙනෙකු ප්‍රදේශයෙන් පලා ගොස් ඇති බවත් පොලිසිය පවසනවා. පලා ගිය සැකකරුවන් අත්අඩංගුවට ගැනීමේ මෙහෙයුම් ක්‍රියාත්මක බවයි තෙබුවන පොලිසිය සදහන් කලේ.       ", "URL": "https://www.itnnews.lk/2023/10/05/452176/", "Category": "දේශීය පුවත්", "Parent URL": null}