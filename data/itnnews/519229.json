{"Source": "ITN news", "Timestamp": "සැප්තැම්බර් 28, 2023 12:41", "Headline": "කිලිනොච්චියේ නිවසකට මැර ප්‍රහාරයක් – 5කට තුවාල", "News Content": "කිලිනොච්චිය තිරුවෙයිආරු ප්‍රදේශයේ පිහිටි නිවසකට කිසියම් නාඳුනන පිරිසක් විසින් කඩාවැදී දේපල රැසකට හානි කොට නිවැසියන්ටද පහරදී තිබෙනවා. තිරුවෙයිආරු ප්‍රදේශයේ පිහිටි අදාල නිවසට 20 දෙනෙකුගෙන් පමණ යුත් පිරිසක් විසින් එකවරම කඩාවැදී නිවසේ තිබූ දේපලවලට පහරදී හානිකොට ඇති අතර එය වැලක්වීමට නිවැසියන් උත්සහ ගැනීමේදී නිවැසියන්ට අදාල පිරිස් විසින් තියුණු ආයුධවලින් පහර දීමෙන් පස් දෙනෙකු තුවාල ලබා කිලිනොච්චිය රෝහලට ඇතුලත් කොට තිබෙනවා.. කෙසේ වෙතත් අදාල පහරදීම සිදුකරන ලද පුද්ගලයින් කව්රුන්දැයි යන්න මෙතෙක් අනාවරනය වී නොමැති අතර එම පිරිස් විසින් නිවසේ සී.සී.ටී.වී. වලට හානි කොට ඇතැයි පොලීසිය පවසනවා. අදාල ප්‍රහාරයට පෙර නිවැසියන් හා තවත් පිරිසක් අතර බහනිබස්වීමක් වී පහරදීගැනීමක්ද සිදුව ඇති බවටත් අදාල පහරදීම හේතුවෙන් මෙම පහරදීම සිදුකොට ඇතැයිද පරික්ෂණ සිදු කරන කිලිනොච්චිය පොලීසිය සැකපල කරන අතරම පහරදීම සිදුකරන ලද පුද්ගලයින් සොයා පරීක්ෂණයක් අරඹා තිබෙනවා.   ", "URL": "https://www.itnnews.lk/2023/10/05/519229/", "Category": "දේශීය පුවත්", "Parent URL": null}