{"Source": "ITN news", "Timestamp": "සැප්තැම්බර් 17, 2022 11:07", "Headline": "අනගාරික ධර්මපාලතුමන්ගේ 158 වන ජන්ම දිනය අදයි", "News Content": "ජාතිය අවදි කළ ධර්මපාලතුමන්ගේ සේවය අගය කිරීම සඳහා දිවයින පුරා සැමරුම් උත්සව රැසක් පැවැත්වෙනවා. දොන් ඩේවිඩ් හේවාවිතාරණ ලෙස ඉපිද ධර්මපාල නමින් අනගාරික දිවියක් ගත කළ ධර්මපාලතුමා සිරි දේවමිත්ත ධර්මපාල නමින් පැවිදි දිවියට එළඹුණා. බෞද්ධ ධර්ම ප්‍රචාරකයෙකු හා නිදහස් සටනේ පුරෝගාමියෙකු ලෙස එතුමා ඉටු කළ මෙහෙය ඉමහත්. ආසියා, උතුරු ඇමෙරිකා හා යුරෝපා මහද්වීපවල බුදු දහම දේශනා කිරීමට මුල් වූ පළමු බෞද්ධයා ද ඔහුයි. මෙරට බෞද්ධ අධ්‍යාපනය, බෞද්ධ පාසල් හා දහම් පාසල් ආරම්භ කිරීමේ පුරෝගාමියෙකු වූයේ ද ධර්මපාලතුමායි.     ", "URL": "https://www.itnnews.lk/2023/10/05/435424/", "Category": "දේශීය පුවත්", "Parent URL": null}