{"Source": "ITN news", "Timestamp": "மே 28, 2021 16:06", "Headline": "மொரட்டுவை மாநகர சபையின் தலைவர் விளக்கமறியலில்..", "News Content": "மொரட்டுவை மாநகர சபையின் தலைவர் சமன்லால் பெர்ணாண்டோ விளக்கமறியலில் வைக்கப்பட்டுள்ளார். எதிர்வரும் ஜூன் மாதம் 11ம் திகதி வரை அவரை விளக்கமறியலில் வைக்குமாறு மொரட்டுவை நீதிமன்றம் உத்தரவிட்டுள்ளது. நேற்றைய தினம் மொரட்டுவை நகரில்கொரோனா தடுப்பூசி வழங்கும் வேலைத்திட்டத்தின் போது அதிகாரிகளின் கடமைக்கு இடையூறு விளைவித்ததாக அவர் மீது குற்றம் சுமத்தப்பட்டது. அதிகாரிகள் செய்த முறைப்பாட்டையடுத்தே மொரட்டுவை மேயர் கைதுசெய்யப்பட்டார். இந்நிலையில் அவர் இன்றையதினம் மொரட்டுவ நீதவான் நீதிமன்றில் ஆஜர்ப்படுத்தப்பட்டிருந்தமை குறிப்பிடத்தக்கது. ", "URL": "https://www.itnnews.lk/2023/10/05/339545/", "Category": "Breaking News,அண்மைய செய்திகள்,தேசிய செய்திகள்", "Parent URL": null}