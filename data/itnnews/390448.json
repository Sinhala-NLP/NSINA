{"Source": "ITN news", "Timestamp": "ජනවාරි 22, 2022 09:01", "Headline": "ශිෂ්‍යත්ව විභාගය අද", "News Content": "කොරෝනා වසංගතය හේතුවෙන් කල් තැබුණු ශිෂ්‍යත්ව විභාගය අද (22) පැවැත්වේ. මෙවර ශිෂ්‍යත්ව විභාගය සදහා අයදුම්කරුවන් තුන්ලක්ෂ හතලිස් දහසකට අධික පිරිසක් පෙනී සිටින බවයි අධ්‍යාපන අමාත්‍යාංශය නිවේදනය කරන්නේ. මෙවර ශිෂ්‍යත්ව විභාගය සදහා සිංහල මාධ්‍ය අයදුම්කරුවන් දෙලක්ෂ පනස්පන්දහස් හැට දෙකක් පෙනී සිටිනවා. එමෙන්ම දෙමළ මාධ්‍ය යෙන්  පෙනී සිටින අයදුම්කරුන් සංඛ්‍යාව අසූපන්දහස් හාරසිය හතලිහක්. ඒ අනුව සමස්ත දිවයිනම නියෝජනය කරමින් මෙවර ශිෂ්‍යත්වය සදහා අයදුම්කරුවන් තුන්ලක්ෂ හතලිස් දහස් පන්සිය අට දෙනෙකු පෙනී සිටින බවයි අධ්‍යාපන අමාත්‍යාංශය සදහන් කරන්නේ. මෙවර විභාග මධ්‍යස්ථාන 2943ක් සූදානම් කර ඇති අතර සම්බන්ධීකරණ මධ්‍යස්ථාන 496ක් ක්‍රියාත්මක කෙරෙනවා. එමෙන්ම කොවිඩ් ආසාදිත අයදුම්කරුවන් සදහා මධ්‍යස්ථාන 108ක් සූදානම් කර ඇති බවයි අධ්‍යාපන අමාත්‍යාංශය පෙන්වා දෙන්නේ. කිසිදු දරුවෙකුට අසාධාරණයක් නොවන පරිදි විශේෂ ක්‍රමවේදයක් යටතේ කොවිඩ් ආසාදිත අයදුම්කරුවන් සදහා මෙම මධ්‍යස්ථාන පවත්වා ගෙන යනවා. නිරෝධායනය වන සහ රෝග ලක්ෂණ පෙන්නුම් කරන දරුවන්ට තමාට අදාළ මධ්‍යස්ථානයේම විශේෂ කාමරයක් ස්ථාපිත කර ඇති බවයි විභාග කොමසාරිස් ජනරාල්වරයා සදහන් කළේ.     ", "URL": "https://www.itnnews.lk/2023/10/05/390448/", "Category": "දේශීය පුවත්", "Parent URL": null}