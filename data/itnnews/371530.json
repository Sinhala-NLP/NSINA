{"Source": "ITN news", "Timestamp": "ඔක්තෝබර් 25, 2021 09:25", "Headline": "සියලු පාසල්වල ප්‍රාථමික අංශ අද සිට යළි විවෘතයි", "News Content": "දිවයින පුරා සියලු පාසල්වල ප්‍රාථමික අංශ අද ආරම්භ වුණා. සිසුන් 200 ට අඩු පාසල් පසුගිය 21 වනදා ආරම්භ කෙරුණු අතර අද සිටයි සියලුම පාසල්වල ප්‍රාථමික අංශ විවෘත කෙරුණේ. “සතුටු හෙටක් ගොඩ නගන්න අපි යමු ආයෙත් පාසලට” යන තේමාවෙන් සියලු පාසල්වල ප්‍රාථමික අංශ අද යළි විවෘත කෙරුණා. පාසල් වෙත පැමිණීමේ දී දරුවන් නිල ඇදුමින් සැරසී පැමිණීම අනිවාර්ය නොවන බව අධ්‍යාපන අමාත්‍යංශය සඳහන් කළා.  අඛණ්ඩව සිදු කළ වැඩ වර්ජන අත්හැර දරුවන්ට ඉගැන්වීමට අද සිට කටයුතු කරන බව වර්ජනයට එක් වූ ගුරු විදුහල්පති වෘත්තිය සංගම් ප්‍රකාශ කළා. ඒ අනුව ගුරුවරුන් මෙන්ම සිසුන් ද මහත් උනන්දුවකින් පාසල් වෙත පැමිණෙන ආකාරය දැක ගත හැකිවූ බවයි අප වාර්තාකරුවන් ප්‍රකාශ කළේ. ", "URL": "https://www.itnnews.lk/2023/10/05/371530/", "Category": "Breaking News,දේශීය පුවත්", "Parent URL": null}