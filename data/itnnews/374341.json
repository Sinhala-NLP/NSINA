{"Source": "ITN news", "Timestamp": "නොවැම්බර් 6, 2021 14:59", "Headline": "හිටපු රාජ්‍ය ලේකම් කොලින් පවල්ගේ දේහයට ඇමෙරිකා ජනපතිවරුන් අවසන් ගෞරව දක්වයි", "News Content": "ඇමෙරිකාවේ හිටපු රාජ්‍ය ලේකම්වරයෙකු වූ කොලින් පවල්ගේ දේහයට අවසන් ගෞරව දැක්වීමට එරට වත්මන් ජනාධිපති සහ හිටපු ජනාධිපතිවරුන් රැසක් එක්වුණා. හිටපු රාජ්‍ය ලේකම්වරයෙකු වන කොලින් පවල් මිය යන විට වයස අවුරුදු 84 ක්. නිධන්ගත රෝග කීපයකින් පෙළුණු ඔහු අවසානයේ දී කොවිඩ් වයිරසය ආසාදනය වී ඇතිවූ සංකූලතා හේතුවෙන් ජීවිතක්ෂයට පත්වූ බවයි එරටින් ලැබෙන වාර්තා සදහන් කළේ. ඔහුගේ දේහයට අවසන් ගෞරව දැක්වීම සදහා ඇමෙරිකා ජනාධිපති ජෝ බයිඩන්,  හිටපු ජනාධිපතිවරුන් වන බැරැක් ඔබාමා,  ජෝජ් ඩබ්ලිව් බුෂ් ඇතුළු විශාල පිරිසක් සහභාගි වුණා. කොලින් පවල් ඇමෙරිකා රාජ්‍ය ලේකම් ධුරය දැරූ ප්‍රථම කළුජාතික ඇමෙරිකානු නිලධාරියා ලෙසයි සැලකෙන්නේ.         ", "URL": "https://www.itnnews.lk/2023/10/05/374341/", "Category": "ජාත්‍යන්තර පුවත්", "Parent URL": null}