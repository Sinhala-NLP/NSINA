{"Source": "ITN news", "Timestamp": "நவம்பர் 9, 2022 13:11", "Headline": "மாணவர்களுக்கு போஷாக்கான உணவு வேளையை வழங்க நடவடிக்கை", "News Content": "வடமேல் மாகாணத்திலுள்ள 932 பாடசாலைகளிலுள்ள மாணவர்களுக்கு போஷாக்கான உணவு வேளையை வழங்க வேண்டுமென கல்வியமைச்சு குறிப்பிட்டுள்ளதாக இராஜாங்க அமைச்சர் ஷாந்த பண்டார தெரிவித்துள்ளார். வடமேல் மாகாணத்தில் உணவு உற்பத்தி, உணவு பாதுகாப்பின்மை, மக்களின் வறுமை ஆகியவற்றினால் மந்தபோஷன நிலை ஏற்பட்டுள்ளதாகவும், அதனை நிவர்த்திக்கும் வகையில் வடமேல் மாகாண சபை, மத்திய அரசாங்கத்துடன் இணைந்து திட்டமொன்றை முன்னெடுப்பது குறித்து பேச்சுவார்த்தைகளை முன்னெடுத்துள்ளது. வடமேல் மாகாண ஆளுநர் எட்மிரல் ஒப் த பீல்ட் வசந்த கரண்ணாகொட தலைமையில் பேச்சுவார்த்தை இடம்பெற்றது. இதன்போது வடமேல் மாகாணத்தை பிரதிநிதித்துவப்படுத்தும் பாராளுமன்ற உறுப்பினர்களும், அரச அதிகாரிகளும் குறித்த பேச்சுவார்த்தையில் கலந்துகொண்டனர். ", "URL": "https://www.itnnews.lk/2023/10/05/444906/", "Category": "Breaking News,தேசிய செய்திகள்", "Parent URL": null}