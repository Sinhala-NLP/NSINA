{"Source": "ITN news", "Timestamp": "ඔක්තෝබර් 6, 2022 20:21", "Headline": "ශ්‍රී ලංකා මලළ ක්‍රීඩා සංගමයට සියවසක් පිරීම නිමිත්තෙන්  මුද්දරයක්", "News Content": "ශ්‍රී ලංකා තැපැල් දෙපාර්තමේන්තුව මඟින් ඔක්තොම්බර් 09 දිනට යෙදෙන ලෝක තැපල් දිනයට සමඟාමිව පවත්වන කොළඹ මුද්දර දැක්ම ” Colombo Stamp Show ” මුද්දර ප්‍රදර්ශනය කොලඹ තැපැල් දෙපාර්තුමේන්තු මූලස්ථානයේදී විවෘත කරනු ලැබුවා. තැපැල්පති රංජිත් ආරියරත්න මැතිතුමාගේ ආරාධනයෙන් මෙම අවස්ථාවට ජනමාධ්‍ය හා ප්‍රවාහන අමාත්‍යය බන්දුල ගුනවර්ධන , ක්‍රීඩා රාජ්‍ය අමාත්‍ය රෝහණ දිසානායක , ජනමාධ්‍ය රාජ්‍ය අමාත්‍ය ශාන්ත බණ්ඩාර ඔලිම්පික් පදක්කම් ලාභී මලල ක්‍රීඩිකා සුසන්තිකා ජයසිංහ ඇතුළු සම්භාවනීය පිරිසක් ද මෙම අවස්ථාවට සහභාගි වුණා. ඔක්තෝම්බර් 06 වනදා  සිට 09 වෙනිදින දක්වා දින 03 මුද්දර ප්‍රදර්ශන, හා තැපැල් කෞතුකාගාර නැරඹීමට හා මුද්දර මිලදීගැනීමට ගැනීමටත් මෙහිදී අවස්ථාව උදා වෙනවා. මෙහිදී අදහස් දැක්වූ  තැපල්පති රංජිත් ආරියරත්න ප්‍රකාශ කළේ මුද්දර ප්‍රතිපත්තිය සංශෝධනයක් කරන්න බලාපොරොත්තු වන බවයි.\nශ්‍රී ලංකා මලල ක්‍රීඩා සංගමයට සියවසක් පිරීම නිමිත්තෙන්  මුද්දරයක් නිකුත් කිරීමද මෙහිදී සිදු වුණා.   ", "URL": "https://www.itnnews.lk/2023/10/05/439170/", "Category": "දේශීය පුවත්", "Parent URL": null}