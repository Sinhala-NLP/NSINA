{"Source": "ITN news", "Timestamp": "නොවැම්බර් 18, 2022 09:49", "Headline": "උතුරු කොරියාව තවත් අන්තර් මහද්වීපික මිසයිලයක් අත්හදා බලයි", "News Content": "උතුරු කොරියාව තවත් අන්තර් මහද්වීපික මිසයිලයක් අත්හදා බලා තිබෙනවා. උතුරු කොරියාව අත්හදා බලා ඇති නවතම මිසයිලයේ ජපානයේ හොකයිඩෝ දූපත ආසන්නයට වැටී තිබෙනවා. උතුරු කොරියා අගනුවර වන පියොං යැන් ආසන්නයේ සිටයි මිසයිලය මුදා හැර ඇත්තේ. මෙම සිද්ධිය සම්බන්ධයෙන් කලාපීය රටවල් අතර දැඩි උණුසුම් තත්ත්වයක් ඇති වුණා. කාම්බෝජයේ පැවති ආසියාන් සමුළුවේ දී ඇමරිකා එක්සත් ජනපදය, ජපානය සහ දකුණු කොරියාව යන රටවල රාජ්‍ය නායකයන් හමු වී උතුරු කොරියා මිසයිල වැඩපිළිවෙළ සම්බන්ධයෙන් විශේෂ සාකච්ඡාවක ද නිරත වුණා. ඉදිරියේ දී රටවල් තුන එක් ව උතුරු කොරියාවට එරෙහි ව ඒකාබද්ධ වැඩපිළිවෙළක් ක්‍රියාත්මක කරන බවටයි එහි දී තීරණය කෙරුණේ.   ", "URL": "https://www.itnnews.lk/2023/10/05/446325/", "Category": "Breaking News,ජාත්‍යන්තර පුවත්", "Parent URL": null}