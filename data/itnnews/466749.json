{"Source": "ITN news", "Timestamp": "මාර්තු 9, 2023 18:02", "Headline": "චීනයෙන් ලබාදීමට එකඟ වූ පාසල් නිල ඇඳුම් සියලුම තොග ලබා දී අවසන්", "News Content": "පාසල් නිල ඇඳුම් ලබාදීමට චීන රජයෙන් මෙරටට ලබාදීමට එකඟ වූ සියලු පාසල් නිල ඇඳුම් සම්පුර්ණ තොගය ලබා දී තිබෙනවා. ඒ අනුව ඉදිරි පාසල් වාරය ආරම්භ කිරීමට පෙර සියලු නිල ඇදුම් ලබා දෙන බවයි අමාත්‍යවරයා පවසන්නේ. මෙම වසරට අදාළ පාසල් නිළ ඇදුම් වලින් 70%ක් ලබා දීමට චීන රජය එකඟ වී තිබුණා. මේ වන විට එම සියලු නිල ඇදුම් රෙදි තොග ලබා දී අවසන් කර තිබෙනවා. චීන තානාපති ෂින්හොන්ක් මහතා විසින් අමාත්‍ය සුසිල් ප්‍රේමජයන්ත මහතා වෙත මෙම නිල ඇඳුම් තොග ලබා දීම අධ්‍යාපන අමාත්‍යාංශයේ දී සිදු කෙරුණා. ඒ අනුව නිල ඇඳුම් බෙදා දීම කඩිනම් කර ඉදිරි පාසල් වාරයට පෙර නිල ඇඳුම් ලබා දී අවසන් කිරීම සැලසුම බවයි අමාත්‍යවරයා සදහන් කරන්නේ. මේ අතර පෙළ පොත් මුද්‍රණය පිළිබඳ සොයා බැලීමට අමාත්‍ය සුසිල් ප්‍රේමජයන්ත මහතා රජයේ මුද්‍රණ නීතිගත සංස්ථාවේ නිරීක්ෂණ චාරිකාවකට සහභාගී වුණා. ඉන්දීය ණය ආධාර යටතේ පෙළ පොත් මුද්‍රණය සිදු කෙරෙන අතර මෙම නිරීක්ෂණ චාරිකාවට ඉන්දීය මහකොමසාරිස් ගෝපාල් බග්ලේ මහතා ද සහභාගී වුණා. මුද්‍රණ නීතිගත සංස්ථාව පෙළ පොත් මුද්‍රණයේ දී කළ කාර්ය අගය කළ අමාත්‍යවරයා එම ආයතනය ලාබ ලබන තත්ත්වයට පත් කරන බවයි ප්‍රකාශ කළේ. මුද්‍රණය කර අවසන් කෙරුණු පෙළ පොත් බෙදා හැරීම සදහා භාරදීම ද මෙහිදි සිදු කෙරුණා. ", "URL": "https://www.itnnews.lk/2023/10/05/466749/", "Category": "Breaking News,දේශීය පුවත්", "Parent URL": null}