{"Source": "ITN news", "Timestamp": "සැප්තැම්බර් 6, 2022 16:32", "Headline": "අවධානමට පෙර සූදානම් වෙන්න – ජනපති දිසාපතිවරුන්ට දන්වයි", "News Content": "ආපදා තත්වයන්ට පූර්ව සූදානම් වීමට අවශ්‍ය කටයුතු සම්පාදනය කරන ලෙස සියලු දිස්ත්‍රික් ලේකම්වරුන්ට දැනුම් දෙන්නැයි ජනාධිපති රනිල් වික්‍රමසිංහ මහතා ජනාධිපති ලේකම්වරයාට උපදෙස්  දී තිබෙනවා. ජනාධිපතිතුමාගේ උපදෙස් මත ජනාධිපති ලේකම් සමන් ඒකනායක මහතා අදාළ අමාත්‍යාංශ හා දෙපාර්තමේන්තු වෙත මේ සම්බන්ධයෙන් ඍජු නියෝග ලබා දෙන ලෙස රාජ්‍ය පරිපාලන ස්වදේශ කටයුතු පළාත් සභා හා පළාත් පාලන අමාත්‍යාංශයේ ලේකම්වරයා වෙත දැනුම් දී තිබෙනවා. දිස්ත්‍රික්ක 25ක්ම ආවරණය කරමිනුයි වැඩපිළිවෙල ක්‍රියාත්මක වන්නේ. ඒ අනුව දිස්ත්‍රික් කාර්යාල මූලිකව කළමනාකරණ සම්බන්ධීකරණ ඒකක හා ඊට තාක්ෂණික සහය දක්වන භූ විද්‍යා හා පතල් කාර්යාංශය කාලගුණ විද්‍යා දෙපාර්තමේන්තුව හා ගොඩනැගිලි පර්යේෂණ ආයතන මේ සම්බන්ධයෙන් ක්‍රියාත්මක වනු ඇත. එමෙන්ම හදිසි හදිසි ආපදා තත්වයන්ගෙන් වැළකී ජන ජීවිතය පවත්වාගෙන යාමට අවශ්‍ය සියලු පියවර ගන්නා ලෙසයි මෙහි දී උපදෙස් දී ඇත්තේ. එමෙන්ම ආපදා තත්වයන් දැනුවත් කිරීම සදහා 117 දුරකතන අංකය සහ  ආපදා සහන සේවා මධ්‍යස්ථානය ද පැය 24 පුරාම සක්‍රිය කිරීමට කටයුතු කර තිබෙනවා.       ", "URL": "https://www.itnnews.lk/2023/10/05/433421/", "Category": "Breaking News,දේශීය පුවත්", "Parent URL": null}