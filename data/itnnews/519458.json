{"Source": "ITN news", "Timestamp": "සැප්තැම්බර් 29, 2023 13:45", "Headline": "ටිපර් රථයක් මෝටර් රථයක ගැටෙයි – පස් දෙනෙකුට තුවාල", "News Content": "ටිපර් රථයක ගැටුණු මෝටර් රථයක් හැමිල්ටන් ඇලට වැටීමෙන් එකම පවුලේ සිව් දෙනෙකු ඇතුළු පස් දෙනෙකු තුවාල ලැබුවා. නාත්තන්ඩිය මීගමුව ප්‍රධාන මාර්ගයේ තුම්මෝදර ප්‍රදේශයේදී අධික වේගයෙන් පැමිණි ටිපර් රථයක් මෝටර් රථයක ගැටී තිබෙනවා. ඒ සමඟම මෝටර් රථය හැමිල්ටන් ඇලට පෙරළී ඇති බවයි පොලිසිය පවසන්නේ. ටිපර් රථයේ රියදුරු අධික වේගයෙන් රථය ධාවනය කර ඇති අතර එය ඔහුගේ පාලනයෙන් මිදී යතුරුපැදියක ද ගැටණු රථය මෝටර් රථයේද ගැටී තිබෙනවා. ටිපර් රථයේ රියදුරු බීමත්ව සිටි බවත් ඔහු අත්අඩංගුවට ගත් බවත් මාරවිල පොලිසිය සඳහන් කළා.       ", "URL": "https://www.itnnews.lk/2023/10/05/519458/", "Category": "Breaking News,දේශීය පුවත්", "Parent URL": null}