{"Source": "ITN news", "Timestamp": "நவம்பர் 2, 2022 14:38", "Headline": "இறக்குமதி செய்யப்படும் 5 உற்பத்திகளுக்கான அதிகபட்ச சில்லரை விலை நிர்ணயிக்கப்பட்ட வர்த்தமானி அறிவித்தல்..", "News Content": "நாட்டுக்கு இறக்குமதி செய்யப்படும் பொருட்கள் மற்றும் 5 உற்பத்திகளுக்கான அதிகபட்ச சில்லரை விலை நிர்ணயிக்கப்பட்ட வர்த்தமானி அறிவித்தல் வெளியிடப்பட்டுள்ளது. கேக், பிஸ்கட், திண்பண்டங்கள், ச்சொக்கலெட் மற்றும் வாசனை சவர்க்காரங்கள் என்பவற்றுக்கான அதிகபட்சி சில்லரை விலை நிர்ணயிக்கப்பட்டுள்ளது. நேற்றைய தினம் முதல் அமுலுக்கு வரும் வகையில் குறித்த வர்த்தமானி அறிவித்தல் பாவனையாளர் அலுவல்கள் அதிகார சபையினால் வெளியிடப்பட்டுள்ளது. அதனடிப்படையில் இறக்குமதி செய்யப்படும் குறித்த பொருட்கள் மற்றும் உற்பத்திகள், நாட்டுக்கு கொண்டுவரப்படும் சந்தர்ப்பங்களில் இறக்குமதியாளர்களால் பாவனையாளர் அலுவல்கள் அதிகார சபையில் சமர்ப்பிக்கப்பட்டு, அனுமதி பெறப்பட்டதன் பின்னர் அதிகபட்ச சில்லரை விலை, இறக்குமதியாளர்களின் பெயர் மற்றும் முகவரி என்பன தெளிவாக ஆங்கிலத்தில் குறிப்பிடப்பட வேண்டுமெனவும் வர்த்தமானி அறிவித்தலில் குறிப்பிடப்பட்டுள்ளது. ", "URL": "https://www.itnnews.lk/2023/10/05/443800/", "Category": "Breaking News,தேசிய செய்திகள்,வணிகம்", "Parent URL": null}