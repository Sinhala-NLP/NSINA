{"Source": "ITN news", "Timestamp": "මැයි 19, 2021 19:05", "Headline": "මාත්‍රා කවලම් කර ගන්න එපා! – කොවිඩ් වැළඳී සුවය ලැබූවන්ද එන්නත ගත යුතුයි", "News Content": "ඇස්ට්‍රා සෙනෙකා එන්නතේ පළමු මාත්‍රාව  ලබාගත් පුද්ගලයන් දෙවන මාත්‍රාව ලෙස සයිනොෆාම් එන්නත ලබා ගැනීමෙන් වැලකිය යුතු බව සෞඛ්‍ය අමාත්‍යංශයේ නියෝජ්‍ය අධ්‍යක්ෂ ජෙනරාල් වෛද්‍ය එස් එම් ආර්නොල්ඩ් මහතා කොළඹ අද පැවැත්වුණු  මාධ්‍ය හමුවකදී අවධාරණය කළා. ගර්භනී මව්වරුන්ට එන්නත් ලබාදීමේ කටයුතු ලගදීම ආරම්භ කරන බවයි එම මාධ්‍ය හමුවට එක්වූ පවුල් සෞඛ්‍ය කාර්යාංශයේ අධ්‍යක්ෂ විශේෂඥ වෛද්‍ය චිත්‍රමාලිද සිල්වා මහත්මිය සදහන් කළේ. කොවිඩ් වෛරසය සදහා ප්‍රතිශක්තිකරන එන්නත් දෙකම ලබා ගත්ත ද රෝගය වැළදීමේ අවදානම සම්පූර්ණයෙන්ම පහව නොයන බව කොළඹ පැවැති මාධ්‍ය හමුවකට එක්වූ විශේෂඥ වෛද්‍ය දීපාල් පෙරේරා මහතා සදහන් කළා. එන්නත මගින් ලැබෙන්නේ ආරක්ෂාවක් පමණක් බවයි ඒ මහතා පැවසුවේ. සෞඛ්‍ය අමාත්‍යාංශයේ වසංගත රෝග ඒකකය නිකුත් කළ නිවේදනයකට අනුව මේ වන විට නවලක්‍ෂ විසිපන්දහස් දෙසීය හතළිස් දෙදෙනෙකුට කොවිෂීල්ඩ් එන්නතේ පළමු මාත්‍රාව ලබා දී අවසන්. එම එන්නතේ දෙවන මාත්‍රාව ද දෙලක්‍ෂ අනූහත්දහස් හයසිය අසූ හය දෙනෙකුට ලබා දී තිබෙනවා. සයිනොෆාම් එන්නත ද හාරලක්‍ෂ පනස් හත් දහස් අටසිය හතළිස් දෙනෙකුට ලබා දීමට හැකි වුණා. එහි 2 වන මාත්‍රාව 2435 දෙනෙකු මේ වන විට ලබාගෙන තිබෙනවා. ස්පුට්නික් වී එන්නත ලබා දී ඇති සංඛ්‍යාව 14917 ක්. ", "URL": "https://www.itnnews.lk/2023/10/05/338052/", "Category": "Breaking News,දේශීය පුවත්", "Parent URL": null}