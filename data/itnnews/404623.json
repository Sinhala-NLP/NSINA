{"Source": "ITN news", "Timestamp": "මාර්තු 30, 2022 12:16", "Headline": "වත්මන් අර්බුදයට මුහුණදෙන්න ජනතාවට ශක්තියක් ඇතැයි ජනපති දැඩි විශ්වාසයක", "News Content": "ශ්‍රී ලංකාව තුළ මතුව ඇති වත්මන් අර්බුදවලට මුහුණ දීමට ශ්‍රී ලාංකික ජනතාවට ශක්තියක් ඇති බව ජනාධිපති ගෝඨාභය රාජපක්ෂ මැතිතුමා පවසනවා. තමාට එම ජනතාව පිළිබද විශ්වාසයක් පවතින බවයි රාජපක්ෂ මැතිතුමා පවසන්නේ. කොළඹ පැවැත්වෙන බිම්ස්ටෙක් සමුලුව අමතමිනුයි ජනාධිපතිතුමා මේ බව සදහන් කළේ. කොළඹ බණ්ඩාරනායක ජාත්‍යන්තර සම්මන්ත්‍රණ ශාලාවේ පැවැත්වෙන බිම්ස්ටෙක් සමුළුවේ  අවසන් දිනය අදයි. බිම්ස්ටෙක් ප්‍රඥප්තියටද මෙහිදී අත්සන් තැබුවා. ශ්‍රී ලංකාවේ සභාපතිත්වයෙන් පැවැත්වෙන බහුආංශික තාක්ෂණික සහ ආර්ථික සහයෝගීතාව සදහා බෙංගාලබොක්ක ආශ්‍රිත රටවල සංවිධානයෙන් පැවැත්වෙන බිම්ස්ටෙක් සමුළුව පුරා දින 03 ක් කොළඹදී පැවැත්වුණා. සමුළුවේ මුලසුන දරුවේ ජනාධිපති ගෝඨාභය රාජපක්ෂ මැතිතුමායි. වීඩියෝ තාක්ෂණය ඔස්සේ පැවැත්වෙන සමුළුවට බිම්ස්ටෙක් සාමාජික රටවල නායකයින් එක්ව සිටියා.       ", "URL": "https://www.itnnews.lk/2023/10/05/404623/", "Category": "දේශීය පුවත්", "Parent URL": null}