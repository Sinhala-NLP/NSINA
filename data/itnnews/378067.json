{"Source": "ITN news", "Timestamp": "නොවැම්බර් 23, 2021 14:50", "Headline": "බල්ගේරියාවේ සිදුවූ බස් අනතුරකින් 45 දෙනෙකු ජීවිතක්ෂයට", "News Content": "බල්ගේරියාවේ සිදුවූ බස් රථ අනතුරකින් පුද්ගලයින් 45 දෙනෙකු ජීවිතක්ෂයට පත්ව ඇති බව විදෙස් මාධ්‍ය සදහන් කරනවා. මිය ගිය පිරිස අතරට දරුවන් දොලොස් දෙනෙකු ද ඇතුළත්. බස් රථය මාර්ග බාධකයක ගැටීමෙන් අනතුරුව ගිනි ගෙන ඇති බවටයි විදෙස් මාධ්‍ය සදහන් කරන්නේ. කෙසේ වුවද බස් රථය ගිනි ගැනීම හේතුවෙන් අනතුරට ලක් වූයේ ද නැතිනම් අනතුරට ලක්වීමෙන් පසු ගිනි ගත්තේ ද යන්න පැහැදිලි නොමැති බව අභ්‍යන්තර කටයුතු අමාත්‍යංශය සදහන් කරනවා. අනතුරෙන් පුද්ගලයින් හත් දෙනෙකු දිවි බේරා ගැනීමට සමත්ව ඇති අතර ඔවුන් ද පිළිස්සුම් තුවාල ලබා ඇති බවයි වාර්තා වන්නේ. සිද්ධිය සම්බන්ධයෙන් පුළුල් පරීක්ෂණයක් මේ වනවිටත් ආරම්භ කර තිබෙනවා.     ", "URL": "https://www.itnnews.lk/2023/10/05/378067/", "Category": "ජාත්‍යන්තර පුවත්", "Parent URL": null}