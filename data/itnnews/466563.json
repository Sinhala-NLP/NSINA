{"Source": "ITN news", "Timestamp": "மார்ச் 9, 2023 11:19", "Headline": "மகனை சவரகத்தியால் தாக்கிய தந்தை", "News Content": "  குடும்பத்தகராறு காரணமாக தந்தை ஒருவர் மகனை சவரக்கத்தியால் வெட்டிய சம்பவமொன்று பசறை கோணகலை பகுதியில் பதிவாகியுள்ளது. நான்கு பிள்ளைகளின் தந்தை ஒருவர் கைது செய்யப்பட்டுள்ளார். இடது கை மற்றும் வயிற்றுப்பகுதியில் பலத்த காயங்களுடன் மகன் பசறை வைத்தியசாலையில் அனுமதிக்கப்பட்டு பின்னர் மேலதிக சிகிச்சைகளுக்காக பதுளை பொது வைத்தியசாலையில் சேர்க்கப்பட்டு தற்போது கண்டி வைத்தியசாலைக்கு மாற்றப்பட்டுள்ளார். 49 வயதுடைய தந்தை ஒருவரே 17 வயதுடைய மகனை சவரக்கத்தியால் வெட்டிக் காயப்படுத்தியுள்ளார். கைது செய்யப்பட்டுள்ள நபரை நீதிமன்றில் முன்னிலைப்படுத்த பொலிஸார் நடவடிக்கைகளை மேற்கொண்டு வருகின்றனர். ", "URL": "https://www.itnnews.lk/2023/10/05/466563/", "Category": "Breaking News,தேசிய செய்திகள்", "Parent URL": null}