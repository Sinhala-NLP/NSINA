{"Source": "ITN news", "Timestamp": "අගෝස්තු 28, 2021 11:54", "Headline": "අද සහ හෙට ආර්ථික මධ්‍යස්ථාන විවෘතයි", "News Content": "දිවයිනේ සියලු ආර්ථික මධ්‍යස්ථාන අද සහ හෙට තොග වෙළදාම සදහා විවෘතව පවතිනවා. දඹුල්ල ආර්ථික මධ්‍යස්ථානයේ කටයුතු ඊයේ මධ්‍යම රාත්‍රී 12ට ආරම්භ වූ අතර අද උදෑසන වන විට එළවළු සහ පළතුරු කිලෝග්‍රෑම් ලක්ෂ 10 ක් අලෙවි වී ඇති බවයි එම මධ්‍යස්ථාන නිලධාරීන් සදහන් කළේ. කොළඹ මැනිං වෙළපොල හා විශේෂ ආර්ථික මධ්‍යස්ථානයට ද එළවළු සහ පළතුරු තොග වැඩි වශයෙන් ලැබී තිබුණා. එළවළු පළතුරු මිලදී ගැනීම සදහා ජංගම වෙළදරත වැඩි වශයෙන් පැමිණ තිබෙන අයුරුදු දැක ගත හැකි වූ අතර එළවළු තොග සාධාරණ මිලට පාරිභෝගිකයාට ලබා දෙන ලෙසයි මැනිං වෙළදපොල ව්‍යාපාරිකයන් ඉල්ලා සිටින්නේ. බෝකුන්දර විශේෂ ආර්ථීක මධ්‍යස්ථානය ද අද උදෑසන වෙළඳ කටයුතු සදහා විවෘත කෙරුණා. එළවළු මෙන්ම අනිකුත් අත්‍යවශ්‍ය ආහාර ද්‍රව්‍ය ද වැඩි වශයෙන් එම මධ්‍යස්ථානයට ලැබී තිබුණ අතර සෞඛ්‍ය නීති පිළිපදිමින් වෙළද කටයුතු සිදු කිරීමටයි  පියවර ගෙන තිබුණේ. තඹුත්තේගම විශේෂ ආර්ථික මධ්‍යස්ථානයද අද පෙරවරු 4 සිට තොග වෙළදාම සදහා විවෘත කෙරුණ බව එහි සභාපති සුනිල් සෙනෙවිරත්න මහතා ප්‍රකාශ කළා. එළවළු මිලද යම් මට්ටමකට පහළ බැස තිබූ අතර එළවළු මිලදී ගැනීම සදහා වෙළෙදුන් වැඩි වශයෙන් පැමිණ සිටින ආකාරය දක්නට ලැබුණා. ", "URL": "https://www.itnnews.lk/2023/10/05/358822/", "Category": "දේශීය පුවත්", "Parent URL": null}