{"Source": "ITN news", "Timestamp": "මාර්තු 14, 2023 14:19", "Headline": "අක්කරයක් සඳහා ඩීසල් ලීටර් 6 ක්", "News Content": "අස්වනු නෙලීම සඳහා ගොවි ජනතාවට අවශ්‍ය ඉන්ධන තොග මෙරටට ලබා දීමට චීන රජය පියවර ගත්තා. එම ඉන්ධන ගොවි ජනතාව වෙත ලබාදීම ප්‍ර දේශ කිහිපයකදී සාර්ථකව සිදු කෙරුණා. බණ්ඩාරගම ගොවිජන සේවා බලප්‍ර දේශය හා පමුණුගම ගොවිජන සේවා බල ප්‍රදේශයේ ගොවීන් 1100කට වැඩි පිරිසකට ඩීසල් ලීටර් 5826 ක් ලබාදීම සිදු කෙරුණා. අක්කරයක් සඳහා ඩීසල් ලීටර් 6 බැගින් මෙහිදී නිකුත් කෙරුණා. පොළොන්නරුව මින්නේරිය ගොවිජන ව්‍යාපාරයේ හිගුරක්ගොඩ ගොවීන් 2871 දෙනෙකු සදහා ඉන්ධන ලීටර් විසිදහස් හයසිය අනූහතරක් බෙදා දීමට නියමිතයි. මේ වන විට එම ඉන්ධන ගොවීන් වෙත ලබාදීම අඛණ්ඩව සිදු කෙරෙනවා. ", "URL": "https://www.itnnews.lk/2023/10/05/467991/", "Category": "දේශීය පුවත්", "Parent URL": null}