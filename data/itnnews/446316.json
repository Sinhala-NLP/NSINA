{"Source": "ITN news", "Timestamp": "නොවැම්බර් 17, 2022 21:42", "Headline": "ඉරානයේ වරාය ක්ෂේත්‍රයේ රැකියා සඳහා ශ්‍රී ලාංකික පුහුණු ශ්‍රමිකයන් බඳවා ගැනීමට සාකච්ඡා", "News Content": "ඉරානයේ වරාය ක්ෂේත්‍රයේ රැකියා සදහා ශ්‍රී ලාංකික පුහුණු ශ්‍රමිකයන් බදවා ගැනීමට සාකච්ඡා පවත්වන බව අමාත්‍ය නිමල් සිරිපාල ද සිල්වා මහතා පවසනවා. අමාත්‍යවරයා හා ඉරාන තානාපති  විශ්වනාත් අපොන්සු මහතා අතර හමුවක් අද අමාත්‍යාංශයේදී පැවැත්වුණා.එහිදී වරාය ක්ෂේත්‍රයේරැකියා සම්බන්ධයෙන් සාකච්ඡා වී තිබෙනවා. ඉරානයේ ප්‍රධාන වරායන් 6 ක් පවතින අතර ඒවායෙහි රැකියා රැක් පවතින බවයි ඉරාන තානාපතිවරයා මෙහිදී සදහන් කර තිබෙන්නේ. දැනටමත් වරාය හා නාවික අමාත්‍යාංශය තරුණ තරුණියන්ට අවශ්‍ය පුහුණු වැඩසටහන් ආරම්භ කර ඇති බවත් ලබන වසරේ මුල් මාස 6 වන විට පුහුණු ශ්‍රමිකයන් ඉරානයට යැවීම සදහා වැඩපිලිවෙලක් සකස් කර ඇති බව අමාත්‍ය නිමල් සිරිපාල ද සිල්වා මහතා මෙහිදී සදහන් කර තිබෙනවා. එමෙන්ම ඉරානයේ ටෙහරාන් නගරයේ සිට සෘජු ගුවන් ආරම්භ කිරීම පිළිබදවත් මෙහිදී සාකච්ඡා වුණා.   ", "URL": "https://www.itnnews.lk/2023/10/05/446316/", "Category": "දේශීය පුවත්", "Parent URL": null}