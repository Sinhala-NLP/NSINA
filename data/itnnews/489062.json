{"Source": "ITN news", "Timestamp": "ජූනි 4, 2023 17:25", "Headline": "ජෙරම් ප්‍රනාන්දුගේ බිරිඳ සහ දියණියන් දෙදෙනා දිවයිනට", "News Content": "ආගමික සහජීවනයට බාධාවන අයුරින් ප්‍රකාශ නිකුත් කළ දේවගැනී ජෙරම් ප්‍රනාන්දුගේ බිරිඳ සහ දියණිය මෙරටට පැමිණ ඇති බව වාර්තා වනවා. සිංගප්පූරුවේ සිට දේවගැතිවරයා නොමැතිව පවුලේ සාමාජිකයින් පමණක් මෙරටට පැමිණ ඇති බවයි සදහන් වන්නේ. දේවගැති ජෙරම් ප්‍රනාන්දු විවිධ ස්ථානවල සම්මන්ත්‍රණ පවත්වමින් බුදුන් වහන්නසේට මෙන්ම වෙනත් ආගම්වලට නිගරුවන අන්දමින් ප්‍රකාශ නිකුත් කර තිබුණා. ඊට එරෙහි වූ විවිධ පාර්ශ්ව ඔහු අත්අඩංගුවට ගන්නා ලෙස ඉල්ලමින් අපරාධ පරීක්ෂණ දෙපාර්තමේන්තුවට පැමිණිලි ඉදිරිපත් කළා. ජනාධිපතිවරයාගේ ද උපදෙස් මත විශේෂ පරීක්ෂණයක් ක්‍රියාත්මක කෙරෙනවා. කෙසේ වුවත්  ජෙරම් ප්‍රනාන්දු දේවගැතිවරයාට විදෙස් ගමන් තහනමක් ද පැනවුණු අතර ඒවනවිටත් ඔහු විදෙස් ගතවී සිටියා. ඔහු යළි මෙරටට පැමිණෙන අවස්ථාවේ අත්අඩංගුවට ගැනීමේ හැකියාව පවතින බවටයි පොලිස් මාධ්‍ය ප්‍රකාශකවරයා ප්‍රකාශ කළේ. එම පසුබිම හමුවේ ඔහු නොමැතිව ඔහුගේ පවුලේ සාමාජිකයින් මෙරටට පැමිණ තිබෙනවා.       ", "URL": "https://www.itnnews.lk/2023/10/05/489062/", "Category": "දේශීය පුවත්", "Parent URL": null}