{"Source": "ITN news", "Timestamp": "ජූනි 9, 2021 11:18", "Headline": "කාබනික පොහොර වගාවට යොමු වීමට ගොවි ජනතාව පෙළ ගැසෙයි", "News Content": "නිරෝගිමත් අනාගත පරපුරක් බිහි කිරීමේ අරමුණෙන් කාබනික පොහොර වගාවට යොමු වීමට රජය ගත් තීරණය ක්‍රියාත්මක කිරීමට ගොවි ජනතාව පෙළ ගැසෙමින් සිටිනවා. කාබනික පොහොර යෙදීමෙන් සාර්ථක අස්වැන්නක් ලබා ගත හැකි බවයි ගොවි ජනතාව පවසන්නේ. මේ සදහා රටම එක්විය යුතු බවයි විශේෂඥවරුන් පෙන්වා දෙන්නේ. වස විසෙන් තොර වී වගාවකට සැරසෙමු, යන තේමාවෙන් කාබනික පොහොර යෙදූ ආදර්ශ වී වගාවකට ගොවි ජනතාව පෙළ ගස්වමින් මැදිරිගිරිය කුසුම් පොත ගොවි සංවිධානය මගින්වගා කළ කුඹුරු අක්කර 40කට කාබනික දියර පොහොර යෙදීම සිදු කෙරුණා. ඒ රාජ්‍ය අමාත්‍ය රොෂාන් රණසිංහ මහතාගේ ප්‍රධානත්වයෙන්. මත්ස්‍ය අවශේෂ කොටස් පමණක් යොදා ගනිමිනුයි ගොවි ජනතාව මෙම දියර සකස් කර තිබෙන්නේ.   ", "URL": "https://www.itnnews.lk/2023/10/05/341559/", "Category": "දේශීය පුවත්", "Parent URL": null}