{"Source": "ITN news", "Timestamp": "ඔක්තෝබර් 17, 2022 19:12", "Headline": "ශ්‍රී ලංකාවේ අධ්‍යාපන ප්‍රතිසංස්කරණය සදහා බෙලරූස් රාජ්‍යයේ පූර්ණ සහාය", "News Content": "ශ්‍රී ලංකාවේ අධ්‍යාපන ප්‍රතිසංස්කරණය සදහා පූර්ණ සහයෝගය ලබාදෙන බව බෙලරූස් රාජ්‍ය පවසනවා. අධ්‍යාපන ක්ෂේත්‍රයට අදාළව දෙරට අතර අවබෝධතා ගිවිසුමකට අත්සන් තැබීමට ද නියමිතයි. බෙලරූස් රාජ්‍යයේ නිල සංචාරයක නිරත අමාත්‍ය ආචාර්ය සුසිල් ප්‍රේමජයන්ත මහතා එරට අධ්‍යාපන අමාත්‍ය ඇන්ඩ්‍රියි අයි ඉවනැට්ස් මහතා හමුවුණා. බෙලරූස්හි උසස් අධ්‍යාපනයේ නිරත ශ්‍රී ලාංකික සිසුන්ගේ සුබසාධනය සම්බන්ධයෙන් මෙහිදී සාකච්ඡා කෙරුණා. දෙරටේ අධ්‍යාපන අමාත්‍යංශ අතර අවබෝධතා ගිවිසුමක් අත්සන් කිරීම මෙන්ම විශ්වවිද්‍යාල අතර සහයෝගීතාව වර්ධනය කිරීමට ද නියමිතයි. වත්මනට ගැලපෙන පරිදි ශ්‍රී ලංකාවේ පාසල් සහ විශ්වවිද්‍යාල විෂය නිර්දේශ යාවත් කිරීම සම්බන්ධයෙන් ද සුසිල් ප්‍රේමජයන්ත මහතා මෙහිදී කරුණු පැහැදිලි කළා.         ", "URL": "https://www.itnnews.lk/2023/10/05/441082/", "Category": "දේශීය පුවත්", "Parent URL": null}