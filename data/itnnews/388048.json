{"Source": "ITN news", "Timestamp": "ජනවාරි 11, 2022 11:38", "Headline": "ජාතික පුවත්පත් මානව සංවර්ධනයට දක්වා ඇති දායකත්වය පිලිබඳ සමීක්ෂණයක්", "News Content": "ශ්‍රී ලංකාවේ ජාතික පුවත්පත් මානව සංවර්ධනය කෙරෙහි දක්වා ඇති දායකත්වය පිලිබද සමීක්ෂණය රජයේ ප්‍රවෘත්ති දෙපාර්තමේන්තුවේදී එළි දැක්වුවා. වසර 100 ක් තුළ මෙරට ජාතික පුවත්පත් මානව සංවර්ධනයට දක්වා ඇති දායකත්වය පර්යේෂණාත්වකව මෙහිදී අධ්‍යයනය කර තිබෙනවා. සියක් අවුරුදු අධ්‍යයනයෙන් 2030ට මැයෙන් වූ මෙම පර්යේෂණය සිදු කර ඇත්තේ මිනිස්බල හා රැකි රක්ෂා දෙපාර්තමේන්තුව මඟින් ජාතික ලේඛණාරක්ෂක දෙපාර්තමේන්තුවේ සහයෝගයෙනුයි. මානව සම්පත් සංවර්ධන නිලධාරීන් 29 දෙනෙකුගේ දායකත්වයෙන් දත්ත එක් රැස් කිරීම සිදු කර තිබෙනවා. තරුණ හා ක්‍රීඩා අමාත්‍යාංශයේ ලේකම් අනුරාධ විජේකෝන්, රජයේ ප්‍රවෘත්ති අධ්‍යක්ෂ ජනරාල් ජ්‍යෙෂ්ඨ මාධ්‍යවේදී මොහාන් සමරනායක, මිනිස්බල හා රැකි රක්ෂා දෙපාර්තමේන්තුවේ අධ්‍යක්ෂ ජනරාල් අනූෂා ගෝකුල, ජ්‍යෙෂ්ඨ මාධ්‍යවේදී තිලකරත්න කුරුවිට බණ්ඩාර යන මහත්ම මහත්මීන් ඇතුළු  පිරිසක් මෙම අවස්ථාවට එක්ව සීටියා.       ", "URL": "https://www.itnnews.lk/2023/10/05/388048/", "Category": "දේශීය පුවත්", "Parent URL": null}