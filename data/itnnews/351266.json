{"Source": "ITN news", "Timestamp": "ජූලි 23, 2021 12:26", "Headline": "තේවිස් ගුරුගේ මහතාගේ 32 වැනි ගුණසමරුව වෙනුවෙන් වැඩසටහන් රැසක්", "News Content": "ස්වාධීන රූපවාහිනි නිසි බලධාරියා ලෙස සිටි තේවිස් ගුරුගේ මහතාගේ 32 වැනි ගුණසමරුව වෙනුවෙන් වැඩසටහන් රැසක් ක්‍රියාත්මක කෙරුණා. තේවිස් ගුරුගේ මහතාගේ ගුණ සමරුව වෙනුවෙන් ජයවඩනගම නාගරික වැඩිහිටි හා ළමා නිවාසයට අවශ්‍ය වියළි ආහාර මෙන්ම තවත් උපකරණ ලබා දුන්නා. මෙම වැඩිහිටි හා ළමා නිවාසයේ සිටින අයගේ ප්‍ර‌යෝජනය සදහා අත්වාරු හා ඇවිදීම පහසු කරන උපකරණ ස්වාධීන රූපවාහිනි මාධ්‍ය ජාලයේ ප්‍රධාන විධායක නිලධාරී නලින් නිශ්ශංක මහතා මාධ්‍ය ජාලයේ සුබසාධක සංගමය වෙත භාර දුන්නා. පසුව එම උපකරණ මෙන්ම වියළි ආහාර වැඩිහිටි හා ළමා නිවාසය වෙත භාර දීමට ක්‍රියා කෙරුණා. එම අවස්ථාවට ස්වාධීන රූපවාහිනි මාධ්‍ය ජාලයේ විධායක අධ්‍යක්ෂ හසන්ත හෙට්ටිආරච්චි,  සාමාන්‍යාධිකාරී අරුණ විජේසිංහ,  නියෝජ්‍ය සාමාන්‍යාධිකාරී ආනන්ද කුලරත්න යන මහත්වරුන් ඇතුලු නිලධාරීන් පිරිසක් එක්ව සිටියා. සුභ සාධක සංගමයේ සාමාජිකයින් පිරිසක් ද මීට එක්වුණා.       ", "URL": "https://www.itnnews.lk/2023/10/05/351266/", "Category": "දේශීය පුවත්", "Parent URL": null}