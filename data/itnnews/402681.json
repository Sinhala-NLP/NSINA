{"Source": "ITN news", "Timestamp": "மார்ச் 19, 2022 15:18", "Headline": "நாட்டில் தேயிலை உற்பத்தி அதிகரிப்பு..", "News Content": "நாட்டில் தேயிலை உற்பத்தி அதிகரித்துள்ளது. கடந்த மாதம் 18.16 மில்லியன் கிலோ தேயிலை உற்பத்தி செய்யப்பட்டுள்ளது. கடந்த வருடத்துடன் ஒப்பிடுகையில் 20 வீத வளர்ச்சியாகுமென இலங்கை தேயிலை சபை அறிவித்துள்ளது. கடந்த 2009ம் ஆண்டுக்கு பின்னர் பெப்ரவரி மாதத்தில் உற்பத்தி செய்யப்பட்ட அதிகளவான தேயிலைத் தொகையாகவும் இது பதிவாகியுள்ளது. இரசாயன உர பயன்பாடு தடை செய்யப்பட்டுள்ளது. இதனால் சேதனப்பசளையே பயன்படுத்தப்பட்டது. இதுவே தேயிலை உற்பத்தி அதிகரிக்க காரணமாக இருக்கலாமென நம்பப்படுகிறது. இதேவேளை ரஷ்யா – யுக்ரேன் மோதல் காரணமாக தேயிலை ஏற்றுமதிக்கு அழுத்தம் ஏற்பட்டுள்ளது. இலங்கையிலிருந்து தேயிலை கொள்வனவு செய்யும் முக்கிய நாடுகளாக ரஷ்யா மற்றும் யுக்ரேன் ஆகிய நாடுகள் காணப்படுகின்றன. மொத்த தேயிலை உற்பத்தியில் 10 வீதத்தை குறித்த இரு நாடுகளுமே கொள்வனவு செய்கின்றமை குறிப்பிடத்தக்கது. ", "URL": "https://www.itnnews.lk/2023/10/05/402681/", "Category": "Breaking News,தேசிய செய்திகள்,வணிகம்", "Parent URL": null}