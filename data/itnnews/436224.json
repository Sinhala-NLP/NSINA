{"Source": "ITN news", "Timestamp": "செப்டம்பர் 21, 2022 10:24", "Headline": "கடன் மறுசீரமைப்பு பேச்சுவார்த்தை", "News Content": "இந்தியாவுடன் கடன் மறுசீரமைப்பு பேச்சுவார்த்தை தொடங்கியுள்ளது. இந்தியாவுக்கும் இலங்கை அதிகாரிகளுக்கும் இடையிலான கடன் மறுசீரமைப்பு தொடர்பான முதல் கட்ட பேச்சுவார்த்தை கடந்த 16ஆம் திகதி நடைபெற்றதாக இலங்கைக்கான இந்திய உயர்ஸ்தானிகராலயம் அறிவித்துள்ளதாக ரொய்ட்டர்ஸ் செய்தி சேவை அறிவித்திருந்தது. அதன்படி, பேச்சுவார்த்தை சுமுகமாக நடத்தப்பட்டதாக இலங்கைக்கான இந்திய உயர்ஸ்தானிகராலயம் தெரிவித்துள்ளது. பொருளாதார நெருக்கடியில் சிக்கித் தவிக்கும் அண்டை நாடான இலங்கைக்கு நீண்டகால முதலீடுகள் மூலம் ஆதரவு வழங்கத் தயாராக இருப்பதாக இந்தியா தெரிவித்துள்ளது. இதேவேளை, இலங்கைக்கான இந்திய உயர்ஸ்தானிகராலயத்தின் பேச்சாளர் நேற்றைய தினம் ட்வீட் ஒன்றின் மூலம் “தேவைப்படும் எந்தவொரு சந்தர்ப்பத்திலும் ஆதரவை வழங்க இந்தியா தயாராக இருப்பதாக தெரிவித்துள்ளார். ", "URL": "https://www.itnnews.lk/2023/10/05/436224/", "Category": "அண்மைய செய்திகள்", "Parent URL": null}