{"Source": "ITN news", "Timestamp": "මැයි 20, 2021 11:28", "Headline": "පළාත් කිහිපයකට තද වැසි", "News Content": "උතුරු අන්දමන් සහ ඊසාන බෙංගාලබොක්ක මුහුදු ප්‍රදේශයේ  ඉදිරියේදී අඩුපීඩන තත්ත්වයක් වර්ධනය වීමේ වැඩි හැකියාවක් පවතින බව කාලගුණ විද්‍යා දෙපාර්තමේන්තුව නිවේදනය කරනවා. අනිද්දා දිනය තුළ මෙම අඩුපීඩන තත්ත්වය ඇති විය හැකි බවයි කාලගුණ අංශ සදහන් කළේ. එම අඩුපීඩන තත්ත්වයත් සමග පැය 72 ක කාලයක් තුළ සුළිකුණාටු වර්ධනය වීමේ ඉඩක් පවතින බවද කාලගුණ විද්‍යා දෙපාර්තමේන්තුව පවසනවා. හෙට සිට නැවත දැනුම් දෙනතුරු ඊසානදිග බෙංගාලබොක්ක ආශ්‍රිත මුහුදු ප්‍රදේශවල ධීවර සහ නාවික කටයුතුවලින් වැළකී සිටින ලෙස ද එම දෙපාර්තමේන්තුව  එම ප්‍රදේශවල ධීවර කටයුතුවල යෙදී සිටින පිරිස් ගොඩබිමට හෝ ආරක්ෂිත ස්ථානවලට පැමිණෙන ලෙසද දැනුම් දී තිබෙනවා. මේ අතර බස්නාහිර, සබරගමුව සහ මධ්‍යම පළාත්වලත් ගාල්ල  සහ මාතර දිස්ත්‍රික්කවලත් මිලිමීටර් 75 ඉක්මවූ තද වැසි ඇති විය හැකි බව කාලගුණ විද්‍යා දෙපාර්තමේන්තුව නිවේදනය කරනවා.   ", "URL": "https://www.itnnews.lk/2023/10/05/338137/", "Category": "කාලගුණ අනාවැකිය,දේශීය පුවත්", "Parent URL": null}