{"Source": "ITN news", "Timestamp": "පෙබරවාරි 24, 2022 12:17", "Headline": "යුක්රේන ජනපති රුසියානුවන්ගෙන් කළ ඉල්ලීම", "News Content": "රුසියාව විසින් යුරෝපයේ විශාලතම යුද්ධය යුක්රේනයට එරෙහිව ආරම්භ කර ඇති බව යුක්රේන ජනාධිපති විලෝඩිමියර් සෙලෙන්ස්කි පවසනවා. ඊට එරෙහිව කටයුතු කරන ලෙස තමා රුසියානුවන්ගෙන් ඉල්ලා සිටින බවයි යුක්රේන ජනාධිපතිවරයා වැඩිදුරටත් පවසන්නේ. ඊයේ රාත්‍රියේදී තමා රුසියා ජනාධිපති ව්ලැඩිමිර් පුටින් සමඟ සාකච්ඡා කිරීමට උත්සාහ කළ ද එය අසාර්ථක වූ බව යුක්රේන ජනාධිපතිවරයා පවසනවා. මේ වන විටත් යුක්රේන දේශසීමාවට රුසියා භට පිරිස් ලක්ෂ දෙකක් පමණ ඇතුළු වී ඇති බව යුක්රේන ජනාධිපතිවරයා පෙන්වා දෙනවා. පවතින තත්ත්වය නිශ්චිත වශයෙන්ම විග්‍රහ කිරීමට නොහැකි වුවත් ගෙවුනු පැය 48 ක කාලය තුළ යුක්රේනයට අයත් සියලුම දේශසීමා හරහා රුසියා හමුදා ක්‍රමයෙන් ඇතුළු වී අවසන් බවයි ඇමෙරිකා විදේශ ලේකම් ඇන්තනී බෙල්කන් ඊයේ පැවති ප්‍රවෘත්ති සාකච්ඡාවක් අමතමින් ප්‍රකාශ කර සිටියේ.     ", "URL": "https://www.itnnews.lk/2023/10/05/397404/", "Category": "Breaking News,ජාත්‍යන්තර පුවත්", "Parent URL": null}