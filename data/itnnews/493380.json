{"Source": "ITN news", "Timestamp": "ජූනි 20, 2023 13:16", "Headline": "ගිය වසරේ කෘෂි භෝග නිෂ්පාදන අපනයනයෙන් ඇ ඩො මිලියන 36ක්", "News Content": "කෘෂි අංශ නවීකරණ ව්‍යාපෘතිය මඟින් පසුගිය වසරේ කෘෂි භෝග නිෂ්පාදන අපනයනයෙන් ඇමෙරිකා ඩොලර් මිලියන 36ක් උපයා තිබෙනවා. කෘෂිකර්ම අමාත්‍යාංශය යටතේ ක්‍රියාත්මක කෘෂි අංශ නවීකරණ ව්‍යාපෘතිය මඟින් ක්‍රියාත්මක වගා ව්‍යාපෘති වල භෝග අපනයනය කිරීම සිදුවනවා. ගර්කින් / ඇඹුල් කෙසෙල් / අඹ / අන්නාසි / ගස්ලබු / මුරුංගා පත්‍ර හා ජම්බෝ පීනට්ස් ද ඒ අතර වනවා. මෙම ව්‍යාපෘති මඟින් පසුගිය වසරේ ඉපැයු විදේශ විනිමය පිළිබඳ වාර්තාවක් අමාත්‍ය මහින්ද අමරවීර මහතා ඉල්ලා සිටි අතර ඒ අනුව ලබා දී ඇති වාර්තාවේ දැක්වෙන්නේ කෘෂි අංශ නවීකරණ ව්‍යාපෘතිය මඟින් පසුගිය වසරේ දී භෝග අපනයනයෙන් ඇමෙරිකා ඩොලර් මිලියන 36ක් උපයා ඇති බවයි. මෙම වසර තුළ ඇඹිලිපිටිය හා සෙවනගල ප්‍ර දේශයන් හි ඇඹුල් කෙසෙල් හා කැවෙන්ඩිස් කෙසෙල් අක්කර 400ක වගා කිරීම සිදුවනවා. කෙසෙල් සැකසුම් මධ්‍යස්ථානයක් ද ආරම්භ කිරීමටයි සැලසුම් කර ඇත්තේ. ", "URL": "https://www.itnnews.lk/2023/10/05/493380/", "Category": "දේශීය පුවත්", "Parent URL": null}