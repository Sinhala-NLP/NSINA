{"Source": "ITN news", "Timestamp": "ஜூன் 7, 2022 12:19", "Headline": "விமானம் விடுவிக்கப்பட்டுள்ளமை தொடர்பில் ரஷ்ய வெளிவிவகார அமைச்சு இலங்கைக்கு நன்றி தெரிவிப்பு..", "News Content": "ரஷ்யாவின் எரோப்ளொட் விமான நிறுவனத்தின் விமானம் இலங்கையில் தடுத்துவைக்கப்பட்டு மீள விடுவிக்கப்பட்டுள்ளமை தொடர்பில் ரஷ்ய வெளிவிவகார அமைச்சு நன்றி தெரிவித்துள்ளது. அறிவிப்பொன்றை வெளியிட்டுள்ள அந்நாட்டு வெளிவிவகார அமைச்சு அவசர நிலைமைகளுக்கு மத்தியில் உடனடியாக செயற்பட்டு பிரச்சினைகளுக்கு தீர்வு வழங்கிய இலங்கையின் அனைத்து அரச அதிகாரிகளுக்கும் நன்றி தெரிவிப்பதாக சுட்டிக்காட்டப்பட்டுள்ளது. அயர்லாந்து நிறுவனத்தினால் முன்வைக்கப்பட்ட முறைப்பாட்டின் அடிப்படையில் கொழும்பு வணிக உயர் நீதிமன்றம் எரோப்ளொட் விமான நிறுவனத்திற்குரிய விமானம் இலங்கையிலிருந்து பயணிப்பதற்கு கடந்த 2ம் திகதி தடை விதித்தது. எனினும் நேற்றைய தினம் குறித்த இடைக்கால தடை உத்தரவு கொழும்பு வணிக உயர் நீதிமன்றத்தினால் நீக்கப்பட்டமை சுட்டிக்காட்டத்தக்கது. ", "URL": "https://www.itnnews.lk/2023/10/05/415484/", "Category": "Breaking News,தேசிய செய்திகள்", "Parent URL": null}