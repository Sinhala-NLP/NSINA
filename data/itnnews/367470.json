{"Source": "ITN news", "Timestamp": "ඔක්තෝබර් 7, 2021 09:53", "Headline": "අප්‍රිකානු දරුවන්ගේ ජීවිත සුරැකිම සඳහා මැලේරියා එන්නත්කරණය ආරම්භ කළ බව WHO කියයි", "News Content": "ඓතිහාසික සන්ධිස්ථානයක් සනිටුහන් කරමින් මිලියන සංඛ්‍යාත අප්‍රිකානු දරුවන්ගේ ජීවිත සුරැකිම සදහා මැලේරියා එන්නත්කරණය ආරම්භ කළ බව ලෝක සෞඛ්‍ය සංවිධානය පවසනවා. මෙම එන්නත ලොව ප්‍රථම මැලේරියා මර්දන එන්නත ලෙසයි සැළකෙන්නේ. වසරක් තුළ හදුනාගනු ලබන මැලේරියා රෝගීන් අතරින් සියයට 94 ක් ම අප්‍රිකාවෙන් වාර්තා වනවා. 2019 වසරේදී දරුවන් දෙලක්ෂ හැට දහසකට වැඩි පිරිසක් මැලේරියා රෝගය හේතුවෙන් මිය ගොස් තිබෙනවා. මැලේරියා පරපෝෂිතයින් විනාශ කිරීමේ ඖෂධ සහ මදුරුදැල් මගින් මෙම රෝග ව්‍යාප්තිය අවම කළ ද මෙලෙස එන්නත් භාවිතයෙන් එය බොහෝ දුරට තුරන් කිරීමේ හැකියාව ලැබෙනු ඇති බවයි ලෝක සෞඛ්‍ය සංවිධානයේ ප්‍රධානි ටෙඩ්රෝස් ඇඩනොම් ගේබ්‍රියේසස් පවසන්නේ.       ", "URL": "https://www.itnnews.lk/2023/10/05/367470/", "Category": "ජාත්‍යන්තර පුවත්", "Parent URL": null}