{"Source": "ITN news", "Timestamp": "ජනවාරි 20, 2022 10:50", "Headline": "ඊයේ දිනය තුළ කොවිඩ් ආසාදිතයින් 829ක්", "News Content": "ඊයේ දිනයේ කොරෝනා ආසාදිතයන් 829 දෙනෙකු වාර්තා වුණා. ඒ අනුව මෙරට සමස්ත කොරෝනා ආසාදිතයන් සංඛ්‍යාව පන්ලක්ෂ අනූ අට දහස් පන්සිය තිස් හය දෙනෙකු දක්වා ඉහළ ගියා. මේ අතුරින් දාහතර දහස් හයසිය පනස් හය දෙනෙකු තවදුරටත් ප්‍රතිකාර ලබනවා. ඊයේ දිනයේදී එකසිය තිස් එක් දෙනෙකු සුවය ලැබීමත් සමග සුව වූ සමස්ත කොරෝනා ආසාදිතයන් සංඛ්‍යාව පන්ලක්ෂ හැටඅටදහස් හයසිය තිස්හතක් වනවා. ඊයේ දිනයේදී කොරෝනා මරණ දොළහක් වාර්තා වුණා. ඒත් සමගින් මෙරට කොරෝනා මරණ පහළොස්දහස් දෙසිය හතළිස් තුනක් සිදුව තිබෙනවා. පසුගිය පැය 24 ක කාලය තුළ ලොව පුරා කොරෝනා ආසාදිතයන් තිස්හතර ලක්ෂ හැටඑක්දහස් තුන්සිය හැට හතර දෙනෙකු හදුනා ගැනුණා. එමෙන්ම කොරෝනා මරණ අටදහස් අටසිය තිස් දෙකක් සිදුව තිබෙනවා. පැය 24 ක කාලය තුළ වැඩිම මරණ හා ආසාදිතයන් වාර්තා වී ඇත්තේ ඇමෙරිකාවෙන්. ආසාදිතයන් හත්ලක්ෂ දසදහස් නවසිය විසි අට දෙනෙකු හමු වූ අතර ඇමෙරිකාවේ සිදු වූ කොරෝනා මරණ සංඛ්‍යාව දෙදහස් තුන්සිය හැත්තෑ හතරක් වනවා. මේ වන විට ලොව පුරා වාර්තා වන සමස්ත කොරෝනා ආසාදිතයන් සංඛ්‍යාව තිස්තුන්කෝටි අනූහතර ලක්ෂ දහඅටදහස් දෙසිය විසිහතක්. එමෙන්ම කොරෝනා මරණ පනස්පන්ලක්ෂ අසූතුන්දහස් හත්සිය පනස් එකක් සිදු වුණා.         ", "URL": "https://www.itnnews.lk/2023/10/05/389919/", "Category": "දේශීය පුවත්", "Parent URL": null}