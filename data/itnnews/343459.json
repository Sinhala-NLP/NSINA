{"Source": "ITN news", "Timestamp": "ජූනි 18, 2021 11:20", "Headline": "අද දිනයේත් සියලු ආර්ථික මධ්‍යස්ථාන විවෘතයි", "News Content": "සංචරණ සීමා ක්‍රියාත්මක වුවද අද (18) දිනයේත් දිවයිනේ සියලු ආර්ථික මධ්‍යස්ථාන විවෘතව පවතිනවා. ඊයේ දිනයේ ද ආර්ථික මධ්‍යස්ථාන විවෘතව පැවතුන අතර මීගොඩ විශේෂිත ආර්ථික මධ්‍යස්ථානයට පමණක් එළවළු කිලෝග්‍රෑම් ලක්ෂ තුනකට ආසන්න සංඛ්‍යාවක් ලැබී තිබුණා. ආර්ථික මධ්‍යස්ථාන පරිශ්‍රයේ සිටින පිරිස් නිසි පරිදි සෞඛ්‍ය උපදෙස් පිළිපදින්නේද යන්න පිළිබද සොයා බැලීමට මහජන සෞඛ්‍ය පරීක්ෂකවරුන් කටයුතු කළා. එමෙන්ම ප්‍රදේශයේ තොග වෙළෙදසැල් ද එම නිලධාරීන්ගේ විශේෂ පරීක්ෂාවන්ට ලක්වුණා. කොළඹ මැනිං වෙළෙදපොල,  බෝකුන්දර ආර්ථික මධ්‍යස්ථානය මෙන්ම නාරහේන්පිට ආර්ථික මධ්‍යස්ථානයට ද එළවළු තොග වැඩි වශයෙන් ලැබී තිබුණා. ජංගම වෙළෙදුන් ද එළවළු මිලදී ගැනීම සදහා එක්ව සිටින බවයි අප වාර්තාකරුවන් සදහන් කළේ. ", "URL": "https://www.itnnews.lk/2023/10/05/343459/", "Category": "දේශීය පුවත්", "Parent URL": null}