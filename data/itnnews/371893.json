{"Source": "ITN news", "Timestamp": "அக்டோபர் 26, 2021 13:39", "Headline": "தாலிபான்களினால் ஆப்கானிஸ்தான் மக்களின் அன்றாட நடவடிக்கைகள் நெருக்கடியில்..", "News Content": "ஆப்கானிஸ்தான் தாலிபான்களின் நிருவாகத்தின் கீழ் வந்ததையடுத்து அந்நாட்டு மக்களின் அன்றாட நடவடிக்கைகள் நாளுக்கு நாள் பல நெருக்கடிகளுக்குட்பட்டுள்ளன. தற்போது தமது நாளாந்த தேவைகளை கூட பூர்த்தி செய்து கொள்ள முடியாத நிலைக்கு அவர்கள் தள்ளப்பட்டுள்ளனர். ஆப்கானிஸ்தானின் பொருளாதாரம் வீழ்ச்சியடைந்ததையடுத்து அந்நாட்டுமக்கள் கடும் பொருளாதார நெருக்கடிகளுக்கு முகம் கொடுத்துள்ளனர். உணவு பாணங்கள் இன்றி பட்டினியால் வாடுவதனால் தமது பிள்ளையை 500 அமெரிக்க டொலருக்கு விற்பனை செய்ய பெற்றோர் நடவடிக்கை எடுத்துள்ளதாக பிபிசி செய்தி சேவை தெரிவிக்கின்றது. எவ்வாறாயினும் குறித்த பிள்ளை தற்போது அதிகாரிகளின் பொறுப்பிலுள்ளதுடன் சிகிச்சைக்கென ஹெரட் நகரிலுள்ள வைத்தியசாலையில் அனுமதிக்கப்பட்டுள்ளார். அங்கு காணப்படுகின்ற கடும் உணவு பற்றாக்குறை காரணமாக மில்லியன் கணக்கான மக்கள் பட்டினிச்சாவை எதிர்கொள்ள வேண்டி ஏற்படுமென ஐக்கிய நாடுகள் தாபனத்தின் உலக உணவு வேலைத்திட்டம் நேற்று எச்சரிக்கை விடுத்துள்ளது ", "URL": "https://www.itnnews.lk/2023/10/05/371893/", "Category": "Breaking News,சர்வதேச செய்திகள்", "Parent URL": null}