{"Source": "ITN news", "Timestamp": "අප්‍රේල් 25, 2023 11:33", "Headline": "රුපියල් මිලියන 84ක් වටිනා කුෂ් මත්ද්‍රව්‍ය තොගයක් අත්අඩංගුවට", "News Content": "රුපියල් මිලියන 84 ක් වටිනා කුෂ් මත්ද්‍රව්‍ය කිලෝග්‍රෑම් 12 ක් කටුනායක ගුවන්තොටුපලේදී අත්අඩංගුවට ගනු ලැබුවා. ලී පෙට්ටි දෙකක් ව්‍යාජ පතුල් තුල සගවා කැනඩාවේ සිට මෙරටට එවා තිබූ කුෂ් මත්ද්‍රව්‍ය කිලෝග්‍රෑම් 12 ක් සොයා ගැනීමට රේගු නිලධාරීන් සමත් වුණා. පෑලියගොඩ භාණ්ඩ පර්යන්තයකට ලැබී තිබූ ලී පෙට්ටි පරික්ෂා කිරීමේදී මෙම මත්ද්‍රව්‍ය සොයා ගත් බවයි රේගු දෙපාර්තමේන්තුව සදහන් කළේ. කැනඩාවේ වාසය කරන පුද්ගලයෙකු යාපනයේ පදිංචිකරුවෙකුට මෙම ලී පෙට්ටි දෙක එවා තිබුණා. එම පෙට්ටි ලබාගැනීමට පැමිණි වාප්පු ලිපිකරු අත්අඩංගුවට ගැනුණු අතර සිද්ධිය සම්බන්ධයෙන් වැඩිදුර විමර්ශන ක්‍රියාත්මක බවයි රේගු මාධ්‍ය ප්‍රකාශක නියෝජ්‍ය රේගු අධ්‍යක්ෂ සුදන්ත සිල්වා මහතා ප්‍රකාශ කළේ.   ", "URL": "https://www.itnnews.lk/2023/10/05/477961/", "Category": "දේශීය පුවත්", "Parent URL": null}