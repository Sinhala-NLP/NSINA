{"Source": "ITN news", "Timestamp": "දෙසැම්බර් 11, 2021 19:06", "Headline": "අවුරුදු 12 පහළ සංචාරකයින් සඳහා PCR පරීක්ෂණ වාර්තා අනවශ්‍යයි – සෞඛ්‍ය අධ්‍යක්ෂ ජෙනරාල්", "News Content": "වයස අවුරුදු 12 ට අඩු දරුවන් විදේශයන්හි සිට මෙරට වෙත පැමිණීමේදී පීසීආර් පරික්ෂණ වාර්තා අනවශ්‍ය බව සෞඛ්‍ය අධ්‍යක්ෂ ජෙනරාල් අසේල ගුණවර්ධන මහතා නිවේදනය කරනවා. වයස අවුරුදු 12ට අඩු දරුවන්  විදෙස් රටවල සිට මෙරටට පැමිණීමේදී පීසීආර් පරික්ෂණ වාර්තා තවදුරටත් අවශ්‍ය නොවන බව සෞඛ්‍ය සේවා අධ්‍යක්ෂ ජෙනරාල් වෛද්‍ය අසේල ගුණවර්ධන මහතා සදහන් කළා. කෙසේ වෙතත් වයස අවුරුදු 12ට වැඩි සියලු දෙනා ගමනාරම්භයට පැය 72කට පෙර ලබාගත් පීසීආර් වාර්තා බලධාරීන් වෙත ගුවන්තොටුපොලේදී ඉදිරිපත් කළ යුතු වනවා. මේ අතර දකුණු අප්‍රිකාව බොට්ස්වානා, ලෙසතෝ,  නැමීබියා, සිම්බාබ්වේ සහ එස්වතිනී යන අප්‍රිකානු රටවල සිට පැමිණෙන මගීන් සදහා මෙතෙක් පනවා තිබූ සංචරණ සීමා ද ඉවත්කර තිබෙනවා.  ", "URL": "https://www.itnnews.lk/2023/10/05/382229/", "Category": "දේශීය පුවත්", "Parent URL": null}