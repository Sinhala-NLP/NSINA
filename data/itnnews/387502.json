{"Source": "ITN news", "Timestamp": "ஜனவரி 8, 2022 12:34", "Headline": "கடினமான சந்தர்ப்பங்களை எதிர்க்கொள்ளும் இலங்கைக்கு ஒத்துழைப்பு வழங்க தயார் : இந்திய வெளிவிவகார அமைச்சர்", "News Content": "கடினமான சந்தர்ப்பங்களை எதிர்க்கொள்ளும் இலங்கைக்கு ஒத்துழைப்பு வழங்க தயாரென இந்திய வெளிவிவகார அமைச்சர் எஸ்.ஜெய்சங்கர் தெரிவித்துள்ளார். இலங்கை வெளிவிவகார அமைச்சர் பேராசிரியர் ஜீ.எல்.பீரிஸை தொலைபேசியில் தொடர்புக்கொண்டு கலந்துரையாடியதாக இந்திய வெளிவிவகார அமைச்சர் தனது டுவிட்டர் பதிவில் குறிப்பிட்டுள்ளார். இலங்கைக்கு தொடர்ச்சியாக ஒத்துழைப்புகளை வழங்க இணக்கம் தெரிவித்தாதகவும் அவர் தெரிவித்துள்ளார். திருகோணமலை எண்ணெய் தாங்கிகளை அபிவிருத்தி செய்வதற்காக இரு நாடுகளுக்கும் இடையில் ஒப்பந்தம் கைச்சாத்திடப்பட்டுள்ள நிலையிலேயே இந்திய வெளிவிவகார அமைச்சரின் குறித்த கருத்து வெளியாகியுள்ளது. இதேவேளை இலங்கைக்கு வழங்கப்பட்டுள்ள கடன் உதவியை நீடிப்பது குறித்து தொடர்ந்தும் பேச்சுவார்த்தைகள் இடம்பெறுவதாகவும் இந்திய வெளிவிவகார அமைச்சர் தெரிவித்துள்ளார். ", "URL": "https://www.itnnews.lk/2023/10/05/387502/", "Category": "Breaking News,அண்மைய செய்திகள்,தேசிய செய்திகள்", "Parent URL": null}