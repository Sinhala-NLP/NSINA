{"Source": "ITN news", "Timestamp": "මැයි 18, 2022 15:39", "Headline": "විදුලිය අරපිරිමැස්මෙන් භාවිත කරන්න – සුනිත්‍ය බලශක්ති අධිකාරිය", "News Content": "නාස්තිය අවමකර විදුලිය අරපිරිමැස්මෙන් භාවිත කරන ලෙස ශ්‍රී ලංකා සුනිත්‍ය බලශක්ති අධිකාරිය ඉල්ලා සිටිනවා. උපරිම විදුලි ඉල්ලුමක් පවතින කාලසීමාව වන්නේ පස්වරු 6 ත් රාත්‍රී 9 ත් අතරයි. එම කාලයේදී ද වෙළෙඳ දැන්වීම් සඳහා මෙන්ම ගොඩනැගිලි අලංකරණ කටයුතු සඳහා විදුලිය භාවිත කරයි. ආලෝක කරණ උපකරණ විකුණන වෙළෙඳසැල් ද විදුලි පහන් විශාල සංඛ්‍යාවක් මගින් ආලෝකවත් කර තිබෙනවා. ඩිජිටල් දැන්වීම් පුවරු ආදියට ද විදුලිය වැයවෙයි. මෙම විදුලි නාස්තිය අවමකරන ලෙසයි සුනිත්‍ය බලශක්ති අධිකාරිය සියලු දෙනාගෙන් ඉල්ලා සිටින්නේ. සංඥා පුවරු , මුද්‍රිත දැන්වීම් පුවරු ආදිය අලෝකවත් කිරීමට ජාතික විදුලි පද්ධතියෙන් සපයන විදුලිය භාවිතයෙන් වළකින ලෙස ද ඉල්ලා සිටිනවා. ආරක්ෂක කටයුතු සඳහා හැරුණු විට වෙනත් සියලු ආකාරයේ ආලෝකකරණ කටයුතු සඳහා විදුලිය භාවිත නොකරන ලෙසයි එම අධිකාරිය තවදුරටත් ඉල්ලා සිටින්නේ.     ", "URL": "https://www.itnnews.lk/2023/10/05/412011/", "Category": "දේශීය පුවත්", "Parent URL": null}