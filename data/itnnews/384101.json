{"Source": "ITN news", "Timestamp": "டிசம்பர் 21, 2021 13:42", "Headline": "வலயகல்வி கேந்திர நிலையமாக மாற்றுவதற்கு இலங்கைக்கு ஒத்துழைப்பு வழங்கப்படும் : அவுஸ்திரேலியா", "News Content": "வலயகல்வி கேந்திர நிலையமாக மாற்றுவதற்கு இலங்கைக்கு ஒத்துழைப்பு வழங்கப்படுமென அவுஸ்திரேலியா உட்துறை அமைச்சர் ஜனாதிபதி கோட்டபாய ராஜபக்ஷவிடம் தெரிவித்துள்ளார். தொழிற்பயிற்சி மேம்பாட்டுக்கு அவுஸ்திரேலியா 12 மில்லியன் டொலர் பெறுமதியான திட்டமொன்றை நடைமுறைப்படுத்தவும் உத்தேசித்துள்ளது. அவுஸ்திரேலியா உட்துறை அமைச்சர் கெரன் என்ட்ரூஸ் ஜனாதிபதி கோட்டாபய ராஜபக்ஷவை ஜனாதிபதி செயலகத்தில் சந்தித்தார். அவுஸ்திரேலியாவில் பட்டப்படிப்பை எதிர்பாரத்துள்ள மாணவர்களுக்கு இலங்கையில் கற்கை நெறியை தொடர்வதற்கு தேவையான நிறுவனத்தை ஸ்தாபிப்பதற்கு சந்தர்ப்பம் வழங்கப்படுமெனவும் அவுஸ்திரேலிய உட்துறை அமைச்சர் குறிப்பிட்டார். திறன் மேம்பாட்டு தொழிற்கல்வி ஆய்வு மற்றும் புத்தாக்க இராஜாங்க அமைச்சுடன் ஒன்றிணைந்த தொழில் மற்றும் திறன் அபிவிருத்திக்கென விசேட திட்டமொன்றை முன்னெடுக்கவும் நடவடிக்கை எடுக்கப்பட்டுள்ளது. இதற்கென 12 மில்லியன் அவுஸ்திரேலிய டொலர் ஒதுக்கப்பட்டுள்ளது. நாட்டின் தொழிற்துறையை மேம்படுத்துவதற்கென அவுஸ்திரேலியாவில் தயாரித்து நாட்டிற்கு எடுத்துவரப்பட்டு மீள் ஏற்றுமதி செய்ய எதிர்பார்த்துள்ளதாகவும் அமைச்சர் குறிப்பிட்டார். பசுமை, விவசாய துறை தொடர்பில் இலங்கையில் கொள்கையை அவுஸ்திரேலிய உட்துறை அமைச்சர் பாராட்டினார். 75 வருடங்களுக்கு மேலாக இரு நாட்டு உறவுகளை வலுப்படுத்துவதற்கு ஜனாதிபதி மேற்கொண்ட நடவடிக்கைகளையும் அவுஸ்திரேலியா அமைச்சர் பாராட்டினார். இலங்கையின் கொவிட் ஒழிப்பு திட்டத்திற்கென 11.7 மில்லியன் அமெரிக்க டொலரை அன்பழிப்பாக வழங்கி ஒத்துழைப்பு வழங்கியமை தொடர்பில் ஜனாதிபதி கோட்டபாய ராஜபக்ஷ இதன்போது நினைவுப்படுத்தினார். ஆட்கடத்தலை தடுப்பதற்கு ஜனாதிபதி, பாதுகாப்பு செயலாளராக செயற்பட்ட காலத்தில் அப்போதைய அவுஸ்திரேலிய பாதுகாப்பு அமைச்சர் ஸ்கொட் மொரிசனுடன் ஒப்பந்தமொன்றை மேற்கொண்டார். மொரிசன் தற்போது அவுஸ்திரேலிய பிரதமராக செயற்படுகின்றமை தொடர்பில் ஜனாதிபதி தமது மகிழ்ச்சியை வெளிப்படுத்தினார். டயஸ்போராக்களுடன் புரிந்துணர்வுடன் கூடிய நடவடிக்கைகளை மேற்கொண்டமைக்கும் பயங்கரவாத தடைச்சட்டத்தின் சில சரத்துக்களை மறுசீரமைக்கவும் அரசாங்கம் நடவடிக்கை எடுத்தள்ளதாகவும் ஜனாதிபதி கோட்;டாபய ராஜபக்ஷ இதன்போது குறிப்பிட்டார். ", "URL": "https://www.itnnews.lk/2023/10/05/384101/", "Category": "Breaking News,அண்மைய செய்திகள்,தேசிய செய்திகள்", "Parent URL": null}