{"Source": "ITN news", "Timestamp": "ඔක්තෝබර් 12, 2021 11:59", "Headline": "බ්‍රිතාන්‍යයේ කොරෝනා බරපතල වීමට හේතු හෙළිවෙයි", "News Content": "බ්‍රිතාන්‍යයේ කොරෝනා වසංගතය බරපතල තත්ත්වයකට පත් වූයේ නිසි ක්‍රියාමාර්ග අවශ්‍ය වේලාවෙදි නොගැනීම හේතුවෙන් බව එරට පාර්ලිමේන්තු මන්ත්‍රීවරුන් සිදු කළ නවතම සමීක්ෂණයකින් හෙළිව තිබෙනවා. කොරෝනා වසංගතය ආරම්භක අවස්ථාවේ දී බ්‍රිතාන්‍ය වසා දැමීමට ප්‍රමාදවීම කොරෝනා වයිරස ව්‍යාප්තිය සිදුවීමට මූලික හේතුව ලෙස එහි දැක්වෙනවා. ඒ හේතුවෙන් බ්‍රිතාන්‍ය වැසියන් විශාල සංඛ්‍යාවකට ජීවිතවලින් වන්දි ගෙවීමට සිදුවූ බවද   බ්‍රිතාන්‍ය මන්ත්‍රීවරුන් සඳහන් කරනවා. බ්‍රිතාන්‍ය සෞඛ්‍ය පද්ධතිය වැඩිම අසාර්ථකත්වයකට පත් වූ අවස්ථාව මෙය ලෙසයි සමීක්ෂණයෙන් හෙළිව තිබෙන්නේ. කෙසේ වුවද එන්නත්කරණයේ දී බ්‍රිතාන්‍ය රජය සාර්ථකත්වයට පත් වී ඇති බවද එහි සඳහන්.         ", "URL": "https://www.itnnews.lk/2023/10/05/368600/", "Category": "ජාත්‍යන්තර පුවත්", "Parent URL": null}