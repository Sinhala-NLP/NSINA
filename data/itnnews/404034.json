{"Source": "ITN news", "Timestamp": "මාර්තු 26, 2022 13:01", "Headline": "පරිසර වාර්තා නිකුත් කිරීමේදී මුදල් ලබාගත් බවට එල්ල වූ චෝදනා අසත්‍යයි ", "News Content": "පරිසර ඇගයීම් වාර්තා නිකුත් කිරීමේදී කිසිදු බලපෑමකට යටත් නොවී නිවැරදිව සිදුකිරීම අත්‍යවශ්‍ය බව අමාත්‍ය මහින්ද අමරවීර මහතා පවසනවා. මධ්‍යම පරිසර අධිකාරිය ඇගයීම් වාර්තා නිකුත් කිරීමේදී මුදල් ලබාගෙන ඇති බවට එල්ල වූ චෝදනාව අසත්‍ය බවයි අමාත්‍යවරයා අවධාරණය කරන්නේ. මධ්‍යම පරිසර අධිකාරියේ පරිසර ඇගයීම් වාර්තා සකස් කිරීමේදී රුපියල් ලක්ෂ තුන්සියයක මුදලක් ඉල්ලා ඇති බවට මධ්‍යම පරිසර අධිකාරියට විවිධ පාර්ශ්ව චෝදනා එල්ල කළා. එම චෝදනා විමර්ශනය කිරීමට අමාත්‍ය මහින්ද අමරවීර මහතාගේ ප්‍රධානත්වයෙන් සාකච්ඡාවක් පැවැත්වුණා. කිරි ගොවිපල ආරම්භ කිරීමේ ව්‍යාපෘති ප්‍රමාද වීම සම්බන්ධයෙන් එම සමාගම් සඳහන් කළේ පරිසර ඇගයීම් වාර්තා නිකුත් කිරීමට විශාල මුදලක් ඉල්ලා ඇති බැවින් එම වාර්තා ප්‍රමාද වු බවටයි. එවැනි කිසිදු අක්‍රමිකතාවක් සිදුව නැති බව අමාත්‍ය මහින්ද අමරවීර මහතා පෙන්වා දෙනවා.   ", "URL": "https://www.itnnews.lk/2023/10/05/404034/", "Category": "දේශීය පුවත්", "Parent URL": null}