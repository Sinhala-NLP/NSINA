{"Source": "ITN news", "Timestamp": "ஏப்ரல் 22, 2022 12:48", "Headline": "யுக்ரேனின் மரியுபோல் நகரை முழுமையாக கைப்பற்றியுள்ளதாக ரஷ்ய ஜனாதிபதி அறிவிப்பு", "News Content": "யுக்ரேனின் மரியுபோல் நகரை ரஷ்ய படையினர் முழுமையான கட்டுப்பாட்டுக்குள் கொண்டுவந்துள்ளதாக ஜனாதிபதி விளாடிமிர் புடின் அறிவித்துள்ளார். எனினும் கைத்தொழிற்சாலை தொகுதியில் தொடர்ச்சியான வெடிப்பு சம்பவங்கள் பதிவாகியுள்ளன. அங்கு யுக்ரேன் படையினர் நிலைக்கொண்டுள்ளதாக சர்வதேச செய்திகள் தெரிவிக்கின்றன. 11 கிலோ மீற்றர் பரப்பளவை கொண்ட கைத்தொழிற்சாலை தொகுதியில் ஆயுதமேந்திய யுக்ரேன் படையினர் நிலைக்கொண்டுள்ளனர். அவர்களை சரணடையுமாறு ரஷ்ய ஜனாதிபதி விளாடிமிர் புடின் அறிவித்துள்ளார். இதேவேளை யுக்ரேனுக்கு தொடர்ந்தும் இராணுவ உதவிகளை வழங்க அமெரிக்கா முன்வந்துள்ளது. இதற்கு யுக்ரேன் ஜனாதிபதி வொளாடிமிர் செலன்ஸ்கி நன்றி தெரிவித்துள்ளார். யுக்ரேனை மீள கட்டியெழுப்ப அமெரிக்காவின் ஒத்துழைப்பு தொடர்ந்தும் அவசியமென அவர் குறிப்பிட்டுள்ளார். வீடியோ தொழில்நுட்பத்தில் இடம்பெற்ற கலந்துரையாடல் ஒன்றின் போது, யுக்ரேன் ஜனாதிபதி இவ்வாறு தெரிவித்துள்ளார். ரஷ்யாவின் ஆக்கிரமிப்பு காரணமாக யுக்ரேனின் பெறுமதி வாய்ந்த கலாசார சின்னங்கள் அழிவடைந்துள்ளதாக ஜனாதிபதி வொளாடிமிர் செலன்ஸ்கி குறிப்பிட்டுள்ளார். ", "URL": "https://www.itnnews.lk/2023/10/05/407772/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}