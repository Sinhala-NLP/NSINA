{"Source": "ITN news", "Timestamp": "ජූලි 14, 2021 11:49", "Headline": "වව්නියාව ආඩියාපුලියන්කුලම් ප්‍රදේශයේ මිරිස් වගා ව්‍යාපෘතියක් ආරම්භ කෙරේ", "News Content": "ජනාධිපති ගෝඨාභය රාජපක්ෂ මැතිතුමාගේ සෞභාග්‍යයේ දැක්ම වැඩසටහන අනුව යමින් වව්නියාව ආඩියාපුලියන්කුලම් ප්‍රදේශයේ මිරිස් වගා කිරීමේ ව්‍යාපෘතියක් ඊයේ ආරම්භ කෙරුණා. රාජ්‍ය අමාත්‍ය ජානක වක්කුඹුර මහතාගේ ප්‍රධානත්වයෙන් ආරම්භ කරන මෙම ව්‍යාපෘතිය යටතේ අක්කර 200 ක භූමි ප්‍ර දේශයක මිරිස් වගාව සිදු කෙරෙනවා. යුද හමුදාවේ දායකත්වය ඇතිවයි වැඩපිළිවෙළ ක්‍රියාත්මක කෙරෙන්නේ. මීට පෙර වගා කළ මිරිස් අස්වැන්නෙන් නිෂ්පාදනය කළ වියළි මිරිස් කිලෝග්‍රෑම් දහසක් කුළු බඩු සංස්ථාව වෙත භාරදීමද සිදු වුණා . මෙරට මිරිස් වගාව සංවර්ධනය කරමින් විදෙස් රටවලින් ආනයනය කිරීම රජයේ අරමුණ බවයි ජානක වක්කුඹුර මහතා කියා සිටියේ.         ", "URL": "https://www.itnnews.lk/2023/10/05/349096/", "Category": "දේශීය පුවත්", "Parent URL": null}