{"Source": "ITN news", "Timestamp": "ஜூலை 24, 2021 12:24", "Headline": "சேதனப்பசளை உற்பத்தி நாளுக்கு, நாள் அதிகரித்துச்செல்கிறது..", "News Content": "\nகளுத்துறையிலுள்ள மூன்று விகாரைகளை கேந்திரமாக கொண்டு சேதனப்பசளை உற்பத்தி வேலைத்திட்டம் ஆரம்பித்துவைக்கப்பட்டது. அமைச்சர் ரோஹித்த அபேகுணவர்தனவின் தலைமையில் வேலைத்திட்டம் நடைமுறைப்படுத்தப்படும். மாத்தளை நகரில் நாளாந்தம் சேரும் கழிவுகளின் எண்ணிக்கை 29 தொன்னாக உயர்வடைந்துள்ளது. அவற்றை பயன்படுத்தி முன்னெடுக்கப்படும் சேதனப்பசளை உற்பத்தியை மேலும் அதிகரிப்பதற்கு நடவடிக்கை எடுக்கப்பட்டுள்ளது. இதற்கமைய எதிர்வரும் நாட்களில் சேதனப்பசளை உற்பத்தியை 15 மெட்ரின் தொன்னாக அதிகரிக்க எதிர்ப்பார்க்கப்பட்டுள்ளது. இதேவேளை சேதனப்பசளை பயன்பாட்டின் மூலம் பெரிய வெங்காய செய்கையை மேற்கொள்ள முடியுமா என்பது தொடர்பில் கண்டறிவதற்கென முன்னெடுக்கப்பட்ட மாதிரி வேலைத்திட்டம் வெற்றியளித்துள்ளது. தம்புள்ளை மடாட்டுகம பிரதேசத்தில் இந்த மாதிரி வேலைத்திட்டம் இடம்பெற்றது. கடந்த 30 வருடங்களுக்கு மேலாக குறித்த பகுதியில் பெரிய வெங்காய செய்கை இடம்பெற்று வருகிறது. இதற்கென விவசாயிகள் இதுவரைக்காலமும் இரசாயன உரத்தையே பயன்படுத்தி வந்தனர். இந்நிலையில் பெரும்போகத்தில் விவசாயிகள் எதிர்நோக்கும் சவால்களை வெற்றிக்கொள்ள தேவையான நடவடிக்கைகளை அரசாங்கம் முன்னெடுத்துள்ளதாக இராஜாங்க அமைச்சர் எஸ்.வியாழேந்திரன் தெரிவித்தார். மட்டக்களப்பு பட்டிப்பளை பிரதேச செயலக பிரிவுக்குட்பட்ட கடுக்காமுனை குளத்து நீரை பயன்படுத்தி இடைப்போக பயிர்ச்செய்கையை மேற்கொள்வது தொடர்பான ஆரம்ப கூட்டம் நடைபெற்றது. இதில் கலந்துகொண்டு கருத்து தெரிவித்தபோதே இராஜாங்க அமைச்சர் எஸ்.வியாழேந்திரன் இவ்வாறு குறிப்பி;டடார். ", "URL": "https://www.itnnews.lk/2023/10/05/351475/", "Category": "Breaking News,தேசிய செய்திகள்", "Parent URL": null}