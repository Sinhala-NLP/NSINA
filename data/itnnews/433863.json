{"Source": "ITN news", "Timestamp": "සැප්තැම්බර් 9, 2022 10:43", "Headline": "සෑම අවස්ථාවකදීම ශ්‍රී ලංකාවට සහයෝගය දෙන බව රැජිණි කාන්ත් කියයි", "News Content": "ශ්‍රී ලංකාව පත්ව ඇති ආර්ථික අර්බුද හමුවේ අසල්වැසි රටක් ලෙස ඉන්දියාව සෑම අවස්ථාවකදීම ශ්‍රීලංකාවට ආයෝජන අවස්ථාවන් ලබා දී ආර්ථිකය ශක්තිමත් කිරීමට සහයෝගය දෙන බව ඉන්දියානු රජය සතු ජීවිත රක්ෂණ සමාගමක් වන එල් අයි සී සමාගමේ කළමනාකාර අධ්‍යක්ෂ රැජිණි කාන්ත් මහතා පවසනවා. එල් අයි සී සමාගමේ කළමනාකාර අධ්‍යක්ෂ රැජිණි කාන්ත් මහතා ප්‍රමුඛ දූත පිරිසක් මේ දිනවල දිවයිනට පැමිණ සිටිනවා. එම දූත පිරිස ඊයේ උදෑසන අනුරාධපුර අටමස්ථාන පුදබිම වැදපුදාගත්තා. පළමුව ජයශ්‍රී මහා බෝ සමිදුන් වෙත පැමිණ ආශිර්වාද ලබා ගත් පිරිස ඉන් පසු රුවන්වැලි මහා සෑය වැද නමස්කාර කොට එහි චෛත්‍යාරාමාධිකාරී පූජ්‍ය පල්ලේගම හේමරතන ස්වාමීන් වහන්සේ බැහැදැක ආශිර්වාද ලබාගත්තා. අනතුරුව මිරිසවැටිය රජමහා විහාරාධිපති පූජ්‍ය ඊතල්වැටුණුවැවේ ඥානතිලක ස්වාමීන් වහන්සේද ඔවුන් බැහැදුටුවා.       ", "URL": "https://www.itnnews.lk/2023/10/05/433863/", "Category": "දේශීය පුවත්", "Parent URL": null}