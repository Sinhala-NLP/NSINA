{"Source": "ITN news", "Timestamp": "ජූලි 24, 2022 12:58", "Headline": "QR කේතයට අනුව ඉන්ධන නිකුත් කිරීම සාර්ථකයි – ඇමති කංචන", "News Content": "QR කේතයට අනුව දිවයින පුරා ස්ථාන 20ක දී වාහන හාරදාස් හත්සිය අටක් සදහා ඉන්ධන නිකුත් කිරීමේ අත්හදා බැලීම් සාර්ථකව සිදු කළ බව බලශක්ති අමාත්‍ය කංචන විජේසේකර මහතා පවසනවා. මෙරටට ලැබෙන සීමිත ඉන්ධන තොග විධිමත් ලෙස බෙදා හැරීමේ අරමුණෙන් QR කේත ක්‍රමය හදුන්වා දෙනු ලැබුවා. මේ යටතේ කොළඹ දිස්ත්‍රික්කය කේන්ද්‍ර කර ගනිමින් පෙරහුරු වැඩසටහන් කිහිපයක් පැවැත්වුණු අතර ඊයේ දිනයේ දී එය දීප ව්‍යාප්ත මට්ටමින් සිදු කර තිබෙනවා. ඒ අනුව  දිවයිනේ ස්ථාන විස්සක දී වාහන හාරදාස් හත්සිය අටක් සදහා ඉන්ධන ලබා දීමේ අත්හදා බැලීම් සාර්ථකව සිදු කර තිබෙනවා. ස්ථාන විසිපහක දී පරීක්ෂණ පැවැත්වීමට නියමිතව තිබුණද ඇනවුම් ලබා නොදීම  ඇනවුම් වන ප්‍රමාදයන් ඇතුළු කරුණු කිහිපයක් හේතුවෙන් ස්ථාන 5ක දී අත්හදා බැලීම් සිදු නොකල අතර ඉදිරි දෙක තුළ එම ස්ථානවල දී QR කේතය අත්හදා බැලීමේ වැඩසටහන් සිදු කිරීමට නියමිතයි. මේ වන විට QR කේතය සදහා වාහන තිස් පන් ලක්ෂ විසි තුන් දහස් හත්සිය විසි නවයක් ලියාපදිංචි වි තිබෙනවා. මෙම ක්‍රමවේදය ක්‍රියාත්මක බොහෝ ඉන්ධන පිරවුම්හල්වලින් කිසිදු අපහසුතාවකින් තොරව ජනතාව ඉන්ධන ලබා ගන්නා අකාරය දක්නට ලැබුණා. QR කේතයට අනුව ඉන්ධන ලබා දීම මාතර හරිස්චන්ද්‍ර ඉන්ධන පිරවුම්හලේ දී ද සාර්ථකව සිදු කෙරෙනවා. මෙම ක්‍රමවේදයට ලියාපදිංචි නොවූ පිරිස් ලියාපදිංචි කිරිම ද  මාතර තරුණ සේවා සභාවේ තරුණ තරුණියන්ගේ දායකත්වයෙන් සිදුකෙරුණා. වාහන ලියාපදිංචි අංකයේ අවසාන ඉලක්කම  3, 4, 5 සහිත වාහන සදහා ඉන්ධන ලබා දීම අද සිදුකෙරනවා. කෙසේ වුවද වාහනයේ අවසන් අංකයට ඉන්ධන නිකුත් කළ ද ඇතැම් පිරවුම්හල්වලට ඉන්ධන නොලැබීම හේතුවෙන් ජනතාව අපහසුතාවට පත්වීමේ සිදුවීම් ද වාර්තා වනවා. ඒ හේතුවෙන් අදාල දිනයේ ඉන්ධන ලබා ගැනීමට නොහැකි පිරිසට ඊට පසු දින ද ඉන්ධන පිරවුම්හල්වල පෝලිම්වල රැදී සිටීමට සිදුව තිබෙනවා. නීතිවිරෝධි ලෙස ඉන්ධන ගබඩා කල සිටි සැකකරුවන් තිදෙනෙකු මාවතගම පොලිසීය අත්අඩංගුවට ගත්තා. වෙළදසැලක පෙට්‍රල් ලීටර් 09ක් සගවා තිබිය දී එහි හිමිකරු සහ සේවකයින් දෙදෙනෙකුයි මෙසේ අත්අඩංගුවට ගෙන ඇත්තේ. මේ අතර බලපත්‍ර නොමැතිව නීතිවිරෝධි ලෙස පෙට්‍රල් ලීටර් 100ක් ගබඩා කරගෙන සිටි තවත් පුද්ගලයෙකු මාලඹේ ප්‍රදේශයේ දී අත්අඩංගුවට ගෙන තිබෙනවා.   ", "URL": "https://www.itnnews.lk/2023/10/05/424738/", "Category": "දේශීය පුවත්", "Parent URL": null}