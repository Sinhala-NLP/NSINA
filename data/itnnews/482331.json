{"Source": "ITN news", "Timestamp": "මැයි 11, 2023 14:00", "Headline": "ලැව්ගිනි වලින් පුද්ගලයින් 21 දෙනෙකු ජීවිතක්ෂයට", "News Content": "රුසියාවේ යූරල් කඳුවැටියේ හා සයිබිරියාවේ හටගත් ලැව්ගිනි වලින් පුද්ගලයින් 21 දෙනෙකු ජීවිතක්ෂයට පත්ව තිබෙනවා. පසුගිය සතියේ දී යූරල් කඳුවැටියේ හා සයිබිරියාවේ ලැව්ගිනි හට ගත් බවයි විදෙස් මාධ්‍ය වාර්තා කළේ. ලැව්ගිනි හේතුවෙන් මියගිය බොහෝ පිරිසක් වයස්ගත පුද්ගලයින් වන අතර ඔවුන්ට තම නිවාස වලින් ඉවත්වීමට නොහැකි වීම හේතුවෙන් මෙලෙස ජිවිතක්ෂයට පත්ව තිබෙනවා. එමෙන්ම ලැව්ගිනි පාලනය කිරීමට උත්සහ කළ කිහිපදෙනෙකු ද ගින්නට ගොදුරු වී ඇති බවයි වාර්තා වන්නේ. එමෙන්ම මරණ සංඛ්‍යාව ඉහළ යා හැකි බවට සහන කණ්ඩායම් අනතුරු අඟවනවා. ගින්න හටගත් ප්‍රදේශයේ ගොඩනැගිලි 5000ක අධික සංඛ්‍යාවක් සම්පුර්ණයෙන්ම විනාශ වී ඇති බව ද සඳහන්.     ", "URL": "https://www.itnnews.lk/2023/10/05/482331/", "Category": "ජාත්‍යන්තර පුවත්", "Parent URL": null}