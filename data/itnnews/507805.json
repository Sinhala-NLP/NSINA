{"Source": "ITN news", "Timestamp": "අගෝස්තු 13, 2023 10:36", "Headline": "විදෙස්ගත ශ්‍රී ලාංකික ශ්‍රමිකයින්ට නිවාස ඉදිකිරීමේ වැඩපිළිවෙළක්", "News Content": "විදෙස්ගත ශ්‍රී ලාංකික ශ්‍රමිකයින්ට නිවාස ඉදිකිරීමේ වැඩපිළිවෙළක් ජාතික නිවාස සංවර්ධන අධිකාරිය ආරම්භ කර තිබෙනවා. විදේශ සේවා නියුක්ති කාර්යාංශය සහ ජාතික නිවාස සංවර්ධන අධිකාරිය ඒකාබද්ධවයි එය ක්‍රියාත්මක කරන්නේ. ක්‍රමවේද තුනක් ඔස්සේ මෙම නිවාස ඉදිකර දීමට අපේක්ෂිතයි. පළමු ක්‍රමවේදය ඔස්සේ සිය ඉඩමක නිවසක් ඉදිකර දීම සැළසුමයි. දෙවන ක්‍රමවේදයට අනුව ඉඩම් නොමැති අය සඳහා නාගරික ප්‍රදේශයෙන් පිටත ඔවුන් කැමති ප්‍රදේශයක් නිවාස ඉදිකරදීම සිදුකෙරෙනවා. මහල් නිවාස ඉදිකරදීම තුන්වන ක්‍රමවේදය බවයි නාගරික සංවර්ධන අධිකාරිය හා නිවාස අමාත්‍යංශය පෙන්වා දෙන්නේ. මෙම ව්‍යාපෘතිය සඳහා විදේශ සේවා නියුක්ති කාර්යාංශය මූල්‍ය සහාය ලබාදෙන අතර ඉදිකිරිම් කටයුතු ජාතික නිවාස සංවර්ධ න අධිකාරියා මගින් සිදුකෙරෙනවා. මීට අදාළ ඒකාබද්ධ කැබිනට් පත්‍රිකාව විෂයභාර අමාත්‍යවරුන් වන ප්‍රසන්න රණතුංග සහ මනූෂ නානායක්කාර යන මහත්වරුන් ඉදිරිපත් කිරීමට නියමිතයි.       ", "URL": "https://www.itnnews.lk/2023/10/05/507805/", "Category": "Breaking News,දේශීය පුවත්", "Parent URL": null}