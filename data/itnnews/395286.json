{"Source": "ITN news", "Timestamp": "පෙබරවාරි 15, 2022 16:25", "Headline": "බරාව තෙත්බිම පරිසර සංවේදී කලාපයක් ලෙස සංරක්ෂණය කිරීමට තීරණය කෙරේ", "News Content": "පාදුක්ක, හංවැල්ල හා කඩුවෙල ප්‍රදේශවලට මායිම්ව පිහිටා ඇති බරාව තෙත්බිම පරිසර සංවේදී කලාපයක් ලෙස සංරක්ෂණය කිරීමට පරිසර අමාත්‍යාංශය තීරණය කර තිබෙනවා. ගඟේවාඩිය, එළුවන්කුලම, ගල්නෑව හා මානෑව යන ප්‍රදේශ පරිසර කලාප ලෙස දැනට නම් කර තිබෙනවා.තවත් සංවේදී පරිසර පද්ධති 200 ක් හදුනාගෙන ඇති අතර ඒවා සංවේදී පාරිසරික කලාප ලෙස නම් කිරීම සදහා අධ්‍යයන ආරම්භ කර ඇති බවයි පරිසර අමාත්‍යාංශය සදහන් කරන්නේ. ඒ අනුව බරාව තෙත්බිම් කලාපයට අයත් ඉඩම් හෙක්ටාර් 8000 ක් පරිසර සංවේදී කලායක් ලෙස නම් කර තිබෙනවා. ජෛව විවිධත්වයෙන් යුත් මෙම තෙත් බිම් කලාපය විවිධ පිරිස් සිදු කරන නීති විරෝධී ක්‍රියා හේතුවෙන් විනාශවීමේ තර්ජනයකට මුහුණ පා සිටිනවා.     ", "URL": "https://www.itnnews.lk/2023/10/05/395286/", "Category": "දේශීය පුවත්", "Parent URL": null}