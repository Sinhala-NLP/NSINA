{"Source": "ITN news", "Timestamp": "නොවැම්බර් 11, 2022 15:59", "Headline": "යුක්රේනය වෙනුවෙන් කාලතුවක්කු උණ්ඩ ලක්ෂයක් මිලදී ගැනීමට ඇමරිකාව සැලසුම් කරයි", "News Content": "දකුණු‌ කොරියාවේ නිෂ්පාදිත කාලතුවක්කු උණ්ඩ ලක්ෂයක් යුක්රේනය වෙනුවෙන් මිලදී ගැනීමට ඇමරිකා එක්සත් ජනපදය සැලසුම් කර තිබෙනවා. මිලිමීටර් 155 වර්ගයේ කාලතුවක්කු උණ්ඩ තොගයක් මෙලෙස මිල දී ගැනීමට නියමිතයි. කෙසේවෙතත් මෙම උණ්ඩ තොගය ඍජුව ම යුක්රේනයට යවන්නේ ද එසේත් නොමැති නම් ඇමරිකා එක්සත් ජනපදය හරහා යවන්නේ ද යන්න පිළිබඳ මෙතෙක් පැහැදිලි නොමැති බවයි විදෙස් මාධ්‍ය සදහන් කළේ. යුක්රේනය වෙත ඍජුවම අවි ආයුධ නොසැපයීමට දකුණු කොරියා රජය මීට පෙර ප්‍රතිපත්ති තීරණයක් ගෙන තිබුණා. මෙම ප්‍රතිපත්තිය නිසා ඇමරිකා එක්සත් ජනපදයේ මැදිහත් වීම යටතේ යුක්රේනය වෙත දකුණු කොරියා උණ්ඩ සැපයීම සිදු වනවා.   ", "URL": "https://www.itnnews.lk/2023/10/05/445230/", "Category": "ජාත්‍යන්තර පුවත්", "Parent URL": null}