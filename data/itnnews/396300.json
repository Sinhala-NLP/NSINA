{"Source": "ITN news", "Timestamp": "පෙබරවාරි 20, 2022 17:05", "Headline": "අවසන් තරගයේ ජය ශ්‍රී ලංකාවට", "News Content": "ඕස්ට්‍රේලියාව සහ ශ්‍රී ලංකාව අතර පැවැති පස්වන හා අවසන් 20-20 තරගය කඩුලු 5 කින් ජයගැනීමට ශ්‍රී ලංකා කණ්ඩායම සමත්වුණා. තරගයේ ප්‍රථමයෙන් පන්දුවට පහරදුන් ඕස්ට්‍රේලියාවකණ්ඩායම සිය පන්දුවාර 20 අවසානයේදී කඩුලු 6 ක් දැවී ලකුණු 154 ක් රැස්කළා. ඉනිමේ වැඩිම ලකුණුලාභියාවූ මැතිව් වේඩ් පන්දු 27 කදී ලකුණු 43 ක් රැස්කළේ හයේ පහර දෙකක් ද සමඟින්. පන්දු යැවීමේදී ළහිරු කුමාර සහ දුෂ්මන්ත චමීර කඩුලු දෙක බැගින් බිඳ හැලුවා. පිළිතුරු ඉනිම ක්‍රීඩා කළ ශ්‍රී ලංකා කණ්ඩායම පන්දුවාර 20 අවසන්වීමට එක් පන්දුවක් පමණක් ඉතිරිව තිබියදී ලකුණු 155 ක් රැස්කරමින් තරගයේ ජය හිමිකර ගත්තේ කඩුලු 5 ක්ද ආරක්ෂා කරගනිමින්. දීර්ඝ කාලයකට පසු ජයග්‍රාහී ඉනිමක් ක්‍රීඩා කළ කුසල් මෙන්ඩිස් නොදැවී ලකුණු 69 ක් රැස්කළා. ඊට අනගි සහයක් ලබාදුන් නායක දසුන් ශානක ලකුණු 35 යි. ශ්‍රී ලංකා ඉනිම ජයග්‍රහණය කරා ගෙන ගිය කුසල් මෙන්ඩිස් තරගයේ වීරයා සම්මානයෙන් ද පිදුම් ලැබුවා.     ", "URL": "https://www.itnnews.lk/2023/10/05/396300/", "Category": "ක්‍රිකට්,ක්‍රීඩා", "Parent URL": null}