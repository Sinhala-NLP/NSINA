{"Source": "ITN news", "Timestamp": "செப்டம்பர் 24, 2021 13:28", "Headline": "பொதுப்போக்குவரத்து சேவையை ஆரம்பிக்கும் நோக்கில் அதற்கான வழிகாட்டல் கோவை வெளியீடு", "News Content": "ஒக்டோபர் மாதம் முதலாம் திகதி முதல் பொது போக்குவரத்து சேவையை ஆரம்பிக்கும் நோக்கில் அதற்கான வழிகாட்டல் கோவை வெளியிடப்பட்டுள்ளது. சுகாதார வழிமுறைகளை பின்பற்றி பொது போக்குவரத்து சேவைகளை முன்னெடுப்பதே இதன் நோக்கமாகும். நாட்டின் அனைத்து மாகாண போக்குவரத்து அதிகார சபைகளின் சம்மேளனம் குறித்த விடயத்தை தெரிவித்துள்ளது. இதேவேளை சகல பஸ் உரிமையாளர்களுக்கும் 50 ஆயிரம் ரூபாவிற்கும் அதிக பெறுமதிகொண்ட நிவாரணங்களை வழங்குவதற்கும் அரசாங்கம் திட்டமிட்டுள்ளதாக குறித்த சம்மேளனத்தின் இணைப்பாளர் நிலந்த ஏக்கநாயக்க தெரிவித்துள்ளார். தம்புள்ளை பிரதேசத்தில் இடம்பெற்ற ஊடக சந்திப்பில் கலந்துகொண்ட போதே அவர் இதனை குறிப்பிட்டுள்ளார். இந்நிலையில் வழக்கமான செயன்முறையின் கீழ் நாடளாவிய ரீதியில் 5 ஆயிரத்து 500 பஸ்கள் பயணிகள் சேவையில் ஈடுபடுவதுடன், இலங்கை போக்குவரத்து சபைக்கு சொந்தமான 3 ஆயிரத்து 250 பஸ்களும் சேவையில் ஈடுபடுகின்றன. ", "URL": "https://www.itnnews.lk/2023/10/05/364712/", "Category": "Breaking News,தேசிய செய்திகள்", "Parent URL": null}