{"Source": "ITN news", "Timestamp": "ஜூன் 15, 2021 12:54", "Headline": "5 ஆயிரம் ரூபா கொடுப்பனவு வழங்கும் நடவடிக்கை இன்றும் முன்னெடுப்பு", "News Content": "எக்ஸ்பிரஸ் பேர்ல் கப்பலில் ஏற்பட்ட தீ பரவலினால் வாழ்வாதாரம் பாதிக்கப்பட்டுள்ள குடும்பங்களுக்கு 5 ஆயிரம் ரூபா கொடுப்பனவை வழங்கும் நடவடிக்கை ஆரம்பிக்கப்பட்டுள்ளது. இன்றைய தினம் கம்பஹா மாவட்டத்தில் கொடுப்பனவு வழங்கும் நடவடிக்கை முன்னெடுக்கப்படவுள்ளது. குறித்த மாவட்டத்தில் 9 ஆயிரத்து 883 குடும்பங்களுக்கு கொடுப்பனவு வழங்கப்படவுள்ளது. நீர்க்கொழும்பு பிரதேச செயலக பிரிவில் 8 ஆயிரத்து 33 குடும்பங்களும், வத்தளை பிரதேச செயலக பிரிவில் ஆயிரத்து 565 மீனவ குடும்பங்களும் தெரிவுசெய்யப்பட்டுள்ளன. அத்துடன் கட்டான பிரதேச செயலக பிரிவில் 247 குடும்பங்களும், ஜா-எல பிரதேச செயலக பிரிவில் 78 மீனவ குடும்பங்களும் கொடுப்பனவிற்கென தெரிவுசெய்யப்பட்டுள்ளன. சம்பவத்தினால் நேரடியாக பாதிக்கப்பட்ட 7 ஆயிரத்து 753 குடும்பங்களுக்கும், மீன்பிடி சார் தொழிலில் ஈடுபட்டுள்ள 2 ஆயிரத்து 130 குடும்பங்களுக்கும் 5 ஆயிரம் ரூபா கொடுப்பனவு வழங்கப்படும். இதற்கென 4 கோடியே 94 இலட்சத்து 15 ஆயிரம் ரூபாவை அரசாங்கம் ஒதுக்கியுள்ளமை குறிப்பிடத்தக்கது. ", "URL": "https://www.itnnews.lk/2023/10/05/342860/", "Category": "Breaking News,தேசிய செய்திகள்", "Parent URL": null}