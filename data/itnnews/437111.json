{"Source": "ITN news", "Timestamp": "සැප්තැම්බර් 26, 2022 10:04", "Headline": "ලොව පුරා සමස්ත කොරෝනා ආසාදිතයින් කෝටි 62 ඉක්මවයි", "News Content": "ලොව පුරා රටවලින් වාර්තා වී ඇති සමස්ත කොරෝනා වයිරස ආසාදිතයින් සංඛ්‍යාව කෝටි හැටදෙක ඉක්මවා තිබෙනවා. ඊයේ දිනයේ දී ලොව පුරා රටවල් 228 කින් හමුවී ඇති වයිරස ආසාදිතයින් සංඛ්‍යාව 250,000 කට ආසන්නයි. සිදුව ඇති මරණ සංඛ්‍යාව 454 ක්. වැඩිම කොරෝනා ආසාදිතයින් හා මරණ සංඛ්‍යාවක් වාර්තා වී ඇත්තේ රුසියාවෙන්. එරටින් ඊයේ දිනයේ දී වයිරස ආසාදිතයින් 47,000 කට ආසන්න සංඛ්‍යාවක් හමුව තිබෙනවා. එමෙන්ම ජපානයෙන් 40,000 ක් තායිවානයෙන් 38,000 ක් හා ප්‍රංශයෙන් 31,000 ක් ලෙස වයිරස ආසාදිතයින් වාර්තා වුණා. ලොව පුරා රටවලින් වාර්තා වී ඇති සමස්ත කොරෝනා මරණ සංඛ්‍යාව හැටපන් ලක්ෂ හතලිස් දහසකට අධිකයි.           ", "URL": "https://www.itnnews.lk/2023/10/05/437111/", "Category": "Breaking News,ජාත්‍යන්තර පුවත්", "Parent URL": null}