{"Source": "ITN news", "Timestamp": "ජූලි 30, 2022 14:33", "Headline": "නිවස විකුණා දැමීමට සූදානමින් සිටි පුද්ගලයෙකුට ලොතරැයියක් ඇදෙයි", "News Content": "ආර්ථික අපහසුතා නිසා සිය නිවස විකුණා දැමීමට සූදානමින් සිටි ඉන්දියාවේ කේරළ ප්‍රාන්තයේ පුද්ගලයෙකුට ඉන්දීය රුපියල් කෝටියක ලොතරැයියක් ඇදී තිබෙනවා. අධික ලෙස ණය වීම නිසා සිය නිවස විකුණා දැමීමට මොහොමඩ් බාවා නමැති මෙම ඉන්දීය ජාතිකයා සූදානමින් සිට තිබෙනවා. ලොතරැයිය ඇදීමට පැය කිහිපයකට පෙර නිවස විකිණීමට අදාළ ලේඛන ද සකස් කර තිබුණා. අත්තිකාරම් මුදල් ලබා දීමට මොහොතක පෙර ලොතරැයිය ඇදී ඇති බව විදෙස් මාධ්‍ය වාර්තා කළා. මොහොමඩ් බාවා කලක් කොන්ත්‍රාත්කරුවෙකු ලෙස සාර්ථක දිවියක් ගත කළ ද කොවිඩ් වසංගතය සමගින් ඔහුගේ ව්‍යාපාර බිද වැටී තිබුණා.     ", "URL": "https://www.itnnews.lk/2023/10/05/425860/", "Category": "ජාත්‍යන්තර පුවත්", "Parent URL": null}