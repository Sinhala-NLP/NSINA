{"Source": "ITN news", "Timestamp": "ජනවාරි 6, 2022 16:54", "Headline": "ඉන්දියාවේ පළමු ඔමික්‍රෝන් මරණය වාර්තා වෙයි", "News Content": "ඉන්දියාවේ පළමු ඔමික්‍රෝන් මරණය වාර්තා වුණා. මේ වන විට ඉන්දියාවේ මුබ්බායි සහ නවදිල්ලි ඇතුළු නගර රැසක කෝවිඩ් ව්‍යාප්තිය ශීඝ්‍රයෙන් ඉහළ ගොස් තිබෙනවා. ගත වූ පැය විසිහතර තුළ එම නගරවලින් වාර්තා වූ ආසාදිතයින් සංඛ්‍යාව විසිපන්දහස ඉක්මා ගිය බවයි විදෙස් මාධ්‍ය වාර්තා කරන්නේ. ඉන්දියාවේ පළමු ඔමික්‍රොන් මරණය වාර්තා වූයේද මෙවන් පසුබිමකදීයි. මේ අතර ඉන්දියාවේ පැවැත්වීමට නියමිතව තිබූ බොලිවුඩ් සිනමා උළෙලද ඔමික්‍රොන් ව්‍යාප්තිය හේතුවෙන් දින නියමයක් නොමැතිව කල් දැමීමට සංවිධායක කමිටුව තීරණය කළ බව අද නිවේදනය කළා. එම සිනමා උළෙල කල් දැමුණු දෙවන අවස්ථාව මෙය බවයි පැවසෙන්නේ.     ", "URL": "https://www.itnnews.lk/2023/10/05/387108/", "Category": "ජාත්‍යන්තර පුවත්", "Parent URL": null}