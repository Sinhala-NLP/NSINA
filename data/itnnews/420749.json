{"Source": "ITN news", "Timestamp": "ජූලි 2, 2022 21:27", "Headline": "චබා සුළි කුණාටුවෙන් චීනයේ ප්‍රදේශ කිහිපයකට බලපෑම්", "News Content": "චීනයේ ග්වංඩොන් ප්‍රාන්තය ඇතුළු ප්‍රදේශ කිහිපයකට චබා සුළි කුණාටුවෙන් බලපෑම් එල්ල වුණා. මෙම වසරේ චීනයට බලපෑ පළමු සුළි කුණාටුව මෙයයි. චබා සුළි කුණාටුව සමග දැඩි වර්ෂාපතනයක්ද ඇති වී තිබෙනවා. තායි භාෂාවෙන් චබා නමැති නාමය මෙම සුළි කුණාටුවට ලබා දි ඇති අතර එයින් වද මලක් අර්ථවත් වනවා. පැයට කිලෝමීටර් 20 ක පමණ වේගයෙන් ආරම්භ වූ සුළි කුණාටුව මේ වන විට වර්ධනය වෙමින් පවතින බව චීන කාලගුණ අංශ සඳහන් කළා. ", "URL": "https://www.itnnews.lk/2023/10/05/420749/", "Category": "ජාත්‍යන්තර පුවත්", "Parent URL": null}