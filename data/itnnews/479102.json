{"Source": "ITN news", "Timestamp": "අප්‍රේල් 29, 2023 10:19", "Headline": "හදාවඩා ගැනීමට නොහැකි බිළිඳුන් සුරක්ෂිතව තබා යාමට ළමා රැකවරණ මධ්‍යස්ථානවල කවුළු පිහිටුවීමට තීරණයක්", "News Content": "අනන්‍යතාව හෙළි කිරීමට අකමැති මව්වරුන් අතහැර දමා යන මාස තුනට වඩා අඩු බිළිඳු දරුවන් සුරක්ෂිතව භාරගැනීමටත් පවතින නීතිය යටතේ දරුවාට යහපතක් වන සේ නීතිමය තීන්දු ගැනීමටත් අදාළවන රැස්වීමක් පාර්ලිමේන්තු සංකීර්ණයේ දී පැවැත්වුණා. යම් හේතුවක් මත තමන්ට අනවශ්‍ය හෝ හදාවඩා ගැනීමට නොහැකි බිළිඳු දරුවන් සුරක්ෂිතව තබා යාම සඳහා ළමා රැකවරණ මධ්‍යස්ථානවල කවුළු පිහිටුවීමට තීරණය කර තිබෙනවා. මේ පිළිබඳ විශේෂ සාකච්ඡාවක් පැවැත්වුණා. රාජ්‍ය අමාත්‍ය ගීතා කුමාරසිංහ හා අමාත්‍ය ආචාර්ය විජයදාස රාජපක්ෂ යන මහත්ම මහත්මින්ගේ ප්‍රධානත්වයෙනුයි. මෙලෙස දරුවන් හැරදමා යන මව්වරුන්ගේ අනන්‍යතාව හෙළි කර ගැනීමට අවශ්‍ය වුවහොත් ඊට අදාළ තොරතුරු රහසිගතව තබා ගැනීමේ අවශ්‍යතාව මෙහිදී අවධාරණය කෙරුණා.               ", "URL": "https://www.itnnews.lk/2023/10/05/479102/", "Category": "Breaking News,දේශීය පුවත්", "Parent URL": null}