{"Source": "ITN news", "Timestamp": "සැප්තැම්බර් 10, 2022 12:08", "Headline": "ඉරාන සංචාරකයින් මෙරටට වැඩි වශයෙන් ගෙන්වා ගැනීමට විශේෂ වැඩපිලිවෙලක්", "News Content": "ඉරාන සංචාරකයින් මෙරටට වැඩිවශයෙන් ගෙන්වා ගැනීම සදහා විශේෂ වැඩපිලිවෙලක් ආරම්භ කෙරුනා. ශ්‍රී ලංකාවේ ඉරාන තානාපති හෂීම් අස්ජාහ්සාදේ මහතා හා අමාත්‍ය නිමල් සිරිපාල ද සිල්වා මහතා අතර සාකච්ඡාවක් පැවැත්වුණා. එහිදී ඉරාන සංචාරකයන් ගෙන්වා ගැනීම ඇතුළු කරුණු රැසක් පිළිබද සාකච්ඡා කර තිබෙනවා. ශ්‍රී ලංකාව හා ටෙහෙරාන් නුවර අතර සෘජු ගුවන් සේවා ආරම්භ කිරීම පිළිබදව ද මෙහිදී අවධානය යොමුවුණා. ඒ තුළින් ඉරාන සංචාරකයන් වැඩි වශයෙන් මෙරටට ගෙන්වා ගැනීම අපේක්ෂාවයි. ගුවන් යානා ඉන්ධන ලබා ගැනීම පිළිබදව ද අමාත්‍යවරයා තානාපතිවරයා සමග සාකච්ඡා කළා. ඉරානය මේ වන විටත් ශ්‍රී ලංකාවෙන් තේ වැඩි ප්‍රමාණයක් මිලදී ගන්නවා.       ", "URL": "https://www.itnnews.lk/2023/10/05/434056/", "Category": "දේශීය පුවත්", "Parent URL": null}