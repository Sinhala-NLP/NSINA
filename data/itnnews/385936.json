{"Source": "ITN news", "Timestamp": "டிசம்பர் 31, 2021 12:15", "Headline": "பசும்பாலின் விலையை அதிகரிப்பதற்கும் நடவடிக்கை..", "News Content": "இன்று முதல் அமுலுக்கு வரும் வகையில் இறக்குமதி பால்மாக்களின் விலை அதிகரிக்கப்பட்டுள்ளது. இதற்கமைய ஒரு கிலோ கிரேம் பால்மா 150 ரூபாவினாலும், 400 கிரேம் பால்மா பெக்கட் 60 ரூபாவினாலும் அதிகரிக்கப்பட்டுள்ளதாக பால்மா இறக்குமதியாளர்கள் சங்கம் தெரிவித்துள்ளது. ஒரு கிலோ கிரேம் பால்மாவின் புதிய விலை ஆயிரத்து 345 ரூபாவாகும். 400 கிரேம் பால்மா பெக்கற்றின் புதிய விலை 540 ரூபாவாகும். உலக சந்தையில் பால்மா ஏல அடிப்படையிலேயே விற்பனை செய்யப்படும். கடந்த காலங்களில் விலை அதிகரித்தது. இதனால் புதிய விலைக்கே பால்மா கொள்வனவு செய்ய வேண்டிய நிலை ஏற்பட்டுள்ளதாக பால்மா இறக்குமதியாளர் சங்கத்தின் தலைவர் அசோக பண்டார தெரிவித்துள்ளார். இதேவேளை பசும்பாலின் விலையை அதிகரிக்கும் நிலையும் ஏற்பட்டுள்ளதாக கால்நடை வள இராஜாங்க அமைச்சர் ஹேரத் தெரிவித்துள்ளார். இறக்குமதி செய்யப்படும் பால்மாவின் விலை அதிகரிக்கப்பட்டுள்ளது. அதற்கு இணையாக பசும்பாலின் விலையை அதிகரிப்பதற்கும் நடவடிக்கை மேற்கொள்ளப்பட்டுள்ளதாக அவர் குறிப்பிட்டுள்ளார். உள்ளுர் பால் உற்பத்தியை ஊக்குவிப்பதே இதன் நோக்கமாகும். ", "URL": "https://www.itnnews.lk/2023/10/05/385936/", "Category": "Breaking News,அண்மைய செய்திகள்,தேசிய செய்திகள்,வணிகம்", "Parent URL": null}