{"Source": "ITN news", "Timestamp": "ජනවාරි 7, 2023 10:41", "Headline": "සටන් විරාමය තිබියදීම යුක්‍රේනය හා රුසියාව අතර කාලතුවක්කු වෙඩි හුවමාරුවක්", "News Content": "සටන් විරාමය තිබියදීම යුක්‍රේනය හා රුසියාව කාලතුවක්කු වෙඩි හුවමාරුවක් සිදු කරගෙන තිබෙනවා. සිකුරාදා රුසියා ජනාධිපති ව්ලැඩීමීර් පුටීන් පැය 36 ක සටන් විරාමයක් ප්‍රකාශයට පත් කළා. කෙසේ වෙතත් යුක්‍රේනය මෙම සටන් විරාමය ප්‍රතික්ෂේප කළා. යුක්‍රේනය චෝදනා කළේ මෙම සටන් විරාමය රුසියානු හමුදා ශක්තිමත්වීම සඳහා භාවිත කරන්නක් බවයි. යුක්‍රේනයේ ලුහාන්ස් පළාතේ ආණ්ඩුකාරවරයා ප්‍රකාශ කළේ සටන් විරාමයේ පළමු පැය 03 තුළ තම ප්‍රදේශයට කාලතුවක්කු ප්‍රහාර 14 ක් එල්ල වූ බවයි. මේ අතර යුක්‍රේනය පවසන්නේ කර්සන් පළාතට මෙන්ම ක්‍රමටෝස්ක් ප්‍රදේශයේ නිවාස සංකීර්ණයකට එල්ල කළ ප්‍රහාරවලින් නිවාස 14 කට හානි සිදු වූ බවයි.     ", "URL": "https://www.itnnews.lk/2023/10/05/454231/", "Category": "ජාත්‍යන්තර පුවත්", "Parent URL": null}