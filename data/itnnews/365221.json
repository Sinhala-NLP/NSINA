{"Source": "ITN news", "Timestamp": "සැප්තැම්බර් 27, 2021 11:55", "Headline": "සංචාරක දිනය වෙනුවෙන් අගමැතිගෙන් සුබ පැතුම්", "News Content": "ලෝක සංචාරක දිනය අදට යෙදී තිබෙනවා. ලෝකයේ බොහෝ රටවල පවතින ආකර්ශනීය මෙන්ම සුන්දර ස්ථාන දැක බලා ගැනීමට සංචාරකයින් දක්වන්නේ මහත් උනන්දුවක්. එහෙත් කොරෝනා ව්‍යසනය හමුවේ ලොව පුරාම සංචාරකයින්ට එම අවස්ථාව අද වනවිට අහිමි වී තිබෙනවා. තිරසාර වගකිව යුතු සහ විශ්වීයව සැමට සමීප විය හැකි සංචාරක ක්ෂේත්‍රයක් බිහි කිරීමේ අරමුණ ඇතිව එක්සත් ජාතීන්ගේ සංවිධානයේ ලෝක සංචාරක සංවිධානය මෙම දිනය ප්‍රකාශයට පත් කෙරුණා. ඒ 1980 වසරේ දී යි. එතැන් සිට සෑම වසරකම සැප්තැම්බර් 27 වනදා ලෝක සංචාරක දිනය සැමරෙන අතර මෙවර එය සැමරෙන්නේ  අන්තර් කරනීය වර්ධනයක් උදෙසා සංචාරක කර්මාන්තය යන තේමාවෙන්. කොරෝනා ව්‍යසනය හමුවේ ලෝකයේම සංචාරක කර්මාන්තයට එල්ල වී ඇත්තේ දැඩි පීඩනයක්. එම රටවල ආර්ථිකයට අත් විදීමට සිදුව ඇත්තේ ද දැඩි අර්බුදයකටයි. මේ අතර සංචාරක දිනය වෙනුවෙන් පණිවුඩයක් නිකුත් කරන අග්‍රාමාත්‍ය මහින්ද රාජපක්ෂ මහතා සදහන් කරන්නේ කොරෝනා ව්‍යසනය හමුවේ බිද වැටුණු සංචාරක ක්ෂේත්‍රය ගොඩ නැගීමට දැනටමත් අවශ්‍ය පියවර ගනිමින් සිටින බවයි. ශ්‍රී ලංකන් ගුවන් සේවය නව ගමනාන්ත සොයා යමින් සංචාරක ක්ෂේත්‍ර යේ දියුණුව සදහා ජාතික ගුවන් සේවයේ කාර්ය භාරය ඉටු කරමින් සිටිනවා. අභ්‍යවකාශ සංචාරක යුගයකට මුල පිරීම හේතුවෙන් ලෝක මට්ටමෙන් සංචාරක ව්‍යාපාරයේ නව පරිච්ඡේදයක් ද ආරම්භ වී ඇති බවයි අග්‍රාමාත්‍යවරයා පෙන්වා දෙන්නේ. කොරෝනා ව්‍යසනය හමුවේ වුවද මෙරට සංචාරක ක්ෂේත්‍රය යළි ගොඩනැගීමේ අභියෝගය ජය ගැනීමට සංචාරක අමාත්‍යංශය ක්‍රියා කරමින් සිටිනවා.  මෙම වසර අවසානය වන විට සංචාරක ක්ෂේත්‍රය යම් මට්ටමක ප්‍රවර්ධනයක් අත් කර ගනු ඇති බවටයි සංචාරක ක්ෂේත්‍ර යේ නියුතු වූවන් පෙන්වා දෙන්නේ. සංචාරක දිනය වෙනුවෙන් සුබ පැතුම් එක් කරන අග්‍රාමාත්‍ය මහින්ද රාජපක්ෂ මහතා වැඩි දුරටත් සදහන් කරන්නේ කොරෝනා ව්‍යසනය හමුවේ බිද වැටුණු සංචාරක ව්‍යාපාරය ගොඩ නැගීම සදහා සංචාරක අමාත්‍යංශය දැනටමත් අවශ්‍ය පියවර ගනිමින් සිටින බවයි. ශ්‍ රී ලංකන් ගුවන් සේවය නව ගමනාන්ත සොයා යමින් සංචාරක ක්ෂේත්‍ර යේ දියුණුව සදහා ජාතික ගුවන් සේවයේ කාර්ය භාරය ඉටු කරමින් සිටිනවා. අභ්‍යවකාශ සංචාරක යුගයකට මුල පිරීම හේතුවෙන් ලෝක මට්ටමෙන් සංචාරක ව්‍යාපාරයේ නව පරිච්ඡේදයක් ද ආරම්භ වී ඇති බවයි අග්‍රාමාත්‍යවරයා පෙන්වා දෙන්නේ.     ", "URL": "https://www.itnnews.lk/2023/10/05/365221/", "Category": "දේශීය පුවත්", "Parent URL": null}