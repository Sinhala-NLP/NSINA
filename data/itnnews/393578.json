{"Source": "ITN news", "Timestamp": "පෙබරවාරි 7, 2022 09:22", "Headline": "උසස් පෙළ විභාගය ඇරඹේ – විශේෂ විභාග මධ්‍යස්ථාන 29ක්", "News Content": "කොරෝනා ව්‍යවසනය හේතුවෙන් අවස්ථා කිහිපයකදී කල්තැබුණු 2021 අධ්‍යයන පොදු සහතික පත්‍ර උසස් පෙළ විභාගය අද ආරම්භ වුණා. මාර්තු 05 වනදා දක්වා මෙම විභාගය පැවැත්වීමට නියමිතයි. මෙවර උසස් පෙළ විභාගය මධ්‍යස්ථාන 2438 කදී පැවැත්වෙනවා. පාසල් අයදුම්කරුවන් 279141 දෙනෙකු විභාගය සඳහා සුදුසුකම් ලබා සිටිනවා. මෙවර විභාගයට පෙනීසිටින පෞද්ගලික අයදුම්කරුවන් සංඛ්‍යාව 66101ක්. විභාගය සම්බන්ධ යම් ගැටලුවක් වේ නම් 1911 ක්ෂණික දුරකථන අංකයට හෝ 011 27 86 214 / 011 27 86 616 යන දුරකථන අංක වලට දැනුම්දීමට හැකි බවයි විභාග දෙපාර්තමේන්තුව සඳහන් කරන්නේ. කොරෝනා ආසාදිත මෙන්ම නිරෝධායනය වෙමින් සිටින දරුවන් සඳහා විභාග මධ්‍යස්ථාන 29ක් පිහිටුවා ඇති බව විභාග දෙපාර්තමේන්තුව සඳහන් කළා.     ", "URL": "https://www.itnnews.lk/2023/10/05/393578/", "Category": "Breaking News,දේශීය පුවත්", "Parent URL": null}