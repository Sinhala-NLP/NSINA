{"Source": "ITN news", "Timestamp": "அக்டோபர் 8, 2021 13:02", "Headline": "குறுகிய அரசியல் நோக்கங்களுக்காக தொழிற்சங்க நடவடிக்கைகளை முன்னெடுக்க ஒருபோதும் இடமளிக்கப்போவதில்லை..", "News Content": "குறுகிய அரசியல் நோக்கங்களுக்காக ஆசிரியர் அதிபர்களை ஈடுபடுத்தி தொழிற்சங்க நடவடிக்கைகளை முன்னெடுக்க ஒருபோதும் இடமளிக்கப்போவதில்லையென ராஜாங்க அமைச்சர் பியல் நிஷாந்த தெரிவித்துள்ளார். சர்வதேச சிறுவர் தினத்திற்கு இணைவாக திருகோணமலையில் இடம்பெற்ற நிகழ்வொன்றில் உரையாற்றும் போதே அவர் இவ்வாறு தெரிவித்தார். “எமது பிள்ளைகள் இன்று நிர்க்கதிக்குள்ளாகியுள்ளனர். பிள்ளைகள் ஒருபுறம் மன உளைச்சலுக்கும் உட்பட்டுள்ளனர். பெற்றோர் அதைவிட அழுத்தங்களுக்கு முகம் கொடுத்துள்ளனர். பிள்ளைகளுக்கு இழக்கப்படுகின்ற கல்வியை நாம் எப்போது வழங்குவோம். இதனால் பாடசாலைகளை ஆரம்பிக்க நாம் தீர்மானித்தோம். நாம் எமது கோரிக்கைகளை வெற்றிகொள்வோம். மாணவர்களை இலக்கு வைத்து இதனை முன்னெடுக்க வேண்டாம். குறுகிய அரசியல் இலாபங்களுக்காக ஒரு சில தொழிற்சங்கங்கள் நடவடிக்கை எடுப்பதாயின் இந்நிலை மாற்றமடையுமென நான் எதிர்பார்க்கிறேன். ஏன் என்றால் நான் மாணவர்களின் பக்கமுள்ள அமைச்சர் மாணவர்கள் முகம் கொடுத்துள்ள நிலையை நான் நன்கு அறிவேன். இம்மாத்திலிருந்தேனும் மாணவர்களுக்கு கல்வியை போதிக்க முன்வருவமாறு எனது அன்பார்ந்த ஆசிரியர்கள், அதிபர்களிடம் கோரிக்கை விடுக்கிறேன். உங்களது போராட்டத்துடன் இணைந்துகொள்ள நானும் தயாராகவுள்ளேன்.” ", "URL": "https://www.itnnews.lk/2023/10/05/367808/", "Category": "Breaking News,தேசிய செய்திகள்", "Parent URL": null}