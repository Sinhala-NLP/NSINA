{"Source": "ITN news", "Timestamp": "මැයි 19, 2023 08:48", "Headline": "වසන්ත මුදලිගේ ඇතුළු ශිෂ්‍ය ක්‍රියාකාරීන් 8 දෙනෙකු අද අධිකරණයට", "News Content": "අත්අඩංගුවට ගත් අන්තර් විශ්වවිද්‍යාල ශිෂ්‍ය බල මණ්ඩලයේ කැදවුම්කරුවන වසන්ත මුදලිගේ ඇතුළු ශිෂ්‍ය ක්‍රියාකාරීන් 8 දෙනෙකු මහර මහේස්ත්‍රාත් අධිකරණයට අද ඉදිරිපත් කිරීමට නියමිතයි. කැලණිය විශ්වවිද්‍යාලයේ මහාශිෂ්‍ය සංගමය එම විශ්වවිද්‍යාලය ඉදිරිපිට සිදු කළ විරෝධතාවක් අතරතුරදී වසන්ත මුදලිගේ ඇතුලු පිරිස ඊයේ රාත්‍රියේ අත්අඩංගුවට ගත්තා. පොලිස් නිලධාරීන්ට පහරදී තුවාල සිදු කිරීම රාජකාරියට බාධාකරමින් කලහකාරී ලෙස හැසිරීම යන චෝදනා යටතේයි මෙම පිරිස අත්අඩංගුවට ගෙන ඇත්තේ. මෙහිදී ඇති වූ නොසන්සුන්තාවත් සමඟ තුවාල ලැබූ පොලිස් නිලධාරින් දෙදෙනෙකු කිරිබත්ගොඩ රෝහලට ඇතුළත් කෙරුණා. කිරිබත්ගොඩ පොලිස් ස්ථානයේ නිලධාරින් අත්අඩංගුවට ගත් සැකකරුවන් වැඩිදුර විමර්ශන සඳහා රාගම පොලිස්ස්ථානයට ඉදිරිපත් කර ඇති බවයි වාර්තා වන්නේ.     ", "URL": "https://www.itnnews.lk/2023/10/05/484546/", "Category": "Breaking News,දේශීය පුවත්", "Parent URL": null}