{"Source": "ITN news", "Timestamp": "ජූනි 24, 2022 16:39", "Headline": "ඇත්දළ දෙකක් සමඟ පුද්ගලයෙකු අත්අඩංගුවට", "News Content": "ඇත්දළ සන්තකයේ තබාගෙන සිටි පුද්ගලයෙකු විශේෂ කාර්ය බලකාය මගින් අත්අඩංගුවට ගෙන තිබෙනවා. විශේෂ කාර්ය බලකායේ අම්පාර කඳවුරේ නිලධාරීන්ට ලැබුණු තොරතුරකට අනුවයි මෙම ඇත්දළ වැටලීම සිදු කෙරුණේ. ඒ අනුව මඩකලපුව වේලූර් කල්අඩි ප්‍රදේශයේ පදිංචි අයෙකු ඇත්දළ දෙකක් සමඟ අත්අඩංගුවට ගැනුණා. රක්ෂිතයන් තුළට ඇතුළු වී දළ ඇතුන් මරා ඇත්දළ සහ ගජමුතු ජාවාරමෙහි නිරතවන්නන් නීතියේ රැහැනට හසු කර ගැනීමේ මෙහෙයුම් විශේෂ කාර්ය බලකාය නිරන්තරයෙන් සිදු කරනවා. ඒ අනුව සිදුකළ පරික්ෂණවලදී මෙම ඇත්දළ ජාවාරම පිළිබඳ තොරතුරු ලැබී තිබෙන්නේ.       ", "URL": "https://www.itnnews.lk/2023/10/05/418984/", "Category": "දේශීය පුවත්", "Parent URL": null}