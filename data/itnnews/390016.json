{"Source": "ITN news", "Timestamp": "ජනවාරි 20, 2022 12:34", "Headline": "යුගදනවි ගිවිසුමට එරෙහි පෙත්සම් සළකා බැලීම කල් යයි", "News Content": "කෙරවළපිටිය යුගදනවි බලාගාරයේ කොටස් ඇමෙරිකා සමාගමකට පැවරීමට ගෙන තිබෙන තීරණය බලරහිත කරන්නැයි ඉල්ලා ගොනු කර ඇති පෙත්සම් සළකා බැලීම ලබන 3 වනදා දක්වා කල් තැබීමට ශ්‍රේෂ්ඨාධිකරණය නියම කළා. අගවිනිසුරු ජයන්ත ජයසූරිය මහතා ප්‍රමුඛ පංචපුද්ගල විනිසුරු මඩුල්ලක් හමුවේ නඩුව විභාග කෙරෙනවා. එහෙත් අද දිනයේ අගවිනිසුරුවරයා නඩු විභාගයට එක්වූයේ නැහැ. එහිදී විනිසුරු මඩුල්ල නිවේදනය කළේ අද දිනයේ විනිසුරු මඩුල්ල නිසියාකාරව සංයුක්ත වී නැති බැවින් පෙත්සම සළකා බැලිම කල් තබන බවයි.  පූජ්‍ය ඇල්ලේ ගුණවංශ ස්වාමීන් වහන්සේ අගරදගුරු අති උතුම් මැල්කම් කාදිනල් රංජිත් හිමිපාණන් ප්‍රමුඛ පාර්ශ්ව කිහිපයක් මෙම පෙත්සම් ඉදිරිපත් කර තිබෙනවා. කෙරවළපිටිය යුගදනවි බලාගාරයේ ශ්‍රී ලංකා රජයට අයත් කොටස්වලින් සියයට හතළිහක් වගඋත්තරකාර ඇමෙරිකා සමාගමකට පැවරීමට අමාත්‍ය මණ්ඩලය ගෙන ඇති තීරණය යුක්තිසහගත නොවන බව පැමිණිලි පාර්ශ්වය සදහන් කරනවා.       ", "URL": "https://www.itnnews.lk/2023/10/05/390016/", "Category": "දේශීය පුවත්", "Parent URL": null}