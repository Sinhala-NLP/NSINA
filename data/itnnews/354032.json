{"Source": "ITN news", "Timestamp": "ஆகஸ்ட் 3, 2021 13:21", "Headline": "ஹிஸாலினி உயிரிழந்த ரிசாட்டின் வீட்டு அறை சுவரிலிருந்த எழுத்துக்கள் குறித்து விரிவான விசாரணை", "News Content": "முன்னாள் அமைச்சர் ரிசாட் பதியூதினின் வீட்டில் பணியாற்றிய சிறுமி தங்கியிருந்த அறையின் சுவரில் மரணம் தொடர்பிலான ஏதேனும் ஆங்கில எழுத்து வடிவில் தமிழ் எழுதப்பட்டிருந்திந்ததாகவும் அது தொடர்பிலான விரிவான விசாரணைகள் இடம்பெறுவதாகவும் பொலிசார் தெரிவிக்கின்றனர். எவ்வாறாயினும் உயிரிழந்த சிறுமியின் சகோதரர் இது குறித்து தெரிவிக்கையில் ஹிசாலினிக்கு ஆங்கில மொழியில் எழுதுவதற்கு முடியாதென தெரிவித்துள்ளார். ரிசாட் பதியூதினின் வீட்டில் பணிபுரிந்த சிறுமி தீப்பற்றி உயிரிழந்த சம்பவம் குறித்து இதுவரை சுமார் 40 பேரிடம் வாக்கு மூலங்கள் பெறப்பட்டுள்ளன. உயிரிழந்த சிறுமிக்கு முன்னர் பாராளுமன்ற உறுப்பினரின் வீட்டில் 2009 ஆம் ஆண்டிலிருந்து இவ்வாறான பத்து பெண்கள் பணியாற்றியுள்ளதாக தெரிவிக்கப்படுகின்றது. இவர்கள் பத்து பேரையும் தற்போது விளக்கமறியலில் வைக்கப்பட்டுள்;ள தரகரே ரிசாட் பதியூதினின் வீட்டிற்கு அழைத்து வந்துள்ளார். இவர்களில் இரு பெண்கள் உயிரிந்துள்ளதுடன் ஒருவர் புற்று நோய்pனால் பீடிக்கப்பட்டுள்ளர்ரை. மற்றுமொரு பெண் தற்கொலை செய்து கொண்டுள்ளதாகவும் பொலிசார் தெரிவிக்கின்றனர். இதற்கமைய தற்போது உயிர்வாழ்ந்து வரும் 8 பெண்களிடமும் பொலிசார் வாக்கு மூலங்களை பதிவு செய்துள்ளனர். அத்துடன் தற்போது விளக்கமறியலிலுள்ள பாராளுமன்ற உறுப்பினரிடம் மைத்துனன் தமக்கு பாலியல் அச்சுறுத்தல் ஏற்படுத்தியதாக 29 வயதுடைய பெண் ஒருவர் தெரிவித்துள்ளார். பொரலையில் அமைந்துள்ள உறுப்பினரின் வீட்டிலேயே இவ்வச்சுறுத்தலுக்கு முகம் கொடுத்ததாகவும் அவர் மேலும் தெரிவித்தார். இதேவேளை ரிசாட் பதியூதி;னின் வீட்டை அரச பகுப்பாய்வு திணைக்கள அதிகாரிகள் சோதனையிட்டனர். சுமார் ஒரு மணி நேரம் வீடு சோதனையிடப்பட்டதாக அறிவிக்கப்படுகின்றது. அத்துடன் குறித்த சிறுமி தங்கியிருந்த அறையின் சுவரில் மரணம் குறித்த ஏதேனும் ஒன்று எழுதப்பட்nருந்ததாகவும் கையெபழுத்து விசாரணை உள்ளிட்ட விரிவான விசாரணையொன்றுமுன்னெடுக்கப்படுவதாகவும் பொலிசார் தெரிவித்தனர். ஆங்கில் எழுத்துக்களால் தமிழ்அர்த்தங்களை வெளிப்படுத்தும் வசனங்கள் எழுதப்பட்டிருந்ததாக பொலிஸ் ஊடக பேச்சாளர் தெரிவிக்கின்றார். “ஆங்கில எழுத்துக்களால் எழுதப்பட்டிருந்த தமிழ் வசனத்தில் என் சாவுக்கு காரணம் என்பதே கருத்தாக அமைந்திருந்தது. எனது மரணத்திற்கு காரணம் என்பதே இதுவாகும். அரச பகுப்பாய்வு திணைக்களத்தின் கையெழுத்து தொடர்பிலான நிபுணர்கள் அவ்விடத்திற்கு வருகை தந்து இது தொடர்பிலான விசாரணைகளை முன்னெடுத்தனர். அத்துடன் ஆங்கில எழுத்துக்கள் தொடர்பிலான புத்தகங்களும் கண்டெடுக்கப்பட்டுள்ளன. இதனால் இவ்வசனம் அவரால் எழுத்தப்பட்டிருந்ததா என்பதை உறுதி செய்வதற்காக அப்புத்தகங்களும் குறித்த இடத்தின் புகைப்படமும் பகுப்பாய்வு திணைக்கள நிபுணர்களினால் பெறப்பட்ட ஆதாரங்களும் ஒத்து போவதா என்பது குறித்து விசாரணைகள் முன்னெடுக்க அத்திணைக்களத்திற்கு அனுப்பி வைக்கப்பட்டுள்ளன.” அத்துடன் ஹிஸாலினியின் சகோதரர் கூறுகையிர் இவர் தரம் 7 வரை மாத்திரமே கல்வி கற்றுள்ளதானால் தான் அறிந்த வகையில் ஆங்கில எழுத்துக்களை எழுதுவதற்கு இவரால் முடியாதென தெரிவிக்கின்றார். இச்சிறுமிக்கு நியாயம் வழங்கப்பட வேண்டுமென கோரி நுவரெலியா பம்பரகெலே தோட்ட ஊழியர்கள் இன்று ஆர்ப்பாட்ட்த்தில் ஈடுபட்டனர். ", "URL": "https://www.itnnews.lk/2023/10/05/354032/", "Category": "Breaking News,அண்மைய செய்திகள்,தேசிய செய்திகள்", "Parent URL": null}