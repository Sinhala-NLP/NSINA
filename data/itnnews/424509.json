{"Source": "ITN news", "Timestamp": "ජූලි 23, 2022 11:46", "Headline": "ඉන්දියා – කොදෙව් පළමු එක්දින තරඟයේ ජය ඉන්දියාවට", "News Content": "ඉන්දියාව සහ බටහිර ඉන්දීය කොදෙව් කණ්ඩායම අතර පැවති පළමු එක්දින ක්‍රිකට් තරගය ලකුණු 3කින් ජය ගැනීමට ඉන්දීය කණ්ඩායම සමත්වුණා. තරගයේ ප්‍රථමයෙන් පන්දුවට පහරදුන් ඉන්දීය කන්ඩායම සිය පන්දුවාර 50 අවසානයේදී කඩුළු 7ක් දැවී ලකුනු 308ක් රැස් කළා. ඉනිමේ වැඩිම ලකුනු ලාභියා වූ නායක ශිකර් දවාන් ලකුනු 97යි. ශුබ්මාන් ගිල් සහ ෂෙයස් අයියර් අර්ධ ශතක වාර්තා කිරීමට සමත්වුණා. පිළිතුරු ඉනිම ක්‍රීඩා කළ බටහිර ඉන්දීය කොදෙව් කණ්ඩායමට සිය පන්දුවාර අවසානයේදී කඩුලු 6 ක් දැවී ලබා ගත හැකිවුයේ ලකුනු 305ක් පමණයි. ආරම්භක පිතිකරු කායිල් මේයස් ලකුනු 75 ක් රැස් කළේ පන්දු 68කට මුහුණ දෙමින්. පන්දු යැවීමේදී මොහොමඩ් ෂිරාජ් / යුස්වේන්ද්‍ර චහල් සහ ශර්දුල් තාකූල් කඩුළු 02 බැගින් බිද හෙළුවා. තරගයේ වීරයා ශිකර් දවාන්. ", "URL": "https://www.itnnews.lk/2023/10/05/424509/", "Category": "ක්‍රිකට්,ක්‍රීඩා", "Parent URL": null}