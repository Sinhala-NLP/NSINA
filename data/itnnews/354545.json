{"Source": "ITN news", "Timestamp": "අගෝස්තු 4, 2021 18:51", "Headline": "ලෝක කොරෝනා පොකුර කෝටි 20 ඉක්මවද්දී ලෝක මරණ ලැයිස්තුව 4263000 පනී", "News Content": "ගතවූ පැය 24 ට වාර්තා වූ ආසාදිතයින්  හය ලක්ෂ පහලොස් දහස් පන්සිය හතලිස් එක් දෙනා සමගින් සමස්ත ආසාදිතයින් සංඛ්‍යාව විසි කෝටි  හාර ලක්ෂ හැට තුන් දහස් හත්සිය දහය (200463710) දක්වා ඉහල ගියා. ඊයේ දිනයට පමණක් කොරෝනා මරණ නව දහස් නවසිය තිස් නවයක් සිදුව ඇති බවයි වාර්තා වන්නේ. ඊයේ දිනයට වැඩිම කොරෝනා මරණ සංඛ්‍යාව වන 1598 සිදු වී ඇත්තේ ඉන්දුනීසියාවෙන්. ඒ සමගම ඉන්දුනිසියාවේ සමස්ත කොරෝනා මරණ සංඛ්‍යාව ලක්ෂය ඉක්මවා ගියා. මේ වනවිට ලොව පුරා ශීඝ්‍ර යෙන් ව්‍යාප්ත වන ඩෙල්ටා ප්‍ර භේදය හේතුවෙන් ඉන්දුනීසියාවේ සෞඛ්‍ය පද්ධතියට දැඩි බලපෑම් එල්ල වී ඇති බවයි එරට සෞඛ්‍ය අංශ සදහන් කරන්නේ.  ඇමරිකාව තුළ වයිරස ව්‍යාප්තිය නැවත වරක් වේගවත් වී ඇති බව දක්නට ලැබෙනවා. ගතවු  පැය 24 ට එරටින් හමුවී ඇති ආසාදිතයින් සංඛ්‍යාව එක් ලක්ෂ පන් දහසකට ආසන්නයි. ", "URL": "https://www.itnnews.lk/2023/10/05/354545/", "Category": "ජාත්‍යන්තර පුවත්", "Parent URL": null}