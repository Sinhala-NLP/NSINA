{"Source": "ITN news", "Timestamp": "பிப்ரவரி 7, 2022 13:23", "Headline": "சகோதரர்கள் இருவருக்கு இடையில் ஏற்பட்ட மோதலில் ஒருவர் உயிரிழப்பு..", "News Content": "சகோதரர்கள் இருவருக்கு இடையில் ஏற்பட்ட மோதலில் ஒருவர் உயிரிழந்துள்ள சம்பவம் பனாமுற பிரதேசத்தில் பதிவாகியுள்ளது. பனாமுற முல்லெடியாவல பிரதேசத்திலுள்ள நபரொருவரே தனது இளைய சசோதரரின் தாக்குதலுக்கு இலக்காகி உயிரிழந்துள்ளார். அவர் 41 வயதுடைய வாடகை வாகன சாரதியாவார். உயிரிழந்தவரின் மகன் தனது சகோதரரின் வீட்டிலுள்ள நாயினால் தாக்குதலுக்கு உள்ளாக்கப்பட்டுள்ளார். நாயை தாக்க குறித்த நபர் வருகை தந்த சந்தர்ப்பத்தில் ஏற்பட்ட மோதல் நீடித்தமையினால் கொலை இடம்பெற்றுள்ளது. சம்பவம் தொடர்பில் பனாமுற பொலிசார் மேலதிக விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/393665/", "Category": "Breaking News,தேசிய செய்திகள்", "Parent URL": null}