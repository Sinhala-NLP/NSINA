{"Source": "ITN news", "Timestamp": "නොවැම්බර් 30, 2021 13:00", "Headline": "සෞඛ්‍ය වෘත්තීයවේදීන්ගේ සම්මේලනය රථ පෙළපාලියක් සංවිධානය කරයි", "News Content": "සෞඛ්‍ය වෘත්තීය වේදීන්ගේ සම්මේලනය කොළඹ ප්‍රධාන මාර්ග කිහිපයක අද විරෝධතා රථ පෙළපාලියක් පැවැත්වුවා. සෞඛ්‍ය මාර්ගෝපදේශ ද කඩ කරමින් එම විරෝධතාව පැවැත්වෙන ආකාරයයි දැක ගත හැකි වුණේ. විරෝධතා රථ පෙළපාලිය හේතුවෙන් කොළඹ ප්‍රධාන මාර්ග කිහිපයක දැඩි රථවාහන තදබදයක් ද ඇතිවුනා. කොළඹ විහාරමහාදේවී උද්‍යානය අසළිනුයි විරෝධතා රථ පෙළපාලිය ආරම්භ වුණේ. ඊට සහභාගී වී සිටි පිරිසි මුව ආවරණද නොමැතිව ගමන් කරන ආකාරය දැකගත හැකි වුණා. පෙළපාලිය අවසන් කරන ස්ථානයක් පිළිබද මෙතෙක් තොරතුරු ලබාදී නොමැති අතර මාර්ග රැසක ගමන් කිරීමට බලාපොරොත්තු වන බවටයි ඔවුන් පවසන්නේ.           ", "URL": "https://www.itnnews.lk/2023/10/05/379656/", "Category": "දේශීය පුවත්", "Parent URL": null}