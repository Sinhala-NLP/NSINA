{"Source": "ITN news", "Timestamp": "අප්‍රේල් 2, 2022 12:12", "Headline": "විධානයන්ට අනුකූල නොවූ මුදල් හුවමාරු කරන්නන්ට වැඩ වරදින ලකුණු", "News Content": "විධානයන්ට අනුකූල නොවූ මුදල් හුවමාරු කරන්නන්ට එරෙහිව මහබැංකුව අඛණ්ඩව අවශ්‍ය පියවර ගනිමින් සිටිනවා. ශ්‍රී ලංකා මහබැංකුව බලය ලත් මුදල් හුවමාරු ව්‍යාපාර ස්ථාන අඛණ්ඩව පරීක්ෂා කිරීම්වලට ලක් කරනවා. එහිදී ආයතන කිහිපයක් මහබැංකුව ලබාදී ඇති විනිමය අනුපාතවලට වඩා වැඩි මිලකට විදෙස් මුදල් ගණුදෙනු කර ඇති බවයි තහවුරු වුණේ. ස්විස් මනි එක්ස්චේන්ජ් පුද්ගලික සමාගම හා වෙස්ටන් මනි එක්ස්චේන්ජ් යන ආයතන මෙසේ වැඩිමිලකට විදේශ මුදල් ගනුදෙනු සිදුකර ඇති බවයි මහබැංකුව සදහන් කරන්නේ. ඒ අනුව වහාම ක්‍රියාත්මක වන පරිදි අදාල විධානයන්ට අනුගත වන ලෙස නියෝග කරමින් මෙම ආයතනවලට අවවාදාත්මක නිවේදන නිකුත් කෙරුණා. අවදාත්මක නිවේදන මගින් දැනුම්දුන් කරුණුන නිවැරදි කිරීමට මෙම බලය ලත් මුදල් හුවමාරු කන්නන් අපොහොසත් වුවහොත් ඔවුන්ට ලබාදී ඇති බලපත්‍රය අත්හිටුවීමට මහබැංකුව ක්‍රියාකරනු ඇති.     ", "URL": "https://www.itnnews.lk/2023/10/05/405156/", "Category": "දේශීය පුවත්", "Parent URL": null}