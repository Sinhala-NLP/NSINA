{"Source": "ITN news", "Timestamp": "දෙසැම්බර් 7, 2021 09:38", "Headline": "සපුගස්කන්ද තෙල් පිරිපහදුවේ කටයුතු අද යළි ඇරඹෙයි", "News Content": "තාවකාලිකව නතර කර තිබූ සපුගස්කන්ද තෙල් පිරිපහදුවේ කටයුතු අද සිට ආරම්භ කෙරෙනවා. සපුගස්කන්ද තෙල් පිරිපහදු කටයුතු පසුගිය මස 15 වනදා තාවකාලිකව නතර කෙරුණේ ප්‍රමාණවත් බොරතෙල් සැපයුමක් නොමැතිවීම හේතුවෙන්. ඒ අනුව අද සිට එම කටයුතු යළි ආරම්භ කරන බව බලශක්ති අමාත්‍යංශය සඳහන් කරනවා. අද දිනයේ සිට යළි පිරිපහදු කටයුතු ආරම්භ කිරීමට අදාළව ඊයේ දිනයේ දී මූලික කටයුතු සිදු කර තිබෙනවා.         ", "URL": "https://www.itnnews.lk/2023/10/05/381212/", "Category": "Breaking News,දේශීය පුවත්", "Parent URL": null}