{"Source": "ITN news", "Timestamp": "අගෝස්තු 17, 2021 10:18", "Headline": "ඇෆ්ගනිස්ථානයේ වත්වමන් තත්වය පිළිබඳ කනගාටු වන බව ජෝ බයිඩ්න් පවසයි", "News Content": "ඇෆ්ගනිස්ථානයෙන් ඇමෙරිකා හමුදා ඉවත් කර ගැනීම සම්බන්ධයෙන් තමන්ට එල්ල වන චෝදනා තරයේ ප්‍රතික්ෂේප කරන බව ඇමෙරිකා ජනාධිපති ජෝ බයිඩ්න් පවසනවා. ඇෆ්ගනිස්ථානයේ තමන්ට හිතවත් ජනකොටසක් ගොඩනැගීම ඇමෙරිකාවේ අරමුණ නොවන බවයි ජනාධිපතිවරයා ධවල මන්දිරයේ පැවැති මධ්‍ය හමුවේදී  කියා සිටියේ. එමෙන්ම ඇෆ්ගනිස්ථානය තලෙයිබාන්වරු අත්පත් කර ගැනීමෙන් අනතුරුව පළමු වරටයි ඇමෙරිකා ජනාධිපතිවරයා මෙලෙස මාධ්‍ය හමුවේ පෙනී සිටියේ. මේ සම්බන්ධයෙන් වැඩිදුරටත් අදහස් දක්වමින් ජෝ බයිඩ්න් කියා සිටියේ ඇෆ්ගන් දේශපාලන නායකයින් රට හැරගිය බවත් ඇෆ්ගන් හමුදාව සටන්කාමී කණ්ඩායමට එරෙහිව සටන් කිරීමට අකමැති වීම හේතුවෙන් මෙලෙස ඇෆ්ගනිස්ථානයේ පාලනය තලෙයිබාන්වරු අත්පත් කරගත් බවයි. ඇෆ්ගන් ජනතාවගේ අනාගතය තීරණය කිරීමට තමන් ඔවුන්ට සෑම අවස්ථාවක්ම ලබා දුන් බව ද ඔහු ප්‍රකාශ කළා. ඇෆ්ගනිස්ථානයේ වත්වමන් තත්ත්වය පිළිබද තමන් කනගාටු වන බවද  ඇමෙරිකා ජනාධිපතිවරයා කියා සිටියා. එමෙන්ම ඇෆ්ගනිස්ථානයේ දී ඇමරිකා හමුදාව සිදුකළ යුද්ධය අවසන් කිරීමට ගත් තීරණය ගැන තමන් පසුතැවෙන්නේ නැති බව ද මෙම මාධ්‍ය හමුවේදී අවධාරණය කෙරුණා.   ", "URL": "https://www.itnnews.lk/2023/10/05/356581/", "Category": "ජාත්‍යන්තර පුවත්", "Parent URL": null}