{"Source": "ITN news", "Timestamp": "සැප්තැම්බර් 21, 2023 15:53", "Headline": "වෙනිසියුලාවේ අපරාධ කල්ලියක් අත්පත් කරගෙන සිටි බන්ධනාගාරයක පාලනය යළි එරට හමුදාව යටතට", "News Content": "සංවිධානාත්මක අපරාධකල්ලියක් අත්පත් කරගෙන සිටි වෙනිසියුලා බන්ධනාගාරයක පාලනය යළි අත්පත් කර ගැනීමට එරට හමුදාව සමත්ව තිබෙනවා. වෙනිසියුලාවේ උතුරු ප්‍රදේශයේ පිහිටි මෙම බන්ධනාගාරය වසර ගණනක සිට අපරාධ කණ්ඩායමක් විසින් අත්පත් කර ගෙන සිටියා. විශාල ප්‍රදේශයක පිහිටි බන්ධනාගාරය තුළ රැඳී සිටින පුද්ගලයන්ට නිදහසේ සැරිසැරීමේ හැකියාව ලබාදී තිබු අතර රාත්‍රී සමාජ ශාලාවක්, නාන තටාකයක් මෙන්ම කුඩා ප්‍රමාණයේ සත්ත්වෝද්‍යානයක් ද එහි පිහිටා තිබෙනවා. සිරදඬුවම් නියම වු රැදවියන් සමඟ පිටස්තර පුද්ගලයන් ද එහි වාසය කළා. බන්ධනාගාරයේ බලය යළි ලබා ගැනීමේ මෙහෙයුමට වෙනිසියුලා හමුදා සාමාජිකයන් 11000ක් පමණ එක්ව සිටියා.             ", "URL": "https://www.itnnews.lk/2023/10/05/517505/", "Category": "Breaking News,ජාත්‍යන්තර පුවත්", "Parent URL": null}