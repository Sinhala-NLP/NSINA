{"Source": "ITN news", "Timestamp": "අප්‍රේල් 15, 2021 12:16", "Headline": "අඩු ආදායම් ලාභීන් වෙනුවෙන් ඉදි කළ නිවාස කිහිපයක් ජනතා අයිතියට", "News Content": "අඩු ආදායම් ලාභීන් සදහා නිවාස ඉදිකිරීමේ ජාතික වැඩපිළිවෙල සාර්ථකව ක්‍රියාත්මක වනවා. දිවයිනම ආවරණය වන පරිදි නිවාස ඉදිකිරීමේ ව්‍යාපෘතිය ආරම්භ කෙරුණේ සෞභාගයේ  දැක්ම ප්‍රතිපත්ති ප්‍රකාශය අනුව යමින්. වැඩපිළිවෙල යටතේ මීරිගම වේවැල්දෙනිය, පහළගම, ඉහළගම, මිල්ලවල යන ප්‍රදේශවල අඩු ආදායම් ලාභීන් සදහා මේ වන විටත් නිවාස ඉදිකර තිබෙනවා. මීරිගම ප්‍රාදේශීය සභා මන්ත්‍රී තරංග ජයසිංහ මහතාගේ සංවිධායකත්වයෙන් ප්‍රදේශයේ ජනතාවගේ ශ්‍රම දායකත්වය ද සහිතවයි නිවාස ඉදිකෙරෙන්නේ. නිවාස ජනතා අයිතියට පත් කිරීම පාර්ලිමේන්තු මන්ත්‍රී කෝකිලා ගුණවර්ධන මහතාගේ ප්‍රධානත්වයෙන් සිදු කෙරුණා.   ", "URL": "https://www.itnnews.lk/2023/10/05/331639/", "Category": "දේශීය පුවත්", "Parent URL": null}