{"Source": "ITN news", "Timestamp": "ජූනි 20, 2022 17:01", "Headline": "මෙරට ශ්‍රමික ප්‍රජාවගේ දරුවන්ට නොමිලේ වෘත්තීය පුහුණුව", "News Content": "මෙරට ශ්‍රමික ප්‍රජාවගේ දරුවන්ට නොමිලේ වෘත්තීය පුහුණුව ලබා දෙන බව අමාත්‍ය මනූෂ නානායක්කාර මහතා පවසනවා. රැකියා අහිමි වූ ශ්‍රමිකයන්ගේ දරුවන්ට එහිදී ප්‍රමුඛතාව ලබා දෙන බවයි අමාත්‍යවරයා පවසන්නේ. කම්කරු හා විදේශ රැකියා අමාත්‍යාංශයේ අද පැවති රැස්වීමක් අමතමින් අමාත්‍ය මනූෂ නානායක්කාර මහතා මේ බව සදහන් කළා. ලොව පුරා ඇති රැකියා වෙළදපොල ඉලක්ක කරගනිමින් ශ්‍රමිකයන්ගේ දරුවන්ට වෘත්තීය පුහුණුව ලබා දෙන බවයි මනූෂ නානායකාර අමාත්‍යවරයා පැවසුවේ. වෘත්තීය පුහුණව සදහා වැය වන පිරිවැය ශ්‍රම වාසනා අරමුදලෙන් ලබාදීම අපේක්ෂාවයි. එම අරමුදලේ නිලධාරීන් ද අමාත්‍යවරයා සමග පැවති සාකච්ඡාවට එක්ව සිටියා. නිදහස් වෙළද කලාප ශ්‍රමික ගැටලු විසදීම සදහා ජංගම  සේවා මාලාවක් ක්‍රියාත්මක කරන ලෙසයි අමාත්‍යාංශය වෙත තවදුරටත් උපදෙස් ලබාදී ඇත්තේ.       ", "URL": "https://www.itnnews.lk/2023/10/05/418095/", "Category": "දේශීය පුවත්", "Parent URL": null}