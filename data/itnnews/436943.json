{"Source": "ITN news", "Timestamp": "සැප්තැම්බර් 24, 2022 21:18", "Headline": "ෆියෝනා සුළි කුණාටුවෙන් නැගෙනහිර කැනඩාවට දැඩි බලපෑම්", "News Content": "ෆියෝනා සුළි කුණාටුව නැගෙනහිර කැනඩාවට ඇතුළුවීමත් සමඟ ජන ජීවිතයට දැඩි බලපෑම් එල්ලවී තිබෙනවා. මේ වන විට නැගෙනහිර කැනඩාවේ ප්‍රෙද්ශ රැසක විදුලි සබදතා බිද වැටී ඇති බවයි විදෙස් මාධ්‍ය වාර්තා කළේ. ෆියෝනා සුළි කුණාටුවේ බලපෑමත් සමඟ නැගෙනහිර කැනඩාවේ ප්‍රදේශ රැසක විදුලි සබඳතා බිඳ වැටී තිබෙනවා. පැයට කිලෝමීටර 148කට වැඩි වේගයකින් මේ වන විට කැනඩාව හරහා සුළි කුණාටුව ඇදී යමින් තිබෙන බවයි කාලගුණ අංශ සඳහන් කළේ. පසුගිය දින කිහිපයේදී මෙම සුළිකුණාටුව කැරිබියන් දූපත්වලට බලපෑමෙන් පුද්ගලයන් 8 දෙනෙකු ජීවිතක්ෂයට පත්වුණා. 4 වෙනි වර්ගයේ සුළි කුණාටුවක් ලෙස එය ඉදිරියේදී වර්ධනය වනු ඇති බවයි කාලගුණ විද්‍යාඥයන් පැවසුවේ. අනතුරුදායක තත්ත්වයන් ඇතිවිය හැකි බැවින් ජනතාව රජය ලබා දෙන උපදෙස් අනුව කටයුතු කිරීමට යොමු විය යුතු බව කැනඩා අග්‍රාමාත්‍ය ජස්ටින් ටෘෘඩෝ විශේෂ ප්‍රකාශයක් සිදුකරමින් ප්‍රකාශ කළා. නැගෙනහිර කැනඩාවට මේවන විට අධික වැසිද ඇද හැලෙමින් පවතිනවා.   ", "URL": "https://www.itnnews.lk/2023/10/05/436943/", "Category": "ජාත්‍යන්තර පුවත්", "Parent URL": null}