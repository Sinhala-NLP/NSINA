{"Source": "ITN news", "Timestamp": "මාර්තු 2, 2023 15:18", "Headline": "භූමිතෙල් මිල අඩු කිරීමත් සමඟ භුමිතෙල් අලෙවිය වැඩි වෙලා !", "News Content": "භූමිතෙල් මිල අඩු කිරීමත් සමඟ භුමිතෙල් අලෙවිය වැඩි වී ඇති බව ඉන්ධන පිරවුම්හල් සේවකයින් පවසයි. භූමිතෙල් ලීටරයක මිල ඊයේ (01) දින මධ්‍යම රාත්‍රියේ සිට ඛනිජ තෙල් නිතිගත සංස්ථාව විසින් අඩු කිරීමත් සමඟ භූමිතෙල් අලෙවි ඉහල ගොස් ඇති බව හැටන් නගරයේ පිහිටි ඉන්ධන පිරවුම්හල් සේවකයින් පවසනවා. භූමිතෙල් ලීටරයක් රු 355 කට අලෙවි කළ අතර, නව මිල අනුව භූමිතෙල් ලීටරයක් රු 305 කට අලෙවි කරයි. භූමිතෙල් මිල රු 50 කින් අඩු කිරීමට ප්‍රමාණවත් නොවන බවත්, භූමිතෙල් ලීටරයක් රු 150 කට පමණ තමන්ට ලබාදිය යුතු බවයි වතු කම්කරුවන් කියා සිටියේ. භූමිතෙල් මිල ඉහළ යාමත් සමඟ භූමිතෙල් භාවිතය තමන් අවම කළ බව වතුකරයේ ජනතාව පැවසුවා. ", "URL": "https://www.itnnews.lk/2023/10/05/464732/", "Category": "Breaking News,දේශීය පුවත්", "Parent URL": null}