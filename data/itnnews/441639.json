{"Source": "ITN news", "Timestamp": "ඔක්තෝබර් 21, 2022 09:41", "Headline": "වර්තමානයේ චීන‍යේ ජාත්‍යන්තර බලපෑම් කැපී පෙනෙන‍ ලෙස වර්ධනය වී ඇතැයි චීන උප විදේශ ඇමති කියයි", "News Content": "ගෙවී ගිය වසර 10 තුළ චීනය සමග රාජ්‍යතාන්ත්‍රික සබඳතා ගොඩනැගු රටවල් ප්‍රමාණය අඛණ්ඩව ඉහළ ගොස් තිබේ. චීන විදේශ උප ඇමති Ma Zhaoxu මහතා 20වැනිදා පැවති චීන කොමියුනිස්ට් පක්ෂයේ 20වැනි ජාතික කොංග්‍රසයේ මාධ්‍ය හමුවකදී පැවසුවේ ගෙවී ගිය වසර 10 තුළ චීන ලක්ෂණයන්ගෙන් යුතු රාජ්‍යතාන්ත්‍රික ප්‍රතිපත්තිය අනුගමනය කර පරිපූර්ණ මෙන්ම ඓතිහාසික ජයග්‍රහණය ලබා ගෙන ඇති බවයි. චීනය සමග රාජ්‍යතාන්ත්‍රික සබඳතාව ගොඩනැගූ රටවල් ප්‍රමාණය 172කේ සිට 181ක් දක්වා වැඩි වී තිබේ. චීනය සමග හවුල්කාරී සබඳතාව ගොඩනැගූ රටවල් හා සංවිධාන ප්‍රමාණය 41කේ සිට 113ක් දක්වා වර්ධනය වී ඇත. වර්තමානයේ චීන ජාත්‍යන්තර බලපෑම කැපී පෙනෙන‍ ලෙස වර්ධනය වෙමින් පෙර නොවූ ආකාරයේ ගැඹුරු මෙන්ම පුළුල් ලෙස ගෝලීය පාලනයට චීනය එක් වන බව හෙතෙම කියා සිටියේය. ", "URL": "https://www.itnnews.lk/2023/10/05/441639/", "Category": "ජාත්‍යන්තර පුවත්", "Parent URL": null}