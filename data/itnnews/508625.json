{"Source": "ITN news", "Timestamp": "අගෝස්තු 16, 2023 11:45", "Headline": "7 වැනි චීන-දකුණු ආසියානු ප්‍රදර්ශනය ඇරඹේ", "News Content": "7 වැනි චීන-දකුණු ආසියානු ප්‍රදර්ශනය අද (16) උදෑසනය චීනයේ Yunnan පළාතේ Kunming නගරයේ ආරම්භ වුණා. “පොදු සංවර්ධනය සඳහා සමගිය හා සහයෝගීතාව පැවැත්වීම ” එහි ප්‍රධාන තේමාවයි. අද (16) සිට 20 වැනිදා දක්වා පැවැත්වෙන මෙවර ප්‍රදර්ශනය දකුණු ආසියාවේ හා අග්නිදිග ආසියාවේ රටවල් සහ කලාපීය විස්තීරණ ආර්ථික හවුල්කාරිත්ව ගිවිසුමේ (RCEP) සාමාජික රටවල් සම්පූර්ණයෙන් ආවරණය කරයි. එය මෙම වසරේ චීනය සහ දකුණු ආසියානු රටවල් අතර වැදගත් ආර්ථික හා වෙළඳ හුවමාරු ක්‍රියාකාරකමකි. මෙවර දකුණු ආසියා ප්‍රදර්ශනයේ තේමා රට නේපාලය වන අතර ආරාධිත රට මියන්මාරයයි. ප්‍රදර්ශනය කුටි 15 කින් සමන්විතයි. 4 වන චීන-දකුණු ආසියානු සහයෝගීතා සංසදය සහ 4 වන චීන-දකුණු ආසියානු තාක්ෂණ හුවමාරු සහ නවෝත්පාදන සහයෝගීතා සමුළුව ඇතුළුව ක්‍රියාකාරකම් 14 ක් එහිදී පැවැත්වීමට නියමිතයි. ", "URL": "https://www.itnnews.lk/2023/10/05/508625/", "Category": "Breaking News,ජාත්‍යන්තර පුවත්", "Parent URL": null}