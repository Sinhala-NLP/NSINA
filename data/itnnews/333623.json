{"Source": "ITN news", "Timestamp": "අප්‍රේල් 25, 2021 14:05", "Headline": "ඉරාකයේ රෝහලක ඇති වූ ගින්නකින් රෝගීන් 27ක් ජීවිතක්‍ෂයට", "News Content": "ඉරාකයේ කොරෝනා ආසාදිතයන්ට ප්‍රතිකාර සිදු කෙරෙන රෝහලක දැඩි සත්කාර ඒකකයක ඇති වූ ගින්නකින් රෝගීන් 27 දෙනෙකු ජීවිතක්‍ෂයට පත්ව තිබෙනවා. ඔක්සිජින් ටැංකියක් පුපුරා යාමෙනුයි එම ගින්න හටගෙන ඇත්තේ. බැග්ඩෑඩ් අගනුවර රෝහලක මෙම අනතුර සිදුව ඇති අතර සිද්ධියෙන් තවත් පුද්ගලයන් රැසක් තුවාල ලබා තිබෙනවා. ගින්න හට ගැනීමත් සමග කලබලයට පත් වූ රෝගින් උඩුමහල්වල සිට බිමට පැන ඇති බව ද මාධ්‍ය වාර්තා සදහන් කරනවා. සහන කණ්ඩායම් රෝහලේ සිටි අනෙකුත් රෝගීන් හා ඔවුන්ගේ ඥාතීන් බේරාගෙන ඇති බවයි වාර්තා වන්නේ. ඒ සමගම ඉරාකය දින 3 ක ශෝක කාලයක් ද ප්‍රකාශයට පත්කර තිබෙනවා.       ", "URL": "https://www.itnnews.lk/2023/10/05/333623/", "Category": "ජාත්‍යන්තර පුවත්", "Parent URL": null}