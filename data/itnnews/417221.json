{"Source": "ITN news", "Timestamp": "ஜூன் 16, 2022 12:22", "Headline": "5 வயது சிறுவனை ஆற்றில் வீசிய தாய்..", "News Content": "5 வயது சிறுவனொருவனை அவனது தாய் ஆற்றில் வீசிய சம்பவம் நேற்றிரவு பதிவாகியுள்ளது. வத்தளை கதிரான பாலத்திற்கருகில் சம்பவம் இடம்பெற்றுள்ளது. நேற்றிரவு ஊன்றுகோலின் உதவியுடன் வந்த பெண்ணொருவர் தனது 5 வயது மகனை கதிரான பாலத்திலிருந்து களனி கங்கையில் வீசியுள்ளார். பின்னர் அவரும் குதிக்க முற்பட்டபோது, பிரதேசவாசிகளால் காப்பாற்றப்பட்டுள்ளார். ஆற்றில் வீசப்பட்ட சிறுவனை மீன்பிடி படகுகள் மூலம் தேடும் பணிகள் முன்னெடுக்கப்பட்டுள்ளன. இதுவரை சிறுவன் கண்டுப்பிடிக்கப்படவில்லை. இதேவேளை கைதுசெய்யப்பட்ட பெண் இன்று வெலிசர நீதவான் நீதிமன்றில் ஆஜர்ப்படுத்தப்படவுள்ளார். ", "URL": "https://www.itnnews.lk/2023/10/05/417221/", "Category": "Breaking News,அண்மைய செய்திகள்", "Parent URL": null}