{"Source": "ITN news", "Timestamp": "ජනවාරි 28, 2022 11:04", "Headline": "වසරකට ප්ලාස්ටික් හැඳි මිලියන 600ක් පරිසරයට", "News Content": "ශ්‍රී ලංකාවේ වසරකට ප්ලාස්ටික් හැඳි මිලියන 600 කට අධික ප්‍රමාණයක් පරිසරයට බැහැර කරන  බව අමාත්‍ය මහින්ද අමරවීර  පවසනවා. මේ වන විට පරිසර අමාත්‍යාංශය ප්ලාස්ටික් හා පොලිතීන්වලින් නිෂ්පාදිත එක්වරක් පමණක් භාවිතකර බැහැරකරන භාණ්ඩ රැසක් භාවිතයෙන් ඉවත් කිරීමට කටයුතු යොදා තිබෙනවා. මෙම භාණ් සියල්ලම පරිසර දූෂණයට ඉවහල් වන මෙන්ම පරිසරයට දැඩි බලපෑමක් එල්ල කරන භාණ්ඩ වන බවයි අමාත්‍යවරයා පෙන්වා දෙන්නේ. ෂැෂේ පැකට්,  දිරාපත්නොවන ලන්ච්ෂීට්,  ඉදිආප්පවට්ටි,  ප්ලාස්ටික් හැදි,  ආහාර කළතන ප්ලාස්ටික් කූරු සහ කොට්න් බඩ්,  ප්ලාස්ටික් හා පොලිතින්වලින් නිෂ්පාදිත මල්මාලා , සුළං පුරවන සෙල්ලම්භාණ්ඩ, බීම බටද මීට ඇතුළත් වනවා. වේවැල්, පිත්තල, මැටි හා ලී කර්මාන්ත රාජ්‍ය අමාත්‍යාංය මේ වන විට අදාළ භාණ්ඩවලට විකල්ප ද්‍රව්‍ය ප්‍රවර්ධනය කරමින් සිටිනවා. පරිසර අමාත්‍යාංශය හා වේවැල් පිත්තල මැටි හා ලී කර්මාන්ත රාජ්‍ය අමාත්‍යාංශය ඒකාබද්ධවයි වැඩපිලිවෙල ආරම්භ කරන්නේ. මේ සම්බන්ධ විශේෂ සාකච්ඡාවක් පසුගියදා පරිසර අමාත්‍යාංශයේදී පැවැත්වුණා. රාජ්‍ය අමාත්‍ය ප්‍රසන්න රණවීර ද  ඊට එක්ව සිටියා.     ", "URL": "https://www.itnnews.lk/2023/10/05/391894/", "Category": "Breaking News,නවතම පුවත්", "Parent URL": null}