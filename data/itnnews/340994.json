{"Source": "ITN news", "Timestamp": "ජූනි 6, 2021 15:52", "Headline": "දිල්ලි නගරය තුළ වෛරස ව්‍යාප්තිය සීග්‍රයෙන් ඉහළට", "News Content": "ඉන්දියාවේ දිල්ලි නගරය තුළ වෛරස ව්‍යාප්තිය මේ වන විට ඉහළ ගොස් ඇති බව බලධාරීන් සඳහන් කරනවා. දිල්ලි නගරයේ වැඩිම ආසාදිතයන් සංඛ්‍යාවක් ඊයේ දිනයේ වාර්තා වූ අතර එම සංඛ්‍යාව 37000 ක්. මීට පෙර දිල්ලි නගරයෙන් වාර්තා වූ වැඩිම ආසාදිතයන් සංඛ්‍යාව 28395 ක් බවයි බලධාරීන් සඳහන් කරන්නේ. නගරයේ රෝහල්වල භාවිතය සඳහා ඔක්සිජන් ටොන් 420 ක් පමණ අවශ්‍ය වුව ද ඔක්සිජන් හිගතාවක් පවතින බව මහ ඇමති අරවින්ද් කේජ්රිවාල් පවසනවා. කෙසේ වුව ද වෛරස ව්‍යාප්තිය පාලනය කිරීමට පියවර රැසක් ගෙන ඇති බවයි ඔහු සඳහන් කරන්නේ. ඒ අතරට ජනතාව දැනුවත් කිරීමේ විශේෂ වැඩසටහන් රැසක් ද ක්‍රියාත්මකයි.     ", "URL": "https://www.itnnews.lk/2023/10/05/340994/", "Category": "ජාත්‍යන්තර පුවත්", "Parent URL": null}