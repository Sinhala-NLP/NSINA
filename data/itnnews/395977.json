{"Source": "ITN news", "Timestamp": "පෙබරවාරි 18, 2022 18:45", "Headline": "ආරක්ෂාව ඉල්ලපු චමුදිතට ආරක්ෂාව දෙන්න අධිකරණයෙන් නියෝගයක්", "News Content": "මාධ්‍යවේදී චමුදිත සමරවික්‍රමට ප්‍රමාණවත් ආරක්ෂාවක් ලබාදෙන ලෙස වින්දිතයන් ආරක්ෂා කිරීම සදහා වූ විශේෂ කොට්ඨාසයට මහේස්ත්‍රාත් රුවන්දිකා වීරසිංහ අද නියෝග කළා. චමුදිත සමරවික්‍රම වෙනුවෙන් පෙනී සිටි ජනාධිපති නිතිඥ කුවේරා ද සොයිසා ඇතුලු නීතිඥ කණ්ඩායමක් අධිකරණයට ඉදිරිපත් කළ මෝසමක් සැළකිල්ලට ගනිමිනුයි මහේස්ත්‍රාත්වරිය එම නියෝගය ලබාදුන්නේ. මාධ්‍යවේදී චමුදිත සමරවික්‍රමගේ පිළියන්දල පිහිටි නිවසට ප්‍රහාරයක් එල්ල වූයේ පසුගිය 14 වනදායි.  සිද්ධිය සම්බන්ධයෙන් පොලිස් කණ්ඩායම් කිහිපයක් යටතේ පරීක්ෂණ ආරම්භ කෙරුණු අතර පහරදීමේ දර්ශන ඇතුලත් සී සී ටී වී දර්ශන ද පසුව මාධ්‍ය වෙත නිකුත් කෙරුණා. සි සී ටී වී දර්ශන ස්ථාන 86 ක් නිරීක්ෂණය කොට අධිතාක්ෂණික උපදෙස් සදහා මොරටුව විශ්වවිද්‍යාලය වෙත යොමු කරනු ලැබුවා. පලා ගිය මෝටර් රථය පිළිබද කරුණු අනාවරණය කර ගැනීම සදහා දෙහිවල සරණංකර මාවත දක්වා වූ සීසීටීවී දර්ශන පරීක්ෂාවට ලක්කරන බවයි පොලිසිය සදහන් කරන්නේ. අධිකරණ කටයුතු අවසන් වීමෙන් පසු මාධ්‍ය වෙත අදහස් දැක්වූ චමුදිත සමරවික්‍රම මහතා.   ", "URL": "https://www.itnnews.lk/2023/10/05/395977/", "Category": "දේශීය පුවත්", "Parent URL": null}