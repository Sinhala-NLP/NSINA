{"Source": "ITN news", "Timestamp": "අගෝස්තු 10, 2022 16:51", "Headline": "තවත් පොක්ස් වයිරසයකින් ඉන්දියාවේ ගවයින්ට චර්ම රෝගයක්", "News Content": "ඉන්දියාවේ ප්‍රාන්ත කිහිපයක ගවයින් අතර චර්ම රෝගයක් පැතිර යන බව වාර්තා වනවා. රෝගය ආසාදනය වූ ගවයින් මියයෑමේ සම්භාවිතාවක් ද පවතිනවා. ගැටිති චර්ම රෝගය ලෙස හැදින්වෙන මෙම රෝගය ආසාදනයවීමෙන් පසු එම ගවයින්ගේ සමෙහි කුඩා ගැටිති හටගැනීමක් සිදුවනවා. මෙම රෝගය ඇතිවන වයිරසය පොක්ස් වයිරස කාණ්ඩයට අයත්වන බව ද සදහන්. මෙම වයිරසය අප්‍රිකානු රටවල ගවයින් අතර බහුලව දක්නට ලැබෙන බවයි ජගත් සංවිධානයේ ආහාර හා කෘෂිකර්ම සංවිධානය පවසන්නේ. එය පළමුවරට දකුණු ආසියාවෙන් වාර්තා වූයේ 2019 වසරේ දී වන අතර බංග්ලාදේශය හා ඉන්දියාව යන රටවල මේ වනවිට ව්‍යාප්තව පවතිනවා. මදුරුවන් – මකුනන් ආදී පරපෝෂිතයින්ගෙන් මෙය ව්‍යාප්ත වන බවද සඳහන්.           ", "URL": "https://www.itnnews.lk/2023/10/05/428205/", "Category": "Breaking News,ජාත්‍යන්තර පුවත්", "Parent URL": null}