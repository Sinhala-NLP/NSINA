{"Source": "ITN news", "Timestamp": "ජූනි 25, 2023 19:38", "Headline": "ශ්‍රී ලංකාවට ලකුණු 133ක ජයක්", "News Content": "ලෝක කුසලානයට සුදුසුකම් ලැබීමේ බී කාණ්ඩයේ 15 වන තරගය අද  ශ්‍රී ලංකාව සහ අයර්ලන්ත කණ්ඩායම් අතර පැවැත් වුණා. ඒ සිම්බාබ්වේ බුලවායෝ ක්‍රීඩාංගනයේ දී. තරගයේ කාසියේ වාසිය දිනාගත් අයර්ලන්ත කණ්ඩායම පළමුවෙන් පන්දුවට පහරදීමට ශ්‍රී ලංකා කණ්ඩායමට ආරාධනා කළ අතර ඔවුන් සිය පන්දුවාර 50 තුළ සියලු දෙනා දැවී ලකුණු 325 ක් ලබා ගත්තා. පන්දුවට පහරදීමේදී දිමුත් කරුණාරත්න ලකුණු 103 ක්, සධීර සමරවික්‍රම ලකුණු 82 ක්, චරිත් අසලංක ලකුණු 38 ක්, ධනංජය ද සිල්වා නොදැවී ලකුණු 42 ලබා ගැනීමට සමත් වුණා. පිළිතුරු ඉනිම ක්‍රීඩා කළ අයර්ලන්ත කණ්ඩායමට පන්දුවාර 31 කදී සියලුදෙනා දැවි රැස්කරගනු ලැබුවේ ලකුණු 192ක් පමණි. ඒ අනුව ලකුණු 133ක පහසු ජයක් වාර්තා කිරීමට ශ්‍රී ලංකා කණ්ඩායම සමත් විය. පන්දු යැවීමේදී වනිඳු හසරංග කඩුලු 5 ක්, මහිෂ් තීක්ෂණ කඩුලු 2 ක්, ළහිරු කුමාර, කසුන් රාජිත හා දසුන් ශානක එක් කඩුල්ල බැඟින් බිඳ හෙළීමට සමත් වුණා.     ", "URL": "https://www.itnnews.lk/2023/10/05/494851/", "Category": "Breaking News,ක්‍රීඩා,දේශීය පුවත්", "Parent URL": null}