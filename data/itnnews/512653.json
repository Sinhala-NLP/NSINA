{"Source": "ITN news", "Timestamp": "සැප්තැම්බර් 1, 2023 12:15", "Headline": "තලෙයිමන්නාරම රෝහලට මිලියන 5ක රෝහල් උපකරණ පරිත්‍යාගයක්", "News Content": "රෝහල් සේවා මණ්ඩලය මගින් තලෙයිමන්නාරම රෝහල වෙත මිලියන 5 ක පමණ වටිනා රෝහල් උපකරණ පරිත්‍යාග කිරීම පසුගියදා සිදු කෙරුණා. මන්නාරම් දිස්ත්‍රික්කයේ රෝගීන් සඳහා සුවසේවා සපයන ප්‍රධාන රෝහලක් වන්නේ තලෙයි මන්නාරම රෝහලයි. රෝහල් සේවා මණ්ඩලයේ අධ්‍යක්ෂ පූජ්‍ය රජවැල්ලේ සුභූති ස්වාමීන්වහන්සේගේ ප්‍රධානත්වයෙන් භාණ්ඩ පරිත්‍යාගය සිදු කෙරුණා. එංගලන්තයේ සිල්වියා ලංකා පදනමේ සහ ඕස්ට්‍රේලියාවේ සිඩ්නිහි රෝහල් සේවා මණ්ඩලයේ සාමාජිකයන් විසිනුයි රෝහල් උපකරණ පරිත්‍යාග කර ඇත්තේ. මන්නාරම රෝහලේ ආයතනභාර වෛද්‍ය නිලධාරී ජේ.නවාස් මහතා ඇතුළු පිරිසක් මෙම අවස්ථාවට එක්ව සිටියා.   ", "URL": "https://www.itnnews.lk/2023/10/05/512653/", "Category": "Breaking News,දේශීය පුවත්", "Parent URL": null}