{"Source": "ITN news", "Timestamp": "ஜூலை 27, 2021 13:10", "Headline": "ஹிசாலினியின் மரணத்திற்கு நீதிகோரி பல பகுதிகளிலும் ஆர்ப்பாட்டங்கள்", "News Content": "ஹிசாலினியின் மரணத்திற்கு நீதிகோரி பல பகுதிகளிலும் ஆர்ப்பாட்டங்கள் இடம்பெற்றன. வவுனியா உள்ளுராட்சிமன்றங்களை பிரதிநிதித்துவப்படுத்தும் பெண் உறுப்பினர்கள் மற்றும் சிவில் மகளிர் அமைப்புகள் இணைந்து பழைய பேருந்து நிலையம் முன்பாக ஹிசாலினியின் மரணத்திற்கு நீ’திகோரி கவனயீர்ப்பு போராட்டத்தை முன்னெடுத்தனர். சம்மந்தப்பட்டவர்களை சட்டத்தின் முன் நிறுத்தி உரிய தண்டனை வழங்கப்பட வேண்டுமென இவர்கள் வலியுறுத்தினர் அத்துடன் சிறுவர்களின் உரிமைகளை வலியுறுத்தியும் சம்பவத்தை கண்டித்தும் பல சுலோகங்களை ஏந்தியவாறு இவர்கள் தமது எதிர்ப்பை தெரிவித்தனர். அத்துடன் முல்லைத்தீவு புதுக்;குடியிருப்பு பிரதேச செயலக பிரிவின் விஸ்வமடு ரெட்பான சந்தியிலும் கண்டன ஆர்ப்பாட்டம் ஒன்று பொது அமைப்புக்களின் பிரதிநிதிகளினால் முன்னெடுக்கப்பட்டது. சிறுவர்களை வேலைக்கு அமர்த்துதல் பெண்கள் மற்றும் சிறுவர்களுக்கு எதிரான துஷ்பிரயோகங்களை கண்டித்து இவர்கள் இதனை முன்னெடுத்தனர். அத்துடன் ஜனாதிபதி ஜனாதிபதி மற்றும் மாவட்ட செயலாளர் உள்ளிட்டவர்களுக்கு மஹஜர்களும் கையளிக்கப்பட்டன. அத்துடன் பணிக்கு அமர்த்தப்படும் வயதெல்லையை அதிகரிக்க அரசு நடவடிக்கை எடுக்க வேண்டுமெனவும் இவர்கள் கோரிக்கை விடுத்தனர். ", "URL": "https://www.itnnews.lk/2023/10/05/352118/", "Category": "Breaking News,தேசிய செய்திகள்", "Parent URL": null}