{"Source": "ITN news", "Timestamp": "මාර්තු 8, 2023 08:46", "Headline": "හොර පාරෙන් ගේන්න හැදූ බීඩි කොළ තොගයක් හසුවෙයි", "News Content": "ශ්‍රී ලංකා නාවික හමුදාව කල්පිටිය, නොරෙච්චෝලේ ආලන්කුඩා මුහුදු ප්‍රදේශයේ ඊයේ (07) අළුයම් කාලයේදී සිදුකල විශේෂ සෝදිසි මෙහෙයුමකදී, පාවෙමින් තිබූ නීති විරෝධී ලෙස මෙරටට රැගෙන ඒමට උත්සාහ කළ බවට සැකකෙරෙන බීඩි කොළ කිලෝග්‍රෑම් 400 ක පමණ තොගයක් (‍තෙත බර සහිත) නාවික හමුදා භාරයට ගැනීමට කටයුතු කර තිබෙනවා. එම මුහුදු ප්‍රදේශයේ පාවෙමින් තිබූ සැකකටයුතු උර අටක් මෙම බීඩි කොළ තොගය අසුරා තිබූ බවයි නාවික හමුදාව නිවේදනය කළේ. නාවික හමුදා මෙහෙයුම් හමුවේ ගොඩබිමට රැ‍ගෙන ඒමට නොහැකිව ජාවාරම්කරුවන් විසින් මෙම බීඩි කොළ ‍තොගය මුහුදේ අතහැර දමන්නට ඇතැයි විශ්වාස කෙරෙන අතර, මෙම මෙහෙයුම මඟින් නාවික හමුදා භාරයට ගත් බීඩි කොළ ‍‍තොගය, ඉදිරි නිතීමය කටයුතු සඳහා කටුනායක රේගු නිවාරණ කාර්යාලය වෙත භාර දීමට කටයුතු කර තිබෙනවා. ", "URL": "https://www.itnnews.lk/2023/10/05/466156/", "Category": "දේශීය පුවත්", "Parent URL": null}