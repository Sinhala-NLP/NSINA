{"Source": "ITN news", "Timestamp": "ஏப்ரல் 5, 2023 11:18", "Headline": "பாலை அருந்திய சிறார்களுக்கு ஒவ்வாமை", "News Content": "கிளிநொச்சி, பாரதிபுரம் பகுதியில் உள்ள முன்பள்ளி ஒன்றில் வலய பணிமனையால் வழங்கப்பட்ட பாலை அருந்திய சிறார்களுக்கு ஒவ்வாமை ஏற்பட்டுள்ளது. வீட்டுக்கு சென்ற சிறார்கள் வாந்தி உள்ளிட்ட அறிகுறிகளுக்கு உள்ளான நிலையில் கிளிநொச்சி வைத்தியசாலையில் 13 சிறுவர்கள் அனுமதிக்கப்பட்டுள்ளனர்.  இவர்கள் தொடர்ந்தும் விடுதியில் வைத்து கண்காணிக்கப்பட்டு வருகின்றனர். குறித்த பால் பக்கட் காலாவதி ஆகவில்லை எனவும், பரிசோதனைக்காக பொரளையில் உள்ள பரிசோதனை நிலையத்துக்கு உடனே அனுப்பி வைக்கப்பட்டுள்ளதாக மாவட்ட வைத்தியசாலை பொறுப்பதிகாரி தெரிவித்துள்ளார். ", "URL": "https://www.itnnews.lk/2023/10/05/473364/", "Category": "Breaking News,தேசிய செய்திகள்", "Parent URL": null}