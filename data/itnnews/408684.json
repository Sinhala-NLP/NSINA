{"Source": "ITN news", "Timestamp": "අප්‍රේල් 28, 2022 09:34", "Headline": "HIV පරීක්ෂාවට අන්තර්ජාලය ඔස්සේ වේලාව වෙන් කර ගැනීමේ පහසුකම්", "News Content": "HIV පරීක්ෂණ සඳහා අන්තර්ජාලය ඔස්සේ වේලාව වෙන් කර ගැනීමේ වැඩපිළිවෙළක් ක්‍රියාවට නංවා තිබෙනවා. HIV පරීක්ෂණ සහ සත්කාර සේවා රට පුරා ක්‍රියාත්මක අතර HIV පරීක්ෂා කර ගැනීමට ඕනෑම අයෙකුට අන්තර්ජාලය ඔස්සේ ඊට වේලාවක් වෙන් කරවා ගත හැකියි. ස්වයං පරීක්ෂණ කට්ටල නිවසටම ගෙන්වා ගැනීමේ පහසුකම්ද පවතින බවයි රජයේ ප්‍රවෘත්ති දෙපාර්තමේන්තුවේ පැවති මාධ්‍ය හමුවකදී ජාතික ලිංගාශ්‍රිත රෝග හා ඒඩ්ස් මර්දන වැඩසටහනේ අධ්‍යක්ෂ විශේෂඥ වෛද්‍ය රසාංජලී හෙට්ටිආරච්චි මහත්මිය සඳහන් කළේ.    ", "URL": "https://www.itnnews.lk/2023/10/05/408684/", "Category": "දේශීය පුවත්", "Parent URL": null}