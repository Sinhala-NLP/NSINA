{"Source": "ITN news", "Timestamp": "ஆகஸ்ட் 2, 2021 12:50", "Headline": "விஹாரமஹா தேவி பூங்கா மற்றும் தியத்த உயனவில் 24 மணித்தியாலமும் தடுப்பூசி ஏற்றும் பணிகள்..", "News Content": "நாட்டில் தடுப்பூசி ஏற்றும் பணிகள் துரிதமாக முன்னெடுக்கப்பட்டுள்ளன. எஸ்ட்ரா ஷெனேகா இரண்டாவது டோஸ் தடுப்பூசி ஏற்றும் பணிகள் விஹாரமஹா தேவி பூங்காவின் திறந்தவெளி அரங்கிற்கு மேலதிகமாக தியத்த உயணவிலும் 24 மணித்தியாலமும் செலுத்தப்படுவதாக இராணுவத்தளபதி தெரிவித்துள்ளார். இன்று காலை 6 மணி முதல் பணிகள் ஆரம்பிக்கப்பட்டன. நேற்றைய தினம் எஸ்ட்ரா ஷெனேகா இரண்டாவது டோஸ் ஏற்றும் பணிகள் ஆரம்பிக்கப்பட்டன. இதுவரை அதிகளவானோருக்கு தடுப்பூசி ஏற்றப்பட்டுள்ளது. நாளை மற்றும் நாளை மறுதினத்திலும் 24 மணித்தியாலத்திலும் தடுப்பூசி ஏற்றும் வேலைத்திட்டம் குறித்த மத்திய நிலையங்களில் மேற்கொள்ளப்படும். இந்நிலையில் மக்கள் எந்தவொரு பதற்றமும் இன்றி தடுப்பூசிகளை பெற்றுக்கொள்ளுமாறு இராணுவ தளபதி ஜெனரல் ஷவேந்த்ர சில்வா கோரிக்கை விடுத்துள்ளார். கொரோனாவிற்கு எதிரான தடுப்பூசியின் முதலாவது டோஸ் இதுவரை ஒரு கோடிக்கும் அதிகமானோருக்கு செலுத்தப்பட்டுள்ளது. இரண்டாவது டோஸ் 21 இலட்சத்து 54 ஆயிரத்து 206 பேருக்கு ஏற்றப்பட்டுள்ளது. இதேவேளை மேலும் ஒருதொகுதி பைசர் தடுப்பூசி இன்று காலை நாட்டிற்கு கொண்டுவரப்பட்டது. ஒரு இலட்சத்து 4 ஆயிரம் பைசர் தடுப்பூசிகளை உள்ளடக்கிய 18 பெட்டிகளுடன் அதிகாலை 2.15 மணியளவில் கட்டார் எயார்வேஸ் விமானம் கட்டுநாயக்க விமான நிலையத்தை வந்தடைந்தது. 5ஆவது கட்டமாக குறித்த தடுப்பூசிகள் நாட்டிற்கு கொண்டுவரப்பட்டன. இதேவேளை தடுப்பூசி ஏற்றாதவர்கள் தொடர்பில் கணிப்பீடு ஒன்று மேற்கொள்ளுமாறு ஜனாதிபதி பணிப்புரை விடுத்துள்ள நிலையில் கொழும்பு மாவட்டத்திற்குள் குறித்த நடவடிக்கைகள் ஆரம்பிக்கப்பட்டுள்ளன. \n ", "URL": "https://www.itnnews.lk/2023/10/05/353728/", "Category": "Breaking News,தேசிய செய்திகள்", "Parent URL": null}