{"Source": "ITN news", "Timestamp": "අගෝස්තු 12, 2023 14:28", "Headline": "ව්‍යාජ ගමන් බලපත් සමඟ ඉන්දීය ජාතිකයන් දෙදෙනෙකු කටුනායක දී අත්අඩංගුවට", "News Content": "ව්‍යාජ ගුවන් ගමන් බලපත්‍ර භාවිත කරමින් නෙදර්ලන්තය වෙත යෑමට උත්සාහ කළ ඉන්දීය ජාතික කාන්තාවක් සහ පිරිමි පුද්ගලයකු කටුනායක ගුවන් තොටුපොළේ දී අත්අඩංගුවට ගෙන තිබෙනවා. ඔවුන් දෙදෙනා පසුගිය ජුනි මස 26 වනදා සංචාරක වීසා මත මෙරටට පැමිණ ඇත. ටිබෙට් සම්භවයක් සහිත මොවුන් දෙදෙනාගෙන් 43 හැවිරිදි පිරිමි පුද්ගලයා ඉන්දියාවේ කර්නාටක ප්‍රාන්තයේ පදිංචිකරුවෙකි. අනෙක් ඉන්දීය 39 හැවිරිදි කාන්තාව උත්තර්කාකාන්ද් ප්‍රාන්තයේ පදිංචිකාරිනියකි. මෙම ඉන්දීය ජාතික සැකකරු හා සැකකාරිය වැඩිදුර විමර්ශන  කටයුතු සදහා කටුනායක ගුවන් තොටුපොළ අපරාධ විමර්ශන දෙපාර්තමේන්තු නිලධාරීන් වෙත භාර දී තිබෙනවා.   ", "URL": "https://www.itnnews.lk/2023/10/05/507638/", "Category": "දේශීය පුවත්", "Parent URL": null}