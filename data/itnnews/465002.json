{"Source": "ITN news", "Timestamp": "மார்ச் 3, 2023 13:45", "Headline": "வெளிநாட்டு கையிருப்பு அதிகரிப்பு", "News Content": "இலங்கையின் வெளிநாட்டு கையிருப்பை கடந்த வருடம் செப்டெம்பர் மாதத்துடன் ஒப்பிடுகையில் இந்த வருடம் பெப்ரவரி முதல் வாரத்தில் 23.5 வீதத்தால் அதிகரித்துள்ளதாக நிதி இராஜாங்க அமைச்சர் ரஞ்சித் சியம்பலாபிட்டிய தெரிவித்துள்ளார். அதன்படி, கடந்தாண்டு செப்டெம்பர் மாதத்தில் 1.7 பில்லியன் அமெரிக்க டொலர்களாக இருந்த வெளிநாட்டு கையிருப்பு இந்தாண்டு பெப்ரவரி மாதத்திற்குள் 2.1 பில்லியன் அமெரிக்க டொலர்களாக அதிகரித்துள்ளதாக அவர் சுட்டிக்காட்டியுள்ளார். இது 400 மில்லியன் அமெரிக்க டொலர்கள் அதிகமாகும். “கடந்த செப்டெம்பரில் 94.9 சதவீதமாக இருந்த உணவுப் பணவீக்கம் இந்தாண்டு ஜனவரியில் 60.1 சதவீதமாகக் குறைந்துள்ளது” என்றும் அவர் சுட்டிக்காட்டியுள்ளார். கடந்த வருடம் செப்டெம்பர் மாதத்தில் 29,802 சுற்றுலாப் பயணிகளின் வருகையுடன் ஒப்பிடுகையில், முதல் இரண்டு மாதங்களில் சுற்றுலாப் பயணிகளின் வருகை 261 வீதத்தால் அதிகரித்துள்ளதாக இராஜாங்க அமைச்சர் சுட்டிக்காட்டியுள்ளார். ", "URL": "https://www.itnnews.lk/2023/10/05/465002/", "Category": "Breaking News,தேசிய செய்திகள்", "Parent URL": null}