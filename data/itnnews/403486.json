{"Source": "ITN news", "Timestamp": "மார்ச் 23, 2022 15:08", "Headline": "கியேவ் நகர ஊரடங்கு நீக்கம்..", "News Content": "பொது மக்களின் உயிரை பாதுகாக்கும் நோக்கில் 3 நாட்களாக கியேவ் நகரில் விதிக்கப்பட்டிருந்த ஊரடங்கு சட்டம் இன்று காலை நீக்கப்பட்டது. மோதல்களுக்கு மத்தியில் மரியுபோல் நகரவாசிகளை அங்கிருந்து வெளியேற்றிய போதிலும் மேலும் ஒரு இலட்சம் பேர் அங்கு தங்கியிருப்பதாக யுக்ரைன் ஜனாதிபதி தெரிவிக்கின்றார். 3 நாட்களாக கியேவ் நகரில் அமுல்படுத்தப்பட்டிருந்த ஊரடங்கு சட்டம் இன்று காலை நீக்கப்பட்டது. கியேவ் நகரிலுள்ள வர்த்தக கட்டிட தொகுதியொன்றை இலக்கு வைத்து மேற்கொள்ளப்பட்ட ரஷ்ய ரொக்கட் தாக்குதலில் 8 பேர் கொல்லப்பட்டதையடுத்து, அங்கு ஊரடங்கு சட்டம் அமுல்படுத்தப்பட்டது. பொதுமக்களின் உயிரை பாதுகாக்கும் நோக்கிலேயே இவ்வாறு ஊரடங்கு சட்டம் பிறப்பிக்கப்பட்டது. எவ்வாறாயினும் இன்று காலை ஊரடங்கு சட்டம் நீக்கப்பட்ட போதிலும் ரஷயா மேற்கொண்டு வரும் தாக்குதல்கள் தொடர்ந்தும் முன்னெடுக்கப்படுவதாக அறிவிக்கப்படுகின்றத. யுக்ரைன் ரஷ்ய இருதரப்பினர்களுக்கு கியேவ் நகருக்கு அருகாமையிலுள்ள பகுதிகளில் மோதல்கள் இடம்பெறுவதாக பிரித்தானிய புலனாய்வு பிரிவு தெரிவிக்கின்றது. எவ்வாறாயினும் ரஷ்ய இராணுவம் இன்னும் கியேவ் நகருக்கு 25 கிலோ மீட்டர் தொலைவில் நிலைகொண்டுள்ளது. ", "URL": "https://www.itnnews.lk/2023/10/05/403486/", "Category": "Breaking News,சர்வதேச செய்திகள்", "Parent URL": null}