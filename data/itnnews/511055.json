{"Source": "ITN news", "Timestamp": "අගෝස්තු 26, 2023 13:37", "Headline": "මැඩගස්කරයේ ක්‍රීඩාංගණයක සිදුවූ තෙරපීමකින් 12 දෙනෙකු ජීවිතක්ෂයට", "News Content": "මැඩගස්කරයේ ක්‍රීඩාංගණයක සිදුවූ තෙරපීමකින් පුද්ගලයන් 12 දෙනෙකු ජීවිතක්ෂයට පත්වුණා. ඉන්දීය සාගර දූපත් ක්‍රීඩා උළෙලේ සමාරම්භක උත්සවය අතරතුර මෙම තෙරපීම සිදුවුණා. සිද්ධියෙන් තවත් පුද්ගලයන් 80 දෙනෙකු තුවාල ලබා තිබෙනවා. ක්‍රීඩාංගණයට ඇතුළුවන ස්ථානයේ විශාල පිරිසක් සිටි බැවින් මෙම තෙරපිම ඇතිවූ බවයි වාර්තා වන්නේ. ඒ වන විට මැඩගස්කරයේ ජනාධිපති ඇන්ඩ්‍රි රැජෝලිනා ක්‍රීඩාංගණයේ සිටි අතර පැමිණ සිටි පිරිසගෙන් විනාඩියක නිශ්ශබ්දතාවක් ඉල්ලා සිටියා. පුද්ගලයන් හතලිස් එක්දහසක් රැඳී සිටීමේ පහසුකම් ඇති මෙම ක්‍රීඩාංගණයේ ඒ වන විටත් ජනතාවගෙන් පීරී ගොස් තිබුණා.       ", "URL": "https://www.itnnews.lk/2023/10/05/511055/", "Category": "Breaking News,ජාත්‍යන්තර පුවත්", "Parent URL": null}