{"Source": "ITN news", "Timestamp": "ජූනි 13, 2022 14:20", "Headline": "ඇමෙරිකාවේ ගිනි අවි නීති දැඩි කිරීමට සෙනෙට් මණ්ඩලයේ බහුතර කැමැත්ත හිමිවෙයි", "News Content": "ඇමෙරිකාවේ ගිනි අවි නීති දැඩි කිරීමට සෙනෙට් මණ්ඩලයේ බහුතර කැමැත්ත හිමිව තිබෙනවා. ගිනි අවි නීති දැඩි කරන ලෙස බලකරමින් ඊයේ ඇමෙරිකාව පුරා විරෝධතා පැවැත්වුණා. එයට ප්‍රතිචාරයක් ලෙසයි සෙනෙකට් මණ්ඩලය මේ බව සඳහන් කරන්නේ. සම්පාදනය කෙරෙන නව නීති සඳහා ඩිමොක්‍රටික් සෙනෙට් සභිකයින්ට අමතරව රිපබ්ලිකන් පක්ෂයට අයත් සෙනෙට් සභිකයින් දස දෙනෙකු සහාය ලබාදෙන බවයි සඳහන් කර ඇත්තේ. එයට විරෝධතාකරුවන්ගේ දැඩි ප්‍රසාදයක් හිමිව තිබෙනවා. මීට පෙරදී ගිනි අවි නීති දැඩි කිරීමට ගත් උත්සාහයන් ව්‍යර්ථ වූයේ කොංග්‍රස් මණ්ඩලය තුළ අවශ්‍ය බලය නොමැතිවීම හේතුවෙන්. මීට අමතරව මානසික සෞඛ්‍ය ක්ෂේත්‍රයට ආයෝජන වැඩි කිරීම , පාසල් තුළ ආරක්ෂාව වැඩි කිරීම ගෘහස්ථ ප්‍රචණ්ඩත්වය වැළැක්වීම හා ගිනි අවි මිලදී ගැනීම සම්බන්ධයෙන් දත්ත නිරන්තර පරීක්ෂාවට ලක්කිරීම ආදී කටයුතු සම්බන්ධයෙන් ද සෙනෙට් මණ්ඩලයේ අවධානය යොමුව තිබෙනවා.         ", "URL": "https://www.itnnews.lk/2023/10/05/416788/", "Category": "ජාත්‍යන්තර පුවත්", "Parent URL": null}