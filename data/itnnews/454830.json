{"Source": "ITN news", "Timestamp": "ජනවාරි 10, 2023 14:53", "Headline": "එංගලන්තය එක් වරක් භාවිත කරන ප්ලාස්ටික් තහනම් කරයි", "News Content": "එක්වරක් භාවිතා කර ඉවතලන ප්ලාස්ටික් භාවිතය තහනම් කිරීමට එංගලන්තය පියවර ගෙන තිබෙනවා. එක්වරක් භාවිතා කර ඉවතලන ප්ලාස්ටික් පිගන්, හැදි , ගෑරුප්පු හා කෝප්ප නව නීති යටතේ තහනම් වනවා. කෙසේ වුවද නව නීතිය ක්‍රියාත්මක වන දිනය සම්බන්ධයෙන් දැනුම් දීමක් කර නැහැ. මේ අකාරයටම ස්කොට්ලන්තය හා වේල්සයද එක්වරක් භාවිතා කර ඉවතලන ප්ලාස්ටික් භාවිතය තහනම් කර තිබෙනවා. අනාගත පරපුර වෙනුවෙන් පරිසරය ආරක්ෂා කිරීම සදහා මෙම තීරණය ගත් බවයි එංගලන්ත පරිසර අමාත්‍යවරයා සදහන් කරන්නේ. වසරක් තුළ එංගලන්තය එක්වරක් භාවිතා කර ඉවතලන ප්ලාස්ටික් පිගන් බිලියන එකයි දශම එකක් හා හැදි, ගෑරුප්පු මිලියන 4 ක් පමණ භාවිතා කරනවා.           ", "URL": "https://www.itnnews.lk/2023/10/05/454830/", "Category": "ජාත්‍යන්තර පුවත්", "Parent URL": null}