{"Source": "ITN news", "Timestamp": "පෙබරවාරි 7, 2023 15:47", "Headline": "බෑන් කී මූන් අගමැති හමුවෙයි", "News Content": "ගෝලීය හරිත වර්ධන කවුන්සිලයේ සභාපති,  එක්සත් ජාතීන්ගේ සංවිධානයේ හිටපු මහ ලේකම් බෑන් කී මූන් මහතා අග්‍රාමාත්‍ය දිනේෂ් ගුණවර්ධන මහතා හමුවුණා. ඒ අරලියගහ මන්දිරයේදීයි. මෙරට පරිසර හිතකාමී වැඩසටහන් සම්බන්ධයෙන් සෑහීමකට පත්වන බවත් පුනර්ජනනීය බලශක්ති ක්ෂේත්‍රය,  පොදු ප්‍රවාහනය,  සූර්ය පැනල මගින් විදුලි උත්පාදන ව්‍යාපෘති හා සූර්ය පැනල මගින් වීථි ලාම්පු ක්‍රියාත්මක කිරීමේ ව්‍යාපෘති වලට සහයෝගය ලබාදෙන බවයි බෑන් කී මූන් මහතා අග්‍රාමාත්‍යවරයා හමුවේ කියාසිටියේ. ඉදිරි වසර 10 තුළ මෙරට ක්‍රියාත්මක කෙරෙන නව බලශක්ති සැලැස්ම අග්‍රාමාත්‍ය දිනේෂ් ගුණවර්ධන මහතා බෑන් කී මූන් මහතා වෙත පිරිනමනු ලැබුවා. අමාත්‍යවරුන් වන අලි සබ්රි,  බන්දුල ගුණවර්ධන,  නසීර් අහමඩ් යන මහත්වරුන් ඇතුළු පිරිසක් එම අවස්ථාවට එක්ව සිටියා. ", "URL": "https://www.itnnews.lk/2023/10/05/459777/", "Category": "දේශීය පුවත්", "Parent URL": null}