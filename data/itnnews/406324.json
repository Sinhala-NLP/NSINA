{"Source": "ITN news", "Timestamp": "අප්‍රේල් 10, 2022 11:23", "Headline": "ඕස්ට්‍රේලියා මහමැතිවරණය මැයි 21", "News Content": "ඕස්ට්‍රේලියා අග්‍රාමාත්‍ය ස්කොට් මොරිසන් මැයි 21 වනදා එරට මහමැතිවරණය ප්‍රකාශයට පත්කර තිබෙනවා. අග්‍රාමාත්‍ය ස්කොට් මොරිසන්ගේ වසර 9ක පාලනය මෙවර මැතිවරණයෙන් පසු අවසන් වනු ඇති බවයි විදෙස් විචාරකයින් පවසන්නේ. ඒ අනුව මෙවර මැතිවරණයේදී ඇන්තනී ඇල්බනීස්ගේ නායකත්වයෙන් යුත් විපක්ෂය වන කම්කරු පක්ෂය බලයට පත් වනු ඇති බවයි ඔවුන් විශ්වාසය පළකරන්නේ. කෙසේ වෙතත් පසුගිය මැතිවරණයේ දී ද මෙලෙස අනාවැකි පළ කළ ද ස්කොට් මොරිසන් එම මැතිවරණයෙන් ජයග්‍රහණය හිමිකර ගත්තා. අග්‍රාමාත්‍ය ස්කොට් මොරිසන්ගේ පාලක පක්ෂයට නියෝජිත මන්ත්‍රී මණ්ඩලයේ ආසන 76ක් ක බලය මේ වනවිටත් හිමිව තිබෙනවා.       ", "URL": "https://www.itnnews.lk/2023/10/05/406324/", "Category": "Breaking News,ජාත්‍යන්තර පුවත්", "Parent URL": null}