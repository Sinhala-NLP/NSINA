{"Source": "ITN news", "Timestamp": "டிசம்பர் 31, 2021 12:25", "Headline": "நாட்டுக்கு வருகை தரும் சுற்றுலாப்பயணிகளின் எண்ணிக்கை அதிகரிப்பு..", "News Content": "நாட்டுக்கு வருகை தரும் சுற்றுலாப்பயணிகளின் எண்ணிக்கை அதிகரித்துள்ளது. கொவிட் தொற்றுப்பரவல் கட்டுப்பாட்டுக்கு கொண்டுவரப்பட்டுள்ளதுடன், தடுப்பூசி வேலைத்திட்டம் வெற்றிகரமாக முன்னெடுக்கப்பட்டுள்ளமையே இதற்கு காரணமென சுற்றுலா அமைச்சு தெரிவித்துள்ளது. இந்தியா, இங்கிலாந்து, சீனா, ஜேர்மன், மாலைத்தீவு, பிரான்ஸ், ரஷ்யா ஆகிய நாடுகளிலிருந்தே அதிகளவான சுற்றலாப்பயணிகள் நாட்டுக்கு வருகை தருகின்றன. உயிரித்த ஞாயிறு தாக்குதல் மற்றும் கொவிட் பரவல் காரணமாக நாட்டின் சுற்றுலாத்துறை பாரியளவில் பாதிக்கப்பட்டது. எனினும் தடுப்பூசி வேலைத்திட்டம் வெற்றிகரமாக முன்னெடுக்கப்பட்டுள்ளதால் சுற்றுலாத்துறை மீண்டும் முன்னேற்ற பாதையில் பணிக்க ஆரம்பித்துள்ளது. இம்மாத்தில் மாத்திரம் நாட்டுக்கு 70 ஆயிரத்துக்கும் அதிகமான சுற்றுலாப்பயணிகள் வருகை தந்துள்ளனர். கடந்த மார்ச் மாதத்திற்கு பின்னர் முதன் முறையாக அதிகளவான வெளிநாட்டு சுற்றுலாப்பயணிகள் இலங்கைக்கு வந்துள்ளதாக சுற்றுலா அமைச்சு தெரிவித்துள்ளது. இதேவேளை இவ்வருடத்தில் மாத்திரம் ஒரு இலட்சத்து 74 ஆயிரத்து 930 சுற்றுலாப்பயணிகள் நாட்டுக்கு வருகை தந்துள்ளமை குறிப்பிடத்தக்கது. ", "URL": "https://www.itnnews.lk/2023/10/05/385931/", "Category": "Breaking News,தேசிய செய்திகள்", "Parent URL": null}