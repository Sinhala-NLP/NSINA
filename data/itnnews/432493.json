{"Source": "ITN news", "Timestamp": "සැප්තැම්බර් 2, 2022 10:33", "Headline": "ත්‍රී රෝද රථ හා දේපල සොරකමේ නිරත සහෝදරයින් දෙදෙනෙකු අත්අඩංගුවට", "News Content": "කලක් පුරා ත්‍රි රෝද රථ හා දේපල සොරකමේ නිරත සහෝදරයින් දෙදෙනෙකු රාගම පොලීසිය අත්අඩංගුවට ගත්තා. කොළඹ සිට රාගම නගරයට කුලී ගමනක් යන බව පවසමින් මොවුන් දෙදෙනා  ත්‍රි රෝද රථයෙන් පැමිණ රාගම දී එම රථය ගමන් කරන මාර්ගය වෙනස් කරමින් පාලු ස්ථානයකට රැගෙන ගොස් ආයුධ පෙන්වා රියදුරා බියගන්වා තිබෙනවා. ඒ අනුවයි ත්‍රි රෝද රථය හා එහි තිබූ දෑ කොල්ලකා ඇත්තේ. ඇතැම් අවස්ථාවල දී ත්‍රි රෝද රථයේ රියදුරුට තියුණු ආයුධවලින් පහරදී තුවාල සිදුකළ අවස්ථා ද පවතින බවයි රාගම පොලිස් ස්ථානාධිපති ප්‍රධාන පොලිස් පරීක්ෂක බුද්ධික රාජපක්ෂ මහතා කියාසිටියේ. රාගම පොලීසියේ අපරාධ අංශයේ ස්ථානාධිපති ප්‍රධාන පොලිස් පරීක්ෂක අසේල පෙරේරා මහතාගේ මෙහෙයවීමෙන් කළ වැටලීමක දී මෙම සැකකරුවන් දෙදෙනා සමග ජීව අත්බෝම්බයක් ද අත්අඩංගුවට ගැණුනා.         ", "URL": "https://www.itnnews.lk/2023/10/05/432493/", "Category": "දේශීය පුවත්", "Parent URL": null}