{"Source": "ITN news", "Timestamp": "ජූලි 3, 2021 10:09", "Headline": "පොලිසියේ ජ්‍යෙෂ්ඨ නිලධාරීන් 8 දෙනෙකුට ස්ථාන මාරුවීම්", "News Content": "සේවා අවශ්‍යතාව මත වහාම ක්‍රියාත්මක වන පරිදි පොලිසියේ ජ්‍යෙෂ්ඨ නිලධාරීන් 8 දෙනෙකුට ස්ථාන මාරුවීම් ලබාදී තිබෙනවා. උතුරුමැද පළාත් භාර ජ්‍යෙෂ්ඨ නියෝජ්‍ය පොලිස්පති තනතුරේ සිටි නන්දන මුණසිංහ මහතා ජ්‍යෙෂ්ඨ නියෝජ්‍ය පොලිස්පති පරිපාලන තනතුර සදහා පත්කර තිබෙනවා. ජ්‍යෙෂ්ඨ නියෝජ්‍ය පොලිස්පති අජිත් රෝහණ මහතා පත්කර ඇත්තේ ජ්‍යෙෂ්ඨ නියෝජ්‍ය පොලිස්පති අපරාධ හා රථවාහන ලෙසයි. ජ්‍යෙෂ්ඨ නියෝජ්‍ය පොලිස්පති අපරාධ හා රථවාහන තනතුරේ සිටි ජ්‍යෙෂ්ඨ නියෝජ්‍ය පොලිස්පති එල් එස් පතිනායක මහතා ජ්‍යෙෂ්ඨ නියෝජ්‍ය පොලිස්පති ප්‍රජා පොලිස් හා පාරිසරික ලෙස පත්කෙරුණා. උතුරු පළාත භාර ජ්‍යෙෂ්ඨ නියෝජ්‍ය පොලිස්පති තනතුරේ සිටි පී පී එස් එම් ධර්මරත්න මහතා ජ්‍යෙෂ්ඨ නියෝජ්‍ය පොලිස්පති වයඹ පළාත හා වැඩබලන ජ්‍යෙෂ්ඨ නියෝජ්‍ය පොලිස්පති උතුරු මැද පළාත ලෙස පත්කර ඇති බවයි පොලිස් මූලස්ථානය සදහන් කරන්නේ. ජ්‍යෙෂ්ඨ නියෝජ්‍ය පොලිස්පති ඩබ්ලිව් කේ ජයලත් මහතා උතුරු පළාත භාර ජ්‍යෙෂ්ඨ නියෝජ්‍ය පොලිස්පති ලෙස පත්කෙරුණා. ජ්‍යෙෂ්ඨ නියෝජ්‍ය පොලිස්පති ආර් එල් කොඩිතුවක්කු මහතා සබරගමුව පළාත් භාර ජ්‍යෙෂ්ඨ නියෝජ්‍ය පොලිස්පති ලෙස හා වැඩබලන ජ්‍යෙෂ්ඨ නියෝජ්‍ය පොලිස්පති ඌව පළාත ලෙස පත්කර තිබෙනවා. ජ්‍යෙෂ්ඨ නියෝජ්‍ය පොලිස්පති එම් ඩී ආර් එල් දමින්ද මහතා පත්කර ඇත්තේ දකුණු පළාත භාර ජ්‍යෙෂ්ඨ නියෝජ්‍ය පොලිස්පති ලෙසයි. මඩකලපුව දිසාව භාර නියෝජ්‍ය පොලිස්පති තනතුරේ සිටි නියෝජ්‍ය පොලිස්පති ජී ඒ එන් එල් විජේසේන මහතා අනුරාධපුර දිසාව භාර නියෝජ්‍ය පොලිස්පති ලෙස පත්කර තිබෙනවා.   ", "URL": "https://www.itnnews.lk/2023/10/05/346766/", "Category": "Breaking News,දේශීය පුවත්", "Parent URL": null}