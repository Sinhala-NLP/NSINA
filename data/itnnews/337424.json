{"Source": "ITN news", "Timestamp": "மே 17, 2021 16:34", "Headline": "நேற்றைய தினம் நாடளாவிய ரீதியில் 2 ஆயிரத்து 275 கொவிட் தொற்றாளர்கள் அடையாளம்", "News Content": "நேற்றைய தினம் நாடளாவிய ரீதியில் கொரோனா தொற்றுக்குள்ளான 2 ஆயிரத்து 275 பேர் இனங்காணப்பட்டுள்ளதாக சுகாதார மேம்பாட்டு பணியகம் அறிவித்துள்ளது. அதன் அடிப்படையில் நாட்டில் இதுவரை இனங்காணப்பட்டுள்ள மொத்த கொவிட் தொற்றாளர்களின் எண்ணிக்கை ஒரு இலட்சத்து 42 ஆயிரத்து 746 ஆக உயர்வடைந்துள்ளது. நேற்றைய தினம் ஆயிரத்து 102 பேர் நோய் தொற்றிலிருந்து குணமடைந்த நிலையில் வைத்தியசாலைகள் மற்றும் கொரோனா சிகிச்சை மத்திய நிலையங்களிலிருந்து வெளியேறிய நிலையில் இதுவரை மொத்தமாக ஒரு இலட்சத்து 18 ஆயிரத்து 322 பேர் பூரண குணமடைந்துள்ளனர். நேற்றைய தினமும் 21 கொரோனா மரணங்கள் பதிவாகியுள்ள நிலையில் நாட்டில் மொத்தமாக கொரோனா தொற்று காரணமாக 962 மரணங்கள் சம்பவித்துள்ளன. நேற்றைய மரணங்களில் 16 ஆண்களும், 5 பெண்களும் உள்ளடங்குகின்றனர். ", "URL": "https://www.itnnews.lk/2023/10/05/337424/", "Category": "Breaking News,அண்மைய செய்திகள்", "Parent URL": null}