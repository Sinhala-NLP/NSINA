{"Source": "ITN news", "Timestamp": "ஜூன் 4, 2021 15:14", "Headline": "இங்கிலாந்து வீரர்களின் சமூக வலைத்தளங்களை கண்காணிக்க நடவடிக்கை..", "News Content": "இங்கிலாந்து கிரிக்கெட் அணியில் எதிர்வரும் காலங்களில் இணையும் வீரர்களின் சமூக வலைத்தளங்களை கண்காணிக்க தீர்மானிக்கப்பட்டுள்ளது. இது தொடர்பான தீர்மானத்தை இங்கிலாந்து கிரிக்கட் சபை எடுத்துள்ளதாக அணியின் வேகப்பந்துவீச்சு பயிற்றுவிப்பாளர் க்ராஹம் தோர்ப் தெரிவித்துள்ளார். நியுசிலாந்துக்கு எதிரான தொடரில் விளையாடிய வேகப்பந்துவீச்சாளர் ஒலி ரொபின்சன், 2012 முதல் 2013 ஆம் ஆண்டு வரையான காலப்பகுதியில் தனது சமூகவலைத்தளங்களில் கடுமையான இனவாதக் கருத்துக்களைப் பதிவு செய்திருந்தார். இது தொடர்பில் விமர்சனங்கள் முன்வைக்கப்பட்ட நிலையில் ரொபின்சன் இனவாத கருத்துக்களை பரப்பியமைக்காக பகிரங்க மன்னிப்பு கோரியிருந்தார். இந்நிலையில் எதிர்காலத்தில் இவ்வாறான நிலைமைகள் உருவாகுவதை தவிர்க்கும் வகையில் வீரர்களது சமுக வலைத்தளங்கள் சோதனைக்கு உட்படுத்தப்படும் என க்ராஹம் தோர்ப் சுட்டிக்காட்டியுள்ளார். ", "URL": "https://www.itnnews.lk/2023/10/05/340722/", "Category": "Breaking News,கிரிக்கெட்,விளையாட்டு", "Parent URL": null}