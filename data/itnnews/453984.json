{"Source": "ITN news", "Timestamp": "ජනවාරි 5, 2023 16:03", "Headline": "ශ්‍රී ලංකා – ඉන්දියා දෙවන 20 යි 20 ක්‍රිකට් තරඟය අද", "News Content": "සංචාරක ශ්‍රී ලංකා කණ්ඩායම හා ඉන්දියාව අතර දෙවන විස්සයි විස්ස ක්‍රිකට් තරගය පූනේහිදි අද පැවැත්වෙනවා. දෙරට අතර විස්සයි විස්ස තරග 03ක් මෙම සංචාරයේදි පැවැත්වෙනවා. එහි පළමු තරගය ජය ගැනීමට ඉන්දියාව සමත්වුණා. ඒ අනුව තරගාවලිය එකට බිංදුවක් ලෙස ඔවුන් පෙරමුණේ පසුවනවා. අද තරගය මෙරට වේලාවෙන් පස්වරු හතට ආරම්භවීමට නියමිතයි. අද තරගය පැවැත්වෙන පූනේ ක්‍රීඩාංගනයේ මීට පෙර විස්සයි විස්ස තරග 3ක් පවත්වා තිබෙනවා. එහිදි එංගලන්තයට හා ශ්‍රී ලංකාවට එරෙහිව පැවති තරග දෙක ජයගැනීමට ඉන්දියාව සමත්වුණා. අනෙක් තරගය ඉන්දියාව පරාජය කරමින් ශ්‍රී ලංකාව ජය ගත්තා. ඒ 2016 වසරේදි. කෙසේ වුවද අද තරගයේ ජයග්‍රාහණය දෙපිලටම දොළනය වන බවයි ක්‍රිකට් විචාරකයන් සදහන් කරන්නේ. අද තරගය ජය ගැනීමට ඉන්දියාවට හැකිවුව හොත් ඔවුන්ට තරගාවලියේ ජයග්‍රාහණය හිමිවනවා.       ", "URL": "https://www.itnnews.lk/2023/10/05/453984/", "Category": "ක්‍රිකට්,ක්‍රීඩා", "Parent URL": null}