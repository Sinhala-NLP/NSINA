{"Source": "ITN news", "Timestamp": "ඔක්තෝබර් 10, 2022 12:16", "Headline": "බන්ධනාගාරගත කළ තිලිණි ප්‍රියමාලි ළඟ තිබී ජංගම දුරකථනයක් හමුවෙයි", "News Content": "රක්ෂිත බන්ධනාගාර ගත කර සිටින තිලිණි ප්‍රියමාලි නමැති කෝටිපති ව්‍යාපාරික කාන්තාව ළඟ තිබී ජංගම දුරකතනයක් සොයාගෙන තිබෙනවා. වැලිකඩ බන්ධනාගාර කාන්තා අංශයේ කළ සෝදිසි කිරීමකදීයි මෙම සැකකාරිය ළඟ තිබූ ජංගම දුරකතන සොයාගත් බවයි බන්ධනාගාර හදිසි ප්‍රතිචාර උපක්‍රමික බලකාය සදහන් කරන්නේ. මේ සම්බන්ධයෙන් එම බලකාය සහ වැලිකඩ බන්ධනාගාර අධිකාරිය විසින් පරීක්ෂණයක් ආරම්භ කර තිබෙනවා. ලෝක වෙළෙද මධ්‍යස්ථානයේ 34 වන මහලේ මූල්‍ය ආයතනයක් පවත්වාගෙන යමින් තිලිණි ප්‍රියමාලි නමැත්තිය කෝටි ගණනින් මුදල් වංචා කර ඇති බවටයි හෙලිවුණේ. අපරාධ පරීක්ෂණ දෙපාර්තමේන්තුව මගින් සැකකාරිය අත්අඩංගුවට ගැනීමෙන් පසු රක්ෂිත බන්ධනාගාර ගත කරනු ලැබුවා. ප්‍රකෝටිපතියන්,  දේශපාලනඥයන් හා භික්ෂූන් වහන්සේ ඇතුළු බොහෝ පිරිසකගෙන් මෙම කාන්තාව මුදල් වංචාකර ඇති බවටයි හෙළිවී තිබෙන්නේ. එමෙන්ම විවිධ පුද්ගලයන් මෙම ස්ථානයේ මුදල් ආයෝජනය කළ පසු ඒවා නැවත ලබාගැනීම සදහා ඉල්ලා සිටි අවස්ථාවලදී ඔවුන් සමග අයුතු ලෙස හැසිරීමට ප්‍රසිද්ධ නිළියන් පවා යොදාගෙන ඇති බවයි වාර්තා වුණේ.     ", "URL": "https://www.itnnews.lk/2023/10/05/439741/", "Category": "Breaking News,නවතම පුවත්", "Parent URL": null}