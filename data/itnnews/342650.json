{"Source": "ITN news", "Timestamp": "ஜூன் 14, 2021 12:49", "Headline": "டில்லியில் உள்ள ரோஹிணிய அகதி முகாமில் தீ விபத்து..", "News Content": "இந்திய தலைநகர் புதுடில்லியில் உள்ள ரோஹிணிய அகதி முகாமில் பாரிய தீ விபத்தொன்று ஏற்பட்டுள்ளது. அதனையடுத்து நூற்றுக்கணக்கானோர் அங்கிருந்து வெளியேறியுள்ளதாக இந்திய ஊடகங்கள் செய்தி வெளியிட்டுள்ளன. இரவு 11.30 மணியளவில் தீ ஏற்பட்ட நிலையில் வேகமாக பரவியுள்ளதுடன், முகாமில் உள்ள சுமார் 55 கூடாரங்கள் தீயினால் அழிவடைந்துள்ளதாகவும் சுட்டிக்காட்டப்பட்டுள்ளது. தீ விபத்தினால் எவ்வித உயிர்ச்சேதங்களும் ஏற்படவில்லை என்பதோடு, பாரியளவிலான காயங்கள் எவருக்கும் ஏற்படவில்லை என அகதி முகாமின் பாதுகாப்பு அதிகாரிகளை மேற்கோள்காட்டி செய்தி வெளியிடப்பட்டுள்ளது. தீயணைப்பு வீரர்கள் சுமார் 6 மணித்தியாலங்கள் தீயணைப்பு நடவடிக்கை முன்னெடுத்ததாகவும், அதனையடுத்தே தீ முழுமையாக கட்;டுப்படுத்தப்பட்டதாகவும் சுட்டிக்காட்டப்பட்டுள்ளது. இதேவேளை முகாமில் இருந்த 55 ரோஹிணிய குடும்பங்கள் நிர்க்கத்தியாகியுள்ளதாக சர்வதேச ஊடகங்கள் செய்தி வெளியிட்டுள்ளன. ", "URL": "https://www.itnnews.lk/2023/10/05/342650/", "Category": "Breaking News,சர்வதேச செய்திகள்", "Parent URL": null}