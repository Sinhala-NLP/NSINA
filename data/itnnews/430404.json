{"Source": "ITN news", "Timestamp": "ஆகஸ்ட் 22, 2022 12:27", "Headline": "அம்பலாங்கொடையில் இரட்டை கொலை…", "News Content": "அம்பலாங்கொட தெல்துவ பிரதேசத்தில் இடம்பெற்ற துப்பாக்கி பிரயோகத்தில் 2 பேர் உயிரிழந்துள்ளனர். மேலும் 2 பேர் காயமடைந்துள்ள நிலையில் பலப்பிட்டிய வைத்தியசாலையில் அனுமதிக்கப்பட்டு சிகிச்சை பெற்று வருகின்றனர். துப்பாக்கி பிரயோகத்தின் போது ஒருவர் சம்பவ இடத்திலேயே உயிரிழந்த நிலையில், மற்றைய நபர் பலப்பிட்டிய வைத்தியசாலையில் அனுமதிக்கப்பட்டதன் பின்னர் உயிரிழந்துள்ளதாக பொலிஸார் தெரிவித்துள்ளனர். காயமடைந்த இருவரும் 30 மற்றும் 35 வயதுடைய காஹவ பிரதேசத்தை சேர்ந்தவர்களென பொலிஸார் தெரிவித்துள்ளனர். ஹோட்டல் ஒன்றின் மேல் மாடியில் மதுபானம் அருந்திக்கொண்டிருந்த சந்தர்ப்பத்தில் தலைகவசம் அணிந்து வருகை தந்த நபர் துப்பாக்கி பிரயோகத்தை மேற்கொண்டுள்ளமை ஆரம்பக்கட்ட விசாணைகளிலிருந்து தெரியவந்துள்ளது. ரீ-56 ரக துப்பாக்கியே பயன்படுத்தப்பட்டுள்ளதாக பொலிஸார் தெரிவித்துள்ளனர். பாதாள உலக குழுக்களுக்கு இடையில் ஏற்பட்டுள்ள மோதல்களே துப்பாக்கி பிரயோகத்திற்கு காரணமாக இருக்கலாமென சந்தேகம் வெளியிடப்பட்டுள்ளது. ", "URL": "https://www.itnnews.lk/2023/10/05/430404/", "Category": "Breaking News,தேசிய செய்திகள்", "Parent URL": null}