{"Source": "ITN news", "Timestamp": "ඔක්තෝබර් 23, 2022 18:35", "Headline": "කෝලිගේ සුපිරි ඉනිමෙන් ඉන්දියාවට ජය", "News Content": "විස්සයි විස්ස ලෝක කුසලාන තරගාවලිය උණුසුම වැඩි කරවමින් පාකිස්ථානය පරදා කඩුළු 4ක තියුණු ජයක් වාර්තා කිරීමට ඉන්දීය කණ්ඩායම අද සමත් වුණා. ඉන්දීයාව සහ  පාකිස්ථානය අතර පැවති තරගයේ කඩුලු 04ක තියුණු ජයක් හිමිකර ගත්තේ ඉන්දීය කණ්ඩායමයි. තරගයේ ප්‍රථමයෙන් පන්දුවට පහරදුන් පකිස්ථාන කණ්ඩායම සිය පන්දුවාර 20 අවසානයේදී කඩුලු 8ක් දැවී ලකුණු 159 ක් රැස් කළා. ඉනිමේ වැඩිම ලකුනු ලාභියා වූ ශාන් මසූඩ් ලකුණු 52යි. ලකුනු 160ක ජයග්‍රාහී ඉලක්කයක් හඹා ගිය ඉන්දීය කණ්ඩායමේ ආරම්භක පිතිකරුවන් යුගල අඩු ලකුණු සංඛ්‍යාවකට පිටියෙන් ඉවත් කිරීමට පාකිස්තාන වේග පන්දු යවන්නන් සමත් වුණා. අනතුරුව පිටියට එක්වූ විරාත් කෝලි සහ හර්දික් පාන්ඩ්‍යා අගනා සබදතාවක් ගොඩනගමින් ඉන්දීය කණ්ඩායම ජයග්‍රහණය කරා ගෙන යාමට සමත්වුණා. හර්දික් පාන්ඩ්‍යා අවසන් පන්දු වාරයේදී ලකුනු 40කට දැවී ගියේ තරගයේ ජයග්‍රහණය සදහා ලකුනු 15 ක් ඉතිරිව තිබියදීයි. කෙසේ වෙතත් අවසන් පන්දුවාරය යැවූ මොහොමඩ් නවාස්ගේ අවාසනාවන්ත පන්දු යැවීම හමුවේ ඉන්දීය කන්ඩායමට අවසන් පන්දුවේදී ජය හිමිවුණා. විශිෂ්ඨ ඉනිමක් ක්‍රිඩා කළ විරාත් කෝලි පන්දු 53කදී නොදැවී ලකුනු 82 ක් වාර්තා කිරීමට සමත්වූ අතර ඊට 6 පහර 4ක් සහ 4 පහර 6ක් ඇතුළත්. තරගයේ වීරයා සම්මාන  දිනා ගත්තේ ද විරාත් කෝලි.     ", "URL": "https://www.itnnews.lk/2023/10/05/442039/", "Category": "ක්‍රීඩා,දේශීය පුවත්", "Parent URL": null}