{"Source": "ITN news", "Timestamp": "ජූනි 21, 2021 17:58", "Headline": "පර්ල් ගිනිබත්වීම හේතුවෙන් ලෝකයේ විශාලතම ප්ලාස්ටික් අපද්‍රව්‍ය මුහුදට එකතුවෙයි", "News Content": "එක්ස්ප්‍රස් පර්ල් නෞකාව මුහුදු බත්වීම හේතුවෙන් ලෝකයේ විශාලතම ප්ලාස්ටික් අපද්‍රව්‍ය මුහුදට එකතුවීම සිදුවී ඇති බව අනතුර නිරීක්ෂණයට පැමිණි එක්සත් ජාතීන්ගේ පරිසර කණ්ඩායමේ නියෝජිතයින් පවසනවා. මේ අතර අනතුර හේතුවෙන් බලපෑමට ලක්වූවන්ට වන්දි ලබාගැනීම සදහා අයදුම් කිරීමට ලබාදී තිබූ කාලය ජූලි මස දෙවනදා දක්වා සති දෙකකින් දීර්ඝ කර තිබෙනවා. එක්ස්ප්‍රස් පර්ල් නෞකාව ගිනි ගැනීමේ සිද්ධිය ආරම්භ වී අදට මසක් ගතවනවා. අනතුර සම්බන්ධයෙන් සාකච්ඡා කිරීම සදහා අමාත්‍ය මණ්ඩල අනු කාරක කමිටුව අමාත්‍ය අලි සබ්රි මහතාගේ ප්‍රධානත්වයෙන් අධිකරණ අමාත්‍යංශයේදී රැස්වුණා. මේ අතර නෞකාව පිළිබද පරීක්ෂණ ආරම්භ කළ එක්සත් ජාතීන්ගේ පරිසර නියෝජිතයින් කරුණු රැසක් අනාවරණය කරගෙන තිබෙනවා. මේ අතර එක්ස්ප්‍රස් පර්ල් නෞකාව ගිනි ගැනීමේ සිද්ධියට සම්බන්ධ සැකකරුවෙකු වශයෙන් අත්අඩංගුවට ගෙන අධිකරණයට ඉදිරිපත් කළ දේශිය නියෝජිත සමාගමේ අධ්‍යක්ෂවරයෙකු වන අමින්ද හෙට්ටි ආරච්චි මහතා ඇප මත මුදා හැරීමට කොළඹ මහ අධිකරණය අද තීරණය කළා. ඒ මේ සම්බන්ධයෙන් වූ නඩුව විභාගයට ගත් අවස්ථාවේදියි. සැකකරුගේ විදෙස් ගමන්ද තහනම් කර තිබෙනවා. ", "URL": "https://www.itnnews.lk/2023/10/05/344202/", "Category": "දේශීය පුවත්", "Parent URL": null}