{"Source": "ITN news", "Timestamp": "පෙබරවාරි 25, 2023 14:11", "Headline": "පාකිස්තානයට ඩොලර් මිලියන 700ක චීන ආධාර", "News Content": "ආර්ථික අර්බුදයක සිටින පාකිස්තානයට ඩොලර් මිලියන 700ක චීන ආධාර ලැබී තිබෙනවා. පාකිස්තානය සතු විදෙස් සංචිත ප්‍රමාණය ඇමෙරිකා ඩොලර් බිලියන 2.9ක් දක්වා දැනට සති කිහිපයකට පෙර පහත ගොස් තිබුණා. කෙසේ වෙතත් මේ අනුව චීන ආධාර ඇතුළුව ලැබෙන ආධාර නිසා විදෙස් සංචිත ප්‍රමාණය ඩොලර් බිලියන 4ක් දක්වා වර්ධන කර ගැනීමට පාකිස්තානය සමත්ව වනවා. පාකිස්තානය ජාත්‍යන්තර මූල්‍ය අරමුදලෙන් ඩොලර් බිලියන 1.1ක වාරිකයක් ඉල්ලා තිබෙන අතර ඒ පිළිබද සාකච්ඡා ද මේ වන විට සිදුවනවා. ජාත්‍යන්තර මූල්‍ය අරමුදලේ ආධාර ලබා ගැනීම වෙනුවෙන් පාකිස්තානය පසුගිය සතියේ දී සුඛෝප භෝගී භාණ්ඩ සහ සේවා මත වන බදු විශාල ලෙස ඉහළ දැමුවා.       ", "URL": "https://www.itnnews.lk/2023/10/05/463284/", "Category": "ජාත්‍යන්තර පුවත්", "Parent URL": null}