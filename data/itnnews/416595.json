{"Source": "ITN news", "Timestamp": "ජූනි 12, 2022 10:48", "Headline": "කෝප් කමිටුවේදී සිදුකළ ප්‍රකාශය ගැන විදුලිබල මණ්ඩලයේ සභාපති සමාව ඉල්ලයි", "News Content": "කෝප් කමිටුව හමුවේ තමා සිදුකළ ප්‍රකාශය පිළිබඳ විදුලිබල මණ්ඩලයේ සභාපති එම් එම් සී ෆර්ඩිනැන්ඩු මහතා සමාව ඉල්ලා තිබෙනවා. මේ සම්බන්ධයෙන් ලිපියක් නිකුත් කරමින් ඔහු පවසන්නේ එම අවස්ථාවේ තිබූ පීඩනය හමුවේ ඉන්දීය අගමැති යන වචනය ප්‍රකාශ කළද එය ඉල්ලා අස්කරගන්නා බවයි. ජනාධිපතිතුමා පසුගිය 27 වනදා තමන් කැඳවා මන්නාරමේ යෝජිත සුළං විදුලි ව්‍යාපෘතිය අදානි සමාගමට ලබා දෙන ලෙසට දැනුම් දුන් බව විදුලිබල මණ්ඩල සභාපතිවරයා කෝප් කමිටුව හමුවේ ප්‍රකාශ කළා. එය විදුලිබල මණ්ඩලයටත් තමාටවත් අයිති ප්‍රශ්නයක් නොවන බවත්,ආයෝජන මණ්ඩලයට අයිති ප්‍රශ්නයක් බවටත් දැනුම් දුන් බවයි ඔහු ප්‍රකාශ කළේ. මේ සම්බන්ධයෙන් ජනාධිපති ගෝඨාභය රාජපක්ෂ මැතිතුමා නිවේදනයක් නිකුත් කරමින් අවධාරණය කළේ කෝප් කමිටුව හමුවේ විදුලිබල මණ්ඩල සභාපතිවරයා කළ ප්‍රකාශය මුළුමනින්ම ප්‍රතික්ෂේප කරන බවයි. ජනාධිපතිතුමා මේ සම්බන්ධයෙන් සිය ට්විටර් ගිණුමේ සටහනක්ද තබා තිබූණා. මෙම සිද්ධිය සම්බන්ධයෙන් විදුලි බල මණ්ඩල සභාපතිවරයා ලිපියක් යොමු කරමින් තම ප්‍රකාශය සම්බන්ධනේ කොන්දේසි විරහිතව තමන් සමාව ඉල්ලා සිටින බව දැනුම් දී තිබෙනවා.         ", "URL": "https://www.itnnews.lk/2023/10/05/416595/", "Category": "Breaking News,දේශීය පුවත්", "Parent URL": null}