{"Source": "ITN news", "Timestamp": "අගෝස්තු 16, 2023 17:26", "Headline": "මෙරට වැවිලි කර්මාන්තය ඉදිරියට ගෙන යාමට නව වැඩපිළිවෙළක් අවශ්‍ය බව ජනපති පවසයි", "News Content": "තේ ඇතුළු මෙරට වැවිලි කර්මාන්තය ඉදිරියට ගෙන යාමට නව වැඩපිළිවෙළක් අවශ්‍ය බව ජනාධිපති රනිල් වික්‍රමසිංහ මහතා පවසනවා. ශ්‍රී ලංකාවේ තේ නොකිළිටි තේ ලෙස ජාත්‍යන්තරයට ගෙන යන ඉලක්කය සාර්ථක කර ගත යුතු බවද ජනාධිපතිවරයා කියා සිටිනවා. කොළඹ තේ වෙළෙදුන්ගේ සංගමයේ 129 වන වාර්ෂික මහා සම්මේලනය අමතමින් ජනාධිපතිවරයා මේ බව කියා සිටියා. මෙරට ආර්ථිකය තුළ පුළුල් කාර්යභාරයක් ඉටු කිරීමට තේ කර්මාන්තයට තවමත් ශක්තිය තිබෙන බවයි රනිල් වික්‍රමසිංහ මහතා මෙහිදී කියා සිටියේ. ක්ෂේත්‍රයේ ගැටලු හදුනා ගනිමින් නව්‍යකරණය සමග එහි පරිවර්තනයකට සූදානම් විය යුතු බවද ප්‍රකාශ කළා. අමාත්‍ය රමේෂ් පතිරණ, ජනාධිපති කාර්ය මණ්ඩල ප්‍රධානී සාගල රත්නායක යන මහත්වරුන් ඇතුළු පිරිසක් මෙම අවස්ථාවට සහභාගී වුණා.     ", "URL": "https://www.itnnews.lk/2023/10/05/508756/", "Category": "දේශීය පුවත්", "Parent URL": null}