{"Source": "ITN news", "Timestamp": "டிசம்பர் 9, 2021 12:56", "Headline": "ஆயூர்வேத வைத்தியர்களிடம் இராஜாங்க அமைச்சர் சிசிர ஜயகொடி கோரிக்கை..", "News Content": "ஆயுர்வேத வைத்திய சங்கத்தில் பதிவு செய்து அங்கீகரிக்கப்பட்ட ஆயுர்வேத வைத்தியர்களாக தம்மை மாற்றிக்கொள்ளுமாறு ஆயூர்வேத வைத்தியர்களிடம் இராஜாங்க அமைச்சர் சிசிர ஜயகொடி கோரிக்கை விடுத்துள்ளார். பதிவு தொடர்பான நடைமுறைகளில் பிரச்சினைகள் காணப்பட்டால் அதனை நிவர்த்தி செய்து உரிய ஆயுர்வேத வைத்தியர்களுக்கு அங்கீகாரத்தை பெற்றுக்கொடுக்க நடவடிக்கை எடுக்கப்பட்டுள்ளதாகவும் அவர் குறிப்பிட்டுள்ளார். களுத்துறை மாவட்டத்தில் ஆயூர்வேத வைத்திய துறையை பாதுகாப்பது மற்றும் அதனை மேம்படுத்துவது தொடர்பில் ஒழுங்கு செய்யப்பட்ட நிகழ்வில் கலந்துக்கொண்ட போதே அவர் இவ்வாறு குறிப்பிட்டார். நாடளாவிய ரீதியில் ஆயுர்வேத வைத்திய பாதுகாப்பு மற்றும் அதனை மேம்படுத்துவதற்கான வேலைத்திட்டம் தற்போது நடைமுறைப்படுத்தப்பட்டுள்ளது. அதற்கு இணைவாகவே களுத்துறை மாவட்ட வேலைத்திட்டம் நடைமுறைப்படுத்தப்பட்டுள்ளது. பாராளுமன்ற உறுப்பினர் அனுப பெஸ்குவெல் உள்ளிட்டோரும் குறித்த நிகழ்வில் பங்கேற்றிருந்தனர். ", "URL": "https://www.itnnews.lk/2023/10/05/381772/", "Category": "Breaking News,தேசிய செய்திகள்", "Parent URL": null}