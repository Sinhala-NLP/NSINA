{"Source": "ITN news", "Timestamp": "பிப்ரவரி 7, 2022 12:26", "Headline": "ஆண் ஒருவரின் சடலம் மீட்பு", "News Content": "திருகோணமலை குச்சவெளி பொலிஸ் பிரிவிற்குட்பட்ட திரியாய் பிரதேசத்தில் கைவிடப்பட்ட நிலையில் ஆண் ஒருவரின் சடலம் கண்டெடுக்கப்பட்டுள்ளது. பொதுமக்கள் குறித்த சடலத்தை கண்ணுற்ற நிலையில், குச்சவெலி பொலிஸாருக்கு தகவல் வழங்கியுள்ளனர். அதனையடுத்தே பொலிஸாரால் சடலம் மீட்கப்பட்டுள்ளது. உயிரிழந்தவர் களுத்துறை உக்வத்தை விஜித மாவத்தை சேர்ந்த 39 வயதுடைய நபர் என தெரியவந்துள்ளது. இது கொலையா அல்லது இயற்கையான மரணமா என கண்டறியும் நோக்கில், தீவிர விசாரணைகள் முன்னெடுக்கப்பட்டுள்ளது. சடலம் திருகோணமலை வைத்தியசாலையில் வைக்கப்பட்டுள்ளதாக குச்சவெலி பொலிஸார் தெரிவித்துள்ளனர். ", "URL": "https://www.itnnews.lk/2023/10/05/393628/", "Category": "Breaking News,அண்மைய செய்திகள்,தேசிய செய்திகள்", "Parent URL": null}