{"Source": "ITN news", "Timestamp": "නොවැම්බර් 23, 2022 17:29", "Headline": "හිඟුරන්ගොඩ මාරක රිය අනතුරකින් එකම පවුලේ සිව් දෙනෙකුට බරපතළ තුවාල", "News Content": "හිඟුරන්ගොඩ දි සිදු වු මාරක රිය අනතුරකින් එකම පවුලේ සිව් දෙනෙකු බරපතළ තුවාල ලැබුවා. හිගුරන්ගොඩ ගුවන්තොටුපළ මාර්ගයේ දි මෝටර් රථයක් හා යතුරු පැදියක් එකිනෙක ගැටීමෙන් අනතුර සිදුවුණා. යතුරු පැදියේ ගමන්ගත් මව, පියා සහ දරු දෙදෙනා තුවාල ලබා හිගුරන්ගොඩ රෝහලට ඇතුලත් කිරිමෙන් පසු වැඩිදුර ප්‍රතිකාර සදහා පොලොන්නරු මහ රෝහලට මාරුකර යැවුණා. තුවාල ලැබු මව ගැබිනියක වන අතර ඇයගේ තත්ත්වය බරපතළ වන බවයි රෝහල් ආරංචි මාර්ග සදහන් කළේ. මෝටර් රථයේ රියදුරුගේ අධික වේගය අනතුරට හේතු වු බව මුලික පරීක්ෂණ වලදි හෙළිවුණා. මේ අතර පොලොන්නරුව ඇළහැර දීයබෙදුම ගල්පිළිමයාය ප්‍රදේශයේ දි නවදරු මවක වනඅලි ප්‍රහාරයකින් ජිවිතක්ෂයට පත්ව තිබෙනවා. 74 හැවිරිදි එම මව තම නිවසේ සිට දියණියගේ නිවස බලා ගමන් කරමින් සිටියදි මෙම අවසනාවන්ත ඉරණමට ගොදුරු වී ඇත්තේ.   ", "URL": "https://www.itnnews.lk/2023/10/05/447273/", "Category": "Breaking News,දේශීය පුවත්", "Parent URL": null}