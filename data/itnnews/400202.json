{"Source": "ITN news", "Timestamp": "මාර්තු 9, 2022 12:24", "Headline": "හිතාමතා අපහාස කළේ නෑ – අධිකරණයට අපහාස කිරීමේ දෙවන චෝදනාවට රංජන් සමාව අයදී", "News Content": "හිටපු පාර්ලිමේන්තු මන්ත්‍රී රංජන් රාමනායක ශ්‍රේෂ්ඨාධිකරණය හමුවේ අද පෙනීසිටියා. ඒ අධිකරණයට අපහාස කිරීම සම්බන්ධයෙන් ඔහුට එරෙහි දෙවන පැමිණිල්ල කැදවූ අවස්ථාවේයි. අධිකරණයට අපහාස කිරීමේ චෝදනාවට වරදකරු වී සිරදඩුවම් විදින රංජන් රාමනායක එහි දෙවන පැමිණිල්ල අද කැදවූ අවස්ථාවේ අධිකරණයට ඉදිරිපත් කළේ බන්ධනාගාර නිලධාරීන් විසිනුයි. එහිදී ඔහුගේ නීතිඥවරයා සදහන් කළේ අදාළ ප්‍රකාශය සම්බන්ධයෙන් තම සේවා දායකයා කොන්දේසි විරහිතව කණාගාටුව පළ කිරීමට අපේක්ෂා කරන බවයි. එසේම අධිකරණයට අපහාස කිරීමේ චේතනාවකින් එම ප්‍රකාශය සිදු නොකළ බවද ඔහු සදහන් කළා. ඒ සම්බන්ධයෙන් කරුණු දැක්වීමට ද දිනයක් ඉල්ලා සිටියා. ඒ අනුව ලබන 25 වනදා අධිකරණය හමුවේ කරුණු දක්වන ලෙසයි ශ්‍රේෂ්ඨාධිකරණය දැනුම් දුන්නේ. රංජන් රාමනායක රගපෑ චිත්‍රපයක මංගල දර්ශනය සදහා සහභාගිවීමට කළ ඉල්ලීම ප්‍රතික්ෂේප කෙරුණා. ඒ එවැනි නියෝගයක් නිකුත් කිරීමට තම අධිකරණයට හැකියාවක් නොමැති බව දක්වමින්. මේ අතර ගෑස් පිපිරීම් සම්බන්ධයෙන් විමර්ශනයක් පවත්වන ලෙස ඉන් පීඩාවට පත්වූවන්ට වන්දි ගෙවන ලෙසත් ගෑස් සමාගම්වලට නියෝග කරන ලෙස ඉල්ලා ගොනුකළ පෙත්සමක් විභාගයට ගැනීමට අභියාචනාධිකරණය නොතීසි නිකුත් කළා. අදාළ පෙත්සම ජුනි 6 වනදා කැදවීමට නියම කෙරුණා. සිවිල් සංවිධාන ක්‍රියාකාරිකයෙකු වන නාගානන්ද කොඩිතුවක්කු පෙත්සම ඉදිරිපත් කර තිබුණා. ", "URL": "https://www.itnnews.lk/2023/10/05/400202/", "Category": "Breaking News,දේශීය පුවත්", "Parent URL": null}