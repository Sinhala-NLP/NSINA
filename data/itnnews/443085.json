{"Source": "ITN news", "Timestamp": "ඔක්තෝබර් 29, 2022 13:51", "Headline": "ට්විටර් මධ්‍යස්ථ ප්‍රතිපත්තිවලට කිසිඳු වෙනසක් නොකරන බව ඉලෝන් මස්ක් කියයි", "News Content": "ට්විටර් සමාජ ජාලාවේ මධ්‍යස්ථ ප්‍රතිපත්තිවලට කිසිඳු වෙනසක් නොකරන බව ඉලෝන් මස්ක් පවසනවා. බිලියනපතියෙකු වන ඉලෝන් මස්ක් ට්විටර් සමාජ ජාලය ඩොලර් බිලියන 44 කට මිලදී ගනු ලැබුවා. ට්විටර් සමාජ ජාලය මිලදී ගැනීමෙන් පසු ඔහු එහි නියාමන කටයුතු සඳහා නව කවුන්සලයක් පිහිටුවන බවයි සඳහන් කලේ. ඉතා සුළු සහ සැකසහිත කාරණාවලින් අවහිර වූ ට්විටර් ගිනුම් යළි ලබාදෙන බවයි ඔහු වැඩිදුරටත් සඳහන් කර ඇත්තේ. වෛරී කථනය සම්බන්ධයෙන් ඇතුළු තොරතුරු පාලනය සඳහා වූ ට්විටර්වල ඇති ඇතැම් ප්‍රතිපත්ති ලිහිල් කරන බව මස්ක් වැඩිදුරටත් කියා තිබෙනවා.       ", "URL": "https://www.itnnews.lk/2023/10/05/443085/", "Category": "Breaking News,ජාත්‍යන්තර පුවත්", "Parent URL": null}