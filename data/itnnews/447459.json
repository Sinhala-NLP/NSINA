{"Source": "ITN news", "Timestamp": "නොවැම්බර් 25, 2022 09:30", "Headline": "රජයෙන් නිකුත් කරන පොහොරවලට ලුණු මිශ්‍රකර යළි අලෙවි කිරීමේ ජාවාරමක්", "News Content": "රජයෙන් නිකුත් කරන පොහොරවලට ලුණු මිශ්‍රකර යළි අලෙවි කිරීමේ ජාවාරමක් නීතියේ රැහැනට හසුකර ගැනීමට පොලිස් විශේෂ කාර්ය බලකාය සමත්වුණා. පොලිස් විශේෂ කාර්ය බලකායේ තිරුක්කෝවිල් කදවුරේ නිලධාරීන්ට ලැබුනු තොරතුකට අනුව නින්දවූර් ප්‍රදේශයේ කළ වැටලීමකදී මෙම පොහොර තොගය අත්අඩංගුවට ගැනුණේ. ව්‍යාජ ලෙස සකස් කළ මෙවැනි පොහොර කිලෝග්‍රෑම් තිස් අටදහස් හයසිය පනහක් අත්අඩංගුවට ගෙන තිබෙනවා. සැකකරුවන් 6 දෙනෙකු ද අත්අඩංගුවට ගත් බවයි පොලිස් විශේෂ කාර්ය බලකාය සදහන් කරන්නේ. රජයෙන් ලබා දෙන එම් ඕ පී පොහොරවලට මෙසේ ලුණු මිශ්‍රකර යළි එම ඇසුරුම්වලටම බහා අලෙවි කිරීමේ ජාවාරම මෙම පිරිස සිදුකර තිබෙනවා. අත්අඩංගුවට ගත් සැකකරුවන් වැඩිදුර විමර්ශන සදහා ජාතික පොහොර ලේකම් කාර්යාලයේ අම්පාර දිස්ත්‍රික් කාර්යාලය වෙත භාර දී තිබෙනවා.         ", "URL": "https://www.itnnews.lk/2023/10/05/447459/", "Category": "නවතම පුවත්", "Parent URL": null}