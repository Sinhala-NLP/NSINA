{"Source": "ITN news", "Timestamp": "ජූනි 24, 2023 05:55", "Headline": "අධ්‍යාපන අමාත්‍යාංශය මිලදීගත් ටැබ් පරිගණකවලට අත්වී ඇති ඉරණම", "News Content": "අධ්‍යාපන අමාත්‍යාංශය 2019 වර්ෂයේදී රුපියල් කෝටි 340 ක් වැයකර මිලදී ගෙන ඇති ටැබ් පරිගණක හා ආරෝපිත රාක්ක ඵලදායී ආකාරයෙන් ප්‍රයෝජනයට ගෙන නොමැති බව රාජ්‍ය ගිණුම් පිළිබඳ පාර්ලිමේන්තු කාරක සභාවේදී තොරතුරු අනාවරණය වුණා. ඇතැම් ටැබ් පරිගණක වගකීම් කාලය අවසන් වන තුරුද බෙදා දී නොමැති බව මෙහිදී අනාවරණය වුණා. එසේම  බෙදාහරින ලද  ටැබ් පරිගණක වලින් වැඩි ප්‍රමාණයක් නිෂ්කාර්යව පවතින බවත්  යම් ප්‍රමාණයක් අස්ථාන ගතව ඇති  බවත් මෙහිදී අනාවරණය වී යැයි  කෝපා කමිටුව සභාපති ලසන්ත අලගියවන්න මහතා ප්‍රකාශ කර තිබෙනවා. මෙම ටැබ් පරිගණක සාධාරණ  ආකාරයෙන් බෙදාහැර නොමැති බවත් මෙහිදී තොරතුරු අනාවරණය වී තිබුණා. මේ සම්බන්ධයෙන් සම්පූර්ණ වාර්තාවක් සැප්තැම්බර් 26 වැනිදාට  පෙර ලබා දෙන ලෙස කෝපා කමිටුව අධ්‍යාපන අමාත්‍යාංශයට  නිර්දේශ කළා.   ", "URL": "https://www.itnnews.lk/2023/10/05/494436/", "Category": "දේශීය පුවත්", "Parent URL": null}