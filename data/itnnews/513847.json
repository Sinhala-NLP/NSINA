{"Source": "ITN news", "Timestamp": "සැප්තැම්බර් 6, 2023 09:55", "Headline": "නිදහස් පක්ෂ මහ ලේකම් දයාසිරිගේ පක්ෂ සාමාජිකත්වය තහනම් කෙරේ", "News Content": "ශ්‍රී ලංකා නිදහස් පක්ෂ මහ ලේකම් දයාසිරි ජයසේකර මහතාගේ පක්ෂ සාමාජිකත්වය තහනම් කිරීමට එම පක්ෂය තීරණය කර තිබෙනවා. ශ්‍රී ලංකා නිදහස් පක්ෂ සභාපති මෛත්‍රීපාල සිරිසේන මහතාගේ අත්සනින් යුතුව දයාසිරි ජයසේකර මහතා වෙත මේ සම්බන්ධයෙන් දැනුම්දීමේ ලිපියක් පක්ෂය යොමු කර තිබෙනවා. ශ්‍රී ලංකා නිදහස් පක්ෂයේ ව්‍යවස්ථාවට අනුව එහි 15වන වගන්තියේ පක්ෂ සභාපතිවරයා ලෙස තමා වෙත පැවරී ඇති බලතල ප්‍රකාරව 15 වන වගන්තියේ 1ඈ / යටතේ පක්ෂ සාමාජිකත්වය තහනම් කරන බවට එහි සඳහන්. ඒ අනුව පක්ෂ ලේකම්වරයා ලෙස තවදුරටත් කටයුතු කිරීමට හැකියාවක් නැති බවද ලිපියෙන් දැනුම් දී තිබෙනවා. දයාසිරි ජයසේකර මහතාට එරෙහිව විනය පරීක්ෂණයක් පැවැත්වෙන අතර ඉදිරි දින 14 තුළ විනය කඩ කිරීමට සම්බන්ධ චෝදනා පත්‍රය එවීමට කටයුතු කරන බවද එම ලිපියේ දක්වා තිබෙනවා.         ", "URL": "https://www.itnnews.lk/2023/10/05/513847/", "Category": "දේශීය පුවත්", "Parent URL": null}