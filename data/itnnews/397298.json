{"Source": "ITN news", "Timestamp": "පෙබරවාරි 24, 2022 09:47", "Headline": "කොළඹ ගාල්ල ප්‍රධාන මාර්ගයේ රිය අනතුරකින් පුද්ගලයෙකු ජීවිතක්ෂයට", "News Content": "කොළඹ ගාල්ල ප්‍රධාන මාර්ගයේ අකුරල ප්‍රදේශයේ සිදු වූ රිය අනතුරකින් පුද්ගලයකු ජීවිතක්ෂයට පත් වුණා. මාර්ගයේ ගමන් කරමින් සිටි පුද්ගලයෙකු පසු පසින් පැමිණි වාහනයක ගැටීමත් සමඟ විසිරී ගොස් තිබෙනවා. බරපතල තුවාල ලැබූ එම පුද්ගලයා බලපිටිය රෝහලට ඇතුළත් කිරීමෙන් පසු මිය ගියා. මෙම වාහනය අනතුරෙන් පසු පලා ගොස් ඇති අතර එය සොයා අම්බලන්ගොඩ පොලීසිය පරීක්ෂණ සිදු කරනවා. මිය ගිය පුද්ගලයා පිළිබඳ තොරතුරු තහවූරු කර ගැනීමට තවමත් නොහැකි වී ඇති අතර අවුරුදු 50 ක පමණ පුද්ගලයෙකු බවටයි සැක කෙරෙන්නේ.         ", "URL": "https://www.itnnews.lk/2023/10/05/397298/", "Category": "දේශීය පුවත්", "Parent URL": null}