{"Source": "ITN news", "Timestamp": "මාර්තු 29, 2023 10:45", "Headline": "ඉන්ධන බෙදාහැරීමේ කටයුතු අඛණ්ඩව", "News Content": "ඉන්ධන බෙදාහැරීමේ කටයුතු අඛණ්ඩව සිදුකෙරෙන බව අමාත්‍ය කංචන විජේසේකර මහතා පවසනවා. ට්විටර් පණිවුඩයක් නිකුත් කරමින් අමාත්‍යවරයා සඳහන් කරන්නේ අද උදෑසන 6 සිට 9 දක්වා ලංකා ඔටෝ ඩීසල් ලීටර් 6,600 යේ බවුසර් 86 ක් තෙල් බෙදාහැරීම සඳහා පිටත්ව ගොස් ඇති බවයි. එමෙන්ම ඔක්ටේන් 92 වර්ගයේ පෙට්‍රල් ලීටර් 6,600යේ බවුසර් 122 ක් ඛනිජ තෙල් තොග ගබඩා පර්යන්තවලින් සහ ප්‍රාදේශීය ඩිපෝවලින් පිටත්කර ඇති බව අමාත්‍යවරයා වැඩිදුරටත් පවසනවා.            ", "URL": "https://www.itnnews.lk/2023/10/05/471619/", "Category": "Breaking News,දේශීය පුවත්", "Parent URL": null}