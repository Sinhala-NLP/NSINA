{"Source": "ITN news", "Timestamp": "අප්‍රේල් 27, 2021 11:39", "Headline": "චීන ජනරජයේ රාජ්‍ය මන්ත්‍රී සහ ආරක්ෂක ඇමති අද දිවයිනට", "News Content": "චීන ජනරජයේ රාජ්‍ය මන්ත්‍රී සහ ආරක්ෂක අමාත්‍ය ජෙනරාල් චෙයි ෆෙන්ගි (Wei Fenghe) මහතා නිල සංචාරයක් සඳහා අද (27) පස්වරුවේ දිවයිනට සම්ප්‍රාප්ත වී වීමට නියමිතයි. පස්වරු 07.20 ට පමණ කටුනායක බණ්ඩාරනායක අන්තර්ජාතික ගුවන්තොටුපොලින් මෙරටට පැමිණෙන ඒ මහතා අප්‍රේල් 28 වන දින මෙරට ජනාධිපති ගෝඨාභය රාජපක්ෂ මහතා සහ අග්‍රාමාත්‍ය මහින්ද රාජපක්ෂ මහතා හමුවී ද්විපාර්ශ්වික සාකච්ඡාවන් සිදු කිරීමට නියමිතව ඇත. ඒ මහතා අප්‍රේල් 29 වන දින පෙරවරුවේ නැවත සිය මව් රට බලා යාමට නියමිතයි. ", "URL": "https://www.itnnews.lk/2023/10/05/334063/", "Category": "දේශීය පුවත්", "Parent URL": null}