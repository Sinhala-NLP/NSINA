{"Source": "ITN news", "Timestamp": "ජනවාරි 10, 2022 14:27", "Headline": "නොවැක් ජොකොවිච්ගේ වීසා අවලංගු කිරීමට ඕස්ට්‍රේලියාව ගත් තීරණය එරට අධිකරණය බල රහිත කරයි", "News Content": "ලොව අංක එකේ ටෙනිස් ක්‍රීඩක නොවැක් ජොකෝවිච්ගේ වීසා අවලංගු කිරීමට ඕස්ට්‍රේලියා රජය ගෙන තිබූ තීරණය බල රහිත කිරීමට එරට අධිකරණය අද තීන්දු කළා. ඕස්ට්‍රේලියානු විවෘත ටෙනිස් තරගාවලියට සහභාගිවිම සදහා මෙල්බන් නුවරට පැමිණි නොවැක් ජොකොවිච් එරටට ඇතුළුවීමට අවශ්‍ය රෙගුලාසි සම්පූර්ණ කර නොතිබීම හා කොරෝනා වයිරසයට එන්නත් ලබාගෙන නොතිබීම හේතුවෙන් ඔහුගේ වීසා බලපත්‍ර අවලංගු කිරීමට පසුගිය සතියේ දී බලධාරීන් පියවර ගත්තා. එලෙස වීසා අවලංගු කිරීමට කිසිම පදනමක් නොමැති බවයි අධිකරණය පවසන්නේ. ආගමන රැදවුම් භාරයේ රදවා සිටින නොවැක් ජොකොවිච් තීන්දුව ලබාදී විනාඩි 30 ක් ඇතුළත වහාම නිදහස්කර ඔහුගේ විදේශ ගමන් බලපත්‍රය හා අනෙකුත් ලියකියවිලි ඔහුට භාරදෙන ලෙස අධිකරණය නියෝග ලබාදුන්නා. කෙසේ වුවද ඕස්ට්‍රේලියානු ආගමන අමාත්‍යවරයාට ඔහුගේ බලතල භාවිතා කරමින් ජොකොව්චිගේ වීසා අවලංගු කිරීමට හැකියාව පවතින බව විදෙස් මාධ්‍ය වාර්තා කරනවා.     ", "URL": "https://www.itnnews.lk/2023/10/05/387919/", "Category": "ක්‍රීඩා", "Parent URL": null}