{"Source": "ITN news", "Timestamp": "පෙබරවාරි 21, 2022 12:00", "Headline": "නිදහස් පක්ෂ යාපන දිස්ත්‍රික් සමුළුව හිටපු ජනපතිගේ ප්‍රධානත්වයෙන් (Photos)", "News Content": "ශ්‍රී ලංකා නිදහස් පක්ෂයේ යාපනය දිස්ත්‍රික් සමුළුව හිටපු ජනාධිපති පාර්ලිමේන්තු මන්ත්‍රී මෛත්‍රීපාල සිරිසේනගේ ප්‍රධානත්වයෙන් යාපනයේදී පැවැත්වුණා. හිටපු ජනාධිපති පාර්ලිමේන්තු මන්ත්‍රී මෛත්‍රීපාල සිරිසේන ඇතුළු ශ්‍රී ලංකා නිදහස් පක්ෂයේ ජ්‍යෙෂ්ඨයින් යාපනය නල්ලූර් කන්දසාමි කෝවිලට ගොස් මුලින්ම ආශිර්වාද ලබා ගත්තා. ඉන් අනතුරුව යාපනය ශ්‍රී නාගවිහාර බෞද්ධ මධ්‍යස්ථානය වෙත ගිය ඔවුන් විහාරාධිපති පූජ්‍ය මීගහජන්දුරේ සිරිවිමල හිමිපාණන් බැහැදැක ආශිර්වාද ලබා ගත්තා. යාපනය මොහොදින් ජුම්මා පල්ලියටද ගිය ඔවුන් මව්ලවිතුමා බැහැ දැක කෙටි පිළිසදරක නිරත වුණා. ඉන් අනතුරුවයි යාපනය නෙල්ලිඅඩි ප්‍රදේශයේ පැවති ශ්‍රී ලංකා නිදහස් පක්ෂ දිස්ත්‍රික් සම්මේලනයට සහභාගී වුණේ.         ", "URL": "https://www.itnnews.lk/2023/10/05/396444/", "Category": "දේශීය පුවත්", "Parent URL": null}