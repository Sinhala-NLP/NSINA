{"Source": "ITN news", "Timestamp": "ජූනි 8, 2021 09:07", "Headline": "මාස දෙකකට පසු දෛනික අඩුම ආසාදිතයින් සංඛ්‍යාව ඉන්දියාවෙන් වාර්තා වෙයි", "News Content": "මාස දෙකක කාලයකට පසු ඉන්දියාවෙන් දෛනිකව වාර්තා වූ අඩුම කොරෝනා ආසාදිතයින් සංඛ්‍යාව ඊයේ දිනයේ දී හමුවූ බව එරට සෞඛ්‍ය අංශ සදහන් කරනවා. ගතවූ පැය 24 ට එරටින් කොරෝනා වයිරස ආසාදිතයින් අසූ හත් දහස් තුන්සිය හතලිස් පස් දෙනෙකු හමුවූ අතර සිදුව ඇති මරණ සංඛ්‍යාව 2115 ක්. ඒ සමගම එරට සමස්ත කොරෝනා ආසාදිතයින් සංඛ්‍යාව දෙකෝටි අසූ නව ලක්ෂ අනූ හය දහස් නවසිය හතලිස් නවය දක්වා ඉහළ ගියා. සිදුව ඇති මරණ සංඛ්‍යාව තුන් ලක්ෂ පනස් එක් දහස් තුන්සිය හතලිස් හතරක්. ඒ සමගම එරට වසා දැමීමේ නීති යම් තාක් දුරකට ලිහිල් කිරීමට සූදානම් බව රජය  දැනුම් දෙනවා. මුම්බායි ඇතුලු වෙළද නගරයන් වෙත පනවා ඇති සීමා ඉදිරි සතිය තුළදී ලිහිල් කෙරෙනු ඇති.   ", "URL": "https://www.itnnews.lk/2023/10/05/341291/", "Category": "ජාත්‍යන්තර පුවත්", "Parent URL": null}