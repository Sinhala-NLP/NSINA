{"Source": "ITN news", "Timestamp": "ஜூன் 9, 2022 12:07", "Headline": "பதவியை இராஜினாமா செய்தார் பெசில்..", "News Content": "ஸ்ரீலங்கா பொதுஜன பெரமுனவில் தேசிய அமைப்பாளரும், முன்னாள் அமைச்சருமான பெசில் ராஜபக்ஷ தனது பாரளுமன்ற உறுப்பினர் பதவியை இராஜினாமா செய்வதற்கான கடிதத்தை கையளித்துள்ளார். பாராளுமன்ற பொதுச்செயலாளரிடம் கடிதம் கையளித்துள்ளதாக ஸ்ரீலங்கா பொதுஜன பெரமுன தலைமையகத்தில் இடம்பெறும் ஊடக சந்திப்பின் போது பெசில் ராஜபக்ஷ குறிப்பிட்டார். தேசிய பட்டியல் ஊடாக பாராளுமன்றத்திற்கு தெரிவு செய்யப்பட்ட பெசில் ராஜபக்ஷ நிதி அமைச்சராக ஏற்கனவே பதவி வகித்தார். பின்னர் அமைச்சரவை கலைந்ததையடுத்து சாதாரண பாராளுமன்ற உறுப்பினராக செயற்பட்டு வந்தார். இந்நிலையிலேயே தனது பாராளுமன்ற உறுப்பினர் பதவியை இராஜினாமா செய்துள்ளார். ", "URL": "https://www.itnnews.lk/2023/10/05/415973/", "Category": "Breaking News,முதன்மை செய்தி", "Parent URL": null}