{"Source": "ITN news", "Timestamp": "සැප්තැම්බර් 7, 2022 09:51", "Headline": "පාසල් පළමු වාරය අදින්(07) අවසන්", "News Content": "රජයේ සහ රජයේ පිළිගත් පෞද්ගලික පාසල්වල 2022 පළමු පාසල් වාරය අදින්(සැප්තැම්බර් 7 බදාදා) අවසන් වනවා. 2022 වසරේ දෙවන පාසල් වාර නිවාඩුව ලබන 8වනදා සිට 12 වනදා දක්වා ලබාදෙන බව අධ්‍යාපන අමාත්‍යාංශය පසුගිය 31වනදා නිවේදනය කළා. ඒ අනුව දෙවන පාසල් වාර නිවාඩුවට දින 05කට සීමා කර තිබෙනවා. දෙවන වාරය සැප්තැම්බර් 13 වනදා ආරම්භ වෙයි. මේ අතර ලබන 02 වනදායින් පසු ජාතික පාසල්වල අතරමැදි ශ්‍රේණි සදහා සිසුන් ඇතුළත් කිරීමේ ඉල්ලුම් පත්‍ර භාර නොගන්නා බවයි අධ්‍යාපන අමාත්‍යාංශය නිවේදනය කරන්නේ. එසේම තෙවන පාසල් වාර නිවාඩුව දෙසැම්බර් මස 03 වනදා සිට එළඹෙන වසරේ ජනවාරි 01 දක්වා ලබාදීමට නියමිතයි. ඒ අනුව තුන්වන පාසල් වාර නිවාඩුවට හිමිවන දින 29 කට සීමා වෙයි. මෙම වසරේ දෙවන පාසල් නිවාඩුව සැප්තැම්බර් මස 08 වනදා සිට සැප්තැම්බර් මස 12 වනදා දක්වා ලබාදෙන බව අධ්‍යාපන අමාත්‍යංශය පවසයි.     ", "URL": "https://www.itnnews.lk/2023/10/05/433483/", "Category": "Breaking News,දේශීය පුවත්", "Parent URL": null}