{"Source": "ITN news", "Timestamp": "නොවැම්බර් 1, 2022 17:36", "Headline": "බොරැල්ලේ සිරිසුමන හිමි අත්අඩංගුවට", "News Content": "රාත්‍රී 10.00 01 11 22***තිළිණි ප්‍රියමාලි *** පූජ්‍ය බොරැල්ලේ සිරි සුමන ස්වාමීන් වහන්සේ අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන තිබෙනවා. ඒ තිලිණි ප්‍රියමාලිගේ මූල්‍ය වංචා සම්බන්ධයෙන් සිදුකළ විමර්ශනවලදී හෙළිවූ තොරතුරු මතයි. කෝටි ගණනින් මුදල් වංචා කළ තිළිණි ප්‍රියමාලි සම්බන්ධයෙන් අපරාධ පරික්ෂණ දෙපාර්තමේන්තුව අඛණ්ඩව පරික්ෂණ සිදු කරනවා. එම ගණුදෙනුවලට සම්බන්ධ බොහෝ පිරිසකගෙන් ප්‍රකාශ ලබාගෙන ඇති අතර එහිදී හෙලි වූ තොරතුරුවලට අනුව බොරැල්ලේ සිරිසුමන ස්වාමීන්වහන්සේ අත්අඩංගුවට ගෙන ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව මහතා ප්‍රකාශ කළා.                   ", "URL": "https://www.itnnews.lk/2023/10/05/443679/", "Category": "Breaking News,නවතම පුවත්", "Parent URL": null}