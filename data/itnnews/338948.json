{"Source": "ITN news", "Timestamp": "මැයි 24, 2021 18:22", "Headline": "විපක්ෂ නායකවරයාගේ ආශ්‍රිතයින් හඳුනා ගැනේ", "News Content": "විපක්ෂ නායක සජිත් ප්‍රේමදාස මහතාට කොරෝනා වයිරසය වැළදී ඇති බවට තහවුරු වීමත් සමඟ ඒ මහතාගේ ආශ්‍රිතයන් සොයා පරීක්ෂණ සිදු කෙරුණා. ඒ අනුව ඒ මහතා ගේ ආශ්‍රිතයින් ලෙස පාර්ලිමේන්තු මන්ත්‍රීවරුන් 10 දෙනෙකුට වැඩි පිරිසක් හඳුනාගෙන ඇති බව පාර්ලිමේන්තු ආරංචිමාර්ග සඳහන් කරනවා. ඔවුන්ට ස්වයං නිරෝධායනය වී කොරෝනා පරික්ෂණයක් සිදු කර ගන්නා ලෙසයි දැනුම් දී ඇත්තේ. විපක්ෂ නායකවරයාගේ ආශ්‍රීතයකුවීම හේතුවෙන් සමඟි ජනබලවේගයේ පාර්ලිමේන්තු මන්ත්‍රී අශෝක් අබේසිංහ මහතා ලක්ෂ්මන් කිරිඇල්ල, හර්ෂ ද සිල්වා සහ තුෂාර ඉදුනිල් යන මහත්වරුන් ස්වයං නිරෝධායනයට යොමු වී ඇති බවයි වාර්තා වන්නේ. ", "URL": "https://www.itnnews.lk/2023/10/05/338948/", "Category": "දේශීය පුවත්", "Parent URL": null}