{"Source": "ITN news", "Timestamp": "මාර්තු 17, 2023 11:53", "Headline": "වට්ස්ඇප් හරහා කුණුහරුප එවූ විනය භාර ලොක්කෙක් රිමාන්ඩ්", "News Content": "අත්තනගල්ල ප්‍රදේශයේ පාසලක විනය භාර නියෝජ්‍ය විදුහල්පතිවරයෙකු එම පාසලේ ශිෂ්‍යාවකට අසභ්‍ය ඡායාරූප යොමු කිරීමේ සිද්ධියක් සම්බන්ධයෙන් ඔහු රක්ෂිත බන්ධනාගාර ගත කර තිබෙනවා. අදාළ සිසුවියට දිගින් දිගටම මෙවැනි ඡායාරූප වට්ස්ඇප් පණිවුඩ හරහා යොමුකර ඇති බවයි පරික්ෂණවලදී හෙළිවුණේ. සැකකාර නියෝජ්‍ය විදුහල්පතිවරයා උපකාරක පන්තියක් පවත්වාගෙන යන අතරතුරදී පොලිසිය ඔහු අත්අඩංගුවට ගෙන තිබෙනවා. අනතුරුව ඔහු අත්තනගල්ල මහේස්ත්‍රාත් අධිකරණයට ඉදිරිපත් කිරිමෙන් පසු ලබන 28 වනදා දක්වා රක්ෂිත බන්ධනාගාර ගත කෙරුණා. මෙම සැකකරු මීට පෙරද විද්‍යාලයේ 11 වන ශ්‍රේණියේ දැරියකට මෙවැනි අසභ්‍ය ඡායාරූප එවා ඇති බවයි පරික්ෂණවලදී හෙළිවුණේ.   ", "URL": "https://www.itnnews.lk/2023/10/05/468873/", "Category": "Breaking News,දේශීය පුවත්", "Parent URL": null}