{"Source": "ITN news", "Timestamp": "සැප්තැම්බර් 21, 2022 19:29", "Headline": "පොලිසිය සැකකරුවන් හඳුනාගැනීමට යළිත් මහජන සහාය පතයි", "News Content": "ජුලි 09 වනදා ජාතික රූපවාහිනීයට අයුතු ලෙස ඇතුළු වී රජයේ දේපලවලට හානි සිදු  කළ සැකකරුවන් හඳුනාගැනීමට පොලිසිය මහජන සහාය අපේක්ෂා කරනවා. රූපවාහිනී සංස්ථාවට අයුතු ලෙස ඇතුළු වී රජයේ දේපලවලට හානි සිදුකළ පිරිස් අත්අඩංගුවට ගැනීම සදහා කුරුදුවත්ත පොලිසිය විමර්ශන ආරම්භ කර තිබෙනවා. සිද්ධියට අදාළ විමර්ශනවලදී ලබාගත් වීඩියෝ දර්ශන උපයෝගී කරගෙන අනාවරණය කරගත් සැකකරුවන් සම්බන්ධයෙන් නිශ්චිත අන්‍යන්‍යතාවයන් තහවුරු කර ගැනීමට මහජන සහාය අපේක්ෂා කරන බවයි පොලීසිය පවසන්නේ. ඡායාරූපවල දැක්වෙන පුද්ගලයන් පිලිබද යම් තොරතුරක් වෙතොත්  0718591588 දරණ අංකයට වට්ස්ඇප් මගින් දැනුම් දෙන ලෙසයි පොලීසිය ජනතාවගෙන් ඉල්ලා සිටින්නේ.   ", "URL": "https://www.itnnews.lk/2023/10/05/436384/", "Category": "Breaking News,දේශීය පුවත්", "Parent URL": null}