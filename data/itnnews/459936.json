{"Source": "ITN news", "Timestamp": "පෙබරවාරි 8, 2023 21:59", "Headline": "ඉන්දීය සාගර සම්පත්වලින් ආර්ථික ප්‍රතිලාභ ලබා ගැනීමට දෙරටම එක්ව ක්‍රියා කළ යුතුයි", "News Content": "ඉන්දීය සාගර සම්පත්වලින් ආර්ථික ප්‍රතිලාභ ලබා ගැනීමට ශ්‍රී ලංකාව සහ ඉන්දියාව එක්ව ක්‍රියා කළ යුතු බව අග්‍රාමාත්‍ය දිනේෂ් ගුණවර්ධන මහතා පවසනවා. අග්‍රාමාත්‍යවරයා මේ බව සඳහන් කළේ ටාටා ගණුදෙනුකරුවන්ගේ වාර්ෂික සමුළුවේ සමාරම්ක අවස්ථාවට එක්වෙමින්. කොළඹදී පැවති මෙම සමුළුවට ඉන්දීය අලෙවි නියෝජිතවරුන් 550 දෙනෙකු සහභාගී වුණා. මෙහිදී තවදුරටත් අදහස් දැක්වූ අග්‍රාමාත්‍ය දිනේෂ් ගුණවර්ධන මහතා කියා සිටියේ ඉන්දීය සාගරය හරහා වැටී ඇති ගෝලීය මුහුදු වෙළෙද මාර්ග ඔස්සේ යුරෝපය, උතුරු ඇමෙරිකාව සහ අග්නිදිග ආසියාවට වෙළෙද භාණ්ඩ ප්‍රවාහනයෙන් බොහෝ ආර්ථික ප්‍රතිලාභ ලබා ගත හැකි බවයි. ස්වභාවික ආපදාවන්ට ඔරොත්තු දිය හැකි වානේ ආකෘතීන් නිපදවන ලෙස ටාටා ස්ටීල් සමාගමෙන් අග්‍රාමාත්‍යවරයා ඉල්ලීමක්ද සිදු කළා. ශ්‍රී ලංකාවේ ඉන්දීය මහ කොමසාරිස් ගෝපාල් බග්ලේ මහතා මෙහිදී කියා සිටියේ ශ්‍රී ලංකාවේ ඉන්දීය ආයෝජන තවදුරටත් ක්‍රියාත්මක වන බවයි. තවත් ක්ෂේත්‍ර රැසක ආයෝජන සිදු කිරීමට බලාපොරොත්තු වන බවද ඒ මහතා පැවසුවා. ", "URL": "https://www.itnnews.lk/2023/10/05/459936/", "Category": "Breaking News,දේශීය පුවත්", "Parent URL": null}