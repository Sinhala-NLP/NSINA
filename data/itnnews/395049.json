{"Source": "ITN news", "Timestamp": "பிப்ரவரி 14, 2022 19:12", "Headline": "ஊடகவியலாளர் சமுதிதவின் வீட்டின் மீதான தாக்குதல் தொடர்பில் விசாரணைகளை முன்னெடுக்க 3 பொலிஸ் குழுக்கள்", "News Content": "ஊடகவியலாளர் சமுதித சமரவிக்ரமவின் வீட்டின் மீது மேற்கொள்ளப்பட்ட தாக்குதல் தொடர்பில் உடனடி விசாரணைகளை முன்னெடுக்குமாறு ஊடகத்துறை அமைச்சர் டலஸ் அழகப்பெரும பொலிஸ் மா அதிபருக்கு அறிவுறுத்தியுள்ளார். 3 விசேட குழுக்கள் ஸ்தாபிக்கப்பட்டு விசாரணைகள் முன்னெடுக்கப்பட்டுள்ளதாக பொலிஸ் ஊடக பிரிவு தெரிவித்துள்ளது. பிலியந்தலையிலுள்ள சமுதித சமரவிக்ரமவின் வீட்டின் மீது அதிகாலை 2.10 மணியளவில் இனந்தெரியாத நபர்களினால் கல்வீச்சு தாக்குதல் மேற்கொள்ளப்பட்டுள்ளது. முகத்தை மறைத்துக்கொண்டு வருகை தந்த நான்கு பேர் அடங்கிய குழுவினர் தாக்குதலை மேற்கொண்டு அங்கிருந்து தப்பிச் சென்றுள்ளமை சிசிடிவி கெமரா காட்சிகளில் பதிவாகியுள்ளது. பெறப்பட்ட சிசிடிவி காட்சிகளைக் கொண்டு ஆரம்பகட்ட விசாரணைகள் முன்னெடுக்கப்பட்டுள்ளதாக பொலிஸ் திணைக்களத்தின் ஊடக பேச்சாளர் சிரேஷ்ட பொலிஸ் அத்தியட்சகர் நிஹால் தல்துவ தெரிவித்துள்ளார். ", "URL": "https://www.itnnews.lk/2023/10/05/395049/", "Category": "Breaking News,தேசிய செய்திகள்", "Parent URL": null}