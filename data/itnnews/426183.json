{"Source": "ITN news", "Timestamp": "අගෝස්තු 1, 2022 12:39", "Headline": "යාල අභයභූමියේ සංචාරක පහසුකම් නැංවීමට පියවර", "News Content": "යාල අභය භූමියේ වන සතුන් නැරඹීම සදහා පැමිණෙන දෙස් විදෙස් සංචාරක පහසුකම් ඉහළ නැංවීමට පියවර ගෙන තිබෙනවා. යාල අභය භූමියේ පවතින පහසුකම් පිළිබද සොයා බැලීම සදහා අමාත්‍ය මහින්ද අමරවීර මහතා නිරීක්ෂණ චාරිකාවක නිරත වුණා. සංචාරකයින් වැඩි වශයෙන් මෙරටට ගෙන්වා ගැනීම සදහා යාල අභය භූමියේ පහසුකම් ඉහළ නැංවීමට පියවර ගත යුතු බවයි අමාත්‍යවරයා ප්‍රකාශ කළේ. යාල අභය භූමියට පැමිණෙන සංචාරකයින්ට දහවල් 12 සිට පස්වරු 2 දක්වා කාලය තුළ ආහාර ලබාගැනීම,  ජලය මෙන්ම වෙනත් තොරතුරු ලබාගැනීමට අභය භූමිය තුළ මෙතෙක් වෙනම ස්ථානයක් පිහිටුවා නැහැ. ඒ හේතුවෙන් විවේක ගන්නා ස්ථානය හැකිතරම් පාරිසරික ආකර්ෂණය සහිත හරිත භූමියක් ලෙස පවත්වාගෙන යාමට පියවර ගන්නා ලෙස අමාත්‍යවරයා දැනුම් දුන්නා.               ", "URL": "https://www.itnnews.lk/2023/10/05/426183/", "Category": "දේශීය පුවත්", "Parent URL": null}