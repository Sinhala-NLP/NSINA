{"Source": "ITN news", "Timestamp": "පෙබරවාරි 20, 2023 15:55", "Headline": "ජනප්‍රිය දේශපාලන තීන්දු ගන්නේ නෑ – අධ්‍යාපන ඇමති", "News Content": "ආර්ථික අභියෝගයට අධ්‍යාපනය ඔස්සේ තාක්ෂණික විසදුම් සොයනවා මිස ජනප්‍රිය දේශපාලන තීන්දු ගන්නේ නැති  බව අධ්‍යාපන අමාත්‍ය සුසිල් ප්‍රේමජයන්ත මහතා පවසනවා. සමස්ත අධ්‍යාපන ක්‍රමයම වෙනස් විය යුතු බවයි අමාත්‍යවරයා පෙන්වා දෙන්නේ. ශ්‍රී ලංකා කොරියා ජාතික වෘත්තීය පුහුණු ආයතනයේ භාෂා විද්‍යාගාරය විවෘත කිරීම අමාත්‍ය සුසිල් ප්‍රේමජයන්ත මහතාගේ ප්‍රධානත්වයෙන් සිදුවුණා. ඊට සමගාමීව ජපන් භාෂාව හැදෑරීම සදහා ආධුනික සිසුන් ලියාපදිංචි කිරීම ද සිදුවුනා. ශ්‍රීලංකා වෘත්තීය පුහුණු අධිකාරියේ විදේශ රැකියා ප්‍රවර්ධන හා සම්පත් මධ්‍යස්ථානය විවෘත කිරීම මෙන්ම වැඩිහිටි සාක්ෂරතා පාඨමාලාව ආරම්භ කිරීම ද අමාත්‍යවරයාගේ ප්‍රධානත්වයෙන් සිදුවුණා.           ", "URL": "https://www.itnnews.lk/2023/10/05/461973/", "Category": "දේශීය පුවත්", "Parent URL": null}