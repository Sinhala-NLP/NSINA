{"Source": "ITN news", "Timestamp": "டிசம்பர் 27, 2021 12:56", "Headline": "நாளாந்தம் பதிவாகும் கொவிட் தொற்றாளர் மற்றும் மரண எண்ணிக்கையில் வீழ்ச்சி : சுகாதார பிரிவு", "News Content": "நாளாந்தம் பதிவாகும் கொவிட் தொற்றாளர் மற்றும் மரண எண்ணிக்கை குறைவடைந்துள்ளதாக சுகாதார பிரிவு தெரிவித்துள்ளது. நாட்டில் நேற்றைய தினம் 398 கொவிட் தொற்றாளர்கள் அடையாளம் காணப்பட்டனர். இதுவரை 5 இலட்சத்து 83 ஆயிரத்து 649 கொவிட் தொற்றாளர்கள் பதிவாகியுள்ளனர். அதில் 5 இலட்சத்து 59 ஆயிரத்து 436 பேர் குணமடைந்துள்ளனர். 9 ஆயிரத்து 329 பேர் சிகிச்சையில் இருப்பதாக சுகாதார பிரிவினர் தெரிவித்துள்ளனர். நேற்றைய தினம் 13 கொவிட் மரணங்கள் பட்டியலிடப்பட்டன. நாட்டில் இதுவரை 14 ஆயிரத்து 884 கொவிட் மரணங்கள் பதிவாகியுள்ளன. ", "URL": "https://www.itnnews.lk/2023/10/05/385113/", "Category": "Breaking News,அண்மைய செய்திகள்,தேசிய செய்திகள்", "Parent URL": null}