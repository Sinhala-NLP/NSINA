{"Source": "ITN news", "Timestamp": "අගෝස්තු 30, 2022 12:59", "Headline": "අරගලයෙන් ප්‍රචණ්ඩත්වය වැපිරූ තවත් 11 දෙනෙක් අත්අඩංගුවට", "News Content": "පසුගිය දිනවල සිදු වූ ප්‍රචණ්ඩ ක්‍රියාවලට සම්බන්ධ තවත් සැකකරුවන් 11 දෙනෙකු පොලිස් අත්අඩංගුවට ගෙන තිබෙනවා. ජනාධිපති රනිල් වික්‍රමසිංහ මහතාගේ පුද්ගලික නිවසට ගිනි තබා අලාභ හානි සිදු කිරීමේ සිද්ධිය සම්බන්ධයෙන් තවත් සැකකරුවෙකු අපරාධ පරීක්සණ දෙපාර්තමේන්තුව මගින් අත්අඩංගුවට ගෙන තිබෙනවා. අරනායක ප්‍රදේශයේ පදිංචිකරුවෙකු වන 33 හැවිරිදි මෙම සැකකරු වෘත්තියෙන් වඩු කාර්මිකයෙක්. මේ අතර කොල්ලුපිටිය පෙරහර මාවතේ මැටිපාර්ක් ක්‍රීඩාංගනය අසල දී බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් මහතාට සහ තවත් පොලිස් නිලධාරීන් දෙදෙනෙකුට පහර දීමේ සිද්ධියට සම්බන්ද තවත් සැකකරුවන් තුන් දෙනෙකු අත්අඩංගුවට ගෙන තිබෙනවා. ඔවුන් පිටබැද්දර හා කොළඹ 15 ප්‍රදේශවල පදිංචිකරුවන්. මේ අතර මැයි නව වෙනිදා පාර්ලිමේන්තු මන්ත්‍රී තාරක බාලසූරිය මහතාගේ කෑගල්ල නිවසට හානි සිදුකිරිමේ සිද්ධියට සම්බන්ධ සැකකරුවන් තුන් දෙනෙකු පොලිස් අත්අඩංගුවට ගනු ලැබුවා. ඔවුන් පල්ලේගම හා කෑගල්ල පදිංචිකරුවන්. කඩුවෙල දී මැයි 09 නව වන දා බස් රථයකට පහර දී ගිනි තැබීමේ සිද්ධියට සම්බන්ද සැකකරුවන් 4 දෙනෙකු අත්අඩංගුවට ගත් බව පොලිසිය පවසනවා. අවුරුදු 19/20/29  හා 40 වයස් කාණ්ඩවල පසුවන මොවුන් කඩුවෙල ප්‍රදේශයේම පදිංචිකරුවන්.     ", "URL": "https://www.itnnews.lk/2023/10/05/432006/", "Category": "දේශීය පුවත්", "Parent URL": null}