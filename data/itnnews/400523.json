{"Source": "ITN news", "Timestamp": "மார்ச் 10, 2022 15:53", "Headline": "தென்கொரிய ஜனாதிபதி தேர்தலில் யான் ஷூக் யொல்லுக்கு வெற்றி..", "News Content": "தென்கொரியாவின் ஜனாதிபதி தேர்தல் வாக்கெடுப்பில் யொன் ஷூக் யொல் வெற்றிப்பெற்றுள்ளார். பழமைவாத கட்சியின் வேட்பாளரான அவர், ஜனநாயக கட்சி வேட்பாளர் லீ.ஜே.மியுங்கினை வெற்றிக்கொண்டுள்ளார். இரு வேட்பாளர்களுக்கும் இடையில் நிலவிய கடும் போட்டிக்கு மத்தியில் ஒரு சதவீதத்திற்கும் குறைவான வாக்கு வித்தியாசத்திலேயே யொன் ஷூக் யொல் வெற்றிப்பெற்றுள்ளார். நீண்டநாட்களின் பின்னர் தென்கொரியா அரசியலில் பாரியமாற்றம் ஏற்பட்டுள்ளதாகவும், இறுக்கமான தேர்தலிலேயே அவருக்கு வெற்றி கிடைத்திருப்பதாகவும் அந்நாட்டு ஊடகங்கள் செய்தி வெளியிட்டுள்ளன. பழமைவாய்த கட்சியின் பிரபல்ய வழக்கறிஞரான யொன் ஷூக் யொல் 48.6 வீத வாக்குகளை வெற்றிக்கொண்டு தன்னை எதிர்த்து போட்டியிட்ட லீ ஜே மிங்கை தோற்கடித்துள்ளார். எதிர்வரும் மே மாதத்துடன் தற்போது ஜனாதிபதி மூன் ஜே இங்கின் பதவிக்காலம் நிறைவடைகிறது. அதன்பின் எதிர்வரும் ஜூன் மாதமளவில் யோன் ஷூன் யோலின் பதவியேற்பு இடம்பெறவுள்ளதாகவும் அந்நாட்டு தகவல்கள் தெரிவிக்கின்றன. இந்நிலையில் வடகொரியா மீதான அழுத்தம், மோதல் நிலைப்பாடு, அமெரிக்காவுடனான வழுவான கூட்டணி, குறித்த விடயங்களை அவரை ஆட்சியில் அமர்த்தியுள்ளதாகவும் சர்வதேச ஊடகங்கள் செய்தி வெளியிட்டுள்ளன. தேர்தல் வெற்றியானது தென்கொரிய மக்களின் மிகப்பெரிய வெற்றி என ஜனாதிபதி தேர்தலில் வெற்றியீட்டியுள்ள யொன் ஷூக் யொல் தெரிவித்துள்ளமை குறிப்பிடத்தக்கது. ", "URL": "https://www.itnnews.lk/2023/10/05/400523/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}