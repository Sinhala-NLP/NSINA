{"Source": "ITN news", "Timestamp": "මැයි 31, 2022 11:34", "Headline": "ශෂී වීරවංශ අධිකරණයට රැගෙන එයි", "News Content": "ශෂී වීරවංශ අධිකරණය වෙත මේ වනවිට රැගෙනවිත් තිබෙනවා. ඒ බන්ධනාගාර නිලධාරීන් විසින්. අවිධිමත් රාජ්‍යතාන්ත්‍රික විදේශ ගමන් බලපත්‍රයක් ළඟ තබා ගැනීමේ සිද්ධිය සම්බන්ධයෙන් හිටපු අමාත්‍ය විමල් වීරවංශ මහතාගේ බිරිඳ වන ශෂී වීරවංශ මහත්මියට පසුගිය දා වසර දෙකක සිර දඩුවම් නියම කෙරුණා. එම දඬුවමට  එරෙහිව ඇයගේ නීතිඥවරුන් අභියාචනයක් ඉදිරිපත් කළා. එම අභියාචනය සළකා බැලීම හේතුවෙනුයි ශෂී වීරවංශ කොළඹ මහෙස්ත්‍රාත් අධිකරණය වෙත රැගෙනවිත් තිබෙන්නේ. මේ අතර අදාළ ඇප ඉල්ලීම පිළිබඳ සිය ස්ථාවරය පැහැදිලි කරන ලෙස දන්වමින් නීතිපතිවරයා වෙත ද නොතීසිද නිකුත් කර තිබුණා.       ", "URL": "https://www.itnnews.lk/2023/10/05/414291/", "Category": "Breaking News,දේශීය පුවත්", "Parent URL": null}