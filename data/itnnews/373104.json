{"Source": "ITN news", "Timestamp": "නොවැම්බර් 1, 2021 10:10", "Headline": "ඕනෑම ආපදා අවස්ථාවකට මුහුණ දීම සඳහා අවශ්‍ය සියලු කටයුතු සූදානම්", "News Content": "දිවයිනේ බොහෝ ප්‍රදේශවල තවදුරටත් වැසි ඇතිවන බව කාලගුණ විද්‍යා දෙපාර්තමේන්තුව පවසනවා. ගිගුරුම් සහිත වැසි සමඟ තද සුළං සහ අකුණුද ඇතිවන බැවින් සැළකිලිමත් වන ලෙසයි එම දෙපාර්තමේන්තුව ජනතාවට දැනුම් දෙන්නේ. මේ අතර අයහපත් කාලගුණයත් සමඟ ඕනෑම ආපදා අවස්ථාවකට මුහුණ දීම සඳහා අවශ්‍ය සියලු කටයුතු සූදානම් කර ඇති බව ආපදා කළමනාකරණ මධ්‍යස්ථානය පවසනවා. ", "URL": "https://www.itnnews.lk/2023/10/05/373104/", "Category": "Breaking News,දේශීය පුවත්", "Parent URL": null}