{"Source": "ITN news", "Timestamp": "ජනවාරි 19, 2022 14:06", "Headline": "බංගලාදේශ නාවික හමුදා ප්‍රධානී නිළ සංචාරයක් සඳහා ශ්‍රී ලංකාවට", "News Content": "බංග්ලාදේශ නාවික හමුදා ප්‍රධානී අද්මිරාල් එම් ශහීන් ඉක්බාර් මහතා නිල සංචාරයක් සදහා දිවයිනට පැමිණියා. සිව් දින (04) නිළ සංචාරයක් සඳහා බංගලාදේශ නාවික හමුදා ප්‍රධානී, අද්මිරාල් එම් ශහීන් ඉක්බාල් මහතා (Admiral, M Shaheen Iqbal) 2022 ජනවාරි මස 18 වන දින රාත්‍රියේ කටුනායක, බණ්ඩාරනායක ජාත්‍යන්තර ගුවන්තොටුපලින් දිවයිනට පැමිණියේ ය. නාවික හමුදා මාණ්ඩලික ප්‍රධානී රියර් අද්මිරාල් වයිඑන් ජයරත්න මහතා විසින් කටුනායක, බණ්ඩාරනායක ජාත්‍යන්තර ගුවන්තොටුපලේදී බංගලාදේශ නාවික හමුදා ප්‍රධානී අද්මිරාල් එම් ශහීන් ඉක්බාල් මහතා , ශ්‍රී ලංකා නාවික හමුදාධිපති වෙනුවෙන් පිළිගැනීමට කටයුතු කළ අතර, මෙම සංචාරය සඳහා බංගලාදේශ නාවික හමුදා පවුල් සුභසාධක සංගමයේ සභාපතිනී, බෙගම් මොනිරා රෞව්ශාන් ඉක්බාල් (Mrs. Begum Monira Rowshan Iqbal) මහත්මිය ද එක්ව සිටියි. ", "URL": "https://www.itnnews.lk/2023/10/05/389787/", "Category": "දේශීය පුවත්", "Parent URL": null}