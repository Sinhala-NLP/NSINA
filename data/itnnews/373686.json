{"Source": "ITN news", "Timestamp": "නොවැම්බර් 3, 2021 15:30", "Headline": "දින 18 ක් අතුරුදන්ව සිටි දරුවෙකු සොයා ගැනීමට ඕස්ට්‍රේලියා පොලීසිය සමත් වෙයි", "News Content": "දින 18 ක් පුරා අතුරුදහන්ව සිටි අවුරුදු හතරක්  වයසැති කුඩා ගැහැණු දරුවෙකු ජීවග්‍රාහිව සොයා ගැනීමට ඕස්ට්‍රේලියා පොලිසිය සමත් වුණා. බටහිර ඔස්ට්‍රේලියාවේ කානවාන් නගරයේ විනෝද චාරිකාවක නිරතව සිටියදී ක්ලියෝ ස්මිත් නැමති දැරිය පසුගිය 16 වනදා අතුරුදහන් වුණා. පසුව ඇය සොයා දැවැන්ත මෙහෙයුම් රැසක් සිදු කිරීමටයි බලධාරීන් පියවර ගත්තේ. අද උදෑසන කානවාන් නගරයේ විශේෂ මෙහෙයුමක් සිදු කළ අතර අගුලු දැමූ නිවසක් තුළ සිටියදී දැරිය සොයා ගැනීමට පොලිසිය සමත් වුණා. ඇය යහපත් සෞඛ්‍ය තත්ත්වයෙන් පසුවන බවයි වාර්තා වන්නේ. සිද්ධිය සම්බන්ධයෙන් 36 හැවිරිදි පුද්ගලයෙකු පොලිස් අත්අඩංගුවට ගෙන තිබෙනවා.     ", "URL": "https://www.itnnews.lk/2023/10/05/373686/", "Category": "ජාත්‍යන්තර පුවත්", "Parent URL": null}