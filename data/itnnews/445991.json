{"Source": "ITN news", "Timestamp": "නොවැම්බර් 16, 2022 16:11", "Headline": "කොරෝනා නිසා වැසුණු චීනයේ ගුවැන්ග්ෂෝ ප්‍රදේශයේ ගැටුම්", "News Content": "කොරෝනා වෛරස ව්‍යාප්තිය මැඬ පැවැත්වීමට දකුණු දිග චීනයේ ගුවැන්ග්ෂෝ ප්‍රදේශය වසා දැමිමෙන් අනතුරුව ගැටුම්කාරි තත්ත්වයක් හට ගෙන තිබෙනවා. චීනයෙන් දයිනිකව වාර්තාවන කොරෝනා වෛරස අසාධිතයින් සංඛ්‍යාව ඉහළයාමත් සමග එරට ප්‍රදේශ රැසක් වසා දැමුණා. කර්මාන්තශාලා බහුලව පවතින දකුණු දිග චීනයේ ගුවැන්ග්ෂෝ ප්‍රදේශයේ ඊයේ දිනයේ දි ජනතාව හා පොලිසිය අතර ගැටුම් හටගත් බවයි මාධ්‍ය සඳහන් කරන්නේ. ප්‍රදේශයේ ඉවත්වීමට නොහැකිවන නීති පනවා ඇති අතර කර්මාන්තශාලා වසා දැමිමත් සමඟ වැටුප් නොගෙවීම හා ආහාර ද්‍රව්‍ය හිගවීම හේතුවෙන් ජනතාව මේ ආකාරයට පොලිසිය සමග ගැටුම් ඇති කර ගෙන තිබෙනවා. වෛරස ව්‍යාප්තිය ආරම්භයේ සිට මේ දක්වා වැඩිම කොරෝනා ව්‍යාප්තියක් සිදුව ඇත්තේ ගුවැන්ග්ෂෝ ප්‍රදේශයේ.   ", "URL": "https://www.itnnews.lk/2023/10/05/445991/", "Category": "Breaking News,ජාත්‍යන්තර පුවත්", "Parent URL": null}