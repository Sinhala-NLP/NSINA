{"Source": "ITN news", "Timestamp": "දෙසැම්බර් 23, 2021 10:41", "Headline": "කොළඹ – හොරණ මාර්ගයේ පෞද්ගලික බස් වර්ජනයක්", "News Content": "කොළඹ – හොරණ මාර්ග අංක 120 පෞද්ගලික බස් රථ වර්ජනයක් ආරම්භකර තිබෙනවා. කෙසේ වෙතත් හොරණ ඩිපෝව මගින් ලංගම බස් රථ යොදවා මගීන්ට වන අපහසුතා අවම කිරීමටයි පියවර ගෙන ඇත්තේ. කොළඹ – හොරණ පෞද්ගලික බස් රථ වර්ජනයක් ක්‍රියාත්මක කර ඇත්තේ අද උදෑසන සිටයි. බස් සමාගමක් දක්ෂිණ අධිවේගී මාර්ගයට හොරණ සිට කොළඹ දක්වා අලුතින් බස් රථ යෙදවීමට විරෝධය පළකරමිනුයි ඔවුන් මෙම වර්ජනය ක්‍රියාත්මක කර ඇත්තේ. හොරණ සිට කොළඹට යාමේදී අධිවේගී මාර්ගයට ඇතුළුකළ යුත්තේ ගැලණිගම පිවිසුමෙන් වුවත් කහතුඩුව පිවිසුමෙන් මෙම බස් රථ ඇතුළුකිරීම හෙළාදකින බව පෞද්ගලික බස් රථ හිමියන් පවසනවා. මේ හේතුවෙන් 120 මාර්ගයේ හොරණ සිට කහතුඩුව දක්වා තම ආදායම අඩුවන බවයි ඔවුන් පෙන්වා දෙන්නේ. කෙසේ වෙතත් මගීන්ට වන අපහසුතා අවම කරමින් ලංගම බස් රථ වැඩිවශයෙන් යොදා ඇති බව දක්නට ලැබුණා.     ", "URL": "https://www.itnnews.lk/2023/10/05/384500/", "Category": "දේශීය පුවත්", "Parent URL": null}