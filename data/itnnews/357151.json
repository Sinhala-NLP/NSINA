{"Source": "ITN news", "Timestamp": "අගෝස්තු 19, 2021 16:12", "Headline": "දැනට කොවිඩ් 19 බූස්ටර් එන්නතක් ලබා දීම අවශ්‍ය නැහැ – ලෝක සෞඛ්‍ය සංවිධානය", "News Content": "කොවිඩ් 19 බූස්ටර් එන්නතක් ලබා දීම අවශ්‍ය බව වර්තමාන දත්තවලින් පෙන්නුම් නොකරන බව ලෝක සෞඛ්‍ය සංවිධානය අද කියා සිටියා. ඉහළ ආදායම් ලබන රටවල් ඉහළම ප්‍රතිශක්තිකරණයක් සදහා උනන්දු වීමට පෙර ලොව පුරා සිටින වඩාත් අවදානමකට ලක්විය හැකි පිරිස්හට පූර්ණ එන්නතක ආරක්ෂාව ලබා දිය යුතු බවයි එම සංවිධානය අවධාරණය කරන්නේ. කොරෝනා වෛරසයේ ඩෙල්ටා ප්‍රභේදයෙන් ආසාදන ඉහළ යාම හේතුවෙන් සැප්තැම්බර් 20 වනදා සිට සියලුම අමෙරිකානුවන්ට බූස්ටර් එන්නතක් ලබා දීමට සැළසුම් කළ බව අමෙරිකාව ප්‍රකාශ කිරීමට මොහොතකට පෙර ලෝක සෞඛ්‍ය සංවිධානය තම අදහස අවධාරණය කර සිටියා. බූස්ටර් එන්නතක අවශ්‍යතාවය සැළසුම් කිරීම සදහා තවදුරටත් පර්යේෂණ සිදු කිරීම අවශ්‍ය බවයි ලෝක සෞඛ්‍ය සංවිධානය පවසන්නේ.       ", "URL": "https://www.itnnews.lk/2023/10/05/357151/", "Category": "ජාත්‍යන්තර පුවත්", "Parent URL": null}