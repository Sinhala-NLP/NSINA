{"Source": "ITN news", "Timestamp": "නොවැම්බර් 21, 2021 10:43", "Headline": "සුලු ජාතීන්ගේ හා කාන්තාවන්ගේ අයිතීන් සුරැකීමට කැපවෙන බව ඇෆ්ගනිස්ථාන වැඩබලන විදේශ ඇමති කියයි", "News Content": "සුලු ජාතීන්ගේ හා කාන්තාවන්ගේ අයිතීන් සුරැකීමට ඇෆ්ගනිස්ථානය කැපව සිටින බව එරට වැඩබලන විදේශ කටයුතු අමාත්‍යවරයා සඳහන් කරනවා. පසුගිය අගෝස්තු මාසයේ දී ඇෆ්ගනිස්ථානයේ රාජ්‍ය බලය අල්ලා ගැනීමෙන් පසු එරට මානව හිමිකම් කඩවීම ඉහළ ගොස් ඇති බවට තලේබාන් සංවිධානයට චෝදනා එල්ලවනවා. කාන්තාවන්ගේ සියලු අයිතීන් කප්පාදු කිරීමටයි ඔවුන් කටයුතු කළේ. කෙසේ වුවද ජාත්‍යන්තරයෙන් එල්ලවන පීඩනය හමුවේ තම බලපෑම් ලිහිල් කිරීමට තලේබාන් සංවිධානයට සිදුව තිබෙනවා. ඒ සඳහා අවශ්‍ය කටයුතු වත්මන් අන්තර්වාර රජය සිදුකරන බව විශේෂ මාධ්‍ය හමුවකට එක්වෙමින් එරට වැඩබලන විදේශකටයුතු අමාත්‍යවරයා සඳහන් කර  සිටියා. ළමයින්ගේ අයිතිවාසිකම් පිළිබඳව ද දැඩි අවධානයක් යොමුව ඇති බවයි ඔහු සඳහන් කරන්නේ.         ", "URL": "https://www.itnnews.lk/2023/10/05/377521/", "Category": "ජාත්‍යන්තර පුවත්", "Parent URL": null}