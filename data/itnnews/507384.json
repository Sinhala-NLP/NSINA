{"Source": "ITN news", "Timestamp": "අගෝස්තු 11, 2023 15:42", "Headline": "පාර්ලිමේන්තු මන්ත්‍රී සරත් ෆොන්සේකා ඇතුළු පිරිසකට එරෙහිව අධිකරණ නියෝගයක්", "News Content": "මරදාන ප්‍රදේශයේ උද්ඝෝෂණ පැවැත්වීමට අදාළව පාර්ලිමේන්තු මන්ත්‍රී ෆීල්ඩ් මාර්ෂල් සරත් ෆොන්සේකා ඇතුළු 11 දෙනෙකු විත්තිකරුවන් කරමින් අධිකරණය වාරණ නියෝගයක් නිකුත් කර තිබෙනවා. මරදාන පොලිසිය මාලිගාකන්ද මහේස්ත්‍රාත් අධිකරණයෙන් කළ ඉල්ලීමකට අනුවයි මෙම වාරණ නියෝගය නිකුත් කර ඇත්තේ. ඒ අනුව අද දහවල් 12 සිට හෙට දහවල් 12 දක්වා මරදාන ඩීන්ස් පාර,  මරදාන පාර,  ටී බී ජයා මාවත, ඔරාඹිපාෂා මාවත සිට ටෙක්නිකල් හංදිය ඕල්කට් මාවත අවසානය දක්වා මාර්ගවල විරෝධතා පා ගමන් තහනම් කරමින් මෙම වාරණ නියෝගය නිකුත් කර තිබෙනවා. මෙම මාර්ග අවහිර කරමින් විරෝධතා පැවැත්වීම ඒ අනුව තහනම් වනවා. මරදාන පොලිසිය මෙම වාරණ නියෝගය ලබා ගෙන ඇත්තේ විරෝධතාකරුවන් පිරිසක් ජාතික රෝහල් චතුරස්‍රයට අවට මහජන පීඩාවක් ඇති වන පරිදි උද්ඝෝෂණ පැවැත්විමේ සුදානමක් ඇති බවට ලැබුණ තොරතුරකට අනුවයි.               ", "URL": "https://www.itnnews.lk/2023/10/05/507384/", "Category": "දේශීය පුවත්", "Parent URL": null}