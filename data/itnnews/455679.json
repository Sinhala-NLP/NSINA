{"Source": "ITN news", "Timestamp": "ජනවාරි 15, 2023 10:44", "Headline": "ශ්‍රීපාද පතුලට ඉහළින් රන් වියනක් සවි කෙරේ", "News Content": "ශ්‍රීපාද පතුලට ඉහළින් රන් මුතු මැණික් සහ රිදී වලින් නිමකළ වියනක් සවිකිරීමට කටයුතු කෙරුණා. ශ්‍රී පාදස්ථානාධිපති පූජ්‍ය බෙංගමුවේ ධම්මදින්න ස්වාමීන් වහන්සේගේ අනුශාසනා පරිදියි මෙම වියන සවිකිරීම සිදුවුණේ. සසුනය සවිය කළණ මිතුරු සවිය එය නිර්මාණය කළා. අලංකාර පෙරහැරකින් උඩමළුව වෙත වියන වැඩමවීමෙන් අනතුරුවයි මෙම වියන සවිකිරීම සිදුවුණේ. මෙසේ සවිකළ මෙම වියන ශ්‍රීපාද වන්දනාවාරය අවසන්වීමත් සමග පැල්මඩුල්ල ගල්පොත්තාවල රජ මහා විහාරස්ථානය දක්වා සධාතුක කරඩුව,  සමන්දේව ප්‍රතිමාව සහ දේව ආභරණ වැඩම කරවීමට කටයුතු කෙරෙනු ඇති. එම වියන යළි සවිකිරීම සිදුකෙරෙන්නේ 2024 ශ්‍රීපාද වන්දනා වාරයේදීයි.       ", "URL": "https://www.itnnews.lk/2023/10/05/455679/", "Category": "දේශීය පුවත්", "Parent URL": null}