{"Source": "ITN news", "Timestamp": "දෙසැම්බර් 13, 2022 14:31", "Headline": "ඕස්ට්‍රේලියාවේ ක්වින්ස්ලන් ප්‍රදේශයේ සිදුවූ වෙඩි තැබීමකින් 6 දෙනෙකු ජීවිතක්ෂයට", "News Content": "ඕස්ට්‍රේලියාවේ ක්වින්ස්ලන් ප්‍රදේශයේ සිදුවූ වෙඩි තැබීමකින් පුද්ගලයින් 6 දෙනෙකු ජීවිතක්ෂයට පත්ව තිබෙනවා. අතුරුදන් වූ පුද්ගලයෙකු සොයා සිදුකළ මෙහෙයුමක් අතරතුරදීයි මෙම වෙඩි තැබීම සිදුව ඇත්තේ. මියගිය පිරිස අතරට පොලිස් නිලධාරීන් දෙදෙනෙකු ද ඇතුළත්. පොලීසිය එල්ල කළ වෙඩි ප්‍රහාරයන්ගෙන් සැකකරුවන් තුන්දෙනෙකු ජීවිතක්ෂයට පත්ව තිබෙනවා. ප්‍රහාරය සිදුවූ ස්ථානයේ නිවසක සිටි පුද්ගලයෙකු ද ජීවිතක්ෂයට පත්ව තිබෙනවා. ඕස්ට්‍රේලියා අග්‍රාමාත්‍ය ඇන්තනී ඇල්බනීස් නිවේදනයක් නිකුත් කරමින් සදහන් කරන්නේ සිද්ධියෙන් සියලු ඕස්ට්‍රේලියානුවන්ගේ හදවත් කම්පාවට පත්ව ඇති බවයි.             ", "URL": "https://www.itnnews.lk/2023/10/05/450122/", "Category": "ජාත්‍යන්තර පුවත්", "Parent URL": null}