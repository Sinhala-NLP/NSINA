{"Source": "ITN news", "Timestamp": "නොවැම්බර් 10, 2021 15:34", "Headline": "සින්තටික් මුඛ ආවරණ පැළඳීමෙන් බරපතල රෝග ඇතිවීමේ අවදානමක් නැහැ", "News Content": "මුඛ ආවරණ පැලදීමෙන් කිසිදු සෞඛ්‍ය අවදානමක් පැන නොනගින බව යුරෝපා සංගමය නිවේදනය කරනවා. සින්තටික් මුඛ ආවරණවල ටයිටේනියම් ඩයට්සයිඩ් අන්තර්ගතවීම හේතුවෙන් පිලිකා ඇති වීමේ අවදානමක් පවතින බවට පුවතක් පසුගියදා ප්‍රචාරය වීම මෙම නිවේදනයට හේතු වී තිබෙනවා. සින්තටික් මුඛ ආවරණ පැලදීම හේතුවෙන් කිසිදු බරපතල රෝගයක් ඇතිවීමේ අවදානමක් නොමැති බව සායනිකව තහවුරු කර ඇති බවයි යුරෝපා සංගමය සදහන් කරන්නේ. එබැවින් කොරෝනා වයිරසය ව්‍යාප්තිය වැලැක්වීම සදහා අනිවාර්්‍යෙයන් මුඛ ආවරණ පැලදීම සිදු කළ යුතු බවද එම සංගමය නිවේදනය කරනවා. එමෙන්ම ඉදිරියේ දී මුඛ ආවරණවල අන්තර්ගත ටයිටේනියම් ඩයොක්සයිඩ් සංයුතිය ප්‍රදර්ශනය කිරීමට ද පියවර ගන්නා ලෙස යුරෝපා සංගමය නිෂ්පාදකයින්ට දැනුම් දී තිබෙනවා.     ", "URL": "https://www.itnnews.lk/2023/10/05/375243/", "Category": "ජාත්‍යන්තර පුවත්", "Parent URL": null}