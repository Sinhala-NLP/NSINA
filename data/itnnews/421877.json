{"Source": "ITN news", "Timestamp": "ජූලි 7, 2022 22:20", "Headline": "ජනාධිපති පරීක්ෂණ කොමිසන් සභාවේ මහජන පැමිණිලි භාර ගැනීමේ කාලය දීර්ඝ කෙරේ", "News Content": "ජනාධිපති පරීක්ෂණ කොමිසන් සභාවේ මහජන පැමිණිලි භාර ගැනීමේ කාලය දීර්ඝ කෙරේ. 2022 මාර්තු 31 දින සිට මැයි 15 දින දක්වා දිවයිනේ ප‍්‍රදේශ කිහිපයක සිදු වූ විනාශකාරී ක්‍රියා නිසා දේපල හානියට පත් වූ පුද්ගලයින්ට වන්දි ගෙවීමට රජය තීරණය කර තිබෙනවා. වන්දි ගෙවීමේ ප්‍රමාණය තක්සේරු කිරීම සහ සුදුසු පුද්ගලයන්ට වන්දි ගෙවීමේ ක්‍රියාවලිය තීරණය කිරීම පිණිසයි ජනාධිපති ගෝඨාභය රාජපක්ෂ මහතා විසින් මෙම පරීක්ෂණ කොමිසන් සභාව\nපත්කර තිබෙන්නේ.\nමේ සදහා පැමිණිලි ඉදිරිපත් කිරීමට ලබා දී තිබූ අවසන් දිනය  2022.07.08 දින සිට 2022.07.22 දක්වා දීර්ඝ කිරීමට කොමිසන් සභාව තීරණය කර ඇත.   ", "URL": "https://www.itnnews.lk/2023/10/05/421877/", "Category": "දේශීය පුවත්", "Parent URL": null}