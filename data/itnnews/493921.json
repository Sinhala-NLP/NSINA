{"Source": "ITN news", "Timestamp": "ජූනි 22, 2023 10:20", "Headline": "පැරිස් අගනුවර පිපිරීමක් – 37 දෙනෙකුට තුවාල", "News Content": "ප්‍රංශයේ පැරිස් අගනුවර සිදු වු පිපිරීමකින් පුද්ගලයින් 30 දෙනෙකුට අධික සංඛ්‍යාවක් තුවාල ලබා තිබෙනවා. පුද්ගලයින් 37 දෙනෙකු තුවාල ලබා ඇති අතර ඉන් 4 දෙනෙකුගේ තත්ත්වය බරපතල බවයි වාර්තා වන්නේ. පැරිසියේ කතෝලික හා මෝස්තර නිර්මාණ පාසලක් පිහිටා ඇති ගොඩනැගිල්ලකුයි මෙලෙස පිපිරීමට ලක්ව ඇත්තේ. පුද්ගලයින් දෙදෙනෙකු අතුරුදන්ව ඇති අතර ඔවුන් සොයා මේ වන විට මෙහෙයුම් ක්‍රියාත්මකයි. පිපිරිම සිදු වීමට පෙර ගෑස් ගඳ වහනය වු බව සිද්ධිය ඇසින් දුටුවන් ප්‍රකාශ කරනවා. පිපිරිම ගොඩනැගිල්ල අභ්‍යන්තරයේ සිදුව ඇති බවයි මේ වන විට තහවුරු වී ඇත්තේ. පිපිරිම සිදු වීමත් සමඟ ගින්නක් ද හටගත්තා.       ", "URL": "https://www.itnnews.lk/2023/10/05/493921/", "Category": "Breaking News,ජාත්‍යන්තර පුවත්", "Parent URL": null}