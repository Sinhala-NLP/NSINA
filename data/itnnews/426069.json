{"Source": "ITN news", "Timestamp": "ජූලි 31, 2022 16:26", "Headline": "කොරෝනා ආසාදනයෙන් පසු සිදුවන මරණ ගැන ඉන්දීය මහාධිකරණයකින් නියෝගයක්", "News Content": "කොරෝනා වයිරසය ආසාදනයෙන් පසු හෘදයාබාධ හෝ වෙනත් ඉන්ද්‍රීය අක්‍රියවීමෙන් සිදුවන මරණ කොරෝනා මරණයක් ලෙස සැලකිය යුතු බවට ඉන්දියාවේ මහාධිකරණයක් නියෝගයක් ලබාදී තිබෙනවා. ඉන්දියාවේ අලහබාද් මහාධිකරණයයි මෙම නියෝගය ලබාදී තිබෙන්නේ. එරට වැසියන් කිහිප දෙනෙකු ගොනුකළ රීට් පෙත්සමක් සලකා බැලීමෙන් අනතුරුව මහාධිකරණය මෙම නියෝගය ලබාදී තිබෙනවා. එමෙන්ම මෙම මරණ සඳහා මූල්‍යාධාර ලබාදීමේ දී මාසයක් ඇතුළත එම මූල්‍යාධාර ලබාදෙන ලෙස ද මහාධිකරණය නියෝග කර තිබෙනවා.         ", "URL": "https://www.itnnews.lk/2023/10/05/426069/", "Category": "Breaking News,ජාත්‍යන්තර පුවත්", "Parent URL": null}