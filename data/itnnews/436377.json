{"Source": "ITN news", "Timestamp": "සැප්තැම්බර් 21, 2022 16:11", "Headline": "සහරාන්ගේ බිරිඳ ඇතුළු 06 දෙනෙකු තවදුරටත් රක්ෂිත බන්ධනාගාරයට", "News Content": "පාස්කු ප්‍රහාරය සිදු කරමින් මිය ගිය ස්වයං ඝාතන බෝම්බකරු සහරාන් හෂීම්ගේ බිරිඳ ඇතුළු 06 දෙනෙකු තවදුරටත් රක්ෂිත බන්ධනාගාර ගත කෙරුණා. සහරාන් හෂීම්ගේ බිරිද අබුදුල් කාදර් ෆාතිමා හාදියා ඇතුළු සැකකරුවන් 6 දෙනෙකු ලබන 05 වනදා දක්වා තවදුරටත් රක්ෂිත බන්ධනාගාර ගත කරන ලෙස කොටුව මහේස්ත්‍රාත්වරයා නියෝග කළා. සිද්ධිය සම්බන්ධයෙන් නීතිපති උපදෙස් සදහා නඩුව එදිනට කැදවන ලෙසයි මහේස්ත්‍රාත්වරයා නියෝග කළේ. සැකකරුවන් අධිකරණයට ඉදිරිපත් කර තිබුණේ නැති අතර මහේස්ත්‍රාත්වරයා අදාළ නියෝග ලබා දුන්නේ ඔවුන් ස්කයිප් තාක්ෂණය ඔස්සේ නිරීක්ෂණය කිරීමෙන් අනතුරුවයි. සිද්ධිය සම්බන්ධ වැඩිදුර විමර්ශන ඉදිරි දින අධිකරණයට වාර්තා කරන ලෙස අපරාධ පරික්ෂණ  දෙපාර්තමේන්තුවට නියෝග කෙරුණා.     ", "URL": "https://www.itnnews.lk/2023/10/05/436377/", "Category": "Breaking News,දේශීය පුවත්", "Parent URL": null}