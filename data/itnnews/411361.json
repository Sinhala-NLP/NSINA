{"Source": "ITN news", "Timestamp": "මැයි 14, 2022 14:43", "Headline": "නවසීලන්තයෙන් ඩොලර් ලක්ෂ 5ක මූල්‍යාධාරයක්", "News Content": "ආර්ථික දුශ්කරතා වලට මුහුණ දි සිටින මෙරට ගොවීන්ට මෙන්ම අවධානම් කාණ්ඩයේ දරුවන් සඳහා නවසීලන්තය ඩොලර් ලක්ෂ 05ක මූල්‍යාධාරයක් පිරිනමන බව එරට විදේශ අමාත්‍යංශය නිවේදනය  කර තිබෙනවා. නවසීලන්ත විදේශ අමාත්‍යවරිය වන  නනයියා මහුටා ට්විටර් පණිවිඩයක් නිකුත් කරමින් සඳහන් කළේ එම මුල්‍යාධාරය ලෝක ආහාර වැඩසටහන සහ එක්සත් ජාතීන්ගේ ආහාර සහ කෘෂිකර්ම සංවිධානය හරහා ශ්‍රි ලංකාවට ලබා දෙන බවයි. ශ්‍රි ලංකාව සහ නවසීලන්තය අතර වසර 30 කට වැඩි කාලයක් පවතින සහයෝගිතාව මෙමගින් තවදුරටත් ශක්තිමත් වන බව එම ට්ටිටර් පණිවිඩයේ වැඩි දුරටත් දැක්වෙනවා. නවසීලන්තය ශ්‍රි ලංකාවට නවසීලන්ත ඩොලර් මිලියන 25.7 ක සංවර්ධන ආධාර  මේ වන විට ලබා දි ඇති බවයි ඇය කියා සිටින්නේ .    ", "URL": "https://www.itnnews.lk/2023/10/05/411361/", "Category": "දේශීය පුවත්", "Parent URL": null}