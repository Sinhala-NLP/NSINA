{"Source": "ITN news", "Timestamp": "මාර්තු 21, 2023 13:16", "Headline": "මහරගමට ස්ථිර සහ දෛනික සුරාබදු බලපත්‍ර නිකුත් කිරීම අත්හිටුවයි", "News Content": "මහරගම බල ප්‍රදේශය තුළ සුරාබදු බලපත්‍ර නිකුත් කිරීම අත්හිටුවන්නැයි අග්‍රාමාත්‍යවරයා උපදෙස් දී තිබෙනවා. ඊට අමතරව සංගීත සන්දර්ශන, කානිවල් සහ විවිධ කාරණා හේතුවෙන් දෛනිකව නිකුත් කෙරෙන සුරාබදු බලපත්‍ර නිකුත් කිරීම ද අත්හිටුවීමට පියවර ගන්නා ලෙසයි අග්‍රාමාත්‍යවරයා උපදෙස් දී ඇත්තේ. අග්‍රාමාත්‍යවරයා මෙලෙස උපදෙස් දෙනු ලැබූයේ 2023.03.20 දින මහරගම ප්‍රාදේශීය සම්බන්ධීකරණ කමිටු රැස්වීම අවස්ථාවේදීයි මහරගම ප්‍රදේශයේ සංවර්ධන ව්‍යාපෘති වල ප්‍රගතිය මෙහිදී විමසා බලනු ලැබූ අතර සමාජ සුබසාධන ප්‍රතිලාභ වැඩසටහන සම්බන්ධයෙන්ද වැඩි අවධානයක් යොමු කර තිබෙනවා. රජයේ නව සමාජ සුබසාධන වැඩසටහන සඳහා ඉල්ලුම්පත්‍ර 13377ක් ලැබී ඇති අතර දැනටමත් 2560 කගේ දත්ත රැස්කර අවසන් බවද මෙහිදී අනාවරණය වී තිබෙනවා. සමෘද්ධි සංවර්ධන නිලධාරින් සමාජ සුබසාධන ප්‍රතිලාභ වැඩසටහන සඳහා සම්බන්ධ කර ගන්නා ලෙස අග්‍රාමාත්‍යවරයා මෙහිදී උපදෙස් දෙනු ලැබුවා ", "URL": "https://www.itnnews.lk/2023/10/05/469905/", "Category": "දේශීය පුවත්", "Parent URL": null}