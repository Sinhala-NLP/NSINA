{"Source": "ITN news", "Timestamp": "මාර්තු 20, 2022 18:36", "Headline": "යාපනය විශේෂිත ආර්ථික මධ්‍යස්ථානය විවෘත කෙරේ", "News Content": "යාපනය ඔඩ්ඩුවිල්හි ඉදිකළ යාපනය විශේෂිත ආර්ථික මධ්‍යස්ථානය අග්‍රාමාත්‍ය මහින්ද රාජපක්ෂ මහතා අතින් අද විවෘත කෙරුණා. මෙම ආර්ථික මධ්‍යස්ථානය ඉදිකිරීම සදහා රජය වැයකර ඇති මුදල රුපියල් මිලියන 200ක්. ඔඩ්ඩුවිල් ප්‍රදේශයට පැමිණි අග්‍රාමාත්‍යවරයා ප්‍රදේශයේ ජනතාව මහත් හරසරින් පිළිගත්තා. වෙළෙදකුටි 20 කින් සමන්විත මෙම විශේෂ ආර්ථික මධ්‍යස්ථානය විවෘත කිරීමෙන් පසු අග්‍රාමාත්‍යවරයා වෙළෙද ප්‍රජාව සමඟ සුහත කතාබහක නිරත වුණා. පසුව ජනතාව ඇමතූ අග්‍රාමාත්‍ය මහින්ද රාජපක්ෂ මහතා සඳහන් කළේ අවුරුදු 30 ක් පැවති අදුරු යුද්ධය නිම කිරීමට තමන්ට හැකියූ බවයි.  පසුගිය යහපාලන රජය සමයේ කිසිඳු විදුලි යෝජනා ක්‍රමයක් යාපනය ප්‍රදේශයට ලබානොදුන් බව පෙන්වා දුන් අග්‍රාමාත්‍යවරයා එලෙස විදුලි බලාගාර ස්ථාපනය කළේ නම් අද යාපනයේ ජනතාව අඳුරේ නොසිටින බවද පෙන්වා දුන්නා. ", "URL": "https://www.itnnews.lk/2023/10/05/402890/", "Category": "දේශීය පුවත්", "Parent URL": null}