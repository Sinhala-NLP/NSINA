{"Source": "ITN news", "Timestamp": "ජූලි 9, 2021 14:15", "Headline": "අමෙරිකාවේ ප්‍රාන්ත රැසකට අයහපත් කාලගුණක තත්වය හේතුවෙන් බලපෑම්", "News Content": "අමෙරිකාවේ ප්‍රාන්ත රැසකට අයහපත් කාලගුණක තත්වය හේතුවෙන් බලපෑම් එල්ල වී තිබෙනවා. පසුගිය දින කිහිපය තුළ ෆ්ලොරිඩා ප්‍රාන්තයට බලපෑම් එල්ල කළ එල්සා සුළි කුණාටුව අමෙරිකාවේ නිව්යෝර්ක්,  නිව්ජර්සි සහ කනෙක්ටිකට් ප්‍රාන්ත හරහා හමා යාමත් සමග ගංවතුර තත්ත්වයක් ද හටගෙන තිබෙනවා. ඒ හේතුවෙන් දෛනික ජන ජීවිතය අඩාල වී ඇති බවයි වාර්තා වන්නේ. ගමනාගමනයට ද බාධා එල්ල වී තිබෙනවා. එල්සා සුළි කුණාටුව ඉදිරි දින කිහිපය තුළදී අමෙරිකාවේ බටහිර ප්‍රාන්ත වෙත බලපෑම් එල්ල කරනු ඇති බවයි ප්‍රාන්ත කාලගුණික අංශ දැනුම් දී තිබෙන්නේ.     ", "URL": "https://www.itnnews.lk/2023/10/05/348090/", "Category": "ජාත්‍යන්තර පුවත්", "Parent URL": null}