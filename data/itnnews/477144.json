{"Source": "ITN news", "Timestamp": "අප්‍රේල් 21, 2023 18:55", "Headline": "ඉදිරි සති දෙකේදී බිත්තරේ මිල අඩුකරන්න ඇමති නලීන් සුදානමින්", "News Content": "ඉදිරි සති දෙක,  තුන ඇතුලත බිත්තර මිල තවත් අඩුකරන බවයි අමාත්‍ය නලීන් ප්‍රනාන්දු මහතා පවසන්නේ. බිත්තර සදහා උපරිම සිල්ලර මිලක් නියම කරමින් නව ගැසට් නිවේදනයක් මේ වන විට නිකුත් කර තිබෙනවා. එම ගැසට් නිවේදනයට අනුව සුදු බිත්තරයක් රුපියල් 44 කටත්, දුඹුරු බිත්තරයක් රුපියල් 46 කටත් අලෙවි කළ යුතු වනවා. සුදු බිත්තර කිලෝග්‍රෑම් එකක් අලෙවි කළ යුතු උපරිම සිල්ලර මිල වන්නේ රුපියල් අටසිය අසූවක්. එමෙන්ම දුඹුරු බිත්තර කිලෝග්‍රෑම් එකක් රුපියල් නවසිය විස්සක උපරිම සිල්ලර මිලකට අලෙවි කළ යුතු බවයි ගැසට් නිවේදනයේ දැක්වෙන්නේ. කෙසේ වුවද අමාත්‍ය නලින් ප්‍රනාන්දු මහතා කියා සිටින්නේ පාලන මිලටත් වඩා අඩුවෙන් බිත්තර අලෙවි කිරීමට ඉදිරියේදී සිදුවිය හැකි බවයි. බිත්තර මිල අවම කිරීම සදහා අනාගතය වෙනුවෙන් ගත යුතු ක්‍රියාමාර්ගයක් පිළිබදව සමස්ත ලංකා බිත්තර හිමියන්ගේ සභාපති ඇන්ටන් නිශාන්ත මහතා පවසනවා.   ", "URL": "https://www.itnnews.lk/2023/10/05/477144/", "Category": "දේශීය පුවත්", "Parent URL": null}