{"Source": "ITN news", "Timestamp": "අගෝස්තු 23, 2023 15:06", "Headline": "සුහදගම සීලරතන ස්වාමීන්වහන්සේට නැගෙනහිර පළාතේ උප ප්‍රධාන සංඝනායක පදවිය", "News Content": "ශාස්ත්‍රපති පූජ්‍ය සුහදගම සීලරතන ස්වාමීන්වහන්සේ වෙත නැගෙනහිර පළාතේ උප ප්‍රධාන සංඝනායක පදවිය පිරිනැමීම පසුගියදා සිදු වුණා. අම්පාර දිස්ත්‍රික් ලේකම් කාර්යාලයේදී දිස්ත්‍රික් ලේකම් චින්තක අබේවික්‍රම මහතාගේ මූලිකත්වයෙනුයි සන්නස් පත්‍ර ප්‍රදානය කිරීමේ උත්සවය සංවිධාන කර තිබුණේ. අමරපුර ශ්‍රී කල්‍යාණි වංශික නිකායේ විධායක කාරක සංඝසභාව මගින් ගාල්ල දොඩම්දූව ශෛල බිම්බාරාම මූල මහා විහාරයේදීයී මෙම උපසංඝ නායක පදවියට පත් කරනු ලැබුවේ. ධම්මරතන වංශාලංකාර ශ්‍රී සද්ධර්ම කීර්ති සංස්කෘතික සමාජසේවා විභූෂණ යන ගෞරව නාම සහිතවයි උන්වහන්සේ මෙම ධූරයට පත් කරනු ලැබුවේ. අමරපුර ශ්‍රී කල්‍යාණවංශ නිකායේ අනුනායක පූජ්‍ය  කොටපොල අමරකිත්ති ස්වාමීන්වහනසේයි සන්නස්පත්‍රය පිරිණැමුවේ.         ", "URL": "https://www.itnnews.lk/2023/10/05/510329/", "Category": "දේශීය පුවත්", "Parent URL": null}