{"Source": "ITN news", "Timestamp": "මැයි 1, 2022 10:49", "Headline": "බස් රථයක් හා ත්‍රි රෝද රථයක් එකිනෙක ගැටීමෙන් තුන් දෙනෙකු ජීවිතක්ෂයට", "News Content": "කොළඹ මඩකලපුව ප්‍රධාන මාර්ගයේ මනම්පිටිය කොටලීය පාලම අසලදී සිදුවූ රිය අනතුරකින් තුන් දෙනෙකු ජීවිතක්ෂයට පත්වුණා. පෞද්ගලික බස් රථයක් හා ත්‍රි රෝද රථයක් එකිනෙක ගැටීමෙනුයි අනතුර සිදුවුණේ. අනතුරෙන් මියගොස් ඇත්තේ ත්‍රි රෝද රථයේ ගමන් ගත් පිරිමි පුද්ගලයෙකු සහ කාන්තාවන් දෙදෙනෙකුයි. ඔවුන් මාතලේ ප්‍රදේශයේ ඥාති නිවසකට යමින් සිට ඇති අතර බස් රථය පොළොන්නරුවේ සිට මඩකලපුව රෝහලට කාර්ය මණ්ඩලය ප්‍රවාහනය කරමින් සිට තිබෙනවා. ත්‍රි රෝද රථය තවත් බස් රථයකට ඉස්සර කිරීමට යාමේදී ඉදිරියෙන් පැමිණි බස් රථයේ ගැටී ඇති බවයි පොලීසිය ප්‍රකාශ කළේ. බස් රථයේ රියදුරු පොලීසිය අත්අඩංගුවට ගත්තා.       ", "URL": "https://www.itnnews.lk/2023/10/05/409193/", "Category": "Breaking News,දේශීය පුවත්", "Parent URL": null}