{"Source": "ITN news", "Timestamp": "අප්‍රේල් 2, 2023 11:54", "Headline": "සංචාරක නිකේතනයක කුලී පදනම මත රැඳී සිටි චීන ජාතිකයින් 38 දෙනෙකු අත්අඩංගුවට", "News Content": "වලංගු වීසා නොමැති වීම සහ පරිගනක අපරාධ සිදු කිරීමේ චෝදනා සම්බන්ධයෙන් චීන ජාතිකයින් 38 දෙනෙකු අත්අඩංගුවට ගෙන තිබෙනවා. ඒ අලුත්ගම කලුවාමෝදර ප්‍රදේශයේ සංචාරක නිකේතනයක කුලී පදනම මත රැඳී සිටියදීයි. අත්අඩංගුවට ගත් චීන ජාතිකයන් අතර කාන්තාවන් පස් දෙනෙකු සහ කුඩා දරුවෙකු ද වනවා. ඔවුන්ගේ කළ ප්‍රශ්න කිරීම්වල දී තවත් පිරිමි පුද්ගලයින් 10 දෙනෙකු අත්අඩංගුවට ගෙන තිබෙනවා. අත්අඩංගුවට ගත් පිරිස ලග තිබි ලැප්ටොප් 40ක් , ජංගම දුරකතන 120ක් ද අත්අඩංගුවට ගැනුනා. මෙරට පිහිටි චීන තානාපති කාර්යාලයෙන් ලැබුණු තොරතුරකට අනුවයි වැටලීම සිදු කර තිබෙන්නේ. මොවුන් අන්තර්ජාලය භාවිත කරමින් විදෙස් රටවල සිටින පුද්ගලයින්ගේ ගිණුම්වලින් මුදල් කෝටි ගණන් වංචා කර ඇති බවට තොරතුරු ලැබී ඇති බවයි පොලිසිය පවසන්නේ.           ", "URL": "https://www.itnnews.lk/2023/10/05/472508/", "Category": "Breaking News,දේශීය පුවත්", "Parent URL": null}