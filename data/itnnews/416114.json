{"Source": "ITN news", "Timestamp": "ජූනි 9, 2022 14:53", "Headline": "අද රාත්‍රි 8ට පෙර අධිකරණයට භාරවෙන්න – ජොන්ස්ටන්ට අභියාචනාධිකරණයෙන් නියෝගයක්", "News Content": "අත්අඩංගුවට ගැනීමේ වරෙන්තු නිකුත් කර ඇති හිටපු අමාත්‍ය ජොන්ස්ටන් ප්‍රනාන්දු මහතාට අද රාත්‍රි අටට පෙර අධිකරණයට භාර වන ලෙස අභියාචනාධිකරණය නියම කළා. එතෙක් ඔහු අත්අඩංගුවට ගැනීම සඳහා කොටුව මහේස්ත්‍රාත් අධිකරණය නිකුත් කළ වරෙන්තුව ක්‍රියාත්මක නොකරන ලෙසද අභියාචනාධිකරණය අපරාධ පරීක්ෂණ දෙපාර්තමේන්තුවට නියෝග කර සිටියා. තමන් අත්අඩංගුවට ගැනීම වළක්වාලන ලෙස ජොන්ස්ටන් ප්‍රනාන්දු මහතා ඉදිරිපත් කර තිබූ රිට් පෙත්සම සම්බන්ධයෙන් අවසන් තීන්දුවක් ලබා දෙන තුරු අධිකරණයට ඉදිරිපත් වන ඒ මහතා සම්බන්ධයෙන් නියෝගයක් නිකුත් නොකරන ලෙසද අභියාචනාධිකරණය මහේස්ත්‍රාත්වරයාට නියම කළා.     ", "URL": "https://www.itnnews.lk/2023/10/05/416114/", "Category": "දේශීය පුවත්", "Parent URL": null}