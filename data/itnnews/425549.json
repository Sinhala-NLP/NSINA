{"Source": "ITN news", "Timestamp": "ජූලි 28, 2022 18:59", "Headline": "නිදහස් පක්ෂයේ යෝජනාවලට ජනපතිගෙන් සාධනීය ප්‍රතිචාරයක්", "News Content": "සර්ව පාක්ෂික ආණ්ඩුවක් ගොඩනැගීම සදහා ශ්‍රී ලංකා නිදහස් පක්ෂය ඉදිරිපත් කළ යෝජනාවලට ජනාධිපති රනිල් වික්‍රමසිංහ මහතා සාධනීය ප්‍රතිචාරයක් දැක්වූ බව හිටපු ජනාධිපති ශ්‍රී ලංකා නිදහස් පක්ෂයේ සභාපති මෛත්‍රී පාල සිරිසේන මහතා පවසනවා. ශ්‍රී ලංකා නිදහස් පක්ෂයේ සර්ව පාක්ෂික ආණ්ඩුවක් සදහා වූ යෝජනා ජනාධිපති රනිල් වික්‍රමසිංහ මහතා වෙත භාර දෙන බව එම පක්ෂය කැදවා තිබූ මාධ්‍ය හමුවකදී පැහැදිලි කෙරුණා. ඒ අනුව ශ්‍රී ලංකා නිදහස් පක්ෂ මන්ත්‍රී කණ්ඩායම ජනාධිපති රනිල් වික්‍රමසිංහ මහතා හමුවුණේ මුදල් අමාත්‍යාංශයේදීයී. හමුවෙන් අනතුරුව පක්ෂ සාමාජිකයින් මෙලෙස අදහස් පල කළා.     ", "URL": "https://www.itnnews.lk/2023/10/05/425549/", "Category": "දේශීය පුවත්", "Parent URL": null}