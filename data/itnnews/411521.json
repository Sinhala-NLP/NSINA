{"Source": "ITN news", "Timestamp": "මැයි 15, 2022 16:54", "Headline": "තෙල් ගැන විශේෂ සාකච්ඡාවක් අගමැති කැඳවයි", "News Content": "ඉදිරි සතිය සදහා ඉන්ධන ලබාගැනීමට මුදල් ගෙවීමේ ක්ෂණික අභියෝගයක් රජයට පවතින බව අග්‍රාමාත්‍ය රනිල් වික්‍රමසිංහ මහතා පවසනවා. බැංකුවල ඩොලර්  හිග නිසා අවශ්‍ය අරමුදල් සපයා ගැනීමට වෙනත් විකල්ප සොයා බලමින් සිටින බවයි අග්‍රාමාත්‍යවරයා පවසන්නේ. රටේ පවතින අර්බුද විසදීම සදහා ගනු ලබන කඩිනම් තීරණ පිළිබද ජනතාව වෙත  දැනුම්දීම සදහා විශේෂ ප්‍රකාශයක් කරමිනුයි අග්‍රාමාත්‍යවරයා මේ බව පවසන්නේ. රටේ වත්මන් ආර්ථික අර්බුදය සම්බන්ධයෙන් ලෝක බැංකුවේ සහ ආසියානු සංවර්ධන බැංකුවේ නියෝජිතයන් සමග අග්‍රාමාත්‍ය රනිල් වික්‍රමසිංහ මහතා සාකච්ඡා පවත්වා තිබෙනවා. ඖෂධ ආහාර සහ පොහොර සැපයීමේ ගැටලු සදහා සහාය දැක්වීමට එම සංවිධාන සමග පැවැති සාකච්ඡාවලදී අවධානය යොමුවී තිබෙනවා.     ", "URL": "https://www.itnnews.lk/2023/10/05/411521/", "Category": "දේශීය පුවත්", "Parent URL": null}