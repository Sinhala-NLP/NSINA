{"Source": "ITN news", "Timestamp": "செப்டம்பர் 12, 2022 14:00", "Headline": "மே மாதம் 9ம் திகதி இடம்பெற்ற வன்முறை சம்பவங்களுடன் தொடர்புடைய மேலும் இரு சந்தேக நபர்கள் கைது", "News Content": "கடந்த மே மாதம் 9ம் திகதி இடம்பெற்ற வன்முறை சம்பவங்களுடன் தொடர்புடைய மேலும் இரு சந்தேக நபர்கள் கைதுசெய்யப்பட்டுள்ளனர். அதில் ஒருவர் ஹொரணை நகர சபை தலைவரின் வீட்டின் மீது தாக்குதல் நடத்தி சேதம் ஏற்படுத்திய குற்றச்சாட்டின் அடிப்படையில் கைதாகியுள்ளார். அவர் ஹொரணை பகுதியை சேர்ந்த 44 வயதுடையவராவார். இந்நிலையில் மற்றைய சந்தேக நபர் குருநாகல் பிரதேச சபை தலைவரின் வீட்டை தாக்கி அவருக்கு சொந்தமான வர்த்தக நிலையத்திற்கு சேதம் ஏற்படுத்தியதாக குற்றம் சுமத்தப்பட்டுள்ளது. அவர் தொரட்டியாவ பகுதியை சேர்ந்த 37 வயதுடைய நபரென தெரியவந்துள்ளது. சம்பவம் தொடர்பில் பொலிஸார் விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/434466/", "Category": "Breaking News,தேசிய செய்திகள்", "Parent URL": null}