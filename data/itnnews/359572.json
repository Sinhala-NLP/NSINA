{"Source": "ITN news", "Timestamp": "සැප්තැම්බර් 1, 2021 09:08", "Headline": "ඇමරිකාවෙන් දෛනිකව හමුවන ආසාදිතයින් සංඛ්‍යාවේ ශීඝ්‍ර වර්ධනයක්", "News Content": "ඇමරිකාවෙන් දෛනිකව හමුවන කොරෝනා වයිරස ආසාදිතයින් සංඛ්‍යාවේ ශීඝ්‍ර වර්ධනයක් පෙන්නුම් කරන බව එරට සෞඛ්‍ය අංශ පවසනවා. ඊයේ දිනයේ දී වයිරස ආසාදිතයින් වැඩිම සංඛ්‍යාවක් හා කොරෝනා මරණ සංඛ්‍යාවක් සිදුව ඇත්තේ ඇමරිකාවේ. ආසාදිතයින් එක් ලක්ෂ පනස් හය දහසක් හා මරණ 1232 ක් ගතවූ පැය 24 ට එරටින් වාර්තා වුණා. මේ අතර ලොව පුරා රටවල් 221 කින් හමුව ඇති සමස්ත වයිරස ආසාදිතයින් සංඛ්‍යාව විසි එක් කෝටි අසූ පන් ලක්ෂය ඉක්මවා ඇති බව ලෝක සෞඛ්‍ය සංවිධානය නිවේදනය කරනවා. සිදුව ඇති මරණ සංඛ්‍යාව හතලිස් පන් ලක්ෂ තිස් තුන් දහස් හයසිය නවයක්.     ", "URL": "https://www.itnnews.lk/2023/10/05/359572/", "Category": "Breaking News,ජාත්‍යන්තර පුවත්", "Parent URL": null}