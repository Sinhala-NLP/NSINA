{"Source": "ITN news", "Timestamp": "பிப்ரவரி 9, 2022 10:30", "Headline": "கட்டுநாயக்க உள்ளிட்ட பல பிரதேசங்களுக்கு 14 மணித்தியாலங்களுக்கு நீர்விநியோக தடை..", "News Content": "கட்டுநாயக்க உள்ளிட்ட பல பிரதேசங்களுக்கு இன்று (09) 14 மணித்தியாலங்களுக்கு நீர் விநியோகம் தடைப்படும் என தேசிய நீர் வழங்கல் மற்றும் வடிகாலமைப்புச் சபை தெரிவித்துள்ளது. இன்று மாலை 04.00 மணி முதல் நாளை காலை 06.00 மணி வரை நீர் விநியோகம் தடைப்படும். ஏகல, கொட்டுகொட, உதம்மிட்ட, ரஜ மாவத்தை, நீர்கொழும்பு வீதி, வஹட்டியாகம, தலத்துர, கட்டுநாயக்க, சீதுவ, கட்டுநாயக்க விமானப்படை தளம், கட்டுநாயக்க சுதந்திர வர்த்தக வலயம் மற்றும் கடான தெற்கு ஆகிய பகுதிகளுக்கு இந்த காலப்பகுதியில் நீர் விநியோகம் தடைப்படும். ஜா-எல பகுதிக்கான நீர் வழங்கல் அமைப்பில் ஏற்பட்டுள்ள திருத்தப்பணிகள் காரணமாக இவ்வாறு நீர் வெட்டு அமுல்படுத்தப்படுவதாக தெரிவிக்கப்படுகிறது. ", "URL": "https://www.itnnews.lk/2023/10/05/394048/", "Category": "Breaking News,அண்மைய செய்திகள்,தேசிய செய்திகள்", "Parent URL": null}