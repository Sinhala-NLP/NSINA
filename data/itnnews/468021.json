{"Source": "ITN news", "Timestamp": "මාර්තු 14, 2023 16:11", "Headline": "උතුරු කොරියා‍ව තවත් කෙටි දුර බැලැස්ටික් මිසයිල දෙකක් එල්ල කරයි", "News Content": "උතුරු කොරියාව තවත් කෙටි දුර බැලැස්ටික් මිසයිල දෙකක් එල්ල කර ඇති බව දකුණු කොරියාව පවසනවා. ඊයේ පස්වරුවේ උතුරු කොරියාව නැගෙනහිර වෙරළට ඕබ්බෙන් වු මුහුදුට මෙම මිසයිල එල්ල කළ බවයි දකුණු කොරියා හමුදාව ප්‍රකාශ කරන්නේ. දකුණු කොරියාව හා ඇමෙරිකාව ඔවුන්ගේ විශාලතම ඒකාබද්ධ හමුදා අභ්‍යාසය සිදු කරන අවස්ථාවක මෙම අත්හදා බැලීම් සිදු කිරීම විශේෂත්වයක්. ඒ අනුව පෙරවරු 7.40ට පමණ දකුණු කොරියාවට කිලෝමීටර 620ක් දුරින් මෙම මිසයිල ප්‍රහාර එල්ල කර තිබෙනවා. එම අවස්ථාවේ දකුණු කොරියාව – ඇමෙරිකා ආරක්ෂක අංශ සමග අවශ්‍ය විටක ප්‍රහාර එල්ල කිරීම සදහා සුදානමින් සිට ඇති බව ද සඳහන්.   ", "URL": "https://www.itnnews.lk/2023/10/05/468021/", "Category": "Breaking News,ජාත්‍යන්තර පුවත්", "Parent URL": null}