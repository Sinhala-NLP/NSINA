{"Source": "ITN news", "Timestamp": "ඔක්තෝබර් 30, 2022 09:19", "Headline": "ද.කොරියාවේ හැලොවීන් සැමරුමක් අතරතුර ඇති වු තෙරපීමකින් 151දෙනෙකු ජිවිතක්ෂයට", "News Content": "දකුණු කොරියාවේ සොල් අගනුවර පැවති හැලොවීන් සැමරුමක් අතරතුර ඇති වු තෙරපීමකින් පුද්ගලයින් 151ක් දෙනෙකු ජිවිතක්ෂයට පත් වුනා. විදෙස් මධ්‍ය වාර්ථා කලේ තවත් පුද්ගලයින් 76 දෙනෙකු තුවාල ලබා ඇති බවයි. තුවාල ලැබුවන්ගෙන් සැළකිය යුතු පිරිසකගේ තත්ත්වය බරපතළ බව ද විදෙස් මාධ්‍ය සඳහන් කර තිබෙනවා. මිය ගිය පුද්ගලයින්ගෙන් වැඩි දෙනෙකු තරුණ තරුණියන් වන අතර එම පිරිස අතර විදේශකයින් 19 දෙනෙකු ද සිටින බවයි වාර්ථා වන්නේ. හැලොවීන් සැමරුම සඳහා විශාල ජනතාවක් රැස්ව සිටි අතර මෙම පිරිස ඉතා පටු මන්තීරුවක එක් රැස්ව සිටිම අනතුරට හේතු වී ඇති බවයි ආරක්ෂක අංශ සඳහන් කරන්නේ. එමෙන්ම කොවිඩ් වසංගතයෙන් පසුව මුඛ ආවරණ නොමැතිව දකුණු කොරියාවේ පැවති පළමු එළිමහන් උත්සවය වන්නේ ද මෙයයි.     ", "URL": "https://www.itnnews.lk/2023/10/05/443154/", "Category": "Breaking News,ජාත්‍යන්තර පුවත්", "Parent URL": null}