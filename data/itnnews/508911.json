{"Source": "ITN news", "Timestamp": "අගෝස්තු 17, 2023 11:39", "Headline": "තුන්වන ශ්‍රේණියේ දරුවන්ගෙන් 85%ක් අවම ලකුණු මට්ටමවත් ලබාගෙන නැහැ – අධ්‍යාපන ඇමති", "News Content": "තුන්වන ශ්‍රේණියේ දරුවන්ගෙන් 85%ක් පමණ ගණනය කිරීම සහ සාක්ෂරතාව වැනි මූලික කුසලතාවන්ගේ අවම ලකුණු මට්ටම පවා ලබාගෙන නැති බව අමාත්‍ය සුසිල් ප්‍රේමජයන්ත මහතා පවසනවා. නුපුහුණු ගුරුවරුන් ප්‍රාථමික අංශයේ ඉගැන්වීම් වල නිරත වීම ඊට හේතුව බව විද්‍යාත්මක සමීක්ෂණයකින් හෙළවී ඇතැයි අමාත්‍යවරයා කියා සිටිනවා. මෙරට ප්‍රාථමික පාසල් දරුවන් මිලියන 1.6ක් වෙනුවෙන් අහිමි වු අධ්‍යාපනය නැවත ලබාදීම සඳහා අධ්‍යාපන අමාත්‍යාංශය සහ යුනිසෙෆ් සංවිධානය එක්ව ක්‍රියාත්මක කරන ජාතික වැඩසටහන ආරම්භ කරමින් අමාත්‍යවරයා මේ බව කියා සිටියා. කොවිඩ් වසංගතය හා ආර්ථික අර්බුදය හේතුවෙන් ප්‍රාථමික අංශයේ මිලියන 1.6ක් පමණ වන පාසල් දරුවන් අභියෝග රැසකට මුහුණ දෙමින් සිටින බව මෙහිදි ප්‍රකාශ කෙරුණා. යුනිසෙෆ් සංවිධානයේ ශ්‍රී ලංකා නියෝජිත ක්‍රිස්ටියන් ස්කූග් මහතා ද මෙහිදි අදහස් දැක්වුවා.   ", "URL": "https://www.itnnews.lk/2023/10/05/508911/", "Category": "Breaking News,දේශීය පුවත්", "Parent URL": null}