{"Source": "ITN news", "Timestamp": "මාර්තු 19, 2023 17:57", "Headline": "ශ්‍රී ලංකාව ජයග්‍රහණයේ මාවතට ගෙන යන බව ජනපති පවසයි", "News Content": "අඛණ්ඩව ලැබූ පරාජය හමුවේ ජයග්‍රහණය අත්කරගත් කොළඹ රාජකීය විද්‍යාල ක්‍රිකට් කණ්ඩායම මෙන් ශ්‍රී ලංකාව ද ජයග්‍රහණයේ මාවතට ගෙන එන බව ජනාධිපති රනිල් වික්‍රමසිංහ මහතා පවසනවා. ඉන්ටරැක්ට් දිස්ත්‍රික් සමුළුව අමතමින් ජනාධිපතිවරයා මේ බව අවධාරණය කළා. 32 වන ඉන්ටරැක්ට් දිස්ත්‍රික් සමුළුව අරලියගහ මන්දිරයේදී පැවැත්වුණා.කොළඹ ශාන්ත තෝමස්, වෙස්ලි හා විශාඛා යන විද්‍යාල මෙන්ම මහනුවර උසස්බාලිකා විද්‍යාලය එක්ව මෙම සමුළුව සංවිධාන කර තිබුණා. දිවයින පුරා පාසල් රැසක ශිෂ්‍ය, ශිෂ්‍යාවන් 700 දෙනෙකු ඊට එක්ව සිටි අතර  පිලිගැනීමේ කතාව සිදු කළේ 32 වන ඉන්ටරැක්ට් දිස්ත්‍රික් සමුළුවේ සභාපති අබ්දුල්ලා සිද්ධික් මහතායි. ඉන්ටරැක්ට් ගෝලීය තරුණ ව්‍යාපාරය වෙනුවෙන් ලබාදෙන සහයෝගය හා සහභාගීත්වය අගය කරමින් ජාත්‍යන්තර රොටරි සමාජයේ ශ්‍රී ලංකා  හා මාලදිවයින් දිස්ත්‍රික් සභාපතිනී පුබුදු ද සොයියා මහත්මිය ජනාධිපති රනිල් වික්‍රමසිංහ මහතා වෙත ලාංචනයක් පැලදවූවා.   ", "URL": "https://www.itnnews.lk/2023/10/05/469487/", "Category": "Breaking News,නවතම පුවත්", "Parent URL": null}