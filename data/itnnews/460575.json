{"Source": "ITN news", "Timestamp": "පෙබරවාරි 13, 2023 10:17", "Headline": "රජයේ සේවයේ නියුතු උපාධිධාරීන්ට ගුරු තනතුරු සදහා අයදුම් කිරීමට ලබා දුන් කාලය තවත් සතියකින් දීර්ඝ කෙරේ", "News Content": "ගුරු තනතුරු සඳහා අයදුම් කිරමට රජයේ සේවයේ නිරත උපාදිධාරින් දී ඇති කාලය තවත් සතියකින් දීර්ග කර තිබෙනවා. ඒ් අනුව ලබන සිකුරාදා දක්වා ඒ් සඳහා අවසථාව ලබා දෙන බව අධ්‍යාපන අමාත්‍යංශය සඳහන් කරයි. මාර්තු මාසයේ නව පාසල් වාරය ආරම්භ කිරීමට පෙර නව උපාධිධාරින් ගුරුවරුන් විසි හයදහසක් සහ විද්‍යා පීඨ ගුරුවරුන් අට දහසක් බඳවා ගැනීමට අධ්‍යාපන අමාත්‍යාංශය සැලසුම් කර තිබේ. ගුරුවරුන් දොලොස් දහසක් පසුගියදා විශ්‍රාම යාමෙන් පසු පාසල්වල ගුරු පුරප්පාඩු රැසක් පවතී. ජාතික පාසල් සඳහා උපාධිධාරී ගුරුවරුන් හාරදහසක් බඳවා ගැනීමට නියමිතය. ඉතිර විසි දෙදහස පළාත් පාසල්වලට අනුයුක්ත කෙරෙනු ඇත. උතුරු හා නැගෙහිර පළාත්වල දෙමළ ගුරුවරුනගේ අතිරකික්තයක් පවතී.එහෙත් බස්නාහිර ඇතුඑ සෙසු පළාත් පාසල් දෙමළ ගුරු හිගයකට මුහුණ දී සිටි. එබැවින් එම ගුරුවරුන් දෙමළ ගුරු පුරප්පාඩු පවතින ප්‍රදේශවලට යැවීමට අමාත්‍යාංශය අපේක්ෂා කරන බව ඇමති සුසිල් ප්‍රේමජයන්ත මහතා පවසයි.   ", "URL": "https://www.itnnews.lk/2023/10/05/460575/", "Category": "දේශීය පුවත්", "Parent URL": null}