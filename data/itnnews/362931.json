{"Source": "ITN news", "Timestamp": "සැප්තැම්බර් 16, 2021 15:02", "Headline": "කුඩා ව්‍යාපාරවලට සහාය දීමට සහ කාන්තාවන් සවිබල ගැන්වීමට එක්සත් ජනපදයෙන් මූල්‍යාධාර", "News Content": "කුඩා ව්‍යාපාරවලට සහායවීමටත් කාන්තාවන් සවිබල ගැන්වීමටත් ඇමෙරිකා එක්සත් ජනපදය ඩොලර් මිලියන 265 ක මූල්‍යාධාර ලබාදීමට තීරණය කර තිබෙනවා. මෙම මුදල මෙරට බැංකු කීපයක් වෙත ලබාදීමටයි ජාත්‍යන්තර ආයෝජන හා සර්වග්‍රාහී ආර්ථික ප්‍රවර්ධනය සදහා වන එක්සත් ජනපදයේ ජාත්‍යන්තර සංවර්ධන මූල්‍ය සංස්ථාව තීරණය කර ඇත්තේ. මෙහි පළමු කොටස ලෙස ඇමෙරිකා ඩොලර් මිලියන 40 ක් එස්ඩීබී බැංකුව වෙත ලබාදීම අද සිදුකෙරුණා. එම බැංකුව මෙම මුදල් යොදා ගනිමින් කුඩා හා මධ්‍ය පරිමාණ ව්‍යාපාරිකයින් වෙත රුපියල් ලක්ෂ 5 ත් 10 ත් අතර  මුදලක් ණය ආධාර වශයෙන් ලබාදීමට නියමිතයි. කොරෝනාවෙන් පීඩාවට පත්වූ ව්‍යාපාර සදහා මෙහිදී ප්‍රමුඛතාව ලබාදෙනු ඇති. මෙම මුදල් ප්‍රදානය ශ්‍රී ලංකාවේ ඇමෙරිකා තානාපතිනි අලෙයිනා ටෙප්ලිට්ස් මහත්මියගේ ප්‍රධානත්වයෙන්.               ", "URL": "https://www.itnnews.lk/2023/10/05/362931/", "Category": "දේශීය පුවත්", "Parent URL": null}