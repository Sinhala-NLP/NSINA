{"Source": "ITN news", "Timestamp": "මැයි 31, 2022 10:24", "Headline": "දෙමටගොඩ දුම්රිය ධාවනාගාරයේ ආපන ශාලාවක් තුළදී කාන්තාවක ඝාතනය කෙරේ", "News Content": "දෙමටගොඩ දුම්රිය ධාවනාගාරයේ ආපන ශාලාවක් පවත්වාගෙන ගිය කාන්තාවක ඝාතනය කර තිබෙනවා. ඇය ඝාතනය කර රන් මාල තුනක්, රන් මුදු තුනක් සහ ජංගම දුරකතන දෙකක් කොල්ලකා පලාගොස් ඇති බවයි පොලීසිය පවසන්නේ. දෙමටගොඩ දුම්රිය ධාවනාගාරයේ ආපන ශාලාවක් තුළ කාන්තාවක ඝාතනය කර ඇති බවට 119 හදිසි ඇමතුම් ඒකකයට දුරකතන ඇමතුමක් ලැබී තිබෙනවා. ඒ අනුව එම ස්ථානයට ගිය දෙමටගොඩ පොලීසියේ නිලධාරීන් සිද්ධිය පිළිබද පරීක්ෂණ ආරම්භ කළා. මෙම ඝාතනය කර ඇත්තේ කොළඹ මාලිගාවත්ත ප්‍ර දේශයේ පදිංචි 48 හැවිරිදි කාන්තාවක්. මෙම ඝාතනය සම්බන්ධයෙන් අධිකරණයට කරුණු වාර්තාකර මහේස්ත්‍රාත් පරීක්ෂණය ද පවත්වා තිබෙනවා. පශ්චාත් මරණ පරීක්ෂණය අද දින සිදුකිරීමට නියමිතයි. දෙමටගොඩ පොලීසිය මේ පිළිබද පරීක්ෂණ සිදුකරනවා.         ", "URL": "https://www.itnnews.lk/2023/10/05/414246/", "Category": "දේශීය පුවත්", "Parent URL": null}