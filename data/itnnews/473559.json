{"Source": "ITN news", "Timestamp": "අප්‍රේල් 6, 2023 11:48", "Headline": "දිය අගලකට වැටී අලියෙකු මියයයි", "News Content": "ගොවි බිමක දිය අගලකට වැටී සිරවුණු වන අලියෙකු ගොඩ ඒමට නොහැකිව ඒ තුළම සිර වී මිය ගොස් තිබෙනවා. දිඹුලාගල නුවරගල නගහඇළ මහවැලි ගම්මානයේ කෙත් යායකට ජලය ලබා ගැනීම සදහා කපා තිබු දිය අගලකටයි මෙම වන අලියා වැටී ඇත්තේ. එම අගලේ සිර වී මිය ගිය අලියාගේ සිරුර ගොවීන් පිරිසක් දැක පිඹුරත්තෑව වනජිවී කාර්යාලයට දැනුම් දී තිබෙනවා. වයස අවුරුදු 5ක් පමණ විය හැකි මෙම අලියා ඇළට වැටුණු දිනම දුටුවේ නම් එම සත්ත්වයාගේ ජිවිතය බේරා ගැනීමට හැකිව තිබු බව වනජිවී පශු වෛද්‍යවරුන් පවසනවා. ගොවීන් වී අස්වනු නෙළාගෙන ප්‍රදේශයෙන් ඉවත්ව ගිය පසු අලියා දිය අගලට ඇද වැටෙන්නට ඇති බවටයි විශ්වාස කෙරෙන්නේ.         ", "URL": "https://www.itnnews.lk/2023/10/05/473559/", "Category": "දේශීය පුවත්", "Parent URL": null}