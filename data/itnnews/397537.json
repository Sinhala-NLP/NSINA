{"Source": "ITN news", "Timestamp": "පෙබරවාරි 24, 2022 19:34", "Headline": "වසා දමා තිබූ සීප්පුකුලම සත්ව පාලන පුහුණු මධ්‍යස්ථානය යළි ආරම්භ කිරීමට සැලසුම් කෙරේ", "News Content": "වසර ගණනාවක් තුළ වසා දමා තිබුණු සීප්පුකුලම සත්ත්ව පාලන පුහුණු මධ්‍යස්ථානය ප්‍රතිසංස්කරණය කිරීමෙන් අනතුරුව ලබන මාර්තු මස 16 යළි ආරම්භ කිරීමට සැලසුම් කර තිබෙනවා. එහි ප්‍රතිසංස්කරණ කටයුතු පිළිබඳව සොයා බැලීමට පශු සම්පත් ගොවිපළ ප්‍රවර්ධන කිරි හා බිත්තර ආශ්‍රිත කර්මාන්ත රාජ්‍ය අමාත්‍ය ඩීබී හේරත් මහතා පසුගියදා එක්ව සිටියා . 1987 වසරේදී ආරම්භ කර ඇති මෙම මධ්‍යස්ථානය මගින් වසර දෙකක සත්ත්ව පාලන පුහුණුවකින් පසු පුහුණුලාභීන්ට NVQ- V මට්ටමේ ඩිප්ලෝමා සහතිකයක් පිරිනැමීමට නියමිතයි. 2022 වසර සඳහා සුදුසුකම් මත ‍තෝරගත් සිසුන් ලබන මාර්තු මාසයේ දී බඳවා ගැනීමටද කටයුතු සැලසුම් කර ඇති අතර, ඉදිරියේ දී සෑම වර්ෂයකම මෙම ඩිප්ලෝමාව සඳහා සිසුන් 150 ක් පමණ බඳවා ගැනීමට නියමිතයි. ", "URL": "https://www.itnnews.lk/2023/10/05/397537/", "Category": "දේශීය පුවත්", "Parent URL": null}