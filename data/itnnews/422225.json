{"Source": "ITN news", "Timestamp": "ජූලි 9, 2022 19:08", "Headline": "ජනපති හා අගමැති ඉල්ලා අස්විය යුතුයි – පක්ෂ නායකයින් තීරණය කරයි", "News Content": "ජනාධිපතිවරයා හා අග්‍රාමාත්‍යවරයා වහාම එමධුරවලින් ඉවත්විය යුතු බවට අද රැස්වූ පක්ෂ නායකයින් තීරණය කළා. එමෙන්ම කතානායකවරයාට වැඩබලන ජනාධිපතිවරයා වශයෙන් පත්වන ලෙසටද මෙහිදී යෝජනා ඉදිරිපත්වුණා. මේ අතර පක්ෂ නායක රැස්වීමේදී ගන්නා ඕනෑම තීරණයකට තමන් එකග බව ජනාධිපති ගෝඨාභය රාජපක්ෂ මැතිතුමා ද අග්‍රාමාත්‍ය රනිල් වික්‍රමසිංහ මහතාට පවසා තිබෙනවා. කෙසේ වෙතත් සර්ව පාක්ෂික ආන්ඩුවක් පිහිටවුන්නේ නම් තමන් අග්‍රාමාත්‍ය ධුරයෙන් ඉල්ලා අස්වීමට සුදානම් බව රනිල් වික්‍රමසිංහ මහතා පක්ෂ නායකයන්ට දැනුම් දි තිබෙන බව වාර්තාවනවා.  එසේ ඉවත් වුවහොත් වත්මන්  කැබිනට් මන්ඩලය ද අහෝසි වනු ඇති. රවුෆ් හකීම්,මනෝගනේෂන් සහ අතුරලියේ රතන හිමි ඇතුලු පක්ෂ නායකයින් කිහිප දෙනෙකු ‍ මෙම අවස්ථාවට  එක්ව සිටි අතර අනෙකුත් පක්ෂ නායකයින් වීඩියෝ තාක්ෂණය ඔස්සේ විඩියෝ මෙම සාකච්ඡාවට එක්වුණා. මෙහිදී සියලුම පක්ෂ නායකයින්ගේ යෝජනාව වූයේ ජනාධිපතිවරයා සහ අග්‍රාමාත්‍යවරයා එම ධුරවලින් වහාම ඉල්ලා අස්විය යුතු බවයි.  කෙසේ වෙතත් සර්ව පාක්ෂික රජයක් බිහි කරන්නේ නම් තමන් අග්‍රාමාත්‍ය ධුරයෙන් ඉවත් වීමට සූදානම් බව අග්‍රාමාත්‍ය රනිල් වික්‍රමසිංහ මහතා පවසා තිබෙනවා. එබැවින් පුරවැසියන්ගේ ආරක්ෂාව තහවුරු කිරීම සඳහා අග්‍රාමාත්‍යවරයා  විරුද්ධ පක්ෂ නායකයින්ගේ මෙම නිර්දේශයට එකග වන බවද වැඩිදුරටත් සිය නිවේදනයෙන් පෙන්වා දෙනවා.  ", "URL": "https://www.itnnews.lk/2023/10/05/422225/", "Category": "දේශීය පුවත්", "Parent URL": null}