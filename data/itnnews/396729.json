{"Source": "ITN news", "Timestamp": "பிப்ரவரி 22, 2022 11:53", "Headline": "அமெரிக்க விவசாய திணைக்களத்திடமிருந்து தரமான பால் உற்பத்திக்காக இலங்கைக்கு நிதியுதவி..", "News Content": "நாட்டின் தரமான பால் உற்பத்தியை மேம்படுத்தும் நோக்கில் பல்வேறு வேலைத்திட்டங்கள் நடைமுறைப்படுத்தப்பட்டுள்ளன. தரமான பால் உற்பத்தியின் ஊடாக புதிய சந்தைவாய்ப்புக்களை பெற்றுக்கொள்வதற்கும் அதற்கான வேலைத்திட்டங்களுக்கும் அமைச்சரவை அனுமதி வழங்கியுள்ளது. அமெரிக்காவின் விவசாய திணைக்களத்தின் நிதியுதவியுடன் புதிய வேலைத்திட்டம் ஒன்று முன்னெடுக்கப்படவுள்ளது. 2024ம் ஆண்டு செப்டம்பர் மாதம் வரையான காலப்பகுதிக்கு தேவையான நிதியை வழங்குவதற்கு அமெரிக்க விவசாய திணைக்களம் இணக்கம் தெரிவித்துள்ளது. அத்தோடு, தனியார் துறையைசார்ந்த பால் உற்பத்தியில் ஈடுபடும் 38 தரப்பினர் குறித்த வேலைத்திட்டத்தில் இணைக்கப்படவுள்ளதாகவும் சுட்டிக்காட்டப்பட்டுள்ளது. ", "URL": "https://www.itnnews.lk/2023/10/05/396729/", "Category": "Breaking News,அண்மைய செய்திகள்,தேசிய செய்திகள்", "Parent URL": null}