{"Source": "ITN news", "Timestamp": "ජූනි 25, 2022 11:42", "Headline": "ඇමෙරිකාවේ ශ්‍රී ලංකා තානාපති ඇමරිකා ජනපති හමුවෙයි", "News Content": "ඇමරිකා එක්සත් ජනපදයේ ශ්‍රී ලංකා තානාපති මහින්ද සමරසිංහ මහතා එරට ජනාධිපති ජෝ බයිඩන් මහතා හමුවී මෙරට ආර්ථික අර්බුදය සම්බන්ධයෙන් සාකච්ඡා කළා. මහින්ද සමරසිංහ මහතා හා ඇමරිකා ජනාධිපති ජෝ බයිඩන් මහතා අතර හමුව සිදුව තිබෙන්නේ ධවල මන්දිරයේ ඔවල් කාර්යාලයේදියි. මෙහිදි ශ්‍රී ලංකාවේ වර්තමාන ආර්ථික තත්ත්වය සම්බන්ධයෙන් ඇමරිකානු ජනාධිපතිවරයා දැනුවත් කිරීමට මහින්ද සමරසිංහ මහතා පියවර ගෙන තිබෙනවා. මේ අතර ජුනි 27 වනදා ශ්‍රී ලංකාවට පැමිණිමට නියමිත ඇමරිකා දූත පිරිස හමු වීමට මහින්ද සමරසිංහ මහතා කටයුතු කළා. මෙසේ ශ්‍රී ලංකාවට පැමිණිමට නියමිතව ඇත්තේ ඇමරිකා රාජ්‍ය දෙපාර්තමේන්තුවේ සහ ඇමරිකා මහ භාණ්ඩාගාරයේ නිලධාරීන් පිරිසකුයි. මෙම පිරිසට ඇමරිකාවේ දකුණු සහ මධ්‍යම ආසියාව සඳහා වු තනාපති කෙලී කීඩලින් සහ නියෝජ්‍ය සහකාර ලේකම්,එක්සත් ජනපද රාජ්‍ය දෙපාර්තමේන්තුව, රොබට් කප්‍රෝත්, නියෝජ්‍ය සහකාර ලේකම්,එක්සත් ජනපද භාණ්ඩාගාර, ජෝන් මැක්ඩැනියෙල්, ආර්ථික ප්‍රධානී,එක්සත් ජනපද රාජ්‍ය දෙපාර්තමේන්තුව සහ නියෝජ්‍ය අධ්‍යක්ෂ කැතරින් රෙනෝල්ඩ්ස් ඇතුලත් . මහින්ද සමරසිංහ මහතා ශ්‍රී ලංකාව මුහුණ දෙන අභියෝග පිළිබඳව ඔවුන් දැනුවත් කළා. මෙලෙස ශ්‍රී ලංකාවට පැමිණෙන නියෝජිත පිරිස ජනාධිපති ගෝඨාභය රාජපක්ෂ මැතිතුමා , අග්‍රමාත්‍ය රනිල් වික්‍රමසිංහ මහතා මෙන්ම මහබැංකු අධිපතිවරයා සහ භාණ්ඩාගාර ලේකම්වරයා හමු වී සාකච්ඡා කිරීමට නියමිතයි.       ", "URL": "https://www.itnnews.lk/2023/10/05/419118/", "Category": "Breaking News,දේශීය පුවත්", "Parent URL": null}