{"Source": "ITN news", "Timestamp": "ஜூலை 24, 2023 12:34", "Headline": "தேங்காய் எண்ணெய் இறக்குமதிக்கான புதிய வரி பல பில்லியன் சீனி வரி மோசடி போன்ற மோசடிக்கு வழிவகுக்கும் – உற்பத்தியாளர்கள்", "News Content": "தேங்காய் எண்ணெய் இறக்குமதிக்கான சமீபத்திய இறக்குமதி வரியானது, பிரபல்யமற்ற பல பில்லியன் ‘சீனி வரி மோசடி’ போன்ற ஒரு மோசடிக்கு வழிவகுக்கும் என அகில இலங்கை பாரம்பரிய தேங்காய் எண்ணெய் உற்பத்தியாளர்கள் சங்கம் தெரிவித்துள்ளது. வரி அதிகரிப்பின் விளைவாக கடந்த காலத்தில் வர்த்தக முறைகேடுகளில் ஈடுபட்ட சில இறக்குமதியாளர்களுக்கு நன்மைகள் கிடைக்கும் என சங்கத்தின் அழைப்பாளர் புத்திக டி சில்வா தெரிவித்துள்ளார். சில இறக்குமதியாளர்கள் சுமார் 50,000 தொன் இறக்குமதி தேங்காய் எண்ணெயை கையிருப்பில் வைத்திருப்பதை அறிந்திருப்பதாகவும் அவர் குறிப்பிட்டார். “இது நுகர்வோர் அல்லது உள்ளூர் உற்பத்தியாளர்களுக்கு நன்மைகளை உறுதிப்படுத்தாது,” தேங்காய் எண்ணெய் இறக்குமதிக்கு முன்னர் 200 ரூபா வரி அறவிடப்பட்டது. அதை மீண்டும் விதிக்குமாறு அரசாங்கத்தை வலியுறுத்தப்பட்டுள்ளது. மேலும், பாரம்பரிய தேங்காய் எண்ணெய் தொழிலுக்கான மூலப்பொருளாக நீரிழப்பு தேங்காய் சில்லுகளை இறக்குமதி செய்ய 2020 இல் எடுக்கப்பட்ட அமைச்சரவை தீர்மானத்தை நடைமுறைப்படுத்துமாறு அவர் கேட்டுக் கொண்டுள்ளார். “நாங்கள் மூலப்பொருட்களை இறக்குமதி செய்ய வேண்டும்.இறக்குமதி செய்ய எங்கள் சங்கம் தயாராக உள்ளது. எங்களின் சொந்த நிதியை நாங்கள் கண்டுபிடிப்போம். பாரம்பரிய தேங்காய் எண்ணெய் உற்பத்தியாளர்களுக்கு வழங்க வழங்கப்படும் அரசின் வரிச்சலுகை மட்டுமே எங்களுக்குத் தேவை’’ எனவும் அவர் குறிப்பிட்டுள்ளார். ", "URL": "https://www.itnnews.lk/2023/10/05/502256/", "Category": "Breaking News,தேசிய செய்திகள்", "Parent URL": null}