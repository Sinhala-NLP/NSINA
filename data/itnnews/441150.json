{"Source": "ITN news", "Timestamp": "ඔක්තෝබර් 18, 2022 11:43", "Headline": "මහාරාශ්ඨයෙන් කොරෝනාවේ අලුත් ප්‍රභේදයක්", "News Content": "කොරෝනා වයිරසයේ නව ප්‍රභේදයක් හමුවීමත් සමග වයිරසය ශීඝ්‍රයෙන් ව්‍යාප්තවීමේ අවදානමක් පවතින බව ඉන්දීය සෞඛ්‍ය අංශ පවසනවා. ඉන්දියාවේ මහාරාශ්ට්‍ර ප්‍රාන්තයෙනුයි කොරෝනා වයිරසයේ ඔමික්‍රෝන් ප්‍රභේදයට අයත් නව උප ප්‍රභේදයක් හමුව ඇත්තේ. එම ප්‍රාන්තයෙන් වාර්තා වන කොරෝනා ආසාදිතයින්ගේ සංඛ්‍යාව පසුගිය සතියට සාපේක්ෂව මෙම සතියේ දී සියයට 18 කින් පමණ ඉහළ ගොස් තිබෙනවා. එමෙන්ම අධික ජනගහනයක් වාසය කරන මුම්බායි,  තානේ හා රයිගර්ඩ් යන ප්‍රදේශයන්ගෙන් දෛනිකව වාර්තා වන ආසාදිතයින් සංඛ්‍යාවේ ඉහළ යාමක් පෙන්නුම් කරන බවද සදහන්. උණ,  සෙම්ප්‍රතිශ්‍යාව හා අනෙකුත් කොරෝනා රෝග ලක්ෂණ තිබේ නම් වෛද්‍යවරයෙකු හමුවන ලෙස සෞඛය අංශ ජනතාවගෙන් ඉල්ලා සිටිනවා. එළඹෙන උත්සව හා ශීත කාලය තුළ වයිරසය ශීඝ්‍රයෙන් ව්‍යාප්තවීමේ වැඩි ඉඩක් පවතින බවටයි සෞඛ්‍ය අංශ අනතුරු අගවන්නේ.                   ", "URL": "https://www.itnnews.lk/2023/10/05/441150/", "Category": "ජාත්‍යන්තර පුවත්", "Parent URL": null}