{"Source": "ITN news", "Timestamp": "අගෝස්තු 2, 2022 14:26", "Headline": "Nancy Pelosi චීන තායිවාන ප්‍රදේශ‍යේ සංචාරය නොකළ යුතු බව චීනය අවධාරණය කරයි", "News Content": "කොංග්‍රස් මණ්ඩල කථානායිකා Nancy Pelosi චීන තායිවාන ප්‍රදේශ‍යේ සංචාරය නොකළ යුතු බව චීනය කියයි. එවන් සංචාරයන් සිදුවුවහොත් එයින් බරපතල බලපෑම් සිදුවනු ඇතැයි ද චීනය ඇමරිකානු\nපාර්ශ්වයට නැවත වරක් අනතුරු අඟවා ඇත. චීන විදේශ අමාත්‍යාංශ ප්‍රකාශක Zhao Lijian මහතා 1වැනිදා පැවති නිත්‍ය මාධ්‍ය හමුවකදී මේ බව ප්‍රකාශ කළේය. Nancy Pelosi ගේ තායිවාන සංචාරයට තරයේ විරුද්ධ වන චීනය, ඒ පිළිබඳ සිය බරපතල කනස්සල්ල හා දැඩි ස්ථාවරය ඇමරිකාවට නැවත නැවතත් ප්‍රකාශ කර ඇත. ඇය තායිවාන ප්‍රදේශ‍යේ සංචාරය කළහොත් එයින් බරපතල ප්‍රතිවිපාක සිදුවනු ඇතැයි ද Zhao Lijian මහතා එහිදී අවධාරණය කළේය. ", "URL": "https://www.itnnews.lk/2023/10/05/426508/", "Category": "ජාත්‍යන්තර පුවත්", "Parent URL": null}