{"Source": "ITN news", "Timestamp": "මාර්තු 13, 2023 15:04", "Headline": "චීන ජනපති මහජන කොංග්‍රසයේ සමාප්ති සමුළුව අමතයි", "News Content": "චීන ජනපති ෂී ජින් පිං  චීන ජාතික මහජන කොංග්‍රසයේ මෙවර සැසිවාරයේ සමාප්ති සමුළුව අමතයි. වාර්ෂිකව පැවැත්වෙන චීන ජාතික මහජන කොංග්‍රසය තුන්දහසකට ආසන්න රාජ්‍ය නියෝජිතයින්ගේ සහභාගීත්වයෙන් පැවැත්වුණා. මෙවර සැසිවාරයේ දී ජනාධිපති ෂී ජින් පිංට තවත් ධුර කාලයක් ලබාදීමට අනුමැතිය හිමිවූ අතර එය ඔහුගේ තුන්වන ධුර කාලය වනවා. එමෙන්ම චීන නව අග්‍රාමාත්‍යවරයා ලෙස ලී ච්‍යං තේරී පත්වුණා. එමෙන්ම නව ආරක්ෂක අමාත්‍යවරයෙක් පත්කර ගැනීමට ද මෙවර සැසිවාරයේ දී කටයුතු කර තිබෙනවා. සැසිය අමතරමින් ජනාධිපති ෂී ජින් පිං සදහන් කර ඇත්තේ චීන ආර්ථිකය වර්ධනය කිරීමට මෙන්ම ජාතික ආරක්ෂාව සම්බන්ධයෙන් වැඩි අවධානයක් යොමුකළ යුතු බවයි. තායිවානය චීනයේ කොටසක් බව ඔහු මෙහිදී අවධාරණය කර තිබෙනවා.         ", "URL": "https://www.itnnews.lk/2023/10/05/467744/", "Category": "ජාත්‍යන්තර පුවත්", "Parent URL": null}