{"Source": "ITN news", "Timestamp": "අගෝස්තු 18, 2023 09:01", "Headline": "කැනඩාවේ වයඹ දිග ප්‍රදේශ කිහිපයකට ලැව්ගිනිවලින් දැඩි බලපෑම්", "News Content": "කැනඩාවේ වයඹ දිග ප්‍රදේශ කිහිපයකට ලැව්ගිනි හට ගැනීමත් සමඟ එම ප්‍රදේශවලින් ඉවත් වන ලෙස බලධාරීන් දැනුම් දී තිබෙනවා. ඒ සමඟම එම ප්‍රදේශයේහි සමාජ මාධ්‍ය අවහිර කර ඇති බවයි වාර්තා වන්නේ. කැනඩා පාලකයින් එම ප්‍රවෘත්ති සමාජ මාධ්‍ය ඔස්සේ ප්‍රචාරය වීම වැළැක්වීම සඳහා සමාජ මාධ්‍ය අවහිර කර ඇති බවට විදෙස් මාධ්‍ය වාර්තා කරනවා. විශේෂයෙන් ෆේස්බුක් තහනම හේතුවෙන් තම ආදරණීයන් සමඟ දුක බෙදා ගැනීමට නොහැකි වීමෙන් කළකිරීමට ද පත්ව සිටින බවයි එම ප්‍රදේශවල ජනතාව පවසන්නේ. ලැව්ගිනි හේතුවෙන් නගරයෙන් ඉවත් වන ලෙස බලධාරීන් ජනතාවට දැනුම් දුන්න ද ඒ සමඟම ෆේස්බුක් සහ ඉන්සටර්ග්‍රෑම් තහනම් කර තිබෙනවා. කැනේඩියානුවන්ගෙන් 77% ක් පමණ ෆේස්බුක් භාවිත කරනවා. 20000ක ජනතාවක් සිටින යෙලෝනයිෆ් ප්‍රදේශයෙන් අද පස්වරුව වන විට ජනාතවට ඉවත්ව යන ලෙස දැනුම් දී ඇතැයි ද සඳහන් වනවා.           ", "URL": "https://www.itnnews.lk/2023/10/05/509046/", "Category": "Breaking News,ජාත්‍යන්තර පුවත්", "Parent URL": null}