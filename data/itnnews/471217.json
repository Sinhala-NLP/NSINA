{"Source": "ITN news", "Timestamp": "මාර්තු 27, 2023 14:30", "Headline": "පාස්කු ප්‍රහාරයට අදාළ කාදිනල් හිමිපාණන්ගේ පෙත්සම විභාග කිරීම මැයි 09 වැනිදා", "News Content": "පාස්කු ප්‍රහාරය පිළිබද සොයා බැලීමට පත්කළ ජනාධිපති කොමිසමේ නිර්දේශ ක්‍රියාත්මක කරන ලෙස නීතිපතිවරයාට නියෝග කරන්නැයි ඉල්ලා අගරදගුරු හිමියන් ගොනුකළ රිට් පෙත්සම සලකා බැලීමට අභියාචනාධිකරණය දින නියම කළා. මෙම පෙත්සම අද කැඳවූ අවස්ථාවේ ඊට අදාළ ලේඛන ගොනුකරන ලෙස අධිකරණය පාර්ශ්වකරුවන්ට නියම කළා. අනතුරුව නීතිපතිවරයා වෙනුවෙන් පෙනී සිටි අතිරේක සොලිසිටර් ජනරාල් ප්‍රියන්ත නාවාන සහ පෙත්සම්කාර පාර්ශ්වයේ නීතිඥවරුන් කරුණු දැක්වූවා. අනතුරුව අදාළ පෙත්සම කරුණු තහවුරු කිරීම සදහා මැයි මස 9 වනදා කැඳවීමටයි නියෝග කළේ. කාදිනල් හිමිපාණන් පවසන්නේ පාස්කු ප්‍රහාරය වළක්වා නොගැනීම සම්බන්ධයෙන් පොලිස් නිලධාරීන් පිරිසකට එරෙහිව පියවර ගන්නා ලෙස ජනාධිපති පරීක්ෂණ කොමිසම නිර්දේශ කර ඇති බවයි. එහෙත් එම නිර්දේශ ක්‍රියාත්මක කර නැති බව පවසන උන්වහන්සේ ඒවා ක්‍රියාත්මක කරන ලෙස නීතිපතිවරයා වෙත නියෝගයක් නිකුත් කරන ලෙසයි ඉල්ලා සිටින්නේ.           ", "URL": "https://www.itnnews.lk/2023/10/05/471217/", "Category": "දේශීය පුවත්", "Parent URL": null}