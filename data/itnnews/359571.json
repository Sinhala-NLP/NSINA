{"Source": "ITN news", "Timestamp": "සැප්තැම්බර් 1, 2021 09:33", "Headline": "නිරෝධායන නීති කැඩූ 625ක් අත්අඩංගුවට", "News Content": "අද පෙරවරු 6 න් අවසන් වූ පැය 24ක කාලසීමාව තුළදී නිරෝධායන ඇදිරි නීතිය උල්ලංඝණය කළ පුද්ගලයන් 625 දෙනෙකු අත්අඩංගුවට ගෙන තිබෙනවා. කොරෝනා ව්‍යාප්තිය පාලනය සදහා රජය නිරෝධායන ඇදිරි නීතිය පැනවීමට ක්‍රියා කළා. එය ලබන 6 වනදා අලුයම 4 දක්වා  ක්‍රියාත්මකයි. කෙසේ වුවද මෙම කාලසීමාවේදී අත්‍යවශ්‍ය සේවාවන් පවත්වාගෙන යාම සදහා අවස්ථාව ලබාදී තිබෙනවා. ඇතැම් පුද්ගලයන් එය අවභාවිත කරමින් නිරෝධායන ඇදිරි නීතිය කඩ කරන අවස්ථා දැක ගත හැකියි. පැය 24 ක කාලසීමවකදී එවැනි පුද්ගලයන් 625 දෙනෙකු හා වාහන 63 ක් අත්අඩංගුවට ගත් බවයි පොලිස් මූලස්ථානය නිවේදනය කරන්නේ. මේ අනුව මේ දක්වා නිරෝධායන ඇදිරි නීතිය උල්ලංඝණය කළ පුද්ගලයන් 62,710 දෙනෙකු අත්අඩංගුවට ගෙන තිබෙනවා. බස්නාහිර පළාතට වෙනත් පළාත්වලින් ඇතුළුවන වාහන මෙන්ම පුද්ගලයන් පරික්ෂා කිරීම සදහා මාර්ග බාධක 13 ක් ක්‍රියාත්මකයි.         ", "URL": "https://www.itnnews.lk/2023/10/05/359571/", "Category": "දේශීය පුවත්", "Parent URL": null}