{"Source": "ITN news", "Timestamp": "සැප්තැම්බර් 26, 2023 15:13", "Headline": "පාකිස්ථාන සමස්ත ජනගහනයෙන් 40% ප්‍රමාණයක් දුගීභාවයට", "News Content": "පාකිස්ථාන සමස්ත ජනගහනයෙන් සියයට 40ක ප්‍රමාණයක් දුගීභාවයට පත්ව ඇති බව ලෝක බැංකුව නිවේදනය කරනවා. මේ වනවිට පාකිස්ථානය දැවැන්ත ආර්ථික අර්බුදයකට මුහුණ දී සිටින අතර දැනට ක්‍රියාත්මක ආර්ථික මොඩලය දුගීභාවය තුරන් කිරීමට නුසුදුසු බවයි ලෝක බැංකුව පෙන්වා දෙන්නේ. පසුගිය වසර තුළදී පමණක් එරට ජනගහනයෙන් මිලියන 12.5ක ප්‍රමාණයක් දුගීභාවයට පත්ව තිබෙනවා. ආහාර / ජලය / විදුලිබලය වැනි මූලික අවශ්‍යතා සපුරා ගැනීමට එරට ජනගහනයෙන් සියයට 40කට වැඩි ප්‍රමාණයකට හැකියාව නොමැති බවයි ලෝක බැංකුව සඳහන් කරන්නේ. එරට ජනගහනයෙන් මිලියන 95කට ආසන්න ප්‍රමාණයකට දිනක තම අවශ්‍යතා සපුරා ගැනීමට ඇති මුදල් ප්‍රමාණය ඇමෙරිකා ඩොලර් 3යි සත 65කට අඩු බවද එම බැංකුව පවසනවා. කෙසේ වුවද 1980 දශකයේ දී දකුණු ආසියාවේ වැඩිම ඒකපුද්ගල ආදායමක් තිබූ රටක් ලෙසයි පාකිස්ථානය සැලකෙන්නේ.       ", "URL": "https://www.itnnews.lk/2023/10/05/518687/", "Category": "ජාත්‍යන්තර පුවත්", "Parent URL": null}