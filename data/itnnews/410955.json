{"Source": "ITN news", "Timestamp": "මැයි 12, 2022 12:48", "Headline": "අරගලය නිර්පාක්ෂිකයි – කිසිඳු පක්ෂයක් සමඟ ගණුදෙනු නෑ – අරගලකරුවන් කියයි", "News Content": "ගාලුමුවදොර අරගලයට අද වන විට දින 34 ක් ගත වී තිබෙනවා. ගාලුමුවදොර විරෝධතා භූමියෙන් ඉවත් වන ලෙස පොලිසිය ඊයේ නිවේදනය කළද අරගලකරුවන් තවදුරටත් එම ස්ථානයේ රැඳී සිටිමින් විරෝධතාව දක්වන ආකාරයයි දැකගත හැකි වන්නේ. අද පෙරවරු හතට ඇදිරිනීතිය ඉවත් කිරීමත් සමඟ ගාලුමුවදොර මැද පාරේ රථවාහන ගමනාගමනය ද සිදු කෙරෙනවා. මේ අතර අරගල භූමියේ තරුණයන් එක්ව අරගලය නමින් සංවිධානයක් පිහිටුවා ගත්තා. ජනාධිපති ලේකම් කාර්යාලය ඉදිරිපිට නව වේදිකාවේදී මාධ්‍ය හමුවක්ද පැවැත්වුණා. අරගලය තමන්ගේ බවට ඇතැම් දේශපාලන පක්ෂ ප්‍රකාශ කළද  කිසිම දේශපාලනයකට  මෙම අරගලය හිමි නැති බවයි ඔවුන් මෙහිදී අවධාරණය කළේ. අරගලය හිමි ජනතාවට බවද ඔවුන් ප්‍රකාශ කළා.   ", "URL": "https://www.itnnews.lk/2023/10/05/410955/", "Category": "දේශීය පුවත්", "Parent URL": null}