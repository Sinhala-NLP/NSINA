{"Source": "ITN news", "Timestamp": "ජූනි 10, 2021 09:01", "Headline": "මෙරට කොරෝනා මරණ සංඛ්‍යාව 1,910ක් දක්වා ඉහළට", "News Content": "කොරෝනා මරණ ලැයිස්තුව ඉහළ නංවමින් මැයි 17 සිට ජුනි 8 වනදා දක්වා කොවිඩ් ආසාදිතයින් 67 දෙනෙකු මියගොස් ඇති බව සෞඛ්‍ය සේවා අධ්‍යක්ෂ ජනරාල්වරයා තහවුරු කරනවා. මැයි 17 වනදා සිට මැයි 31 වනදා දක්වා මරණ 19 ක් සිදුව තිබෙනවා. අනෙකුත් මරණ 48 සිදුව තිබෙන්නේ ජුනි පළමුවනදා සිට 8 දක්වා අතර කාලයේයි. ඒ අනුව සමස්ත කොරෝනා මරණ සංඛ්‍යාව 1,910 දක්වා ඉහළ ගියා. මියගිය පුද්ගලයින් අතර කාන්තාවන් 24 දෙනෙකු සහ පිරිමි පුද්ගලයින් 43 දෙනෙකු වනවා. ඉන් 6 දෙනෙකු නිවසේ දී මියගොස් ඇති අතර 56 දෙනෙකු මියගොස් ඇත්තේ රෝහල්ගතව ප්‍රතිකාර ලබමින් සිටියදීයි.            ", "URL": "https://www.itnnews.lk/2023/10/05/341734/", "Category": "Breaking News,දේශීය පුවත්", "Parent URL": null}