{"Source": "ITN news", "Timestamp": "අගෝස්තු 30, 2023 12:41", "Headline": "රුසියා ගුවන්තොටුපොළකට යුක්‍රේනයෙන් ඩ්‍රෝන ප්‍රහාරයක්", "News Content": "රුසියා ගුවන්තොටුපොළකට යුක්‍රේන ඩ්‍රෝන ප්‍රහාරයක් එල්ල වී තිබෙනවා. එම ප්‍රහාරයෙන් ගුවන් යානා කිහිපයකට හානි සිදුවුණා. වයඹ දිග රුසියාවේ ස්කොෆ් නගරයේ ගුවන් තොටුපොළට එල්ල වූ ඩ්‍රෝන ප්‍රහාරයකින් හමුදා ප්‍රවාහන ගුවන් යානා දෙකකට හානි සිදුව ඇති බව රුසියානු පුවත් සේවා වාර්තා කරනවා. ප්‍රහාරයෙන් ඉලියුශින් 76 ප්‍රවාහන ගුවන් යානා ගිනිගෙන තිබෙනවා. ප්‍රාදේශීය ආණ්ඩුකාරවරයා පැවසුවේ රුසියා හමුදාව ප්‍රහාරය මැඩපැවැත්වූ බවයි. විශාල ගින්නක් ඇතිව තිබෙන අතර පිපිරීම් හඬද ඇසුණු බව මාධ්‍ය වාර්තා කරනවා. ස්කොෆ් නගරය යුක්‍රේනයේ සිට 600km දුරින්, එස්තෝනියාවේ මායිමට ආසන්නව පිහිටා තිබෙනවා. මෑත කාලීනව රුසියාවේ ඉලක්ක වෙත යුක්‍රේන ඩ්‍රෝන ප්‍රහාර එල්ල කිරීම ඉහළ දමා ඇති බවයි විදෙස් මාධ්‍ය වාර්තා කරන්නේ. ", "URL": "https://www.itnnews.lk/2023/10/05/512131/", "Category": "Breaking News,ජාත්‍යන්තර පුවත්", "Parent URL": null}