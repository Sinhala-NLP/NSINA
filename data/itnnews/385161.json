{"Source": "ITN news", "Timestamp": "දෙසැම්බර් 27, 2021 15:34", "Headline": "අධික හිම පතනයෙන් උතුරු හා බටහිර ජපානයේ ජන ජීවිතයට බලපෑම්", "News Content": "අධික හිම පතනයත් සමග උතුරු හා බටහිර ජපානයේ සාමාන්‍ය ජන ජීවිතයට දැඩි බලපෑම් එල්ල වී තිබෙනවා. උතුරු හා බටහිර ජපානයේ ඇතැම් ප්‍ර දේශවලට මීටරයකට ආසන්න උසට හිම පතිත වී ඇති බවයි වාර්තා වන්නේ. එම ප්‍ර දේශයන්හි ගමනාගමන කටයුතු සම්පූර්ණයෙන්ම ඇණහිට තිබෙනවා. අභ්‍යන්තර ගුවන් ගමන් සියයක් පමණ තාවකාලිකව අත්හිටුවීමටයි බලධාරීන් පියවර ගෙන ඇත්තේ. අධික හිමපතනය හේතුවෙන් රථ වාහන ධාවනයෙන් වලකින ලෙසද එරට කාලගුණ දෙපාර්තමේන්තුව ජනතාවගෙන් ඉල්ලා සිටිනවා. අත්‍යවශ්‍යම කාරණාවකට හැර තම නිවෙස් තුළින් බැහැරව නොයන ලෙසයි බලධාරීන් උතුරු හා බටහිර ජපානයේ ජනතාවගෙන් ඉල්ලා සිටින්නේ.   ", "URL": "https://www.itnnews.lk/2023/10/05/385161/", "Category": "ජාත්‍යන්තර පුවත්", "Parent URL": null}