{"Source": "ITN news", "Timestamp": "நவம்பர் 4, 2022 12:21", "Headline": "களனி பல்கலைக்கழக விடுதியில் மாணவர்கள் சிலர் மீது மீண்டும் தாக்குதல்..", "News Content": "களனி பல்கலைக்கழக விடுதியில் மாணவர்கள் சிலர் மீது தாக்குதல் நடத்தப்பட்டுள்ளது. சிரேஷ்ட மாணவர்கள் , கனிஷ்ட மாணவர்களை தடுத்துவைத்து தாக்குதல் நடத்தியுள்ளனர். தாக்குதலுக்குள்ளான ஐந்து மாணவர்கள் ஹோமாகம ஆதார வைத்தியசாலையில் சிகிச்சைக்காக அனுமதிக்கப்பட்டுள்ளனர். சம்பவம் கடந்த 2 ம் திகதி இடம்பெற்றுள்ளது. ஏற்கனவே தாக்குதலுக்குள்ளான மாணவன் ஒருவனை கிரிபத்கொட பொலிசில் முறைப்பாடு செய்யுமாறு சில மாணவர்கள் ஆலோசனை வழங்கியுள்ளனர். ஏன் அவ்வாறு ஆலோசனை வழங்கினீர்கள் எனக்கேட்டே சிரேஷ்ட மாணவர்கள், கனிஷ்ட மாணவர்களை தடுத்துவைத்து தாக்கியுள்ளனர். பல்கலைக்கழக கலைப்பீடத்தில் 2ம் ஆண்டில் கல்வி கற்கும் மாணவர்களே இவ்வாறு தாக்குதலுக்குள்ளாகியுள்ளனர். இதேவேளை குறித்த மாணவர்கள் சட்டவைத்திய அதிகாரியிடம் முன்னிலைப்படுத்தப்பட்டுள்ளனர். சம்பவம் தொடர்பில் பொலிசார் மேலதிக விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/444111/", "Category": "Breaking News,தேசிய செய்திகள்", "Parent URL": null}