{"Source": "ITN news", "Timestamp": "மே 24, 2021 12:41", "Headline": "தெரிவுசெய்யப்பட்ட பொருளாதார மத்திய நிலையங்கள் சில இன்று முதல் மொத்த வர்த்தக நடவடிக்கைகளுக்காக திறப்பு", "News Content": "பேலியகொடை மெனிங் மரக்கறி சந்தை, புறக்கோட்டை மொத்த வர்த்தக நிலையங்கள் மற்றும் தெரிவுசெய்யப்பட்ட பொருளாதார மத்திய நிலையங்கள் சில இன்று முதல் மொத்த வர்த்தக நடவடிக்கைகளுக்காக திறக்கப்பட்டுள்ளன. அதனடிப்படையில் தம்புள்ளை, தம்புத்தேகம, நுவரெலியா, கெப்பட்டிபொல, வெயாங்கொட, மீகொடை, எம்பிலிப்பிட்டிய ஆகிய பொருளாதார மத்திய நிலையங்கள் திறக்கப்பட்டுள்ளன. நாளைய தினம் வர்த்தக நிலையங்கள் திறக்கப்படும் போது தேவையான அத்தியாவசிய பொருட்களை பொதுமக்களுக்கு எவ்வித தட்டுப்பாடுமின்றி விநியோகிக்கும் வகையில் நடவடிக்கைகள் முன்னெடுக்கப்பட்டுள்ளன. இன்றைய தினம் திறக்கப்பட்டுள்ள மொத்த விற்பனை நிலையங்கள், பொருளாதார மத்திய நிலையங்களில் உரிய சுகாதார வழிமுறைகள் பின்பற்றப்படுகின்றதா என்பது குறித்து கண்காணிப்பதற்கும் நடவடிக்கை எடுக்கப்பட்டுள்ளது. ", "URL": "https://www.itnnews.lk/2023/10/05/338863/", "Category": "Breaking News,தேசிய செய்திகள்,வணிகம்", "Parent URL": null}