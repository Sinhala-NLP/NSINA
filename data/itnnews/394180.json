{"Source": "ITN news", "Timestamp": "පෙබරවාරි 10, 2022 10:09", "Headline": "ඉරානය නව මිසයිලයක් අත්හදා බලයි", "News Content": "මැද පෙරදිග යුද උණුසුම ඉහළ නංවමින් ඉරානය නව මිසයිලයක් අත්හදා බැලීමට කටයුතු කර තිබෙනවා. මෙම නව මිසයිලයට ඉරානය ආසන්නයේ පිහිටි අමෙරිකා කඳවුරු ඉලක්ක කිරීම ඉතා පහසු වන අතර දීර්ඝකාලීන සතුරෙකු වන ඊශ්‍රායලයේ ඉලක්ක වෙත පහසුවෙන් පහර දීමට හැකියාව ඇති බවයි ඉරාන යුධ විශේෂඥයින් පවසන්නේ. මෙම නව මිසයිලයට සැතපුම් 900 ක දුරකින් පිහිටි ඉලක්කයක් වෙත ළඟා වීමට හැකියාව පවතිනවා. ඉහළ නිරවද්‍යතාවක් සහිත දිගු දුර මිසයිලය දේශියව නිෂ්පාදනය කර ඇති අතර මිසයිල ආරක්ෂණ පද්ධති වුවද ආක්‍රමණය කළ හැකි ආකාරයෙන් නිපදවා ඇති බවද වාර්තා වනවා.         ", "URL": "https://www.itnnews.lk/2023/10/05/394180/", "Category": "ජාත්‍යන්තර පුවත්", "Parent URL": null}