{"Source": "ITN news", "Timestamp": "ජූනි 14, 2021 12:00", "Headline": "ගෙවුණු පැය 24 තුළ නිරෝධායන නීති කැඩූ 1198 දෙනෙකු අත්අඩංගුවට", "News Content": "නිරෝධායන නීති උල්ලංඝනය කළ පුද්ගලයන් 1198 දෙනෙකු පසුගිය පැය 24 ක කාලය තුළදී අත්අඩංගුවට ගත් බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ මහතා පවසනවා. නිරෝධායන නීති කඩ කිරීම නිසා අත්අඩංගුවට ගෙන ඇති මුළු සංඛ්‍යාව 32,593 ක්. මේ අතර නිවෙස්වල නීති විරෝධී ලෙස මත්පැන් පෙරීම හා මත්ද්‍රව්‍ය අලෙවිය පසුගිය කාලය තුළදී ඉහළ ගොස් ඇති බැවින් එවැනි තොරතුරු දන්නේ නම් ළඟම ඇති පොලීසිය වෙත දැනුම් දෙන ලෙස බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් මහතා පැවසුවා.       ", "URL": "https://www.itnnews.lk/2023/10/05/342612/", "Category": "Breaking News,දේශීය පුවත්", "Parent URL": null}