{"Source": "ITN news", "Timestamp": "ජනවාරි 6, 2023 19:15", "Headline": "බසවක්කුලම වැවේ බැම්මෙහි ගස් කපා විනාශ කර ඇති බවට ගොවි සමිතියෙන් චෝදනා", "News Content": "අනුරාධපුර බසවක්කුලම වැවේ බැම්මෙහි ඇති විශාල ගස් කපා විනාශ කර ඇති බවට ගොවි සමිතියේ නිලධාරීන් චෝදනා කරනවා. බසවක්කුලම වැවේ බැම්මෙහි ඇති විශාල ගස් කිහිපයක්ම කපා ඉවත්කර ඇති අයුරු දක්නට ලැබෙනවා. මැරුණු ගස් වෙනුවට හොද තත්ත්වයේ පැවති ගස් කිහිපයක් ද මෙසේ කපා ඉවත්කර ඇති බවටයි චෝදනා එල්ලවන්නේ. ඇතැම් නිලධාරීන් උපක්‍රමශීලීව මෙම ගස් මැරීමට ක්‍රියාකර ඇති බවට ද චෝදනා එල්ලවනවා. කෙසේ වුවද වියළුණු හා අමු ගස් කපා ඉවත් කර ඇති ආකාරය දැකගත හැකියි. මේ සම්බන්ධයෙන් අනුරාධපුර දිස්ත්‍රික් වාරි මාර්ග අධ්‍යක්ෂවරයා මාධ්‍ය හමුවක් පවත්වමින් කරුණු පැහැදිලි කළා. නුවරගම් පළාත ප්‍රාදේශීය ලේකම්වරයා ද කරුණු ඉදිරිපත් කළා.     ", "URL": "https://www.itnnews.lk/2023/10/05/454199/", "Category": "දේශීය පුවත්", "Parent URL": null}