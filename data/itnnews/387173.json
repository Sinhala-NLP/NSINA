{"Source": "ITN news", "Timestamp": "ජනවාරි 6, 2022 20:37", "Headline": "ලබන අගෝස්තුවේදී ජනාධිපති මාධ්‍ය සම්මාන උළෙලක්", "News Content": "මාධ්‍යවේදීන්ගේ මෙහෙය අගය කරමින් ලබන අගොස්තුවේදී ජනාධිපති මාධ්‍ය සම්මාන උළෙලක් පවත්වන්න කටයුතු සංවිධාන කරනවා කියලා ඇමති ඩලස් අලහප්පෙරුම මහතා ප්‍රකාශ කරනවා. රජයේ ප්‍රකාශන කාර්යාලයක් ත්‍රිකුණාමලය දිස්ත්‍රික් ලේකම් කාර්යාලයේ විවෘත කිරීමේ අවස්ථාවට එක්වෙමින් අමාත්‍යවරයා මේ බව කියා සිටියා. ත්‍රිකුණාමල දිස්ත්‍රික්කයේ ප්‍රාදේශීය මාධ්‍යවේදීන් ඉලක්ක කර ගනිමින් සංවිධාන කර තිබූ වැඩමුලුවකට ද අමාත්‍යවරයා එක්වුණා. රජයේ ප්‍රවෘත්ති අධ්‍යක්ෂ ජනරාල් මොහාන් සමරනායක මහතා මෙම වැඩමුලුව මෙහෙයවූවා. මාධ්‍ය ක්ෂේත්‍රය සම්බන්ධයෙන් ගන්නා තීරණ පිළිබද අමාත්‍යවරයා මෙහිදි මාධ්‍යවේදීන් දැනුවත් කළා. පාර්ලිමේන්තු මන්ත්‍රී කපිල නුවන් අතුකෝරල,නැගෙනහිර පළාත් ආණ්ඩුකාර අනුරාධා යහම්පත් යන මහත්ම මහත්මීන් ද මෙම අවස්ථාවට සහභාගී වුණා.     ", "URL": "https://www.itnnews.lk/2023/10/05/387173/", "Category": "දේශීය පුවත්", "Parent URL": null}