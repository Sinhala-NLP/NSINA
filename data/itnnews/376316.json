{"Source": "ITN news", "Timestamp": "நவம்பர் 15, 2021 19:55", "Headline": "கொரோனாவின் நான்காவது அலைக்கு நாட்டை ஈட்டுச்செல்ல முயலும் எதிர்க்கட்சியின் ஆர்ப்பாட்டம்..", "News Content": "அரசாங்கத்திற்கு எதிர்ப்பு தெரிவித்து நாளை கொழும்பில் பாரிய ஆர்ப்பாட்டமொன்றை முன்னெடுக்கப்போவதாக ஐக்கிய மக்கள் சக்தி உறுதியாக தெரிவிக்கிறது. எவ்வாறான தடைகள் ஏற்பட்டாலும் மக்கள் வெள்ளத்தை கொழும்புக்கு அழைத்து வரவுள்ளதாகவும் அவர்கள் தெரிவிக்கின்றனர். எவ்வாறெனினும் இச்சந்தர்ப்பத்தில் மக்களை அரசியல் கைபொம்மைகளா மாற்றாமல் புத்தி சாதூர்யமாக செயற்படவேண்டுமென சுகாதார பிரிவு உள்ளிட்ட அனேநர் சுட்டிக்காட்டுகின்றனர். அவ்வாறு இல்லையெனில் முழு நாடும் மீள முடியாத அதலபாதாளத்தில் விழும் என அவர்கள் மேலும் தெரிவிக்கின்றனர். இதேவேளை நாளை இடம்பெறவுள்ள ஆர்ப்பாட்டத்தை சுகாதார சேவைகள் பணிப்பாளர் நாயகத்தினால் விடுக்கப்பட்டுள்ள வழிகாட்டல்களுக்கு அமைய முன்னெடுக்குமாறு ஐக்கிய மக்கள் சக்திக்கு உத்தரவிடுமாறு கோரி பொலிசார் முன்வைத்த கோரிக்கையை கொழும்பு பிரதம நீதவான் நீதிமன்றம் இன்று நிராகரித்தது. இந்த ஆர்ப்பாட்டம் வாழைத் தோட்டம் பொலிஸ் பிரிவுக்குட்பட்ட பகுதியல் இடம்பெறும் என்பதற்கான சரியான தகவல்கள் வழங்கப்படாமை மற்றும் சுகாதார சேவைகள் பணிப்பாளர் நாயகம் விடுத்துள்ள வழிகாட்டலில் பொதுமக்கள் ஒன்றுகூடக் கூடிய கூட்டங்களில் கலந்துகொள்ளக் கூடிய நபர்களின் எண்ணிக்கையோ அல்லது வீதம் தொடர்பில் சரியான தகவல்கள் இல்லை என்ற விடயங்களை காரணம் காட்டி இவ்வுத்தரவை பிறப்பிப்பதாக பிரதம நீதவான் அறிவித்தார். எவ்வாறெனினும் கொழும்பு பிரதான நீதவான் நீதிமன்ற 5 ம் இலக்க நீதிமன்றம் மஹர நீதவான் நீதிமன்றத்தின் முதலாம் மற்றும் இரண்;டாவது நீதிமன்றம் ஆகியன இந்த ஆர்ப்பாட்டம் இடம்பெறுவதை தடுப்பதற்கான உத்தரவை பிறப்பித்துள்ளன. அதேபோல் கடுவலை மற்றும் ஹோமாகம நீதிமன்றங்களும் இவ்வார்ப்பாட்டத்திற்கு தடையுத்தரவு பிறப்பித்துள்ளன. இதேவேளை நாடு தற்போது முகம் கொடுத்துள்ள நிலைமையினை கவனத்திற்கொண்டு சகலரும் பொறுப்புடன் செயற்படவேண்டிய தீர்மானமிக்க இச்சந்தர்ப்பத்தில் சுகாதார பிரிவு விடுக்கும் கோரிக்கைகளை தயவு கூர்ந்து செவிமடுக்குமாறு அவர்கள் மீண்டும் வலியுறுத்தியுள்ளனர். இதேவேளை ஹொரணை நீதவான் நீதிமன்றம் உள்ளிட்ட பல நீதிமன்றங்கள் இந்த ஆர்ப்பாட்டத்தை நடத்துவதற்கு தடை விதித்து உத்தரவிட்டுள்ளன. ", "URL": "https://www.itnnews.lk/2023/10/05/376316/", "Category": "Breaking News,தேசிய செய்திகள்", "Parent URL": null}