{"Source": "ITN news", "Timestamp": "මාර්තු 16, 2022 14:21", "Headline": "බොරිස් ජොන්සන් එක්සත් අරාබි එමීර් රාජ්‍යයේ සංචාරයක", "News Content": "බොරතෙල් මිලදී ගැනීම ඉහළ නැංවීම හා රුසියාවට එල්ලකරන පීඩනය වැඩි කිරීමේ අරමුණෙන් බ්‍රිතාන්‍ය අග්‍රාමාත්‍ය බොරිස් ජොන්සන් එක්සත් අරාබි එමීර් රාජ්‍යයේ සංචාරයක නිරත වනවා. රුසියාවේ යුක්රේන ආක්‍රමණය ආරම්භවීමත් සමග යුරෝපා හා බටහිර රටවල ඛණිජ තෙල් මිල ශීඝ්‍රයෙන් ඉහළ ගියා. ඇමෙරිකාව, බ්‍රිතාන්‍ය හා කැනඩාව රුසියාවෙන් ඛණිජ තෙල් මිලදී ගැනීම අත්හිටුවීම ද ඊට හේතුවී තිබෙනවා. කෙසේ වුවද සෞදි අරාබියෙන් හා එක්සත් අරාබි එමීර් රාජ්‍යයෙන් බොරතෙල් නිෂ්පාදනය ඉහළ දමන ලෙස ඇමෙරිකාව කළ ඉල්ලීමට ඔවුන් මේ වනතෙක් ප්‍රතිචාර දක්වා නැහැ. ඒ හේතුවෙනුයි බ්‍රිතාන්‍ය අග්‍රාමාත්‍යවරයා මෙම සංචාරයේ නිරත වන්නේ. සංචාරය අතරතුරදී මොහොමඩ් බින් සයිඩ් කුමරු හමුවීමට නියමිත අතර පසුව සෞදි අරාබියේ මොහොමඩ් බින් සල්මාන් කුමරු ද හමුවීමට නියමිතයි.         ", "URL": "https://www.itnnews.lk/2023/10/05/401542/", "Category": "ජාත්‍යන්තර පුවත්", "Parent URL": null}