{"Source": "ITN news", "Timestamp": "ஜூலை 18, 2021 18:34", "Headline": "தேர்தல் மற்றும் வாக்களிப்பு சட்ட மறுசீரமைப்பு தொடர்பில் 155 முன்மொழிவுகள்", "News Content": "தேர்தல் சட்டங்கள் மற்றும் தேர்தல் முறைமை தொடர்பாகப் பொருத்தமான சீர்திருத்தங்களை அடையாளம் காண்பதற்கும், தேவையான திருத்தங்களைப் பரிந்துரைப்பதற்கும் நியமிக்கப்பட்ட சபை முதல்வரும், வெளிவிவகார அமைச்சருமான தினேஷ் குணவர்தன அவர்களின் தலைமையிலான விசேட பாராளுமன்ற குழுவுக்கு ஏற்றுக் கொள்ளப்பட்ட 21 அரசியல் கட்சிகளிடமிருந்து முன்மொழிவுகள் கிடைக்கப்பெற்றுள்ளன. அதற்கு மேலதிகமாக, பொது மக்கள் மற்றும் சிவில் அமைப்புக்களினால் 155 முன்மொழிவுகள் சமர்ப்பிக்கப்பட்டிருப்பதாக அக்குழுவின் செயலாளரும், பாராளுமன்ற பணியாட்தொகுதி பிரதானியும், பிரதி செயலாளர் நாயகமுமான குஷானீ ரோஹனதீர தெரிவித்தார். அமைச்சர் தினேஷ் குணவர்தன அவர்களின் தலைமையிலான விசேட பாராளுமன்ற குழுவுக்கு, முன்மொழிவுகள் மற்றும் யோசனைகளை சமர்பிப்பதற்கு வழங்கப்பட்டிருந்த காலம் ஜுலை 15ஆம் திகதியுடன் முடிவடைந்தது. இதற்கமைய ஸ்ரீலங்கா பொதுஜன பெரமுன, ஐக்கிய மக்கள் சக்தி, ஐக்கிய தேசியக் கட்சி, மக்கள் ஐக்கிய முன்னணி, தேசிய சுதந்திர முன்னணி, மௌபிம ஜனதா கட்சி, ஸ்ரீலங்கா சுதந்திரக் கட்சி (உடுநுவர கிளை), ஜனநாயக இடதுசாரி முன்னணி, லிபரல் கட்சி, ஈழமக்கள் ஜனநாயகக் கட்சி, ஜனநாயக ஐக்கிய மக்கள் முன்னணி, அகில இலங்கை தமிழ் மகாசபை, ஐக்கிய சமாதான முன்னணி, இலங்கை கம்யூனிஸ்ட் கட்சி, இலங்கை தொழிலாளர் காங்கிரஸ், தமிழ் சமூக ஜனநாயகக் கட்சி, ஜனநாயகக் கூட்டணி, சிங்களதீப ஜாதிக பெரமுன, இலங்கை சமசமாஜக் கட்சி, சமத்துவக் கட்சி, ஸ்ரீலங்கா முஸ்லிம் காங்கிரஸ் ஆகிய கட்சிகள் தமது முன்மொழிவுகளை சமர்ப்பித்துள்ளன. ", "URL": "https://www.itnnews.lk/2023/10/05/350211/", "Category": "Breaking News,அண்மைய செய்திகள்,தேசிய செய்திகள்", "Parent URL": null}