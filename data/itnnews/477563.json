{"Source": "ITN news", "Timestamp": "අප්‍රේල් 23, 2023 15:22", "Headline": "කොටියාගල වතුයායේ පදිංචි වතු කම්කරුවන්ගේ ළමුන් වෙනුවෙන් වෛද්‍ය කඳවුරක්", "News Content": "බගවන්තලාව සෞඛ්‍ය වෛද්‍ය නිලධාරී කාර්යාලය යටතේ පාලනය වන බගවන්තලාව කොටියාගල වතුයායේ පදිංචි වතු කම්කරුවන්ගේ පවුල් වල අවු 5 – 18 දක්වා වයස් කාණ්ඩ වල පසුවන දරුවන් වෙනුවෙන් වෛද්‍ය කදවුරක් බගවන්තලාව සෞඛ්‍ය වෛද්‍ය නිලධාරි කාර්යාලය විසින් අද පවත්වනු ලැබුවා. බගවන්තලාව චැපල්ටන් වත්තේ පිහිටි වතු පාලකයින්ගේ සමාජ ශාලාවේදීයි මෙම වෛද්‍ය කඳවුර පවත්වනු ලැබුවේ. පසුගිය දා කොටියාගල වතුයායේ ළමුන් දෙදෙනෙකු අභිරහස් ලෙස මියයාමෙන් පසු මෙම වෛද්‍ය කඳවුර පැවැත් වු බවයි බගවන්තලාව සෞඛ්‍ය වෛද්‍ය නිලධාරී ළහිරු බස්නායක මහතා කියා සිටියේ. මෙම වෛද්‍ය කඳවුරේදී ළමුන්ගේ දෘශ්‍ය ආබාධ , බෝ වන සහ බෝ නොවන රෝග සහ මන්දපෝෂණය පිලිබඳව එම වෛද්‍ය සායනයට සහභාගි වු වෛද්‍යවරුන් විසින් පරික්ෂාවට ලක් කල අතර , එම වෛද්‍ය කදවුරේදි හඳුනාගත් රෝග සඳහා ප්‍රතිකාර ලබාදිමට අවශ්‍ය ඖෂධ වර්ග සෞභ්‍ය වෛද්‍ය නිලධාරි කාර්යාලයෙන් ලබා ගැනිමට අවශ්‍ය බෙහෙත් වට්ටොරුව වෛද්‍යවරුන් විසින් නිකුත් කර තිබුණා.   ", "URL": "https://www.itnnews.lk/2023/10/05/477563/", "Category": "දේශීය පුවත්", "Parent URL": null}