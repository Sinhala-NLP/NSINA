{"Source": "ITN news", "Timestamp": "டிசம்பர் 2, 2022 12:13", "Headline": "வெளிவிவகார அமைச்சருக்கும், சமந்தா பவருக்கும் இடையில் வொஷிங்டனில் சந்திப்பு..", "News Content": "வெளிவிவகார அமைச்சர் அலி சப்ரி, அமெரிக்காவின் சர்வதேச அபிவிருத்திக்கான முகவரகத்தின் பிரதானி சமந்தா பவரை சந்தித்துள்ளார். வொஷிங்டன் நகரில் சந்திப்பு இடம்பெற்றுள்ளது. இலங்கையின் பொருளாதார நெருக்கடி நிலைக்கு மத்தியில் எதிர்காலத்தில் வழங்கக்கூடிய நிவாரணங்கள் குறித்து இருவரும் கலந்துரையாடியுள்ளனர். இதன்போது மேலும் பல முக்கிய விடயங்கள் குறித்தும் கலந்துரையாடப்பட்டதாக தகவல்கள் தெரிவிக்கின்றன. அமெரிக்க ராஜாங்க செயலாளர் என்டனி பிளிங்கனின் அழைப்பையேற்று வெளிவிவகார அமைச்சர் அலி சப்ரி அமெரிக்கா சென்றுள்ளார். அவர் செனட் சபை உறுப்பினர் பில் ஹெகட்டரியையும் சந்தித்து கலந்துரையாடியமை குறிப்பிடத்தக்கது. ", "URL": "https://www.itnnews.lk/2023/10/05/448594/", "Category": "Breaking News,அண்மைய செய்திகள்", "Parent URL": null}