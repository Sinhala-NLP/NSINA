{"Source": "ITN news", "Timestamp": "ඔක්තෝබර් 31, 2021 09:49", "Headline": "වැලමිටියාවේ කුසලධම්ම මහනාහිමිගේ ආදාහන පූජෝත්සවය අද පස්වරුවේ", "News Content": "අපවත්වී වදාළ අතිපූජ්‍ය ආචාර්ය වැලමිටියාවේ කුසලධම්ම ස්වාමීන් වහන්සේගේ ශ්‍රී දේහය පිළිබඳ ආදාහන පූජෝත්සවය පූර්ණ රාජ්‍ය අනුග්‍රහය සහිතව අද පස්වරුවේ පැවැත්වීමට නියමිතයි. පෑලියගොඩ විද්‍යාලංකාර මහ පිරිවෙනේ තැන්පත්කර ඇති වැලමිටියාවේ කුසලධම්ම ස්වාමීන් වහන්සේගේ දේහය රැගත් රිය පෙරහැර දහවල් 12.30 ට පිරිවෙනෙන් පිටත්වීමට නියමිතයි. රිය පෙරහැර නුවරපාර , බේස්ලයින්පාර , ඔරුගොඩවත්ත මංසන්ධිය , බන්ධනාගාර මංසන්ධිය, බොරැල්ල හංදිය,හෝටන් වටරවුම, නිදහස් වටරවුම සහ නිදහස් මාවත ඔස්සේ නිදහස් චතුරශ්‍රය දක්වා පැමිණීමට කටයුතු යොදා තිබෙනවා. උන්වහන්සේගේ ශ්‍රී දේහය පිළිබඳ ආදාහන පූජෝත්සවය පූර්ණ රාජ්‍ය අනුග්‍රහය සහිතව අද පස්වරුවේ සිදුකෙරෙන අතර අද දිනය ශෝක දිනයක් ලෙස ද ප්‍රකාශයට පත්කර තිබෙනවා.     ", "URL": "https://www.itnnews.lk/2023/10/05/372957/", "Category": "Breaking News,දේශීය පුවත්", "Parent URL": null}