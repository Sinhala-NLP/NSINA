{"Source": "ITN news", "Timestamp": "ජනවාරි 17, 2022 18:43", "Headline": "ජාතික සත්වෝද්‍යානයට අයත් ආයතන දවස් 03කදී ලක්ෂ 130ක් උපයයි", "News Content": "සෞඛ්‍ය උපදෙස්වලට අනුගත වී පසුගිය කාලයේ සංචාරවලින් ඉවත්වෙලා සිටි ජනතාවට මේ වන විට යම් නිදහසක් ලැබිලා තිබෙනවා. ඒ සමඟම පසුගිය සති අන්තයේ දීර්ඝ නිවාඩුවක් යෙදී තිබීමත් එක්ක බොහෝ සංචාරක ස්ථාන ජනතාවගෙන් පිරී පැවතුනා. මෙලෙස ජනතාව සංචාරය සඳහා එක්වීමත් සමඟ බොහෝ ආයතනවල ආදායම වාර්තාගත ලෙස ඉහළ ගොස් තිබෙනවා.ජාතික සත්වෝද්‍යානයට අයත් ආයතන පසුගිය දින තුන තුළ මිලියන 10.3 ක වාර්තාගත ආදායමක් උපයා තිබෙනවා.ඒ අනුව දෙහිවල සත්වෝද්‍යානය ලැබූ ආදායම මිලියන 3.4ක්. පින්නවල අලි සංරක්ෂණාගාරය ලැබූ ආදායම මිලියන 2.6ක් වන අතර පින්නලවල සත්වෝද්‍යනය ලැබූ ආදායමත් මිලියනය ඉක්මවා ගොස් තිබෙනවා. රිදිගම සෆාරි උද්‍යානය ආරම්භ කළේ 2015 වසරේදීයි. ආරම්භයේ සිට එම උද්‍යානය මෙතෙක් ලැබූ වාර්තාගතම ආදායම පසුගිය දින 3 තුළ උපයා  තිබෙනවා. එම ආදායම ඒ රුපියල් මිලියන 3.2ක්  ඉක්මවා ඇති බවයි සෆාරි උද්‍යාන බලධාරීන් පවසන්නේ. මේ අතර රිදීගම සෆාරි උද්‍යානයේ උපත ලැබූ ඩෝරා නැමති සිංහ පැටවා හෙට සිට මහජන ප්‍රදර්ශනයට එක්කෙරනවා. ", "URL": "https://www.itnnews.lk/2023/10/05/389309/", "Category": "දේශීය පුවත්", "Parent URL": null}