{"Source": "ITN news", "Timestamp": "අගෝස්තු 17, 2022 10:37", "Headline": "බෝට්ටුවෙන් රටින් පනින්න තැත් කළ පුද්ගලයින් 10 දෙනෙකු අත්අඩංගුවට", "News Content": "විදෙස් රටකට සංක්‍රමණය වීමට උත්සාහ දැරූ පුද්ගලයින් දස දෙනෙකු තලෙයිමන්නාරමේදී නාවික හමුදා භාරයට ගෙන තිබෙනවා. තලෙයිමන්නාරම කුරුසපාඩු ප්‍රදේශයට ඔබ්බෙන් වූ මුහුදු ප්‍රදේශයේ සෝදිසි මෙහෙයුමක නිරතව සිටි නාවික හමුදාවට සැකකටයුතු ඩිංගි යාත්‍රාවක් නිරීක්ෂනය වුණා. එය පරීක්ෂා කිරීමේදී නීතිවිරෝධී ලෙස විදෙස් රටකට සංක්‍රමණය වීම සදහා ගමන් කරමින් සිටි පුද්ගලයින් දස දෙනෙකු හදුනා ගැනුනු අතර ඔවුන් නාවික හමුදා භාරයට ගනු ලැබුවා. මෙම පිරිස පේසාලෙයි, ඌරුමලෙයි, කිලිනොච්චිය හා කන්තලේ පදිංචිකරුවන්. ඔවුන් වැඩිදුර විමර්ශන සදහා තලෙයිමන්නාරම පොලිසියට භාරදීමටයි නාවික හමුදාව කටයුතු කළේ. මුහුදු මාර්ග ඔස්සේ විදේශයන්ට පළායාමට උත්සා දරන පිරිස් අත්අඩංගුවට ගැනීම සදහා නාවික හමුදාව විශේෂ මෙහෙයුම් අඛණ්ඩව ක්‍රියාවට නංවා තිබෙනවා. ", "URL": "https://www.itnnews.lk/2023/10/05/429419/", "Category": "Breaking News,දේශීය පුවත්", "Parent URL": null}