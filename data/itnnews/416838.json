{"Source": "ITN news", "Timestamp": "ජූනි 13, 2022 19:31", "Headline": "තරුණයින්ට අගමැතිගෙන් බලාපොරොත්තුවක්", "News Content": "රටේ ආර්ථිකය නගාසිටුවීමේ සැළසුම තුළින් 2048 වසර වන විට සංවර්ධිත ජාතියක් කරා යාමේ ඉලක්ක සපුරාලීමට ක්‍රියාත්මක විය යුතු බව අග්‍රාමාත්‍ය රනිල් වික්‍රමසිංහ මහතා පවසනවා. යූත් ඉන් ගවර්නන්ස් වැඩසටහනට එක්වෙමින් අග්‍රාමාත්‍යවරයා මේ බව ප්‍රකාශ කළා. තරුණ පිරිස් සෘජුවම අග්‍රාමාත්‍යවරයාට ගැටලු මෙන්ම යෝජනා ඉදිරිපත් කිරීමේ යූත් ඉන් ගවර්නන්ස් වැඩසටහන සූම් තාක්කෂණය ඔස්සේ පළමුවරට ඊයේ පැවැත්වුණා. මෙරට සිටින විශ්වවිද්‍යාල සිසුන්මෙන්ම විදෙස්ගතව සිටින ශ්‍රී ලාංකික තරුණ ප්‍රජාව ද එම වැඩසටහනට එක්ව සිටියා. එහිදී අග්‍රාමාත්‍යවරයා පෙන්වා දුන්නේ රටේ පවතින වත්මන් අර්බුද හමුවේ වුවද ඉලක්ක ගත වැඩපිළිවෙළක් ක්‍රියාත්මක කිරීම අත්‍යවශ්‍ය බවයි.     ", "URL": "https://www.itnnews.lk/2023/10/05/416838/", "Category": "දේශීය පුවත්", "Parent URL": null}