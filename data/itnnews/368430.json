{"Source": "ITN news", "Timestamp": "அக்டோபர் 11, 2021 10:29", "Headline": "நேற்றைய தினம் 720 கொவிட் தொற்றாளர்கள் புதிதாக அடையாளம்", "News Content": "நாட்டில் நேற்றைய தினம் 720 கொவிட் தொற்றாளர்கள் புதிதாக அடையாளம் காணப்பட்டனர். இதற்கமைய மொத்த தொற்றாளர்களின் எண்ணிக்கை 5 இலட்சத்து 26 ஆயிரத்து 383 ஆக அதிகரித்துள்ளது. நாளாந்த கொவிட் தொற்றாளர் மற்றும் கொவிட் மரண எண்ணிக்கையில் வீழ்ச்சி ஏற்பட்டுள்ளது. எனினும் கொவிட் பரவல் தொடர்பான அவதான நிலை குறைவடையவில்லையென சுகாதார பிரிவு அறிவித்துள்ளது. வார இறுதி நாட்களில் சுற்றுப்பயணங்களை மேற்கொள்ளல், ஆன்மிக நடவடிக்கைகளுக்கென அதிகளவானோர் ஒன்றுக்கூடுவதை தற்போது அவதானிக்க முடிகிறது. இவ்வாறு செயற்படுவதை தவிர்த்துக்கொள்ளுமாறு சுகாதார பிரிவு பொதுமக்களிடம் வேண்டுகோள் விடுத்துள்ளது. ", "URL": "https://www.itnnews.lk/2023/10/05/368430/", "Category": "Breaking News,அண்மைய செய்திகள்", "Parent URL": null}