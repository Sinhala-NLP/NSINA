{"Source": "ITN news", "Timestamp": "සැප්තැම්බර් 6, 2023 16:09", "Headline": "දුමින්ද නාගමුවට CIDයෙන් කැඳවීමක්", "News Content": "මහජන ආරක්ෂක අමාත්‍ය ටිරාන් අලස් මහතාට අපහාස වන ප්‍රකාශ සමාජ මාධ්‍ය ඔස්සේ නිකුත් කිරීමේ චෝදනාව සම්බන්ධයෙන් අපරාධ පරික්ෂණ දෙපාර්තමේන්තුවට ප්‍රකාශයක් ලබා දෙන ලෙස පෙරටුගාමී සමාජවාදී පක්ෂයේ දේශපාලන මණ්ඩල සභික දුමින්ද නාගමුව මහතාට අධිකරණය නියෝග කළා. ලබන 12 වනදා පෙරවරු 09 ට අපරාධ පරික්ෂණ දෙපාර්තමේන්තුවේ ඩිජිටල් වෝහාරික අංශයට පැමිණ මෙම ප්‍රකාශ ලබා දෙන ලෙසයි කොටුව මහේස්ත්‍රාත් තිළිණ ගමගේ මහතා දුමින්ද නාගමුව මහතාට නියෝග කළේ. නාගමුව මහතා තමන් සම්බන්ධයෙන් අපහාසාත්මක ප්‍රකාශ සිදු කර ඇති බවට අමාත්‍ය ටිරාන් අලස් මහතා කළ පැමිණිල්කට අනුව අපරාධ පරික්ෂණ දෙපාර්තමේන්තුව පරික්ෂණ සිදු කරනවා. ", "URL": "https://www.itnnews.lk/2023/10/05/514015/", "Category": "දේශීය පුවත්", "Parent URL": null}