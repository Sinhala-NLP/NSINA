{"Source": "ITN news", "Timestamp": "ඔක්තෝබර් 19, 2022 16:43", "Headline": "උතුරු කොරියාව කාල තුවක්කු යොදා ගනිමින් යුද අභ්‍යාසයක", "News Content": "උතුරු කොරියාව කාල තුවක්කු යොදා ගනිමින් යුද අභ්‍යාසයක නිරත වී තිබෙනවා. උතුරු කොරියාවේ නැගෙනහිර හා බටහිර වෙරළ කලාපයන් හිදී මෙම යුද අභ්‍යාසය සිදු කර ඇති බවයි දකුණු කොරියා මාධ්‍ය සදහන් කරන්නේ. දකුණු කොරියාවේ යුද අභ්‍යාසයන්ට ප්‍රතිචාරයක් ලෙස මෙය සිදු කර ඇති බව යුද විශ්ලේෂකයින් පවසනවා. යුද අභ්‍යාසය අතරතුර දි කාල තුවක්කු ප්‍රහාර දෙසියපනහක් පමණ සිදු කර ඇති බව ද සඳහන්. එම ප්‍රහාරයන් දකුණු කොරියා මුහුදු කලාපයට පතිත නොවු බව දකුණු කොරියා ආරක්ෂක අංශ පවසනවා. මෙම යුද අභ්‍යාසය දකුණු කොරියාවට අනතුරු ඇගවීමක් ලෙස සිදු කල බවයි උතුරු කොරියා යුද හමුදා මාධ්‍ය ප්‍රකාශකවරයා සදහන් කරන්නේ.   ", "URL": "https://www.itnnews.lk/2023/10/05/441462/", "Category": "Breaking News,ජාත්‍යන්තර පුවත්", "Parent URL": null}