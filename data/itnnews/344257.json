{"Source": "ITN news", "Timestamp": "ජූනි 22, 2021 10:54", "Headline": "ඉන්දියාවේ දිනක් තුළ වැඩිම එන්නත් ලබාදීම ඊයේ", "News Content": "ඊයේ දිනය තුළදී පමණක් ඉන්දියාව කොරෝනාවට එරෙහි එන්නත් මිලියන 8කට අධික සංඛ්‍යාවක් ජනතාවට ලබාදී ඇති බව එරට සෞඛ්‍ය අංශ නිවේදනය කරනවා. ඉන්දියාව එක් දිනක් තුළදී ලබා දුන් වැඩිම එන්නත් සංඛ්‍යාව මෙයයි. ඒ අනුව ගතවූ පැය 24 ට එන්නත් මාත්‍රා  අසූහය ලක්ෂ දහසය දහස් තුන්සිය හැත්තෑ තුනක් ලබා දී ඇති බව ඉන්දීය රජය නිවේදනය කරනවා. මෙය ඉන්දීය ජනතාව ලැබූ ඓතිහාසික ජයග්‍රහණයක් බවයි අග්‍රාමාත්‍ය නරේන්ද්‍ර මෝදි සඳහන් කරන්නේ. කොරෝනා වයිරසය හා සටන් කිරීමේ දී එන්නත්කරණය ප්‍රමුඛතම අවිය වන අතර ඒ වෙනුවෙන් කැපවූ සෞඛ්‍ය කාර්ය මණ්ඩලය ඇතුළු සියලු දෙනාට ඔහු ස්තූතිය පළකර තිබෙනවා. වසංගත තත්ත්වය පාලනය කිරීමට හැකි ඉක්මනින් එරට සියලු ජනතාවට එන්නත ලබාදීම තම රජයේ ඒකානය පරමාර්තය බවයි අග්‍රාමාත්‍යවරයා තවදුරටත් පවසන්නේ.     ", "URL": "https://www.itnnews.lk/2023/10/05/344257/", "Category": "ජාත්‍යන්තර පුවත්", "Parent URL": null}