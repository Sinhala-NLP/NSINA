{"Source": "ITN news", "Timestamp": "ඔක්තෝබර් 18, 2022 17:16", "Headline": "ශ්‍රී ලංකා කණ්ඩායමට ලකුණු 79ක ජයක්", "News Content": "පන්දුවාර විස්සයි විස්ස ලෝක කුසලාන ක්‍රිකට් තරගාවලියේ මූලික වටයේ එක්සත් අරාබි එමීර් රාජ්‍යයට එරෙහිව අද පැවති තරගයෙන් විශිෂ්ඨ ජයක් හිමිකර ගැනීමට ශ්‍රී ලංකා කණ්ඩායම සමත් වුණා. ඒ එක්සත් අරාබි එමීර් කණ්ඩායම ලකුණු 79 කින් පරාජයට පත් කරමින්. ශ්‍රී ලංකා කණ්ඩායම හා එක්සත් අරාබි එමිර් රාජ්‍යය අතර අද පැවති තරගයේදී කාසියේ වාසිය දිනාගත් එක්සත් අරාබි එමිර් රාජ්‍යය පළමුව පන්දුවට පහරදීමට ශ්‍රී ලංකා කණ්ඩායමට ආරාධනා කළා.ඒ අනුව පිටියට පිවිසි ශ්‍රී ලංකා කණ්ඩායම නියමිත පන්දුවාර 20 තුළ කඩුළු 08 ක් දැවී ලකුණු  152 ක් රැස් කළා. පැතුම් නිශ්ශංක පන්දු 60 කදී ලකුණු 74 ක් ලබාගත් අතර ඊට 4 පහර 6 ක් සහ හයේ පහර දෙකක් ඇතුළත්.ධනංජය සිල්වා පන්දු 21 කදී ලකුණු 33 ක් රැස් කළා. ඊට එක් හයේ පහරක් සහ හතරේ පහර තුනක්  ඇතුළත්. පිළිතුරු ඉනිම ක්‍රීඩා කළ එක්සත් අරාබි එමීර් රාජ්‍ය කණ්ඩායම පන්දුව 17 යි එක්පන්දුවකදී ලකුණු 73 කට සීමා කිරීමට ශ්‍රී ලංකා කණ්ඩායම සමත් වුණා. දුෂ්මත්න චමීර ලකුනු 15 කට කඩුළු 03 ක් හා වනිදු හසරංග ලකුණු 08 කට කඩුළු 03 ක් දවාගත්තා. දුෂ්මන්ත චමීර විස්සයි විස්ස   පිටියේ සිය 50 න කඩුල්ල වාර්තා කිරීමට අද දිනයේදී සමත් වුණා.   ", "URL": "https://www.itnnews.lk/2023/10/05/441279/", "Category": "Breaking News,ක්‍රීඩා,නවතම පුවත්", "Parent URL": null}