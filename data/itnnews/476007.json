{"Source": "ITN news", "Timestamp": "අප්‍රේල් 17, 2023 09:28", "Headline": "බලපත්‍ර නොමැතිව ගිනි අවියක් තබා ගත් අයෙක් අත්අඩංගුවට", "News Content": "තිරුක්කෝවිල් පොලිස් වසමේ තංගවේලායුධපුරම් ප්‍රදේශයේ දී සිදු කළ වැටලීමකදී බලපත්‍ර නොමැතිව වෙඩි බෙහෙත් කොටන වර්ගයේ ගිනි අවියක් සන්තකයේ තබා ගෙන සිටි පුද්ගලයෙකු අත්අඩංගුවට ගෙන තිබෙනවා. එමෙන්ම වෙඩි බෙහෙත් කොටන ගිනි අවි සඳහා භාවිතා කරන යකඩ තුවක්කු බට 03ක් ද ඔහු සතුව පවතී බවයි පොලිස් විශේෂ කාර්ය බලකාය සඳහන් කළේ. සැකකරු විනයාගපුරම් 02 ප්‍රදේශයේ පදිංචි වයස අවුරුදු 49ක් වන පුද්ගලයකුවන අතර වැඩිදුර විමර්ශන කටයුතු සඳහා තිරුක්කෝවිල් පොලිස් ස්ථානය වෙත භාර දී තිබෙනවා. ", "URL": "https://www.itnnews.lk/2023/10/05/476007/", "Category": "දේශීය පුවත්", "Parent URL": null}