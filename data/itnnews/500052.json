{"Source": "ITN news", "Timestamp": "ජූලි 15, 2023 11:45", "Headline": "යාල්දේවි උදෑසනින්ම ගමන් අරඹයි", "News Content": "උතුරු දුම්රිය මාර්ගයේ අනුරාධපුරයේ සිට ඕමන්ත දක්වා කොටස නවීකරණයෙන් පසු ප්‍රථම මගී දුම්රිය අද උදෑසන ගල්කිස්ස දුම්රිය ස්ථානයෙන් ගමන් ආරම්භ කළා. ඒ අනුව ගල්කිස්සේ සිට පැමිණි යාල්දේවී සීඝ්‍රග්‍රාමී දුම්රිය අද උදෑසන 5.45ට කොටුව දුම්රිය ස්ථානයේ සිට කන්කසන්තුරය දක්වා නිල වශයෙන් ගමන් ආරම්භ කළා. මෙම වසරේ ජනවාරි මාසයේ සිට උතුරු දුම්රිය මාර්ගයේ අනුරාධපුරයේ සිට  වසා දැමීමට කටයුතු කළා.අනුරාධපුරයේ සිට ඕමන්තය දක්වා ගමන් මාර්ගය දැඩි අබලන් තත්ත්වයේ පැවතීම හේතුවෙන් නඩත්තු කටයුතු සඳහා මෙලෙස වසා දැමුණා. ප්‍රතිසංස්කරණ කටයුතු අවසන් කිරීමෙන් අනතුරුව පසුගිය 13 වනදා සිට පරීක්ෂණ මට්ටමේ දුම්රිය ධාවනය සිදු කෙරුණා. අමාත්‍ය ආචාර්ය බන්දුල ගුණවර්ධන මහතාද ඊට එක්වුණා. ඉන්දීය ණය ආධාර යටතේ නවීකරණ කටයුතු සිදු වුණු අතර මීට වැය වුණු මුදල රුපියල් කෝටි 800ක්.   ", "URL": "https://www.itnnews.lk/2023/10/05/500052/", "Category": "Breaking News,දේශීය පුවත්", "Parent URL": null}