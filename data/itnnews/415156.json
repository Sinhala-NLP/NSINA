{"Source": "ITN news", "Timestamp": "ජූනි 4, 2022 19:35", "Headline": "ඉදිරි ආහාර අර්බුදයට මුහුණදීම සඳහා විහාරස්ථාන ආශ්‍රිතව වගා වැඩසටහන් – මල්වතු මහනායක හිමි", "News Content": "ඉදිරියේදී ඇතිවිය හැකි ආහාර අර්බුදයට මුහුණදීම සඳහා විහාරස්ථාන ආශ්‍රිතව වගා කටයුතු දියත් කර ඇතැයි මල්වතු පාර්ශ්වයේ මහනායක අතිපූජ්‍ය තිබ්බටුවාවේ සුමංගල ස්වාමීන් වහන්සේ ප්‍රකාශ කරනවා. ශ්‍රී ලංකාවේ කෘෂිකර්මාන්තය සුරැකීම සඳහා වූ විශ්වවිද්‍යාල ආචාර්යවරුන්ගේ එකමුතුවේ නියෝජිතයන් මහනායක ස්වාමීන් වහන්සේ බැහැදුටු අවස්ථාවේදී උන්වහන්සේ මේ බව කියා සිටියේ. ශ්‍රී ලංකාවේ කෘෂි කර්මාන්තය පුනර්ජීවනය කිරීම සදහා වූ නිර්දේශ සහිත යෝජනාවලියක් මෙම නියෝජිතයන් මහනායක ස්වාමීන් වහන්සේට භාර දුන්නා. මෙම නියෝජිත පිරිස මල්වතු පාර්ශ්වයේ අනුනායක පූජ්‍ය නියංගොඩ විජිතසිරි ස්වාමීන් වහන්සේ මෙන්ම මල්වතු පාර්ශ්වයේ ලේඛකාධිකාරී පූජ්‍ය පහමුණේ සුමංගල ස්වාමීන් වහන්සේ ද බැහැදැක යෝජනාවලිය ඉදිරිපත් කළා.     ", "URL": "https://www.itnnews.lk/2023/10/05/415156/", "Category": "දේශීය පුවත්", "Parent URL": null}