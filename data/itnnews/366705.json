{"Source": "ITN news", "Timestamp": "ඔක්තෝබර් 4, 2021 12:49", "Headline": "මහරගම අපේක්ෂා රෝහලේ දරුවන්ට එන්නත් ලබාදීම ඇරඹෙයි", "News Content": "මහරගම අපේක්ෂා රෝහලේ නේවාසික ප්‍රතිකාර ලබන දරුවන් සඳහා කොරෝනා මර්දන එන්නත් ලබාදීම අද ආරම්භ කෙරුණා. දෙවන අදියරේ දී රෝහලේ සායනවල ලියාපදිංචි වූ දරුවන් සඳහා එන්නත් ලබාදීමට නියමිතයි.එම එන්නත්කරණ වැඩසටහන භාර විශේෂඥ වෛද්‍ය සමන්මලි ගුණසේකර මහත්මිය අවධාරණය කළේ විශේෂඥ වෛද්‍ය අනුමැතියෙන් පමණක් මෙම එන්නත ලබා දෙන බැවින් මේ සම්බන්ධයෙන් දෙමව්පියන් කිසිඳු බියක් ඇති කර ගත යුතු නැති බවයි. මේ අතර  වයස අවුරුදු 15 ත් 19 ත් අතර දරුවන් සඳහා එන්නත්කරණය මේ සතියේ ආරම්භ කිරීම සඳහා ජනාධිපතිතුමා උපදෙස් දෙනු ඇති බවට යුද හමුදාපති ජෙනරාල් ශවේන්ද්‍ර සිල්වා මහතා පවසනවා.         ", "URL": "https://www.itnnews.lk/2023/10/05/366705/", "Category": "දේශීය පුවත්", "Parent URL": null}