{"Source": "ITN news", "Timestamp": "ඔක්තෝබර් 31, 2021 09:30", "Headline": "සුඩානයේ විරෝධතාවලට ආරක්ෂක අංශ එල්ලකළ ප්‍රහාර වලින් තිදෙනෙකු ජීවිතක්ෂයට", "News Content": "සුඩානයේ පවතින විරෝධතාවලට ආරක්ෂක අංශ එල්ලකළ කදුලුගෑස් සහ රබර් උණ්ඩ ප්‍රහාර වලින් පුද්ගලයින් තුන්දෙනෙකු ජීවිතක්ෂයට පත්ව තිබෙනවා. සුඩානයේ බලයෙන් පහකළ අගමැති අබ්දුල්ලා හම්ඩොක් නැවතත් බලයේ පිහිටුවන ලෙස ඉල්ලමිනුයි මෙම විරෝධතා පැවැත්වෙන්නේ. සුඩාන අගනුවර වන කටෝම් සහ නගර රැසක මෙම උද්ඝෝෂණ සංවිධානකර තිබෙනවා. සුඩාන අගනුවර පවතින උද්ඝෝෂණ වලදී ආරක්ෂක අංශ එල්ලකළ ප්‍රහාරවලින් පුද්ගලයින් සිය දෙනෙකු පමණ තුවාල ලබා තිබෙනවා. පසුගිය සතියේ දී ආරම්භ වූ උද්ඝෝෂණවලින් මේ වනවිට  පුද්ගලයින් දස දෙනෙකු පමණ ජීවිතක්ෂයට පත්ව තිබෙනවා.     ", "URL": "https://www.itnnews.lk/2023/10/05/372950/", "Category": "ජාත්‍යන්තර පුවත්", "Parent URL": null}