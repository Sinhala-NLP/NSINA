{"Source": "ITN news", "Timestamp": "නොවැම්බර් 22, 2022 08:54", "Headline": "අයවැය දෙවන වර කියවීමේ ඡන්ද විමසීම අද", "News Content": "2023 අය වැය දෙවන වර කියවීමේ ඡන්ද විමසීම අද පැවැත්වීමට නියමිතයි. ලබන වසර සදහා වන අය වැය මුදල් අමාත්‍යවරයා ලෙස ජනාධිපති රනිල් වික්‍රමසිංහ මහතා පසුගිය 14 වනදා පාර්ලිමේන්තුවට ඉදිරිපත් කරනු ලැබුවා. ඒ අනුව අය වැය දෙවන වර කියවීමේ විවාදය ආරම්භ වූයේ පසුගිය 15 වනදායි. එය අද 7 වන දිනටත්  පැවැත්වෙන අතර  විවාදයෙන් අනතුරුව පස්වරු 5 ට පමණ ඡන්ද විමසීම පැවැත්වෙනු ඇත. අය වැය කාරක සභා අවස්ථා විවාදය හෙට ආරම්භ වන අතර එය දෙසැම්බර් 8 වනදා දක්වා පැවැත්වීමට නියමිත බවයි පාර්ලිමේන්තු වාර්තා සදහන් කළේ.     ", "URL": "https://www.itnnews.lk/2023/10/05/446965/", "Category": "දේශීය පුවත්", "Parent URL": null}