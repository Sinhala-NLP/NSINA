{"Source": "ITN news", "Timestamp": "ජූලි 28, 2021 17:35", "Headline": "CIDයට පැය 5ක් ප්‍රකාශ ලබාදී හරීන් ප්‍රනාන්දු පිටව යයි", "News Content": "පාර්ලිමේන්තු මන්ත්‍රී හරීන් ප්‍රනාන්දු මහත්මයාගෙන් අපරාධ පරීක්ෂණ දෙපාර්තමේන්තුව අද පැය පහක කාලයක් ප්‍රශ්න කළා. පාස්කු ප්‍රහාරයට අදාළවයි මේ විදියට ප්‍රශ්න කරන්න කටයුතු කළේ. ප්‍රකාශයක් ලබා ගැනීම සදහා අපරාධ පරීක්ෂණ දෙපාර්තමේන්තුව හමුවට පැමිණෙන ලෙසට හරීන් ප්‍රනාන්දු මහතාට දැනුම් දී තිබුණා. ඒ අනුව උදෑසන දහයට පමණ ඒ මහතා අපරාධ පරීක්ෂණ දෙපාර්තමේන්තුව වෙත පැමිණියා. පාස්කු ප්‍රහාරයෙන් පසුව මාධ්‍ය හමුවකදී ඔහු කළ ප්‍රකාශයක් සම්බන්ධයෙන් අපරාධ පරීක්ෂණ දෙපාර්තමේන්තුව දීර්ඝ ලෙස කරුණු විමසා ඇති බවයි වාර්තා වුණේ. පැය පහක් පුරා ඒ මහතාගෙන් ප්‍රකාශ ලබා ගෙන තිබෙනවා. අපරාධ පරික්ෂණ දෙපාර්තමේන්තුව හමුවේ පෙනී සිටීමෙන් පසු මාධ්‍ය වෙත අදහස් දැක් වූ හරීන් ප්‍රනාන්දු මහතා කියා සිටියේ පාස්කු කොමිසම විසින් ප්‍රශ්න කර තිබියදීත් කිසිදු පදනමක් නොමැතිව අද දිනයේත් තමාගෙන් ප්‍රකාශ ලබාගත් බවයි. ", "URL": "https://www.itnnews.lk/2023/10/05/352467/", "Category": "දේශීය පුවත්", "Parent URL": null}