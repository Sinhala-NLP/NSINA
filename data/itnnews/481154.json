{"Source": "ITN news", "Timestamp": "මැයි 7, 2023 11:36", "Headline": "පොළොන්නරු මහ රෝහලේ ඔක්සිජන් සිලින්ඩර සොරකමට සම්බන්ධ තවත් 05ක් අත්අඩංගුවට", "News Content": "පොළොන්නරු මහ රෝහලේ ඔක්සිජන් සිලින්ඩර සොරකමක් සම්බන්ධයෙන් සෞඛ්‍ය කාර්ය සහයෙකයෙකු ඇතුළු 6 දෙනෙකු අත්අඩංගුවට ගෙන තිබෙනවා. පොලොන්නරුව මහරෝහලේ ඔක්සිජන් සිලින්ඩර හා හිස් සිලින්ඩර 80ක් සොරකම් කර පිට පළාත්වලට විකුණා තිබෙනවා. මේ සම්බන්ධයෙන් කළ විමර්ෂණ වලදී එම රෝහලේ ඔක්සිජන් සැපයුම් අංශයේ සෞඛ්‍ය කාර්ය සහයකයා ඇතුළු 6 දෙනෙකු පොලොන්නරුව අපරාධ විමර්ෂණ අංශය මගින් අත්අඩංගුවට ගනු ලැබුවා. සිලින්ඩර ප්‍රවාහනයට යොදා ගත් ලොරි රථයක් ද පොලිස් භාරයට ගෙන තිබෙනවා. ප්‍රධාන සැකකරු පොලොන්නරුව පලුගස්දමන ප්‍රදේශයේ පදිංචිකරුවෙක්. සෙසු සැකකරුවන් හෙයියන්තුඩුව හා රාජගිරිය ප්‍ර දේශවල පදිංචිකරුවන් බව පොලිසිය පවසනවා. පොලොන්නරුව මහරෝහලේ නියෝජ්‍ය අධ්‍යක්ෂවරයා ඔක්සිජන් සිලින්ඩර 208ක් අතුරුදන්ව ඇති බවට කළ පැමිණිල්ලකට අනුවයි පොලිසිය ඒ සම්බන්ධයෙන් පුළුවල් විමර්ෂණ ආරම්භ කළේ. එහිදී අනාවරණය වුයේ ඔක්සිජන් සැපයුම් අංශයේ සෞඛ්‍ය කාර්ය සහයකයා එක් ඔක්සිජන් සිලින්ඩරයක් රුපියල් 30000ත් , 4000ත් මුදල්කට ජාවාරමට සම්බන්ධ සැකකරුවන්ට අලෙවි කළ ඇති බවයි. සිද්ධිය සම්බන්ධයෙන් අංශ කිහිපයක් ඔස්සේ වැඩිදුර විමර්ෂණ ක්‍රියාත්මකයි.       ", "URL": "https://www.itnnews.lk/2023/10/05/481154/", "Category": "Breaking News,දේශීය පුවත්", "Parent URL": null}