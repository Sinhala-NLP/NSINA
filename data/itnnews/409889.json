{"Source": "ITN news", "Timestamp": "මැයි 5, 2022 13:27", "Headline": "අන්තරේ විරෝධතා පාගමන පස්වරුවේ", "News Content": "ගාලුමුවදොර විරෝධතාව 27 වන දිනටත් ක්‍රියාත්මක වෙද්දි අරලිය ගහ මන්දිරය ඉදිරිපිට විරෝධතාවද තවදුරටත් පැවැත්වෙනවා. මේ අතර අන්තර් විශ්වවිද්‍යාලයීය ශිෂ්‍ය බල මණ්ඩලය පවත්වන විරෝධතා පාගමන අද දහවල් ශ්‍රී ජයවර්ධනපුර විශ්වවිද්‍යාලය ඉදිරිපිටින් ආරම්භ වීමට නියමිතයි. ගාලුමුවදොර ජනාධිපති ලේකම් කාර්යාලය ඉදිරිපිට ආරම්භ කළ විරෝධතාව අද 27 වන දිනටත් පැවැත්වෙනවා . ජනාධිපති ලේඛම් කාර්යාලය ඉදිරිපිට  වේදිකාවක් ඉදි කර  විරෝධතා පවත්වන පිණිස  ඒ අවටද කූඩාරම් කිහිපයක් ද ඉදි කිරිමටයි කටයුතු කර ඇත්තේ. මේ අතර අරලිය ගහ මන්දිරය ඉදිරිපිට  විරෝධතාවයේ නිරත පිරිස් ප්‍රධන පිවිසුම අතර ඉදි කර තිබු අට්ටාල ඊයේ ඉවත් කරනු ලැබුවා. ඔවුන් ගාලු පාර අනෙක් පස පදික වේදිකාවේ සිට තවදුරටත් විරෝධතා පවත් වනවා. එම විරෝධතා අද පැවැත්වෙන්නේ 11 වන දිනටයි. පාර්ලිමේන්තුව පැවැත්වෙන අද හා හෙට දෙදින තුළ පාර්ලිමේන්තු මාර්ගය වසා තැබෙන බව පොලිස් මුලස්ථානය සඳහන් කළා.පොල්දුව මංසන්ධිය සිට ජයන්තිපුර මංසන්ධිය දක්වාත්  ජයන්තිපුර මංසන්ධියේ සිට කියංහැම් මංසන්ධිය දක්වාත් මාර්ගය මෙසේ වසා තැබෙනවා. එම කාලය තුළ පාර්ලිමේන්තු මාර්ගයට පිවිසෙන අතුරු මාර්ගද වසා තැබෙන අතර විකල්ප මාර්ග  නොමැති එම සීමාවේ පදංචිකරුවන්ට තම අනන්‍යතාව තහවුරු කර ගමන් කිරිමට හැකියාව පවතින බවයි පොලිසිය දැනුම් දෙන්නේ.   ", "URL": "https://www.itnnews.lk/2023/10/05/409889/", "Category": "දේශීය පුවත්", "Parent URL": null}