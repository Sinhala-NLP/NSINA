{"Source": "ITN news", "Timestamp": "මාර්තු 26, 2022 16:56", "Headline": "ස්ටීවන් ස්මිත්ට පාකිස්තානයට එරෙහි එක්දින ක්‍රිකට් තරගාවලිය අහිමි වෙයි", "News Content": "ඔස්ට්‍රේලියාවේ සුපිරි පිතිකරු ස්ටීවන් ස්මිත්ට පාකිස්ථානය සමඟ පැවැත්වෙන එක්දින ක්‍රිකට් තරගාවලියට සහභාගීවීමේ අවස්ථාව අහිමිවී තිබෙනවා. ඔහුගේ වැලමිටේ හටගෙන ඇති ආබාධයක් හේතුවෙන් ස්ටීවන් ස්මිත් මෙලෙස පාකිස්ථානයට එරෙහි එක්දින තරගාවලියෙන් ඉවත් කර තිබෙනවා. ස්ටීවන් ස්මිත් ක්‍රීඩා නොකළ ද ඔස්ට්‍රේලියානු පිතිකරණ ලැයිස්තුව ශක්තිමත්ව පවතින බැවින් ඔහු වෙනුවට දග පන්දු යවන්නෙකු කණ්ඩායමට ආදේශ කිරීමටයි ඔස්ට්‍රේලියා ක්‍රිකට් බලධාරීන් පියවර ගෙන තිබෙන්නේ. එමෙන්ම එක්දින තරගාවලියට ක්‍රීඩා නොකරන පැට් කමින්ස්, ජෝස් හේසල්වුඩ්, මිචෙල් ස්ටාක් සහ ඩේවිඩ් වෝනර් සමග ස්ටීවන් ස්මිත් ද පාකිස්ථානයෙන් පිටත්ව යාමට සූදානමින් සිටිනවා.           ", "URL": "https://www.itnnews.lk/2023/10/05/404077/", "Category": "ක්‍රීඩා", "Parent URL": null}