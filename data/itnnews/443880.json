{"Source": "ITN news", "Timestamp": "නොවැම්බර් 3, 2022 09:07", "Headline": "විදේශයක සිට මෙරටට ගෙන්වා තිබූ මත්ද්‍රව්‍ය තොගයක් රේගු නිලධාරීන් භාරයට", "News Content": "තැපැල් මගින් විදේශයක සිට මෙරටට ගෙන්වා තිබූ මත්ද්‍රව්‍ය තොගයක් ශ්‍රී ලංකා රේගුවේ තැපැල් තක්සේරු අංශයට අනුයුක්ත රේගු නිලධාරීන් භාරයට ගැනීමට හැකි වී තිබෙනවා. ජර්මනියේ සිට අංගොඩ ප්‍රදේශයේ පුද්ගලයෙකු වෙතයි එම මත්ද්‍රව්‍ය තොගය එවා තිබුණේ. තැපැල් මගින් මෙරටට එවනු ලබන පාර්සල් පරීක්ෂා කිරීමේ රාජකාරියේ නියැලෙමින් සිටි සහකාර රේගු නිලධාරියාට ඇති වූ සැකයක් මත මෙම පාර්සලය පරීක්ෂා කර තිබෙනවා. කාඩ්බෝඩ්වලින් සාදන ලද පෙට්ටියකින් සමන්විත වූ එය පරීක්ෂා කිරීමේදී මෙතෆෙටමින් නැමති මත්ද්‍රව්‍ය ඉතා සූක්ෂම ලෙස එහි අසුරා තිබුණා. එහි බර ග්‍රෑම් දෙදහස් තුන්සිය අසූ හතක්. මත්පෙති හාරදහස් නවසිය පනස් හයක් එහි තිබූ බවයි රේගු නිලධාරීන් පවසන්නේ.     ", "URL": "https://www.itnnews.lk/2023/10/05/443880/", "Category": "දේශීය පුවත්", "Parent URL": null}