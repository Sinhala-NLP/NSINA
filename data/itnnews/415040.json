{"Source": "ITN news", "Timestamp": "ජූනි 4, 2022 09:43", "Headline": "චීනය පරිත්‍යාග කළ ඩොලර් මිලියන 28 ක ඖෂධ සහ උපකරණ දිවයිනට", "News Content": "චීන රජය පරිත්‍යාග කළ අත්‍යවශ්‍ය ඖෂධ හා සෞඛ්‍ය උපකරණ තොගයක් දිවයිනට අද රැගෙන ආවා. අත්‍යවශ්‍ය ඖෂධ 14ක් ඇතුළු ඇමෙරිකා ඩොලර් මිලියන 28 ක් වටිනා මෙම සෞඛ්‍ය ආධාර තොගය කටුනායක බණ්ඩාරනායක ජාත්‍යන්තර ගුවන්තොටුපොළෙන් මෙරටට රැගෙන ඒම සිදුවුණා. ඖෂධ තොගය භාර ගැනීමේ අවස්ථාවට සෞඛ්‍ය අමාත්‍ය කෙහෙළිය රඹුක්වැල්ල,  ශ්‍රී ලංකාවේ චීන තානාපතිවරයා ඇතුළු පිරිසක් සහභාගී වුණා. චීන රජය මෙන්ම එරට බෞද්ධ සමිති සංවිධානය ඇතුළු ප්‍රජා සංවිධාන මෙම ඖෂධ හා උපකරණ පරිත්‍යාග කර තිබෙනවා. විවිධ රටවල් මේ වන විට ශ්‍රී ලංකාවට සෞඛ්‍ය ආධාර ලබා දීමට ඉදිරිපත්ව ඇති බවයි අමාත්‍ය කෙහළිය රඹුක්වැල්ල මහතා මෙහිදී ප්‍රකාශ කළේ.       ", "URL": "https://www.itnnews.lk/2023/10/05/415040/", "Category": "Breaking News,දේශීය පුවත්", "Parent URL": null}