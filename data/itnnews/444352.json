{"Source": "ITN news", "Timestamp": "නොවැම්බර් 5, 2022 18:55", "Headline": "අරගලය නිසා ශ්‍රී ලංකාව පිළිබඳ ලොවපුරා ඇති වූ සෘණාත්මක ආකල්පය වෙනස් කළ යුතුයි", "News Content": "අරගලය හේතුවෙන් ශ්‍රී ලංකාව පිළිබද ලොවපුරා ඇති වූ සෘණාත්මක ආකල්පය වෙනස් කිරීමට ක්‍රියා කළ යුතු බව රාජ්‍ය අමාත්‍ය තාරක බාලසූරිය මහතා පවසනවා. එහිදී ශ්‍රි ලංකාව සමග සිටින පාර්ශ්වයන්ගේ සහාය ලබා ගත යුතු බවයි කැනඩා ශ්‍රීලංකා ව්‍යාපාරික සමුළුව සමග සාකච්ඡාවකට එක්වෙමින් රාජ්‍ය අමාත්‍යවරයා කියා සිටියේ. ශ්‍රී ලාංකික සම්භවයක් සහිත කැනේඩියානු ව්‍යාපාරිකයින් 17 දෙනෙකු සහ කැනේඩියානු පාර්ලිමේන්තු මන්ත්‍රිවරයෙකු මෙසේ ශ්‍රීලංකවට පැමිණ රාජ්‍ය අමාත්‍යවරයා සමග සාකච්ඡා කළා. මෙරට ආයෝජන අවස්ථා පුළුල් කිරීම සදහායි මෙම පිරිස පැමිණ තිබෙන්නේ. නව ආයෝජන සිදුකිරීම සදහා මෙම පිරිසට අවශ්‍ය පහසුකම් ලබා දෙන බවද තාරක බාලසූරිය මහතා මෙහිදී කියා සිටියා.     ", "URL": "https://www.itnnews.lk/2023/10/05/444352/", "Category": "දේශීය පුවත්", "Parent URL": null}