{"Source": "ITN news", "Timestamp": "නොවැම්බර් 3, 2022 21:30", "Headline": "පොළොන්නරුව දිස්ත්‍රික්කයේ හෙක්ටාර් 73000ක වී වගා කිරීමට කටයුතු සූදානම්", "News Content": "2023 මහ කන්නයේ පොළොන්නරුව දිස්ත්‍රික්කයේ හෙක්ටාර් හැත්තෑ තුන්දහසක වී වගා කිරීමට කටයුතු යොදා තිබෙනවා. පොළොන්නරුව දිස්ත්‍රික්කයේ ප්‍රධාන වැව් හතරක හා මහවැලි ජලාශවලින් පෝෂණය වන හෙක්ටාර හැත්තෑ තුන්දහසක භූමියක වී වගා කිරීමටයි කටයුතු යොදා ඇත්තේ. මෙම භූමිවල සී සෑමේ කටයුතු මේ වනවිට ආරම්භ කර තිබෙනවා. ඒ සදහා අවශ්‍ය ඩීසල් ලීටර් ලක්ෂ 42 න් අඩක් මේ වනවිට ලබා දී ඇති බවයි දිස්ත්‍රික් ලේකම් ඩබ්ලිව් ඒ ධර්මසිරි මහතා පවසන්නේ. ඉතිරි ඩීසල් තොගයද ඉදිරි සති දෙක තුළ ලබා දීමට අවශ්‍ය පියවර ගන්නා බව දිස්ත්‍රික් ලේකම්වරයා පවසනවා. ආර්ථික ගැටලු පැවතියද ගොවියාට මුල් තැන දී රජය කටයුතු කිරීම පිළිබද පොළොන්නරුවේ ගොවි ජනතාව සිය ප්‍රසාදය පළ කර සිටිනවා.     ", "URL": "https://www.itnnews.lk/2023/10/05/444034/", "Category": "දේශීය පුවත්", "Parent URL": null}