{"Source": "ITN news", "Timestamp": "අගෝස්තු 3, 2023 13:16", "Headline": "කාම්බෝජයේ දී සොරකම් කරන ලද කෞතුක වස්තු රැසක් ඕස්ට්‍රේලියාව නැවත භාර දෙයි", "News Content": "කාම්බෝජයේ දී සොරකම් කරන ලද කෞතුක වස්තු රැසක් ඕස්ට්‍රේලියාව නැවත භාර දී තිබෙනවා. ඕස්ට්‍රේලියානු ජාතික කෞතුකාගාරය විසින් කාම්බෝජයට භාරදුන් කෞතුක වස්තු 9වන හා 10වන සියවස් වලට අයත් ඒවායි. ලෝකඩ මූර්ති 3ක් ද ඒ අතර වනවා. වසර 10ක් පුරා සිදුකරන ලද අධ්‍යයනයකින් පසුවයි මෙම භාරදීම සිදුකර ඇත්තේ. මේ වන විට ලොවපුරා බලවත් රාජ්‍යයන් පැහැරගත් කෞතුක වස්තු නැවත මුල්රටවලට භාරදීම සිදුවනවා. වියට්නාම හා කාම්බෝජය යන රටවල පැවති චම්පා රාජධානි සමයේ දී මෙම ලෝකඩ මූර්ති නිර්මාණය කර ඇති බවට සැලකෙනවා. ඕස්ට්‍රේලියා කෞතුකාගාරයට අදාළ මූර්ති ලැබී ඇත්තේ කෞතුක වස්තු ජාවාරම්කැරුවෙක් වන ඩග්ලස් ලැච්ෆෝර්ඩ්ගෙන්. ඔහුගෙන් ඇමෙරිකා ඩොලර් මිලියන 2.3කටයි ඒවා මිල දී ගෙන ඇත්තේ.             ", "URL": "https://www.itnnews.lk/2023/10/05/505090/", "Category": "Breaking News,ජාත්‍යන්තර පුවත්", "Parent URL": null}