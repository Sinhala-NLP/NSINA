{"Source": "ITN news", "Timestamp": "සැප්තැම්බර් 11, 2023 11:46", "Headline": "නැවුම් එළකිරි නිවසටම ලබාදීමේ වැඩසටහන ඇරඹේ", "News Content": "නැවුම් පිරිසිදු එළකිරි නිවසටම ලබාදීමේ වැඩසටහන ආරම්භ වුණා. පළමු අදියර ක්‍රියාත්මක වන්නේ කොළඹ හා තදාසන්න ප්‍රදේශවල නිවාස සංකීර්ණ කේන්ද්‍ර කර ගනිමින්. ගෙයින් ගෙට පෝෂණයෙන් සපිරි ගුණාත්මක නැවුම් එළකිරි ලබාදීම ජාතික පශු සම්පත් සංවර්ධන මණ්ඩලයේ අරමුණයි. ඒ අනුව උදෑසන 6 සිට රාත්‍රී 10 දක්වා නිවාස සංකීර්ණවල කිරි බෙදාහැරීම සිදුවනවා. මෙම ව්‍යාපෘතියේ දෙවන අදියර සෙසු ප්‍රදේශ ද ආවරණය කරමින් ක්‍රියාත්මක කිරීමටයි සැළසුම්කර ඇත්තේ. නැවුම් එළකිරි නිවෙස් වෙත බෙදාහැරීමේ වැඩපිළිවෙළ සංකේතාත්මකව ආරම්භ කෙරුණේ අමාත්‍ය මහින්ද අමරවීර මහතාගේ ප්‍රධානත්වයෙන්. පශු සම්පත් සංවර්ධන මණ්ඩලයේ සභාපති මහාචාර්ය එච් ඩබ්ලිව් සිරිල් මහතා ඇතුළු පිරිසක් මෙම අවස්ථාවට එක්ව සිටියා.     ", "URL": "https://www.itnnews.lk/2023/10/05/515148/", "Category": "දේශීය පුවත්", "Parent URL": null}