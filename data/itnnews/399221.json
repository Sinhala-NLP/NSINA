{"Source": "ITN news", "Timestamp": "மார்ச் 3, 2022 12:17", "Headline": "கச்சத்தீவு புனித அந்தோனியர் தேவாலய வருடாந்த கொடியேற்ற திருவிழா எதிர்வரும் 11 மற்றும் 12ம் திகதிகளில்..", "News Content": "கச்சத்தீவு புனித அந்தோனியர் தேவாலயத்தின் வருடாந்த கொடியேற்ற திருவிழா எதிர்வரும் 11ம் மற்றும் 12ம் திகதிகளில் நடைபெறவுள்ளது. திருவிழாவில் பெருந்திரளானோர் கடந்த காலங்களில் பங்கேற்ற நிலையில், கொரோனா வைரஸ் பரவல் காரணமாக மட்டுப்படுத்தப்பட்;டது. இம்முறை திருவிழாவின் போது இலங்கையிலிருந்து 50 பேருக்கும், இந்தியாவிலிருந்து 50 பேருக்கும் மாத்திரமே கலந்துகொள்வதற்கான அனுமதி வழங்கப்படவுள்ளதாக தகவல்கள் வெளியாகியுள்ளன. இந்தியாவிலிருந்து வருகை தரும் தரப்பினர் 3 படகுகளில் வருகை தருவார்கள் எனவும், 11ம் திகதி இராமேஷ்வரம் துறைமுகத்திலிருந்து அவர்களின் பயணம் ஆரம்பிக்கப்படுமெனவும், அனுமதி வழங்கப்பட்டவர்கள் மாத்திரமே பயணிக்க வேண்டுமெனவும் இந்திய அதிகாரிகள் வலியுறுத்தியுள்ளனர். இந்நிலையில் வழமைப்போன்று கடற்படையினரின் ஒத்துழைப்புடன் உரிய சுகாதார வழிமுறைகள் பின்பற்றப்பட்டு கச்சத்தீவு அந்தோனியார் திருவிழாவை நடத்துவதற்கான ஏற்பாடுகள் முன்னெடுக்கப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/399221/", "Category": "Breaking News,அண்மைய செய்திகள்,தேசிய செய்திகள்,பன்முகம்", "Parent URL": null}