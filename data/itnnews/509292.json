{"Source": "ITN news", "Timestamp": "අගෝස්තු 19, 2023 12:49", "Headline": "ආසියානු කුසලාන ක්‍රිකට් තරඟාවලියේ තරඟ 3ක් නොමිලේ නරඹන්න ඔබටත් අවස්ථාවක්", "News Content": "ලබන 30 වන දා ආරම්භ වීමට නියමිත ආසියානු කුසලාන ක්‍රිකට් තරඟාවලියේ ශ්‍රී ලංකාව සහ බංග්ලාදේශය අතර පල්ලෙකැලේ පැවැත්වීමට නියමිත තරඟයේ සියලු ප්‍රවේශපත් පැය විසි හතරක් ගතවීමට පෙර අලෙවි වී තිබෙනවා. එම තරඟාවලියේ ප්‍රවේශ පත්‍ර ඊයේ  මාර්ගගත ක්‍රමයටයි අලෙවිය ආරම්භ වුණේ. ඒ අනුව ශ්‍රී ලංකාව සහ බංග්ලාදේශය අතර තරඟය මේ මස 31 වනදා පැවැත්වෙනු ඇත. එමෙන්ම පල්ලෙකැලේ ක්‍රිකට් ක්‍රීඩාංගණයේ පැවැත්වීමට නියමිත ඉන්දු – පාකිස්ථාන තරඟය සහ ඉන්දු – නේපාල තරඟාවලියේ ප්‍රවේශපත්වලින් වැඩි කොටසක් ද අලෙවි වී ඇති බව සඳහන් වනවා.. කෙසේ වෙතත්, අනිද්දා සහ ලබන 24 වනදා සූරියවැව සහ කොළඹ ආර්. ප්‍රේමදාස ක්‍රීඩාංගණවල පැවැත්වීමට නියමිත ඇෆ්ගනිස්ථානය සහ පාකිස්ථානය අතර එක්දින තරඟ තුන නොමිලේ නැරඹීමට ප්‍රේක්ෂකයින්ට අවස්ථාව හිමි වනවා. ", "URL": "https://www.itnnews.lk/2023/10/05/509292/", "Category": "ක්‍රිකට්,ක්‍රීඩා", "Parent URL": null}