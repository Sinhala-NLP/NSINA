{"Source": "ITN news", "Timestamp": "ජූනි 14, 2021 12:17", "Headline": "ඉපැරණි වී වර්ග වගා කිරීමේ ආදර්ශ ගොවිපොළක් මැදමුලනෙන් ඇරඹෙයි", "News Content": "කාබනික පොහොර වැඩසටහන සාර්ථක කර ගැනීම සදහා මුළුරටම අත්වැල් බැදගෙන එක්විය යුතු බව උතුරු මැද පළාත් ආණ්ඩුකාර මහීපාල හේරත් මහතා පවසනවා. ස්වාධීන රූපවාහිනියේ හත්වෙනි පැය වැඩසටහනට එක්වෙමිනුයි ඒ මහතා මේ බව කියාසිටියේ. දේශීය කාබනික පොහොර යොදා ඉපැරණි වී වර්ග වගා කිරීමේ ආදර්ශ ගොවිපොළක් වීරකැටිය මැදමුලන ප්‍රදේශයේදී ආරම්භ කෙරුණා. ඒ අමාත්‍ය චමල් රාජපක්‍ෂ මහතාගේ ප්‍රධානත්වයෙන්. දේශීය පොහොර මෙන්ම ස්වාභාවික වල් නාශක ද යොදා ගනිමින් මෙම වී වගාව සිදු කිරීමට නියමිතයි. ගෝනබරු, පච්චපෙරුමාල්, සුදුහීනටි ආදී සහල් වර්ග එහි වගා කෙරෙනවා. අස්වැන්න ගොවීන් අතරේ බෙදා දීමේ වැඩපිළිවෙළක් ද සැලසුම් කර ඇති බවයි අප වාර්තාකරුවන් සදහන් කළේ. නුවරඑළිය දිස්ත්‍රික්කයේ වගාවන් සදහා අත්‍යවශ්‍ය වන රසායනික පොහොර ලබා දීමට රජය පියවර ගෙන තිබෙනවා. දිස්ත්‍රික්කයේ ගොවීන් සදහා පොහොර මෙට්‍රික් ටොන් 4600 ක් ලබා දී ඇති බවයි අමාත්‍ය සී බී රත්නායක මහතා පැවසුවේ.     ", "URL": "https://www.itnnews.lk/2023/10/05/342617/", "Category": "දේශීය පුවත්", "Parent URL": null}