{"Source": "ITN news", "Timestamp": "ජනවාරි 25, 2022 15:55", "Headline": "තරප්පනය පණ්ඩිත් රඹෑව ගම්මානයේ කුඹල් කර්මාන්තයේ නිරත පිරිස් සඳහා මැටි ඇඹුරුම් යන්ත‍්‍ර", "News Content": "තරප්පනය පණ්ඩිත් රඹෑව ගම්මානයේ කුඹල් කර්මාන්තයේ නිරත පිරිස් සදහා නවීන මැටි ඇඹුරුම් යන්ත්‍ර ලබාදීම උතුරුමැද පළාත් ආණ්ඩුකාර මහීපාල හේරත් මහතාගේ ප්‍රධානත්වයෙන් සිදු කෙරුණා. වසර ගණනාවක් පුරා පාරම්පරිකව මැටි කර්මාන්තයේ නිරත වන පණ්ඩිත රඹෑව ප්‍රදේශයේ ජනතාව මැටි සකස් කිරීම මෙතෙක් කළේ අත්වලින්. එම කර්මාන්තය නඟා සිටුවීම සදහා මැටි කර්මාන්තයේ නිරතවූවන්ට නවින උපකරණ ලබාදීමට කටයුතු කෙරෙනවා. ඒ අනුව මැටි ඇඹුරුම් යන්ත්‍ර 41 ක් ලබාදීමට උතුරු මැද පළාත් කර්මාන්ත අමාත්‍යාංශය පියවර ගත්තා. තම ජීවනෝපායන් සාර්ථකව සිදු කිරීමට මෙය මහත් පහසුවක් බවයි එම කර්මාන්තයේ නිරතවූවන් ප්‍රකාශ කළේ.         ", "URL": "https://www.itnnews.lk/2023/10/05/391264/", "Category": "දේශීය පුවත්", "Parent URL": null}