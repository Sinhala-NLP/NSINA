{"Source": "ITN news", "Timestamp": "සැප්තැම්බර් 2, 2023 12:08", "Headline": "වියළි කාලගුණයත් සමඟ වන අලි ගැටලුව තවත් උග්‍ර වෙයි", "News Content": "වියළි කාලගුණයත් සමඟ ආහාර හා ජලය සොයා ගම්වදින වන අලින් පිරිස ඉහළ යමින් පවතිනවා. පොළොන්නරුව දිස්ත්‍රික්කයේ ද මෙම තත්ත්වය ඉහළ ගොස් ඇති බවයි අප වාර්තාකරුවන් පවසන්නේ. මැදිරිගිරිය ජයසිරිගම ගම්මානයට ඇතුළු වූ වන අලින් එම ගම්මානයේ භෝග වගා රැසකට හානි සිදුකළා. ජයසිරිගම ගම්මානයේ ආබාධ සහිත පුද්ගලයෙකු ජීවත්වන නිවසකට ද මෙම අලින් පහර දීමෙන් බරපතල හානි සිදුවුණා. සෝමාවතිය රක්ෂිතයේ සිට ගම්වැදුණු වන අලින් මෙසේ තම දේපළ විනාශ කරන බවයි ප්‍රදේශවාසීන් කියා සිටින්නේ. වන අලින්ගෙන් කුඹුරු ආරක්ෂාකර ගැනීම සඳහා පැල්රකිමින් සිටියදී මාස 6කට පමණ පෙර ඔහුගේ පැළට ගිනි ඇවිලීමෙන් ආබාධිත ත්ත්ත්වයට පත්වුණා. ඒත් සමඟ එම පවුල දැඩි ලෙස අසරණ වී ඇති බවයි ප්‍රදේශවාසීන් පවසන්නේ.     ", "URL": "https://www.itnnews.lk/2023/10/05/512918/", "Category": "Breaking News,දේශීය පුවත්", "Parent URL": null}