{"Source": "ITN news", "Timestamp": "ජූනි 19, 2023 13:20", "Headline": "රංචු පිටින් අලි නැරඹිය හැකි මින්නේරිය ජාතික වනෝද්‍යානය", "News Content": "රංචු පිටින් සැරිසරන වන අලි වනාන්තරයට මෙන්ම පරිසරයට එක්කරන්නේ අපූරු සුන්දරත්වයක්. මේ සුන්දරත්වය විදගන්න මින්නේරිය ජාතික වනෝද්‍යානය තුළදී මේ දිනවල ඉඩකඩ සැලසී තිබෙනවා. හෙක්ටාර 8889ක් පුරා විහිදී ගිය මින්නේරිය ජාතික වනෝද්‍යානය වන සත්ව හා වෘක්ෂලතා ආඥාපනත යටතේ වනෝද්‍යානයක් ලෙස නම් කෙරුණේ 1997 වසරේ අගෝස්තු 12 වනදායි. 1998 වසරේ මැයි මාසයේ සිට එය ජනතාවට විවෘත කෙරුණා. මෙහි විශේෂත්වය වන්නේ රංචු පිටින් සිටින වන අලින්ගේ විවිධ ක්‍රියාකාරකම් නැරඹීමට සංචාරකයින්ට අවස්ථාව සැලසී තිබීමයි. ඇතැම් ස්ථානවල සියයක් දෙසීයක් පමණ වන වන අලි රංචු දැකගත හැකි අතර දෙස් විදෙස් සංචාරකයින් මේ දිනවල එම සුන්දරත්වය විදගැනීමට මින්නේරි ජාතික වනෝද්‍යානය වෙත වැඩි වශයෙන් පැමිණෙමින් සිටිනවා.       ", "URL": "https://www.itnnews.lk/2023/10/05/493069/", "Category": "දේශීය පුවත්", "Parent URL": null}