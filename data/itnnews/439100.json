{"Source": "ITN news", "Timestamp": "ඔක්තෝබර් 6, 2022 14:29", "Headline": "මෛත්‍රී ගොණු කළ රිට් පෙත්සම සළකා බැලීම 10 වනදා", "News Content": "  අධිකරණයේ පෙනී සිටින ලෙස දන්වා තමන්ට නිකුත් කර ඇති සිතාසිය බලරහිත කරන්නැයි ඉල්ලා හිටපු ජනාධිපති මෛත්‍රීපාල සිරිසේන මහතා ගොණු කළ රිට් පෙත්සම සළකා බැලීම සදහා ලබන 10 වනදා කැදවීමට අධිකරණය නියෝග කළා. පාස්කු ඉරිදා ත්‍රස්ත ප්‍රහාරයක් එල්ල වන බවට තොරතුරු ලැබී තිබියදී එය වළක්වාගැනීමට අපොහොසත්වීම සම්බන්ධයෙන් පෞද්ගලික පැමිණිල්ලක් ඉදිරිපත් කර තිබෙනවා. ඊට අදාළව අධිකරණය හමුවේ පෙනී සිටින ලෙසට ද මෛත්‍රීපාල සිරිසේන මහතාට කොටුව මහේස්ත්‍රාත් අධිකරණය නියෝග කලා. මෙම සිතාසිය බලරහිත කරන ලෙස ඉල්ලමින් ඒ මහතා ගොණුකර තිබෙන පෙත්සම සළකාබැලීම සදහා ලබන 10 වනදා කැදවන ලෙස අභියාචනාධිකරණය නියෝග කළා. මෛත්‍රීපාල සිරිසේන මහතා වෙනුවෙන් පෙනී සිටි ජනාධිපති නීතිඥ ෆයිසර් මුස්තෆා මහතා අධිකරණය හමුවේ කරුණු දක්වමින් කියා සිටියේ පෙත්සම සළකා බැලීම ලබන 10 වනදා කැදවන ලෙසයි.         ", "URL": "https://www.itnnews.lk/2023/10/05/439100/", "Category": "දේශීය පුවත්", "Parent URL": null}