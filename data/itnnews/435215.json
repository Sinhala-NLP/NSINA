{"Source": "ITN news", "Timestamp": "සැප්තැම්බර් 15, 2022 21:14", "Headline": "කොළඹ කොටස් වෙළඳපොල ඒකක 10000 සීමාව ඉක්මවා යයි", "News Content": "කොළඹ කොටස් වෙළදපොල සියලු කොටස් මිල දර්ශකය අද දිනයේදී ඒකක දස දහසේ සීමාව ඉක්මවා ගියා. කොළඹ කොටස් වෙළදපොලේ අද දිනයේ ගණුදෙනු අවසානයේදී සියලු කොටස් මිල දර්ශක අගය සටහන් වූයේ ඒකක දස දහස් හැත්තෑ දෙකයි දශම තුනයි අටක් වශයෙනුයි. මෙම වසරේ මාර්තු 29 වනදායින් පසු කොටස් වෙළදපොලේ සියලු කොටස් දර්ශකයේ වාර්තා වූ ඉහළම අගය මෙය ලෙසයි සැලකෙන්නේ. ඒ අනුව අද දිනයේදී රුපියල් බිලියන පහයි දශම තුනයි තුනක ගණුදෙනු පිරිවැටුමක් වාර්තා වුණා. මීට අමතරව අද දිනයේ සාමාන්‍ය ගණුදෙනු හරහා වැඩිම පිරිවැටුමක් වාර්තා වී තිබුණේ ජෝන් කීල්ස් හෝල්ඩින්ග්ස් හි කොටස් හරහායි. එය රුපියල් මිලියන 556 දශම එකයි බින්දුවක්.       ", "URL": "https://www.itnnews.lk/2023/10/05/435215/", "Category": "ව්‍යාපාරික පුවත්", "Parent URL": null}