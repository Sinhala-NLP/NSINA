{"Source": "ITN news", "Timestamp": "අප්‍රේල් 24, 2021 11:07", "Headline": "‘සොල්ටාගේ’ තවත් ගෝලයෝ 3ක් පොලිස් දැලේ", "News Content": "අංගොඩ ලොක්කා නමැති අපරාධකල්ලි නායකයාගේ ගෝලයෙකු විදියට කටයුතු කරපු සොල්ටාගේ මත්ද්‍රව්‍ය ජාවාරම මෙහෙයවපු තුන් දෙනෙක් අත්අඩංගුවට ගන්න පොලිස් විශේෂ කාර්ය බලකාය සමත්වුණා. අංගොඩ ලොක්කාගේ සමීපතමයෙකු වූ  පෙලිස් වෙඩි පහරින් මියගිය සොල්ටා නමැත්තාගේ මත්ද්‍රව්‍ය ජාවාරම මෙහෙයවූ ගෝලයින් තුන් දෙනා මෙසේ අත්අඩංගුවට ගැනුණේ කොළොන්නාව ප්‍රදේශයේදීයි. හෙරොයින් මත්කුඩු,  අයිස් මත්ද්‍රව්‍ය,  කේරල ගංජා මෙන්ම මත්පෙති ඇසුරුම් තොගයක් හා ඉලෙක්ට්‍රොනික් තරාදියක් ද අත්අඩංගුවට ගත් බව විශේෂ පොලිස් කාර්ය බලකායේ සංවිධානාත්මක අපරාධ නිවාරණ ඒකකය සදහන් කළා. සැකකරුවන් සන්තකයේ තිබී රුපියල් ලක්ෂයකට ආසන්න මුදලක් සොයා ගැනුණු අතර සැකකරුවන් වැඩිදුර පරික්ෂණ සදහා වැල්ලම්පිටිය පොලිසියට භාර දීමටයි කටයුතු කෙරුණේ.     ", "URL": "https://www.itnnews.lk/2023/10/05/333380/", "Category": "දේශීය පුවත්", "Parent URL": null}