{"Source": "ITN news", "Timestamp": "ජූනි 6, 2023 10:59", "Headline": "ගොයමට බණ්ඩි පොහොර අනිවාර්යයෙන්ම යොදන්න – කෘෂිකර්ම දෙපාර්තමේන්තුව", "News Content": "ගොයමෙහි පෝෂණ ඌණතාවක් ඇතිවිය හැකි බැවින් බණ්ඩි පොහොර අනිවාර්යයෙන්ම යෙදීමට පියවර ගන්නා ලෙස කෘෂිකර්ම දෙපාර්තමේන්තුව ගොවි ජනතාවගෙන් ඉල්ලීමක් කරනවා. ඒ අනුව එම් ඕ පී පොහොර හෙවත් බණ්ඩි පොහොර යෙදිය යුතු මට්ටමේ පවතින ගොයමට නියමිත පරිදි එම පොහොර යෙදීමට පියවර ගන්නා ලෙසයි එම දෙපාර්තමේන්තුව ගොවි ජනතාවට දැනුම් දෙන්නේ. මේ වනවිට බණ්ඩි පොහොර තොග අවශ්‍ය තරම් රාජ්‍ය අංශයට අයත් පොහොර සමාගම් සතුව පවතිනවා. එහෙත් බොහෝ ගෙවීන් එම පොහොර අවශ්‍ය පරිදි ලබාගැනීමට කටයුතු කර නොමැති බවයි කෘෂිකර්ම අමාත්‍යංශය පවසන්නේ. මෙම පොහොර භාවිත නොකිරීම නිසා පසුගිය මහ කන්නයේ දී ගොයම් කහ පැහැයට හැරීමේ තත්ත්වය වාර්තා වුණා. බණ්ඩි පොහොර මිටියක මිල රුපියල් 4,500කින් අඩු කිරීමට ද රජය පියවර ගත්තා. මේ අතර මේ වසරේ යල කන්නයට අදාළ පොහොර සහනාධාර යටතේ පොහොර ලබාදීම වෙනුවෙන් සහනදායී වැඩපිළිවෙළක් ක්‍රියාවට නංවා තිබෙනවා. ඒ අනුව හෙක්ටාරයක් සදහා රුපියල් 2,000ක මුදලක් ලබාදීමටයි කටයුතු කෙරෙන්නේ. ඒ අනුව ඌරල ගොවිජන සේවා බල ප්‍රදේශයේ වගාබිම් වෙනුවෙන් වව්චර්පත් ලබාදීමට අද කටයුතු කෙරුණා. යූරියා සහ බණ්ඩි පොහොර යන වර්ග දෙකම මේ යටතේ ලබාදීමට පියවර ගෙන තිබෙනවා. ", "URL": "https://www.itnnews.lk/2023/10/05/489577/", "Category": "දේශීය පුවත්", "Parent URL": null}