{"Source": "ITN news", "Timestamp": "ஏப்ரல் 4, 2022 13:39", "Headline": "ஆர்ப்பாட்டங்கள் காரணமாக நாட்டின் பிரதான நகரங்கள் பலவற்றில் போக்குவரத்துக்கு பாதிப்பு..", "News Content": "ஆர்ப்பாட்டங்கள் காரணமாக நாட்டின் பிரதான நகரங்கள் பலவற்றில் வாகனப்போக்குவரத்துக்கு பாதிப்பு ஏற்பட்டுள்ளது. காலி – மாத்தறை பிரதான வீதியை இடைமறித்து, காலி பஸ் நிலையத்திற்கு முன்னால் ஆர்ப்பாட்டம் நடத்தப்பட்டது. இதனிடையே ஆர்ப்பாட்டம் காரணமாக ஜாயெல நகர் மற்றும் நகரை அண்மித்த வீதிகளில் பாரிய வாகன நெரிசல் காணப்பட்டது. ஆர்ப்பாட்டக்காரர்கள் பாதையை இடைமறித்து போராட்டத்தை முன்னெடுத்தமையே இதற்கு காரணமாகும்.\nராகம ரயில் நிலையத்திற்கு அருகில் ஆரம்பிக்கப்பட்ட ஆர்ப்பாட்ட பேரணி காரணமாக, ராகம – கடவத்த பிரதான வீதியில் பாரிய வாகன நெரிசல் காணப்பட்டது. மீனவர்கள், நீர்கொழும்பு நகர மக்கள் , நீர்கொழும்பு மணிக்கூட்டு கோபுரத்திற்கு அருகிலிருந்து, தெல்வத்த சந்தி வரை பேரணியாக வந்து, ஆர்ப்பாட்டத்தில் ஈடுபட்டனர். ", "URL": "https://www.itnnews.lk/2023/10/05/405483/", "Category": "Breaking News,தேசிய செய்திகள்", "Parent URL": null}