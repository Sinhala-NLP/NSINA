{"Source": "ITN news", "Timestamp": "ජූලි 8, 2023 15:03", "Headline": "වෛද්‍ය හෙක්ටර් වීරසිංහ සහ වෛද්‍ය ස්වර්ණා වීරසිංහට රුසියාවෙන් විශේෂ සම්මානයක්", "News Content": "කොළඹ ජාතික රෝහලේ හිටපු අධ්‍යක්ෂවරයෙකු වන වෛද්‍ය හෙක්ටර් වීරසිංහ මහතාට හා වෛද්‍ය ස්වර්ණා වීරසිංහ මහත්මියට රුසියාවෙන් විශේෂ සම්මානයක් පිරිනැමුණා. රුසියාව සෑම වසරකම පිරිනමන ආදරය හා පක්ෂපාතීත්වයේ පදක්කමයි මෙසේ හෙක්ටර් වීරසිංහ මහතාට හා වීරසිංහ මහත්මියට පිරිනමා තිබෙන්නේ. උත්සවය පැවැත්වුණේ කොළඹ පිහිටි රුසියානු මන්දිරයේදීයි. රුසියාවේ පැක්ට්‍රික් ලුමුම්බා විශ්වවිද්‍යාලයේ උපාධිධාරීන් වන මෙම දෙදෙනා වෛද්‍ය ක්ෂේත්‍රයට විශාල මෙහෙයක් ඉටුකර තිබෙනවා. හෙක්ටර් වීරසිංහ මහතා ජාතික රෝහලේ අධ්‍යක්ෂවරයාව සිටියදී නිසි කළමනාකාරීත්වයකින් යුතුව එම රෝහල පවත්වාගෙන යාමට හැකිවූ දක්ෂ නිලධාරියෙකු ද වනවා. මාධ්‍යවේදීන් සමගද ඉතා කුළුපගව කටයුතු කළ ඒ මහතා පසුව ඇමෙරිකාවේ ලොස් ඇන්ජලීස් හි ශ්‍රීලංකාවේ කොන්සල් ජෙනරාල්වරයා ලෙසද කටයුතු කළා. සම්මානය පිරිනැමීමේ අවස්ථාවට දෙස් විදෙස් නියෝජිතයන් රැසක් සහභාගී වුණා.         ", "URL": "https://www.itnnews.lk/2023/10/05/498355/", "Category": "දේශීය පුවත්", "Parent URL": null}