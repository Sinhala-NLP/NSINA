{"Source": "ITN news", "Timestamp": "ஏப்ரல் 19, 2023 12:17", "Headline": "அதிகரித்து வரும் மாடு திருட்டு", "News Content": "மேல் மாகாணத்தில் தினமும் குறைந்தது ஆறு அல்லது ஏழு மாடுகள் திருடப்படுவதாக விவசாய அதிகாரிகள் வலியுறுத்துகின்றனர். குறிப்பாக கம்பஹா மாவட்டத்தில் இந்த நிலைமை வலுவாக காணப்படுவதாக தெரிவிக்கப்படுகிறது. பசுக்கள் நாளொன்றுக்கு 15-30 லீற்றர் வரையான பால் உற்பத்தி செய்வதாகவும், கம்பஹா மாவட்டத்தில் மாத்திரம் மாதாந்தம் குறைந்தது 35-40 பசுக்கள் திருடப்படுவதாகவும் தெரிவிக்கப்பட்டுள்ளது. விவசாய அமைச்சர் மஹிந்த அமரவீர தலைமையில் நடைபெற்ற மாகாணங்களுக்கு இடையிலான விவசாய அதிகாரிகளின் கலந்துரையாடலின் போது, ​​மேல் மாகாணத்தில் அதிகரித்துள்ள மாடு திருட்டு தொடர்பான உண்மைகளை மாகாண விவசாய திணைக்கள அதிகாரிகள் முன்வைத்தனர். இந்த கலந்துரையாடலில், சொகுசு வேன்களில் வருபவர்கள், மாட்டு கொட்டகைகளில் கட்டப்பட்ட மாடுகளை இரவு நேரங்களில் திருடுவதும் தெரிய வந்துள்ளது. நாட்டின் ஏனைய பகுதிகளிலிருந்து பசு திருட்டு சம்பவங்கள் அதிகரித்துள்ளதாகவும் விவசாய அதிகாரிகள் குறிப்பிட்டுள்ளனர். இரவு நேர மாடு திருட்டுகள் அதிகரித்துள்ளமை தொடர்பில், இரவு நேர ரோந்து, வாகன சோதனைகள் மற்றும் பலவற்றை பலப்படுத்துமாறு கோரி பொலிஸ் மா அதிபர் மற்றும் பாதுகாப்பு இராஜாங்க அமைச்சருக்கு கடிதம் அனுப்புமாறு விவசாய அமைச்சின் செயலாளருக்கு அமைச்சர் அமரவீர பணிப்புரை விடுத்துள்ளார். நாளாந்தம் மாடு திருட்டு சம்பவங்கள் அதிகரித்து வருவதால், எதிர்காலத்தில் பாலுக்கு தட்டுப்பாடு ஏற்பட வாய்ப்புள்ளதாகவும் விவசாயத்துறை அதிகாரிகள் தெரிவித்துள்ளனர். பால் பண்ணையாளர்கள் அதிக பணம் செலவழித்து, சில மாட்டுத் தொழுவங்களில் சிசிடிவி கெமராக்களைப் பொருத்தி நிலைமையைத் தணிப்பதாகவும் இந்த கலந்துரையாடலின் போது தெரிவிக்கப்பட்டது. ", "URL": "https://www.itnnews.lk/2023/10/05/476535/", "Category": "Breaking News,தேசிய செய்திகள்", "Parent URL": null}