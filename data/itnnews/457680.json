{"Source": "ITN news", "Timestamp": "ජනවාරි 26, 2023 11:37", "Headline": "සර්ව පාක්ෂික හමුව අද", "News Content": "පාර්ලිමේන්තුව නියෝජන කරන සියලුම පක්ෂ නායකයන්ගේ සහභාගීත්වයෙන් සර්ව පාක්ෂික හමුවක් අද පැවැත්වෙනවා. ඒ ජනාධිපති රනිල් වික්‍රමසිංහ මහතාගේ ප්‍රධානත්වයෙන්. අග්‍රාමාත්‍ය දිනේෂ් ගුණවර්ධන, කතානායක මහින්ද යාපා අබේවර්ධන,විපක්ෂ නායක සජිත් ප්‍රේමදාස යන මහත්වරුන් මෙන්ම හිටපු ජනාධිපතිවරුන් වන මහින්ද රාජපක්ෂ සහ මෛත්‍රිපාල සිරිසේන යන මහත්වරුන්ට ද සර්ව පාක්ෂික හමුව සදහා ආරධනා කර තිබෙනවා. එමෙන්ම ද්‍රවිඩ ජාතික සන්ධානයේ නායක ආර් සම්බන්ධන්, ජාතික ජන බලවේගයේ නායක අනුර කුමාර දිසානායක යන මහත්වරුන් ඇතුලු පාර්ලිමේන්තුව නියෝජනය කරන සියලුම පක්ෂ නායකයන්ට මේ සදහා ආරධනා කර තිබෙනවා. ජනාධිපති රනිල් වික්‍රමසිංහ මහතා ධුරයට පත්වීමෙන් පසු  පසුගිය දෙසැම්බර් 13 වනදා පැවති පක්ෂ නායක හමුවේදී සාකච්ඡා වු සංහිදියාව වැඩිදියුණු කිරිමේ වැඩ පිළිවෙල පිළිබද මෙහිදි සාකච්ඡා කෙරෙනු ඇති. ඒ පිළිබද පක්ෂ නායකයින්ගේ එකගතාවක් ඇති කර ගැනීමට ද නියමිතයි.         ", "URL": "https://www.itnnews.lk/2023/10/05/457680/", "Category": "දේශීය පුවත්", "Parent URL": null}