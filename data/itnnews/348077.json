{"Source": "ITN news", "Timestamp": "ஜூலை 9, 2021 11:47", "Headline": "அனுமதிப்பத்திரமின்றி ஒருதொகை தேயிலையை எடுத்துச்சென்ற இருவர் கைது", "News Content": "அனுமதிப்பத்திரமின்றி ஒருதொகை தேயிலையை எடுத்துச்சென்ற இரண்டு நபர்கள் கைதுசெய்யப்பட்டுள்ளதுடன், அவர்கள் பயன்படுத்திய டிரக் வண்டியொன்று பொலிஸ் விசேட அதிரடிப்படையினரால் கைப்பற்றப்பட்டது. பொலிஸ் விசேட அதிரடிப்படையினர் வரல்ல பிரதேசத்தில் மேற்கொண்ட சுற்றிவளைப்பின்போது இரு சந்தேகநபர்கள் ஒருதொகை தேயிலையுடன் கைதுசெய்யப்பட்டுள்ளனர். 906 கிலோ கிராம் தேயிலை அனுமதிப்பத்திரமின்றி போக்குவரத்து செய்யப்பட்டுள்ளதாக பொலிஸார் தெரிவிக்கின்றனர். கொட்டபொல பிரதேசத்தில் உள்ள தேயிலை தொழிற்சாலையில் கொள்வனவு செய்யப்பட்ட இந்த தேயிலை கொழும்பு நோக்கி எடுத்துவரப்பட்டுள்ளதாக ஆரம்பகட்ட விசாரணைகளில் தெரியவந்துள்ளது. சந்தேகநபர்கள் மேலதிக விசாரணைகளுக்காக கொஸ்மோதர பொலிஸாரிடம் விசேட அதிரடிப்படையினரால் ஒப்படைக்கப்பட்டுள்ளனர். ", "URL": "https://www.itnnews.lk/2023/10/05/348077/", "Category": "Breaking News,தேசிய செய்திகள்", "Parent URL": null}