{"Source": "ITN news", "Timestamp": "செப்டம்பர் 9, 2021 12:53", "Headline": "ஆப்கானிஸ்தானில் மீண்டும் அமைதியற்ற நிலை..", "News Content": "பெண்களின் பிரதிநிதித்துவம் இல்லாத ஆப்கானிஸ்தானின் இடைக்கால அரசாங்கத்திற்கு எதிராக ஆர்பாட்டங்கள் தீவிரமடைந்துள்ளன. ஆப்கானின் காபூல் நகரம் மற்றும் வடகிழக்கு பகுதிகளில் பெண்கள் வீதிகளிலிறங்கி இடைக்கால அரசாங்கத்திற்கு எதிராக ஆர்பாட்டங்களை ஆரம்பித்துள்ளனர். பெண்களின் பிரதிநிதித்துமற்ற அரசாங்கத்தை ஏற்றுக்கொள்ள தயாரில்லையெனவும் அவர்கள் குறிப்பிட்டு வருகின்றனர். எவ்வாறெனினும் ஆர்பாட்டங்களில் ஈடுபடும் பெண்கள் மீது தாக்குதல் நடத்தப்படுவதோடு செய்தி சேகரிப்பில் ஈடுபடும் ஊடகவியலாளர்களையும் தலிபான்கள் துன்புறுத்துவதாக செய்திகள் வெளியாகியுள்ளன. ஆர்பாட்டங்கள் சட்டத்திற்கு விரோதமானதெனவும் அவர்கள் சுட்டிக்காட்டியுள்ளனர். இதேவேளை ஆப்கானில் கடந்த சில தினங்களாக இடம்பெற்று வரும் ஆர்பாட்டங்களால் இதுவரை மூவர் கொல்லப்பட்டுள்ளதாக சர்வதேச ஊடகங்கள் செய்தி வெளியிட்டுள்ளன. இதேவேளை ஆப்கானிஸ்தானின் குண்டூஸ் நகரில் தலிபான்களின் இடைக்கால அரசாங்கத்திற்கு ஆதரவு தெரிவித்து பெண்கள் பேரணி நடத்தியுள்ளனர். தலிபான்களின் கொடிகளை கைகளில் ஏந்தியவாறு சென்ற பெண்கள் தலிபான்களே தமது ஒரு நம்பிக்கையென தெரிவித்துள்ளதாக சர்வதேச ஊடகங்கள் செய்தி வெளியிட்டுள்ளன. ", "URL": "https://www.itnnews.lk/2023/10/05/361351/", "Category": "சர்வதேச செய்திகள்", "Parent URL": null}