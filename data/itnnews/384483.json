{"Source": "ITN news", "Timestamp": "දෙසැම්බර් 23, 2021 12:18", "Headline": "වව්නියාවේ තරුණියකට වෙඩි තැබූ ඝාතකයා අත්අඩංගුවට", "News Content": "වව්නියාවේ ගමක් බිය වද්දා තරුණියකට වෙඩි තැබූ ඝාතකයා අත්අඩංගුවට ගැනීමට පොලිසීය සමත් වුණා. පොලිසිය ඔහු අත්අඩංගුවට ගන්නා විටත් වස පානය කර සිටියා. වව්නියාව,  නෙඩුන්කේනි ගම්මානයේ තරුණියක පසුගිය 15 වැනිදා වෙඩි තබා ඝාතනය කෙරුණා. වෙඩි තැබීම සිදු කළ සැකකරු නෙඩුන්කේනි රක්ෂිතයට පලා ගොස් තිබුණා. පසුව ඔහු අත්අඩංගුවට ගැනීම සදහා වව්නියාව කොට්ඨාස අපරාධ විමර්ශන කාර්යාංශය විශේෂ මෙහෙයුමක් ක්‍රියාත්මක කළා. එහිදි අතහැර දැමූ කුඩා පැළක සැකකරු සැගවී සිටියදී අත්අඩංගුවට ගැනීමට පොලීසිය ක්‍රියාකරද්දි ඔහු වස පානය කර තිබෙනවා. එම ස්ථානයේ තිබී මෙරට නිශ්පාදනය කළ තුවක්කුවක්,  පිහි 2 ක් හා,  සතුන් මැරීම සදහා යොදාගන්නා උපකරණ තිබී හමුවුණා. සැකකරු වහාම රෝහල්ගත කිරීමට පොලිසිය ක්‍රියාකළ ද ප්‍රදේශවාසීන්ගෙන් ඊට විරෝධය එල්ල වුණා. විවාහකයෙකු වන ඔහු මිය ගිය තරුණිය සමග ප්‍රේම සබදතාවක්  පවත්වා ඇති බව හෙළි වී තිබෙනවා. ඔහු මීට පෙර ද කාන්තාවක ඝාතනය කර තිබෙනවා.           ", "URL": "https://www.itnnews.lk/2023/10/05/384483/", "Category": "දේශීය පුවත්", "Parent URL": null}