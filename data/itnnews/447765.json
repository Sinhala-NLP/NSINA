{"Source": "ITN news", "Timestamp": "නොවැම්බර් 27, 2022 11:10", "Headline": "යාල වනෝද්‍යානයේ සිද්ධියට සම්බන්ධ සෙසු වාහන දෙකත් අත්අඩංගුවට ගන්නැයි උපදෙස්", "News Content": "මහත් ආන්දෝලනයට තුඩුදුන් යාල වනෝද්‍යානයේ කළහකාරී ලෙස පැදවු සෙසු වාහන දෙක ද අත්අඩංගුවට ගන්නා ලෙස අමාත්‍ය මහින්ද අමරවීර මහතා වනජීවි නිලධාරීන්ට උපදෙස් ලබා දුන්නා. මීට සති කිහිපයකට පෙර පිරිසක් යාල වනෝද්‍යානයට වාහනවලින් ගමන්කොට එම වාහන වනසතුන්ට හිරිහැරවන පරිදි හසුරවමින් කළහකාරී ලෙස හැසිරී තිබුණා. පසුගිය 25වන දා එම වනෝද්‍යානයේ සංචාරක නිවාසය විවෘත කිරීමේ අවස්ථාවට එක් වු අමාත්‍ය මහින්ද අමරවීර මහතා සිද්ධිය සම්බන්ධයෙන් මෙතෙක් ගෙන ඇති පියවර පිළිබද වනජීවි නිලධාරීන්ගෙන් කරුණු විමසා සිටියා. වනජීවි නිලධාරීන් සදහන් කළේ වාහන 35ක් පමණ ඊට සම්බන්ධව ඇති අතර වාහන 9ක් පමණක් මෙසේ අනාරක්ෂිත ලෙස හසුරුවා ඇති බවයි. ඉන් වාහන 07ක් මේ වන විට අත්අඩංගුවට ගෙන ඇති බව ද මෙහිදි සදහන් කෙරුණා. සෙසු වාහන දෙක ද අත්අඩංගුවට ගන්නා ලෙසත් වනසතුන්ට හිංසා වන පරිදි කටයුතු කළ සියළු පුද්ගලයින්ට එරෙහිව වනජීවි පනත යටතේ නීතිය දැඩිව ක්‍රියාත්මක කරන ලෙසත් අමාත්‍යවරයා මෙහෙදි නිලධාරීන්ට වැඩිදුරටත් උපදෙස් ලබා දුන්නා.     ", "URL": "https://www.itnnews.lk/2023/10/05/447765/", "Category": "දේශීය පුවත්", "Parent URL": null}