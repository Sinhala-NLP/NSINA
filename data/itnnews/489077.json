{"Source": "ITN news", "Timestamp": "ජූනි 5, 2023 09:44", "Headline": "ලෝක පරිසර දිනය අදයි", "News Content": "ලෝක පරිසර දිනය අදට යෙදී තිබෙනවා. ප්ලාස්ටික් දූෂණය පිටුදකිමු යන තේමාවෙන් මෙවර පරිසර දිනය සැමරෙනවා. එක්සත් ජාතීන්ගේ මහා සම්මේලනය විසින් සෑම වසරකම ජුනි 5 වනදා ලෝක පරිසර දිනය ලෙස නම්කෙරුණේ 1972 වසරේදීයි. එතැන් සිට වසර 50ක් පුරා විවිධ තේමා යටතේ පරිසර දිනය සමරනු ලැබුවා. ලෝක ජනතාව පරිසරය රැක ගැනීම සදහා වැඩිපුර යොමුකරවීමත් පරිසර සංරක්ෂනයේ වැදගත්කම ගෝලීය මට්ටමෙන් සාකච්ඡා කිරීමත් ලෝක පරිසර දිනයේ අරමුණ වනවා. ඒ අනුව මෙවර ශ්‍රී ලංකාව ලෝක පරිසර දිනය සමරන්නේ ප්ලාස්ටික් දූෂණය පිටුදකිමු යන තේමාවෙන්. ලෝක පරිසර දිනයට සමගාමීව මධ්‍යම පරිසර අධිකාරිය වැඩසටහන් රැසක් අද දිනය පුරා ක්‍රියාත්මක කිරීමට කටයුතු යොදා තිබෙනවා. ඒ යටතේ මෙරටට පොලිතින් සහ ප්ලාස්ටික් ගෙන එන ආයතන විධිමත් කිරීම එක්වරක් පමණක් භාවිත කරමින් ඉවතලන ප්ලාස්ටික් වර්ග 4ක් තහනම් කිරීම තුළින් ප්ලාස්ටික් නැණවත් භාවිතයකට හුරු කිරීම මෙන්ම දැනුවත් කිරීමේ වැඩසටහන් ක්‍රියාත්මක බවයි මධ්‍යම පරිසර අධිකාරිය සදහන් කරන්නේ.         ", "URL": "https://www.itnnews.lk/2023/10/05/489077/", "Category": "Breaking News,දේශීය පුවත්", "Parent URL": null}