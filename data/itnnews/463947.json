{"Source": "ITN news", "Timestamp": "පෙබරවාරි 28, 2023 11:52", "Headline": "ගානියා බැරිස්ටර් ගැන අධිකරණ තීන්දුවක් මැයි 3", "News Content": "සුදු වෑන් රථයකින් පැමිණි ආයුධ සන්නද්ධ පිරිසක් තමන් පැහැරගෙන ගොස් හිරිහැර සිදුකළේ යැයි චෝදනා කරමින් අසත්‍ය පැමිණිල්ලක් සිදුකළ බවට ස්වීට්සර්ලන්ත තානාපති කාර්යාල නිලධාරිණියක වන ගානියා බැරිස්ටර් ප්‍රැන්සිස් චෝදනා ලැබ සිටිනවා. ඇයට එරෙහිව පවරා ඇති නඩුව පවත්වාගෙන යාමට නොහැකි බවට විත්තිය ඉදිරිපත් කළ මූලික විරෝධතාව පිළිබඳ නියෝගය මැයි 3 වනදා ප්‍රකාශයට පත්කරන බව කොළඹ මහාධිකරණය දැනුම් දුන්නා. මහාධිකරණ විනිසුරු නාමල් බලල්ලේ මහතා හමුවේ නඩුව කැදවූ අවස්ථාවේදී මෙම නියෝගය ලබාදුන්නේ. විත්තිකාර ගානියා බැරිස්ටර් නමැත්තිය ද අධිකරණය හමුවේ පෙනී සිටියා. ", "URL": "https://www.itnnews.lk/2023/10/05/463947/", "Category": "දේශීය පුවත්", "Parent URL": null}