{"Source": "ITN news", "Timestamp": "දෙසැම්බර් 12, 2022 11:00", "Headline": "මහින්ද අනුරාධපුරයේ ආගමික වතාවත්වල", "News Content": "හිටපු ජනාධිපති මහින්ද රාජපක්ෂ මහතා අනුරාධපුරයේ දි ආගමික වතාවත්වලට එක්වුණා. අනුරාධපුර පුදබිමට පැමිණි හිටපු  ජනාධිපති මහින්ද රාජපක්ෂ මහතා අටමස්ථානාධිපති පූජ්‍ය පල්ලේගම හේමරතන ස්වාමීන් වහන්සේ බැහැදැක ආශිර්වාද ලබාගත්තා. ඉන් අනතුරුවයි රාජපක්ෂ මහතා ජයශ්‍රී මහා බෝධීන් වහන්සේ වැද පුදා ගැනීමට එක්වුණේ. රුවන්වැලි සෑ චෛත්‍යාරාමාධිපති ආචාර්ය පූජ්‍ය ඊතලවැටුණුවැවේ ඥානතිලක ස්වාමීන් වහන්සේ බැහැදැක ආශිර්වාද ලබා ගැනීමෙන් අනතුරුව රුවන්වැලි සෑය වැදපුදා ගැනීමට ද මහින්ද රාජපක්ෂ මහතා එක්වුණා. රාජ්‍ය අමාත්‍ය ශෙහාන් සේමසිංහ,  පාර්ලිමේන්තු මන්ත්‍රි එස් එම් චන්ද්‍රසේන යන මහත්වරුන් ඇතුළු පිරිසක් එම අවස්ථාවට එක්ව සිටියා.       ", "URL": "https://www.itnnews.lk/2023/10/05/449815/", "Category": "Breaking News,දේශීය පුවත්", "Parent URL": null}