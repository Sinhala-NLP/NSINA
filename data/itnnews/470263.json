{"Source": "ITN news", "Timestamp": "මාර්තු 22, 2023 15:12", "Headline": "බයිඩන් විශේෂ COVID-19 පනත් කෙටුම්පතකට අත්සන් තබයි ", "News Content": "කොවිඩ් 19 වයිරසයේ ආරම්භය පිළිබඳව තොරතුරු වර්ගීකරණය කිරීමට අවශ්‍ය වන පනත් කෙටුම්පතකට ඇමෙරිකා ජනාධිපතිවරයා අත්සන් තබා තිබෙනවා. කොවිඩ් 19 වයිරසයේ මූලාරම්භය පිළිබඳ හැකිතරම් තොරතුරු නිකුත් කිරීමට කොංග්‍රස් මණ්ඩලය තමා සමග සාකච්ඡා කළ බවයි බයිඩන් ජනාධිපතිවරයා සඳහන් කරන්නේ. ඇමෙරිකාවේ ජාතික ආරක්ෂාවට තර්ජනයක් වන තොරතුරු හැර වයිරසය සම්බන්ධයෙන් අදාළ තොරතුරු වර්ගීකරණය කර හෙළි කිරීමට නියමිතයි. පනත ඇමෙරිකාවේ සෙනට් සභාව හා නියෝජිත මන්ත්‍රී මණ්ඩලයේ සම්මත වී තිබෙනවා. 2019 වසරේ අග භාගයේ දී චීනයේ වූහාන් නගරයෙන් පළමු ආසාදිතයා වාර්තා වූ දිනයේ සිට වයිරසයේ මූලාරම්භය සම්බන්ධයෙන් ඇමෙරිකාව චීනයට චෝදනා කරනවා. වයිරසය චීනයේ රසායනාගාරයක් තුළ නිෂ්පාදනය කරන ලද්දක් බවට ද ඇමෙරිකාව චෝදනා කරනවා.             ", "URL": "https://www.itnnews.lk/2023/10/05/470263/", "Category": "Breaking News,ජාත්‍යන්තර පුවත්", "Parent URL": null}