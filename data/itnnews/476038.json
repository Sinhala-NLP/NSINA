{"Source": "ITN news", "Timestamp": "අප්‍රේල් 17, 2023 11:17", "Headline": "දකුණු මුහුදේ දී ඇල්ලූ හෙරොයින් තොගය ගාලු වරායට රැගෙන එයි", "News Content": "දකුණු මුහුදු තීරයේදී නාවික හමුදා අත්අඩංගුවට ගනු ලැබූ රුපියල් මිලියන 3500ක් වටිනා හෙරොයින් තොගය හා අදාළ යාත්‍රාව ගාලු වරායට රැගෙන ඒමට කටයුතු කෙරුණා. දකුණු මුහුදු තීරයේදී නාවික හමුදා භාරයට ගනු ලැබූ යාත්‍රාවේ තිබී හෙරොයින් කිලෝග්‍රෑම් 175 ක් සොයා ගනු ලැබුවා. දකුණු වෙරළ තීරයේ සිට නාවික සැතපුම් 235 ක් දුරින් වූ ජාත්‍යන්තර මුහුදේදී මෙම යාත්‍රාව හා සැකකරුවන් හය දෙනා අත්අඩංගුවට ගනු ලැබුවේ නාවික හමුදාව පොලිස් මත්ද්‍රව්‍ය කාර්යාංශය හා රාජ්‍ය බුද්ධි සේවාව එක්ව කළ විශේෂ වැටලීමකදී හෙරොයින් තොගය සහ සැකකරුවන් මෙන්ම යාත්‍රාව අත්අඩංගුවට ගත් අතර එම යාත්‍රාව හා සැකකරුවන් අද අලුයම 5.55ට පමණ ගාලු වරාය වෙත රැගෙන ආ බවයි නාවික හමුදාව සදහන් කළේ. පාකිස්ථානයේ සිට මෙම මත්කුඩු තොගය රැගෙන විත් ජාත්‍යන්තර මුහුදේදී පසුගිය විසිවනදා කුඩාවැල්ල ධීවර වරායෙන් මුහුදුගිය මෙම යාත්‍රාවට ලබා දී ඇති බව මූලික විමර්ශනවලදී හෙළිවුණා. සැකකරුවන් සම්බන්ධයෙන් වැඩිදුර විමර්ශන තවදුරටත් ක්‍රියාත්මකයි.   ***රංජිත්/ ගාල්ල ලසන්ත/රුවන්තිකා/ 11.11   ", "URL": "https://www.itnnews.lk/2023/10/05/476038/", "Category": "Uncategorized @si", "Parent URL": null}