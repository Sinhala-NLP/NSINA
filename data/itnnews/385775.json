{"Source": "ITN news", "Timestamp": "දෙසැම්බර් 30, 2021 11:57", "Headline": "මත්ද්‍රව්‍ය නිවාරණයට මාධ්‍යයේ සහාය අත්‍යාවශ්‍යයි – ඇමති කෙහෙළිය කියයි", "News Content": "මත්ද්‍රව්‍ය නිවාරණ ප්‍රචාරණ කටයුතු වෙනුවෙන් මාධ්‍යයේ සහාය තවදුරටත් අවශ්‍ය බව අමාත්‍ය කෙහෙළිය රඹුක්වැල්ල මහතා පවසනවා. මත්ද්‍රව්‍ය නිවාරණය සදහා දායක වූ මාධ්‍යවේදීන් හා ආයතන සදහා සම්මාන පිරිනැමීමේ අවස්ථාවට එක්වෙමින් අමාත්‍යවරයා මේ බව කියාසිටියා. දුම්කොළ හා මධ්‍යසාර පිළිබද ජාතික අධිකාරිය මෙම උත්සවය සංවිධාන කළා. මත්ද්‍රව්‍ය ජාවාරම් මෙන්ම මත්ද්‍රව්‍ය ගැටලු පිළිබද දැනුම්දීම සදහා 1948 ක්ෂණික ඇමතුම් අංකය හදුන්වාදීම ද මෙහිදී සිදුවුණා. ස්වාධීන රූපවාහිනී සේවය හා ලක්හඩ ගුවන් විදුලිය මත්ද්‍රව්‍ය නිවාරණය වෙනුවෙන් ගෙනගිය වැඩපිළිවෙළ අගය කරමින් සම්මාන පිරිනැමුණා. දුම්කොළ හා මධ්‍යසාර පිළිබද ජාතික අධිකාරියේ සභාපති වෛද්‍ය,  ආචාර්ය සමාධි රාජපක්ෂ,  ජ්‍යෙෂ්ඨ නියෝජ්‍ය පොලිස්පති අජිත් රෝහණ යන මහත්වරුන් ඇතුළු පිරිසක්  මෙම අවස්ථාවට සහභාගි වුණා.     ", "URL": "https://www.itnnews.lk/2023/10/05/385775/", "Category": "දේශීය පුවත්", "Parent URL": null}