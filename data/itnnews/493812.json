{"Source": "ITN news", "Timestamp": "ජූනි 21, 2023 16:20", "Headline": "අළු බඳුන තරඟාවලියේ පළමු ටෙස්ට් ජය ඕස්ට්‍රේලියාවට", "News Content": "අළු බඳුන තරඟාවලියේ පළමු ටෙස්ට් තරඟයේ ජය වාර්තා කිරීමට ඕස්ට්‍රේලියාව සමත් වුණා. ඒ කඩුලු 2 කින් එංගලන්ත කණ්ඩායම පරාජයට පත් කරමින්. ටෙස්ට් ක්‍රිකට් පිටියේ චමත්කාරය දනවන අළු බදුන තරගාවලියේ පළමු ටෙස්ට් ක්‍රිකට් තරගය එංගලන්තයේ බමරන්හැම් හි දී පැවැත්වුණා. මෙම තරගයේ පළමුව පන්දුවට පහර දුන් එංගලන්තය කඩුලු 8 ක් දැවී ලකුණු 393 ක් ලබා සිටියදී ඉනිම අත්හිටුවා පන්දුවට පහරදීමේ අවස්ථාව ඕස්ට්‍රේලියාවට උදා කර දුන්නා. ඕස්ට්‍රේලියා කණ්ඩායම පළමු ඉනිම වෙනුවෙන් රැස් කළ ලකුණු සංඛ්‍යාව 386 ක්. එංගලන්තය සිය දෙවන ඉනිම සදහා රැස් කළ ලකුණු සංඛ්‍යාව 273 ක්. ඒ අනුව ලකුණු 281 ක ජයග්‍රාහී ඉලක්කයක් ඕස්ට්‍රේලියාවට හිමි වුණා. ඕස්ට්‍රේලියා කණ්ඩායම පන්දුවාර 92 යි පන්දු 3 කදී කඩුලු 8 ක් දැවී ලකුණු 282 ක් රැස් කරමින් පළමු ටෙස්ට් තරගයේ ජය හිමිකර ගත්තා. ඕස්ට්‍රේලියා පළමු ඉනිමේදී ලකුණු 141 ක් හා දෙවන ඉනිමේදී ලකුණු 65 ක් රැස් කළ උස්මන් කවාජා තරගයේ වීරයා ලෙස නම් කෙරුණා.   ", "URL": "https://www.itnnews.lk/2023/10/05/493812/", "Category": "ක්‍රිකට්,ක්‍රීඩා", "Parent URL": null}