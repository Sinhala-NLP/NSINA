{"Source": "ITN news", "Timestamp": "අගෝස්තු 12, 2023 16:06", "Headline": "හවායි ලැව්ගිනි හේතුවෙන් මිය ගිය සංඛ්‍යාව 80 දක්වා ඉහළට", "News Content": "හවායි ලැව්ගිනි හේතුවෙන් මියගිය පුද්ගලයන්ගේ සංඛ්‍යාව අසූව දක්වා ඉහළ යාමත් සමඟ මාවුයි ප්‍රාන්තයේ සිටින තවත් පිරිස් ඉවත්කිරීමට සිදුව තිබෙනවා. හවායි දූපතේ මාවුයි ප්‍රාන්තයේ ඇතිවී තිබෙන ලැව්ගිනි කානපලි නගරයට ද පැතිරෙමින් පවතිනවා. ලැව්ගිනි හේතුවෙන් විනාශයට පත් ඓතිහාසික ලහයිනා නගරයට සිදුවූ හානිය ගණනය කිරීම සදහා එහි පදිංචිකරුවන්ට තම නිවෙස් තිබූ ප්‍රදේශයට ආපසු යාමට අවසර ලබාදී පැය කිහිපයකට පසුව මෙම නියෝගය නිකුත්කිරීම විශේෂත්වයක්. ඇමෙරිකා ප්‍රාන්ත ඉතිහාසයේ මාරාන්තිකම ස්වභාවික ව්‍යසනය මෙයයි. ලැව්ගින්නත් සමග පුද්ගලයන් සිය ගණනක් අතුරුදන්ව තිබෙනවා.         ", "URL": "https://www.itnnews.lk/2023/10/05/507662/", "Category": "ජාත්‍යන්තර පුවත්", "Parent URL": null}