{"Source": "ITN news", "Timestamp": "ඔක්තෝබර් 15, 2021 14:03", "Headline": "බිල් ක්ලින්ටන්ගේ තත්වය යහපත් අතට", "News Content": "රෝහල් ගතකළ අමෙරිකාවේ හිටපු ජනාධිපතිවරයෙකු වන බිල් ක්ලින්ටන්ගේ තත්ත්වය යහපත් අතට හැරෙමින් පවතින බව කැලිෆෝනියා සෞඛ්‍ය අංශ පවසනවා. 75 හැවිරිදි අමෙරිකාවේ හිටපු ජනාධිපතිවරයෙකු වන බිල් ක්ලින්ටන් රුධිරයේ ඇතිවූ ආසාත්මිකතාවයක් හේතුවෙන් ඊයේ හදිසියේ රෝහල්ගත කෙරුණා. හදිසි ප්‍රතිකාර සදහා හිටපු ජනාධිපතිවරයා කැලිෆෝනියා විශ්වවිද්‍යාලයේ වෛද්‍ය පීඨය මගින් පරිපාලනය වන ‘අර්වින්‘ වෛද්‍ය මධ්‍යස්ථානයට ඇතුළත් කෙරුණා. හදිසි ප්‍රතිකාර ලබාදෙන අතරතුර ඔහු වෛද්‍ය අධීක්ෂණය යටතේ තැබීමටයි සෞඛ්‍ය අංශ නිර්දේශ කර තිබුණේ. දින දෙකකට පසු ඔහුගේ සෞඛ්‍ය තත්ත්වය යහපත් අතට හැරෙමින් පවතින බව සෞඛ්‍ය අංශ වැඩිදුරටත් පවසනවා.       ", "URL": "https://www.itnnews.lk/2023/10/05/369460/", "Category": "ජාත්‍යන්තර පුවත්", "Parent URL": null}