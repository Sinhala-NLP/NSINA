{"Source": "ITN news", "Timestamp": "ජූනි 19, 2022 18:40", "Headline": "IMF කණ්ඩායමක් හෙට දිවයිනට", "News Content": "ජාත්‍යන්තර මූල්‍ය අරමුදල නියෝජනය කරමින් කණ්ඩායමක් හෙට (20)  දිනයේ දී මෙරටට පැමිණීමට නියමිතයි. ලබන 30 වන දින දක්වා ඔවුන් ශ්‍රී ලංකාව තුළ රැදී සිටින අතර මෙරට බලධාරීන් හා සාකච්ඡා රැසක් පැවැත්වීමට නියමිත බවද වාර්තා වනවා. ජාත්‍යන්තර මූල්‍ය අරමුදල හරහා මෙරටට ලබාදීමට නියමිත මූල්‍යාධාර වැඩසටහන පිළිබද පසුගිය මැයි මාසයේ 9 වන දින සිට 24 වන දින දක්වා පැවති සාකච්ඡාවන්හි දිගුවක් ලෙසයි එම කණ්ඩායම හෙට දිවයිනට පැමිණෙන්නේ. ජාත්‍යන්තර මූල්‍ය අරමුදලේ ප්‍රතිපත්ති වලට අනුගතව ශ්‍රී ලංකාවට පූර්ණ සහයෝගය ලබාදෙන බව එම සංවිධානය සදහන් කරනවා. ", "URL": "https://www.itnnews.lk/2023/10/05/417908/", "Category": "දේශීය පුවත්", "Parent URL": null}