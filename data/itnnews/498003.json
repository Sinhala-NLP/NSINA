{"Source": "ITN news", "Timestamp": "ජූලි 7, 2023 09:04", "Headline": "ජාතික පුරාවිද්‍යා සතිය අද ඇරඹෙයි", "News Content": "ජාතික පුරාවිද්‍යා සතිය අද(07) ආරම්භ වෙයි. ඒ, පුරාවිද්‍යා දෙපාර්තමේන්තුවට වසර 133 සපිරීම නිමිත්තෙන් ය. මෙවර එහි තේමාව පුරා විද්‍යාව අතීතයෙන් ඔබ්බට යන්නයි. මෙම පුරාවිද්‍යා සතියට සමගාමීව අද පෙරවරුවේදී පුරාවිද්‍යා සමුළුවේ සමාරම්භක උත්සවය ශ්‍රී ලංකා පදනම් ආයතනයේ දී පැවැත්වේ. මෙහිදී ප්‍රවීණ හා ආධුනික පුරාවිද්‍යාඥයන් විසින් කරන ලද පුරාවිද්‍යා කැනීම් එළිදැක්වීම හා ඒවා පිළිබඳව පුරෝකථනය කිරීමක් සිදු කෙරේ. එමෙන් ම පුරාවිද්‍යා දෙපාර්තමේන්තුව මගින් ප්‍රකාශයට පත් කරන ප්‍රකාශනයක් ද එම දෙපාර්තමේන්තුවේ වාර්ෂික පුවත්පත වන දායාද පුවත්පත එළිදැක්වීම ද මෙහිදී සිදු කෙරේ. මීට සමගාමීව පෞද්ගලිකව සොයා ගත් පුරාවිද්‍යා, පුරාවිද්‍යා දෙපාර්තමේන්තුව වෙත භාර දෙන්නන් අගය කරමින් ඔවුන් වෙත ත්‍යාග ප්‍රදානය කිරීමද මෙහිදී සිදු කෙරේ. මෙම සතිය පුරාවට ජනතාව දැනුවත් කිරීමේ වැඩසටහන් මෙන්ම පාසල් ළමයින් සඳහා පුරාවිද්‍යා සම්මන්ත්‍රණ මාලාවක් ද පැවැත්වීමටද කටයුතු යොදා තිබේ. ", "URL": "https://www.itnnews.lk/2023/10/05/498003/", "Category": "දේශීය පුවත්", "Parent URL": null}