{"Source": "ITN news", "Timestamp": "மார்ச் 10, 2023 09:50", "Headline": "சுற்றுலாத்துறைக்கு பாதிப்பு ஏற்படாதவாறு ஆர்ப்பாட்டம்", "News Content": "  கடந்த டிசம்பர் மாதத்தின் பின்னர், சுற்றுலா பயணிகளின் வருகையில் சற்று வளர்ச்சி ஏற்பட்டுள்ளது. இவ்வாறான பின்னணியில் ஆர்ப்பாட்டங்கள் நடத்தப்படுவதால் சுற்றுலா தொழிற்துறை கடும் பாதிப்புக்கு முகங்கொடுக்கும் என சுற்றுலா பயணிகளை நாட்டுக்கு அழைத்து வருபவர்களின் சங்கத் தலைவர் நிஷாட் விஜேதுங்க தெரிவித்துள்ளார். நாடு முகங்கொடுத்துள்ள பொருளாதார நெருக்கடிகளுக்கு மத்தியில் அந்நிய செலாவணியை ஈட்டும் வழியான சுற்றுலா தொழில்துறையை சில வன்முறை சம்பவங்கள் பாதிப்பதாக அந்த சங்கம் சுட்டிக்காட்டியுள்ளது. ஆகவே ஆர்ப்பாட்டங்களில் ஈடுபடும் போது, நாட்டில் நிலவும் அமைதியான நிலைமைகளுக்கு இடையூறு ஏற்படாத வகையில் செயற்படுமாறு கோரப்பட்டுள்ளது. ", "URL": "https://www.itnnews.lk/2023/10/05/466843/", "Category": "Breaking News,தேசிய செய்திகள்", "Parent URL": null}