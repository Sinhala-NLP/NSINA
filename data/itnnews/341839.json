{"Source": "ITN news", "Timestamp": "ஜூன் 10, 2021 12:43", "Headline": "இவ்வருடத்தின் முதல் காலாண்டில் மாத்திரம் 30 ஆயிரம் மெற்றிக் டொன் மஞ்சள் அறுவடை..", "News Content": "தேசிய விவசாயிகளை பலப்படுத்தும் நோக்கில் சிறு ஏற்றுமதி பயிர்களின் இறக்குமதிக்கு தடை விதிக்கும் வகையில் அரசாங்கம் மேற்கொண்ட நடவடிக்கை வெற்றிகரமான பிரதிபலன்களை வழங்கியுள்ளது. இதற்கமைய மஞ்சள் செய்கை மூலம் நாட்டை தன்னிறைவடையச் செய்யும் ஆரம்பிக்கப்ப்ட்ட வேலைத்திட்ட்ங்கள் காரணமாக இவ்வருடத்தின் முதல் காலாண்டில் மாத்திரம் 30 ஆயிரம் மெற்றிக் டொன் மஞ்சள் அறுவடை கிடைக்கப்பெற்றுள்ளது. கண்டி, அம்பாரை, கேகாலை, கம்பஹா, குருநாகல் இரத்தினபுரி ஆகிய மாவட்டங்களை முதன்மையாக கொண்டு மஞ்சள் செய்கை முன்னெடுக்கப்பட்டது. இதனை முன்னிட்டு விவசாயிகளை ஊக்குவிக்கும் வகையில் விதைகளை கொள்வனவு செய்வதற்கான நிதியை அரசாங்கத்தின் ஊடாக பெற்றுக்கொடுக்கும் வேலைத்திட்டம் ஆரம்பித்து வைக்கப்பட்டது. 2020 ம் ஆண்டில் ஒரு கிலோ கிராம் மஞ்சள் செய்கைக்கென வழங்கப்பட்ட 100 ரூபா தொகை 2021 ம் ஆண்டு 200 ரூபாவாக அதிகரிக்கப்பட்டது. எதிர்காலத்தில் மஞ்சளுக்கு தட்டுப்பாடு ஏற்படுவதை தவிர்க்கும் வகையில் குறித்த திட்டம் ஆரம்பிக்கப்பட்டது. ", "URL": "https://www.itnnews.lk/2023/10/05/341839/", "Category": "Breaking News,தேசிய செய்திகள்,வணிகம்", "Parent URL": null}