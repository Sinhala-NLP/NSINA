{"Source": "ITN news", "Timestamp": "ஜூன் 9, 2022 13:06", "Headline": "IMF இன் கடன் செப்டம்பரில் என்கின்றார் பிரதமர் ரணில்..", "News Content": "சர்வதேச நாணய நிதியத்திடமிருந்து இலங்கைக்கு எதிர்வரும் செப்டம்பர் மாதமளவில் கடன் நிவாரணம் கிடைக்குமென பிரதமர் ரணில் விக்ரமசிங்க பாராளுமன்றத்தில் தெரிவித்துள்ளார். சர்வதேச நாணய நிதியத்தின் முகாமைத்துவ பணிப்பாளருடன் இடம்பெற்ற பேச்சுவார்த்தையின் போது சாதகமான பதில் கிடைக்கப்பெற்றுள்ளதாகவும் பிரதமர் இன்றையதினம் பாராளுமன்றத்தில் தெரிவித்திருந்தார். எதிர்வரும் நாட்களில் அடுத்தகட்ட நடவடிக்கைகள் முன்னெடுக்கப்படுமெனவும் அதன் ஊடாக கடன் உதவிகளை பெற்றுக்கொள்ள முடியுமென்ற நம்பிக்கை காணப்படுவதாகவும் பிரதமர் சுட்டிக்காட்டியுள்ளார். சர்வதேச நாணய நிதியத்தின் கடன் கிடைக்கும்பட்சத்தில் இலங்கை 2019ம் ஆண்டுக்கு முன்னர் இருந்த நிலைமையை அடையுமெனவும் எனினும் பொருளாதார ரீதியான பாதிப்புக்கள் தொடருமென பிரமதர் ரணில் விக்ரமசிங்க தெரிவித்துள்ளார். ", "URL": "https://www.itnnews.lk/2023/10/05/416077/", "Category": "Breaking News,தேசிய செய்திகள்", "Parent URL": null}