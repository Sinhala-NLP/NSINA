{"Source": "ITN news", "Timestamp": "பிப்ரவரி 23, 2023 12:20", "Headline": "விடுவிக்கப்பட்ட காணிகளை உரிமையாளர்கள் கையேற்பதில் தயக்கம்", "News Content": "வலி. வடக்கில் ராணுவத்தினரால் விடுவிக்கப்பட்ட காணிகளை உரிமையாளர்கள் கையேற்பதில் தயக்கம் காட்டிவருவதாக யாழ். மாவட்ட அரசாங்க அதிபர் அ. சிவபாலசுந்தரன் தெரிவித்துள்ளார். மாவட்ட செயலகத்தில் நேற்று நடந்த செய்தியாளர் சந்திப்பிலேயே அவர் இதனைத் தெரிவித்தார். விடுவிக்கப்பட்ட இடங்களில் உள்ள காணிகளின் உரிமையாளர்கள் தங்கள் காணிகளை முழுமையாகக் கையேற்று அதனை உரிய பாவனைக்கு உட்படுத்தினால் மாத்திரமே தொடரச்சியாக காணிகளை விடுவிப்பதற்கு உதவியாக இருக்கும். விடுவிக்கப்பட்ட காணிகளிலிருந்து இராணுவம் வெளியேறிய பின்னர் கட்டிடங்களை அவர்கள் விட்டுச் சென்றுள்ளார்கள். எனவே காணி உரிமையாளர்கள் தமது காணிகளை கையேற்கத் தவறுவதால் கட்டிடப் பொருட்கள் சட்டவிரோதமாக எடுத்துச் செல்லப்படுகின்றன. எனவே விடுவிக்கப்பட்ட இடங்களில் மக்கள் தங்களின் காணிகளில் குடியேறுவதன் மூலமே நாங்கள் மேலதிகமாக படையினரிடம் உள்ள காணிகளை விடுவிப்பதற்கான நடவடிக்கைகளை முன்னெடுக்க முடியும் என்றும் இதன்போது கூறினார். ", "URL": "https://www.itnnews.lk/2023/10/05/462714/", "Category": "Breaking News,தேசிய செய்திகள்", "Parent URL": null}