{"Source": "ITN news", "Timestamp": "ජූනි 24, 2022 19:47", "Headline": "රුසියා ගුවන් යානය සම්බන්ධව වැඩ තහනමට ලක්වූ නිලධාරියා පිළිබඳ විමර්ශන කඩිනම් කරන්නැයි ඉල්ලීමක්", "News Content": "රුසියාවේ එරෝෆ්ලොට් ගුවන් යානය සම්බන්ධ ආන්දෝලනාත්මක සිද්ධිය හේතුවෙන් වැඩතහනමට ලක්ව ඇති නිලධාරියා පිළිබද විමර්ශන කඩිනම් කර යළි සේවයේ පිහිටුවීමට ක්‍රියාකරන්නැයි සමස්ත ලංකා සිතාසි සහ ඇස්කීසි ක්‍රියාත්මක කරන්නන්ගේ සංගමය පවසනවා. එරෝෆ්ලොඩ් ගුවන් සමාගමට අයත් ඒ 330 ගුවන් යානය පසුගිය දෙවනදා දහවල් 12ට මෙරටින් පිටත්ව යාමට සූදානම්ව තිබුණා. අයර්ලන්ත කල්බදු සමාගමක් කොළඹ වාණිඩ මහාධිකරණයෙන් කළ ඉල්ලීමකට අනුව අධිකරණ වාරණ නියෝගයක් නිකුත් කළා. එම සිද්ධිය මෙරට මෙන්ම ජාත්‍යන්තරය තුළ ආන්දෝලනයක් ඇති කළා. මෙහිදී අධිකරණය ලබාදුන් නියෝගය රැගෙන අදාළ සිතාසි සහ ඇස්කීසි ක්‍රියාත්මක කරන නිලධාරියා  ගුවන් ගමන් පාලක මැදිරියට ගමන් කළ ආකාරය පිළිබද කතාබහක් ඇතිවුණා. ඒ අනුව එම නිලධාරියාගේ වැඩ තහනම් කරමින් මේ වන විට විමර්ශන ක්‍රියාත්මකයි. ආදාළ විමර්ශන කඩිනම් කරන ලෙසයි සමස්ත ලංකා සිතාසි සහ ඇස්කීසි ක්‍රියාත්මක කරන්නන්ගේ සංගමය අද මාධ්‍ය හමුවක් පවත්වමින් ඉල්ලා සිටියේ.     ", "URL": "https://www.itnnews.lk/2023/10/05/419016/", "Category": "දේශීය පුවත්", "Parent URL": null}