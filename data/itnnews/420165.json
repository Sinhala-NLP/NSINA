{"Source": "ITN news", "Timestamp": "ජූනි 30, 2022 10:20", "Headline": "22 වන ආණ්ඩුක්‍රම ව්‍යවස්ථා පනත් කෙටුම්පත ප්‍රකාශයට", "News Content": "22 වන ආණ්ඩුක්‍රම ව්‍යවස්ථා පනත් කෙටුම්පත ගැසට් පත්‍රයක් මගින් ප්‍රකාශයට පත් කර තිබෙනවා. අධිකරණ අමාත්‍ය විජයදාස රාජපක්ෂ මහතා 22 වන ආණ්ඩුක්‍රම ව්‍යවස්ථා පනත් කෙටුම්පත කැබිනට් මණ්ඩලයට ඉදිරිපත් කළ අතර ඊට කැබිනට් අනුමැතිය හිමි වුණා. ද්විත්ව පුරවැසිභාවය හිමි අයෙකුට මෙරට පාලන කටයුතුවලට සම්බන්ධ වීමට ඇති හැකියාව නව ව්‍යවස්ථාවෙන් අඩපණ කරනු ඇති බවයි දේශපාලන විචාරකයින් පවසන්නේ. රට මුහුණ පා ඇති අර්බුදකාරී තත්ත්වය සැළකිල්ලට ගනිමින් විධායක ජනාධිපති ධූරය හා පාර්ලිමේන්තුව අතර යම් බලතුලනයක් ඇති කිරිමට හැකි වන පරිදි පාර්ලිමේන්තුවට හා ජනතාවට වගකියන අමාත්‍ය මණ්ඩලයට හා ආණ්ඩුක්‍රම ව්‍යවස්ථා සභාවට යම් බලතල ප්‍රමාණයක් පැවරෙන අයුරින් ආන්ඩුක්‍රම ව්‍යවස්ථාව සංශෝධනය සුදුසු බව තීරණය වී තිබෙනවා. ඒ අනුවයි අමාත්‍ය විජයදාස රාජපක්ෂ මහතා මූලික කෙටුම්පත් සදහා අමාත්‍ය මණ්ඩලයේ ප්‍රතිපත්තිමය අවසරය හිමිකර ගත්තේ. එය අතිවිශේෂ ගැසට් නිවේදනයක් මගින් ප්‍රකාශයට පත් කර තිබෙනවා.   ", "URL": "https://www.itnnews.lk/2023/10/05/420165/", "Category": "දේශීය පුවත්", "Parent URL": null}