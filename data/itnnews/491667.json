{"Source": "ITN news", "Timestamp": "ජූනි 13, 2023 15:28", "Headline": "පලස්තීන ජනපති චීනයට", "News Content": "පලස්තීන ජනාධිපතිවරයා චීනයේ විශේෂ සංචාරයක් ආරම්භ කර තිබෙනවා. පලස්තීන ජනාධිපති මහමුද් අබ්බාස් දින 4ක නිල සංචාරයක් සදහා චීනයේ බීජිං අගනුවර අද පැමිණියා. ඊශ්‍රායල පලස්තීන සාම සාකච්ඡාවන්හි මැදිහත්කරුවෙකු ලෙස චීනය කටයුතු කිරීමට සූදානම් අතර ඒ සම්බන්ධයෙන් මෙම සංචාරය අතරතුරදී වැඩි අවධානයක් යොමුවනු ඇති බවටයි විදෙස් මාධ්‍ය වාර්තා කරන්නේ. සංචාරය අතරතුරදී චීන ජනාධිපති ෂී ජින් පින්ග් හා අග්‍රාමාත්‍ය ලී කියෑන්ග් සමග විශේෂ සාකච්ඡාවක් ද පැවැත්වීමට නියමිතයි. පලස්තීන ජනාධිපතිවරයා ලොව දෙවන විශාලතම ආර්ථිකයට හිමිකම් කියන චීනයේ සංචාරයක නිරතවන පස්වන අවස්ථාව මෙයයි. ", "URL": "https://www.itnnews.lk/2023/10/05/491667/", "Category": "ජාත්‍යන්තර පුවත්", "Parent URL": null}