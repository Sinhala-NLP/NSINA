{"Source": "ITN news", "Timestamp": "செப்டம்பர் 30, 2021 12:49", "Headline": "பல்வேறு கொள்ளைச்சம்பவங்களுடன் தொடர்புடைய 3 சந்தேகநபர்கள் கைது", "News Content": "பல்வேறு கொள்ளைச்சம்பவங்களுடன் தொடர்புடைய 3 சந்தேக நபர்களை சீதாவக்க மோசடி ஒழிப்பு பிரிவினர் கைதுசெய்துள்ளனர். அவிசாவளை மற்றும் ருவான்வெல்ல ஆகிய பகுதிகளில் வீடுகள் மற்றும் வர்த்தக நிலையங்களிலிருந்து 33 இலட்சம் பெறுமதியான தங்க ஆபரணங்கள் மற்றும் உபகரணங்கள் சில கொள்ளையிடப்பட்டன. சம்பவம் தொடர்பில் மேற்கொள்ளப்பட்ட நீண்ட விசாரணைகளுக்கமைய சந்தேக நபர்கள் மூவரும் கைதுசெய்யப்பட்டுள்ளதாக பொலிஸார் தெரிவித்துள்ளனர். அவர்கள் பனாவலை பகுதியிலுள்ள வீடு ஒன்றில் தற்காலிகமாக தங்கியிருந்து கொள்ளைகளில் ஈடுப்பட்டு வந்தமை ஆரம்பக்கட்ட விசாரணைகளில் தெரியவந்துள்ளது. கொள்ளையிடப்பட்டட பொருட்களில் 12 பவுன் தங்கம், லெப்டொப், கையடக்க தொலைபேசி மற்றும் கைகடிகாரம் என்பன கைப்பற்றப்பட்டுள்ள நிலையில், சந்தேக நபர்களிடமிருந்து இரு கைக்குண்டுகளும் கைப்பற்றப்பட்டதாக பொலிஸார் தெரிவித்தனர். ", "URL": "https://www.itnnews.lk/2023/10/05/366017/", "Category": "Breaking News,தேசிய செய்திகள்", "Parent URL": null}