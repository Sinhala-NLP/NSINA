{"Source": "ITN news", "Timestamp": "පෙබරවාරි 3, 2022 09:22", "Headline": "කර්මාන්ත 2022 ජාතික ප්‍රදර්ශනය අද සිට 06 දා දක්වා BMICHහිදී", "News Content": "කර්මාන්ත 2022 ජාතික ප්‍රදර්ශනය අද (03) සිට ලබන 6 වනදා දක්වා කොළඹ බණ්ඩාරනායක අනුස්මරණ සම්මන්ත්‍රණ ශාලා පරිශ්‍රයේදී පැවැත්වෙනවා. කර්මාන්ත අමාත්‍යාංශයේ මගපෙන්වීම යටතේ ලංකා කාර්මික සංවර්ධන මණ්ඩලයයි ජාතික කර්මාන්ත ප්‍රදර්ශනය සංවිධාන කර ඇත්තේ. මෙරට ප්‍රමුඛතම කර්මාන්ත ක්ෂේත්‍ර විස්සක් නියෝජනය කරමින් ප්‍රදර්ශන කුටි 300 ක් ඊට එක් කිරීමට කටයුතු කර තිබෙනවා. අමාත්‍ය විමල් වීරවංශ මහතාගේ ආරාධනයෙන් අග්‍රාමාත්‍ය මහින්ද රාජපක්ෂ මහතාගේ ප්‍රධානත්වයෙනුයි ප්‍රදර්ශනය විවෘත කෙරෙන්නේ.     ", "URL": "https://www.itnnews.lk/2023/10/05/392944/", "Category": "දේශීය පුවත්", "Parent URL": null}