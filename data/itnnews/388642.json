{"Source": "ITN news", "Timestamp": "ජනවාරි 13, 2022 14:42", "Headline": "භූ සම්පත් පහසුවෙන් හඳුනාගැනීම සඳහා නවීන තාක්ෂණය යොදාගැනීමේ වැඩපිළිවෙළක්", "News Content": "මෙරට භූගර්භයේ ඇති වටිනා භූ සම්පත් පහසුවෙන් හඳුනාගැනීම සඳහා භූ විද්‍යා සමීක්ෂණ හා පතල් කාර්යාංශය නවීන තාක්ෂණය යොදාගැනීමේ වැඩපිලිවෙලක් ආරම්භ කර තිබෙනවා. VLF රිසීවර් උපකරණයක් මගින් ඛණිජ සම්පත් හඳුනාගැනීම එහිදී සිදු කෙරෙන බවයි භූ විද්‍යා සමීක්ෂණ හා පතල් කාර්යාංශය නිවේදනය කරන්නේ. ඛණිජ සම්පත් ඇති ස්ථාන සහ ඒවා පිහිටා ඇති ස්ථානවල විශාලත්වය සහ ගැඹුර අඩු පිරිවැයකින් සොයා ගැනීමට මෙහිදී හැකි වනවා. පෘථිවි ගර්භයේ කිලෝමීටර් 10 සිට 100 දක්වා ඇති ඛණිජ සම්පත් මෙම උපකරණයෙන් හඳුනාගත හැකියි. රුපියල් මිලියන 3.5 ක් වටිනා එම යන්ත්‍රය ප්‍රංශයෙන් මිලදී ගත් බවයි කාර්යාංශය පැවසුවේ. එය භාවිත කිරීම සම්බන්ධයෙන් කාර්යංශයේ නිලධාරීන්ට පුහුණුවල ලබාදීමට ද මේ වන විට කටයුතු කරමින් තිබෙනවා.     ", "URL": "https://www.itnnews.lk/2023/10/05/388642/", "Category": "දේශීය පුවත්", "Parent URL": null}