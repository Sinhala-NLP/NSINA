{"Source": "ITN news", "Timestamp": "செப்டம்பர் 21, 2022 14:03", "Headline": "எதிர்வரும் நவம்பரில் உள்ளுராட்சி மன்ற தேர்தலுக்கான அறிவிப்பு வெளியிடப்படும்..", "News Content": "செப்டெம்பர் மாதம் 20ம் திகதியின் பின்னர் உள்ளுராட்சி மன்ற தேர்தலுக்கான அறிவிப்பை வெளியிடுவதற்கான அதிகாரம் தேர்தல்கள் ஆணைக்குழுவுக்கு காணப்படுவதாகவும், எனினும் புதிய வாக்காளர் பதிவு நடவடிக்கைகளை கவனத்திற்கொண்டு நவம்பர் 11ம் திகதிக்கு பின்னர் அது தொடர்பான அறிவிப்பு விடுக்கப்படுமென தேர்தல்கள் ஆணைக்குழுவின் தலைவர் தெரிவித்துள்ளார். யாழ் மாவட்ட செயலகத்தில் தேர்தல் சட்டங்கள் மற்றும் சீர்த்திருத்தங்கள் தொடர்பான கலந்துரையாடல் இடம்பெற்றபோது கருத்து தெரிவிக்கையிலேயே அவர் இவ்வாறு குறிப்பிட்டுள்ளார். உள்ளுராட்சி சபை சட்டமூலத்திற்கமைய, உள்ளுராட்சி சபையின் பதவிக்காலம் நிறைவடைவதற்கு 6 மாதங்களுக்கு முன்னர் இருந்து தேர்தலை நடத்துவதற்கான அதிகாரம் தேர்தல்கள் ஆணைக்குழுவுக்கு காணப்படுவதாக ஆணைக்குழுவின் தலைவர் நிமல் புஞ்சிஹேவா தெரிவித்துள்ளார். ", "URL": "https://www.itnnews.lk/2023/10/05/436337/", "Category": "Breaking News,தேசிய செய்திகள்", "Parent URL": null}