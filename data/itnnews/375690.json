{"Source": "ITN news", "Timestamp": "නොවැම්බර් 12, 2021 18:16", "Headline": "ප්‍රවීණ සංගීතවේදී ලක්ෂ්මන් විජේසේකර මහතා අභාවප්‍රාප්ත වෙයි", "News Content": "අපේ රටේ සංගීත ක්ෂේත්‍රයට නිර්මාණ රැසක් දායාද කරපු සංගීතවේදියෙකු ගායකයෙකු වගේම රංගන ශිල්පියෙකු වූ ලක්ෂ්මන් විජේසේකර මහතා අභාවප්‍රාප්ත වුණා. දශක 4 කට අධික කාලයක් කලා ක්ෂේත්‍රයේ විවිධ නිර්මාණ බිහිකළ ලක්ෂ්මන් විජේසේකර මහතා මියයනවිට 73 වන වියේ පසුවුණා. බාල ළමාවරුනේ,  දැල්වූ පහන්,   ඇති දේ ඇති සැටියෙන්,  සිනා පිපෙනා ආදී ජනප්‍රිය ගීත රැසක් ඔහුගේ ගායනයෙන් හැඩගැන්වුණා. එමෙන්ම විලම්බීත,  දගයන්ට පමණයි,  ටිකිරි සහ උංගි යන ටෙලිනාට්‍යවල ඔහු සංගීත අධ්‍යක්ෂණය කළා. අභාවප්‍රාප්ත ලක්ෂ්මන් විජේසේකර මහතාගේ දේහය මහජන ගෞරවය සදහා හෙට දිනයේ ගල්කිස්ස කලාපුරයේ පිහිටි ඔහුගේ නිවසේ තැන්පත් කෙරෙන අතර අවසන් කටයුතු ගල්කිස්ස පොදු සුසාන භූමියේ දී අනිද්දා සිදු කිරීමට නියමිතයි.       ", "URL": "https://www.itnnews.lk/2023/10/05/375690/", "Category": "Breaking News,දේශීය පුවත්", "Parent URL": null}