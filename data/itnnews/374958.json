{"Source": "ITN news", "Timestamp": "නොවැම්බර් 9, 2021 14:54", "Headline": "කොරෝනා එන්නත් අනිවාර්ය කිරීමට එරෙහිව නවසීලන්තයේ විරෝධතා", "News Content": "නවසීලන්තය කොරෝනා වයිරසයට එරෙහි එන්නත් අනිවාර්ය කිරීමට එරෙහිව එරට ජනතාව විරෝධතා ආරම්භ කර තිබෙනවා. විරෝධතා හේතුවෙන් නවසීලන්තයේ පාර්ලිමේන්තුව අසල ආරක්ෂාව තර කර ඇති බව විදෙස් මාධ්‍ය සඳහන් කරනවා. කෙසේ වුවද විරෝධතා සාමකාමී මුහුණුවරක් ගන්නා බවයි වාර්තා වන්නේ. එයට එක්ව සිටින බහුතරයක් මුඛ ආවරණ නොමැතිව සිටි බවද සඳහන්. එන්නත් ලබා ගැනීම අනිවාර්ය කිරීම තුළින් තම නිදහස අහිමි වී ඇති බවට විරෝධතාකරුවන් චෝදනා කරනවා. සෞඛ්‍ය ක්ෂේත්‍ර යේ සේවකයින් , ගුරුවරුන් හා ආබාධ සහිත පුද්ගලයින් සම්පූර්ණ එන්නත්කරණයට ලක් කළ යුතු බවට පසුගියදා නවසීලන්ත අග්‍රාමාත්‍යවරිය සඳහන් කළා. එරට පනවා ඇති නීති බහුතරයක් ලිහිල් වන්නේ ද එන්නත් දෙකම ලබාගත් පුද්ගලයින්ට පමණයි.         ", "URL": "https://www.itnnews.lk/2023/10/05/374958/", "Category": "ජාත්‍යන්තර පුවත්", "Parent URL": null}