{"Source": "ITN news", "Timestamp": "மே 28, 2021 16:06", "Headline": "இராணுவ சிப்பாய் ஒருவர் தூக்கிட்டு தற்கொலை", "News Content": "யாழ்.பலாலி பாதுகாப்பு படை தலைமையகத்தில் கடமையாற்றும் இராணுவ சிப்பாய் ஒருவர் தூக்கிட்டு தற்கொலை செய்துகொண்டுள்ளார். நேற்றைய தினம் பலாலி படைதளத்தில் உள்ள விகாரையொன்றில் குறித்த சம்பவம் இடம்பெற்றுள்ளது. வத்தேகம பகுதியை சேர்ந்த 36 வயதுடைய இரு பிள்ளைகளின் தந்தை ஒருவரே தற்கொலை செய்துகொண்டுள்ளதாக ஆரம்ப கட்ட விசாரணைகளில் தெரியவந்துள்ளது. தற்கொலைக்கான காரணம் இதுவரை கண்டறியப்படவில்லை. சம்பவம் தொடர்பில் மேலதிக விசாரணைகளை இராணுவ பொலிஸார் முன்னெடுத்துள்ளனர். ", "URL": "https://www.itnnews.lk/2023/10/05/339521/", "Category": "Breaking News,தேசிய செய்திகள்", "Parent URL": null}