{"Source": "ITN news", "Timestamp": "ஜூன் 8, 2022 13:30", "Headline": "கூடுதலான எரிபொருள் விநியோகம் முன்னெடுக்கப்படுவதாக இலங்கை கனியவள கூட்டுதாபனம் தெரிவிப்பு..", "News Content": "எரிபொருள் நிரப்பு நிலையங்களுக்கு கூடுதலான எரிபொருள் விநியோகம் முன்னெடுக்கப்படுவதாக இலங்கை கனியவள கூட்டுதாபனம் தெரிவித்துள்ளது. இன்றைய தினம் முதல் அதிகளவான எரிபொருள் விநியோக நடவடிக்கைகள் முன்னெடுக்கப்பட்டுள்ளதாக சுட்டிக்காட்டப்பட்டுள்ளது. விவசாய பெருந்தோட்ட மற்றும் மீன்பிடி அமைச்சுக்களின் பரிந்துரைகளுக்கு முன்னுரிமை வழங்கி எரிபொருள் விநியோகத்தை முன்னெடுக்க திட்டமிடப்பட்டுள்ளதாகவும் கனியவள கூட்டுதாபனம் தெரிவித்துள்ளது. இந்நிலையில் நாட்டின் பல்வேறு பகுதிகளிலும் எரிபொருள் தொடர்பான தட்;டுப்பாடுகள் நிலவுவதாக பொதுமக்கள் அங்கலாய்க்கின்றனர். குறிப்பாக ஒரு சில பகுதிகளில் எரிபொருள், எரிவாயு விநியோகங்களை உரிய முறையில் முன்னெடுக்குமாறு வலியுறத்ததப்பட்டு ஆர்ப்பாட்டங்களும் இடம்பெறுகின்றமையும் குறிப்பிடத்தக்கது. ", "URL": "https://www.itnnews.lk/2023/10/05/415859/", "Category": "Breaking News,தேசிய செய்திகள்", "Parent URL": null}