{"Source": "ITN news", "Timestamp": "ජූලි 16, 2021 11:54", "Headline": "කැනඩාවේ ඔන්ටාරියෝ ප්‍රාන්තය හරහා හමාගිය සුළිකුණාටුවෙන් නිවාස රැසකට දැඩි හානි", "News Content": "කැනඩාවේ ඔන්ටාරියෝ ප්‍රාන්තය හරහා හමාගිය සුළිකුණාටුවෙන් නිවාස හා දේපොළ වලට දැඩි හානි සිදුව තිබෙනවා. පුද්ගලයින් 8 දෙනෙකු තුවාල ලබා රෝහල් ගතකර තිබෙනවා. නිවාස ඇතුළු ගොඩනැගිලි රැසකට ද හානි සිදුව ඇති බවයි වාර්තා වන්නේ. ඇමෙරිකාවේ ඔරිගන් ප්‍රාන්තය දෙසින් හමා ආ චණ්ඩ මාරුතය තුන්වන කාණ්ඩයේ සුළි සුළගක් මට්ටමට වර්ධනය වී කැනඩාවේ ඔන්ටාරියෝ ප්‍රාන්තය හරහා හමාගිය බවයි එරට කාලගුණ අංශ සදහන් කරන්නේ. ඉදිරි පැය කිහිපය තුළදී කාලගුණික තත්ත්වය අයහපත්විය හැකි බැවින් ඔන්ටාරියෝ වැසියන් විශාල පිරිසක් ආරක්ෂක ස්ථාන කරා යොමුකර තිබෙනවා.       ", "URL": "https://www.itnnews.lk/2023/10/05/349571/", "Category": "ජාත්‍යන්තර පුවත්", "Parent URL": null}