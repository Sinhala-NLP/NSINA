{"Source": "ITN news", "Timestamp": "සැප්තැම්බර් 13, 2023 10:52", "Headline": "අග්බෝ ඇතාට ආහාර සැපයීමට බොහෝ පිරිසක් ඉදිරිපත් වෙයි", "News Content": "මාස තුනක කාලයක් ප්‍රතිකාර ලබන අග්බෝ ඇතාට ආහාර ලබාදීමට තවමත් බොහෝ පිරිසක් ඉදිරිපත් වනවා. බදින තුවක්කුවකට හසුවීමෙන් බරපතල තුවාල ලබා සිටි අග්බෝ හස්තියාට ප්‍රතිකාර ලබාදීම අඛණ්ඩව සිදු වනවා. එමෙන්ම අග්බෝ හස්තියාට හා දිවා රෑ නොබලා මෙම හස්තියාට ප්‍රතිකාර කරන පිරිසට ආශිර්වාද කිරීම අවස්තා කිහිපයකදීම සිදුව තිබෙනවා. පූජ්‍ය කලාකරඹෑවේ ධම්මකිත්ති ස්වාමීන්වහන්සේ ඇතුළු මහාසංඝරත්නය ද පිරිත් සජ්ඣායනා කරමින් ආශිර්වාද කළා. අග්බෝ හස්තියාට ආහාර පාන සැපයීමට ද බොහෝ පිරිසක් ඉදිරිපත් වුණා. එළවළු පළතුරු පමණක් නොව තමන්ට ඇති එකම කුඹුරේ කළ වී වගාව ද අග්බෝට පරිත්‍යාග කිරීම සඳහා ඇතැමුන් ක්‍රියා කළේ රටට ආදර්ශයක් සපයමින්. ඉපලෝගම අස්වැද්දුම ගම්මානයේ සිටින ශාන්ත බණ්ඩාර ගොවි මහතා ඇතුළු ධාතුසේන ගොවි සංවිධානයේ නියෝජිතයන් යල කන්නයේ වගා කළ ගොයමෙන් කොටසක් අග්බෝට පරිත්‍යාග  කිරීමට ඉදිරිපත් වුණා.           ", "URL": "https://www.itnnews.lk/2023/10/05/515542/", "Category": "Breaking News,දේශීය පුවත්", "Parent URL": null}