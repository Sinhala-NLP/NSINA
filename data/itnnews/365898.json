{"Source": "ITN news", "Timestamp": "සැප්තැම්බර් 29, 2021 18:53", "Headline": "ආනයන සීමා අවම වන පරිදි සහන දෙන්නැයි අගමැතිගෙන් මහ බැංකු අධිපතිට උපදෙස්", "News Content": "ආනයන සීමා අවම වන පරිදි සහන දෙන්නැයි අගමැතිවරයා මහ බැංකු අධිපතිවරයාට උපදෙස් දුන්නා. අත්‍යවශ්‍ය නොවන ද්‍රව්‍ය සහ උපකරණ සදහා දැනට පනවා ඇති ආනයන සීමා හැකිතාක් දුරට අවම වන ලෙසට සහන ලබා දෙන්නැයි අග්‍රාමාත්‍ය මහින්ද රාජපක්ෂ මහතා මහ බැංකු අධිපති අජිත් නිවාඩ් කබ්රාල් මහතාට අද දිනයේ උපදෙස් ලබාදී තිබෙනවා. අත්‍යවශ්‍ය නොවන ද්‍රව්‍ය සහ උපකරණවලට දැනට පනවා තිබෙන ආනයන සීමා හේතුවෙන් ව්‍යාපාරිකයන් මෙන්ම ජනතාව පත්ව ඇති අපහසුතා සැලකිල්ලට ගනිමින් මෙසේ උපදෙස් දී තිබෙනවා. මේ අනුව මහ බැංකු අධිපතිවරයා ඊට අදාළ විසදුම් ඉදිරිපත් කිරීමට නියමිතයි.       ", "URL": "https://www.itnnews.lk/2023/10/05/365898/", "Category": "දේශීය පුවත්", "Parent URL": null}