{"Source": "ITN news", "Timestamp": "සැප්තැම්බර් 2, 2022 15:35", "Headline": "කොළඹ ප්‍රදේශ කිහිපයකට පැය 18ක ජල කප්පාදුවක්", "News Content": "හෙට පෙරවරු 8 සිට අනිද්දා අලුයම දෙක දක්වා කොළඹ දිස්ත්‍රික්කයේ ප්‍රදේශ රැසක ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය දැනුම් දෙනවා. කොළඹ , දෙහිවල ගල්කිස්ස , කෝට්ටේ ,කඩුවෙල සහ මහරගම මහ නගර සභා බල ප්‍රදේශ ද හෙට පෙරවරු 8 සිට ඉරිදා අලුයම දෙක දක්වා ජල සැපයුම අත්හිටුවන ප්‍රදේශ අතර වනවා. බොරලැස්ගමුව , කොලොන්නාව නගර සභා බල ප්‍රදේශවල ද ජල සැපයුම අත්හිටුවනවා. කොටිකාවත්ත – මුල්ලේරියාව  ප්‍රාදේශිය සභා බල ප්‍රදේශයේ මෙන්ම රත්මලාන සහ කටුබැද්ද ප්‍රදේශවල ද ජල සැපයුම අත්හිටුවන බවයි ජාතික ජල සම්පාදන හා ජලාපවහන මණ්ඩලය පවසන්නේ. අඹතලේ ජල පොම්පාගාරය සදහා වන විදුලි සැපයුමෙහි අත්‍යවශ්‍ය නඩත්තු කටයුතු හේතුවෙන් හෙට පෙරවරු 8 සිට පැය 18 ක් මෙලෙස ජල සැපයුම අත්හිටුවන බවයි ජල සම්පාදන මණ්ඩලය තවදුරටත් සඳහන් කරන්නේ.       ", "URL": "https://www.itnnews.lk/2023/10/05/432592/", "Category": "Breaking News,දේශීය පුවත්", "Parent URL": null}