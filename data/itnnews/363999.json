{"Source": "ITN news", "Timestamp": "සැප්තැම්බර් 21, 2021 12:20", "Headline": "Online වුණ ගුරුවරුන්ට තර්ජනය කළ Offline ගුරුන් දෙදෙනෙක් CID යට", "News Content": "ගුරු විදුහල්පති වැටුප් ගැටලුව මුල් කර ගනිමින් ක්‍රියාත්මක වන වෘත්තිය ක්‍රියාමාර්ගය හමුවේ වුවද දරු දැරියන්ට ඔන්ලයින් අධ්‍යාපනය ලබාදීමට ඉදිරිපත් වූ ගුරුවරුන්ට තර්ජනය කිරීමේ සිද්ධීන් පිළිබද පැමිණිලි කිහිපයක් ඉදිරිපත් වී තිබුණා. ඊට අදාළව ගුරුවරුන් දෙදෙනෙක් අපරාධ පරීක්ෂණ දෙපාර්තමේන්තුව වෙත කැදවූ අතර මේ වනවිටත් ඔවුන්ගෙන් ප්‍රශ්න කිරීම් සිදු කෙරෙනවා. පාසල් දරු දැරියන්ට ඔන්ලයින් අධ්‍යාපනය ලබා දුන් ගුරුවරුන්ට තර්ජනය කළ බවට චෝදනා එල්ල වන ශ්‍රී ලංකා ජාතික විදුහල්පති සංගමය හා ස්වාධීන අධ්‍යාපන සේවක සංගමයට සම්බන්ධ ගුරුවරුන් දෙදෙනෙක් මෙලෙස අපරාධ පරීක්ෂණ දෙපාර්තමේන්තුවේ පරිගණක අංශය වෙත කැදවා තිබුණා. එම ගුරුවරුන්ට සහය දක්වමින් ලංකා ගුරු සංගමයේ ලේකම් ජෝසප් ස්ටාලින් මහතා ඇතුලු පිරිසක්  ද  අපරාධ පරීක්ෂණ දෙපාර්තමේන්තුව අසලට පැමිණියා.   ", "URL": "https://www.itnnews.lk/2023/10/05/363999/", "Category": "දේශීය පුවත්", "Parent URL": null}