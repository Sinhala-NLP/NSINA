{"Source": "ITN news", "Timestamp": "දෙසැම්බර් 16, 2021 14:00", "Headline": "ඉන්දුනීසියාවෙන් ඔමික්‍රෝන් ආසාදිතයෙකු සොයා ගැනේ", "News Content": "ඉන්දුනීසියාවේ ප්‍රථම ඔමික්‍රෝන් ආසාදිතයා වාර්තා වූ බව එරට සෞඛ්‍ය අංශ අද නිවේදනය කළා. ඉන්දුනීසියාවේ ඔමික්‍රෝන් ආසාදනය වූ පුද්ගලයා එරට කෙමයොරාන් ක්‍රීඩා ගම්මානයේ රෝහල් කාර්ය මණ්ඩල සේවකයෙකු බවයි පැවසෙන්නේ. ඔහු කිසිඳු විදේශ ගමනකට සම්බන්ධ වූ පුද්ගලයෙකු නොවන බවට හඳුනාගෙන තිබෙනවා. කෙසේ නමුත් මීට පෙර බ්‍රිතාන්‍යයේ සහ ඇමෙරිකාවේ සිට පැමිණි පුද්ගලයින් පස් දෙනෙකු එම ක්‍රීඩා ගම්මානයට පැමිණ ඇති බවට තොරතුරු අනාවරණය වී ඇති බවයි පැවසෙන්නේ. ඒ හේතුවෙන් අදාළ පුද්ගලයින් පස්දෙනා සහ වයිරසය ආසාදනය වූ පුද්ගලයා ද නිරෝධායනයට යොමුකිරීමට කටයුතු කර තිබෙනවා. මේ වනවිට ඔමික්‍රෝන් වයිරසය ලොව රටවල් 70 ක් පුරා පැතිරගොස් ඇති බවයි ලෝක සෞඛ්‍ය සංවිධානය පවසන්නේ.                    ", "URL": "https://www.itnnews.lk/2023/10/05/383095/", "Category": "ජාත්‍යන්තර පුවත්", "Parent URL": null}