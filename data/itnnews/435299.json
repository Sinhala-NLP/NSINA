{"Source": "ITN news", "Timestamp": "සැප්තැම්බර් 16, 2022 14:57", "Headline": "හරිත දර්ශන ඇතුළු තුන්දෙනෙකුට ඇප", "News Content": "අන්තර් උසස් ජාතික ඩිප්ලෝමා ශිෂ්‍ය බල මණ්ඩලයේ කැදවුම්කරු හරිත දර්ශන ඇතුළු සැකකරුවන් තුන් දෙනෙකු ඇප මත මුදාහැරුණා. ඒ රුපියල් ලක්ෂ 5ක ශරීර ඇප මතයි. පසුගිය මැයි 21 වනදා පැවති උද්ඝෝෂණයකදී අධිකරණ නියෝග කඩ කිරීමේ සිද්ධියක් සම්බන්ධයෙනුයි හරිත දර්ශන ඇතුළු තුන්දෙනෙකු රක්ෂිත බන්ධනාගාර ගත කර සිටියේ. ඒ අධිකරණයට භාර වීමෙන් අනතුරුවයි. ඔවුන් අධිකරණ නියෝගවලට අදාල වාර්තා එදින හරිත දර්ශන යන අයගේ අතට භාර දුන් නමුත් එම නියෝග නොතකා පොලිස් නිලධාරීන්ගේ රාජකාරියට බාධා කළ බව කොටුව පොලිසිය අධිකරණයට දන්වා සිටියා. සැකකරුවන්ගේ නීතීඥවරුන් කළ ඉල්ලීම සලකා බැලූ අධිකරණය ඔවුන් ඇප මත මුදා හැරීමට නියෝග කළා. කෙසේ වෙතත් සිද්ධිය සම්බන්ධයෙන් විමර්ශන සිදුකර ඔක්තෝම්බර් 28 වනදා අධිකරණය දැනුම් දෙන ලෙස මහේස්ත්‍රාත්වරයා පොලිසියට නියෝග කළා.       ", "URL": "https://www.itnnews.lk/2023/10/05/435299/", "Category": "දේශීය පුවත්", "Parent URL": null}