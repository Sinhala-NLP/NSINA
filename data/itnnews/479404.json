{"Source": "ITN news", "Timestamp": "අප්‍රේල් 30, 2023 11:11", "Headline": "අප්‍රේල් මාසයේ දී උද්ධමනය අඩුවුණු හැටි ඇමති සබ්රි හෙළිකරයි", "News Content": "උද්ධමනය පාලනය කිරීම ස්ථාවර ආර්ථිකයක කේන්ද්‍රීය ලක්ෂණය බව අමාත්‍ය අලි සබ්රි මහතා පවසනවා. අප්‍රේල් මාසයේ දී මෙරට උද්ධමනය 35.3%ක් දක්වා පහත වැටී ඇති බව ජන හා සංඛ්‍යාලේඛන දෙපාර්තමේන්තුව ඊයේ ප්‍රකාශ කළා. මේ සම්බන්ධයෙන් ට්විටර් පණිවුඩයක් නිකුත් කරන විදේශ කටයුතු අමාත්‍ය අලි සබ්රි මහතා පවසන්නේ උද්ධමනය පාලනය කිරීම රටට ස්ථාවර ආර්ථිකයක් පවත්වාගෙන යාමේ කේන්ද්‍රීය ලක්ෂය බවයි. ශ්‍රී ලංකාව හා සමාන තත්ත්වයේ පසු වූ රටවල් සමඟ පසුගිය වසර හා සංසන්ධනය කිරිමේ දී මේ අයුරින් උද්ධමනය අඩුවීම රටක් ලෙස ලැබු ජයග්‍රහනයක් බව ද අලී සබ්රි මහතා පෙන්වා දෙනවා. පසුගිය සැප්තැම්බර් මාසයේ දී 69.8%ක් වූ උද්ධමනය නොවැම්බර් මාසයේ දී 61%ක් දක්වා  අඩු වී තිබෙනවා. එමෙන්ම පසුගිය ජනවාරි මාසය වනවිට 51.7%ක් දක්වාද මාර්තු මාසයේ දී 50.3%ක් දක්වාද උද්ධමනය පහළ යාම වාර්තා වූ අතර අප්‍රේල් මාසයේ දී එය 35.3%ක් බවට පත්ව ඇති බවයි අමාත්‍ය අලී සබ්රී මහතා තවදුරටත් පෙන්වා දෙන්නේ. මේ අතර විදෙස් පුවත් සේවාද ශ්‍රී ලංකාවේ උද්ධමනය 35.3%ක් දක්වා පහළ යාම අද විශේෂයෙන් වාර්තාකර තිබුණා.     ", "URL": "https://www.itnnews.lk/2023/10/05/479404/", "Category": "දේශීය පුවත්", "Parent URL": null}