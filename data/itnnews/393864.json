{"Source": "ITN news", "Timestamp": "පෙබරවාරි 8, 2022 12:23", "Headline": "හෙරොයින් තොගයක් එක්කම පූසිත් කළුබෝවිලදී පොලිස් දැලේ", "News Content": "කුඩු රැජින ලෙස හඳුන්වන පූසි නැමැති අන්වර්ථ නාමයකින් පෙනී සිටින කාන්තාවක කළුබෝවිලදී විශේෂ කාර්ය බලකාය විසින් අත්අඩංගුවට ගත්තා. එම කාන්තාව ලඟ තිබී රුපියල් කෝටි එකහමාරකට වැඩි වටිනාකමකින් යුතු හෙරොයින් තොගයක් ද පොලීසිය සොයාගත්තා. විශේෂ කාර්ය බලකායට ලැබුණු තොරතුරකට අනුව කළුබෝවිල ප්‍රදේශයේ කළ වැටලීමකදී වයස අවුරුදු 40 ක් වන කාන්තාවක අත්අඩංගුවට ගෙන තිබෙනවා. මෙම කාන්තාව මත්ද්‍රව්‍ය ජාවාරමට සම්බන්ධ ආමි ඉන්දික නැමැත්තාගේ බිරිද බවටයි හෙළි වී තිබෙන්නේ.දැනට විදේශයක සිට මත්ද්‍රව්‍ය ජාලය මෙහෙයවන බඩෝවිට අසංක නැමැත්තාගේ මත්ද්‍රව්‍ය ප්‍රවාහනය කරන්නේ ආමි ඉන්දික බවටයි තොරතුරු තහවුරු කර ගෙන තිබෙන්නේ. ඔහුට එරෙහිව දේපල කොල්ලකෑම් ඇතුලු අපරාධ ගණනාවක් සම්බන්ධයෙන් නඩු විභාග වෙමින් පවතිනවා. අත්අඩංගුවට ගත් කාන්තාව වැඩිදුර විමර්ශන සදහා පොලිස් මත්ද්‍රව්‍ය නාශක කාර්යාංශය භාරදී තිබෙනවා.   ", "URL": "https://www.itnnews.lk/2023/10/05/393864/", "Category": "දේශීය පුවත්", "Parent URL": null}