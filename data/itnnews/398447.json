{"Source": "ITN news", "Timestamp": "பிப்ரவரி 28, 2022 10:36", "Headline": "நேற்றையதினம் 977 கொவிட் தொற்றாளர்கள் அடையாளம்..", "News Content": "நாட்டில் நேற்றையதினம் 977 கொவிட் தொற்றாளர்கள் அடையாளம் காணப்பட்டனர். அத்துடன் 24 கொவிட் மரணங்களும் உறுதிப்படுத்தப்பட்டுள்ளன. அதற்கமைய நாட்டில் இதுவரை பதிவாக மொத்த கொவிட் தொற்றாளர் எண்ணிக்கை 6 இலட்சத்து 44 ஆயிரத்து 60 ஆகும். அவர்களில் 6 இலட்சத்து 8 ஆயிரத்து 719 பேர் பூரண குணமடைந்துள்ளனர். 20 ஆயிரத்து 128 பேர் சிகிச்சை பெற்று வருகின்றனர். 16 ஆயிரத்து 190 பேர் இதுவரை மரணித்துள்ளதாக சுகாதார பிரிவு தெரிவித்துள்ளது. இதேவேளை தடுப்பூசி வேலைத்திட்டம் தொடர்ந்தும் முன்னெடுக்கப்பட்டு வருகிறது. இதுவரை ஒரு கோடியே 68 இலட்சத்து 96 ஆயிரத்திற்கும் அதிகமானோர் முதலாவது தடுப்பூசியை பெற்றுள்ளனர். ஒரு கோடியே 41 இலட்சத்து 66 ஆயிரத்திற்கும் அதிகமானோர் இரண்டாவது தடுப்பூசியை செலுத்திக்கொண்டுள்ளதாக சுகாதார பிரிவு தெரிவித்துள்ளது. எவ்வாறெனினும் 71 இலட்சத்து 39 ஆயிரத்து 133 பேர் மாத்திரம் மூன்றாவது தடுப்பூசியை பெற்றுள்ளதாக சுகாதார பிரிவு உறுதிப்படுத்தியுள்ளது. ", "URL": "https://www.itnnews.lk/2023/10/05/398447/", "Category": "Breaking News,தேசிய செய்திகள்", "Parent URL": null}