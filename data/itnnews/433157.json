{"Source": "ITN news", "Timestamp": "සැප්තැම්බර් 5, 2022 14:56", "Headline": "රිෂාඩ්ගේ අභියාචනයට ශ්‍රේෂ්ඨාධිකරණය දුන් නියෝගය", "News Content": "හිටපු අමාත්‍ය රිෂාඩ් බදියුර්දීන් මහතා ඉදිරිපත් කළ අභියාචනය ජනවාරි 19 වන දා කැඳවන ලෙස ශ්‍රේෂ්ඨාධිකර දින නියම කළා. විල්පත්තු රක්ෂිතය ආශ්‍රිතව පිහිටි ප්‍රදේශයේ කැලෑ කපා ඉවත් කිරීම සම්බන්ධයෙන් අභියාචනා අධිකරණය තමන්ට එරෙහිව දී ඇති තීන්දුව බල රහිත කරන ලෙස ඉල්ලමිනුයි මෙම අභියාචනය ගොනු කර තිබෙන්නේ. ගාමිණී අමරසේකර, අචල වෙංගප්පුලි සහ අර්ජුන ඔබේසේකර යන මහත්වරුන්ගෙන් සමන්විත ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ල ඉදිරියේ නඩුව අද කැඳවනු ලැබුවා. ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ලේ සාමාජික විනිසුරුවරයෙකු ලෙස කටයුතු කරන අර්ජුන ඔබේසේකර මහතා මෙම සිද්ධියට අදාළ අභියාචනාධිකරණ නඩු විභාගය සදහා ද සහභාගී වී ඇති හෙයින් මෙම පෙත්සම සලකා බැලීම වෙනත් විනිසුරු මඩුල්ලක් වෙත යොමු කිරීමට ශ්‍රේෂ්ඨාධිකරණය නියම කළා. ඒ අනුව පෙත්සම සලකා බැලීම ජනවාරි 19 වන දා සිදුකිරීමට අධිකරණය නියම කළා. විල්පත්තු රක්ෂිත කැලෑව කැපීම සම්බන්ධයෙන් අභියාචනාධිකරණය නඩුවේ තීන්දුව ලබා දෙමින් ප්‍රකාශ කළේ අදාළ ප්‍රදේශයේ පෞද්ගලික වියදමින් පැල සිටුවීමට නියෝග කරන බවයි.     ", "URL": "https://www.itnnews.lk/2023/10/05/433157/", "Category": "දේශීය පුවත්", "Parent URL": null}