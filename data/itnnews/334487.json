{"Source": "ITN news", "Timestamp": "අප්‍රේල් 29, 2021 17:58", "Headline": "ඇස්ට්‍රා සෙනෙකා එන්නතේ දෙවෙනි මාත්‍රාව ලබාදීම දිගටම", "News Content": "ඇස්ට්‍රා සෙනෙකා එන්නතේ දෙවෙනි මාත්‍රාව ලබාදීම මේ වන විට සිදු වෙනවා. සෞඛ්‍ය අංශවලට වගේම ආරක්ෂක අංශවලටත් දෙවන මාත්‍රාව ලබා දෙමින් මේ වැඩපිළිවෙල ඊයේ ආරම්භ කළා. ඇස්ට්‍රා සෙනෙකා කොවිඩ් මර්දන එනතේ දෙවන මාත්‍රාව ලබාදීම අද දිනයේ ද සිදුවුණා. ඉදිරිපෙළ සෞඛ්‍ය සේවකයින්ට හා ආරක්ෂක අංශ සාමාජිකයින්ටයි එන්නත ලබාදීම සිදුවන්නේ. ඊයේ දිනය තුළ 3,445 දෙනෙකුට එය ලබා දී ඇති බවයි වසංගත රෝග විද්‍යා අංශය සදහන් කළා. රිජ්වේ ආර්යා ළමා රෝහලේ කාර්ය මණ්ඩලයට ඇස්ට්‍රා සෙනෙකා එන්නතේ දෙවන මාත්‍රාව ලබා දීම අද සිදුවුණා. පොළොන්නරුව දිස්ත්‍රික්කයේ සෞඛ්‍ය කාර්ය මණ්ඩලයේ 220 දෙනෙකු සදහා දෙවන මාත්‍රාව ලබාදීම අද සිදුකෙරුණා. ඒ පොළොන්නරුව දිස්ත්‍රික් සෞඛ්‍ය සේවා අධ්‍යක්ෂ කාර්යාලයේදී සහ තමන්කඩුව සෞඛ්‍ය වෛද්‍ය නිලධාරී කාර්යාලයේදීයි. වව්නියාව දිස්ත්‍රික්කයේ සෞඛ්‍ය අංශ සාමාජිකයින්ට ඇස්ට්‍රා සෙනෙකා එන්නත ලබාදීම වව්නියාව මහ රෝහලේ දී සිදුවුණා. රෝහල් කාර්ය මණ්ඩලයට මෙහිදී පළමුව එන්නත් ලබාදීම සිදුවුණේ.   ", "URL": "https://www.itnnews.lk/2023/10/05/334487/", "Category": "දේශීය පුවත්", "Parent URL": null}