{"Source": "ITN news", "Timestamp": "நவம்பர் 23, 2022 15:22", "Headline": "உள்நாட்டில் தயாரிக்கப்பட்ட ஆயுதங்களுடன் சந்தேக நபர்கள் 5 பேர் வாகரை பிரதேசத்தில் கைது..", "News Content": "உள்நாட்டில் தயாரிக்கப்பட்ட ஆயுதங்களுடன் சந்தேக நபர்கள் 5 பேர் வாகரை பிரதேசத்தில் கைதுசெய்யப்பட்டுள்ளனர். விசேட அதிரடிப்படையின் வாகரை முகாம் அதிகாரிகளுக்கு கிடைக்கப்பெற்ற தகவலொன்றின் அடிப்படையில் சுற்றிவளைப்பு மேற்கொள்ளப்பட்டுள்ளது. அதன்போது ஆயுதங்களுடன் குறித்த சந்தேக நபர்கள் கைதுசெய்யப்பட்டுள்ளனர். கதிரவெளி பிரதேசத்தை சேர்ந்த 25 மற்றும் 50 வயதுக்கிடைப்பட்ட நபர்களே கைதுசெய்யப்பட்டவர்களெனவும், அவர்கள் மேலதிக விசாரணைகளுக்காக வாகரை பொலிஸ் நிலையத்தில் ஒப்படைக்கப்பட்டுள்ளதாக விசேட அதிரடிப்படையினர் தெரிவித்துள்ளனர். ", "URL": "https://www.itnnews.lk/2023/10/05/447283/", "Category": "Breaking News,தேசிய செய்திகள்", "Parent URL": null}