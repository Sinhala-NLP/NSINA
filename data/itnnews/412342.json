{"Source": "ITN news", "Timestamp": "මැයි 20, 2022 15:32", "Headline": "සන්නස්ගලට සහ ශ්‍රීනාත්ට ඇප", "News Content": "පැමිණිල්ලක් සම්බන්ධයෙන් අධිකරණයට ඉදිරිපත් වූ ප්‍රවීන දේශක උපුල් ශාන්ත සන්නස්ගල සහ ශ්‍රී නාත් චතුරංග යන අය ඇප මත මුදා හැරුණා. බුදුන්ගේ රස්තියාදුව නැමැති කෘතිය මුද්‍රණය කර බෙදාහැරීම තුළින් බුදු දහමට සහ බුදුරජාණන් වහන්සේට අපහාස සිදු කළ බවටයි අදාළ පැමිණිල්ල ඉදිරිපත්ව තිබුණේ. ඒ අනුව උපුල්ශාන්ත සන්නස්ගලට සහ අදාළ කෘතියේ කර්තෘ ශ්‍රී නාත් චතුරංග යන අයට අධිකරණය හමුවේ පෙනී සිටින ලෙස  කොළඹ මහේස්ත්‍රාත් අධිකරණය නොතීසි නිකුත් කර තිබුණා.  අද දිනයේ අධිකරණයට ඉදිරිපත් වූ ඔවුන් ඇප මත මුදා හැරුණේ එක් අයෙකුට රුපියල් ලක්ෂ දෙක බැගින් වූ ශරීර ඇප මතයි. 2018 වසරේදී එවකට පාර්ලිමේන්තු මන්ත්‍රී විජයදාස රාජපක්ෂ මහතා කළ පැමිණිල්ලකට අනුව නීතිපති උපදෙස් මත සංවිධානාත්මක අපරාධ විමර්ශන කොට්ඨාසයයි මෙම පැමිණිල්ල ඉදිරිපත් කර තිබුණේ.     ", "URL": "https://www.itnnews.lk/2023/10/05/412342/", "Category": "දේශීය පුවත්", "Parent URL": null}