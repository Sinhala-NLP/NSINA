{"Source": "ITN news", "Timestamp": "අප්‍රේල් 11, 2023 05:45", "Headline": "ගොවි ජනතාව සතුව තිබෙන බඩඉරිඟු ‌තොග කඩිනමින් අලෙවි කරන්නැයි ඉල්ලීමක්", "News Content": "මෙවර මහ කන්නයේ දී ගොවීන් විසින් වගා කරන ලද බඩඉරිඟු තොග දැනට ගොවි ජනතාව සතුව තිබෙන බැවින් ඒවා වහාම අ‌ෙලවි කිරීමට පියවර ගන්නා ලෙස කෘෂිකර්ම අමාත්‍යාංශය ඉල්ලීමක් කර තිබෙනවා. බඩඉරිඟුවල හිඟයක් දැනට රට තුළ පවතින බැවින් නැවත බඩඉරිඟු ආනයනය කිරීමට රජය තීරණය කර තිබේ. බඩඉරිඟු මිල ඉහළ යතැයි අපේක්ෂාවෙන් ඇතැම් ගොවීන් තමන් සතු බඩඉරිඟු තොග ගබඩා කර තබා ගැනීමට කටයුතු කළත්, බඩඉරිගු ආනයනය කළහොත් මිල ගණන් පහළ යා හැකිය. එම නිසා දැනට බඩ ඉරිඟු සදහා හොඳ මිලක් ලැබෙන බැවින් ගොවි ජනතාව සතුව පවතින බඩඉරිඟු තොග ඉක්මනින් අලෙවි කරන ලෙස කෘෂිකර්ම අමාත්‍යාංශය ඉල්ලා සිටී.   ", "URL": "https://www.itnnews.lk/2023/10/05/474804/", "Category": "Breaking News,දේශීය පුවත්", "Parent URL": null}