{"Source": "ITN news", "Timestamp": "ජූලි 11, 2022 12:29", "Headline": "ජාත්‍යන්තර ජීව විද්‍යා ඔලිම්පියාඩ් තරගාවලියට ශ්‍රී ලාංකික දරුවන් හතර දෙනෙක්", "News Content": "ජාත්‍යන්තර ජීව විද්‍යා ඔලිම්පියාඩ් තරගාවලිය සදහා ශ්‍රී ලාංකික දරුවන් හතර දෙනෙකු මෙවර සුදුසුකම් ලබා තිබෙනවා. මෙවර තරගාවලිය සදහා සත්කාරකත්වය ලබා දෙන ආමේනියාව බලා එම සිසුන් පිටත්ව ගියා. ජීව විද්‍යා විශය සදහා ප්‍රවීණත්වයක් දක්වන සිසුන් එක්කොට මෙම විෂය සදහා ලොව පුරා දරුවන් උනන්දු කිරීම සහ ඇගයීම ජාත්‍යන්තර ජීව විද්‍යා ඔලිම්පියාඩ් තරගාවලියේ අරමුණයි. එම තරගාවලිය සදහා ශ්‍රි ලාංකික දරුවන් හතර දෙනෙකු මෙවර සුදුසුකම් ලබා තිබීම සුවිශේෂී අවස්ථාවක් වනවා. බලංගොඩ ආනන්ද මෛත්‍රී විද්‍යාලයේ ප්‍රවීන් තෙන්නකෝන් මහනුවර මහාමාහා බාලිකා විද්‍යාලයේ සිලුනි වික්‍රමතිලක, කොළඹ ඩී එස් සේනානායක විද්‍යාලයේ කාර්තික් ප්‍රවීන් සහ යාපනයේ හින්දු විද්‍යාලයේ ඒ හර්ෂන් යන දරුවන් ශ්‍රි ලංකාව නියෝජනය කරමින් ඔලිම්පියාඩ් තරගාවලියට සහභාගි වෙනවා. මෙම තරගාවලියේ විශේෂ ජූරි සභිකයන් ලෙස මහාචාර්ය හිරාන් අමරසේකර සහ සම්මානිත මහාචාර්ය එම්. ජයන්ත විජේරත්න යන මහත්වරුන් සහභාගී වෙනවා. රට තුළ පවතින අර්බුදකාරී වටපිටාවක මෙවැනි ජාත්‍යන්තර ප්‍රමිතිගත මෙන්ම ලෝකයම අවධානය යොමු කරසිටින තරගාවලියක් සදහා ශ්‍රී ලාංකික දරුවන් සහභාගී වීම රටක් ලෙස ශ්‍රි ලංකාව ලැබූ ජයග්‍රහණයක් වනවා.   ", "URL": "https://www.itnnews.lk/2023/10/05/422509/", "Category": "දේශීය පුවත්", "Parent URL": null}