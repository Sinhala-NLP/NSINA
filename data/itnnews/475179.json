{"Source": "ITN news", "Timestamp": "අප්‍රේල් 12, 2023 15:25", "Headline": "ඉතාලි මුහුදේ ඇති බෝට්ටුවේ සිටින සරණාගතයින් 400 දෙනා බේරා ගැනීමට කිසිදු කණ්ඩායමක් ඉදිරිපත්වී නැහැ", "News Content": "සරණාගතයින් 400 දෙනෙකු සහිත දකුණු ඉතාලි මුහුදේ ඇති බෝට්ටුවේ සිටින මගීන් බේරා ගැනීමට මෙතෙක් කිසිදු කණ්ඩායමක් ඉදිරිපත්වී නැහැ. දින දෙකක කාලයක් පුරා සරණාගතයින් රැගත් එම ධීවර යාත්‍රාව දකුණු ඉතාලි මුහුදේ නවතා තිබෙනවා. ඔවුන් බේරා ගැනීමට කටයුතු කරන ලෙසයි ජාත්‍යන්තර මානව හිමිකම් සංවිධාන යුරෝපා රටවලින් ඉල්ලා සිටින්නේ. එම බෝට්ටුව ලිබියාවේ සිට ඉතාලිය බව පැමිණි එකක් බවටයි සැක පලකෙරෙන්නේ. මුහුදේ රළු ස්වභාවය හේතුවෙන් සහන කටයුතු සැලසීම ප්‍රමාද වී ඇති බව ඉතාලි වෙරළාරක්ෂකයින් පවසනවා. පසුගිය සිකුරාදා සිට මේ දක්වා සරණාගතයින් දෙදහසකට ආසන්න සංඛ්‍යාවක් බේරා ගැනීමට ඔවුන් සමත් වුණා. එමෙන්ම පසුගිය සිකුරාදා සිදුවූ බෝට්ටු අනතුරකින් සරණාගතයින් දෙදෙනෙකු ජීවිතක්ෂයට පත්ව තවත් 20 දෙනෙකු පමණ අතුරුදන්ව ඇති බවයි වාර්තා වන්නේ.     ", "URL": "https://www.itnnews.lk/2023/10/05/475179/", "Category": "ජාත්‍යන්තර පුවත්", "Parent URL": null}