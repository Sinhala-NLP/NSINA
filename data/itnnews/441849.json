{"Source": "ITN news", "Timestamp": "ඔක්තෝබර් 22, 2022 16:57", "Headline": "උගන්ඩාවේ යළි ඉබෝලා පැතිර යාමේ අවදානමක්", "News Content": "උගන්ඩාවේ කම්පාලා නුවර රෝහලකින් ඉබෝලා රෝගීන් තුන්දෙනෙකු අලුතින් හදුනාගැනීමටත් සමග එරට තුළ ඉබෝලා රෝගය පැතිර යාමේ අවදානම යළිත් මතුව තිබෙනවා. මෙම තත්ත්වයත් සමඟ ප්‍රදේශ කිහිපයකට සංචරණ සීමා පැනවීමට උගන්ඩා රජය පියවර ගත්තා. ආගමික ස්ථාන , විනෝදාස්වාදන ආයතන ඇතුළු ජනතාව රැස්වෙන ස්ථාන රැසක කටයුතු තහනම් කිරීමටද උගන්ඩා බලධාරීන් පියවර ගෙන තිබෙනවා. හදුනාගත් ඉබෝලා රෝගීන්ගේ සමීපතමයන් නිරෝධායනය සඳහා යොමු ඇති බවයි වාර්තා වන්නේ. ඉබෝලා වයිරස් රෝගයක් වන අතර මිනිසුන් සහ වදුරන් අතර බහුල වශයෙන් දැක ගැනීමට ලැබෙනවා. වයිරසය වැළදෙන පුද්ගලයන්ගෙන් 50%ක පමණ ජීවිත අහිමිවන බවයි සෞඛ්‍ය අංශ පවසන්නේ.           ", "URL": "https://www.itnnews.lk/2023/10/05/441849/", "Category": "Breaking News,ජාත්‍යන්තර පුවත්", "Parent URL": null}