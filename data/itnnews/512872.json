{"Source": "ITN news", "Timestamp": "සැප්තැම්බර් 2, 2023 11:10", "Headline": "ඖෂධ සැපයීමේ ක්‍රියාවලිය කඩිනම් කිරීමට පියවර ගන්නා ලෙස ඇමතිගෙන් නිළධාරීන්ට උපදෙස්", "News Content": "ඖෂධ සැපයීමේ ක්‍රියාවලිය කඩිනම් කිරීම සඳහා ලියාපදිංචි සැපයුම් කරුවන් සංඛ්‍යාව ඉහළ නැංවීමට අවශ්‍ය පියවර ගන්නා ලෙස අමාත්‍ය කෙහෙළිය රඹුක්වැල්ල මහතා ජාතික ඖෂධ නියාමන අධිකාරියට උපදෙස් ලබාදුන්නා. ඇතැම් ඖෂධ සදහා පවතින සැපයීමේ ඒකාධිකාරීත්වය වෙනුවට තරගයක් ඇතිවෙමින් ඒ තුළ ඖෂධ හිගය හා මිල ඉහළ යාම වැනි තත්ත්වයන් පාලනය කර ගැනීමට හැකි වනු ඇති බවයි අමාත්‍යවරයා සඳහන් කරන්නේ. ජාතින ඖෂධ නියාමන අධිකාරිය රාජ්‍ය ඖෂධ නීතිගත සංස්ථාව , රාජ්‍ය ඖෂධ නිෂ්පාදන සංස්ථාව , වෛද්‍ය සැපයුම් අංශය හා ආසියානු සංවර්ධන බැංකුව ඇතුළු ආයතනවල නිලධාරීන් සමඟ පැවති සාකච්ඡාවට එක්වෙමින් අමාත්‍යවරයා මේ බව කියා සිටියා. ඇතැම් ඖෂධ සඳහා එක් සැපයුම්කරුවෙකු පමණක් සිටීම තුළ බරපතල ගැටුම් ගණනාවක් නිර්මාණය වී තිබෙනවා. එය සුදුසුකම්ලත් සැපයුම්කරුවන් කිහිප දෙනෙකු වෙත ලබා දිමෙන් ගැටලුව මහහරවාගත හැකි බවයි අමාත්‍යවරයා කියා සිටින්නේ.     ", "URL": "https://www.itnnews.lk/2023/10/05/512872/", "Category": "Breaking News,දේශීය පුවත්", "Parent URL": null}