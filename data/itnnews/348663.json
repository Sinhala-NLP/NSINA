{"Source": "ITN news", "Timestamp": "ஜூலை 12, 2021 13:18", "Headline": "இடி மின்னல் தாக்கியதில் இந்தியாவில் 37 பேர் பலி..", "News Content": "மின்னல் தாக்கி 37 பேர் உயிரிழந்த சம்பவமொன்று இந்தியாவில் இன்று பதிவாகியது. இடிமின்னல் தாக்கம் காரணமாக மேலும் 28 பேர் காயமடைந்து வைத்தியசாலையில் அனுமதிக்கப்பட்டுள்ளனர். இந்தியாவின் உத்தர பிரதேஷ் மாநிலத்தின் பல பகுதிகளிலும் நேற்றிரவு நிலவிய இடிமின்னல் தாக்கம் காரணமாகவே இவர்கள் உயிரிழந்தனர். உயிரிழந்தவர்களில் குழந்தையொன்றும் பெண்ணொருவரும் அடங்குகின்றனர். இடி மின்னல் தாக்கம் ஏற்பட்ட போது செல்பி எடுக்க முற்பட்டவர்களே இவ்வாறு உயிரிழந்தததாக சமூக வலைத்தளங்கள் தெரிவிக்கின்றன. உயிரிழந்தவர்கள் உத்தரபிரதேஷ் மாநிலத்தில் மிகவும் பின்தங்கிய கிராமங்களில் வசித்தவர்கள் என வெளிநாட்டு செய்திகள் தெரிவிக்கின்றன. இதேபோன்று கடந்த சனிக்கிழமையும் இடிமின்னல் தாக்கம் காரணமாக உத்தரபிரதேஷ் மற்றும் ராஜஸ்தான் ஆகிய மாநிலங்களில் சுமார் 20 பேர் அளவில் உயிரிழந்ததாக தெரிவிக்கப்படுகிறது. ", "URL": "https://www.itnnews.lk/2023/10/05/348663/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}