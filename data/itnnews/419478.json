{"Source": "ITN news", "Timestamp": "ජූනි 27, 2022 12:13", "Headline": "තෙල් තොග බෙදා හැරීම අත්‍යවශ්‍ය සේවාවලට පමණයි", "News Content": "අත්‍යවශ්‍ය සේවා සදහා පමණක් ඉන්ධන තොග බෙදාහැරීම අද දිනයේ සීමා සහිතව සිදුකෙරෙන බව ලංකා ඛණිජතෙල් පෞද්ගලික ටැංකි රථ රියදුන්ගේ සංගමය පවසනවා. මෙරටට ඉන්ධන නෞකාවක් පැමිණෙන දිනයක් පිළිබද නිශ්චිතව ප්‍රකාශ කළ නොහැකි බවට බලශක්ති අමාත්‍ය කංචන විජේසේකර මහතා ඊයේ ප්‍රකාශ කළා. ඒ හේතුවෙන් පෝලිම්වල රැදී නොසිටින ලෙසයි ජනතාවට දැනුම් දුන්නේ. කෙසේ වෙතත් ඉන්ධන ලබාගැනීමට ජනතාව ඉතා දිගු පෝලිම්වල රැදී සිටිනවා. ඇතැම් ස්ථානවල එම පෝලිම් කිලෝමීටරයකටත් වඩා වැඩි දුරකට පවතින බවයි අප වාර්තාකරුවන් පවසන්නේ.         ", "URL": "https://www.itnnews.lk/2023/10/05/419478/", "Category": "දේශීය පුවත්", "Parent URL": null}