{"Source": "ITN news", "Timestamp": "ஜூலை 23, 2021 13:44", "Headline": "கொரோனா கொத்தணியில் ஆயிரத்து 721 பேர் நேற்று இணைவு.. மரண பட்டியலில் 42 பேர் இணைவு..", "News Content": "நாட்டில் நேற்றைய தினம் ஆயிரத்து 721 கொரோனா தொற்றாளர்கள் அடையாளம் காணப்பட்டனர். அதற்கமைய நாட்டில் பதிவான மொத்த கொரோனா தொற்றாளர்களின் எண்ணிக்கை 3 இலட்சத்தை எட்டவுள்ளது.\n000 டப்\nநேற்றைய தினம் கொவிட் தொற்று தொடர்பான 42 மரணங்கள் பதிவாகியுள்ளதாக சுகாதார சேவைகள் பணிப்பாளர் நாயகம உறுதிப்படுத்தியுள்ளார்.\nநேற்று பதிவான கொவிட் தொற்றாளர்களுடன் நாட்டில் அடையாளம் காணப்பட்ட மொத்த கொவிட் தொற்றாளர்களின் எண்ணிக்கை 2 இலட்சத்து 91 ஆயிரத்து 298ஆக உயர்வடைந்துள்ளது. அதில் 2 இலட்சத்து 64 ஆயிரத்து 755பேர் பூரண குணமடைந்துள்ளனர். 22 ஆயிரத்து 646 பேர் தொடர்ந்தும் சிகிச்சை பெற்று வருகின்றனர். நேற்றைய தினம் கொழும்பு மாவட்டத்திலேயே அதிகளவான தொற்றாளர்கள் பதிவாகியுள்ளனர். அவ்வெண்ணிக்கை 347 ஆகும். கம்பஹா மாவட்டத்தில் 218 பேரும், களுத்துறை மாவட்டத்தில் 209 பேரும் தொற்றாளர்களாக பதிவாகியுள்ளனர். இரத்தினபுரியில் 139 பேரும், காலியில் 116 பேரும், அம்பாறை மாவட்டத்தில் 109 பேரும் பதிவாகியுள்ளதாக சுகாதார பிரிவு தெரிவிக்கின்றது. நாட்டில் இதுவரை 3 ஆயிரத்து 959 கொரோனா மரணங்கள் பதிவாகியுள்ளன. நேற்றுமுன்தினம் சுகாதார சேவைகள் பணிப்பாளர் நாயகத்தினால் உறுதிசெய்யப்பட்ட 42 கொரோனா மரணங்கள் தொடர்பான அறிவிப்பே நேற்று வெளியிடப்பட்டது. இவ்வாறு உயிரிழந்தவர்களில் 25 பேர் ஆண்கள் என்பதோடு, 17 பேர் பெண்கள் ஆகும். உயிரிழந்தவர்களில் 35 பேர் 60 வயதிற்கும் மேற்பட்ட பட்டியலுக்குட்பட்டவர்கள் ஆகும். ", "URL": "https://www.itnnews.lk/2023/10/05/351225/", "Category": "Breaking News,அண்மைய செய்திகள்,தேசிய செய்திகள்", "Parent URL": null}