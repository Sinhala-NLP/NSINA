{"Source": "ITN news", "Timestamp": "මාර්තු 9, 2023 16:15", "Headline": "පාකිස්තානයේ ජනප්‍රියතම ජන නායකයා ඉම්රාන් ඛාන්", "News Content": "පාකිස්තානයේ ජනප්‍රියතම ජන නායකයා ලෙස හිටපු අග්‍රාමාත්‍ය ඉම්රාන් ඛාන් පත්ව ඇති බවට නවතම සමීක්ෂණයකින් හෙළිව තිබෙනවා. පාකිස්තානයේ සමීක්ෂණ ආයතනයකින් සිදුකළ සමීක්ෂණයකින් මේ බව අනාවරණය වී ඇති අතර හිටපු අග්‍රාමාත්‍යවරයාගේ ජනප්‍රියත්වය 61%ක් බවයි අනාවරණය වී ඇත්තේ. එම සමීක්ෂණ ආයතනය නිකුත් කළ වාර්තාවේ සඳහන් වන ආකාරයට දෙවන ස්ථානය 36%ක ජනප්‍රියත්වයක් හිමි කරගනිමින් ලබා ගෙන ඇත්තේ හිටපු අග්‍රාමාත්‍ය නවාෂ් ෂරීෆ්. එමෙන්ම ඝාතනයට ලක් වූ හිටපු අග්‍රාමාත්‍ය බෙනාසිර් බූතෝගේ පුත් පාකිස්තාන විදේශ කටයුතු අමාත්‍ය බිලාවල් බූතෝ ද 36%ක ජනප්‍රියත්වයක් හිමිකරගෙන තිබෙනවා. කෙසේ වුවද පාකිස්තාන අග්‍රාමාත්‍ය ෂෙහ්බාස් ෂරීෆ්ට හිමිව ඇත්තේ 32%ක ජනප්‍රියත්වයක් පමණයි.               ", "URL": "https://www.itnnews.lk/2023/10/05/466711/", "Category": "Breaking News,ජාත්‍යන්තර පුවත්", "Parent URL": null}