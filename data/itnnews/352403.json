{"Source": "ITN news", "Timestamp": "ஜூலை 28, 2021 13:49", "Headline": "அரச துறைக்கென சேலைன் மற்றும் அடிப்படை உந்து சக்தி பொருட்கள் இறக்குமதி செய்யப்படமாட்டாது..", "News Content": "செப்டம்பர் முதலாம் திகதிக்கு பின்னர் அரச துறைக்கென சேலைன் மற்றும் அடிப்படை உந்து சக்தி பொருட்கள் இறக்குமதி செய்யப்பட மாட்டாதென இராஜாங்க அமைச்சர் பேராசிரியர் ச்சன்ன ஜயசுமன தெரிவித்துள்ளார். சுகாதார அமைச்சில் இடம்பெற்ற ஊடக சந்திப்பின் போதே அவர் இவ்வாறு தெரிவித்தார். “சேலைன் உட்பட உந்து சக்தி பொருட்களை இறக்குமதி செய்வதற்கென ஆண்டு ஒன்றுக்கு இலங்கை அரசு சுமார் 172 கோடி ரூபாவை செலவிடுகின்றது. நாள் ஒனறில் சுமார் 50 ஆயிரம் சேலைன் போத்தல்கள் பயன்படுத்தப்படுகின்றன. சேலைன் தவிர்ந்த ஏனைய உந்து சக்தி பொருட்கள் அடங்கிய சுமார் 20 ஆயிரம் போத்தல்கள் பயன்படுத்தப்படுகின்றன. வருடம் ஒன்றுக்கு 18 மில்லியன் சேலைன் போத்தல்களும் 7 மில்லியன் ஏனைய பொருட்கள் அடங்கிய போத்தல்களும் பயன்படுத்தப்படுகின்றன. இவை அனைத்தும் வெளிநாடுகளிலிருந்து இறக்குமதி செய்யப்படுகின்றன. இவ்வருடம் செப்டம்பர் முதலாம் திகதி முதல் இலங்கையில் அரச துறைக்கென சேலைன் உள்ளிட்ட ஏனைய பொருட்கள் அனைத்தும் இலங்கை ஒளடத கூட்டுத்தாபனத்தின் மூலம் தயாரிக்கப்படும்.” ", "URL": "https://www.itnnews.lk/2023/10/05/352403/", "Category": "Breaking News,தேசிய செய்திகள்,முதன்மை செய்தி", "Parent URL": null}