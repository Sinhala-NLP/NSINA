{"Source": "ITN news", "Timestamp": "ජූනි 1, 2022 12:23", "Headline": "නලීන් ප්‍රනාන්දු, මහින්දානන්ද ඇතුළු 3 දෙනෙකුට එරෙහි පැමිණිල්ල සම්බන්ධයෙන් නීතිපති උපදෙස් ලබාගැනීමට පියවර", "News Content": "අමාත්‍ය නලීන් ප්‍රනාන්දු හිටපු අමාත්‍ය මහින්දානන්ද අලුත්ගමගේ ඇතුළු තුන් දෙනෙකුට එරෙහි පැමිණිල්ල සම්බන්ධයෙන් නීතිපති උපදෙස් ලබාගැනීමට පියවර ගෙන ඇති බව රහස් පොලීසිය කොටුව මහේස්ත්‍රාත් අධිකරනයට දැනුම් දුන්නා. 2015 ජනාධිපතිවර්‍ය සමයේ කැරම්බෝඩ් සහ දාම් ලෑලි ආනයනය කොට ක්‍රීඩා සංගම්වලට බෙදාදීම තුළින් රජයේ මුදල් අවභාවිත කළ බවටයි මොවුන්ට චෝදනා එල්ල වී ඇත්තේ. සතොස ආයතනය හරහා ආනයනය කරන ලද රුපියල් මිලියන 53 ක් වටිනා කැම් බෝඩ් 14,000 ක් සහ දාම් ලෑලි 11,000 ත් දේශපාලන ක්‍රියාකාරකම් සදහා බෙදා හැරීම තුළින් රජයේ මුදල් සාපරාදී පරිහරණය කළ බවට චෝදනා එල්ල වී තිබෙනවා. එවකට ක්‍රීඩා අමාත්‍ය මහින්දානන්ද අලුත්ගමගේ සතොස හිටපු සභාපති හා වත්මන් අමාත්‍ය නලින් ප්‍රනාන්දු ඇතුළු සැකකරුවන් තුන් දෙනෙකුට එරෙහිවයි මෙම පැමිණල්ල ගොණු කර ඇත්‍තේ. මෙම නඩුව නොවැම්බර් 2 වනදා යළි කැදවීමට කොටුව මහේස්ත්‍රාත්වරයා තීරණය කළා. අමාත්‍ය නලින් ප්‍රනාන්දු මහතාට විදේශ සම්මන්ත්‍රණයකට යාමට අවශ්‍ය  බැවින් ඔහුගේ  විදෙස් ගමන් තහනම ඉවත් කරන ලෙස කළ ඉල්ලීම පිළිගත් අධිකරණය ලබන 30 වනදා දක්වා එම තහනම ලිහිල් කරන ලෙස නියෝග කළා.     ", "URL": "https://www.itnnews.lk/2023/10/05/414512/", "Category": "දේශීය පුවත්", "Parent URL": null}