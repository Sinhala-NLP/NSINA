{"Source": "ITN news", "Timestamp": "ජනවාරි 4, 2022 11:49", "Headline": "ටික් ටොක් ආරවුලක් තරුණයෙකුට මරු කැඳවයි", "News Content": "ටික් ටොක් වීඩියෝවක් සම්බන්ධයෙන් ඇති කර ගත් ආරවුලක් මත 17 හැවිරිදි පිරිමි ළමයෙකු ඝාතනය කර තිබෙනවා. මෙසේ ඝාතනයට ලක්ව ඇත්තේ සේදවත්ත පරණ පාරේ විසූ මොහොමඩ් අබ්දුල්  ලතීෆ් නමැති ළමයෙකුයි. මිය ගිය පුද්ගලයා ඔහුගේ මිතුරන් දෙදෙනෙකු ද සමඟ මාදම්පිටිය මාර්ගයෙන් හේනමුල්ල  රන්දිය උයන මහල් නිවාස සංකීර්ණය දෙසට ගොස් තිබෙනවා. එහිදී ඔහු හදුනන පිරිසක් සමඟයි ටික් ටොක් වීඩියෝවක් සම්බන්ධයෙන් ආරවුලක් ඇතිවී තිබෙන්නේ. පිහියකින් ඇන ඝාතනය සිදුකළ සැකකරුවන් ප්‍රදේශයෙන් පලා ගොස් තිබෙනවා. ග්‍රෑන්පාස් පොලිසිය සැකකරුවන් අත්අඩංගුවට ගැනීමේ මෙහෙයුම් සිදු කරනවා.       ", "URL": "https://www.itnnews.lk/2023/10/05/386604/", "Category": "දේශීය පුවත්", "Parent URL": null}