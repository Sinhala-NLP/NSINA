{"Source": "ITN news", "Timestamp": "දෙසැම්බර් 23, 2021 18:21", "Headline": "අද මධ්‍යම රැයේ සිට ස්ටේෂමේ ටිකට් කවුලු වැසේ", "News Content": "අද මධ්‍යම රාත්‍රී 12 න් පු දුම්රිය සාමාන්‍ය ප්‍රවේශ පත් නිකුත් කිරීමේ කටයුතු නවත්වන බව   දුම්රිය ස්ථානාධිපති සංගමයේ සභාපති සුමේධ සෝමරත්න මහත්මයා ප්‍රකාශ කරනවා. කෙසේ වෙතත් වෘත්තීය ක්‍රියාමාර්ග නිසා රජයට ආදායම් අහිමි වුණොත් සංගමයේ ලේකම්වරයාගෙන් අයකර ගැනීමට කටයුතු කරන බවයි  දුම්රිය සාමාන්‍යාධිකාරී ධම්මික ජයසුන්දර මහා ප්‍රකාශ කළා. දුම්රිය දෙපාර්තමේන්තුව අද නිවේදනය කළේ උත්සව සමය වෙනුවෙන් කොළඹ කොටුව සහ බදුල්ල අතර ශීඝ්‍රගාමී රාත්‍රී දුම්රිය සේවාව අද ආරම්භ වන බවයි. අද රාත්‍රී රාත්‍රී 8.30 ට කොළඹ කොටුවෙන් ගමන් ආරම්භ වන දුම්රිය හෙට පස්වරු 5.50 ට බදුල්ල සිට කොළඹ කොටුව බලා ධාවනය කිරීමට නියමිතයි. නවීන පහසුකම් සහිතව රාත්‍රී දුම්රිය සේවාව ක්‍රියාත්මක කිරීමට නියමිත බවයි දුම්රිය දෙපාර්තමේන්තුව සදහන් කරන්නේ. කෙසේ වෙතත් ස්ථානාධිපතිවරුන්ගේ නොවිසදුනු ගැටලු, මගී පහසුකම් වැඩිදියුණු කිරීම හා දුම්රිය සංඥා ගැටලු හේතුවෙන් ඊයේ මධ්‍යම රාත්‍රියේ සිට  පාර්සල ප්‍රවාහන කටයුතු නතර කිරීමට දුම්රිය ස්ථානාධිපතිවරුන්ගේ සංගමය පියවර ගත්තා.   ", "URL": "https://www.itnnews.lk/2023/10/05/384587/", "Category": "දේශීය පුවත්", "Parent URL": null}