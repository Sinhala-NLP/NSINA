{"Source": "ITN news", "Timestamp": "මාර්තු 22, 2023 09:09", "Headline": "කුඩු සෙල්විගේ පුත්‍රයාගේ ප්‍රධාන ගෝලයා අයිස් මත්ද්‍රව්‍ය සමඟ අත්අඩංගුවට", "News Content": "මහාපරිමාන මත්කුඩු ජාවාරම්කාරියක බව කියන කුඩු සෙල්වි නැමැත්තියගේ පුත්‍රයාගේ මෙරට මත්කුඩු ජාලය මෙහෙයවන ප්‍රධාන ගෝලයා රුපියල් එක්කෝටි හතලිස් ලක්ෂයක් වටිනා අයිස් මත්ද්‍රව්‍ය සමඟ අත්අඩංගුවට ගෙන තිබෙනවා. පොලිස් විශේෂකාර්ය බලකායේ විශේෂ මෙහෙයුම් අංශ 1 හි නිලධාරීන්ට ලැබුණ තොරතුරකට අනුව වත්තල පී.එෆ් පෙරේරා මාවත ප්‍රදේශයේ වැටලීමක් සිදු කළා. එහිදී කුඩු සෙල්වි නමින් හදුන්වන ප්‍රභල මත්කුඩු ජාවාරම්කාරියගේ පුත්‍රයාගේ මෙරට මත්කුඩු ජාලය මෙහෙයවන ප්‍රධාන ගෝලයා වූ 24 හැවිරිදි තරුණයා අත්අඩංගුවට ගැනීමට පොලිස් විශේෂ කාර්ය බලකාය සමත් වුණා. ඔහු සන්තකයේ තිබූ අයිස් මත්ද්‍රව්‍ය කිලෝග්‍රෑම් 1 යා මිලිග්‍රෑම් 6 ක් සොයා ගත් බවයි පොලීසිය සඳහන් කළේ. කුඩු සෙල්වි නැමැත්තියගේ පුත්‍රයා වන පලනි ශිරාන් නැමැත්තා විදෙස් රටක සිට මෙහෙයවන මත්ද්‍රව්‍ය ජාවාරම මෙම සැකකරු විසින් මෙරට තුළ ක්‍රියාත්මක කර ඇති බවයි වැටලීම සිදු කළ නිලධාරීන් සඳහන් කළේ.     ", "URL": "https://www.itnnews.lk/2023/10/05/470111/", "Category": "Breaking News,දේශීය පුවත්", "Parent URL": null}