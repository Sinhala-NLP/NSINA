{"Source": "ITN news", "Timestamp": "ஜூன் 28, 2022 12:23", "Headline": "சட்டவிரோதமான முறையில் அவுஸ்திரேலியா செல்ல முற்பட்ட 47 பேர் கைது..", "News Content": "சட்டவிரோதமான முறையில் அவுஸ்திரேலியா செல்ல முற்பட்ட 47 பேர் கடற்படையினரால் பொறுப்பேற்கப்பட்டுள்ளனர். அவர்கள் கடல் மார்க்கமாக அவுஸ்திரேலியா செல்ல முற்பட்டுள்ளனர். நீர்கொழும்புக்கு அப்பால் மேற்கு கடற்பரப்பில் ஆழ்கடல் மீன்பிடி இலுவை படகில் குறித்த 47 பேரும் பயணித்துள்ளனர். கடற்படையினர் முன்னெடுத்த சோதனையின் போது அவர்கள் கைதாகியுள்ளனர். ஆட்கடத்தலுடன் தொடர்புடைய ஐந்து பேர் கைதுசெய்யப்பட்டுள்ளனர். குறித்த 47 பேரும் யாழ்பாணம், கிளிநொச்சி, மன்னார், வெண்ணப்புவ மற்றும் சிலாபம் ஆகிய பகுதிகளை சேர்ந்தவர்களென கடற்படையினர் தெரிவித்துள்ளனர். ", "URL": "https://www.itnnews.lk/2023/10/05/419732/", "Category": "Breaking News,தேசிய செய்திகள்", "Parent URL": null}