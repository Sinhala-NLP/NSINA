{"Source": "ITN news", "Timestamp": "மே 17, 2022 12:24", "Headline": "அஜித் ராஜபக்ஷ பிரதி சபாநாயகராக தெரிவு..", "News Content": "பாராளுமன்ற அமர்வு இன்று காலை 10 மணிக்கு சபாநாயகர் மஹிந்த யாப்பா அபேவர்தன தலைமையில் கூடியது. அதன்போது கடந்த 9ம் திகதி நாட்டில் ஏற்பட்ட வன்முறை சம்பவங்களின் போது உயிரிழந்த பாராளுமன்ற உறுப்பினர் அமரகீர்த்தி அத்துகோரளவிற்ன ஆத்ம சாந்திக்காக 2 நிமிட மொளன அஞ்சலி செலுத்தப்பட்டது. அதனை தொடர்ந்து வெற்றிடமாகியுள்ள பிரதி சபாநாயகர் பதவிக்கான வெற்றிடத்தை நிரப்புவதற்கான நிகழ்ச்சி நிரலுக்கு முன்னுரிமை வழங்கப்படுவதாகவும் சபாநாயகர் அறிவித்தார். ஐக்கய மக்கள் சக்தி சார்பாக ரோஹினி கவிரத்னவின் பெயர் பரிந்துரை செய்யப்பட்டது. இந்நிலையில் பொதுஜன பெரமுன சார்பில் பாராளுமன்ற உறுப்பினர் அஜித் ராஜபக்ஷவின் பெயர் பரிந்துரை செய்யப்பட்ட நிலையில் பாராளுமன்றத்தில் வாத பிரதிவாதகங்கள் சூடுபிடித்தன. வாக்கெடுப்பின்றி ஏக மனதாக ஒருவரை பிரதி சபாநாயகராக தெரிவு செய்வதற்கான நடவடிக்கைகளை முன்னெடுக்குமாறு வலியுறத்தப்பட்டது. அதன்போது ஒரு தரப்பினர் தமது முன்மொழிவை விளக்கிக்கொள்ள வேண்டுமென சபாநாயகர் குறிப்பிட்டார். அவ்வாறு இல்லையெனில் வாக்கெடுப்பை நடத்த வேண்டி ஏற்படுமென சபாநாயகர் சுட்டிக்காட்டிய நிலையில் வாக்கெடுப்பை நடத்துவதற்கான மணி பாராளுமன்றத்தில் ஒழித்தது. இந்நிலையில் இரகசிய வாக்கெடுப்பு நடத்தப்பட்ட நிலையில், பிரதி சபாநாயகராக அஜித் ராஜபக்ஷ தெரிவு செய்யப்பட்டுள்ளார். அதற்கு ஆதரவாக 109 வாக்குகள் கிடைக்கப்பெற்றிருந்தன. ரோஹினி கவிரத்னவிற்கு 78 வாக்குகள் கிடைக்கப்பெற்றிருந்த நிலையில், 23 வாக்குகள் நிராகரிக்கப்பட்டிருந்தன. அதன் அடிப்படையில் அஜித் ராஜபக்ஷ பிரதி சபாநாயகராக தெரிவு செய்யப்பட்டுள்ளார். ", "URL": "https://www.itnnews.lk/2023/10/05/411737/", "Category": "Breaking News,முதன்மை செய்தி", "Parent URL": null}