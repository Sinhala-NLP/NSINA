{"Source": "ITN news", "Timestamp": "අගෝස්තු 4, 2022 14:35", "Headline": "ලොරි රථයකින් ඉන්ධන අදිමින් සිටි පුද්ගලයින් දෙදෙනෙකු පොලිස් අත්අඩංගුවට", "News Content": "අම්බලන්තොට සිපෙට්කෝ ඉන්ධන පිරවුම්හලෙන් ඩීසල් ලබා ගැනීමට පෝලිමේ රැදී සිටියදී තමන්ට අයත් කුඩා ලොරි රථයකින් ඉන්ධන අදිමින් සිටි පුද්ගලයින් දෙදෙනෙකු පොලිස් අත්අඩංගුවට ගෙන තිබෙනවා. ඔවුන් අම්බලන්තොට ප්‍රදේශයේම පදිංචිකරුවන්. වව්නියාව මුන්ඩිමුරුප්පු ප්‍රදේශයේ ලැගුම්හලක ගබඩා කර තිබූ ඩීසල් ලීටර් 71 ක් සොයා ගැනීමට පොලිස් විශේෂ කාර්ය බළකාය සමත් වුණා. අත්අඩංගුවට ගත් සැකකරු හා ඉන්ධන තොගය වැඩිදුර පරීක්ෂන සදහා වව්නියාව පොලිසිය වෙත භාරදීමටයි කටයුතු කෙරුණේ. මේ අතර ත්‍රිකුණාමලය මුතූර් ප්‍රදේශයේ සිදුකළ වැටලීම් හතරකදී ඩීසල් ලීටර් පනහක් සහ පෙට්‍රල් ලීටර් විස්සක් සොයා ගැනුණා. එක් සැකකරුවෙකුද අත්අඩංගුවට ගැනුණු අතර ඔහු වැඩිදුර පරීක්ෂණ සදහා මුතුර් පොලිස් ස්තානය වෙත භාර දුන් බවයි විශේෂ කාර්ය බළකාය සදහන් කළේ.     ", "URL": "https://www.itnnews.lk/2023/10/05/426868/", "Category": "දේශීය පුවත්", "Parent URL": null}