{"Source": "ITN news", "Timestamp": "අගෝස්තු 9, 2023 14:12", "Headline": "නරේන්ද්‍ර මෝදිට විරුද්ධව ගෙනා විශ්වාසභංග යෝජනාවේ විවාදය අද දෙවන දිනටත්", "News Content": "ඉන්දීය අග්‍රාමාත්‍ය නරේන්ද්‍ර මෝදිට විරුද්ධව ගෙනා විශ්වාසභංග යෝජනාවේ විවාදය අද දෙවන දිනටත් පැවැත්වෙනවා. පසුගිය ජුලි 26 වනදා විශ්වාසභංග යෝජනාව කථානායකවරයාට ඉදිරිපත් කළ අතර ඉන් අනතුරුවයි විවාදය සඳහා දින නියම කෙරුණේ. ඉන්දියාවේ මනිපූර් ප්‍රාන්තයේ පවත්නා වාර්ගික ගැටුම්වලට රජය විසදුම් ලබාදීමට අපොහොසත්වීම හා අග්‍රාමාත්‍යවරයා ඒ සම්බන්ධයෙන් කිසිදු ප්‍රකාශයක් සිදු නොකිරීම යන කරුණු මූලික කරගනිමින් මෙම විශ්වාසභංගය ඉදිරිපත් කෙරුණා. කෙසේ වුවද භාරතීය ජනතා පක්ෂය විශ්වාසභංග යෝජනාව පහසුවෙන් පරාජය කරනු ඇති බවටයි විශ්ලේෂකයින් මත පළ කරන්නේ. දින තුනක විවාදයෙන් අනතුරුව හෙට දිනයේදී යෝජනාවට අදාළ ඡන්ද විමසීම පැවැත්වෙනවා ", "URL": "https://www.itnnews.lk/2023/10/05/506741/", "Category": "ජාත්‍යන්තර පුවත්", "Parent URL": null}