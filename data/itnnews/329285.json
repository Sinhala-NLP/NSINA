{"Source": "ITN news", "Timestamp": "අප්‍රේල් 2, 2021 09:59", "Headline": "වත්තල ප්‍රාදේශීය සභාව ප්‍රදේශයේ ජනතාවගේ නිවාසවල එක්රැස් වන කැළි කසල මිලදී ගනීම අරඹයි", "News Content": "පළාත් පාලන ආයතන මඟින් ජනතාවගෙන් කසල මිලදී ගන්නා ව්‍යාපෘතියක් ආරම්භ කෙරුණා. වත්තල ප්‍රාදේශීය සභාව මඟින් තම බල ප්‍රදේශයේ ජනතාවගේ නිවාසවල එක්රැස් වන කැළි කසල මෙසේ මිලදී ගැනීම ආරම්භ කර තිබෙනවා. ඒ ප්‍රාදේශීය සභාවේ සභාපති චන්ද්‍රසිරි මදුරප්පෙරුම මහතාගේ අදහසකට අනුවයි. ජර්මන් රජයේ ආධාර ඇතිව වර්ල්ඩ් විෂන් සංවිධානය ව්‍යාපෘතිය සඳහා ආධාර සපයනවා. චාවාකච්චේරි ප්‍රාදේශීය සභාව මෙන්ම වත්තල නගර සභාවේ කැළි කසලද මෙසේ මිලදී ගැනීමටයි සැළසුම් කර ඇත්තේ. වත්තල ප්‍රාදේශීය සභාවට අයත් රාගම නගරයේ පිහිටි සම්පත් පියස වෙත කසල භාර දිය හැකියි. මාසයක් අවසානයේදී ඊට අදාළ ගෙවීම් සිදු කෙරෙනවා. කසල බැහැර කිරීම විධිමත් කිරීම සදහායි මෙම ව්‍යාපෘතිය ආරම්භ කර තිබෙන්නේ.       ", "URL": "https://www.itnnews.lk/2023/10/05/329285/", "Category": "නවතම පුවත්", "Parent URL": null}