{"Source": "ITN news", "Timestamp": "අගෝස්තු 21, 2021 10:19", "Headline": "දිනක වැඩිම කොරෝනා මරණ ඊයේ – මරණ ගණන 195ක්", "News Content": "තවත් කොරෝනා මරණ 195 ක් සිදුව තිබෙනවා. එය මේ දක්වා දිනකදී වාර්තා වූ වැඩිම කොරෝනා මරණ සංඛ්‍යාවයි. පෙරේදා දිනය තුළ සිදුවූ මෙම කොරෝනා මරණ 195 සෞඛ්‍ය අධ්‍යක්ෂ ජනරාල්වරයා විසින් ඊයේ තහවුරු කර තිබුණා. මිය ගිය පිරිස අතර වයස අවුරුදු 30 ට අඩු පුද්ගලයෙකු හා වයස අවුරුදු 30 ත් 59 අතර පිරිමි පුද්ගලයින් 25 දෙනෙකු හා කාන්තාවන් 18 දෙනෙකු වනවා. අවුරුදු 60 ට වැඩි පුද්ගලයන් 72 දෙනෙකු හා කාන්තාවන් 79 දෙනෙකු මෙසේ මිය ගිය පිරිසට ඇතුළත්. ඒ අනුව මේ දක්වා මෙරට සිදුව ඇති කොරෝනා මරණ සංඛ්‍යාව 6985 ක්  බව රජයේ ප්‍රවෘත්ති දෙපාර්තමේන්තුව නිවේදනය කළා.       ", "URL": "https://www.itnnews.lk/2023/10/05/357416/", "Category": "දේශීය පුවත්", "Parent URL": null}