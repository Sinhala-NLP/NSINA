{"Source": "ITN news", "Timestamp": "ජූනි 29, 2022 09:25", "Headline": "අකුරැස්ස ඝාතනයේ ප්‍රධාන සැකකරු අත්අඩංගුවට", "News Content": "අකුරැස්ස තිබ්බටුවාව ප්‍රදේශයේදී දේවාලයක් පවත්වාගෙන ගිය පුද්ගලයෙකු ඝාතනය කිරීමේ සිද්ධියේ ප්‍රධාන සැකකරු අත්අඩංගුවට ගෙන තිබෙනවා. තිබ්බටුවාව ප්‍රදේශයේදී 70 හැවිරිදි පුද්ගලයෙකුගේ ගෙල තියුණු ආයුධයකින් කපා ඝාතනය කිරීමේ සිද්ධියේ ප්‍රධාන සැකකරු ප්‍රදේශයෙන්  පලා ගොස් සිටියා. අකුරැස්ස පොලීසිය කළ මෙහෙයුමේදී ප්‍රධාන සැකකරු අත්අඩංගුවට ගෙන තිබෙනවා.  ඔහු 24 හැවිරිදි අකුරැස්ස තිබ්බටුවාව ප්‍රදේශයේ පදිංචි පුද්ගලයෙක්. සැකකරු මාතර මහේස්ත්‍රාත් අධිකරණයට ඉදිරිපත් කිරීමට නියමිතයි. ඝාතනයට ලක් වූ පුද්ගලයා සිය නිවසේ දේවාලයක් පවත්වාගෙන ගිය බවටයි පොලිස් පරික්ෂණවලදී හෙළි වුණේ. සැකකරු ඝාතනයට ලක් කළ පුද්ගලයාගේ හිස නිල්වලා ගගට දමා ඇති  බවට ද මූලික විමර්ශනවලින් හෙළි වී ඇති බවයි පොලීසිය ප්‍රකාශ කළේ.       ", "URL": "https://www.itnnews.lk/2023/10/05/419923/", "Category": "Breaking News,දේශීය පුවත්", "Parent URL": null}