{"Source": "ITN news", "Timestamp": "ஜூலை 9, 2021 13:39", "Headline": "ஜனாதிபதி மற்றும் ஜப்பான் பாதுகாப்பு அமைச்சருக்கு இடையில் வீடியோ தொழிநுட்பத்தின் ஊடாக கலந்துரையாடல்", "News Content": "ஜனாதிபதி கோட்டாபய ராஜபக்ஷ மற்றும் ஜப்பான் பாதுகாப்பு அமைச்சருக்கு இடையில் வீடியோ தொழிநுட்பத்தின் ஊடாக கலந்துரையாடல் இடம்பெற்றது. ஜனாதிபதி மற்றும் ஜப்பான் பாதுகாப்பு அமைச்சர் கிஷி நொய்பு ஓ ஆகியோருக்கு இடையில் நடைபெற்ற இக்கலந்துரையாடலில் இரு தரப்பு பாதுகாப்பு ஒத்துழைப்பு தொடர்பில் கருத்துக்கள் பரிமாறப்பட்டதாக இலங்கைகான ஜப்பான் தூதுவராயம் குறிப்பிட்டுள்ளது. கடல் மற்றும் விமான ஒத்துழைப்புகளில் இதுவரை அடைந்துள்ள முன்னேற்றங்கள் தொடர்பாகவும் ஆராயப்பட்டது. கடந்த வாரம் இலங்கை மற்றும் அமெரிக்காவின் அனுசரணையில் நடைபெற்ற பயிற்சி முகாம் தொடர்பாகவும் இக்கலந்துரையாடலில் வலியுறுத்தப்பட்டதுடன் பிராந்திய பாதுகாப்பு பிரச்சினைகள் தொடர்பாகவும் கலந்துரையாடப்பட்டதாக ஜப்பான் தூதுவர் ஆலயம் மேலும் தெரிவித்துள்ளது. ", "URL": "https://www.itnnews.lk/2023/10/05/348065/", "Category": "Breaking News,தேசிய செய்திகள்", "Parent URL": null}