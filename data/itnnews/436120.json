{"Source": "ITN news", "Timestamp": "සැප්තැම්බර් 20, 2022 14:47", "Headline": "කොරෝනා වයිරසය ඇමෙරිකාවෙන් තුරන් කළ බව බයිඩන් කියයි", "News Content": "කොරෝනා වයිරසය ඇමෙරිකාවෙන් තුරන් කළ බව ජනාධිපති ජෝ බයිඩන් සම්මුඛ සාකච්ඡාවකදී සදහන් කර තිබෙනවා. කොරෝනා වයිරසය හේතුවෙන් මේ වනවිටත් ආසාදිතයින් හා මරණ වාර්තා වෙමින් පවතින පසුබිමකයි ජනාධිපතිවරයා මෙම ප්‍රකාශය සිදුකර ඇත්තේ. දෛනිකව ඇමෙරිකාව තුළ වයිරසයෙන් මියයන සංඛ්‍යාව 400 ක් ලෙස දැක්වෙනවා. ගැටලු පැවතියද වයිරසයේ බලපෑම අවම කර එය තුරන් කිරීමට සමත් වූ බවයි ඇමෙරිකා ජනාධිපතිවරයා සදහන්කර ඇත්තේ. සම්මුඛ සාකච්ඡාව වාහන නිෂ්පාදන කර්මාන්ත ශාලාවක් තුළදී පටිගත කර ඇති අතර ජනාධිපතිවරයා එහිදී සදහන්කර ඇතේ කිසිදු සේවකයෙකු මුඛ ආවරණ පැළද නොසිටීම යහපත් ප්‍රවණතාවක් ලෙස හදුන්වන බවයි. එමෙන්ම ඉදිරියේදී තත්ත්වය තවදුරටත් හොද අතට හැරෙනු ඇති බවට ද ඔහු විශ්වාසය පළකර තිබෙනවා. කෙසේ වුවද වයිරස ව්‍යාප්තිය හේතුවෙන් පැනවූ නිරෝධායන නීති ඉවත් කිරීම සම්බන්ධයෙන් මෙතෙක් නිවේදනයක් නිකුත්කර නැහැ. මේ වනතෙක් එරටින් හමුවී ඇති වයිරස ආසාදිතයින් සංඛ්‍යාව නවකෝටි හැත්තෑ පන්ලක්ෂයකට අධික වන අතර සිදුව ඇති මරණ සංඛ්‍යාව දසලක්ෂ හැත්තෑනව දහසකට ආසන්නයි.       ", "URL": "https://www.itnnews.lk/2023/10/05/436120/", "Category": "ජාත්‍යන්තර පුවත්", "Parent URL": null}