{"Source": "ITN news", "Timestamp": "මැයි 3, 2022 11:34", "Headline": "උද්ධමනය ඉහළ යාමත් සමඟ ඉන්දියාවේ පෞද්ගලික පාසල්වල දරුවන් ඉවත්කර ගැනේ", "News Content": "ඉන්දියාවේ උද්ධමනය ඉහළ යාමත් සමග එරට පෞද්ගලික පාසල්වල ඉගෙනුම ලබන දරුවන් ඉන් ඉවත්කර ගැනීමට බොහොමයක් දෙමව්පියන්ට සිදුව ඇති බව වාර්තා වනවා. කොරෝනා වයිරස ව්‍යාප්තියෙන් පසුව ලොව සෑම රටක්ම දැඩි ආර්ථික අවපාතයකට මුහුණදී සිටිනවා. උද්ධමනය ඉහළ යාමත් සමග සෑම ක්ෂේත්‍රයකම අයකිරීම් වැඩිකිරීමට සිදුව ඇති බවයි විශේලේෂකයින් පෙන්වා දෙන්නේ. ඒ හේතුවෙන් ඉන්දියාවේ පෞද්ගලික පාසල්වල අයකෙරෙන ගාස්තු සියයට දහයකින් ඉහළ දැමීමට පියවර ගැනීමත් සමග දෙමව්පියන් දැඩි අර්බුදයකට මුහුණදී සිටිනවා. දරුවන් මිලියන 4 ක් පමණ පෞද්ගලික පාසල්වලින් ඉවත්කර රජයේ පාසල්වලට ඇතුළත් කර ඇති බවයි වාර්තා වන්නේ. 2020 වසරේ සිට ඉන්දියාව මෙම තත්ත්වයට මුහුණපා සිටින බව එරට ආර්ථික විශ්ලේෂකයින් පෙන්වා දෙනවා. තරගකාරී රැකියා වෙළෙදපොලට සරිලන පරිදි දරුවන් ගොඩනැගීම සදහා පසුගිය දශක දෙකක කාලය තුළදී ඉන්දියාවේ දෙමව්පියන් තම දරුවන් පෞද්ගලික පාසල්වලට ඇතුළත් කිරීමේ වැඩි ප්‍රවණතාවක් දක්නට ලැබෙනවා.         ", "URL": "https://www.itnnews.lk/2023/10/05/409461/", "Category": "ජාත්‍යන්තර පුවත්", "Parent URL": null}