{"Source": "ITN news", "Timestamp": "නොවැම්බර් 29, 2021 17:46", "Headline": "ඉන්දියාවේ ප්‍රාන්ත කිහිපයක කාන්තාවන් සැමියා සිදු කරන පහරදීම් අනුමත කරයි", "News Content": "ඉන්දියාවේ තෙලගනා, ආන්ද්‍රා ප්‍රදේශ් හා කර්නාටක යන ප්‍රාන්තයන්හි කාන්තාවන්ට, සැමියා පහරදීම එම ප්‍රාන්තයන්හි කාන්තාවන් අනුමත කරන බව නවතම සමීක්ෂණයකින් හෙළිව තිබෙනවා. සමස්තයක් ලෙස ගත් විට එම ප්‍රාන්ත තුනේ කාන්තාවන් 75% ක් සැමියා සිදු කරන පහරදීම් අනුමත කරන බවයි සමීක්ෂණය සිදු කළ ජාතික පවුල් සෞඛ්‍ය සංගමය සදහන් කරන්නේ. තෙලගනා හා ආන්ද්‍රා ප්‍රදේශ් ප්‍රාන්තයේ කාන්තාවන් 84% ක් මෙන්ම කර්නාටක ප්‍රාන්තයේ කාන්තාවන් 77% ක් මෙම පහරදීම් අනුමත කර තිබෙනවා. එමෙන්ම මනිපූර්, කේරල,මහාරාෂ්ට ඇතුලු අනෙකුත් ප්‍රාන්තයන්හි කාන්තාවන්ට පහරදීම් අනුමත කර ඇත්තේ අඩු ප්‍රතිශතයක්. කෙසේ වුවද සමස්තයක් ලෙස සැමියා තම බිරිදට පහරදීම ඉන්දියාවේ කාන්තාවන්ගෙන් 30% ක ප්‍රතිශතයක් අනුමත කර තිබෙනවා. සැමියාට අවංක හා පක්ෂපාති නොවීම, නීතියට ගරු නොකිරීම, සැමියා සමග වාද කිරීම, ලිංගිකව එක්වීම ප්‍රතික්ශේප කිරීම, සැමියාට නොදන්වා නිවසින් පිටවීම, දරුවන් පිලිබද නොසලකා හැරීම හා ප්‍රනීත ආහාර පාන පිළියෙළ නොකිරීම ආදි කරුණු හේතුවෙන් සැමියා බිරිදට පහර දීම් සිදුවන බව මෙම සමීක්ෂණයෙන් තවදුරටත් අනාවරණය වී තිබෙනවා.       ", "URL": "https://www.itnnews.lk/2023/10/05/379472/", "Category": "ජාත්‍යන්තර පුවත්", "Parent URL": null}