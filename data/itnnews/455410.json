{"Source": "ITN news", "Timestamp": "ජනවාරි 13, 2023 13:32", "Headline": "චීනයේ ග්‍රාමීය ප්‍රදේශවල කොවිඩ් ව්‍යාප්තිය ඉහළට", "News Content": "චීනය සිය සාම්ප්‍රදායික නව වසරට සුදානම් වීමත් සමඟ ග්‍රාමීය ප්‍රදේශවල කොවිඩ් ව්‍යාප්තිය ඉහළ ගොස් තිබෙනවා. චීනයේ ප්‍රධානතම සංස්කෘතික මහෝත්සවය ලෙස සැලකෙන නව වසර වෙනුවෙන් මිලියන ගණනක ජනතාවක් සිය ගම්බිම් බලා පැමිණෙනවා. නගරවල සිටින පුද්ගලයන් මෙන්ම විදෙස් රටවල සිටින පුද්ගලයන් ද නව වසර සැමරීම වෙනුවෙන් ගම්බිම් බලා පැමිණෙන බවයි විදෙස් මාධ්‍ය සඳහන් කළේ. කොවිඩ් තත්ත්වය ඉහළ යාමත් සමඟ චීන බලධාරීන් දෛනිකව සංඛ්‍යා ලේඛන ලබාදීම අත්හිටුවා තිබෙනවා.       ", "URL": "https://www.itnnews.lk/2023/10/05/455410/", "Category": "ජාත්‍යන්තර පුවත්", "Parent URL": null}