{"Source": "ITN news", "Timestamp": "ஜூலை 17, 2021 11:32", "Headline": "முல்லைத்தீவில் காட்டு யானை ஒன்று உயிரிழந்துள்ளது.", "News Content": "முல்லைத்தீவில் காட்டு யானை ஒன்று உயிரிழந்துள்ளது. ஒட்டுச்சுட்டான் பெரியகுளம் வயல்வெளியில் காட்டு யானை ஒன்று நோய்வாய்ப்பட்ட நிலையில் இருந்துள்ளது. அதை கண்ணுற்ற பொதுமக்கள் வனஜீவராசிகள் திணைக்களத்திற்கு தகவல் வழங்கினர். வைத்தியரும் பணியாளர்களும் சம்பவ இடத்திற்கு வருகை தந்து யானைக்கு சிகிச்சை வழங்கினர். எனினும் யானை சிகிச்சை பலனின்றி உயிரிழந்துள்ளது. இதேவேளை யானைக்கு ஏற்பட்ட நோய் தொடர்பில் வனஜீவராசிகள் திணைக்களத்தின் அதிகாரிகள் பரிசோதனைகளை ஆரம்பித்துள்ளனர். ", "URL": "https://www.itnnews.lk/2023/10/05/349842/", "Category": "Breaking News,தேசிய செய்திகள்", "Parent URL": null}