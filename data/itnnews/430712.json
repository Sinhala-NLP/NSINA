{"Source": "ITN news", "Timestamp": "ஆகஸ்ட் 23, 2022 12:41", "Headline": "பெத்தும் கெர்னருக்கு பிடிவிராந்து..", "News Content": "ஆர்ப்பாட்ட செயற்பாட்டாளரான பெத்தும் கெர்னர் நீதிமன்றில் ஆஜராகாமையினால் அவருக்கு எதிராக கொழும்பு நீதவான் பிடிவிராந்து பிறப்பித்துள்ளார். நீதிமன்றில் ஆஜராகாமையினால் அவரை கைதுசெய்து நீதிமன்றில் ஆஜர்ப்படுத்துமாறு கொழும்பு நீதவான் நீதிமன்றம் பிடிவிராந்து பிறப்பித்துள்ளது. அண்மையில் பொல்துவ சந்தியில் கலகம் ஏற்படும் வகையில் செயற்பட்ட சம்பவம் தொடர்பில் தாக்கல் செய்யப்பட்டுள்ள வழக்கு விசாரணைக்கு எடுத்துக்கொள்ளப்பட்ட சந்தர்ப்பத்திலேயே கொழும்பு நீதவான் நீதிமன்றம் குறித்த உத்தரவை பிறப்பித்துள்ளது. இதேவேளை கடந்த தினங்களில் இடம்பெற்ற ஆர்ப்பாட்டங்களின் போது பொலிஸ் கடமைகளுக்கு இடையூறு விளைவித்தமை உள்ளிட்ட பல்வேறு குற்றச்சாட்டுக்களின் கீழ் மேலும் 7 சந்தேக நபர்கள் கைதுசெய்யப்பட்டுள்ளனர். ", "URL": "https://www.itnnews.lk/2023/10/05/430712/", "Category": "Breaking News,தேசிய செய்திகள்", "Parent URL": null}