{"Source": "ITN news", "Timestamp": "අගෝස්තු 21, 2023 15:58", "Headline": "චන්ද්‍රයාන් 3 යානය සඳ මත ගොඩබස්සවන දිනය", "News Content": "සඳට ගොඩබැස්සවීමට ආසන්නයේ පවතින ඉන්දියාවේ චන්ද්‍රයාන් යානයේ රෝවරය එය ගොඩබෑමට සුදුසු ආරක්ෂිත ස්ථානයක් සොයමින් පවතිනවා. සද මත අද දිනයේ ගොඩබැස්වීමට නියමිතව තිබූ රුසියාවේ ලූනා 25 යානාව කඩාවැටීමත් සමග ඉන්දියාව මෙම පියවර ගෙන තිබෙනවා. ඒ අනුව චන්ද්‍රයාන් 3 යානය බදාදා දිනයේ දී ඉන්දීය වේලාවෙන් පස්වරු 6.04ට සඳ මත ගොඩබැස්සවීමට සැළසුම්කර තිබෙනවා. මේ වනවිට ගොඩබෑමට නියමිත ප්‍ර දේශය සිතියම් ගතකරමින් බෑවුම් සහ තැනිතලා පිළිබද අධ්‍යනයක ඉන්දීය කණ්ඩායම නිරත වනවා. ඊයේ පස්වරුව වනවිට චන්ද්‍රයාන් 3 යානයේ ලෑන්ඩරය සඳ මතුපිට සිට කිලෝමීටර් 25ත් 135ත් අතර දුරකිනුයි පිහිටා තිබුණේ. මෙම මෙහෙයුම සාර්ථක වුවහොත් චන්ද්‍රයාගේ අදුරු දක්ෂිණ ධ්‍රැවයට ගොඩබසින පළමු රට ඉන්දියාව බවට පත්වනවා. ", "URL": "https://www.itnnews.lk/2023/10/05/509893/", "Category": "ජාත්‍යන්තර පුවත්", "Parent URL": null}