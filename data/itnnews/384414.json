{"Source": "ITN news", "Timestamp": "දෙසැම්බර් 22, 2021 15:17", "Headline": "පුහුණු ගුවන් යානයක් හදිසියේ පයාගල වෙරළට ගොඩ බස්සවයි", "News Content": "කාර්මික දෝෂයකට ලක්වූ පුහුණුවන ගුවන් යානයක් උතුරු පයාගල වෙරළ තීරයට සුරක්ෂිතව ගොඩ බස්වා තිබෙනවා. අද පස්වරු එකට පමණ මෙම යානය ගොඩබස්වා ඇති බවයි වාර්තා වන්නේ. සිවිල් ගුවන් සමාගමකට අයත් පුහුණුවීමට භාවිත කරන ගුවන් යානයක හදිසියේ ඇතිවූ කාර්මික දෝෂයක් හේතුවෙනුයි මෙලෙස ගොඩබස්වා ඇත්තේ. ඒ වනවිට යානයේ පුහුණුවන ගුවන් නියමුවන් දෙදෙනෙකු සිට තිබෙනවා. යානයට හෝ එහි ගමන්ගත් කිසිවෙකුටත් සිද්ධියෙන් අනතුරක් සිදුව නැහැ. අදාළ ගුවන් සමාගමේ නිලධාරීන් පැමිණ කාර්මික දෝෂය යථාවත් කිරීම සදහා කටයුතු කරනු ලැබුවා. මේ අතර ශ්‍රී ලංකා ගුවන් හමුදාව මගින් පයාගල වෙරළ තීරය අවට ප්‍රදේශයේ විශේෂ ආරක්ෂක වැඩපිළිවෙළක් ද යොදා තිබෙනවා.     ", "URL": "https://www.itnnews.lk/2023/10/05/384414/", "Category": "දේශීය පුවත්", "Parent URL": null}