{"Source": "ITN news", "Timestamp": "ජනවාරි 24, 2022 15:15", "Headline": "කැමරුන් රාජ්‍යයේ රාත්‍රී සමාජ ශාලාවක ගින්නකින් 16 දෙනෙකු ජීවිතක්ෂයට", "News Content": "කැමරුන් රාජ්‍යයේ රාත්‍රී සමාජ ශාලාවක හටගත් ගින්නකින් පුද්ගලයින් 16 දෙනෙකු ජීවිතක්ෂයට පතව තිබෙනවා. ගින්නෙන් තවත් පුද්ගලයින් 8 දෙනෙකු තුවාල ලබා ඇති බවයි රෝහල් ආරංචිමාර්ග සඳහන් කරන්නේ. රාත්‍රී සමාජ ශාලාව තුළ භාවිත කළ ගිනිකෙළි හේතුවෙන් මෙම ගින්න හටගෙන තිබෙනවා. ගින්න හටගැනීමත් සමඟ එහි සිවිලිම කඩාවැටීමෙන් පිපිරීමක් ද සිදුව ඇති බව පොලීසිය නිවේදනය කරනවා. රාත්‍රී සමාජ ශාලාවේ ගෑස් ගබඩා කාමරයට ද ගින්න පැතිරීමත් සමඟ එය නිවා දැමීමට දැඩි පරිශ්‍රමයක් දැරීමට සිදුවූ බවයි ගිනි නිවන අංශ පවසන්නේ.               ", "URL": "https://www.itnnews.lk/2023/10/05/390964/", "Category": "ජාත්‍යන්තර පුවත්", "Parent URL": null}