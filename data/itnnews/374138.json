{"Source": "ITN news", "Timestamp": "නොවැම්බර් 5, 2021 13:13", "Headline": "ස්විස්ටර්ලන්තයත් ශ්‍රී ලංකාව වෙත යළි ගුවන් ගමන් අරඹයි", "News Content": "ස්විස් ජාත්‍යන්තර ගුවන් සමාගම නැවතත් ශ්‍රී ලංකාව වෙත සිය ගුවන් ගමන් ආරම්භ කර තිබෙනවා. සූරිච් සිට එයාර් බස් 340ට අයත් එල්. එක්ස් 8064 දරණ ගුවන් යානය අද උදෑසන 7.30ට පමණ පැමිණෙමින් එහි සමාරම්භය සනිටුහන් කර ඇති අතර ජල ආචාර පිරිනමමින් බණ්ඩාරනායක ජාත්‍යන්තර ගුවන් තොටුපලේ දී එය පිළිගැනිණ. අනතුරුව සාම්ප්‍රදායික උඩරට නර්තනයෙන් පිළිගත් 96 දෙනෙකුගෙන් සමන්විත මගීන් පිරිස විශේෂ උත්සව අවස්ථාවකට ද එක් විය. සතිපතා සෑම සිකුරාදා දිනයක දී ම ව්‍යාපාරික පන්තියේ ආසන 27කින් සහ ආර්ථික පන්තියේ 287කින් සමන්විත ගුවන් යානයක් ශ්‍රී ලංකාවට පැමිණීමට නියමිතය. සූරිච් සිට කොළඹ දක්වා දුර කිලෝමීටර 8023ක් වන අතර ඒ් වෙනුවෙන් ගත වන ගුවන් කාලය පැය 9යි මිනිත්තු 56කි. ", "URL": "https://www.itnnews.lk/2023/10/05/374138/", "Category": "දේශීය පුවත්", "Parent URL": null}