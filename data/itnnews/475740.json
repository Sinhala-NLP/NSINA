{"Source": "ITN news", "Timestamp": "අප්‍රේල් 15, 2023 15:21", "Headline": "ඇමෙරිකාවේ මොන්ටානා ප්‍රාන්තය TikTok තහනම් කරයි", "News Content": "ටික්ටොක් යෙදුම තහනම් කළ ප්‍රථම ඇමෙරිකානු ප්‍රාන්තය බවට මොන්ටානා පත්ව තිබෙනවා. ජංගම දුරකතන මත ටික්ටොක් යෙදවුම තහනම් කරමින් පනතක් සම්මත කර ගැනීමට මොන්ටානා ප්‍රාන්ත රජය කටයුතු කළා. මෙම පනත 57ට 43ක් වශයෙන් සම්මතව තිබෙනවා. මොන්ටානා ප්‍රාන්ත රජය පවසන්නේ මෙම  යෙදුම ඇමෙරිකාවේ භාවිත කරන තරුණ පරිශීලකයන් බොහෝ අවදානම් ක්‍රියා වීඩියෝගත කොට පළ කිරීම හේතුවෙන් එය තහනම් කිරීමට කටයුතු කළ බවයි. මේ අනුව පනත උල්ලංඝනය කරන අයට එරෙහිව ඩොලර් දස දහසක දඩ මුදලක් නියම කිරීමට ද මොන්ටානා අධිකරණය මින් ඉදිරියකට කටයුතු කරනු ඇති. මේ අතර ටික්ටොක් යෙදුම චීන සමාගමකට අයත් වීම හේතුවෙන් මෙමගින් ජාතික ආරක්ෂාවට තර්ජනයක් වන බව ඇමෙරිකා රජය මීට පෙර චෝදනා කළා.     ", "URL": "https://www.itnnews.lk/2023/10/05/475740/", "Category": "Breaking News,ජාත්‍යන්තර පුවත්", "Parent URL": null}