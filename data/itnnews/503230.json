{"Source": "ITN news", "Timestamp": "ජූලි 28, 2023 06:21", "Headline": "කුවේට් රාජ්‍යයේ සිට පිටුවහල් කළ ශ්‍රී ලාංකිකයින් පිරිසක් දිවයිනට", "News Content": "කුවේට් රාජ්‍යයේ වීසා නොමැතිව නීතිවිරෝධී ලෙස රැඳී සිටි ශ්‍රී ලාංකික ගෘහ සේවිකාවන් 62 දෙනෙකු , එරට ශ්‍රී ලංකා තානාපති කාර්යාලය මගින් තාවකාලික ගුවන් ගමන් බලපත්‍ර යටතේ එරටින් පිටුවහල් කර තිබෙනවා. මොවුන් අතරින් 59 දෙනෙකු ගෘහ සේවිකාවන් වූ අතර ඉතිරි තිදෙනා පිරිමි ගෘහ සේවකයින් වෙනවා. ඔවුන් ගෘහ සේවය සඳහා ගිවිසුම් ගත නිවෙස් වලින් පලා ගොස් වීසා නොමැතිව නීතිවිරෝධී ලෙස රැඳී සිටි ශ්‍රී ලාංකිකයන් පිරිසක් බව කුවේට් රාජ්‍යයේ ශ්‍රී ලංකා තානාපති කාර්යාලයේ ප්‍රකාශකවරයෙකු පැවසුවා. මේ ආකාරයට ශ්‍රී ලංකාවට පැමිණීම සඳහා කුවේට් රාජ්‍යයේ ශ්‍රී ලංකා තානාපති කාර්යාලයේ මේ වනවිට 2,000 කට අධික ශ්‍රී ලාංකික ගෘහ සේවිකාවන් පිරිසක් ලියාපදිංචි වී සිටින බව එම ප්‍රකාශකවරයා වැඩිදුරටත් පැවසුවා. මෙම පිරිස කුවේට් රාජ්‍යයේ සිට අල් ජසීරා ගුවන් සේවයේ ජේ.- 9555 දරන ගුවන් යානයෙන් කටුනායක ගුවන් තොටුපොළ වෙත පැමිණ තිබෙනවා. ", "URL": "https://www.itnnews.lk/2023/10/05/503230/", "Category": "Breaking News,දේශීය පුවත්,නවතම පුවත්", "Parent URL": null}