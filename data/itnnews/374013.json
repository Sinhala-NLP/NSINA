{"Source": "ITN news", "Timestamp": "නොවැම්බර් 4, 2021 18:56", "Headline": "බෑගයක් ඇතුළේ කුණුගොඩට ගිය ජීවිතේ කාගෙද? – පොලීසිය විමර්ශන ඇරඹේ", "News Content": "සපුගස්කන්ද ප්‍රදේශයේ කසල ගොඩක තිබිය දී කාන්තා මළ සිරුරක් සොයා ගැණුනා. ගමන් බෑගයක් තුළ තිබියදීයි මෙම මළ සිරුර සොයා ගැණුනේ. සපුගස්කන්ද තෙල් පිරිපහදුව ආසන්නයේ මාර්ගය අසල කැළිකසල ගොඩගසා තිබූ ස්ථානයක ගමන් බෑගයක් තුළයි මෙම කාන්තා මළ සිරුර බහා තිබුණේ. අද දහවල් 12 ට පමණ පුද්ගලයෙකු පොලීසියට කළ දැනුම්දීමකට අනුව පොලීසිය පැමිණ එම ස්ථානය පරීක්ෂා කර තිබෙනවා. කසල ගොඩ පිහිටි ස්ථානයෙන් අධික දුර්ඝන්ධයක් වහනය වීම හේතුවෙනුයි ඔහු ඒ බව පොලීසියට දැනුම්දී ඇත්තේ. ඒ අනුව පොලීසිය පැමිණ කළ පරීක්ෂාවේදීයි ගමන් බෑගය තුළ දමාගොස් තිබූ කාන්තා මළ සිරුර සොයා ගැණුනේ. මෙසේ මියගිය කාන්තාව කවුරුන්ද යන්න මෙතෙක් හෙළිව නැහැ. ඇයගේ අනන්‍යතාව හෙළිකර ගැනීම සදහා පොලීසිය විමර්ශන සිදුකරමින් සිටිනවා. කැළණිය කොට්ඨාසය භාර ජ්‍යෙෂ්ඨ පොලිස් අධිකාරීවරයාගේ අධීක්ෂණය යටතේ සපුගස්කන්ද පොලීසිය එම පරීක්ෂණ සිදුකරමින් සිටිනවා.       ", "URL": "https://www.itnnews.lk/2023/10/05/374013/", "Category": "Breaking News,දේශීය පුවත්", "Parent URL": null}