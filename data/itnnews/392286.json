{"Source": "ITN news", "Timestamp": "ජනවාරි 31, 2022 10:25", "Headline": "යුක්රේනයට නේටෝ හමුදා අනුයුක්ත කිරීමට සූදානම් නැහැ – නේටෝ මහ ලේකම්", "News Content": "යුක්රේනයට නේටෝ සංවිධානයේ හමුදා ඛන්ඩ අනුයුක්ත කිරීමට කිසිදු සූදානමක් නොමැති බව නේටෝ සංවිධානයේ මහ ලේකම්වරයා නිවේදනය කරනවා. බි බී සී පුවත් සේවය සමග සම්මුඛ සාකච්ඡාවකට එක්වෙමිනුයි නේටෝ සංවිධානයේ මහ ලේකම්වරයා මේ බව පවසා සිටියේ. රුසියාව, යුක්රේනය, ආක්‍රමණය කළද නේටෝ හමුදා ඛන්ඩ අනුයුක්ත කිරීම සම්බන්ධයෙන් මේ වන තෙක් අවසන් තීරණ්‍යකට පැමිණ නොමැති බවද ඔහු පවසනවා. යුක්රේන හමුදාවට අවශ්‍ය යුද පුහුණුව හා අනෙකුත් පහසුකම් සැපයීම පමණක් තම සංවිධානය සිදු කරන බවයි ඔහු නිවේදනය කරන්නේ. මේ අතර යුක්රේනයට බ්‍රිතාන්‍යයේ හමුදා ඛන්ඩ යෙදවීම පිළිබදවද තවමත් අවසන් තීරණයක් ගෙන නොමැති බව බ්‍රිතාන්‍ය ආරක්ෂක අමාත්‍යවරිය නිවේදනය කරනවා.     ", "URL": "https://www.itnnews.lk/2023/10/05/392286/", "Category": "ජාත්‍යන්තර පුවත්", "Parent URL": null}