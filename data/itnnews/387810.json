{"Source": "ITN news", "Timestamp": "ජනවාරි 10, 2022 09:41", "Headline": "කසක්ස්ථානයේ ගැටුම්වලින් පුද්ගලයින් 160කට අධික සංඛ්‍යාවක් ජිවිතක්ෂයට", "News Content": "කසක්ස්ථානයේ හටගෙන ඇති නොසන්සුන්කාරී තත්වය මේ වනවිට මර්දනය කර ඇති බව එරටින් ලැබෙන වාර්තා සඳහන් කරනවා. කෙසේ වූවද කැරළිකරුවන් හා ආරක්ෂක අංශ අතර හටගත් ගැටුම්වලින් පුද්ගලයින් 160කට අධික සංඛ්‍යාවක් ජිවිතක්ෂයට පත්වුණා. තවත් පුද්ගලයින් 6000ක් පමණ අත්අඩංගුවට ගෙන ඇති බවයි කසක්ස්ථාන ආරක්ෂක අංශ නිවේදනය කරන්නේ.  මෙම විරෝධතා කසක්ස්ථාන ජනාධිපතිවරයා හැඳින්වූයේ විදේශ පුහුණුව ලද ත්‍රස්තවාදීන් ඇතුළු ප්‍රචණ්ඩකාරීන්ගේ ප්‍රහාරයක් ලෙසයි. එරට තුළ ප්‍රචණ්ඩත්වය ඉහළ යාමත් සමඟ විරෝධතාකරුවන්ට දුටුතැන වෙඩි තැබීමට ද ජනාධිපතිවරයා අණදුන්නා.     ", "URL": "https://www.itnnews.lk/2023/10/05/387810/", "Category": "ජාත්‍යන්තර පුවත්", "Parent URL": null}