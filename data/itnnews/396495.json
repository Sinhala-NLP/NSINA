{"Source": "ITN news", "Timestamp": "පෙබරවාරි 21, 2022 14:25", "Headline": "නේපාලයේ කත්මන්ඩු අගනුවර පැවති උද්ඝෝෂණයකට කඳුලු ගෑස්", "News Content": "ඇමෙරිකා ප්‍රතිපාදන යටතේ නේපාලයේ ක්‍රියාත්මක ව්‍යාපෘතියකට විරෝධය දක්වමින් ආරම්භ කර ඇති උද්ඝෝෂණයක් විසුරුවා හැරීමට එරට පොලීසිය කටයුතු කළා. නේපාලයේ කත්මන්ඩු අගනුවර පැවති උද්ඝෝෂණ විසුරුවා හැරීමට කදුලු ගෑස් සහ ජල ප්‍රහාර ද යොදාගෙන තිබෙනවා. ඇමෙරිකාවේ එම් සී සී නියෝජිත ආයතනය හරහා ක්‍රියාත්මක කෙරෙන විදුලි හා මාර්ග පහසුකම් වැඩිදියුණු කිරීමේ ව්‍යාපෘතියකටයි මෙලෙස විරෝධතා පළකෙරෙන්නේ. 2017 වසරේදී මෙම ව්‍යාපෘතිය සදහා අනුමැතිය හිමිව ඇති අතර ඒ සදහා වැය කෙරෙන මුදල ඇමෙරිකා ඩොලර් මිලියන පන්සියයක්. කෙසේ වුවද අදාළ ගිවිසුම හරහා නේපාලයේ ස්වෛරීත්වය හා නීතිය හෑල්ලුවට ලක්ව ඇති බව විපක්ෂ කණ්ඩායම් චෝදනා කරනවා. නමුත් රජය පවසන්නේ මේ හරහා නේපාලයේ මිලියන 24 කට පමණ පහසුකම් සැළසෙන බවයි.         ", "URL": "https://www.itnnews.lk/2023/10/05/396495/", "Category": "ජාත්‍යන්තර පුවත්", "Parent URL": null}