{"Source": "ITN news", "Timestamp": "ජූනි 21, 2023 11:18", "Headline": "මාමා අත්අඩංගුවට", "News Content": "අම්බලන්ගොඩ ධර්මාශෝක විද්‍යාලයේ නියෝජ්‍ය විදුහල්පති වෙඩි තබා ඝාතනය කිරීමට තැත් කළ ජයතිලක මුදියන්සේලාගේ ශ්‍රියන්ත සමන් කුමාර ජයතිලක නොහොත් මාමා යන අන්වර්ත නාමයෙන් හඳුන්වන පුද්ගලයා අත්අඩංගුවට ගෙන තිබෙනවා. ඔහු මිනුවන්ගොඩ ඝාතන රැල්ලේ ප්‍රධාන වෙඩික්කරු ලෙස හඳුන්වන කුලි වෙඩික්කරුවෙකු වන අතර ඔහු සමග ඔහුට අනුබල දුන් කාන්තාව පොලිස් විශේෂ කාර්ය බලකායේ නිලධාරීන් විසින් අත්අඩංගුවට ගත් බවයි පොලිස් විශේෂ කාර්ය බලකාය පැවසුවේ. ඔහු ඩුබායි රාජ්‍ය රැදි සිටින සංවිධානාත්මක අපරාධ කරුවෙකු සහ මත්ද්‍රව්‍ය ජාවාරම්කරුවෙකු වන මනික්කුගේ නුරේෂ් සුපුන් දයාරත්න නොහොත් හිනටියන මහේෂ් යන අයගේ සමීපතමයෙක්. මනුෂ්‍ය ඝාතනයන් කිරීමට තැත් කිරීම, මනුෂ්‍ය ඝාතනයන්ට ආධාර අනුබල දීම, ගිනි අවි සන්තකයේ තබා ගැනීම, හෙරොයින් ජාවාරම් කිරීම සහ සන්තකයේ තබා ගැනීමේ වරදට ඔහු අත්අඩංගුවට ගෙන තිබෙනවා. කුළියාපිටිය පොලිස් වසමේ අංක 68, මහසෙන් මාවත, ඇඹව, කුළියාපිටිය ලිපිනයේදි වයස අවුරුදු 49 ක්මෙම පුද්ගලයා සන්තකයේ තිබී පිස්තෝල අවියක්, එම උණ්ඩ ගැබ් එකක්, එම උණ්ඩ එකක් හා හෙරොයින් ග්‍රෑම් 15, මිලි ග්‍රෑම් 720 ක් සමග මුදලින් රුපියල් 60,000.00 ක් හා ජංගම දුරකථන දෙකක් සමග නිලධාරීන් භාරයට ගෙන තිබෙනවා. කටාන පොලිස් වසමේ අංක 17, කිඹුලාපිටිය, මීගමුව ලිපිනයේ දී මනුෂ්‍ය ඝාතන සිදුකිරිමේ අරමුනින් තුවාල සිදුකිරිමට ආධාර අනුබල දිමේ වරදට වයස අවුරුදු 72 ක කාන්තාවක් අත්අඩංගුවට ගෙන වැඩිදුර විමර්ශන කටයුතු සඳහා කොළඹ අපරාධ කොට්ඨාශය වෙත භාර දී තිබෙනවා සැකකරු සිදුකරන ලද අපරාධ • 2022.10.06 වන දින මිණුවන්ගොඩ පොලිස් වසමේ අංක 189/1, ගමන් ගෙදර, මිණුවන්ගොඩ ලිපිනයේ පිහිටි නිවසේදි සිදුකරන ලද ත්‍රි පුද්ගල මනුෂ්‍ය ඝාතනය සදහා පොලිස් නිල ඇදුමින් සැරසි පොලිස් නිලධාරියෙකු ලෙස වෙඩික්කරුවන් සමග එම නිවසට පැමිණිම. • 2023.05.26 වන දින අම්බලන්ගොඩ පොලිස් වසමේ රන්දොඹේ ප්‍රදේශයේදි අම්බලන්ගොඩ ධර්මාශෝක විදුහලේ නියෝජ්‍ය විදුහල්පතිවරයකුට වෙඩි තබා තුවා ල සිදු කිරීම. • 2023.06.17 වන දින මිනුවන්ගොඩ පොලිස් වසමේ බොරගොඩවත්ත පුජ්‍ය සුගතශිලි මාවත අසල දී පහත විස්තර සදහන් පුද්ගලයන් දෙදෙනා wp BGF-0469 දරණ ඩිවෝ වර්ගයේ යතුරු පැදියකින් ගමන් කරමින් සිටියදී අළු පැහැති ඇල්ටො වර්ගයේ මෝටර් රථයකින් පැමිණ ටී 56 ගිනි අවියකින් වෙඩි තබා තුවාල සිදු කිරීම. ", "URL": "https://www.itnnews.lk/2023/10/05/493659/", "Category": "දේශීය පුවත්", "Parent URL": null}