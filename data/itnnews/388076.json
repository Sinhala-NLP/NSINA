{"Source": "ITN news", "Timestamp": "ජනවාරි 11, 2022 12:01", "Headline": "මොරටුව සහ පානදුර සිට ක්‍රියාත්මක වන පෞද්ගලික බස් රථ ධාවනයෙන් ඉවත් වෙයි", "News Content": "මොරටුව සහ පානදුර සිට ක්‍රියාත්මක වන පෞද්ගලික බස් රථ ධාවනයෙන් ඉවත්ව තිබෙනවා. ඒ ඉල්ලීම් කිහිපයක් මුල් කර ගනමිනුයි. මොරටුව කොළඹ, මහරගම මොරටුව, පානදුර කොළඹ, පානදුර නුගේගොඩ, මොරටුව පානදුර  සහ අඟුලාණ කිරිබත්ගොඩ යන මාර්ගවල පෞද්ගිලක බස් රථ සියල්ලයි මෙලෙස ධාවනයෙන් ඉවත් තිබෙන්නේ.  දුරගමන් සේවා බස් රථයක් සහ මොරටුව පිටකොටුව බස් රථයක් සම්බන්ධයෙන් ඇති වූ ගැටලුවක් මුල්කරගනිමින් දෙහිවල පොලීසිය මගින් බස් රථ රියදුරෙකු සහ සහායකයකු අත්අඩංගුවට ගෙන තිබුණා. ඔවුන් ලබන 12 වනදා දක්වා රක්ෂිත බන්ධනාගාර ගත කර ඇති අතර ඔවුන්ට ඇප ලබා දෙන ලෙස ඉල්ලමිනුයි වර්ජනය ක්‍රියාත්මක කර ඇත්තේ. දුරගමන්සේවා බස් රථ නැවැත්වීමට පනවා ඇති ස්ථානවලට අමතරව කෙටි දුර ධාවන බස් රථවල මගීන් රැගෙන යාම ඇතුළු ඉල්ලීම් කිහිපයක් ද මෙම වර්ජනයට හේතු වී තිබෙනවා.       ", "URL": "https://www.itnnews.lk/2023/10/05/388076/", "Category": "දේශීය පුවත්", "Parent URL": null}