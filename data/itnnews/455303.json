{"Source": "ITN news", "Timestamp": "ජනවාරි 12, 2023 16:43", "Headline": "බ්‍රිතාන්‍යයේ ගිලන් රථ රියදුරන් වැඩ වර්ජනයක් ආරම්භ කරයි", "News Content": "බ්‍රිතාන්‍යයේ ගිලන් රථ රියදුරන් වැඩ වර්ජනයක් ආරම්භ කර තිබෙනවා. එංගන්තයේ සහ වේල්සයේ ගිලන් රථ රියදුරන් විසිදහසක් පමණ මෙම වැඩ වර්ජනයට සහභාගිවී සිටින බවයි වාර්තා වන්නේ. ගෙවීම් හා රැකියාවේ තත්ත්වය ඉහළ දමන ලෙස ඉල්ලමින් මෙම වැඩ වර්ජනය ක්‍රියාත්මකයි. ජිවිත අවධානමක් ඇති රෝගී අවස්ථාවකදී පමණක් හදිසි සේවා ඇමතුම් ලබා ගන්නා ලෙස බ්‍රිතාන්‍ය ජාතික සෞඛ්‍ය සේවය ජනතාවගෙන් ඉල්ලා සිටිනවා. සේවක හිඟකම හේතුවෙන් සේවා නිසි ලෙස පවත්වාගෙන යාම අසීරු වී ඇති බවයි ඔවුන් පෙන්වා දෙන්නේ. කෙසේ වුවද හෘද හා ශ්වසන රෝගයන්ගෙන් පෙලෙන රෝගීන්ට අවශ්‍ය ප්‍රවාහන පහසුකම් ලබාදෙන බව වර්ජනයේ නිරත වෘත්තීය සමිති සදහන් කරනවා. මේ අතර බ්‍රිතාන්‍යට අයක් ස්කොට්ලන්තයේ ගිලන් රථ රියදුරන්ට 7.5%ක වැටුප් වර්ධකයක් ලබාදීමට කටයුතු කිරීම හේතුවෙන් ඔවුන් මෙම වර්ජනයට සහභාගී වන්නේ නැහැ.     ", "URL": "https://www.itnnews.lk/2023/10/05/455303/", "Category": "ජාත්‍යන්තර පුවත්", "Parent URL": null}