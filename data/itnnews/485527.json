{"Source": "ITN news", "Timestamp": "මැයි 23, 2023 14:48", "Headline": "ඩොලර් මිලියන ගණනක් සාවද්‍ය පරිහරණය ගැන හිටපු මහ බැංකු අධිපතිට එරෙහි නඩුවට දින දෙයි", "News Content": "ඇමෙරිකා ඩොලර් මිලියන 6.5ක මුදලක් සාවද්‍ය පරිහරණය කළ බවට හිටපු ජනාධිපති ලේකම් ලලිත් වීරතුංග සහ හිටපු මහ බැංකු අධිපති අජිත් නිවාඩ් කබ්රාල් යන මහත්වරුන්ට එරෙහි නඩුව ජුනි මස 6 වනදා කැඳවන ලෙස කොටුව මහේස්ත්‍රාත් අධිකරණය නියෝග කළා. පූජ්‍ය තිනියාවල පාලිත හිමියන් මෙම නඩුව ගොනුකර තිබෙනවා. ලලිත් වීරතුංග මහතා වෙනුවෙන් මූලික විරෝධතා ගොනු කිරීම සදහායි එය ලබන 6 වනදා කැදවීමට නියෝග කෙරුණේ. නඩුව අද කැදවූ අවස්ථාවේ අජිත් නිවාඩ් කබ්රාල් සහ ලලිත් වීරතුංග යන දෙදෙනාම අධිකරණය හමුවේ පෙනී සිටියා. ඔවුන් මේ වන විට ඇප මත මුදා හැර සිටිනවා.   ", "URL": "https://www.itnnews.lk/2023/10/05/485527/", "Category": "දේශීය පුවත්", "Parent URL": null}