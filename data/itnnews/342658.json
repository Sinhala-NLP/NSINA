{"Source": "ITN news", "Timestamp": "ஜூன் 14, 2021 12:56", "Headline": "பிளாஸ்டிக் போத்தல்களை மீள் சுழற்சிப்படுத்துவதற்காக மாற்று வேலைத்திட்டம் குறித்து ஆலோசனை", "News Content": "750 மில்லிமீற்றர் பிளாஸ்டிக் போத்தல்களை மீள் சுழற்சிப்படுத்துவதற்காக மாற்று வேலைத்திட்டமொன்றை பிரயோகிக்குமாறு சுற்றாடல் அமைச்சர் மஹிந்த அமரவீர உற்பத்தி கம்பனிகளுக்கும் மத்திய சுற்றாடல் அதிகார சபைக்கும் ஆலோசனை விடுத்துள்ளார். \n750 மில்லிமீற்றர் அளவிலான பிளாஸ்டிக் போத்தல்களை விற்பனை செய்யும் போது ஏதேனும் பணத்தை வைப்பாக வைத்துக்கொள்வதற்கான யோசனையொன்று முன்வைக்கப்பட்டுள்ளதாக சுற்றாடல் அமைச்சு தெரிவித்துள்ளது. வெற்று போத்தல்களை மீண்டும் வழங்கி அவ் வைப்பு பணத்தை மீளப்பெற முடியும். வெற்று போத்தல்களை அப்புறப்படுத்தும் போது மற்றொருவருக்கு இவ்வாறான போத்தல்களை திரட்டி வழங்குவதனால் மேலதிக வருமானத்தை ஈட்டிக்கொள்ள முடிகிறது. தற்போது பிரேரிக்கப்பட்டுள்ளவாறு 10 ரூபாவை வைப்பு பணமாக செலுத்த வேண்டுமென அமைச்சர் தெரிவித்துள்ளார். இவ்யோசனைக்கு கம்பனிகளிடமிருந்து சாதகமான பதில் கிடைத்துள்ளது. ", "URL": "https://www.itnnews.lk/2023/10/05/342658/", "Category": "Breaking News,அண்மைய செய்திகள்,தேசிய செய்திகள்", "Parent URL": null}