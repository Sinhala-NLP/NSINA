{"Source": "ITN news", "Timestamp": "பிப்ரவரி 17, 2022 19:05", "Headline": "மாத்தளை அருள்மிகு ஸ்ரீ முத்துமாரியம்மன் தேவஸ்த்தான வருடாந்த பஞ்சரத பவனி இன்று ஆரம்பம்..", "News Content": "வரலாற்று சிறப்புமிக்க மாத்தளை அருள்மிகு ஸ்ரீ முத்துமாரியம்மன் தேவஸ்த்தான வருடாந்த மாசிமஹ மகோட்சவ பஞ்சரத பவனி இன்று ஆரம்பமானது. தற்போது அரசாங்கம் வழங்கியுள்ள சுகாதார பாதுகாப்பு வழிமுறைகளைப் பின்பற்றி பஞ்சரத பவனி இடம்பெறுகிறது. மாசிமஹ மகோட்சவத்தில் இன்று காலை 11 மணியளவில் சுவாமிகளுக்கு பிரதிஷ்டை செய்யப்பட்டு அதன் பின்னர் மாலை 3 மணிக்கு அம்பாள் தேரில் ஆரோகரித்து சுவாமிகளுக்கு அர்ச்சனைகள் இடம்பெற்று மாலை 7 மணிக்கு பஞ்சரத பவனி நகர்வலம் ஆரம்பமானது. நாளை மாலை 4.30 மணிக்கு குறித்த பஞ்சரதங்கள் மீண்டும் ஆலயத்தை வந்தடையும். சுகாதார விதிமுறைகளுக்கு அமைய 3 கொரோனா தடுப்பூசிகளையும் பெற்றுக்கொண்ட அடியார்கள் 100 பேர் மாத்திரம் ஒரே நேரத்தில் ஆலயத்திற்குள் அனுமதிக்கப்படுவார்கள். தேர் ஊர்வலத்தில் 800 பேர் மாத்திரமே கலந்துகொள்ள அனுமதி வழங்கப்படும். தடுப்பூசி அட்டை காண்பிக்கப்பட்டதன் பின்னரே அனுமதி வழங்கப்படும். தேர் வீதி உலாவின் போது வீதி ஓரங்களிலிருந்து பூஜை தட்டு வழங்குவது தடைசெய்யப்பட்டுள்ளதோடு, அர்ச்சனைகளும் இடம்பெறாதென அறிவிக்கப்பட்டுள்ளது. மேலும் வெளியூர் அடியாளர்களுக்கு அனுமதி வழங்கப்படவில்லையென்பதோடு இம்முறை காவடி ஊர்வலம், மற்றும் கற்பூர சக்தி ஊர்வலம் என்பன இடைநிறுத்தப்பட்டுள்ளதாக ஆலய அரங்காவலர் சபை தெரிவித்துள்ளது. நாளை காலை தேர் ஆலயத்தை வந்தடைந்தவுடன் நீர்வெட்டோடு மாத்தறை ஸ்ரீ முத்துமாரியம்மன் மாசிமஹ மகோட்சவம் நிறைவுக்கு வரவுள்ளது. ", "URL": "https://www.itnnews.lk/2023/10/05/395718/", "Category": "Breaking News,அண்மைய செய்திகள்,தேசிய செய்திகள்,பன்முகம்", "Parent URL": null}