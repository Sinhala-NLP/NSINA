{"Source": "ITN news", "Timestamp": "அக்டோபர் 6, 2021 14:55", "Headline": "சிறுவர்களை பயன்படுத்தி யாசகம் கேட்கும் செயல்பாடுகளில் ஈடுபடுவோருக்கு எதிராக கடும் நடவடிக்கை..", "News Content": "சிறுவர்களை பயன்படுத்தி மேசாடியாக யாசகம் கேட்கும் செயல்பாடுகளில் ஈடுபடுவோருக்கு எதிராக சட்டத்தை அமுல்படுத்த போவதாக இராஜாங்க அமைச்சர் பியல் நிசாந்த தெரிவித்தார். சர்வதேச சிறுவர் தினத்தையொட்டி தேசிய பாதுகாப்பு அதிகார சபையில் இடம்பெற்ற நிகழ்வில் உரையாற்றும் போதே இராஜாங்க அமைச்சர் பியல் நிசாந்த இதனை தெரிவித்தார். அனைத்திற்கும் மேலாக சிறுவர்களே எனும் தொனிப்பொருளில் சர்வதேச சிறுவர் தினம் அனுஷ்டிக்கப்பட்டது. சிறுவர் துஷ்பிரயோகம் குறித்த தேசிய புள்ளி விபர தொகுதியும் தேசிய சிறுவர் பாதுகாப்பு அதிகார சபையின் புதிய தொழில்நுட்ப முறைகளுடன் ஏற்படுத்தப்பட்ட இணையத்தளத்தின் ஆங்கில மொழி மூல இணையத்தளம் என்பன இதன் போது வெளியிட்டு வைக்கப்பட்டன. வெளிவாரியாக இனங்காண முடியாது விசேட தேவையுடைய சிறுவர்களை இனங்காண்பது தொடர்பிலான விதிமுறைகள் அடங்கிய நூலும் வெளியிட்டு வைக்கப்பட்டது. அத்துடன் மேலும் பல நிகழ்ச்சிகள் இராஜாங்க அமைச்சர் தலைமையில் இடம்பெற்றன. இங்கு தொடர்ந்தும் உரையாற்றிய இராஜாங்க அமைச்சர் வீதியோர சிறுவர்கள் தொடர்பாக செயல்பட சட்ட அமைச்சுடன் இணைந்து ஒருங்கிணைந்த வேலைத்திட்டம் ஒன்றை வகுக்கப்போவதாக தெரிவித்தார். ", "URL": "https://www.itnnews.lk/2023/10/05/367386/", "Category": "Breaking News,தேசிய செய்திகள்", "Parent URL": null}