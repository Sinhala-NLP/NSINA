{"Source": "ITN news", "Timestamp": "ජූලි 16, 2021 16:11", "Headline": "දකුණු දිග චීනයේ අධිවේගී උමං මාර්ගයක සිරවූ පිරිස් සොයා මෙහෙයුම්", "News Content": "දකුණු දිග චීනයේ අධිවේගී උමං මාර්ගයක සිරවූ පිරිස් සොයා මෙහෙයුම් ආරම්භ කර තිබෙනවා. දකුණු දිග චීනයේ ග්වැන්ඩොං ප්‍රාන්තයේ අධිවේගී උමං මාර්ගයක සේවය කරමින් සිටි පිරිසක් හදිසියේ ඇතිවූ ගංවතුරක් හේතුවෙන් මෙම අනතුරට ලක්වුණා. ගංවතුරත් සමග උමගේ කොටසක් කඩා වැටීමත් සමග එම පිරිස උමග තුළ සිරවූ බවයි වාර්තා වන්නේ. සිරවූ පිරිස් මුදාගැනීමේ මෙහෙයුමට ගලවාගැනීමේ හමුදා සමග ට්‍රක් රථ 22 ක් ද යොදවා තිබෙනවා. පොම්ප යොදා ගනිමින් උමං මාර්ගයේ ජලය පිටතට ගැනීමේ ක්‍රියාවලිය මේ වන විට ආරම්භ කර තිබෙනවා. අනතුර සිදුවන අවස්ථාවේ උමග තුළ 20 කට ආසන්න පිරිසක් සේවය කරමින් සිට තිබෙනවා.     ", "URL": "https://www.itnnews.lk/2023/10/05/349694/", "Category": "ජාත්‍යන්තර පුවත්", "Parent URL": null}