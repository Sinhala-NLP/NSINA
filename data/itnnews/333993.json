{"Source": "ITN news", "Timestamp": "අප්‍රේල් 27, 2021 12:12", "Headline": "මීට දින හතරකට පෙර සොරකම් කර තිබූ බස් රථයක් සොයා ගැනේ", "News Content": "මීට දින හතරකට පෙර සොරකම් කර තිබූ බස් රථයක් සොයාගෙන තිබෙනවා. කලුඅග්ගල දේවස්ථානය ඉදිරිපිට ප්‍රධාන මාර්ගයේ නවතා තිබූ බස් රථයකුයි සොරකම් කර තිබුණේ. එම බස් රථය සපුගස්කන්ද ප්‍ර දේශයේ අංගනයක තිබියදී කොස්ගම පොලිසිය මගින් සොයාගෙන තිබෙනවා.  ව්‍යාජ අංක තහඩුවක් සවිකර බස් රථය සොයා ගැනීමට නොහැකි වන සේ ඉදිරිපස සහ පටුපස තීන්ත ආලේප කර වෙනස් කර තිබූ බවයි පොලිසිය පවසන්නේ. බස් රථය සොරාගත් සැකකරුවන් අත්අඩංගුවට ගෙන තිබෙනවා.   ", "URL": "https://www.itnnews.lk/2023/10/05/333993/", "Category": "දේශීය පුවත්", "Parent URL": null}