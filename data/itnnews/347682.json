{"Source": "ITN news", "Timestamp": "ஜூலை 7, 2021 18:39", "Headline": "நாட்டின் தொல்பொருட்களை இல்லாதொழிப்பதற்கு இடமளிக்கப்போவதில்லை : பிரதமர்", "News Content": "எமது நாட்டின் மரபுரிமைகளை இல்லாதொழிப்பதற்கு எந்தவொரு சக்திக்கும்; இடமளிக்கப்படமாட்டாதென பிரதமர் மஹிந்த ராஜபக்ஷ தெரிவித்துள்ளார். தொல்பொருட்களை பாதுகாக்கும் நிகழ்வில் உரையாற்றும் போதே அவர் இவ்வாறு தெரிவித்தார். ஜனாதிபதி கோட்டாபய ராஜபக்ஷ மற்றும் பிரதமர் மஹிந்த ராஜபக்ஷ தலைமையில் தொல்பொருட்களை பாதுகாக்கும் நிகழ்வு இடம்பெற்றது. 131 வது தேசிய தொல்பொருள் ஞாபகார்த்த வைபவம் அலரிமாளிகையில் இடம்பெற்றது. ஜனாதிபதி மற்றும் பிரதமர் தலைமையில் இடம்பெற்ற இந்த தேசிய வைபவத்தில் சோமாவதிய்ய மற்றும் ரிதிவிகாரை தொல்பொருள் ஆராய்ச்சி நிலையமாக பெயரிடப்பட்டது. சோமவதிய்ய ரஜமஹா விகாரையின் விகாராதிபதி சங்கைக்குரிய பஹமுனே ஸ்ரீ சுமங்கள தேரர் மற்றும் ரிதி விகாரையின் விகாராதிபதி சங்கைக்குரிய திப்பெட்டுவாவே புத்த ரக்கித்த தேரருக்கும் குறித்த ஆவணங்கள் ஜனாதிபதி கோட்டாபய ராஜபக்ஷவினால் வழங்கி வைக்கப்பட்டன. தொல்பொருள் திணைக்களத்தின் புதிய இணையத்தளமும் இங்கு ஆரம்பித்து வைக்கப்;பட்டது. ராஜாங்க அமைச்சர் விதுர விக்கிரமநாயக்க தொல்பொருள் பணிப்பாளர் நாயகம் பேராசிரியர் அனுர மனதுங்க ஆகியோரும் தொல்பொருள் திணைக்களத்தின் புதிய வெளியீடுகள் அடங்கிய 14 புத்தகங்கள் ஜனாதிபதி மற்றும் பிரதமரிடம் கையளிக்கப்பட்டன. 4 பரம்பரைகள் தொல்பொருள் திணைக்களத்திற்கு ஆற்றிய சேவைகளை பாராட்டி பிரதமர் மஹிந்த ராஜபக்ஷவின் கரத்தினால் சீகிரிய , தல்கோட்டை, அளுத்கெதர தலைமுறைக்கு கிண்ணம் மற்றம் சான்றிதழும் வழங்கி வைக்கப்பட்டன.  பிரதமர் உரையற்றுகையில் ; “நாம் இறந்த கால தொல்பொருட்களை இன்று வரை பாதுகாப்பாக வைத்தன் காரணமாகவே நாம் உலகளாவிய ரீதியில் பிரபல்யமடைந்தோம். தற்போது எமது நாட்டில் கொரோனா தொற்று ஏற்படாதிருந்தால், நாட்டின் இயற்கை அழகுகள் மற்றும் இறந்தகால தொல்பொருட்களை கண்டுகளிப்பதற்கு இலட்சக்கணக்கான சுற்றுலாத்துறையினர் வருகை தந்திருப்பார்கள் என்பது எமது நம்பிக்கை. கிழக்கு மாகாணத்தில் தான் புராதன தொல்பொருள் வாய்ந்த பல்வேறு இடங்கள் காணப்படுகின்றன. ஆனால் பல்வேறு காரணங்களால் அந்த இடங்கள், சிறிது காலம் பல பிரச்ச்pனைகளைக்கு முகம்கொடுத்தன. சில காலங்கள் இந்த நாட்டை ஆட்சி செய்தவர்கள் தொல்பொருட்கள் தொடர்பில் அவதானம் செலுத்தவில்லை. எமது ஜனாதிபதியும் தொல்பொருட்கள் வாய்ந்த இடங்களை பாதுகாப்பதில் இரவு பகலாக பாடுபடும் ஒரு தவைவர். இந்த இடங்களை பாதுகாக்கும் போது இனம், மதம், என்ற அடிப்படையில் பிரிவினை ஏற்படுத்திக்கொள்ளத் தேவையில்லை. தொல் பொருள் இடங்களை இல்லாமல் செய்வதற்கு யாராவது நடவடிக்கை எடுப்பார்களாயின் அவர்களுக்கு நாம் தண்டனை வழங்கவேண்டும். சமீபத்திய தொல்பொருள் கண்டுபிடிப்புக்கள் தொடர்பில் அதில் ஈடுபட்டவர்களை ஊக்குவிக்கும் நோக்கில் விருதுகள் மற்றும் சான்றிதழ்களும் ஜனாதிபதியினால் வழங்கி வைக்கப்பட்டன. ", "URL": "https://www.itnnews.lk/2023/10/05/347682/", "Category": "Breaking News,அண்மைய செய்திகள்,தேசிய செய்திகள்", "Parent URL": null}