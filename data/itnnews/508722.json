{"Source": "ITN news", "Timestamp": "අගෝස්තු 16, 2023 15:56", "Headline": "හිමාචල් ප්‍රාන්තයට බලපා ඇති අයහපත් කාලගුණයෙන් මිය ගිය සංඛ්‍යාව ඉහළට", "News Content": "ඉන්දියාවේ හිමාචල්  ප්‍රාන්තයට බලපා ඇති අයහපත් කාලගුණයෙන් මෙම සතිය තුළදී පමණක් ජීවිතක්ෂයට පත්වූ සංඛ්‍යාව 60 දක්වා ඉහළ ගොස් තිබෙනවා. ඉදිරි දින කිහිපය තුළ ද තද වැසි බලාපොරොත්තු විය හැකි බවයි ඉන්දීය කාලගුණ අංශ නිවේදනය කරන්නේ. අධික වර්ෂාවත් සමඟ තවත් නායයාමේ සිද්ධීන් කිහිපයක් පිළිබඳවද වාර්තා වනවා. අධික වර්ෂාවත් සමඟ හටගත් ගංවතුර හා නායයාම්  හේතුවෙන් ප්‍රාන්ත ජනතාව දැඩි පීඩාවකට මුහුණ දී සිටින බව සහන කණ්ඩායම් පෙන්වා දෙනවා. ඊයේ දිනයේ දී සිදුවූ නායයාමක් හේතුවෙන් නිවාස 8ක් සම්පූර්ණයෙන්ම විනාශ වී ඇති බවයි විදෙස් මාධ්‍ය සඳහන් කරන්නේ. හිමාචල් ප්‍රදේශ් ප්‍රාන්තය සංචාරකයින් අතර ජනප්‍රිය කලාපයක් වන අතර ප්‍රදේශය නැරඹීමට ආ සංචාරකයින් දහස් ගණනක් ද අවතැන්ව සිටින බව ද සඳහන්.         ", "URL": "https://www.itnnews.lk/2023/10/05/508722/", "Category": "ජාත්‍යන්තර පුවත්", "Parent URL": null}