{"Source": "ITN news", "Timestamp": "அக்டோபர் 27, 2022 11:18", "Headline": "மழையினால் டெங்கு காய்ச்சல் வேகமாக பரவும் அபாயம்", "News Content": "மழையினால் டெங்கு காய்ச்சல் வேகமாக பரவும் அபாயம் உள்ளதாக சுகாதாரத்துறையினர் மீண்டும் எச்சரிக்கை விடுத்துள்ளனர். தற்போதைய நிலவரத்தின் அடிப்படையில் அடுத்த இரண்டு மாதங்களில் மீண்டும் டெங்கு பரவும் அபாயம் அதிகம் என தேசிய டெங்கு கட்டுப்பாட்டு பிரிவு சுட்டிக்காட்டியுள்ளது. மழைக்காலம் என்பதால் டெங்கு கொசு பரவல் அதிகரித்துள்ளது. பலர் உரிய கவனம் செலுத்தாமையே டெங்கு பரவுவதில் பலத்த பாதிப்பை ஏற்படுத்தியுள்ளது என தெரியவந்துள்ளது. நாட்டில் தற்போது நிலவும் பொருளாதார நெருக்கடியால் பல கட்டுமானப் பணிகள் பாதியில் நிறுத்தப்பட்டுள்ளன. டெங்கு நுளம்புகள் பெருகியமையும் இவ்வாறான வளாகங்களில் டெங்கு பரவுவதற்கு காரணமாக அமைவதாக சுகாதார திணைக்களம் சுட்டிக்காட்டியுள்ளது. டெங்கு நுளம்புகள் உற்பத்தியாகும் இடங்களை மக்கள் உன்னிப்பாக கவனித்து, அழிப்பதற்கு நடவடிக்கை எடுத்தால், அபாயம் குறைய வாய்ப்புள்ளது எனவும் தெரிவித்துள்ளனர். ", "URL": "https://www.itnnews.lk/2023/10/05/442614/", "Category": "Breaking News,தேசிய செய்திகள்", "Parent URL": null}