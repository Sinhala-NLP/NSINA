{"Source": "ITN news", "Timestamp": "ජූලි 26, 2023 17:58", "Headline": "සාමසාධක රාජකාරියේ නිරත වන පොලිස් විශේෂ කාර්ය බළකායට ආරක්ෂක වාහන", "News Content": "එක්සත් ජාතීන්ගේ සාමසාධක රාජකාරි සදහා පිටත්ව යන පොලිස් විශේෂ කාර්ය බළකායේ නිලධාරීන්ට අවශ්‍ය ආරක්ෂක වාහන කිහිපයක් පොලිසියට භාර දුන්නා. යුද්ධය පැවති සමයේ භට පිරිස් ආරක්ෂිතව ඉදිරි ආරක්ෂක ප්‍රදේශයට ප්‍රවාහනය කිරීම සදහා යොදා ගන්නා යුනි බෆල් රථ 1980 දශකයේ දී මෙරටට ගෙන්වා ඇත්තේ දකුණු අප්‍රිකාවෙන්. 1984 වසර වන විට යුද හමුදාවේ විදුලි හා යාන්ත්‍රික ඉංජිනේරු බළකාය මගින් එම රථ නිපදවීම ආරම්භ කළා. රුපියල් මිලියන 200 ක් පමණ වන භට පිරිස් ප්‍රවාහනය කරන සන්නද්ධ රථයක් වර්තමානයේදී රුපියල් මිලියන 55 ක පමණ මුදලකට නිෂ්පාදනය කිරීමට යුද හමුදාව සමත්ව තිබෙනවා. මෙවැනි රථ කිහිපයක් සාමසාධක රාජකාරියේ නිරත වන පොලිස් විශේෂ කාර්ය බළකායට ලබාදීම සිදු වූයේ යුද හමුදාපති ලුතිනන් ජෙනරාල් විකුම් ලියනගේ මහතාගේ ප්‍රධානත්වයෙන්. පොලිස්පති සී ඩී වික්‍රමරත්න මහතා වෙත එම රථ භාර දී තිබෙනවා.       ", "URL": "https://www.itnnews.lk/2023/10/05/502933/", "Category": "දේශීය පුවත්", "Parent URL": null}