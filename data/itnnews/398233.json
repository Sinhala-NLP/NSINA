{"Source": "ITN news", "Timestamp": "පෙබරවාරි 27, 2022 13:11", "Headline": "දුර්වලයි කියා දරුවන් කොන්කරන්න එපා – ඇමති ඩලස්ගෙන් ඉල්ලීමක්", "News Content": "විභාගවලදී උසස් සාමාර්ථ පමණක් ලබාගන්නා දරුවන් අගයන අධ්‍යාපන ක්‍රමය වෙනස් කිරීමට තමා අධ්‍යාපන ඇමතිධුරය දැරූ කාලයේදී ගත් තීන්දු ක්‍රියාත්මක වන තුරු අපේක්ෂාවෙන් බලා සිටින බව අමාත්‍ය ඩලස් අලහප්පෙරුම පවසනවා. මාතර ශාන්ත මරියා කන්‍යාරාමයේ තුන්වන ශ්‍රේණියේ ඉගෙනුම ලබන ලේනසි අපරැක්ක ලියනගම දැරිය රචනා කළ සිරිමල් හා කුරුලුපැටියා කෘතිය එළිදැක්වීමේ අවස්ථාවට එක්වෙමිනුයි අමාත්‍යවරයා මේ බව කියාසිටියේ. කොවිඩ් වසංගතය හේතුවෙන් පාසල් වසා දැමූ අවස්ථාවේදී නිවසට වී සිටින දරුවන්ගෙන් පොතක් ලියන ලෙසට අමාත්‍යවරයා කළ ඉල්ලීම අනුව දැරිය මෙම ග්‍රන්ථය රචනා කර තිබුණා. රටක් වටින පොතක් ලෙසින් මෙම වැඩසටහන ක්‍රියාත්මක වුණා. ", "URL": "https://www.itnnews.lk/2023/10/05/398233/", "Category": "දේශීය පුවත්", "Parent URL": null}