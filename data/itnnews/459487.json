{"Source": "ITN news", "Timestamp": "පෙබරවාරි 6, 2023 13:03", "Headline": "අරනායක අම්බලමක තිබී පුද්ගල මළසිරුර තුනක් හමුවෙයි", "News Content": "අරනායක ගොඩිගමුව ප්‍රදේශයේ අම්බලමක තිබී පුද්ගල මළසිරුර තුනක් හමුවී තිබෙනවා. මෙලෙස මියගොස් ඇත්තේ පියා සහ ඔහුගේ දරුවන් දෙදෙනා බවටයි හෙළිවී තිබෙන්නේ. අරනායක ගොඩිගමුව ප්‍රදේශයේ වෙල්යායක් මධ්‍යයේ පිහිටි අම්බලමක තිබී සියදිවි හානිකරගත් පුද්ගලයෙකුගේ සිරුරක් සොයාගෙන තිබෙනවා. ඒ අසල තිබී වයස අවුරුදු 6ක පිරිමි දරුවෙකුගේ සහ වයස අවුරුදු 9ක ගැහුණු දරුවෙකුගේ සිරුරක් ද හමුවී තිබෙනවා. මොවුන් තුන්දෙනා ඊයේ පස්වරුවේ නිවසින් පැමිණ ඇති බවටයි තොරතුරු වාර්තා වන්නේ. සිද්ධිය සම්බන්ධයෙන් පොලිස් පරීක්ෂණ ක්‍රියාත්මකයි.       ", "URL": "https://www.itnnews.lk/2023/10/05/459487/", "Category": "දේශීය පුවත්", "Parent URL": null}