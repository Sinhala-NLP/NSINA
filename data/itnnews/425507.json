{"Source": "ITN news", "Timestamp": "ජූලි 28, 2022 15:31", "Headline": "චීන රොකට්ටුවක් විනාශ වීමෙන් ඇති වූ සුන්බුන් පෘථිවිය දෙසට ඇදෙයි", "News Content": "පෘථිවිය දෙසට ඇදෙමින් තිබෙන රොකට්ටුවක් විනාශ වීමෙන් ඇති වූ අභ්‍යවකාශ සුන්බුන් සම්බන්ධයෙන් සමීපව සොයා බලමින් සිටින බව චීනය පවසනවා. චීනයට අයත් විශාල පරිමාණයේ රොකට්ටුවක් විනාශ වීමෙන් ඇති වූ සුන්බුන් පෘථිවිය දෙසට ඇදෙමින් පවතින නමුත් මින් සිදුවිය හැකි හානිය ඉතා අවම බවයි චීන බලධාරීන් සදහන් කරන්නේ. පෘථිවි කක්ෂයට ඇතුළු වීමට පෙර බොහෝ සුන්බුන් විනාශ වී තිබිය හැකි බව චීනයේ විදේශ කටයුතු අමාත්‍යාංශයේ ප්‍රකාශකයෙකු වන සාවෝ ලිජියෑන් ප්‍රකාශ කර තිබෙනවා. චීනය සිය අභ්‍යවකාශ සුන්බුන් සම්බන්ධයෙන් අනුගමනය කරන ප්‍රතිපත්තිය පිලිබදව ඇමෙරිකා එක්සත් ජනපදය ඇතුළු රටවල් රැසක විවේචනය එල්ල වී තිබෙනවා. නාසා ආයතනය යැවූ රොකට්ටුවක සුන් බුන් මීට පෙර 1979 වසරේදී ඕස්ට්‍රේලියාවට පතිත වුණා.     ", "URL": "https://www.itnnews.lk/2023/10/05/425507/", "Category": "ජාත්‍යන්තර පුවත්", "Parent URL": null}