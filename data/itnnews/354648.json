{"Source": "ITN news", "Timestamp": "ஆகஸ்ட் 5, 2021 13:22", "Headline": "மட்டக்களப்பில் வீடற்ற மக்களுக்கு வீட்டு வசதிகளை வழங்கும் வேலைத்திட்டம்", "News Content": "மட்டக்களப்பில் வீடற்ற மக்களுக்கு வீட்டு வசதிகளை வழங்கும் வேலைத்திட்டம் வெற்றிகரமாக முன்னெடுக்கப்பட்டுள்ளது. மாவட்டத்தின் 14 பிரதேச செயலாளர் பிரிவிலும் 231 வீடுகள் நிர்மாணிக்கப்படவுள்ளன. இதற்கென பொருளாதார அபிவிருத்தி வீடமைப்பு அமைச்சினால் சுமார் 16 கோடியே 36 இலட்சம் ரூபா முதற்கட்ட நிதியாக ஒதுக்கீடு செய்யப்பட்டுள்ளது. திட்டத்தின் கீழ் ஏறாவூர் பிரதேச செயலக பிரிவில் 22 வறிய குடும்பங்களுக்கு வீடமைப்பிற்கான உதவித்தொகையை வழங்கும் நிகழ்வு இராஜாங்க அமைச்சர் சதாசிவம் வியாழேந்திரன் தலைமையில் இடம்பெற்றது. குறித்த சந்தர்ப்பத்தில் தெரிவு செய்யப்பட்ட குடும்பங்களுக்களின் முதற்கட்ட நிதிக்கான காசோலைகள் உத்தியோகப்பூர்வமாக வழங்கி வைக்கப்பட்டன. ஜனாதிபதி கோட்டாபய ராஜபக்ஷ பதவி ஏற்றதன் பின்னர் வறிய மக்களுக்கு நிரந்தர வீடுகளை அமைக்கும் திட்டம் முன்னுரிமை அடிப்படையில் செயற்படுத்தப்பட்டு வருவதாக இராஜாங்க அமைச்சர் சதாசிவம் வியாழேந்திரன் தெரிவித்தார். ", "URL": "https://www.itnnews.lk/2023/10/05/354648/", "Category": "Breaking News,தேசிய செய்திகள்", "Parent URL": null}