{"Source": "ITN news", "Timestamp": "මැයි 24, 2023 17:19", "Headline": "යෝජනාව සම්මතයි – ජනක ඉවතට", "News Content": "ජනක රත්නායක මහතා මහජන උපයෝගීතා කොමිෂන් සභාවේ සභාපති ධුරයෙන් ඉවත් කිරීම සම්බන්ධයෙන් වන යෝජනාව අද පෙරවරුවේ පාර්ලිමේන්තුවට ඉදිරිපත් කෙරුණා. පාර්ලිමේන්තු සභානායක, අමාත්‍ය සුසිල් ප්‍රේම්ජයන්ත් මහතා විසිනුයි එම යෝජනාව පාර්ලිමේන්තුවට ඉදිරිපත් කළේ. පක්ෂ විපක්ෂ මන්ත්‍රීවරුන්ගේ විවාදයෙන් අනතුරුව ඒ සඳහා ඡන්ද විමසීමක්  පැවැත්වුණා. එම යෝජනාවට පක්ෂව ඡන්ද 123ක් සහ විරුද්ධව ඡන්ද 77ක්  ලැබී ඇති අතර, ඒ අනුව කථානායකවරයා පාර්ලිමේන්තුවට දැනුම්දුන්නේ අදාළ යෝජනාව ඒකාන්ත බහුතරයකින් සම්මත වූ බවයි. ", "URL": "https://www.itnnews.lk/2023/10/05/485967/", "Category": "දේශීය පුවත්", "Parent URL": null}