{"Source": "ITN news", "Timestamp": "ජූලි 22, 2022 18:37", "Headline": "ජනාධිපති කාර්යාලය තුළ රැඳී සිටි අරගලකරුවන් ඉවත් කිරීම පිලිබඳව පොලීසියෙන් නිවේදනයක්", "News Content": "ජනාධිපති ලේකම් කාර්යාලය තුළ රැදී සිටි අරගලකරුවන් ඉවත් කිරීමට කටයුතු කිරීම පිලිබද පොලිස් මාධ්‍ය කොට්ඨාසය විශේෂ නිවේදනයක් නිකුත් කර තිබෙනවා. පසුගිය 9 වනදා සිට අරගලකරුවන් අදාළ භූමියේ රැදී සිටිමින් පොලිස් නිලධාරීන්ට පවා බැන වදිමින් කටයුතු කරන ආකාරයේ දර්ශන ද පොලිස් මාධ්‍ය කොට්ඨාසය නිකුත් කර තිබුණා. අවස්ථා ගණනාවකදී ජනාධිපති ලේකම් කාර්යාලයෙන් ඉවත්ව යන ලෙසට ඉල්ලා සිටියද එම ඉවත්ව යාම ප්‍රතික්ෂේප කිරීම හේතුවෙන් ඔවුන් මෙලෙස ඉවත් කිරීමට සිදුවුණු බවද එම නිවේදනයෙහි සදහන්. මෙම සිදුවීම සම්බන්ධයෙන් අත්අඩංගුවට ගත් පුද්ගලයන් අද පස්වරුවේ ඉදිරිපත් කෙරුණා.     ", "URL": "https://www.itnnews.lk/2023/10/05/424434/", "Category": "දේශීය පුවත්", "Parent URL": null}