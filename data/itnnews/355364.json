{"Source": "ITN news", "Timestamp": "අගෝස්තු 8, 2021 14:41", "Headline": "නිරෝධායන නීති කඩමින් පූජා පැවැත්වූ හින්දු කෝවිල් 2ක් වසා දැමේ", "News Content": "නිරෝධායන නීති උල්ලංඝනය කරමින් පූජාවක් පැවැත්වීම හේතුවෙන් පේදුරුතුඩුව ප්‍රදේශයේ පිහිටි හින්දු කෝවිල් දෙකක් වසා තැබීමට සෞඛ්‍ය නිලධාරීන් කටයුතු කළා. පේදුරුතුඩුව සුපර්මන්ඩි ප්‍රදේශයේ මුනිඅප්පර් සහ සිවන්සින්දු යන කෝවිල් වලයි මෙම වාර්ෂික දේව පූජාවන් පවත්වා තිබෙන්නේ. සෞඛ්‍ය ආරක්ෂිත ක්‍රමවේද අනුගමනය නොකරමින් එම පූජාවන් සදහා විශාල පිරිසක් සහභාගී වූ බවට සෞඛ්‍ය නිලධාරීන්ට පැමිණිලි ලැබී තිබුණා. ඒ පිළිබද සොයා බැලීමෙන් පසු කෝවිල් දෙක දින 14 කට වසා තැබීමට සෞඛ්‍ය නිලධාරීන් කටයුතු කළා. කෝවිල් භාරකාර මණ්ඩලයටද නිරෝධායනය වන ලෙසයි උපදෙස් ලබා දී තිබෙන්නේ. මෙම උත්සව හේතුවෙන් දෙදහසකට අධික බැතිමත්හු නිවෙස්වල නිරෝධායනය වෙමින් සිටින බැවින් කිසිදු උත්සවයකට සහභාගී නොවන ලෙසට සෞඛ්‍ය නිලධාරීන් ජනතාවට උපදෙස් දී තිබෙනවා.   ", "URL": "https://www.itnnews.lk/2023/10/05/355364/", "Category": "දේශීය පුවත්", "Parent URL": null}