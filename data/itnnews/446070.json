{"Source": "ITN news", "Timestamp": "நவம்பர் 17, 2022 12:20", "Headline": "இலங்கை கடற்பரப்பிற்குள் அத்துமீறி மீன்பிடியில் ஈடுபட்ட இந்திய மீனவர்கள் 14 பேர் கைது..", "News Content": " இலங்கை கடற்பரப்பிற்குள் அத்துமீறி நுழைந்து மீன்பிடியில் ஈடுபட்ட இந்திய மீனவர்கள் 14 பேர் கைதுசெய்யப்பட்டுள்ளனர். நேற்று மாலை அவர்கள் கைதுசெய்யப்பட்டதாக கடற்படையினர் தெரிவித்துள்ளனர். பருத்தித்துறை அருகே மீன்பிடியில் ஈடுபட்டிருந்த இந்திய மீனவர்கள், கடற்படையினரின் ரோந்து பிரிவினரால் கைதுசெய்யப்பட்டனர். மீனவர்களின் படகும் கடற்படையினரால் கைப்பற்றப்பட்டுள்ளது. கைதுசெய்யப்பட்ட மீனவர்களையும், கைப்பற்றப்பட்ட படகையும் கடற்றொழில் மற்றும் நீரியல்வளத்துறை திணைக்களத்திடம் ஒப்படைக்க கடற்படையினர் நடவடிக்கை எடுத்துள்ளனர். ", "URL": "https://www.itnnews.lk/2023/10/05/446070/", "Category": "Breaking News,தேசிய செய்திகள்", "Parent URL": null}