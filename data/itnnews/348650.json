{"Source": "ITN news", "Timestamp": "ஜூலை 12, 2021 10:50", "Headline": "நேற்று நாட்டில் 1,507 கொரோனா தொற்றாளர்கள் அடையாளம்..", "News Content": "நேற்று நாட்டில் 1,507 கொரோனா தொற்றாளர்கள் இனங்காணப்பட்டனர். இவர்களில் 15 பேர் வெளிநாடுகளிலிருந்து நாடு திரும்பியவர்கள். நேற்று இனங்காணப்பட்டவர்களில் கூடுதலானோர் காலி மாவட்டத்தை சேர்ந்தவர்கள். அவ் எண்ணிக்கை 239 ஆகும். கம்பஹாவிலிருந்து 211 பேரும் கொழும்பிலிருந்து 142 பேரும் களுத்துறையிலிருந்து 128 பேரும் யாழ்ப்பாணத்திலிருந்து 122 பேரும் தொற்றாளர்களாக இனங்காணப்பட்டனர். இதற்கமைய நாட்டில் இதுவரை இனங்காணப்பட்ட மொத்த கொரோனா தொற்றாளர்களின் எண்ணிக்கை 2 இலட்சத்து 74 ஆயிரத்து 538 ஆகும். 26 ஆயிரத்து 634 பேர் வைத்தியசாலைகளில் சிகிச்சை பெறுகின்றனர். 2 இலட்சத்து 44 ஆயிரத்து 437 பேர் இதுவரை பூரண குணமடைந்துள்ளனர். நேற்றைய தினம் 13 ஆயிரத்து 777 பி.சி.ஆர் பரிசோதனைகள் மேற்கொள்ளப்பட்டதுடன் 3 ஆயிரத்து 295 என்டிஜன் பரிசோதனைகளும் மேற்கொள்ளப்பட்டதாக சுகாதார அமைச்சு அறிவித்துள்ளது. ", "URL": "https://www.itnnews.lk/2023/10/05/348650/", "Category": "Breaking News,அண்மைய செய்திகள்,தேசிய செய்திகள்", "Parent URL": null}