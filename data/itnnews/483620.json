{"Source": "ITN news", "Timestamp": "මැයි 16, 2023 10:08", "Headline": "හඳයාගේ ප්‍රධාන ගෝලයෙකු අයිස් මත්ද්‍රව්‍ය සමඟ අත්අඩංගුවට", "News Content": "සංවිධානාත්මක අපරාධ කල්ලි නායකයෙකු වන එගොඩගේ තනුජ සම්පත් නොහොත් හඳයා යන අයගේ ප්‍රධාන ගෝලයෙකු අයිස් මත්ද්‍රව්‍ය සමඟ අත්අඩංගුවට ගත් බව විශේෂ කාර්ය බලකාය පවසනවා. විශේෂ කාර්ය බලකායට ලැබුණු බුද්ධි තොරතුරකට අනුව මීගොඩ ප්‍රදේශයේදී වැටලීමක් සිදු කෙරුණා. එහිදි අයිස් මත්ද්‍රව්‍ය ග්‍රෑම් 7යි මිලි ග්‍රෑම් 250ක් සමග 29 හැවිරිදි පුද්ගලයෙකු අත්අඩංගුවට ගෙන මීගොඩ පොලිසිය වෙත භාරදී තිබෙනවා. සැකකරුගෙන් කළ ප්‍රශ්න කිරීම්වලදී හෙළි වී ඇත්තේ ඔහු හඳයා යන අය සමග සමීප සබදතා පවත්වමින් මත්ද්‍රව්‍ය ජාවාරම්වල යෙදී ඇති බවයි.       ", "URL": "https://www.itnnews.lk/2023/10/05/483620/", "Category": "දේශීය පුවත්", "Parent URL": null}