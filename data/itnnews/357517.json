{"Source": "ITN news", "Timestamp": "අගෝස්තු 21, 2021 14:24", "Headline": "ලොව ප්‍රථම වරට කොරෝනා වෛරසයට එරෙහි DNA එන්නතක් ඉන්දියාවෙන්", "News Content": "ලොව ප්‍රථම වරට කොරෝනා වෛරසයට එරෙහි ඩී.එන්.ඒ. එන්නතක් නිෂ්පාදනය කිරීමට ඉන්දියාව සමත්වී තිබෙනවා. ඉන්දීය පෞද්ගලික ඖෂධ සමාගමක් මෙම එන්නත නිෂ්පාදනය සඳහා මූලිකත්වය ගෙන තිබෙනවා. පුද්ගලයින් 28000 ක් යොදාගෙන සිදු කර ඇති සායනික පරීක්ෂණවලින් අනතුරුව එරට ඖෂධ නියාමන අධිකාරිය එම එන්නත හදිසි භාවිතය සඳහා අවසර ලබා දී ඇති බව විදෙස් මාධ්‍ය වාර්තා කළා. මෙම එන්නත මාත්‍රා 3 ක් යටතේ ලබා දීමට නියමිතයි. එන්නත ලබා දීමෙන් අනතුරුව 66% කට වැඩි පිරිසකට වෛරසය ආසාදනය නොවී තිබීම විශේෂත්වයක්. එන්නත නිෂ්පාදනය කළ ඖෂධ සමාගම පවසන්නේ පළමු අදියර යටතේ එන්නත් මාත්‍රා මිලියන 120 ක් නිෂ්පාදනය කිරීමට ඔවුන් බලාපොරොත්තු වන බවයි.       ", "URL": "https://www.itnnews.lk/2023/10/05/357517/", "Category": "ජාත්‍යන්තර පුවත්", "Parent URL": null}