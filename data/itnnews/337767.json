{"Source": "ITN news", "Timestamp": "මැයි 18, 2021 17:20", "Headline": "ඇප මත මුදාහරින්නැයි ඉල්ලා රිෂාඩ්ගෙන් මූලික අයිතිවාසිකම් පෙත්සමක්", "News Content": "2019 අප්‍රියෙල් 21 පාස්කු ඉරිදා ප්‍රහාරය සම්බන්ධයෙන් අත්අඩංගුවට ගෙන ත්‍රස්තවාදය වැළැක්වීමේ පනත යටතේ රදවා සිටින තමාව ඇප මත මුදාහරින්නැයි ඉල්ලා නියෝගයක් කරන්නැයි ඉල්ලා පාර්ලිමේන්තු මන්ත්‍රී රිෂාඩ් බදියුදීන් මහතා විසින් අද ශ්‍රේෂ්ඨාධිකරණය වෙත මූලික අයිතිවාසිකම් පෙත්සමක් ගොනුකළා. එම පෙත්සමේ වගඋත්තරකරුවන් ලෙස පොලිස්පතිවරයා, අපරාධ පරීක්ෂණ දෙපාර්තමේන්තුවේ අධ්‍යක්ෂවරයා, එම දෙපාර්තමේන්තුව භාර ජ්‍යෙෂ්ඨ නියෝජ්‍ය පොලිස්පතිවරයා, අපරාධ පරීක්ෂණ දෙපාර්තමේන්තුව ස්ථානාධිපතිවරයා සහ නීතිපතිවරයා නම්කර තිබෙනවා. සාධාරණ හේතුවක් හෝ නීතිමය පදනමක් නොමැති බැවින් සහ පාස්කු ප්‍රහාර මාලාවට සම්බන්ධ බවට කිසිදු සාක්ෂියක් ඉදිරිපත් නොවී තිබීම හමුවේත් තවදුරටත් මෙලෙස රදවා තබා ප්‍රශ්න කිරීම හරහා තම මූලික අයිතිවාසිකම් උල්ලංඝණය වී ඇති බවයි රිෂාඩ් බදියුදීන් මහතා පෙත්සමෙන් පෙන්වා දී ඇත්තේ. එසේම සුළු ජාතික දේශපාලන පක්ෂයක නායකයෙකු වන තමන්ව අපහසුතාවයට හා පළිගැනීමට ලක්කිරීමේ අරමුණින් එය සිදුකොට ඇතැයිද ඔහු චෝදනා කර තිබෙනවා.   ", "URL": "https://www.itnnews.lk/2023/10/05/337767/", "Category": "දේශීය පුවත්", "Parent URL": null}