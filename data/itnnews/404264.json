{"Source": "ITN news", "Timestamp": "மார்ச் 28, 2022 12:53", "Headline": "எரிவாயு பற்றாக்குறையால் வைத்தியசாலை சேவைக்கு எந்தவொரு பாதிப்பும் ஏற்படவில்லை : சுகாதார சேவைகள் பணிப்பாளர் நாயகம்", "News Content": "எரிவாயு பற்றாக்குறையால் வைத்தியசாலை செயற்பாடுகளுக்கு எந்தவொரு பாதிப்பும் ஏற்படவில்லை என சுகாதார சேவைகள் பணிப்பாளர் நாயகம் தெரிவித்துள்ளார். எரிவாயு பற்றாக்குறையால் வைத்தியசாலை செயற்பாடுகள் பாதிக்கப்பட்டுள்ளதாக ஒரு சில தொழிற்சங்கங்களினால் வெளியிடப்படும் கருத்துக்களில் எவ்வித உண்மைத்தன்மையும் இல்லையென அவர் குறிப்பிட்டுள்ளார். வைத்தியசாலை கட்டமைப்புக்கு முன்னிலை வழங்கி தொடர்ச்சியாக எரிவாயு பகிர்ந்தளிக்கப்படுவதாக சுகாதார சேவைகள் பணிப்பாளர் நாயகம் விசேட வைத்தியர் அசேல குணவர்த்தன தெரிவித்துள்ளார். நாடளாவிய ரீதியில் உள்ள நிறுவன பிரதானிகள், மாகாண சுகாதார சேவைகள் பணிப்பாளர்கள், பிரதேச பிராந்திய பணிப்பாளர்களுடன் கலந்துரையாடப்பட்டுள்ளது. அதற்கமைய வைத்தியசாலைகளுக்கு முன்னுரிமை வழங்கப்பட்டு எரிவாயு பெற்றுக்கொடுக்கப்படுகின்றது. இதனால் வைத்தியசாலை செயற்பாடுகளில் எந்தவொரு நெருக்கடியும் ஏற்படவில்லை. ஒரு சில சந்தர்ப்பங்களில் சிறியளவிலான எரிவாயு தட்டுப்பாடு காணப்பட்டது. இதனால் வைத்தியசாலைகளில் தங்கியிருப்போருக்கு உணவுகளை வழங்குவதில் எந்தவொரு பிரச்சினையும் ஏற்படவில்லை என விசேட வைத்தியர் அசேல குணவர்த்தன தெரிவித்துள்ளார். ", "URL": "https://www.itnnews.lk/2023/10/05/404264/", "Category": "Breaking News,தேசிய செய்திகள்", "Parent URL": null}