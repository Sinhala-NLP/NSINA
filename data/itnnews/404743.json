{"Source": "ITN news", "Timestamp": "මාර්තු 30, 2022 16:49", "Headline": "කොරෝනා නිසා ලොව පුරා පාසල් වසා දැමීමෙන් සිසුන් මිලියන 400කට බලපෑම්", "News Content": "කොරෝනා වයිරස ව්‍යාප්තිය හේතුවෙන් ලොව පුරා පාසල් වසා දැමීම තවමත් සිසුන් මිලියන 400 කට පමණ බලපා ඇති බව යුනිසෙෆ් සංවිධානය නිවේදනය කරනවා. වයිරස ව්‍යාප්තිය ආරම්භ වී වසර දෙකක් ඉක්මවා ගියද ඇතැම් රටවල පාසල් මේ වනතෙක් ආරම්භ කර නැහැ. ලොව පුරා රටවල් රැසක තවමත් පාසල් සම්පූර්ණයෙන් හෝ අර්ධ ලෙස වසාදමා ඇති බවයි යුනිසෙෆ් සංවිධානය පවසන්නේ. එමෙන්ම තවත් සිසුන් මිලියන 147 කට අඛණ්ඩ අධ්‍යාපනයක් හිමි නොවන බවද එම සංවිධානය පෙන්වා දෙනවා. එමෙන්ම පාසල් විවෘත කළ ද ශිෂ්‍යාවන් පාසල් පැමිණිමේ අඩුවක් දක්නට ලැබෙන බවද සදහන්. මෙම තත්ත්වය වයිරස ව්‍යාප්තියේ අහිතකර ප්‍රතිඵලයක් ලෙසයි එම සංවිධානය හදුන්වන්නේ.               ", "URL": "https://www.itnnews.lk/2023/10/05/404743/", "Category": "ජාත්‍යන්තර පුවත්", "Parent URL": null}