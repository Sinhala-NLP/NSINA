{"Source": "ITN news", "Timestamp": "අගෝස්තු 16, 2021 09:39", "Headline": "අද සිට දිනපතා රාත්‍රී 10 සිට අලුයම 4 දක්වා දිවයිනටම ඇඳිරි නීතිය", "News Content": "අද (16) සිට සෑම දිනකම රාත්‍රී 10 සිට පසුදින අලුයම 4 දක්වා දිවයින පුරා නිරෝධායන ඇඳිරි නීතිය ක්‍රියාත්මක බව යුද හමුදාපති ජෙනරාල් ශවේන්ද්‍ර සිල්වා මහතා පවසනවා. කෙසේවෙතත් අත්‍යවශ්‍ය සේවා සඳහා මෙය බලපාන්නේ නැහැ. එමෙන්ම ඊයේම ධ්‍යම රාත්‍රිෙය් සිට ජනයා ඒකරාශි වන කිසිදු අවස්ථාවකට අවසර හිමි වන්නේ නැහැ. අවන්හල්වල වරකට රැස්වී සිටිය හැකි වන්නේ එහි ධාරිතාවෙන් සියයට පනහකට නොවැඩි පිරිසකටයි. කෙසේ වුවද ප්‍රසිද්ධ ස්ථානවල ගැවසීමෙන් හැකිතාක් වලකින්නැයි රජය ඉල්ලා සිටින බව කොවිඩ් නයින්ටීන් පැතිරීම වැලැක්වීමේ ජාතික ක්‍රියාන්විත මධ්‍යස්ථානයේ ප්‍රධානි යුද හමුදාපති ජනරාල් ශවේන්ද්‍ර සිල්වා මහතා ප්‍රකාශ කළා. කොවිඩ් 19 වයිරසයේ ව්‍යාප්තිය පාලනය කිරීමේ තවත් පියවරක් ලෙස නිවෙස්වල හෝ උත්සව ශාලාවල හෝ මංගල උත්සව පැවැත්වීම නැවත දැනුම් දෙන තෙක් හෙට (17) මධ්‍යම රාත්‍රියේ සිට වහාම ක්‍රියාත්මක වන පරිදි සම්පූර්ණයෙන් තහනම් කෙරේ. ", "URL": "https://www.itnnews.lk/2023/10/05/356438/", "Category": "Breaking News,දේශීය පුවත්", "Parent URL": null}