{"Source": "ITN news", "Timestamp": "මැයි 24, 2022 17:44", "Headline": "මෙරට උසස් අධ්‍යාපන අවස්ථා පුළුල් කළ යුතුයි", "News Content": "මෙරට උසස් අධ්‍යාපන අවස්ථා පුළුල් කළ යුතු බව අධ්‍යාපන අමාත්‍ය සුසිල් ප්‍රෙමජයන්ත මහතා පවසනවා. විදේශීය විශ්වවිද්‍යාල හා විශ්වවිද්‍යාල ප්‍රතිපාදන කොමිසන් සභාව අතර ඇතිකර ගන්නා අවබෝධතා ගිවිසුම් හරහා උසස් අධ්‍යාපන අවස්ථා පුළුල් කළ යුතු බවයි අමාත්‍ය සුසිල් ප්‍රේමජයන්ත මහතා අද පැවති සාකච්ඡාවකදී අවධාරණය කළේ. විශ්වවිද්‍යාල ප්‍රතිපාදන කොමිසන් සභාවේ පැවති මෙම සාකච්ඡාවට එහි සභාපති මහාචාර්ය සම්පත් අමරතුංග මහතා ඇතුළු පිරිසක් එක්ව සිටියා. පවත්නා අර්බුදකාරී වාතාවරණය තුළ දරුවන්ගේ අධ්‍යාපනයට ගැටලුවක් නොවන පරිදී අධ්‍යාපන උපායමාර්ගික සැලැස්ම ඉදිරියේදී ක්‍රියාත්මක කළ යුතු ආකාරය සම්බන්ධයෙන් ද මෙහිදී අවධානය යොමුවුනා.         ", "URL": "https://www.itnnews.lk/2023/10/05/412986/", "Category": "දේශීය පුවත්", "Parent URL": null}