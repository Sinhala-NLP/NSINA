{"Source": "ITN news", "Timestamp": "මැයි 5, 2021 12:16", "Headline": "මැතිවරණ ප්‍රතිසංස්කරණ පිළිබද පාර්ලිමේන්තු විශේෂ කාරක සභාවේ සභාපති දිනේෂ්", "News Content": "මැතිවරණ සහ ඡන්ද විමසීම් ව්‍යුහයේ හා නීති රීතිවල ප්‍රතිසංස්කරණ හඳුනාගැනීමටත්, ඒ සම්බන්ධයෙන් අවශ්‍ය සංශෝධන ඉදිරිපත් කිරීමටත් වන පාර්ලිමේන්තු විශේෂ කාරක සභාවේ සභාපතිවරයා ලෙස ගරු දිනේෂ් ගුණවර්ධන මහතා පත් කර තිබෙනවා. කථානායක මහින්ද යාපා අබේවර්ධන මහතා පාර්ලිමේන්තුවේදී අද ඒ පිළිබද (05) නිවෙිදනය කළා. එම පාර්ලිමේන්තු විශේෂ කාරක සභාවේ සෙසු සාමාජිකයන් ලෙස අමාත්‍ය නිමල් සිරිපාල ද සිල්වා මහතා, අමාත්‍ය (මහාචාර්ය) ජී. එල්. පීරිස් මහතා, අමාත්‍ය පවිත්‍රාදේවී වන්නිආරච්චි මහත්මිය, අමාත්‍ය ඩග්ලස් දේවානන්දා මහතා, අමාත්‍ය විමල් වීරවංශ මහතා,අමාත්‍ය එම්. යූ. එම්. අලි සබ්රි මහතා, අමාත්‍ය ජීවන් තොන්ඩමන් මහතා,පාර්ලිමේන්තු මන්ත්‍රී අනුර දිසානායක මහතා , පාර්ලිමේන්තු මන්ත්‍රී කබීර් හෂීම් මහතා,පාර්ලිමේන්තු මන්ත්‍රී ආර්.එම්. රංජිත් මද්දුම බණ්ඩාර මහතා ,පාර්ලිමේන්තු මන්ත්‍රී මනෝ ගනේෂන් මහතා, පාර්ලිමේන්තු මන්ත්‍රී එම්. ඒ. සුමන්තිරන් මහතා, පාර්ලිමේන්තු මන්ත්‍රී මධුර විතානගේ මහතා සහ පාර්ලිමේන්තු මන්ත්‍රී සාගර කාරියවසම් මහතා පත්කර තිබෙනවා.   ", "URL": "https://www.itnnews.lk/2023/10/05/335292/", "Category": "Breaking News,දේශීය පුවත්", "Parent URL": null}