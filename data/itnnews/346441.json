{"Source": "ITN news", "Timestamp": "ஜூலை 1, 2021 09:49", "Headline": "தடுப்பூசி வழங்கும் வேலைத்திட்டங்கள் தொடர்ச்சியாக முன்னெடுப்பு..", "News Content": "27 இலட்சத்து 89 ஆயிரத்து 537 பேருக்கும் கூடுதலானோருக்கு இதுவரை தடுப்பூசிகள் வழங்கப்பட்டுள்ளன. தடுப்பூசி வழங்கும் வேலைத்திட்டத்தின் கீழ் வழங்கப்பட்ட அதிகூடிய தடுப்பூசிகள் நேற்று வழங்கப்பட்டதாக சுகாதார பிரிவு உறுதி செய்துள்ளது. சைனோபாம் தடுப்பூசியின் முதலாவது டோஸ் 91 ஆயிரத்து 759 பேருக்கும் அதன் இரண்டாவது டோஸ் 79 ஆயிரத்து 236 பேருக்கும் நேற்று வழங்கப்பட்டது. இதற்கமைய இதுவரை ஒரு இலட்சத்து 70 ஆயிரத்து 995 பேருக்கு வழங்கப்பபட்டுள்ளன. எஸ்ட்ரா சேனாக்கா தடுப்பூசியின முதலாவது டோஸ் 9 இலட்சத்த 25 ஆயிரத்து 242 பேருக்கு வழங்கப்பட்டுள்ளதுடன் அதன் இரண்டாவது டோஸ் 3 இலட்சத்து 78 ஆயிரத்து 307 பேருக்கு வழங்கப்பட்டுள்ளது. சைனோபாம் தடுப்பூசியின் முதலாவது டோஸ் 17 இலட்சத்து 49 ஆயிரத்து 500 பேருக்கும் அதன் இரண்டாவது டோஸ் 6 இலட்சத்து 84 ஆயிரத்து 352 பேருக்கும் வழங்கப்பட்டுள்ளதாக சுகாதார பிரிவு தெரிவிக்கிறது. ஸ்புட்னிக் தடுப்பூசியின் முதலாவது டோஸ் 1 இலட்சத்து 14 ஆயிரத்து 795 பேருக்கும் அதன் இரண்டாவது டோஸ் 14 ஆயிரத்து 427 பேருக்கும் வழங்கப்பட்டுள்ளது. கொவிட் 19 தடுப்பூசி வழங்கும் வேலைத்த்pட்டம் தொடர்ச்சியாக முன்னெடுக்கப்படுகிறது. பிலியந்தலை கைத்தொழிற்சாலைகளின் ஊழியர்களுக்கு இன்று தடுப்பூசிகள் வழங்கப்பட்டன. நாம்பமுணவ மற்றும் பெலன்வத்த பகுதிகளில் 60 வயதிலும் கூடியவர்களுக்கு தடுப்பூசிகள் வழங்கப்பட்டன. பிலியந்தலை சுகாதார வைத்திய உத்தியோகத்தர் இந்திக்க எல்லாவெலையின் கண்காணிப்பில் இது இடம்பெற்றது. கொளன்னாவ சுகாதார வைத்திய உத்தியோகத்தர் அலுவலகத்திலும் தடுப்பூசிகளை பெற்றுக்கொள்வதற்கான பெருந்திரளானோர் வருகை தந்திருந்தனர். விக்கிரமசிங்கபுர ஜயவடனகம ரஜமல்வத்த பகலவெல மற்றும் குமாரகேவத்த ஆகிய பகுதிகளிலுள்ள சிரேஷ்ட பிரஜைகளுக்கென ஜயந்திபுர பௌத்த நிலையத்தில் தடுப்பூசிகள் வழங்கப்பட்டன. ", "URL": "https://www.itnnews.lk/2023/10/05/346441/", "Category": "Breaking News,அண்மைய செய்திகள்,தேசிய செய்திகள்", "Parent URL": null}