{"Source": "ITN news", "Timestamp": "மார்ச் 25, 2022 13:10", "Headline": "எதிர்வரும் நாட்களில் சமையல் எரிவாயு நெருக்கடிக்கு தீர்வினை பெற்றுத் தருவதாக லிட்ரோ நிறுவனம் தெரிவிப்பு", "News Content": "சமையல் எரிவாயு சிலிண்டர்களை பெற்றுக்கொள்வதற்காக மக்கள் இன்றும் வரிசைகளில் காத்திருக்கின்றனர். இந்நிலையில் 3 ஆயிரத்து 500 மெற்றிக் தொன் அடங்கிய எரிவாயு கப்பலொன்று நாட்டை வந்தடைந்துள்ளது. இதனூடாக எரிவாயுவினை விநியோகிக்கும் நடவடிக்கைகள் நேற்று முதல் முன்னெடுக்கப்பட்டு வருவதாக லிட்ரோ நிறுவனம் அறிவித்துள்ளது. வைத்தியசாலைகள், உணவகங்கள் மற்றும் மீன்பிடி நடவடிக்கைகளுக்கு முன்னுரிமை வழங்கப்பட்டுள்ளதாக அறிவிக்கப்பட்டுள்ளது. எதிர்வரும் சில நாட்களில் சமையல் எரிவாயு நெருக்கடிக்கு தீர்வினை பெற்றுத் தருவதாக லிட்ரோ நிறுவனம் மேலும் தெரிவித்துள்ளது. ", "URL": "https://www.itnnews.lk/2023/10/05/403895/", "Category": "Breaking News,தேசிய செய்திகள்", "Parent URL": null}