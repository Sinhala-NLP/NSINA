{"Source": "ITN news", "Timestamp": "දෙසැම්බර් 11, 2021 18:58", "Headline": "පොදු රාජ්‍ය මණ්ඩලීය බර ඉසිලීමේ තරඟාවලියේදී ලංකාව තවත් පදක්කමක් දිනයි", "News Content": "උස්බෙකිස්ථානයේ පැවැත්වෙන 2021 පොදු රාජ්‍ය මණ්ඩලීය බර ඉසිලීමේ ශූරතාවලියේ තවත් පදක්කමක් දිනා ගැනීමට ඉන්දික දිසානායක අද සමත් වුණා. තරගාවලියේ කිලෝග්‍රෑම් 73 බර පන්තිය යටතේ තරග කරමිනුයි ඔහු ලෝකඩ පදක්කම දිනා ගැනීමට සමත්වුණේ. ස්නැච් ක්‍රමය යටතේ කිලෝග්‍රෑම් 130 ක් සහ ක්ලීන් ඇන්ඩ් ජර්ක් යටතේ කිලෝග්‍රෑම් 155 ක් ද සමගින් ඔහු එසවූ සමස්ත බර ප්‍රමාණය 285 ක්. මේ අතර තරගාවලියේ කාන්තා කිලෝග්‍රෑම් 45 බර පන්තිය යටතේ තරග වැදුනු ශ්‍රීමාලි සමරකෝන් කිලෝග්‍රෑම් 136 ක් ඔසවමින් එම කාණ්ඩයේ රන් පදක්කම දිනා ගැනීමට සමත් වුණා. එමෙන්ම පිරිමි කිලෝග්‍රෑම් 61 බර පන්තිය යටතේ කිලෝග්‍රෑම් 116 ක් ඔසවමින් ලෝකඩ පදක්කම දිනා ගැනීමට සමත් වුණේ තිලංක පලගසිංහයි.   ", "URL": "https://www.itnnews.lk/2023/10/05/382236/", "Category": "ක්‍රීඩා,දේශීය පුවත්", "Parent URL": null}