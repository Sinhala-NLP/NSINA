{"Source": "ITN news", "Timestamp": "பிப்ரவரி 7, 2022 12:37", "Headline": "பொதுப்போக்குவரத்துக்கு தடுப்பூசி அட்டை கட்டாயமாகும் அறிகுறி..", "News Content": "பொது போக்குவரத்தை பயன்படுத்துபவர்கள் பூரண கொவிட் தடுப்பூசி திட்டத்திற்கு உட்பட்டிருப்பது கட்டாயமென சுகாதார பிரிவு தீர்க்குமாயின் அதற்கமைய நாம் செயற்பட நேரிடுமென இராஜாங்க அமைச்சர் திலும் அமுனுகம தெரிவித்துள்ளார். தொற்று பரவலை தடுப்பதற்காக சுகாதார பிரிவு எடுக்கும் தீர்மானங்களுக்கு ஒத்துழைப்பு வழங்கப்படுமென அவர் தெரிவித்தார். இந்நிலையில் பூஸ்டர் தடுப்பூசியை பெற்றுக்கொடுக்கும் நடமாடும் வேலைத்திட்டம் தொடர்ச்சியாக முன்னெடுக்கப்படுகிறது. பெரும்பான்மையான நிறுவனங்களிலும் இந்த வேலைத்திட்டம் இராணுவத்தினரின் ஒத்துழைப்புடன் மேற்கொள்ளப்படுகின்றது. கூடிய விரைவில் பூஸ்டர் தடுப்பூசியை பெற்றுக்கொள்ளுமாறு சுகாதார பிரிவு வலியுறுத்தியுள்ளது. ", "URL": "https://www.itnnews.lk/2023/10/05/393635/", "Category": "Breaking News,அண்மைய செய்திகள்,தேசிய செய்திகள்", "Parent URL": null}