{"Source": "ITN news", "Timestamp": "ඔක්තෝබර් 20, 2022 10:58", "Headline": "ඉන්දීය ධීවරයින් 3 දෙනෙකු නාවික හමුදා භාරයට", "News Content": "මෙරට මුහුදු සීමාවට අනවසරයෙන් ඇතුළු වී ධීවර කටයුතුවල යෙදුන ඉන්දීය ධීවර යාත්‍රාවක්  ධීවරයින් තුන් දෙනෙකු ද සමග නාවික හමුදා භාරයට ගෙන තිබෙනවා. යාපනය කරෙයි නගර් කෝවිලන් ප්‍රදීපාගාරයට ඔබ්බෙන් වූ මුහුදු තීරයට මෙම ඉන්දීය ධීවර යාත්‍රාව ඇතුළු වී තිබෙනවා. එසේ අනවසරයෙන් ඇතුලු වී ධීවර කටයුතුවල යෙදී සිටි ඉන්දීය ධීවර යාත්‍රාව හා ධීවරයින් තුන් දෙනා මුර සංචාරක නාවික භට පිරිස් විසින් තම භාරයට ගනු ලැබුවා. මෙරට මුහුදු තීරයට අනවසරයෙන් ඇතුළු වූ ඉන්දීය ධීවර යාත්‍රා රැසක් මෙරට මුහුදු සීමාවෙන් පලවා හැරීමේ විශේෂ මෙහෙයුමක්ද නාවික හමුදාව ක්‍රියාත්මක කර තිබුණා. ඒ අතරතුරයි එම ඉන්දීය ධීවර යාත්‍රාව අත්අඩංගුවට ගැනුනේ. අත්අඩංගුවට ගත් ඉන්දීය ධීවරයින් තුන් දෙනා හා යාත්‍රාව වැඩිදුර විමර්ශන සදහා මයිලඩි ධීවර පරික්ෂක කාර්යාලය වෙත භාරදීමටයි නාවික හමුදාව කටයුතු යොදා ඇත්තේ.         ", "URL": "https://www.itnnews.lk/2023/10/05/441522/", "Category": "දේශීය පුවත්", "Parent URL": null}