{"Source": "ITN news", "Timestamp": "මාර්තු 23, 2022 08:58", "Headline": "සර්ව පාක්ෂික සමුලුව අද", "News Content": "වර්තමානයේ උද්ගත වී ඇති අර්බුදවලට විසඳුම් ලබා ගැනිමේ අරමුණින් කැඳවා ඇති සර්ව පාක්ෂික සමුලුව ජනාධිපති ගෝඨාභය රාජපක්ෂ මැතිතුමාගේ ප්‍රධානත්වයෙන් ජනාධිපති ලේකම් කාර්යාලයේදි අද පැවැත්වෙනවා. සර්වපාක්ෂික සමුලුව ආරම්භ වන්නේ පෙරවරු 10ටයි. එක්සත් ජාතික පක්ෂය ශ්‍රි ලංකා නිදහස් පක්ෂය ශ්‍රි ලංකා පොදුජන පෙරමුණ ශ්‍රී ලංකාමහජන පක්ෂය සහ දෙමළ ජාතික සන්ධානය ඇතුළු දෙමළ පක්ෂ කිහිපයක සමාජිකයන් මෙම සමුලුවට සහභාගි වන බවයි තහවුරු කර ඇත්තේ. මේ අතර රජයේ පක්ෂ 11 නියෝජනය කරමින් ලංක සම සමාජ පක්ෂය විජයදරණි ජාතික සභාව සමුලුවට එක්වන බව දැනුම දි තිබෙනවා. අමාත්‍ය වාසු දේවනානායක්කාර හිටපු අමාත්‍යවරුන් වන විමල්විරවංශ සහ උදය ගම්මන්පිල සර්ව පාක්ෂික සමුලුවට සහභාගි නොවන බවට දැනුම් දි තිබුණත් ඔවුන්ගේ යෝජනා සහ නිර්දේශ මෙම පක්ෂ 11 නියෝජනය කරන නියෝජිතයින් මගින් සමුළුවට ඉදිරිපත් කරන බවයි වාර්තා වන්නේ. මේ අතර ආණ්ඩුව නියෝජනය කරන ලංකා කම්කරු කොංග්‍රසය පාර්ලිමේන්තු මන්ත්‍රී සී වී විග්නේෂ්වරන් මහතාගේ නායකත්වයෙන් යුත් දෙමළ ජාතික සංන්ධානය හා සමස්ත ලංකා දෙමළ කොංගසය මෙන්ම පාර්ලිමේන්තු මන්ත්‍රී මනෝ ගනේෂන් මහතාගේ නායක්තවයෙන් යුත් දෙමළ ප්‍රගතිශීලී සන්ධානය සහ ජාතික ජන බලවේගය සර්ව පාක්ෂික සමුළුවට සහභාගී නොවන බවයි දැනුම් දී ඇත්තේ. සමගි ජන බලවේගයද සර්ව පාක්ෂික සමුළුවට සහභාගි නොවේ. පාර්ලිමේන්තු මන්ත්‍රී රිෂාඩ් බදියුදීන්ගේ නායක්තවයෙන් යුත් සමස්ත ලංකා මහජන කොංග්‍රසය සහ පාර්ලිමේන්තු මන්ත්‍රී රවුෆ් හකීම් මහතාගේ නායකත්වයෙන් යුත් ශ්‍රී ලංකා මුස්ලිම් කොංග්‍රසයද සමුළුවට සහභාගි නොවන බවයි දැනට ලැබී ඇති ආරංචි මාර්ග සඳහන් කරන්නේ. ", "URL": "https://www.itnnews.lk/2023/10/05/403399/", "Category": "Breaking News,දේශීය පුවත්", "Parent URL": null}