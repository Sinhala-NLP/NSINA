{"Source": "ITN news", "Timestamp": "සැප්තැම්බර් 29, 2021 09:59", "Headline": "අධි ධ්වනික මිසයිලයක් සාර්ථකව අත්හදා බැලූ බව උතුරු කොරියාව නිවේදනය කරයි", "News Content": "උතුරු කොරියාව අධි ධ්වනික මිසයිලයක් සාර්ථකව අත් හදා බැලූ බව නිවේදනය කරනවා. එම මිසයිලය හ්වාසොං 8 ලෙස නම් කර ඇති බව උතුරු කොරියා බලධාරීන් සඳහන් කරනවා. ලොව බලවත්ම ආයුධ පද්ධති පහ අතුරෙන් එකක් ලෙසයි අධි ධ්වනි මිසයිල පද්ධති සැලකෙන්නේ. වසර පහක් ඇතුළත උතුරු කොරියා ආරක්ෂක පද්ධතිය වැඩි දියුණු කිරීමේ වැඩසටහන යටතේ මෙම මිසයිලය නිෂ්පාදනය කර තිබෙනවා. සියළුම පැතිවලින් තම රටේ ආරක්ෂක ධාරිතාව ඉහළ නැංවීම මෙවැනි ආයුධ පද්ධති වැඩි දියුණු කිරීමෙන් බලාපොරොත්තු වන බව උතුරු කොරියා ආරක්ෂක අංශ සඳහන් කරනවා.     ", "URL": "https://www.itnnews.lk/2023/10/05/365708/", "Category": "ජාත්‍යන්තර පුවත්", "Parent URL": null}