{"Source": "ITN news", "Timestamp": "දෙසැම්බර් 5, 2022 11:13", "Headline": "ජපානයට වෘත්තීය පුහුණු ශ්‍රමිකයින් ලක්ෂයක් යැවීමේ ජාතික වැඩසටහන පොළොන්නරුවෙන් ඇරඹෙයි", "News Content": "වෘත්තීය පුහුණු ශ්‍රමිකයින් ලක්ෂයක් ජපානයට යැවීමේ ජාතික වැඩසටහන යටතේ තරුණ තරුණියන් දැනුවත් කිරීමේ පළමු අදියර පොළොන්නරුවෙන් ආරම්භ වුණා. තරුණ තරුණියන්ට ජපානයේ රැකියා අවස්ථා උදාකර දීමට රජය විශේෂ වැඩපිලිවෙලක් ක්‍රියාවට නංවා තිබෙනවා. ඒ සදහා අවශ්‍ය පුහුණුව මෙන්ම මග පෙන්වීම ජාතික තරුණසේවා සභාව මගින් සිදු කෙරෙන්නේ තරුණ තරුණියන්ට අවශ්‍ය වෘත්තීය දැනුම ද ලබා දෙමින්. ජාතික තරුණසේවා සභාව හා සීමා සහිත තරුණසේවා සමාගම එක්ව කෘෂි කර්මාන්තය,  සත්කාරක සේවා,  ආහාර සැපයුම් ඇතුළු ක්ෂේත්‍ර කිහිපයක් සම්බන්ධයෙන් දැනුවත් කිරීම පොළොන්නරුව පුලතිසි බුද්ධි මණ්ඩපයේදී ආරම්භ කෙරුණා. ඒ අමාත්‍ය රොෂාන් රණසිංහ මහතාගේ ප්‍රධානත්වයෙන්. වෘත්තීය පුහුණුව මෙන්ම ජපන් භාෂා පුහුණුව ද මෙම තරුණ තරුණියන්ට ලබා දෙන අතර විදෙස් ගතවීමට අවශ්‍ය මුදල් සපයා ගැනීම සදහා බැංකු ණය ලබා දීමද සිදුවනවා.     ", "URL": "https://www.itnnews.lk/2023/10/05/449069/", "Category": "දේශීය පුවත්", "Parent URL": null}