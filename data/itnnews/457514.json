{"Source": "ITN news", "Timestamp": "ஜனவரி 25, 2023 12:32", "Headline": "சட்டவிரோதமாக இறக்குமதி செய்யப்பட்ட போலி வாகன இலக்க தகட்டுடன் காணப்பட்ட ஜீப் ரக வாகனம் மீட்பு", "News Content": "சட்டவிரோதமாக இறக்குமதி செய்யப்பட்ட போலி வாகன இலக்க தகட்டுடன் காணப்பட்ட ஜீப் ரக வாகனமொன்று கைப்பற்றப்பட்டுள்ளது. பிரபலமான பெருந்தோட்ட நிறுவனமொன்றின் கீழ் குறித்த வாகனத்தின் இலக்க தகடு பதிவுசெய்யப்பட்டிருந்ததாக பொலிஸார் தெரிவித்துள்ளனர். பிலியந்தலை போக்குந்தர பொருளாதார மத்திய நிலைய பகுதியில் குறித்த ஜீப் ரக வாகனத்தில் வருகைத்தந்த சந்தேக நபர் கைதுசெய்யப்பட்டுள்ளார். பாணந்துறை, வளான மத்திய ஊழல் ஒழிப்பு பிரிவினர் சுற்றிவளைப்பை முன்னெடுத்திருந்தனர். ஜீப் ரக வாகனத்திற்குரிய சந்தேகத்திற்கிடமான போலி ஆவணங்களையும் பொலிஸார் கைப்பற்றியுள்ளனர். கம்பஹா பிரதேசத்தில் வாகன விற்பனை நிலையமொன்றை முன்னெடுத்துச்செல்லும் நபரொருவரிடமிருந்து 15 இலட்சம் ரூபாவுக்கு பெற்றுக்கொள்வதாக உறுதி வழங்கி, 10 இலட்சம் ரூபாவை முன்பணமாக செலுத்தி உரிய பதிவு ஆவணங்கள் பெற்றுக்கொள்ளப்பட்டுள்ளதாக சந்தேக நபர் ஆரம்பகட்ட விசாரணைகளின்போது குறிப்பிட்டுள்ளார். இந்நிலையில் சம்பவம் தொடர்பில் மோட்டார் வாகன போக்குவரத்து திணைக்களத்திற்கும், ஏனைய நிறுவனங்களுக்கும் தொடர்பு காணப்படுகிறதா என்பது குறித்தும் பொலிஸார் விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/457514/", "Category": "Breaking News,தேசிய செய்திகள்", "Parent URL": null}