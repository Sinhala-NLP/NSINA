{"Source": "ITN news", "Timestamp": "ஏப்ரல் 12, 2022 11:21", "Headline": "இராஜாங்க அமைச்சு பதவியை பொறுப்பேற்ற ஷாந்த பண்டார ஸ்ரீலங்கா சுதந்திர கட்சியின் பதவிகளிலிருந்து நீக்கம்..", "News Content": "ஸ்ரீலங்கா சுதந்திர கட்சியின் பாராளுமன்ற உறுப்பினர் ஷாந்த பண்டார இராஜாங்க அமைச்சராக சத்தியபிரமாணம் செய்துக்கொண்டார். அவர் தனது அமைச்சில் கடமைகளை பொறுப்பேற்றார். ஸ்ரீலங்கா சுதந்திர கட்சியின் குருநாகல் மாவட்ட பாராளுமன்ற உறுப்பினர் ஷாந்த பண்டார சேதனப்பசளை உற்பத்தியை மேம்படுத்தல், விநியோக ஓழுங்குப்படுத்தல், நெல் மற்றும் தானிய இயற்கை உணவுகள், மரக்கறிகள், பழங்கள், மிளகாய், வெங்காயம் மற்றும் கிழங்கு, பயிர் மேம்படுத்தல், விதை உற்பத்தி மற்றும் உயர் தொழில்நுட்ப விவசாய இராஜாங்க அமைச்சராக சத்தியபிரமாணம் செய்துக்கொண்டார். ஜனாதிபதி கோட்டாபய ராஜபக்ஷ முன்னிலையில் சத்தியபிரமாண நிகழ்வு இடம்பெற்றது. ஜனாதிபதியின் செயலாளர் காமினி செனரத்தும் குறித்த நிகழ்வில் கலந்துகொண்டார். ஷாந்த பண்டார தனது அமைச்சில் மத வழிபாடுகளுக்கு மத்தியில் கடமைகளை ஆரம்பித்தார். இதேவேளை ஸ்ரீலங்கா சுதந்திர கட்சியின் பாராளுமன்ற உறுப்பினர் ஷாந்த பண்டார கட்சியின் சகல பதவிகளிலிருந்தும் நீக்கப்பட்டுள்ளதாக தெரிவிக்கப்படுகின்றது.\nஇதேவேளை வெளிநாட்டு வேலைவாய்ப்பு ஊக்குவிப்பு மற்றும் சந்தை பல்வகைப்படுத்தல் இராஜாங்க அமைச்சர் பிரியங்கர ஜயரத்ன கையளித்த இராஜினாமா கடிதத்தை ஜனாதிபதி நிராகரித்துள்ளார். அதற்கமைய பிரியங்கர ஜயரத்ன தொடர்ந்தும் குறித்த இராஜாங்க அமைச்சுப் பதவியில் நீடிப்பார் என ஜனாதிபதியின் ஊடகப்பிரிவு குறிப்பிட்டுள்ளது. ", "URL": "https://www.itnnews.lk/2023/10/05/406674/", "Category": "Breaking News,அண்மைய செய்திகள்", "Parent URL": null}