{"Source": "ITN news", "Timestamp": "නොවැම්බර් 23, 2022 10:05", "Headline": "ආර්ජන්ටිනාවට එරෙහිව ලැබූ ජය සැමරීමට සෞදි අරාබියට අද නිවාඩු දිනයක්", "News Content": "ආර්ජන්ටිනාවට එරෙහිව ජාතික කණ්ඩායම ලැබූ විස්මිත ජයග්‍රහණය සැමරීම සඳහා සෞදි අරාබිය අද නිවාඩු දිනයක් ප්‍රකාශයට පත් කර තිබෙනවා. සෞදි රජු ඊයේ ප්‍රකාශ කළේ  හෙට බදාදා රාජ්‍ය හා පෞද්ගලික අංශයේ සියලුම සේවකයින්ට සහ සියලුම අධ්‍යාපනික අංශවල සිටින ශිෂ්‍ය ශිෂ්‍යාවන්ට නිවාඩු දිනයක් ලෙස නියම කර ඇති බවයි. අඟහරුවාදා ආර්ජන්ටිනාවට එරෙහි තරඟයේදී සෞදි අරාබිය ගෝල 2-1ක් ලෙස ජය ගත්තා. සෞදි අරාබිය ලැබූ ජයග්‍රහණය පාපන්දු ලෝක කුසලාන ඉතිහාසයේ විශාලතම කම්පනය ලෙස විදෙස් මාධ්‍ය වාර්තා කරයි. ඒ අනුව ආර්ජන්ටිනා⁣වේ තරඟ 36 ක අපරාජිත වාර්තාව සෞදි අරාබිය හමුවේ ඊයේ අවසන් වුණා. ඔවුන් අවසන් වරට පරාජයට පත් වූයේ 2019 ජූලි 3 වැනි දින බ්‍රසීලය හමුවේදීයි. ", "URL": "https://www.itnnews.lk/2023/10/05/447217/", "Category": "Breaking News,ජාත්‍යන්තර පුවත්", "Parent URL": null}