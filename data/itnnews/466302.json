{"Source": "ITN news", "Timestamp": "මාර්තු 8, 2023 11:59", "Headline": "තිළිණිට සහ ජානකීට වෙනම නඩුවක් පවරන ලෙස නියෝග", "News Content": "තිළිණි ප්‍රියමාලි සහ ජානකී සිරිවර්ධන යන දෙදෙනාට වෙනම නඩුවක් පවරන ලෙස කොටුව මහේස්ත්‍රාත්වරයා අපරාධ පරීක්ෂණ දෙපාර්තමේන්තුවට අද නියෝග කළා. ඒ අධිකරණ නියෝග උල්ලංඝනය කිරීමේ චෝදනා යටතේයි. අධිකරණ නියෝග අනුව කටයුතු නොකරන්නේ නම් ඔවුන් දෙදෙනාගේ ඇප අවලංගු කර නඩුව අවසන් වනතෙක් රක්ෂිත බන්ධනාගාරගත කරන බව සැකකාරියන් දෙදෙනාට දැඩි ලෙස අවවාද කරමින් මහේස්ත්‍රාත්වරයා අධිධාරණය කළා. මහේස්ත්‍රාත්වරයා  මේ බව සඳහන් කළේ ජානකී සිරිවර්ධන අවශ්‍ය ලේඛන ඉදිරිපත් නොකර විමර්ශන සඳහන් සහාය නොදුන් බවටත්, තිළිණි ප්‍රියමාලි අවසන් ඉරුදින අපරාද පරීක්ෂණ දෙපාර්තමේන්තුවට වාර්තා කර නැති බවටත් අපරාධ පරීක්ෂණ දෙපාර්තමේන්ව අධිකරණයට දන්වා සිටි අවස්ථාවේදීයි.   ", "URL": "https://www.itnnews.lk/2023/10/05/466302/", "Category": "දේශීය පුවත්", "Parent URL": null}