{"Source": "ITN news", "Timestamp": "පෙබරවාරි 26, 2022 11:16", "Headline": "ත‍්‍රීරෝද රථ හා යතුරුපැදි සොරකම් කළ කාන්තාවක් සහ තවත් දෙදෙනෙකු අත්අඩංගුවට", "News Content": "සංවිධානාත්මක ලෙස ත‍්‍රීරෝද රථ හා යතුරුපැදි සොරකම් කළ කාන්තාවක් හා තවත් පුද්ගලයන් දෙදෙනෙකු අත්අඩංගුවට ගැනීමට වාද්දුව පොලීසිය සමත්වුණා. මෙලෙස සොරකම් කරන වාහන උකස් තැබීම හා විකිණීම සිදු කර ඇති බවයි විමර්ශනවලදී හෙළිවී ඇත්තේ. මොරෙන්තුඩුව ප්‍රදේශයේ කාන්තාවක් අඩු මුදලට ත්‍රිරෝද රථයක් විකුණා ඇති අවස්ථාවකදී ඒ පිළිබද සිදු කළ සොයා බැලීමකදී මෙම ජාවාරම පිළිබද කරුණු අනාවරණ වුණා. පසුව කළ විමර්ශනවලදී තවත් පුද්ගලයන් දෙදෙනෙක් අත්අඩංගුවට ගැනීමට හැකිවූ බවයි පොලිසිය පැවසුවේ. බැංකු හා වෙළෙදසැල් ආසන්නයේ නවතා තිබෙන ත්‍රිරෝද රථ හා යතුරුපැදි මෙලෙස සොරකම් කර තිබෙනවා.         ", "URL": "https://www.itnnews.lk/2023/10/05/397916/", "Category": "දේශීය පුවත්", "Parent URL": null}