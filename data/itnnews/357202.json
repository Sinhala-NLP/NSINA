{"Source": "ITN news", "Timestamp": "අගෝස්තු 19, 2021 19:32", "Headline": "1998ට කථා කලොත් ආහාර ද්‍රව්‍ය 20 ක් ඇතුළත් මල්ලක් නිවසටම", "News Content": "රුපියල් 1998 ක මුදලකට අත්‍යාවශ්‍ය ආහාර ද්‍රව්‍ය 20 ක් ඇතුළත් සහන මල්ලක් සතොස මගින් නිවෙස්වලටම ගොස් භාර දෙන වැඩසටහන හෙට ආරම්භ කෙරෙනවා. කොරෝනා ව්‍යයසන තත්ත්වය හමුවේ අපහසුතාවන්ට පත්ව සිටින ජනතාවට සහන සැළසීමේ අරමුණින් වෙළෙද අමාත්‍යාංශය ලංකා සතොස හරහා අත්‍යාවශ්‍ය ආහාර ද්‍රව්‍ය ඇතුළත් ආහාර මල්ලක් ලබා දීමේ වැඩපිළිවෙල ආරම්භ කරනවා. 1998 දුරකතන අංකය ඇමතීමෙන් මෙම සේවාව සලසා ගත හැකි වනවා. ඒ සදහා පවතින සූදානම පිළිබද අමාත්‍ය ආචාර්ය බන්දුල ගුණවර්ධන මහතා සොයා බැලුවා. අනතුරුව අමාත්‍යවරයා මාධ්‍ය හමුවකට ද එක්වුණා.   ", "URL": "https://www.itnnews.lk/2023/10/05/357202/", "Category": "දේශීය පුවත්", "Parent URL": null}