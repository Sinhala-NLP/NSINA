{"Source": "ITN news", "Timestamp": "மார்ச் 7, 2023 11:29", "Headline": "கால்நடைகளில் பரவிவந்த நோய் தொடர்பில் ஆராய்வு", "News Content": "அண்மைய நாட்களில் முல்லைத்தீவு மாவட்டத்தில் கால்நடைகள் மத்தியில் பரவி வந்த நோயானது, லம்பி ஸ்கின் நோய் (Lumpy Skin Disease) எனப்படும் வைரஸ் நோய் என விவசாய அமைச்சின் கால்நடைப் பிரிவு தெரிவித்துள்ளது. இந்த நோய் நிலைமையை உடனடியாக ஆராயுமாறு விவசாய அமைச்சர் மஹிந்த அமரவீர கால்நடை அபிவிருத்தி பிரிவுக்கு இன்று பணிப்புரை விடுத்துள்ளார். 2019 ஆம் ஆண்டு இலங்கையில் முதன்முறையாக இந்த நோய் நிலை பதிவாகியுள்ளதாகவும் அதற்கு முன்னர் இந்நாட்டில் இந்த நோய் நிலை பதிவாகவில்லை எனவும் வைத்தியர் என்.சமரநாயக்க குறிப்பிட்டுள்ளார் . ", "URL": "https://www.itnnews.lk/2023/10/05/465914/", "Category": "Breaking News,தேசிய செய்திகள்", "Parent URL": null}