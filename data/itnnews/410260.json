{"Source": "ITN news", "Timestamp": "මැයි 8, 2022 10:51", "Headline": "ප්‍රදේශ කිහිපයකට ගිගුරුම් සහිත වැසි", "News Content": "ගිනිකොනදින බෙංගාලබොක්ක ආශ්‍රිතව පැවති පීඩන අවපාතය ගැඹුරු පීඩන අවපාතයක් දක්වා වර්ධනය වී තිබෙනවා. ඉදිරි පැය කීපය තුළ එය සුළි කුණාටුවක් දක්වා වර්ධනය වන බැවින් දිවයිනේ ප්‍රදේශ කිහිපයකට ගිගුරුම් සහිත වැසි ඇතිවන බවයි කාලගුණ විද්‍යා දෙපාර්තමේන්තුව සඳහන් කරන්නේ. එම සුළි කුණාටුව අද පස්වරුව වනවිට චණ්ඩ සුළි කුණාටුවක් දක්වා වර්ධනය විය හැකියි. ඒ හේතුවෙන් ධීවර සහ නාවික ප්‍රජාව එම කටයුතුවලින් වැළකී සිටිය යුතු අතර ඉදිරි කාලගුණ නිවේදන පිළිබඳව විමසිල්ලෙන් සිටින ලෙස ද දැනුවත් කෙරෙනවා. මෙම සුළි කුණාටුවේ බලපෑමෙන් බස්නාහිර සහ සබරගමුව පළාත්වත්වලත් ගාල්ල සහ මාතර දිස්ත්‍රික්කවලත් සවස් කාලයේ දී ගිගුරුම් සහිත වැසි ඇති වන බව කාලගුණ විද්‍යා දෙපාර්තමේන්තුව නිවේදනය කරනවා.           ", "URL": "https://www.itnnews.lk/2023/10/05/410260/", "Category": "Breaking News,කාලගුණ අනාවැකිය,දේශීය පුවත්", "Parent URL": null}