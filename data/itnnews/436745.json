{"Source": "ITN news", "Timestamp": "සැප්තැම්බර් 23, 2022 17:59", "Headline": "ශ්‍රී ලංකාවට සහය දීමට ඉන්දියාව සහතික වෙයි", "News Content": "ශ්‍රී ලංකාවට තවදුරටත් සහාය ලබා දීමටත් ඒකාබද්ධ සංවර්ධන ව්‍යාපෘති කඩිනම් කිරීමටත් ඉන්දියාව අග්‍රාමාත්‍යවරයා හමුවේ සහතිකවුණා. ශ්‍රී ලංකාවේ ඉන්දීය මහකොමසාරිස්වරයායි අග්‍රාමාත්‍යවරයා හමුවේ මේ බව ප්‍රකාශ කළේ. ශ්‍රී ලංකාවේ ඉන්දීය මහකොමසාරිස් ගෝපාල් බග්ලේ මහතා සහ අග්‍රාමාත්‍ය දිනේෂ් ගුණවර්ධන මහතා අතර හමුවක් අරලියගහ මන්දිරයේදී පැවැත්වුණා. දෙරට අතර ආර්ථික සබදතා සහ සහයෝගීතාව ඉහළ නංවා ගැනීම හා යෝජිත ඒකාබද්ධ ව්‍යාපෘති කඩිනම්කිරීමේ ක්‍රම හා විධි පිළිබද මෙහිදී අවධානයට යොමුවුණා. ආර්ථික අර්බුදය හමුවේ ණය ප්‍රතිව්‍යූහගත කිරීමේ පහසුකම් පුළුල් කරමින් ඉන්දියාව ලබාදුන් සහායට අග්‍රාමාත්‍යවරයා ස්තූතිය පළකලා. ආහාර හා ඖෂධ ලබාදෙමින් දැක්වූ සහයෝගය ද අගය කෙරුණා. සූර්ය හා සුළං බලශක්ති ක්ෂේත්‍රවල ඉන්දීය ආයෝජන වැඩි කිරීමේ හැකියාව ද සාකච්ඡා කෙරුණා. ත්‍රිකුණාමලය තෙල් ටැංකි.වරාය. දුම්රිය මාර්ග.කෘෂි කාර්මික හා ධීවර සංවර්ධනය වැනි ඒකාබද්ධ ව්‍යාපෘති පිළිබදව ද අග්‍රාමාත්‍යවරයා කරුණු ඉදිරිපත් කළා. ජාත්‍යන්තර මූල්‍ය අරමුදලෙන් මූල්‍ය සහාය ලබාගැනීමේ වැඩසටහනේදී ඉන්දියාව දක්වන සහයෝගයට අග්‍රාමාත්‍යවරයා කෘතඥතාව පළකලා.       ", "URL": "https://www.itnnews.lk/2023/10/05/436745/", "Category": "දේශීය පුවත්", "Parent URL": null}