{"Source": "ITN news", "Timestamp": "අප්‍රේල් 20, 2023 12:29", "Headline": "උණුසුම තවදුරටත් – බලපෑම් අවම කරගන්න සෞඛ්‍යයෙන් උපදෙස් රැසක්", "News Content": "පවතින උෂ්ණාධික කාලගුණය මැයි මස අග දක්වා නිරිත දිග සුළං ප්‍රවාහය දිවයින හරහා ස්ථාපිත වනතුරු අඩු වැඩි වශයෙන් බලාපොරොත්තු විය හැකි බවට කාලගුණ අංශ අනතුරු අඟවනවා. නැගෙනහිර, උතුර, උතුරුමැද සහ වයඹ පළාත්වලත් මොණරාගල සහ හම්බන්තොට දිස්ත්‍රික්වලත් මෙම තත්ත්වය ප්‍රබල ලෙස දැකගත හැකි වනවා. පවතින තත්ත්වය සම්බන්ධයෙන් දැඩි අවධානයෙන් පසුවන ලෙසයි කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටින්නේ. ප්‍රමාණවත් ලෙස ජලය පානය කරන ලෙසත්,දැඩි අව් රශ්මියෙන් වැළකීමට අවශ්‍ය පියවර ගන්නා ලෙසත්, රිජ්වේ ආර්යා ළමා රෝහලේ විශේෂඥ වෛද්‍ය දීපාල් පෙරේරා මහතා ඉල්ලා සිටිනවා. පවතින තත්ත්වය හමුවේ තාප කම්පන තත්ත්වයන්ද ඇතිවිය හැකි බවටයි ඒ මහතා වැඩිදුරටත් පවසන්නේ.   ", "URL": "https://www.itnnews.lk/2023/10/05/476827/", "Category": "Breaking News,කාලගුණ අනාවැකිය,දේශීය පුවත්", "Parent URL": null}