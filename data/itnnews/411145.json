{"Source": "ITN news", "Timestamp": "மே 13, 2022 14:46", "Headline": "ரஷ்ய படையினர் பொதுமக்களை கொலை செய்யும் வீடியோ காட்சிகள் வெளியீடு.", "News Content": "ரஷ்ய படையினர் யுக்ரேனிலுள்ள பொதுமக்களை கொலை செய்யும் வீடியோ காட்சிகள் இணையத்தளங்களில் வெளியிடப்பட்டுள்ளன. சி.சி.டிவி மூலம் பெறப்பட்ட காட்சிகளே இணையத்தளத்தில் பதிவேற்றம் செய்யப்பட்டுள்ளன. பொதுமக்களை கொலை செய்த ரஷ்ய இராணுவத்தினருக்கு எதிராக யுத்தக்குற்றச்சாட்டு மனு சமர்ப்பிக்கப்பட வேண்டுமென யுக்ரேன் அதிகாரிகள் தெரிவித்துள்ளனர். ரஷ்ய படையினர் குழுவாக இணைந்து பொதுமக்களை கொலை செய்துள்ளனர். அவர்கள் வர்த்தக நிலையங்களில் பொருட்களை கொள்ளையிட்டதாகவும் யுக்ரேன் அதிகாரிகள் குற்றம் சுமத்தியுள்ளனர். இதேவேளை யுக்ரேனிலுள்ள பாடசாலைகள் மீது குண்டு தாக்குதல் நடத்துவதை ரஷ்யா உடன் நிறுத்த வேண்டுமென ஐக்கிய நாடுகள் சபை வலியுறுத்தியுள்ளது. இராணுவ நோக்கங்களுக்காக பாடசாலைகள் பயன்படுத்தப்படுவது கண்டிக்கத்தக்கது. யுக்ரேனிலுள்ள நூற்றுக்கணக்கான பாடசாலைகள் மீது பீரங்கி மற்றும் ஏவுகணை தாக்குதல்கள் நடத்தப்பட்டுள்ளன. பொதுமக்கள் வசிக்கும் பகுதிகளின் மீதும் தாக்குதல் நடத்தப்பட்டுள்ளதாக ஐக்கிய நாடுகள் சபை சிறுவர் நிதியம் குற்றம் சுமத்தியுள்ளது. ரஷ்யா குறித்த செயற்பாட்டை உடனடியாக நிறுத்த வேண்டுமெனவும் ஐக்கிய நாடுகள் சபை வலியுறுத்தியுள்ளது. ", "URL": "https://www.itnnews.lk/2023/10/05/411145/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}