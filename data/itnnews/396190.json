{"Source": "ITN news", "Timestamp": "පෙබරවාරි 20, 2022 09:27", "Headline": "ලෝක කණිෂ්ඨ ටෙනිස් තේරීම් තරගාවලියේ ප්‍රථම ස්ථානය ශ්‍රී ලංකාවට", "News Content": "ලෝක කණිෂ්ඨ ටෙනිස් තේරීම් තරගාවලියේ ප්‍රථම ස්ථානයට පැමිණීමට ශ්‍රී ලංකා කණිෂ්ඨ බාලිකා ටෙනිස් කණ්ඩායම සමත් වුණා. ජාත්‍යන්තර ටෙනිස් සම්මේලනය සංවිධාන කළ මෙම තේරීම් තරගාවලිය දින 5 ක් පුරා පැවැත්වුණා. ඒ කොළඹ ග්‍රීන්පාත් ශ්‍රී ලංකා ටෙනිස් සංගම් පිටියේදීයි. ශ්‍රී ලංකා බාලිකා කණිෂ්ඨ ටෙනිස් කණ්ඩායම නේපාල කණ්ඩායම පරදවමිනුයි ප්‍රථම ස්ථානයට පත්වුණේ. බාලිකා කණ්ඩායම බී කාණ්ඩයෙන් තරග වැදුනා. තරගාවලිය සඳහා රටවල් නවයක් නියෝජනය කරමින් ක්‍රීඩිකාවන් සහභාගි වුණා. තායිලන්තයේ පැවැත්වෙන දෙවන තේරීම් තරග සඳහා ඒ අනුව ශ්‍රී ලංකා බාලිකා කණ්ඩායම සහභාගි වනු ඇති.           ", "URL": "https://www.itnnews.lk/2023/10/05/396190/", "Category": "ක්‍රීඩා", "Parent URL": null}