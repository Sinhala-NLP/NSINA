{"Source": "ITN news", "Timestamp": "දෙසැම්බර් 1, 2022 09:44", "Headline": "ඊයේ වැඩිම කෙරෝනා ආසාදිතයින් හා මරණ සංඛ්‍යාව ජපානයෙන්", "News Content": "ගත වූ පැය24 ට ලොව පුරා රටවල් 228 කින් හමු වී ඇති කොරෝනා වයිරස ආසාදිතයින් සංඛ්‍යාව හාරලක්ෂ පනස් දහසකට ආසන්නයි. සිදුව ඇති මරණ සංඛ්‍යාව එක්දහස් දොළහක්. ඊයේ දිනයේදී වැඩිම කෙරෝනා ආසාදිතයින් හා මරණ සංඛ්‍යාවක් වාර්තා වන්නේ ජපානයෙන්. ගත වූ පැය 24 ට එරටින් හමු වූ වයිරස ආසාදිතයින් එක්ලක්ෂ තිස්අට දහස් තුන්සිය අනූ හය දෙනා සමග ජපානයේ සමස්ත වයිරස ආසාදිතයින් සංඛ්‍යාව දෙකෝටි හතළිස් අට ලක්ෂයකට ආසන්න වනවා. එමෙන්ම ප්‍රංශයෙන් හැට අට දහසක්, දකුණු කොරියාවෙන් හැට හත් දහසක් හා ඇමෙරිකාවෙන් හතළිස් පන් දහසක් ලෙස වයිරස ආසාදිතයින් හමුව තිබෙනවා. ඒ සමගම ලොව සමස්ත කොරෝනා වයිරස ආසාදිතයින් සංඛ්‍යාව හැටහතර කෝටි හැත්තෑ නව ලක්ෂයකට ආසන්නයි. සිදුව ඇති සමස්ත කොරෝනා මරණ සංඛ්‍යාව හැටහය ලක්ෂ හතළිස් දහස් අනූ අටක්.     ", "URL": "https://www.itnnews.lk/2023/10/05/448421/", "Category": "ජාත්‍යන්තර පුවත්", "Parent URL": null}