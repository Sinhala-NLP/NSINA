{"Source": "ITN news", "Timestamp": "මාර්තු 16, 2023 12:06", "Headline": "වර්ජනයට එක් නොවූ සෞඛ්‍ය සේවකයින් ඇගයීමට ලක් කරන බව සෞඛ්‍ය ඇමති කියයි", "News Content": "වර්ජනයට එක් නොවී ජනතාව වෙනුවෙන් සේවය කරන සියලු සෞඛ්‍ය සේවකයින් ඇගයීමට ලක් කරන බව සෞඛ්‍ය අමාත්‍ය කෙහෙළිය රඹුක්වැල්ල මහතා පවසනවා. පදනම් විරහිත වර්ජනවලට සහභාගී නොවී ජනතාව වෙනුවෙන් දැඩි කැපවීමෙන් රාජකාරි කරන සෞඛ්‍ය සේවකයන් සොයා බලා විශේෂ ඇගයීමක් ලබාදෙන ලෙස අමාත්‍යවරයා සෞඛ්‍ය අමාත්‍යාංශ ලේකම්වරයාට උපදෙස්  ලබා දී තිබෙනවා. වෘත්තිය මට්ටමින් ලබාදිය හැකි ඇගයීම් පිළිබඳ සොයා බලා ඒ වෙනුවෙන් අවශ්‍ය පියවර ගන්නා ලෙසයි කෙහෙළිය රඹුක්වැල්ල මහතා අමාත්‍යාංශ ලේකම්වරයාට දැනුම් දී ඇත්තේ. තමන්ට සහ සෞඛ්‍ය සේවාවන්ට එරෙහි අභූත චෝදනාවන්ට සදාචාරාත්මක ලෙස ප්‍රතිචාර දැක්වීමට තමන් සුදානම් බවයි නිවේදනයක් නිකුත් කරමින් අමාත්‍යවරයා තවදුරටත් සඳහන් කරන්නේ.     ", "URL": "https://www.itnnews.lk/2023/10/05/468635/", "Category": "Breaking News,දේශීය පුවත්", "Parent URL": null}