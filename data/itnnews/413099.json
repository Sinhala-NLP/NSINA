{"Source": "ITN news", "Timestamp": "මැයි 25, 2022 13:17", "Headline": "යල කන්නයේ වී ගොවිතැන සඳහා අවශ්‍ය ඉන්ධන නිකුත් කිරීම කඩිනම් කිරීමේ වැඩපිළිවෙළක්", "News Content": "යල කන්නයේ වී වගාව සිදු කරන ගොවීන් වෙනුවෙන් කඩිනමින් ඉන්ධන නිකුත් කිරීමේ වැඩපිළිවෙළක් ක්‍රියාවට නැංවීමට තීරණය වී තිබෙනවා. ඒ සදහා අමාත්‍ය කංචන විජේසේකර මහතා එකඟතාව පළ කර ඇති බවයි කෘෂිකර්ම අමාත්‍ය මහින්ද අමරවීර මහතා පවසන්නේ. කෘෂිකර්ම අධ්‍යක්ෂ ජෙනරාල්වරයා විසින් දිස්ත්‍රික් විසිපහම ආවරණය වන පරිදි තෝරා ගත් ඉන්ධන පිරවුම්හල් 217 ක ලේඛනයක් කෘෂිකර්ම අමාත්‍යවරයා වෙත ලබා දී තිබෙනවා. එම ඉන්ධනහල් මගින් ගොවීන්ට ඉන්ධන ලබාදිම සිදු කිරිමටයි සැලසුම් කර ඇත්තේ. ", "URL": "https://www.itnnews.lk/2023/10/05/413099/", "Category": "දේශීය පුවත්", "Parent URL": null}