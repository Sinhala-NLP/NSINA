{"Source": "ITN news", "Timestamp": "මැයි 28, 2022 11:10", "Headline": "ඉන්ධන මිල වැඩි කළේ රට බංකොලොත් වීම වළක්වා ගැනීමට – පාකිස්ථාන අගමැති", "News Content": "පාකිස්තාන රජය ඉන්ධන මිල ඉහළ නැංවූයේ රට බංකොලොත් වීම වළක්වා ගැනීමට බව පාකිස්ථාන නව අග්‍රාමාත්‍ය ෂෙබාස් ෂෙරීෆ් පවසනවා. පාකිස්ථානයේ පෙට්‍රල් ඩීසල් සහ භූමිතෙල් මිල රුපියල් 30කින් ඉහළ නැංවීමට එරට රජය කටයුතු කළා. එම තීරණය හිටපු අග්‍රාමාත්‍ය ඉම්රාන් ඛාන්ගේ දැඩි දෝෂ දර්ශනයට ලක්වුණා. කෙසේ වෙතත් ඉන්ධන මිල ඉහළ යාමෙන් එරට දුප්පත් ජනතාවට සිදුවන පීඩාව අවම කිරීම සදහා දීමනාවක් ලබාදීමටත් පාකිස්ථාන රජය පියවර ගෙන තිබෙනවා. ඒ අනුව පවුල් මිලියන 14ක මසකට රුපියල් දෙදහස බැගින් හිමිවනු ඇති. එම දීමනාව මගින් එරට ජනගහනයෙන් තුනෙන් එකකට සහන සැලසෙන බවයි නව අගමැති ෂෙබාස් ෂෙරීෆ් සදහන් කරන්නේ.         ", "URL": "https://www.itnnews.lk/2023/10/05/413728/", "Category": "ජාත්‍යන්තර පුවත්", "Parent URL": null}