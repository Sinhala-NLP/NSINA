{"Source": "ITN news", "Timestamp": "ஆகஸ்ட் 6, 2021 10:49", "Headline": "நேற்றைய தினம் 94 கொவிட் மரணங்கள் பதிவு..", "News Content": "நேற்றைய தினம் 94 கொவிட் மரணங்கள் பதிவாகியுள்ளதாக சுகாதார சேவைகள் பணிப்பாளர் நாயகம் தெரிவித்துள்ளார். உயிரிழந்தவர்களில் 49 ஆண்களும், 45 பெண்களும் உள்ளடங்குகின்றனர். இதன்மூலம் நாட்டில் இதுவரை பதிவான கொவிட் மரணங்களின் எண்ணிக்கை 4 ஆயிரத்து 821 ஆக அதிகரித்துள்ளது. இதேவேளை நேற்றைய தினம் ஆயிரத்து 841 பேர் கொரோனா பாதிப்பில் இருந்து பூரண குணமடைந்து வைத்தியசாலைகளிலிருந்து வெளியேறியுள்ளதாக சுகாதார பிரிவு தெரிவித்துள்ளது. கொவிட் தொற்றாளர்களில் 2 இலட்சத்து 86 ஆயிரத்து 365 இதுவரை குணமடைந்துள்ளனர். இந்நிலையில் தற்போது பரவும் கொவிட் வைரஸ் அதிகளவில் சிறுவர்களையே பாதிப்பதாக சீமாட்டி றிட்ச்வே வைத்தியசாலையின் பணிப்பாளர் டொக்டர்.ஜி.விஜேசூரிய தெரிவித்தார். ", "URL": "https://www.itnnews.lk/2023/10/05/354939/", "Category": "Breaking News,அண்மைய செய்திகள்", "Parent URL": null}