{"Source": "ITN news", "Timestamp": "සැප්තැම්බර් 4, 2022 14:40", "Headline": "විදුලි බල මණ්ඩලය ප්‍රතිව්‍යුහගත කිරීමේ යෝජනා මෙම මස අග කැබිනට් මණ්ඩලයට", "News Content": "ලංකා විදුලි බල මණ්ඩලය ප්‍රතිව්‍යුහගත කිරීම සඳහා යෝජනා ලබාදීමට පත්කළ කමිටුවේ සාමාජිකයින් අද උදෑසන රැස්වී තිබෙනවා. එම කමිටුව මේ වනවිට විවිධ සංවර්ධන ආයතන නියෝජිතයින් ,දේශීය හා විදේශීය විදුලි බල ක්ෂේත්‍රයේ ප්‍රවීණයන් සහ පාර්ශ්වකරුවන් අතර සාකච්ඡා කර ඇති අතර දේශපාලන පක්ෂ නියෝජිතයින් සමඟ ද එළඹෙන සතියේ දී සාකච්ඡා කිරීමට නියමිත බව අමාත්‍ය කංචන විජේසේකර මහතා පවසනවා. ට්විටර් පණිවුඩයක් නිකුත් කරමින් මේ පිළිබඳ පැහැදිලි කරන අමාත්‍යවරයා වැඩිදුරටත් කියාසිටියේ මෙම මස අවසානය වනවිට ප්‍රතිව්‍යුහගත යෝජනා කැබිනට් මණ්ඩලයට ඉදිරිපත් කිරීමට බලාපොරොත්තු වන බවයි.       ", "URL": "https://www.itnnews.lk/2023/10/05/432962/", "Category": "දේශීය පුවත්", "Parent URL": null}