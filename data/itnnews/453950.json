{"Source": "ITN news", "Timestamp": "ஜனவரி 5, 2023 13:19", "Headline": "வைத்தியசாலையில் மருந்துகளுக்கு தட்டுப்பாடு காணப்படுவதாக அரச மருத்துவ அதிகாரிகள் சங்கம் தெரிவிப்பு", "News Content": "வைத்தியசாலையில் மருந்துகளுக்கு தட்டுப்பாடு காணப்படுவதாக அரச மருத்துவ அதிகாரிகள் சங்கம் தெரிவித்துள்ளது. நோயாளர்களுக்கு 5 மருந்துகளை எழுதிக்கொடுக்கும்போது, அவற்றில் 3 மருந்துகளை தனியார் மருந்தகங்களில் பெறவேண்டிய நிலை ஏற்பட்டுள்ளதாக சங்கம் சுட்டிக்காட்டியுள்ளது. இதற்கு தீர்வு வழங்குமாறு கோரி பொதுமக்களிடம் கையெழுத்துப்பெறும் நடவடிக்கைகள் முன்னெடுக்கப்படவுள்ளன. எதிர்வரும் 26ம் திகதி முதல் கையெழுத்துக்கள் பெறப்படுமென சங்கத்தின் செயலாளர் டொக்டர் ஹரித அளுத்கே தெரிவித்தார். போதிய மருந்தின்மை காரணமாக நோயாளர்களுக்கான சத்திரசிகிச்சைகளை பிற்போடவேண்டிய நிலை ஏற்பட்டுள்ளது. நிலைமை முன்பை விட மோசமாகியுள்ளது. இதிலிருந்து மீள்வதற்கான வழிமுறையை அரச மருத்துவ அதிகாரிகள் சங்கம் சுட்டிக்காட்டியுள்ளது. எனினும் அதிகாரிகள் கவனயீனமாக செயற்படுகின்றனர். மருந்து தட்டுப்பாடு மற்றும் மருந்தின் விலை அதிகரித்துள்ளதால் மக்கள் பெரிதும் பாதிக்கப்பட்டுள்ளதாக அரச மருத்துவ அதிகாரிகள் சங்கத்தின் செயலாளர் டொக்டர் ஹரித அளுத்கே தெரிவித்தார். ", "URL": "https://www.itnnews.lk/2023/10/05/453950/", "Category": "Breaking News,தேசிய செய்திகள்", "Parent URL": null}