{"Source": "ITN news", "Timestamp": "නොවැම්බර් 28, 2022 19:19", "Headline": "බොරතෙල් බැරලයක මිල මේ වසරේ අඩුම අගය වාර්තා කරයි", "News Content": "ලෝක වෙළෙඳපොළේ බොරතෙල් බැරලයක මිල මේ වසරේ අඩුම අගය වාර්තා වී ති‌බෙනවා. ඩබ්ලිව් ටී අයි බොරතෙල් බැරලයක මිල අද සටහන්ව තිබුණේ අමෙරිකානු ඩොලර් 73.96ක් ලෙසයි. පසුගිය වසරේ දෙසැම්බර් මස 27වන දිනෙන් පසුව වාර්තා වන අඩුම මිල මෙය වන අතර නොවැම්බර් මාසයේදී වාර්තා වූ අවම මිල ද මෙය වනවා. එමෙන්ම බ්‍රෙන්ට් වර්ගයේ බොරතෙල් බැරලයක් පෙර දිනට සාපේක්ෂව ඇමෙරිකානු ඩොලර් 2.28ක පහළ යාමක් වාර්තා කරමින් ඩොලර් 81.35ක් ලෙස අද සටහන් ව තිබෙනවා. මේ වසරේ ජනවාරි මාසයෙන් පසු වාර්තා වන පහළම මිල ද මෙය බවයි විදෙස් මාධ්‍ය වාර්තා කරන්නේ. ලොව විශාලතම ඉන්ධන ඉල්ලුම්කරු වන චීනය තුළ මතුව ඇති අර්බුදකාරී තත්වය හේතුවෙන් ඉල්ලුම පහළ යනු ඇති බවට පළ වන වාර්තා හේතුවෙන් මෙම මිල පහත වැටීම සිදුව ඇති බවයි විශ්ලේෂකයින් පවසන්නේ.     ", "URL": "https://www.itnnews.lk/2023/10/05/448051/", "Category": "Breaking News,දේශීය පුවත්", "Parent URL": null}