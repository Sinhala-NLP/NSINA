{"Source": "ITN news", "Timestamp": "අගෝස්තු 10, 2023 13:24", "Headline": "ජෝ බයිඩ්න්ට තර්ජනය කළ පුද්ගලයෙකු වෙඩි තබා ඝාතනය කෙරේ", "News Content": "ඇමෙරිකා ජනපති ජෝ බයිඩ්න්ට තර්ජනය කළ පුද්ගලයෙකු එෆ් බී අයි මෙහෙයුමකින් වෙඩි තබා ඝාතනය කර තිබෙනවා. ෆේස්බුක් ඇතුළු සමාජ මාධ්‍ය ඔස්සේ ජනාධිපතිවරයාට හා තවත් නිලධාරීන් කිහිපදෙනෙකු ඝාතනය කරන බවට දැක්වෙන අදහස් ප්‍රකාශ කිරීම හේතුවෙනුයි ඔහු අත්අඩංගුවට ගෙන ඝාතනය කර ඇත්තේ. අදාළ පුද්ගලයා ක්‍රේග් රොබර්ට්සන් නැමැති අයෙකු වන අතර ඔහු ඌටා ප්‍රදේශයේ පදිංචිකරුවෙක්. ඇමෙරිකා ජනාධිපති ජෝ බයිඩ්න් ද එම ප්‍රදේශයට පැමිණෙන බව දැනගත් ඔහු සමාජ මාධ්‍ය ඔස්සේ තර්ජනය කිරීම සිදුකර තිබෙනවා. මේ පිළිබඳ පරීක්ෂණ පවත්වා ඔහු ඝාතනය කළ බවයි ඇමෙරිකා ආරක්ෂක අංශ පවසන්නේ.                 ", "URL": "https://www.itnnews.lk/2023/10/05/507058/", "Category": "Breaking News,ජාත්‍යන්තර පුවත්", "Parent URL": null}