{"Source": "ITN news", "Timestamp": "ஏப்ரல் 6, 2022 14:34", "Headline": "கொழும்பு துறைமுகத்திற்கு வருகை தந்துள்ள கப்பலிலிருந்து டீசலை இறக்கும் பணிகள் ஆரம்பம்..", "News Content": "கொழும்பு துறைமுகத்திற்கு வருகை தந்துள்ள கப்பலிலிருந்து டீசலை இறக்கும் பணிகள் தற்போது ஆரம்பமாகியுள்ளது. டீசல் தொகை சந்தைக்கு விநியோகிக்கப்பட்டதன் பின்னர் தட்டுப்பாடு நீங்குமென அதிகாரிகள் தெரிவிக்கின்றனர். நேற்றைய தினம் 40 ஆயிரம் மெட்ரிக் தொன் டீசலுடன் நாட்டுக்கு வருகை தந்த கப்பலிலிருந்து எரிபொருளை இறக்கும் பணி தற்போது இடம்பெற்று வருவதாக இலங்கை பெற்றோலிய கூட்டுத்தாபனம் தெரிவிக்கின்றத. அதேபோல் மேலும் 40 ஆயிரம் மெட்ரின் தொன் டீசலுடன் 8 ஆம் திகதி மற்றுமொரு கப்பலும் நாட்டுக்கு வருகை தரவுள்ளதாக கூட்டுத்தாபனம் தெரிவிக்கின்றது. எவ்வாறெனினும் இரவு பகலாக எரிபொருள் நிரப்பு நிலையங்களுக்கு அருகில் மக்கள் தொடர்ந்தும் வரிசையில் நிற்பதை காணக்கூடியதாகவுள்ளது. டீசல் நுகர்வு பாரியளவில் அதிகரித்துள்ளமையே இவ்வாறு நீண்ட வரிசைக்கு காரணம் என இலங்கை பெற்றோலிய கூட்டுத்தாபன தலைவர் தெரிவிக்கின்றார். பெற்றோல் தொடர்பில் இவ்வாறான எவ்வித பிரச்சினையும் இல்லையென அவர் தெரிவித்தார். ", "URL": "https://www.itnnews.lk/2023/10/05/405818/", "Category": "Breaking News,அண்மைய செய்திகள்", "Parent URL": null}