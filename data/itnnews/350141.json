{"Source": "ITN news", "Timestamp": "ජූලි 18, 2021 13:34", "Headline": "වන අලි පහරදීමකින් දෙදෙනෙකු මිය යයි", "News Content": "වන අලි පහරදීමකින් පුද්ගලයින් දෙදෙනෙකු මියගොස් තිබෙනවා. කහටගස්දිගිලිය, කොක්මඩුව ගම්මානයේ පුද්ගලයින් දෙදෙනෙකුයි වන අලි පහරදීමෙන් මියගොස් ඇත්තේ. මෙම පුද්ගලයින් දෙදෙනා ඊයේ රාත්‍රියේ තම කුඹුරුවල පැල් රැකීමට ගොස් තිබෙනවා. අද උදෑසන පහට පමණ වන අලියෙකු සිය කුඹුරුවලට පැමිණි අවස්ථාවේ එම අලියා පන්නා දැමීමට උත්සාහ කිරීමේදී මෙම පහරදීම සිදුව තිබෙනවා. පුද්ගලයින් දෙදෙනාම එම ස්ථානයේදීම මියගොස් ඇති බවයි පොලීසිය පවසන්නේ. මෙසේ මියගොස් ඇත්තේ කොක්මඩුව ප්‍රදේශයේ පදිංචි හැටදෙහැවිරිදි සහ 59 හැවිරිදි වියෙහි පසුවූ දෙදෙනෙක්.       ", "URL": "https://www.itnnews.lk/2023/10/05/350141/", "Category": "දේශීය පුවත්", "Parent URL": null}