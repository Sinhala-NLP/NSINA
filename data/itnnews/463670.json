{"Source": "ITN news", "Timestamp": "පෙබරවාරි 27, 2023 11:46", "Headline": "මැතිවරණයට සම්බන්ධ සමඟියේ පෙත්සම කැඳවීමට දින නියම වෙයි", "News Content": "ඡන්දයට මුදල් නොදීමෙන් මූලික අයිතීන් උල්ලංඝනය කළ බවට සමගි ජනබලවේගයේ මහලේකම් රංජිත් මද්දුම බණ්ඩාර මහතා ගොනුකළ පෙත්සම ලබන තුන්වනදා කැඳවන ලෙස ශ්‍රේෂ්ඨාධිකරණය නියම කළා. මැතිවරණ කොමිසම වෙත මුදල් ප්‍රතිපාදන මුදා නොහැරීම තුළින් මුදල් අමාත්‍යාංශයේ ලේකම් ඇතුළු වගඋත්තරකරුවන් ජනතාවගේ මූලික අයිතීන් උල්ලංඝනය කර ඇතැයි තීන්දු කරන ලෙස පෙත්සමෙන් ඉල්ලා තිබෙනවා. මාර්තු 9 වනදාට පෙර පෙත්සම කැඳවන ලෙසයි පෙත්සම්කාර පාර්ශ්වයේ නීතීඥවරුන් ඉල්ලා සිටියේ. ඒ අනුවයි පෙත්සම කැඳවීම ලබන 3 වනදාට නියම කෙරුණේ. ", "URL": "https://www.itnnews.lk/2023/10/05/463670/", "Category": "දේශීය පුවත්", "Parent URL": null}