{"Source": "ITN news", "Timestamp": "නොවැම්බර් 8, 2021 17:16", "Headline": "අධික වර්ෂාව හේතුවෙන් තමිල්නාඩු ප්‍රාන්තයට දැඩි බලපෑම්", "News Content": "ඉන්දියාවේ තමිල්නාඩු ප්‍රාන්තයට බලපා ඇති අධික වර්ෂාවෙන් ප්‍රාන්ත ජන ජීවිතය සම්පූර්ණයෙන්ම අඩාල වී ඇති බව විදෙස් මාධ්‍ය සඳහන් කරනවා. තමිල්නාඩු ප්‍රාන්තයේ චෙන්නායි, තිරුවල්ලූර්,චෙන්ගල්පත්තු හා කාංචිපූරම් යන නගරවල පාසල් වසා දැමීමටයි බලධාරීන් පියවර ගෙන ඇත්තේ. අයහපත් කාලගුණයෙන් අවතැන් භාවයට පත් වූ පිරිස් සහන කඳවුරු වෙතට යොමු කර ඇති බව සඳහන්. චෙන්නායි නගරයේ ගමනාගමනය සම්පූර්ණයෙන්ම ඇණහිට තිබෙනවා. පහත්බිම් සම්පූර්ණයෙන්ම යටව ඇති අතර ඉදිරි දින කිහිපය තුළදී ද අධික වැසි බලාපොරොත්තු වන බවයි ඉන්දීය කාලගුණ අංශ සඳහන් කරන්නේ.       ", "URL": "https://www.itnnews.lk/2023/10/05/374739/", "Category": "ජාත්‍යන්තර පුවත්", "Parent URL": null}