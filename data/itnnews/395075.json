{"Source": "ITN news", "Timestamp": "பிப்ரவரி 15, 2022 12:12", "Headline": "வனிந்து ஹசரங்கவுக்கு கொவிட் தொற்று..", "News Content": "இலங்கை அணியின் சுழல் பந்து வீச்சாளர் வனிந்து ஹசரங்கவுக்கு கொவிட் – 19 வைரஸ் தொற்று உறுதி செய்யப்பட்டுள்ளது. அவுஸ்திரேலியாவுக்கு விஜயம் மேற்கொண்டுள்ள இலங்கை குழாமில் வனிந்து ஹசரங்க இடம்பெற்றுள்ள நிலையில் இன்றையதினம் நடைபெறவுள்ள மூன்றாவது 20 – டுவண்டி போட்டியில் வனிந்து ஹசரங்க பங்கேற்க மாட்டார் என அறிவிக்கப்பட்டுள்ளது. ஏற்கனவே வேகப்பந்து வீச்சாளர் பினுர பெர்ணாண்டோவுக்கு கொவிட் – 19 தொற்று உறுதி செய்யப்பட்டுள்ள நிலையில், அவர் தனிமைப்படுத்தப்பட்டுள்ளார். கொவிட் தொற்றிலிருந்து மீண்டுள்ள குசல் மெண்டீஸ் இன்றையதினம் விளையாடும் 11 வீரர்களில் உள்வாங்கப்படுவார் என எதிர்பார்க்கப்படுகிறது. வனிந்து ஹசரங்கவுக்கு பதிலாக சுழல்பந்து வீச்சாளர் ஜெப்ரி வென்டர்சே இணைக்கப்படலாம் எனவும் ஸ்ரீலங்கா கிரிக்கெட் தகவல்கள் தெரிவிக்கின்றன. 5 போட்டிகளை கொண்ட டி – டுவண்டி தொடரின் முதல் 2 போட்டிகளையும் அவுஸ்திரேலியா அணி வெற்றியீட்டியுள்ள நிலையில், இன்றைய மூன்றாவது போட்டி இலங்கை அணிக்கு முக்கிய போட்டியாக அமைந்துள்ளமை குறிப்பிடத்தக்கது. ", "URL": "https://www.itnnews.lk/2023/10/05/395075/", "Category": "Breaking News,கிரிக்கெட்,தேசிய செய்திகள்,விளையாட்டு", "Parent URL": null}