{"Source": "ITN news", "Timestamp": "පෙබරවාරි 22, 2022 09:30", "Headline": "ගතවූ පැය 24 ට වැඩිම කොරෝනා ආසාදිතයින් හා මරණ සංඛ්‍යාව රුසියාවෙන්", "News Content": "ගතවූ පැය 24 ට ලොවපුරා රටවල් 224 කින් කොරෝනා ආසාදිතයින් දොළොස් ලක්ෂ පනස් දහසකට ආසන්න සංඛ්‍යාවක් හමුව තිබෙනවා. සිදුව ඇති මරණ සංඛ්‍යාව හයදහස් එකසිය හැත්තෑ තුනක්. ඊයේ දිනයේ දී වැඩිම වයිරස ආසාදිතයින් හා මරණ සංඛ්‍යාවක් සිදුව ඇත්තේ රුසියාවෙන්. එරටින් ඊයේ දිනයේ දී ආසාදිතයින් එක්ලක්ෂ පනස් දෙදහස් තුන්සිය තිස්හත් දෙනෙකු හමුව ඇති අතර සිදුව ඇති මරණ සංඛ්‍යාව 735 ක්. එමෙන්ම ජර්මනියෙන් එක්ලක්ෂ එකොළොස් දහසක්, තුර්කියෙන් අසූපන් දහසක් හා බ්‍රසීලයෙන් හතලිස් දෙදහසක් ලෙස වයිරස ආසාදිතයින් හමුව තිබෙනවා. ඒ සමගම ලොව සමස්ත වයිරස ආසාදිතයින් සංඛ්‍යාව හතලිස් දෙකෝටි හැටහතර ලක්ෂයකට ආසන්න වනවා. සිදුව ඇති මරණ සංඛ්‍යාව පනස් නව ලක්ෂ නවදහස් එකසිය අසූහතරක්.     ", "URL": "https://www.itnnews.lk/2023/10/05/396702/", "Category": "ජාත්‍යන්තර පුවත්", "Parent URL": null}