{"Source": "ITN news", "Timestamp": "ஜனவரி 4, 2022 12:55", "Headline": "டெங்கு நோயாளர்களின் எண்ணிக்கை கடந்த மாதத்தில் அதிகரிப்பு ..", "News Content": "டெங்கு நோயாளர்களின் எண்ணிக்கை கடந்த மாதத்தில் அதிகரித்திருந்த நிலையில் டெங்கு ஒழிப்பு நடவடிக்கைகள் தற்போது தீவிரப்படுத்தப்பட்டுள்ளன. நாட்டின் 15 மாவட்டங்களில் டெங்கு அவதானம் காணப்படுவதாகவும், அதனையடுத்து குறித்த பகுதிகளில் புகை விசிறும் நடவடிக்கைகள் முன்னெடுக்கப்படவுள்ளதாக தேசிய டெங்கு ஒழிப்பு பிரிவினர் தெரிவித்துள்ளனர். இன்றைய தினம் முதல் எதிர்வரும் 10ம் திகதி வரை 81 சுகாதார வைத்திய அதிகாரி பிரிவுகளில் புகை விசிறும் நடவடிக்கைகள் முன்னெடுக்கப்படவுள்ளது. கடந்த வருடத்தில் 19 ஆயிரத்து 87 டெங்கு நோயாளர்கள் இனங்காணப்பட்டுள்ளதோடு, 27 மரணங்கள் சம்பவித்துள்ளன. அதிகளவான தொற்றாளர்களாக 5 ஆயிரத்து 515 பேர் கொழும்பு மாவட்டத்தில் பதிவாகியுள்ளனர். ", "URL": "https://www.itnnews.lk/2023/10/05/386576/", "Category": "Breaking News,அண்மைய செய்திகள்,தேசிய செய்திகள்", "Parent URL": null}