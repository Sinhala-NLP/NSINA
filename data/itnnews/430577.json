{"Source": "ITN news", "Timestamp": "අගෝස්තු 23, 2022 08:57", "Headline": "අපරාධ හා වංචනික ක්‍රියා රැසකට සම්බන්ධ ‘හාල් සමීර’ අත්අඩංගුවට", "News Content": "අපරාධ හා වංචනික ක්‍රියා රැසකට සම්බන්ධ හාල් සමීර නොහොත් සමීර සම්පත් ප්‍රනාන්දු නැමැත්තා ගිනි අවි හා උණ්ඩ තොගයක් සමඟ අත්අඩංගුවට ගෙන තිබෙනවා. දිවයින පුරා  සහල් නිෂ්පාදකයින්ගෙන් මහා පරිමාණයෙන් සහල්  ලබාගෙන අගරු චෙක්පත් දී විශාල වශයෙන් වංචා සිදු කර ඇති හාල් සමීර නැමැත්තා අත්අඩංගුවට ගනු ලැබුවේ පොලිස් විශේෂ කාර්ය බලකාය සිදුකල මෙහෙයුමකදීයි. මිනුවන්ගොඩ කෙසෙල්කොටුව පට්ටඩුවන සිදුකල වැටලීමක දී අත්අඩංගුවට ගත් වර්ණකුලසූරිය ක්‍රිස්ටෙබුගේ සමීර සම්පත් ප්‍රනාන්දු හෙවත් හාල් සමීරගෙන් කළ ප්‍රශ්න කිරීමකින් අනතුරුව ඔහු රැදී සිටි නිවස පරීක්ෂා කිරීමේ දී රිවෝල්වර දෙකක් චීනයේ නිෂ්පාදිත බෝර දොලහේ ගිනි අවියක් සොයා ගැනුණා. එම මිලිමීටර් නවය වර්ගයේ ජීව උණ්ඩ 10ක් , බින්දුවයි දශම තුනයි අට වර්ගයේ උණ්ඩ දෙකක්, බෝර දොලහ වර්ගයේ උණ්ඩ 11ක් හා කඩුවක් ද සොයාගත් බවයි පොලිස් විශේෂ බලකාය සදහන් කළේ. සැකකරුට මුදල් වංචා සම්බන්ධයෙන් නඩු 13ක් පවතිනවා. හාල් සමීර වැඩිදුර විමර්ශන සදහා මිනුවන්ගොඩ පොලිස් ස්ථානය වෙත භාර දිමටයි කටයුතු කෙරුණේ.         ", "URL": "https://www.itnnews.lk/2023/10/05/430577/", "Category": "දේශීය පුවත්", "Parent URL": null}