{"Source": "ITN news", "Timestamp": "நவம்பர் 5, 2021 14:05", "Headline": "மாணவர்கள் மத்தியில் கொரோனா தொற்றினால் பாடசாலைகளை நடாத்திச் செல்வதில் அச்சுறுத்தல்..", "News Content": "புள்ளி விபரங்களில் கொரோனா தொற்றாளர்களில் குறைவு காணப்பட்ட போதிலும் அச்சுறுத்தல் அவ்விதத்திலேயே காணப்படுவதாக சுகாதார அமைச்சின் ஊடக பேச்சாளரும் வைத்திய நிபுணருமான டொக்டர் ஹேமந்த ஹேரத் தெரிவித்துள்ளார். கடந்தகாலப்பகுதியில் துரிதமாக தொற்றாளர்கள் குறைவடைந்த போதிலும் தற்போது முன்னரை விட தொற்றாளர்களில் அதிகரிப்பை அவதானிக்க முடிகின்றது. இத்தருணத்தில் மிகவும் பொறுப்புடன் செயல்பட வேண்டும். வார இறுதி நாட்களில் தேவையற்ற பயணங்களை தவிர்த்துக் கொள்ளுங்கள். சுகாதார ஊழியர்களினதும் வைத்தியர்களினதும் புகைப்படங்கள் கிடைத்துள்ளன. முக கவசங்கள் இன்றி புகைப்படங்களுக்கு இவர்கள் தோற்றுகின்றனர். பொழுதுபோக்கு அம்சங்களிலும் ஈடுபடுகின்றனர். சுகாதார துறையினர் என்ற வகையில் நாங்கள் முன்மாதிரியை வழங்க வேண்டும். எல்லா சந்தர்ப்பங்களிலும் முக கவசங்களை அணிந்து சமூக இடைவெளி பேணப்பட வேண்டும். இவற்றை மீறி சகலரும் ஒன்றிணைவதால், சுகாதார சேவையாளர்கள் மாத்திரமன்றி ஏனையோருக்கும் இது பொருந்துகின்றது. இவ்வாறு செயல்பட்டால் எதிர்காலத்தில் மற்றுமொரு சவாலை எதிர்நோக்க வேண்டி வரும் இதனால் சகலரும் பொறுப்புடன் செயல்படுங்கள்.  பிள்ளைகள் மத்தியில் கொரோனா தொற்று அதிகரித்தால் பாடசாலைகளை நடாத்திச் செல்வதில் அச்சுறுத்தல் ஏற்படுமென ரிஜ்வே சிறுவர் வைத்தியசாலையின் சிறுவர் நோய் நிபுணர் டொக்டர் தீபால் பெரேரா தெரிவித்துள்ளார். “எமக்கு கிடைத்த இச்சந்தர்ப்பத்தை பிழையாக பயன்படுத்தி, சுற்றுலாக்களையும் உறவினர்களின் வீடுகளுக்கும் செல்வதனால் மீண்டும் எமது பாடசாலை தொகுதியை மூட வேண்டியேற்படும். இத்தருணத்திலும் கடந்த வாரத்தை விட கூடுதலானோர் கொவிட் தொற்றினால் சிறுவர் வைத்தியசாலையில் அனுமதிக்கப்பட்டுள்ளனர். நாங்கள் கொவிட் வோட் தொகுதியை மூடினாலும் கொவிட் தொற்றாளர்கள் அதிகரித்தால் எமது அன்றாட நடவடிக்கைகளை முன்னெடுத்துச் செல்வதில் சிரமங்கள் ஏற்படும். எமது பிள்ளைகளுக்கு கல்வியை கற்பதில் பாதிப்பும் ஏற்படும். இத்தருணத்தில் பல முயற்சிகளை எடுத்தேனும் எமது பிள்ளைகளை பாடசாலைகளுக்கு அனுப்ப வேண்டும். பாடசாலைகளில் சுகாதார பழக்க வழக்கங்கள் தொடர்ந்தும் பின்பற்றப்படுகின்றன. வளர்ந்த நாடுகளில் எவ்விதத்திலேனும் கல்வி போதிக்கப்படுகின்றது. எமது பிள்ளைகளுக்கு எம்மால் கல்வியை வழங்க முடியாதுவிட்டால் எமது பிள்ளைகள் எப்போதும் பின்னடைவார்கள்.” ", "URL": "https://www.itnnews.lk/2023/10/05/374136/", "Category": "முதன்மை செய்தி", "Parent URL": null}