{"Source": "ITN news", "Timestamp": "අප්‍රේල් 10, 2021 10:04", "Headline": "පළාත් 6කට පස්වරුවේ වැසි", "News Content": "පළාත් 6 කට පස්වරුවේ වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව ප‍්‍රකාශ කළා. ඌව, සබරගමුව, මධ්‍යම, දකුණ, බස්නාහිර සහ උතුරුමැද පළාත්වල ඇතැම් ස්ථානවලට මි.මී. 50 ක පමණ තරමක් තද වැසි ද ඇතිවිය හැක. ගිගුරුම් සහිත වැසි සමග ඇතිවිය හැකි තාවකාලික තද සුළං වලින් සහ අකුණු මඟින් සිදු වන අනතුරු අවම කර ගැනීමට අවශ්‍ය පියවර ගන්නා ලෙස ජනතාවගෙන් කාරුණිකව ඉල්ලා සිටිනු ලැබේ. මේ අතර  අද දිනයේත් ප‍්‍රදේශ කිහිපයකට හිරු මුදුන්ව පවතින බව ද කාර්යයේ නියුතු කාලගුණ විද්‍යාඥ චතුස්කා ප්‍රේමචන්ද්‍ර මහත්මිය සඳහන් කළා. ", "URL": "https://www.itnnews.lk/2023/10/05/330992/", "Category": "Breaking News,කාලගුණ අනාවැකිය,දේශීය පුවත්", "Parent URL": null}