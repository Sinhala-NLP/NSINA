{"Source": "ITN news", "Timestamp": "සැප්තැම්බර් 20, 2021 14:01", "Headline": "සර්පයන්ට පිහිටවන ජා ඇල තරුණයා", "News Content": "සර්පයන් සදහා වෙද හෙදකම් කළ මෙරට රජවරුන් පවා සිටි බවට අපේ ඉතිහාසය සාක්ෂි දරනවා. සර්පයන් කියන්නේ පාරිසරික සමතුලිතතාව රැක ගැනීම සදහා විශාල වශයෙන් උපකාරි වන සත්ත්ව කොට්ඨාශයක්. සර්පයන්ට පිහිටවන ජා ඇල ප්‍ර දේශයේ පදිංචි අපූරු තරුණයෙකු ගැන අපට වාර්තා වුණා. ප්‍රදීප් සංජය අතපත්තු තරුණයා මේ වනවිට නයින්, පොලගුන් ඇතුලු විෂඝෝර සර්පයන් 500 කට වැඩි පිරිසක් මුදවාගෙන ආරක්ෂිත ස්ථානවලට ගෙන ගොස් දැමීමට කටයුතු කර තිබෙනවා. මේ තිත් පොලගුන් දෙදෙනා ද ඔහු රත්දොලුගම ප්‍රදේශයේ දී පසුගියදා ආරක්ෂිතව අල්ලා ගැනීමට සමත් වුණා. එම සර්පයන් ආරක්ෂිත ස්ථානවලට ගෙන ගොස් දැමීමටයි ප්‍රදීප් සංජය කටයුතු කළේ. අතීතයේ දී විෂඝෝර සර්පයා දැක නෑර මෝඩයා වැනි ගැමි කතාවක් පැවතියද මේ ප්‍රදීප් සංජය තරුණයා නම් සිදු කරන්නේ ඊට වඩා බෙහෙවින් ඉහළ පාරිසරික සත්කාරයක්. ඔහු නිසා තවත් සර්පයන් රැසකගේ ජීවිත අනාගතයේ දී ආරක්ෂා වෙයි කියන එක නම් අපට විශ්වාසයි.     ", "URL": "https://www.itnnews.lk/2023/10/05/363847/", "Category": "දේශීය පුවත්", "Parent URL": null}