{"Source": "ITN news", "Timestamp": "ஜனவரி 13, 2023 15:21", "Headline": "வன்முறையை கட்டுப்படுத்த ஊரடங்கு", "News Content": "பெரு நாட்டில் அரசுக்கு எதிராக நடந்த கலவரத்தில் இதுவரை 47 பேர் பலியானதாக வெளிநாட்டு தகவல்கள் தெரிவிக்கின்றன. தென் அமெரிக்க நாடான பெருவில் அதிபராக இருந்த (Pedro Castillo) ஊழல் வழக்கில் கடந்த மாதம் பதவி நீக்கம் செய்யப்பட்டதோடு கைதும் செய்யப்பட்டார். இதைத் தொடர்ந்து மூத்த பெண் அரசியல்வாதியான (Dina Boluarte) அதிபராக பதவியேற்றார். ஆனால், பெட்ரோவின் ஆதரவாளர்கள் அவரை விடுதலை செய்யக் கோரியும் , தற்போதைய அதிபர் டினா பொலுவார்டே தனது பதவியை ராஜினாமா செய்ய வேண்டும் எனக் கூறியும் நாடு முழுவதும் தொடர் போராட்டத்தில் ஈடுபட்டு வருகின்றனர். இதனால் ஏற்பட்ட வன்முறை சம்பவத்தால் 47 பேர் பலியாகி உள்ளனர். இந்நிலையில் வன்முறையை கட்டுப்படுத்த மூன்று நாட்களுக்கு ஊரடங்கு உத்தரவு பிறப்பிக்கப்பட்டுள்ளது. ", "URL": "https://www.itnnews.lk/2023/10/05/455426/", "Category": "சர்வதேச செய்திகள்", "Parent URL": null}