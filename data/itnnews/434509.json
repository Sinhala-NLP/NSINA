{"Source": "ITN news", "Timestamp": "සැප්තැම්බර් 12, 2022 18:12", "Headline": "අඩු ආදායම්ලාභි පවුල්වල දරු දැරියන්ට ශිෂ්‍යත්ව ආධාර බෙදා දීමේ වැඩපිළිවෙලක්", "News Content": "අඩු ආදායම්ලාභි පවුල්වල පවතින දුෂ්කරතාවන් සොයා බලා එම පවුල් නගා සිටුවීමේ වැඩපිළිවෙලක් ලක් වනිතා කාන්තා පෙරමුණ ආරම්භ කර තිබෙනවා. මේ වන විට මෙම වැඩපිළිවෙල දිවයින පුරා ක්‍රියාත්මකයි මෙම වැඩසටහන යටතේ අත්තනගල්ල ප්‍රාදේශීය කොට්ඨාශයේ අඩු ආදායම් පවුල්වල දරු දැරියන්ට ශිෂ්‍යත්ව ආධාර බෙදා දීමේ මූලික වැඩපිළිවෙල එහි සභාපති ශාන්තිනී කෝන්ගහගේ මහත්මිය ගේ ප්‍රධානත්වයෙන් සිදු කෙරුණා. අඩු ආදායම්ලාභී පවුල්වල පවතින දුෂ්කරතාවන්ගෙන් මුදා ගැනීම සදහා අවශ්‍ය සහයෝගය ලබා දීමට ලක්වනිතා පෙරමුණ සූදානම් බවයි මෙහි දී ශාන්තිනී කෝන්ගහගේ මහත්මිය සදහන් කළේ. අත්තනගල්ල එක්සත් ජාතික පක්ෂ සංවිධායක තුෂාරි ප්‍රියංගා මහත්මිය ද මෙම අවස්ථාවට එක්ව සිටියා.     ", "URL": "https://www.itnnews.lk/2023/10/05/434509/", "Category": "දේශීය පුවත්", "Parent URL": null}