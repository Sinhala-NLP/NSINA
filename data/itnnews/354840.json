{"Source": "ITN news", "Timestamp": "අගෝස්තු 6, 2021 11:29", "Headline": "රු. ලක්ෂ 23ක් වටිනා බිඩී කොළ තොගයක් සමඟ තුන්දෙනෙකු අත්අඩංගුවට", "News Content": "නීති විරෝධී ලෙස ප්‍රවාහනය කරමින් තිබූ රුපියල් ලක්ෂ 23 ක් වටිනා බිඩී කොළ තොගයක් සමඟ සැකකරුවන් තුන්දෙනෙකු පොලිස් අත්අඩංගුවට ගෙන තිබෙනවා. පොළොන්නරුව – කොළඹ ප්‍රධාන මාර්ගයේ බැදිවැව ප්‍රදේශයේදී බිඩී කොළ තොගය සමග සැකකරුවන් අත්අඩංගුවට ගනු ලැබුවේ පොළොන්නරුව පොලිස් විශේෂ යතුරු පැදි ඒකකය කළ හදිසි වැටලීමකදීයි. සුඛෝපභෝගි වෑන් රථයකින් ප්‍රවාහනය කරමින් තිබූ මෙම බිඩී කොළ තොගය කිලෝ ග්‍රෑම් 351 ක් වනවා. ඇසුරුම් 23 ක් ලෙස සකසා එය ප්‍රවාහනය කර තිබුනේ කුරුණෑගල කටුපොත ප්‍රදේශයේ සිට අම්පාර මරදමුණි දක්වායි. කලක සිට මෙම බිඩී කොළ ප්‍රවාහනය සිදුකර ඇති බව මූලික පොලිස් පරීක්ෂණවලදී හෙළිවුණා.       ", "URL": "https://www.itnnews.lk/2023/10/05/354840/", "Category": "Breaking News,දේශීය පුවත්", "Parent URL": null}