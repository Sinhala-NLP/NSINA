{"Source": "ITN news", "Timestamp": "ජනවාරි 9, 2022 12:11", "Headline": "හෙට සිට සෑම දරුවෙකුකටම පාසල් දොරටු විවෘතයි", "News Content": "අදියර කීපයක් යටතේ ආරම්භ කෙරුණු පාසල් හෙට සිට සුපුරුදු පරිදි පවත්වාගෙන යාමට අධ්‍යාපන අමාත්‍යාංශය තීරණය කර තිබෙනවා. ඒ අනුව දරුවන් පාසල් වෙත යොමුකරන ලෙසයි අමාත්‍යාංශය දෙමව්පියන්ගෙන් ඉල්ලා සිටින්නේ. සියලුම සෞඛ්‍යාරක්ෂිත ක්‍රම වේද අනුගමනය කරමින් පාසල් කටයුතු පවත්වාගෙන යා යුතුයි. ඒ සදහා අවශ්‍ය උපදෙස් විදුහල්පතිවරුන්ට යොමුකර ඇති බව අධ්‍යාපන අමාත්‍යාංශය සදහන් කරනවා. පාසල්වල ආපනශාලා විවෘත කර නැති බැවින් දරුවන් සදහා අවශ්‍ය සියලු ආහාර නිවෙස් වලින් රැගෙන එන ලෙසයි දැනුවත් කෙරෙන්නේ. කොරෝනා ව්‍යසනය හේතුවෙන් කල්දැමුණු විභාග දින නියම කළ පරිදි පැවැත්වීමට කටයුතු යොදා තිබෙනවා.                 ", "URL": "https://www.itnnews.lk/2023/10/05/387653/", "Category": "Breaking News,දේශීය පුවත්", "Parent URL": null}