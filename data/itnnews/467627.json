{"Source": "ITN news", "Timestamp": "மார்ச் 13, 2023 10:45", "Headline": "அரச மருத்துவ அதிகாரிகளின் தொழிற்சங்க நடவடிக்கை", "News Content": "அரசாங்கத்தின் புதிய வரிக் கொள்கை, வட்டி விகித அதிகரிப்பு, மின் கட்டண அதிகரிப்பு, அரசாங்க ஊழியர்களின் பிரச்சினைகள் போன்ற பல பிரச்சினைகளுக்கு எதிரான தொழிற்சங்க நடவடிக்கையை இந்த வாரத்தில் மேலும் தீவிரப்படுத்துவதற்கு பல தொழிற்சங்கங்கள் தீர்மானித்திருந்தது. அதன்படி மேற்கு, மத்திய, தெற்கு மற்றும் கிழக்கு மாகாணங்களில் அரச வைத்திய அதிகாரிகள் சங்கத்தின் உறுப்பினர்கள் இன்று பணிப்புறக்கணிப்பில் ஈடுபடவுள்ளனர். இதேவேளை, ஏனைய பல மாகாணங்களின் உறுப்பினர்கள் நாளை வேலைநிறுத்தப் போராட்டத்தில் ஈடுபடவுள்ளனர். வேலைநிறுத்தம் இருந்தபோதிலும், அவசர சேவைகள் பாதிக்கப்படாது என அரச வைத்திய அதிகாரிகள் சங்கம் மேலும் தெரிவித்துள்ளது. மகப்பேறு மற்றும் சிறுவர் மருத்துவமனைகள், தேசிய புற்றுநோய் நிறுவனம், சிறுநீரக சிகிச்சை பிரிவுகள், தேசிய மனநல நிறுவனம் மற்றும் இராணுவ மருத்துவமனைகள் ஆகியவற்றில் வேலைநிறுத்தம் பாதிக்கப்படாது என அரச வைத்திய அதிகாரிகள் சங்கத்தின் செயலாளர் வைத்தியர் ஹரித அலுத்கே குறிப்பிட்டுள்ளார். தமது கோரிக்கைகளுக்கு சாதகமான பதில் கிடைக்காவிட்டால், புதன்கிழமை முதல் தொடர்ச்சியான வேலைநிறுத்தப் போராட்டத்தில் ஈடுபடவுள்ளதாகவும் அவர் தெரிவித்துள்ளார். ", "URL": "https://www.itnnews.lk/2023/10/05/467627/", "Category": "Breaking News,தேசிய செய்திகள்", "Parent URL": null}