{"Source": "ITN news", "Timestamp": "ඔක්තෝබර් 2, 2023 14:49", "Headline": "ගෝල්ඩන් වීක් නිවාඩුවට පෙම් බඳින චීන ජාතිකයෝ", "News Content": "මන්දගාමී ආර්ථික වර්ධනය, ඉහළ තරුණ විරැකියාව හා දේපල වෙළෙඳාම් ක්ෂේත්‍රයේ අර්බුද තිබුණද වාර්ෂික “ගෝල්ඩන් වීක්” නිවාඩුව සඳහා චීන ජාතිකයන් තුළ දැඩි උනන්දුවක් ඇතිව තිබෙනවා . චීනයේ වාර්තා වලට අනුව සිකුරාදා ආරම්භ වූ දින 10 ක විවේකය තුළ මිලියන 21 කට වැඩි පිරිසක් විවිධ නගර වෙත පියාසර කරනු ඇති. මේ හේතුවෙන් දිනකට අභ්‍යන්තර ගුවන් ගමන් 14,000 ක් පමණ සිදු වනු ඇතැයි අපේක්ෂා කෙරෙනවා. චීන ජාතික දුම්රිය සේවය පැවසුවේ,වැඩිවන ඉල්ලුම සපුරාලීම සඳහා නිවාඩු කාලය තුළ සෑම දිනකම දුම්රිය 12,000ක් ධාවනය කිරීමට සැලසුම් කර ඇති බවයි. දේශීය සංචාරක වෙන් කිරීම් / ගුවන් සහ දුම්රිය ප්‍රවේශපත්/ හෝටල් වෙන් කිරීම් පසුගිය වසරේ මෙම කාලපරිච්ඡේදයට සාපේක්ෂව හතර ගුණයකින් වැඩි වීමක්. දැනට ආසියානු ක්‍රීඩා උළෙලට සත්කාරකත්වය සපයන බීජිං, ෂැංහයි, චෙන්ග්ඩු සහ හැංෂු ඇතුළු නගර දේශීය සංචරකයන්ගේ ගමනාන්ත වී තිබෙනවා. ", "URL": "https://www.itnnews.lk/2023/10/05/520080/", "Category": "ජාත්‍යන්තර පුවත්", "Parent URL": null}