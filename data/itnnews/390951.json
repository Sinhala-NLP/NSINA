{"Source": "ITN news", "Timestamp": "ජනවාරි 24, 2022 13:36", "Headline": "විශ්වවිද්‍යාල ප්‍රවේශය ලබා ගැනීමට නොහැකි වූ සිසුන් වෙනුවෙන් විශේෂ වැඩසටහනක්", "News Content": "2018, 2019 සහ 2020 වසරවලදී උසස් අධ්‍යාපනය සදහා රාජ්‍ය විශ්වවිද්‍යාල ප්‍රවේශය ලබා ගැනීමට නොහැකි වූ සිසුන් වෙනුවෙන් විශේෂ වැඩසටහනක් ක්‍රියාත්මක කෙරෙනවා. රජයේ පොලී රහිත ණය යෝජනා ක්‍රමයට ඇතුළත්වී පිළිගත් පෞද්ගලික විශ්වවිද්‍යාල උපාධි පාඨමාලා හැදෑරීමේ අවස්ථාව මෙමගින් සිසුන්ට හිමිවනවා. ස්කිල්ස් හයි එඩියුකේෂන් එක්ෂිබිෂන් ඇට් කළුතර 2022 ලෙස මෙම වැඩසටහන නම්කර තිබෙනවා. කළුතර දිස්ත්‍රික්කයේ සියලුම ප්‍රාදේශීය ලේකම් කාර්යාල ආවරණය කරමින් ලබන 28 වනදා මෙම එක්දින වැඩසටහන ක්‍රියාත්මකයි. පෙරවරු 9.30 සිට පස්වරු 4.30 දක්වා කළුතර දිස්ත්‍රික් ලේකම් කාර්යාලයට පැමිණ ඒ සදහා ලියාපදිංචි වියහැකි බව රජයේ ප්‍රවෘත්ති දෙපාර්තමේන්තුව නිවේදනය කරනවා.       ", "URL": "https://www.itnnews.lk/2023/10/05/390951/", "Category": "දේශීය පුවත්", "Parent URL": null}