{"Source": "ITN news", "Timestamp": "ஆகஸ்ட் 17, 2022 12:19", "Headline": "245 மில்லியன் ரூபா பெறுமதியான கொக்கெய்ன் போதைப்பொருளுடன் வெளிநாட்டவரொருவர் கைது..", "News Content": "245 மில்லியன் ரூபாபெறுமதியான கொக்கெய்ன் போதைப்பொருளுடன் வெளிநாட்டவரொருவர் கட்டுநாயக்க விமான நிலைய சுங்க அதிகாரிகளால் கைதுசெய்யப்பட்டுள்ளார். கொலம்பியாவிலிருந்து QR-662 ரக விமானத்தில் வருகைத்தந்த நிலையில், சுங்கத்திணைக்களத்தின் போதைப்பொருள் தடுப்பு பிரிவினர் முன்னெடுத்த விசாரணையின் போது சுமார் 5 கிலோ கிராம் கொக்கெய்ன் போதைப்பொருளை சந்தேக நபர் எடுத்துவந்துள்ளமை கண்டறியப்பட்டுள்ளது. கைதுசெய்யப்பட்ட குறித்த நபர் மேலதிக விசாரணைகளுக்காக பொலிஸ் திணைக்களத்தின் போதைப்பொருள் ஒழிப்பு பிரிவினரிடம் ஒப்படைக்கப்பட்டுள்ளதாகவும் விமான நிலைய சுங்கப்பிரிவினர் தெரிவித்துள்ளனர். ", "URL": "https://www.itnnews.lk/2023/10/05/429459/", "Category": "Breaking News,அண்மைய செய்திகள்,தேசிய செய்திகள்", "Parent URL": null}