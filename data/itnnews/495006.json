{"Source": "ITN news", "Timestamp": "ජූනි 26, 2023 13:37", "Headline": "අස්වැසුම නෑ කියා ප්‍රදේශ කිහිපයක් උණුසුම් වෙයි", "News Content": "“අස්වැසුම” සහන වැඩපිළිවෙල යටතේ තමන්ට ප්‍රතිලාභ නොලැබුණු බව පවසා ප්‍රදේශ කිහිපයක ජනතාව විරෝධතා දක්වා තිබෙනවා. එම සහන වැඩපිළිවෙලට අයත් නාම ලේඛනයේ තම නම නොමැතිනම් ඒ සඳහා අභියාචනා ගොනු කරන ලෙසට රජය දැනුම් දී තිබෙනවා. එසේ තිබියදීත් ඔවුන් මෙලෙස විරෝධතාවයේ නිරත වුණා මිල මුදල් ඇති පවුල්වලට ද මෙම සහන ලැබී ඇති නමුත් දුප්පත් ජනතාවට එය නිසි පරිදි ලැබී නොමැති බවයි විරෝධතා දක්වා සිටි පිරිස් ප්‍රකාශ කර සිටින්නේ. අස්වැසුම ව්‍යාපෘතියට අදාළව ඉදිරිපත්වන අභියාචනා සහ විරෝධතා සියල්ල පිළිබඳ සොයාබලන බව රජය අවධාරණය කරනවා. අභියාචනා සහ විරෝධතා ඉදිරිපත් කිරීම සදහා ලබාදුන් කාලය ද ලබන ජූලි 10 වනදා දක්වා දීර්ඝ කෙරුණා. අස්වැසුම සහනාධාර වැඩසටහන සදහා සුබසාධක මණ්ඩලය සහ රජයේ ආයතන මගින් සිදුකරන සමීක්ෂණයක් තුළින් සහනාධාර ලැබිය යුතු පවුල් හඳුනා ගැණුනා. ", "URL": "https://www.itnnews.lk/2023/10/05/495006/", "Category": "දේශීය පුවත්", "Parent URL": null}