{"Source": "ITN news", "Timestamp": "මැයි 11, 2023 17:17", "Headline": "කම්කරු නීති සංශෝධනය ශ්‍රී ලංකා නීතිඥ සංගමයේ පූර්ණ සහාය", "News Content": "කම්කරු නීති සංශෝධනය ශ්‍රී ලංකා නීතිඥ සංගමයේ පූර්ණ සහාය පළ වී තිබෙනවා. රටේ අනාගතය වෙනුවෙන් සරළ ශක්තිමත් යාවත්කාලීන වු කම්කරු නීති පද්ධතියක් ගෙන ඒම සදහා ලබා දීමට එකඟත්වය පළ කරන බවයි ශ්‍රී ලංකා නීතිඥ සංගමයේ කම්කරු නීති සම්බන්ධ උපදේශක නීතිඥ කණිෂ්ක වීරසිංහ මහතා පවසන්නේ. කම්කරු නීති වෙනස් කිරීම සම්බන්ධයෙන් කම්කරු අමාත්‍යාංශය ආරම්භ කර ඇති මහජන අදහස් ලබා ගැනීමේ සැසිවාරයට එක්වෙමිනුයි වීරසිංහ මහතා මේ බව ප්‍රකාශ කළේ. ඒ අනුව ඒකාබද්ධ කම්කරු නීති පද්ධතියක් සකස් කිරීම සදහා අවශ්‍ය පූර්ණ නීතිමය සහාය ශ්‍රී ලංකා නීතිඥ සංගමය මගින් ලබාදීමට කටයුතු කරනු ඇති. කම්කරු නීතිය කඩිනමින් වෙනස් විය යුතුය. එය රටේ සංවර්ධනයට හා ආර්ථිකයට සෘජුවම බලපාන බවයි වීරසිංහ පෙන්වා දෙන්නේ. මෙම අවස්ථාවට එක්වු අමාත්‍ය මනූෂ නානායක්කාර මහතා සදහන් කලේ ශ්‍රමිකයාගේ අනාගත සුබ සිද්ධිය හා ආරක්ෂාව වෙනුවෙන් නූතන අනාගතවාදී ශ්‍රමිකයෙකු බිහි කිරීමට අවශය සියලු නීති හා අණ පනත් හදුන්වාදීමට සුදානම් බවයි. ", "URL": "https://www.itnnews.lk/2023/10/05/482440/", "Category": "දේශීය පුවත්", "Parent URL": null}