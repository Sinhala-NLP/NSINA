{"Source": "ITN news", "Timestamp": "ඔක්තෝබර් 28, 2022 22:05", "Headline": "තායිවානය සිය පැන්ඩාවෙකුට ප්‍රතිකාර කිරීමට චීන වෛද්‍ය විශේෂඥයන්ගේ සහාය ඉල්ලයි", "News Content": "තායිවානය සිය පැන්ඩාවෙකු සඳහා ප්‍රතිකාර කිරීමට චීන වෛද්‍ය විශේෂඥයන්ගේ සහාය ඉල්ලා තිබෙනවා. 2008 වසරේදී තායිවානය සහ චීනය අතර ඇතිවූ සාකච්ඡාවල ප්‍රතිඵලයක් ලෙස ටුවාන් ටුවාන් නමැති මෙම පැන්ඩා පැටවා චීනය තායිවානය වෙත පරිත්‍යාග කළා. මේ වන විට දහ අට හැවිරිදි වියේ පසුවන පැන්ඩා අසනීප තත්ත්වයකින් පෙළෙන බවයි සෞඛ්‍ය බලධාරීන් සඳහන් කළේ. චීනය සහ තායිවානය අතර පසුගියදා මත ගැටුම් ඇතිවුවද චීන වෛද්‍ය විශේෂඥයින්ගේ සහාය ලබාගැනීමට යොමු වීම දෙරට අතර සබඳතා අලුත්කිරීමක් වනු ඇතැයි විශ්ලේෂකයන් පෙන්වා දෙන්නේ. ", "URL": "https://www.itnnews.lk/2023/10/05/443004/", "Category": "ජාත්‍යන්තර පුවත්", "Parent URL": null}