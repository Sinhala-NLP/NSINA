{"Source": "ITN news", "Timestamp": "ජූලි 28, 2023 09:57", "Headline": "සෞඛ්‍ය අමාත්‍යංශ පාලනයේ ඇති කිසිදු රෝහලක විදුලිය විසන්ධි කරන්නෙ නෑ – ලංවිම සහතික වෙයි", "News Content": "සෞඛ්‍ය අමාත්‍යාංශය මගින් පාලනය වන කිසිදු රෝහලක විදුලිය ඉදිරි මාස දෙක, තුන විසන්ධි කිරීමක් සිදු නොකරන බවට විදුලි බල මණ්ඩලය පොරොන්දු වී ඇති බව  සෞඛ්‍ය අමාත්‍යාංශ අතිරේක ලේකම් වෛද්‍ය සමන් රත්නායක මහතා පවසනවා. ජාතික රෝහලේ ඇතුළු රෝහල් කිහිපයක විදුලිබිල නොගෙවීම හේතුවෙන් විදුලිය විසන්ධි කිරීමේ අවධානමක් පවතින බවට ප්‍රවෘත්ති වාර්තා කෙරුණා. ඒ සම්බන්ධයෙන් අදහස් දක්වමින් අතිරේක ලේකම්වරයා පැවසුවේ විදුලි බිල් ගෙවා නොමැති රජයේ රෝහල් කිහිපයක විදුලි බිල ඉදිරි මාස දෙක ඇතුළත ගෙවීමට පියවර ගන්නා බවයි. ඒ අනුව කිසිදු රෝහලක විදුලිය විසන්ධි නොකරන බවට විදුලිබල මණ්ඩලය එකඟතාවකට පැමිණ ඇති බව සමන් රත්නායක මහතා ප්‍රකාශ කළා.   ", "URL": "https://www.itnnews.lk/2023/10/05/503280/", "Category": "Breaking News,දේශීය පුවත්,නවතම පුවත්", "Parent URL": null}