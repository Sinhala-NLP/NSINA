{"Source": "ITN news", "Timestamp": "මැයි 14, 2021 22:15", "Headline": "හුදෙකලා කළ ප්‍රදේශවල ජනතාවට සතොසෙන් රුපියල් 5000ක සහන මල්ලක්", "News Content": "සංචරණ සීමා හමුවේ පීඩාවට පත් ජනතාව වෙනුවෙන් රුපියල් 5,000 වටිනා අත්‍යවශ්‍ය ආහාර ද්‍රව්‍ය ඇතුළත් තවත් සහන මල්ලක් වෙළඳ අමාත්‍යාංශය විසින් හඳුන්වා දී තිබෙනවා. ඒ අනුව ප්‍රාදේශීය ලේකම්වරුන් විසින් එම සහන මලු ලබාදිය යුතු පිරිස් තෝරාගෙන ඇති අතර, රුපියල් 5,000 ක වටිනාකමකින් යුත් අත්‍යවශ්‍ය පාරිභෝජන ද්‍රව්‍ය විස්සක් ඊට ඇතුළත්. දිවයිනේ සියලු දිස්ත්‍රික් සහ ප්‍රාදේශීය ලේකම් කාර්යාල , ග්‍රාම සේවා නිලධාරීන් සහ සමෘද්ධි නිලධාරීන් විසින් මෙම සහන මල්ලේ බෙදාහැරීම සිදු කරන බව වෙළඳ අමාත්‍යාංශය නිකුත් කළ නිවේදනයේ සඳහන් වන්නේ.  ", "URL": "https://www.itnnews.lk/2023/10/05/337056/", "Category": "දේශීය පුවත්", "Parent URL": null}