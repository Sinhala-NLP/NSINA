{"Source": "ITN news", "Timestamp": "මැයි 2, 2023 10:54", "Headline": "ඩුබායි යවන බව පවසා මුදල් වංචා කළ පුද්ගලයෙකු අත්අඩංගුවට", "News Content": "ඩුබායි රටට යවන බවට පොරොන්දු වී පුද්ගලයන් 50කට අධික පිරිසකගෙන් මුදල් වංචා කළ බව කියන පුද්ගලයෙකු අත්අඩංගුවට ගෙන තිබෙනවා. එක් අයෙකුගෙන් රුපියල් ලක්ෂ හතහාමාර බැගින් රුපියල් කෝටි 4කට ආසන්න මුදලක් මොහු වංචා කර ඇති බවයි පොලිසිය පවසන්නේ. මෙම වංචාවට සම්බන්ධ පුද්ගලයන් 4 දෙනෙකුගෙන් යුත් කණ්ඩායමක එක් සැකකරුවෙකුයි මෙලෙස අත්අඩංගුවට ගෙන ඇත්තේ. මහියංගන පොලිසිය මගින් අත්අඩංගුවට ගත සැකකරු එම ප්‍රදේශයේම පදිංචිකරුවෙක්. සැකකරු අත්අඩංගුවට ගෙන අධිකරණයට ඉදිරපත් කරන අවස්ථාවේ ඔහුට එරෙහි විරෝධතාවක් ද පැවැත්වුණා. මොවුන්ගේ වංචාවට හසුවු පිරිසක් එක්ව එය සංවිධාන කර තිබුණා.         ", "URL": "https://www.itnnews.lk/2023/10/05/479911/", "Category": "දේශීය පුවත්", "Parent URL": null}