{"Source": "ITN news", "Timestamp": "පෙබරවාරි 28, 2023 11:48", "Headline": "තිළිණිගේ නඩුවකට දින නියම වෙයි", "News Content": "රුපියල් ලක්ෂ අසූවක් සාවද්‍ය පරිහරණය කළැයි තිළිණි ප්‍රියමාලිට එරෙහිව ගොනුකර ඇති නඩුව විභාගයට ගැනීමට මහාධිකරණය දින නියම කළා. 2013 වසරේදී පුද්ගලයෙකුගෙන් වාහනයක් ලබාගෙන රුපියල් ලක්ෂ 80 ක මුදලක් සාවද්‍ය පරිහරණය කළැයි තිළිණි ප්‍රියමාලි නමැත්තියට චෝදනා එල්ලවී තිබෙනවා. ඒ සම්බන්ධයනේ ගොනුකර ඇති නඩුව විභාගය සදහා ජුනි 5 හා 7 යන දිනවලදී කැදවීමට කොළඹ මහාධිකරණය නියෝග කළා. ඒ එම නඩුව මහාධිකරණ විනිසුරු ආදිත්‍ය පටබැඳිගේ මහතා ඉදිරියේ කැදවූ අවස්ථාවේයි. මුදල් ගෙවා නඩුව සමතයකට පත්කර ගැනීමට හැකියාව පවතින බව ප්‍රියමාලි වෙනුවෙන් පෙනී සිටි නීතීඥයින් සඳහන් කළා. එහෙත් අගතියට පත් පාර්ශ්වයේ නීතීඥවරයා අධිකරණය හමුවේ කියා සිටියේ අද (28) දින මුදල් ගෙවන බව සඳහන් කළද එවැන්නක් සිදු නොවන බැවින් නඩුව විභාගය සඳහා දින නියම කරන ලෙසයි. ඒ අනුවයි මහාධිකරණය මෙම නියෝගය ලබාදුන්නේ. ", "URL": "https://www.itnnews.lk/2023/10/05/463933/", "Category": "දේශීය පුවත්", "Parent URL": null}