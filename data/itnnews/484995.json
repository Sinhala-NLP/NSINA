{"Source": "ITN news", "Timestamp": "මැයි 21, 2023 18:31", "Headline": "ජනතාව අතර ජීවමානව ඇති එකම පක්ෂය ශ්‍රී ලංකා නිදහස් පක්ෂය", "News Content": "ජනතාව අතර ජීවමානව ඇති එකම පක්ෂය ශ්‍රී ලංකා නිදහස් පක්ෂය බව එම පක්ෂයේ හපුතලේ ආසන සංවිධායක හිටපු පාර්ලිමේන්තු මන්ත්‍රි උදිත් ලොකුබණ්ඩාර මහතා පවසනවා. නිදහස් පක්ෂය කඩාවැටෙනු ඇති බවට සමහරුන් ප්‍රකාශ කළ ද එය කිසිසේත් සිදුනොවන බවයි හාලිඇල නගරයේ පැවති උත්සවයක දී ඒ මහතා කියාසිටියේ. මේ අතර ශ්‍රී ලංකා නිදහස් පක්ෂයේ ප්‍රතිසංවිධාන වැඩපිළිවෙළ ක්‍රියාත්මක බවයි පක්ෂ මහ ලේකම් පාර්ලිමේන්තු මන්ත්‍රී දයාසිරි ජයසේකර මහතා ප්‍රකාශ කළේ. කෙසේ වෙතත් පක්ෂයේ අනාගතය පිළිබද පක්ෂ ජ්‍යෙෂ්ඨයින් අවධානය යොමුකළ යුතු බව පාර්ලිමේන්තු මන්ත්‍රී ශාන් විජයලාල් ද සිල්වා මහතා ගාල්ලේ පැවති උත්සවයක දී පෙන්වා දුන්නා.     ", "URL": "https://www.itnnews.lk/2023/10/05/484995/", "Category": "දේශීය පුවත්", "Parent URL": null}