{"Source": "ITN news", "Timestamp": "ජූලි 16, 2021 11:02", "Headline": "පොලිස් නිලධාරීන් ලෙස පෙනී සිටිමින් විවිධ අපරාධ සිදුකළ 4 දෙනෙකු අත්අඩංගුවට", "News Content": "පොලිස් නිලධාරීන් ලෙස පෙනී සිටිමින් විවිධ අපරාධ සිදුකළ පුද්ගලයින් 4 දෙනෙකු අත්අඩංගුවට ගෙන තිබෙනවා. බස්නාහිර පොලිස් බුද්ධි කොට්ඨාසයේ නිලධාරීන් ලෙස පෙනී සිටිමිනුයි මෙම සැකකරුවන් විවිධ අපරාධ සිදුකර තිබෙන්නේ. ඔවුන් අත්අඩංගුවට ‌ෙගන ඇත්තේ මොරගහහේන පොලීසිය මගින්. නීති විරෝධී මත්පැන් නිෂ්පාදනය ආදී කටයුතු සිදුකරන පුද්ගලයින් සොයා ඔවුන්ගේ නිවෙස්වලට ගොස් පොලිස් නිලධාරීන් ලෙස පෙනී සිටිමින් බලහත්කාරයෙන් මුදල් ලබා ගෙන ඇති බව හෙළිව තිබෙනවා. සැකකරුවන් පිළියන්දල,  ගල්කිස්ස, කටුබැද්ද සහ බණ්ඩාරගම යන ප්‍රදේශවල පදිංචිකරුවන් බවයි පොලීසිය පවසන්නේ.     ", "URL": "https://www.itnnews.lk/2023/10/05/349537/", "Category": "දේශීය පුවත්", "Parent URL": null}