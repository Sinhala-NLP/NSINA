{"Source": "ITN news", "Timestamp": "ஜூன் 20, 2022 12:18", "Headline": "பெற்றோல் மற்றும் டீசல் அடங்கிய கப்பல் அடுத்தவாரம் நாட்டிற்கு..", "News Content": "பெற்றோல் மற்றும் டீசல் அடங்கிய இரண்டு கப்பல்கள் எதிர்வரும் ஒரு சில தினங்களில் நாட்டுக்கு வருகைத்தரவுள்ளதாக அமைச்சர் கஞ்சன விஜயசேகர தெரிவித்துள்ளார். நாட்டில் ஏற்பட்டுள்ள எரிபொருள் நெருக்கடி காரணமாக கொழும்பு வலயத்தில் ஐஒசி நிறுவனத்தி;னால் விநியோக பணிகளை முன்னெடுக்க 23 பௌசர்கள் சேவையில் ஈடுபடுத்தப்பட்டுள்ளன. திருகோணமலை முனையம் நேற்றைய தினம் திறக்கப்பட்டுள்ளதாகவும், அதன் ஊடாக எரிபொருள் விநியோக நடவடிக்கைகள் இடம்பெறுவதாக ஐஒசி நிறுவனத்தின் முகாமைத்துவ பணிப்பாளர் மனோஜ் குப்தா தெரிவித்துள்ளார். இந்நிலையில் எதிர்வரும் 23ம் திகதியே நாட்டுக்கு பெற்றோல் அடங்கிய கப்பல் வருகைத்தரவுள்ளது. டீசல் அடங்கிய கப்பல் 24ம் திகதி வருகைத்தருமென அமைச்சர் கஞ்சன தனது டுவிட்டர் பக்கத்தில் பதிவிட்டுள்ளார். இரண்டு எரிபொருள் கப்பல்களிலும் எரிபொருளை கொள்வனவு செய்வதற்காக 90 மில்லியன் டொலர்கள் கடன் பத்திரம் வழங்கப்பட்டுள்ளது. அதன் காரணமாக மக்கள் தேவையற்ற விதத்தில் எரிபொருள் நிரப்பு நிலையங்களில் வரிசைகளில் காத்திருக்க வேண்டாமெனவும் அமைச்சர் குறிப்பிட்டுள்ளார். ", "URL": "https://www.itnnews.lk/2023/10/05/418031/", "Category": "Breaking News,அண்மைய செய்திகள்", "Parent URL": null}