{"Source": "ITN news", "Timestamp": "ஜனவரி 6, 2023 12:51", "Headline": "சேபால அமரசிங்கவை எதிர்வரும் 10ஆம் திகதி வரை விளக்கமறியலில் வைக்குமாறு உத்தரவு", "News Content": "Update : குற்றப் புலனாய்வுப் பிரிவினரால் கைது செய்யப்பட்ட Youtube அலைவரிசையொன்றின் பிரதானியான சேபால அமரசிங்கவை எதிர்வரும் 10ஆம் திகதி வரை விளக்கமறியலில் வைக்குமாறு கொழும்பு நீதவான் நீதிமன்றம் இன்று (06) உத்தரவிட்டுள்ளது. ………………………………………………………………………………………………………………………………………………………………………………………………………………………………………………………. ஸ்ரீதலதா மாளிகை மற்றும் பௌத்த மதத்தை நிந்தித்த சேபால கைது.. ஸ்ரீதலதா மாளிகை மற்றும் பௌத்த மதத்தை நிந்திக்கும் வகையில் கருத்து வெளியிட்ட Youtube அலைவரிசையொன்றின் பிரதானியான சேபால அமரசிங்க கைதுசெய்யப்பட்டுள்ளார். அவர் பௌத்த மதத்தை நிந்திக்கும் வகையில் கருத்து வெளியிட்டதன்மூலம் சட்டரீதியாக குற்றமிழைத்தவரென பொலிஸ்மா அதிபரிடம் முறைப்பாடு செய்யப்பட்டுள்ளது. இதற்கமையவே பெல்லன்வில பகுதியில் வைத்து சேபால அமரசிங்க குற்றப்புலனாய்வு திணைக்கள அதிகாரிகளால் கைதுசெய்யப்பட்டார். சம்பவம் தொடர்பில் மேலதிக விசாரணைகள் முன்னெடுக்கப்பட்டுள்ளன. இதேவேளை குருநாகல் பகுதியில் நிர்மாணிக்கப்படும் போலி தலதா மாளிகை தொடர்பில் உடனடி விசாதரணைகளை ஆரம்பிக்குமாறு ஜனாதிபதி ரணில் விக்கிரமசிங்க , பொலிஸ்மா அதிபருக்கு உத்தரவிட்டுள்ளார். பொத்துஹெர பகுதியில் போலி தலதா மாளிகை நிர்மாணிக்கப்படுவதாக அஸ்கிரி மற்றும் மல்வத்து மகாநாயக்க தேரர்களும், கண்டி ஸ்ரீ தலதா மாளிகையின் தியவடன நிலமேயும் , ஜனாதிபதியிடம் முறையிட்டிருந்தனர். இதற்கமையவே ஜனாதிபதி விசாரணைக்கான உத்தரவை பிறப்பித்திருந்தார். குற்றப்புலனாய்வு திணைக்களத்தின் பிரதி பொலிஸ்மா அதிபரின் கீழ் விசாணைகள் ஆரம்பிக்கப்பட்டுள்ளன. உதவிப்பொலிஸ் அத்தியட்சகரின் வழிகாட்டலில் இரு குழுக்கள் விசாரணைகளை முன்னெடுத்துள்ளதாக பொலிஸ்மா அதிபர் தெரிவித்துள்ளார். அரசியல் யாப்பில் குறிப்பிடப்பட்டதைப்போன்று பௌத்த மதத்தை பாதுகாத்து போஷிப்பது அரசாங்கத்தின் பொறுப்பு என மகாநாயக்க தேரர்களும், கண்டி தலதா மாளிகையின் தியவடன நிலமேயும் குறிப்பிட்டுள்ளனர். ", "URL": "https://www.itnnews.lk/2023/10/05/454150/", "Category": "Breaking News,தேசிய செய்திகள்,முதன்மை செய்தி", "Parent URL": null}