{"Source": "ITN news", "Timestamp": "මාර්තු 10, 2023 14:29", "Headline": "රුසියාවෙන් යුක්රේනයට හයිපර් සොනික් මිසයිල ප්‍රහාරයක් ", "News Content": "රුසියාව යුක්රේනයට හයිපර් සොනික් මිසයිල ප්‍රහාරයක්  එල්ල කර තිබෙනවා. මේ හේතුවෙන් 09 දෙනෙකු මිය ගොස් තවත් විශාල පිරිසක් තුවාල ලබා ඇති බව වාර්තා වනවා. හයිපර් සොනික් මිසයිල ප්‍රහාර එල්ල කිරීම ගුවනේදී ප්‍රහාර යාවා මගින් සිදු කළ හැකි අතර එම මිසයිලවල වේගය පැයට කිලෝමීර් 12350 ඉක්මවනවා. පසුගිය දින කිහිපය පුරාම රුසියාව යුක්රේනයට අධිබලැති ආයුධ යොදාගෙන පහරදීම සිදු කළා. මේ අතර දුලබව භාවිතා වන හයිපර් සොනික් මිසයිල භාවිතයෙන් ඊයේ එල්ල කළ  ප්‍රහාරය ද කැපී පෙනෙනවා. යුක්රේනය පවසන්නේ රුසියාව විසින් එල්ල කළ කෘස් මිසයිල 34 ක් සහ ඉරාන ඩ්‍රෝන යානා 4 ක් සාර්ථකව බිම හෙළූ බවයි. මේ අතර යුද ගැටුම් උගවීම  නිසා යුරෝපයේ විශාලතම න්‍යෂ්ටික විදුලි බලාගාරය වන සපොරිෂි බලාගාරයේ කටයුතු අත්හිටුවූ අතර මේ වන විට එය නැවත ක්‍රියාත්මක කර තිබෙනවා.   ", "URL": "https://www.itnnews.lk/2023/10/05/466932/", "Category": "Breaking News,ජාත්‍යන්තර පුවත්", "Parent URL": null}