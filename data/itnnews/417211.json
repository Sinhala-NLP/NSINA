{"Source": "ITN news", "Timestamp": "ஜூன் 16, 2022 10:07", "Headline": "எரிபொருளுக்காக வரிசையில் நின்ற முச்சக்கர வண்டி சாரதி உயிரிழப்பு..", "News Content": "பல நாட்களாக எரிபொருளுக்காக வரிசையில் நின்ற முச்சக்கர வண்டி சாரதி இன்று (16) காலை உயிரிழந்துள்ளார். முச்சக்கர வண்டி சாரதி பாணந்துறை வெக்கட எரிபொருள் நிரப்பு நிலையத்தில் இருந்து எரிபொருளை பெற்றுக்கொள்வதற்காக இரண்டு மூன்று நாட்களாக வரிசையில் காத்திருந்துள்ளார். பாணந்துறை ஆதார வைத்தியசாலையில் அனுமதிக்கப்பட்ட அவர் சிகிச்சை பலனின்றி உயிரிழந்துள்ளார். உயிரிழந்தவர் பாணந்துறை ஹிரண பிரதேசத்தைச் சேர்ந்த 55 வயதான சுகத் பெர்னாண்டோ என அடையாளம் காணப்பட்டுள்ளார். அவரது மகனும் தனது மோட்டார் சைக்கிளுக்கு எரிபொருளைப் பெறுவதற்காக அதே பெட்ரோல் நிலையத்தில் வரிசையில் காத்திருந்தார். உயிரிழந்தவரின் சடலம் பாணந்துறை ஆதார வைத்தியசாலையில் வைக்கப்பட்டுள்ளதுடன் பாணந்துறை தெற்கு பொலிஸார் விசாரணைகளை மேற்கொண்டு வருகின்றனர். ", "URL": "https://www.itnnews.lk/2023/10/05/417211/", "Category": "Breaking News,அண்மைய செய்திகள்,தேசிய செய்திகள்", "Parent URL": null}