{"Source": "ITN news", "Timestamp": "අගෝස්තු 16, 2023 15:28", "Headline": "ඇමෙරිකා හමුදාවේ ජාතිවාදය ක්‍රියාත්මක බවට උතුරු කොරියාවෙන් චෝදනාවක්", "News Content": "පසුගිය මාසයේ දී ඇමෙරිකා යුද සෙබලෙකු උතුරු කොරියාවට පළාඒමට ඇමෙරිකා හමුදාවේ ක්‍රියාත්මක ජාතිවාදය හේතුවී ඇති බව උතුරු කොරියාව නිවේදනය කරනවා. දකුණු කොරියාවේ සිට උතුරු කොරියාවට පලාගිය ට්‍රැවිස් කිං නමැති කලු ජාතික ඇමෙරිකා සෙබලා මේ බව සදහන් කර තිබෙනවා. ඇමෙරිකා හමුදාව තුළ අමානුෂික හිංසනය හා ජාතිවාදය දැඩිව ක්‍රියාත්මක බවයි එම සෙබලා උතුරු කොරියා බලධාරීන්ට සදහන් කර ඇත්තේ. එම සෙබලා සරණාගතයෙකු ලෙස උතුරු කොරියාවේ රැදී සිටීමට අවසර ඉල්ලා තිබෙනවා. කෙසේ වුවද සෙබලාගේ ප්‍රකාශයන් සම්බන්ධයෙන් තහවුරු කිරීමක් සිදුකළ නොහැකි බවයි පෙන්ටගනය සදහන් කරන්නේ. එම සෙබලාව නිරුපද්‍රිතව ඇමෙරිකාවට රැගෙන ඒම තම ප්‍රමුඛ අරමුණ බවද පෙන්ටගනය නිවේදනය කරනවා.           ", "URL": "https://www.itnnews.lk/2023/10/05/508703/", "Category": "ජාත්‍යන්තර පුවත්", "Parent URL": null}