{"Source": "ITN news", "Timestamp": "මාර්තු 31, 2023 16:41", "Headline": "2030දී පොල් සහ ඒ ආශ්‍රිත නිෂ්පාදන අපනයනයෙන් රුපියල් බිලියනයක ආදායමක් අපේක්ෂා කරනවා – රාජ්‍ය අමාත්‍ය ලොහාන් රත්වත්තේ", "News Content": "2030 දී පොල් සහ ඒ ආශ්‍රිත නිෂ්පාදන අපනයනයෙන් රුපියල් බිලියනයක ආදායමක් අපේක්ෂා කරන බව රාජ්‍ය අමාත්‍ය ලොහාන් රත්වත්තේ මහතා පවසනවා. දැනට එම ආදායම රුපියල්මිලියන 90 ක් බවයි රාජ්‍ය අමාත්‍යවරයා පෙන්වා දෙන්නේ. පොල් වගා කිරීමේ නව ක්‍රමවේද පිළිබදව කෘෂිකර්ම පර්යේෂණ හා නිෂ්පාදන සහකාර නිලධාරීන් දැනුවත් කිරීමේ වැඩසටහනක් අමතමිනුයි ලොහාන් රත්වත්තේ මහතා මේ බව සදහන් කළේ. ඒදඩුවාව ගොවිජන සේවා පුහුණු මධ්‍යස්තානයේදී එය පැවැත්වුණා. පොල් වගා කිරීමේ මණ්ඩලයට වසර 15 ක් පිරීම වෙනුවෙනුයි වැඩසටහන සංවිධාන කර තිබුණේ. පුහුණුව ලැබූ නිලධාරින් වෙත සහතික පත් ප්‍රදානයද සිදු කෙරුණා. පොල් වගා කිරීමේ මණ්ඩලයේ සභාපතිනි මාධවී හේරත් මහත්මියද මෙම අවස්ථාවට එක් වුණා. මෙහිදී තවදුරටත් අදහස් දැක්වූ ලොහාන් රත්වත්තේ මහතා කියා සිටියේ මේ වසරේදී පොල් පැල ලක්ෂ 12 ක් රෝපණය කිරීමට සැලසුම් කර ඇති බවයි.   ", "URL": "https://www.itnnews.lk/2023/10/05/472138/", "Category": "දේශීය පුවත්", "Parent URL": null}