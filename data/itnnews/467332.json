{"Source": "ITN news", "Timestamp": "මාර්තු 12, 2023 10:45", "Headline": "ශ්‍රී ලංකා – චීන ආර්ථික අධ්‍යාපන සහ සංස්කෘතික සංගමය ඇරඹෙයි", "News Content": "ශ්‍රී ලංකා – චීන ආර්ථික , අධ්‍යාපන සහ සංස්කෘතික සංගමය ස්ථාපනය කර තිබෙනවා. බෙයිජිං අගනුවර තානාපති කාර්යාලයේ දී අද (11) එහි සමාරම්භක හමුව පැවැත්වුණු බවයි ඔවුන් සඳහන් කළේ. ජනාධිපති කාර්යාලයේ උපදෙස් හා මගපෙන්වීම මත මෙම සංගමය ක්‍රියාවට නැංවෙනවා. චීනයේ වෙසෙන ශ්‍රී ලාංකික ව්‍යවසායකයන් හා ආයෝජකයන් මෙන්ම වෘත්තිකයන්ගේ නිපුණතා සඳහා මෙය පුළුල් වේදිකාවක් බවයි චීනයේ ශ්‍රී ලංකා තානාපති ආචාර්ය පාලිත කොහොන මහතා ප්‍රකාශ කළේ. දෙරට අතර ආර්ථික, අධ්‍යාපන හා සංස්කෘතික අංශවල සබඳතා පුළුල් කිරීමට මෙම සංගමයෙන් පුළුල් දායකත්වයක් සැපයීමට අපේක්ෂිතයි. සංගමයේ නිලධාරි මණ්ඩලය මෙහිදී පත්කෙරුණු අතර, සභාපතිවරයා ලෙස ප්‍රවීණ ව්‍යවසායක චිරංජය උඩුමුල්ලගේ මහතා තෝරාගනු ලැබුවා. චීනයේ වෙසෙන ශ්‍රී ලාංකික ව්‍යවසායකයන්, වෘත්තිකයන් හා විශ්වවිද්‍යාල සිසුන් ඇතුළු පිරිසක් මේ අවස්ථාවට සහභාගී වූ බවද සඳහන්.     ", "URL": "https://www.itnnews.lk/2023/10/05/467332/", "Category": "දේශීය පුවත්", "Parent URL": null}