{"Source": "ITN news", "Timestamp": "පෙබරවාරි 15, 2022 11:39", "Headline": "ආරච්චිකට්ටුව ප්‍රදේශයේ සිදුවූ රිය අනතුරකින් දෙදෙනෙකු ජීවිතක්ෂයට", "News Content": "හලාවත පුත්තලම මාර්ගයේ ආරච්චිකට්ටුව ප්‍රදේශයේ සිදුවූ රිය අනතුරකින් දෙදෙනෙකු ජීවිතක්ෂයට පත්වුණා. පුත්තලම දෙස සිට පැමිණි වෑන් රථයක් මාර්ගයේ නතර කර තිබූ යතුරුපැදියක ගැටී තිබෙනවා. පසුව එම වෑන් රථය මාර්ගයේ ගමන් කරමින් තිබූ තවත් යතුරුපැදියක ගැටී ඇති බවයි පොලීසිය ප්‍රකාශ කළේ. යතුරුපැදියේ ගමන් කරමින් සිටි දෙදෙනා අනතුරෙන් මියගොස් ඇති අතර ඔවුන් මාර්ග සංවර්ධන අධිකාරියට අනියුක්තව සේවය කළ දෙදෙනෙක්. වෑන් රථයේ රියදුරුට නින්දයාම අනතුරට හේතුව බවටයි පොලීසිය ප්‍රකාශ කළේ. රියදුරු ආරච්චිකට්ටුව පොලීසිය මගින් අත්අඩංගුවට ගත් අතර වෑන් රථය ද පොලිස් භාරයට ගැණුනා. මේ අතර අහුංගල්ල ප්‍රදේශයේ දී ලොරි රථ දෙකක් එකිනෙක ගැටීමෙන් එක් අයෙකු මියගොස් තිබෙනවා. දෙදෙනෙකු බරපතල තුවාල ලැබූ අතර ඔවුන් බලපිටිය මූලික රෝහලේ ප්‍රතිකාර ලබනවා. අනතුරෙන් මියගියේ වයස අවුරුදු 30 ක් පමණ වන අරනායක ප්‍රදේශයේ පදිංචිකරුවෙක්.         ", "URL": "https://www.itnnews.lk/2023/10/05/395131/", "Category": "දේශීය පුවත්", "Parent URL": null}