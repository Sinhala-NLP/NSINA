{"Source": "ITN news", "Timestamp": "මැයි 23, 2021 11:01", "Headline": "ගාසා තීරයේ ගැටුම් හේතුවෙන් පුද්ගලයින් 250කට අධික පිරිසක් ජීවිතක්ෂයට", "News Content": "ගාසා තීරයේ ඇති වූ ගැටුම් හේතුවෙන් මේ වන විට පුද්ගලයින් 250 කට අධික පිරිසක් ජීවිතක්ෂයට පත්ව ඇති බව විදෙස් මාධ්‍ය වාර්තා කරනවා. ප්‍රහාරවලින් තුවාල ලැබූ සංඛ්‍යාව මෙතෙක් නිශ්චිතව ගණනය නොකළ බවයි ඉන් දැක්වෙන්නේ. දින 11 ක් පුරා ගාසා තීරයේ දරුණු ගැටුම් ඇති වුණා. ඊශ්‍රායල ගුවන් හමුදාව විසින් හමාස් සටන්කාමීන්ට ගුවන් ප්‍රහාරය එල්ල කිරීමත් සමඟ තත්ත්වය තවත් දරුණූ අතට හැරුණු බව විදෙස් මාධ්‍ය වාර්තා කරනවා. ගාසා තීරයේ වෙසෙන පිරිස් දැඩි ආතතියටත් බියටත්  පත්ව ඇති බවයි  විදෙස් මාධ්‍ය වාර්තා කරන්නේ. මේ අතර ඇමෙරිකා එක්සත් ජනපද රාජ්‍ය ලේකම් ඇන්තනී බ්ලින්කන් ගාසා තීරයේ සහ ඒ අවට ලබන සතිය තුළ සංචාරයකට එක්වනු ඇති බවට මත පළ වී තිබෙනවා.         ", "URL": "https://www.itnnews.lk/2023/10/05/338666/", "Category": "Breaking News,ජාත්‍යන්තර පුවත්", "Parent URL": null}