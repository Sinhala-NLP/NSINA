{"Source": "ITN news", "Timestamp": "ජූනි 19, 2022 14:24", "Headline": "යුරෝපා කලාපයේ උෂ්ණත්වය ඉහළ යාමත් සමඟ ස්පාඤ්ඤයේ ලැව්ගිනි", "News Content": "යුරෝපා කලාපයේ උෂ්ණත්වය ඉහළ යාමත් සමඟ ස්පාඤ්ඤයේ ලැව්ගිනි හටගෙන තිබෙනවා. මෙවර ගිම්හාන සෘතුව පැමිණීමටත් ප්‍රථම බටහිර යුරෝපයට උෂ්ණ තරංගවලින් දැඩි බලපෑම් එල්ලවී තිබෙනවා. ඒ හේතුවෙන් මේ වනවිට ස්පාඤ්ඤය හා ප්‍රංශයේ උෂ්ණත්වය සෙල්සියස් අංශක 40 ඉක්මවා ගොස් ඇති බවයි වාර්තා වන්නේ. අධික උෂ්ණත්වයෙන් මිදීම සදහා ජනතාව සෙවන ඇති ස්ථාන හා ජල තටාක ආදිය වෙත පැමිණෙන ආකාරය විදෙස් මාධ්‍ය වාර්තා කළා. මේ වනවිට ස්පාඤ්ඤයේ උෂ්ණත්වය සෙල්සියස් අංශක 42 ක මට්ටමේ පවතින අතර එරට ප්‍රදේශ කිහිපයකින්ම ලැව්ගිනි වාර්තා වී තිබෙනවා. හෙක්ටාර විසිදහසකට ආසන්න ප්‍රමාණයක් මේ වනවිටත් ලැව්ගිනි හේතුවෙන් විනාශ වී ඇති බවයි ගිනි නිවන අංශ සදහන් කරන්නේ.             ", "URL": "https://www.itnnews.lk/2023/10/05/417863/", "Category": "ජාත්‍යන්තර පුවත්", "Parent URL": null}