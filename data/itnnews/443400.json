{"Source": "ITN news", "Timestamp": "ඔක්තෝබර් 31, 2022 12:49", "Headline": "ඉන්දියාවේ පාලමක් කඩා වැටී මිය ගිය ගණන 141 දක්වා ඉහළට", "News Content": "ඉන්දියාවේ ගුජරාට් ප්‍රාන්තයේ පාලමක් කඩා වැටීමෙන් මියගිය සංඛ්‍යාව 141 දක්වා ඉහළ ගොස් තිබෙනවා. 177 දෙනෙකුගේ දිවි බේරා ගැනීමට සමත්ව ඇති අතර 19 දෙනෙකු රෝහල් ගතකළ බවයි ගුජරාට් පොලීසිය සදහන් කරන්නේ. පදිකයින්ට පමණක් ගමන් කළ හැකි වසර 150 ක් පමණ පැරණි  එල්ලෙන පාලමක් වන මෙය අලුත්වැඩියා කිරීමෙන් සතියකින් පමණ පසුවයි මෙසේ කඩා වැටීමට ලක්වූයේ. අලුත්වැඩියා කිරීමට මාස 7 ක පමණ කාලයක් ගතවී තිබෙනවා. එහෙත් පාලම භාවිත කිරීම සදහා එහි ප්‍රමිතිය සම්බන්ධයෙන් කිසිදු සහතකියක් ලබාගෙන නොමැති බව ගුජරාට් ප්‍රාන්ත බලධාරීන් සදහන් කරනවා. පාලම  මීටර් 230ක දිගකින් යුතු අතර අනතුරට ලක්වන අවස්ථාවේ එහි 500 කට ආසන්න සංඛ්‍යාවක් සිටි බව ද සදහන්.  හින්දු භක්තිකයින් පාලම මත සිට දීපවාලී උත්සවයේ සැමරුම් සිදුකරමින් සිටියදීයි පාලම කඩා වැටී ඇත්තේ. මේ අතර ජනාධිපති රනිල් වික්‍රමසිංහ මහතා ද මේ සම්බන්ධයෙන් ඉන්දීය රජයටත්, විපතට පත් ජනතාවට සිය බලවත් ශෝකය පළකර තිබෙනවා. ජනාධිපති මාධ්‍ය අංශය ට්විටර් පණිවුඩයක් නිකුත් කරමින් කියා සිටින්නේ අනතුරෙන් තුවාල ලැබූවන්ට ද ජනාධිපතිතුමා ඉක්මන් සුවය ප්‍රාර්ථනා කරන බවයි.       ", "URL": "https://www.itnnews.lk/2023/10/05/443400/", "Category": "දේශීය පුවත්", "Parent URL": null}