{"Source": "ITN news", "Timestamp": "දෙසැම්බර් 13, 2021 12:03", "Headline": "වස විසෙන් තොර වගා කටයුතු සඳහා අත්තනගල්ල ප්‍රාදේශීය සභාවත් එක් ‌වෙයි", "News Content": "වස විසෙන් තොර වගා කටයුතු සදහා අත්තනගල්ල ප්‍රාදේශීය සභාවද එක්ව සිටිනවා. එම ප්‍රාදේශීය සභාව මගින් නිෂ්පාදනය කෙරෙන කාබනික පොහොර යොදාගෙන සිදු කළ ගෝවා වගාවක් පිළිබද තොරතුරු අපට වාර්තා වනවා. අත්තනගල්ල ප්‍රාදේශීය සභා භූමියේ වගා කර ඇති මෙම ගෝවා වගාව ඉතා සාර්ථක වී ඇති බවයි දක්නට ලැබෙන්නේ. ප්‍රාදේශීය සභාවේ ප්‍රධාන කාර්යාලය ඉදිරිපිට මෙම වගාව සාර්ථකව සිදුකර ඇත්තේ ප්‍රදේශයේ ජනතාවටද ආදර්ශයක් සපයමින්. අත්තනගල්ල ප්‍රාදේශීය සභාවේ සභාපති ප්‍රියන්ත පුෂ්පකුමාර මහතා ප්‍රකාශ කළේ ප්‍රදේශයේ ගෙවතුවල කාබනික පොහොර වගාව සදහා ජනතාව යොමු කරවන බවයි. ඒ සදහා අවශ්‍ය කාබනික පොහොර ප්‍රාදේශීය සභාව මගින් ලබාදිමට සූදානම් බවද ඒ මහතා කියා සිටියා.   ", "URL": "https://www.itnnews.lk/2023/10/05/382453/", "Category": "දේශීය පුවත්", "Parent URL": null}