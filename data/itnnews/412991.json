{"Source": "ITN news", "Timestamp": "මැයි 24, 2022 18:19", "Headline": "බංග්ලාදේශය පළමු ඉනිම ලකුණු 365 යි", "News Content": "ශ්‍රී  ලංකා බංග්ලාදේශ දෙවන ටෙස්ට් ක්‍රිකට් තරගයේ දෙවන දිනය අදයි. පළමු ඉනිම වෙනුවෙන් පන්දුවට පහර දෙන ශ්‍රී ලංකා කණ්ඩායම දිනය නිමා වන විට කඩුළු 02 ක් දැවී ලකුණු 143 ක් ලබා සිටියා. බංග්ලාදේශයේ මීර්පූර්හි පැවැත්වෙන ශ්‍රී ලංකා බංග්ලාදේශ දෙවන ටෙස්ට් ක්‍රිකට් තරගයේ පළමුව පන්දුවට පහර දුන් බංග්ලාදේශ කණ්ඩායම පළමු ඉනිම සදහා සියලු දෙනා දැවී ලකුණු 365 ක් රැස් කළා. බංග්ලාදේශ ඉනිමේ කඩුළු 05 ක් අඩු ලකුණු සංඛ්‍යාකට දැවී තිබියදී මුෂ්ෆිකර් රහීම් හා ලිටන් ඩාස් අගනා සබදතාවක් ගොඩනගමින් බංග්ලාදේශ ඉනිම ලකුණු 300 සීමාවෙන් ඔබ්බට රැගෙන යාමට දායකත්වය ලබා දුන්නා.මුෂ්ෆිකර් රහිම් නොදැවී ලකුණු 175 ක් රැස් කළ අතර ලිටන් ඩාස් ලකුණු 141 ක් ලබාගත්තා. පන්දු යැවීමේදී කසුන් රාජිත ලකුණු 64 කට කඩුළු 05 ක් හා හසිත ප්‍රනාන්දු  ලකුණු 93 කට කඩුළු 04 ක් බිද හෙලුවා. පිළිතුරු ඉනිම ඇරඹූ ශ්‍රී ලංකා ආරම්භ පිතිකුරුවන් දෙදෙනා වන ඔ්ෂධ ප්‍රනාන්දු සහ දිමුත් කරුණානායක සාර්ථක ආරම්භයක් ලබා දුන්නා. ඔ්ෂධ ප්‍රනාන්දු ලකුණු 57 කට දැවී ගිය අතර කුසල් මෙන්ඩිස්ට ලබා ගත හැකි වූයේ ලකුණු 11 ක් පමණයි. දිමුත් කරුණාරත්න නොදැවී ලකුණු 70 ක් ලබා කඩුල්ලේ රැදී සිටිනවා.     ", "URL": "https://www.itnnews.lk/2023/10/05/412991/", "Category": "ක්‍රීඩා", "Parent URL": null}