{"Source": "ITN news", "Timestamp": "දෙසැම්බර් 24, 2021 16:24", "Headline": "ප්‍රියන්ත කුමාරගේ තනතුරට තවත් ශ්‍රී ලාංකිකයෙක්", "News Content": "පකිස්ථානයේදී ඝාතනයට ලක්වූ ලක්වූ ප්‍රියන්ත කුමාර දියවඩන මහතාගේ  තනතුරට තවත් ශ්‍රී ලාංකිකයෙකු පත්කරීමට පියවර ගෙන ඇති බව වාර්තා වනවා. පසුගිය තුන්වනදා පාකිස්ථානයේ සියල්කෝට් හි කර්මාන්ත සමූහයක සාමාන්‍යාධිකාරීවරයෙකු ලෙස සේවය කරමින් සිටියදී ඉස්ලාමීය අන්තවාදීන් පිරිසක් විසින් අමානුෂික ලෙස ඝාතනයට ලක්වු 49 හැවිරිදි ප්‍රියන්ත කුමාර දියවඩන මහතාගේ හිස් වූ තනතුරට එම ආයතනයේම සේවයේ නිරතව සිටි ශ්‍රී ලාංකිකයෙකු පත් කිරීමට එම කර්මාන්ත සමූහයේ පාලනාධිකාරීය තීරණය කර තිබෙනවා. ඒ බව පාකිස්ථානයේ සුප්‍රකට ආගමික නායකයෙකු වන මව්ලානා ටාරික් ජමිල් විසින් පාකිස්ථානයේ ශ්‍රී ලංකා මහකොමසාරිස්වරයා වෙත දැනුම් දී තිබෙනවා. පාකිස්ථානයේ මුස්ලිම් ප්‍රජාව වෙනුවෙන් ප්‍රියන්ත කුමාර ඝාතන සිද්ධිය පිළිබදව සිය කණගාටුව පළකළ එම පූජකවරයා සදහන් කර ඇත්තේ ඉස්ලාමීය දහම මගින් මානුෂිකත්වයට එරෙහිව සිදුකරන එවැනි ඝාතන කිසිසේත් අනුමත නොකරන බවයි.                   ", "URL": "https://www.itnnews.lk/2023/10/05/384778/", "Category": "දේශීය පුවත්", "Parent URL": null}