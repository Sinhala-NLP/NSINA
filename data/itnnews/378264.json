{"Source": "ITN news", "Timestamp": "நவம்பர் 24, 2021 13:13", "Headline": "மட்டக்களப்பு வீதியில் இடம்பெற்ற வாகன விபத்தில் இருவர் உயிரிழப்பு", "News Content": "மனம்பிட்டிய – மட்டக்களப்பு வீதியில் இடம்பெற்ற வாகன விபத்தில் இருவர் உயிரிழந்துள்ளனர். இன்று அதிகாலை டிப்பர் வண்டியொன்றும், முச்சக்கரவண்டியொன்றும் மோதி விபத்திற்குள்ளாகியுள்ளது. சம்பவத்தில் மேலும் ஒருவர் காயமடைந்துள்ளார். அவர் பொலன்னறுவை வைத்தியசாலையின் அதி தீவிர சிகிச்சை பிரிவில் சிகிச்சை பெற்று வருவதாக பொலிஸார் தெரிவித்துள்ளனர். விபத்து இடம்பெற்ற சந்தர்ப்பத்தில் முச்சக்கரவண்டியில் மூவர் பயணித்துள்ளனர். உயிழந்தவர்கள் முச்சக்கரவண்டியின் சாரதி மற்றும் பின்புறத்தில் அமர்ந்து வந்த நபர் ஆவார். சம்பவம் தொடர்பில் பொலிஸார் விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/378264/", "Category": "Breaking News,தேசிய செய்திகள்", "Parent URL": null}