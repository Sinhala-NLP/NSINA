{"Source": "ITN news", "Timestamp": "ජූලි 7, 2023 13:22", "Headline": "කොටුව පොලීසියට අධිකරණයෙන් නියෝගයක්", "News Content": "අධිකරණ නියෝග කඩ කළ බව කියන සිද්ධියක් සම්බන්ධයෙන් වහාම පැමිණිල්ලක් ගොනු කරන ලෙස කොටුව මහේස්ත්‍රාත් අධිකරණය කොටුව පොලීසියට නියෝග කළා. 2021 වසරේදී නිරෝධායන නීති උල්ලංඝනය කරමින් ගුරුවරුන් 40 දෙනෙකු ඇතුළු පිරිසක් සිදුකළ උද්ඝෝෂණයකදී අධිකරණ නියෝග කඩ කළ බවටයි චෝදනා එල්ල වී ඇත්තේ. මේ පිළිබද පැමිණිල්ලක් ගොනු කිරීමට අවසන් වශයෙන් දින ලබා දෙන බවයි මහේස්ත්‍රාත්වරයා සදහන් කළේ.  ඒ අනුව ඔක්තෝබර් 15 වනදා පැමිණිල්ලක් ගොනු කිරීමට දින ලබා දුන්නා. එසේ නොකළහොත් සැකකරුවන් පිරිස මුදා හරින බව ද පොලිසිය වෙත අවධාරණය කළා. දිවයිනේ විවිධ ප්‍රදේශවලින් එම උද්ඝෝෂණයට සහභාගී වූ ගුරුවරුන් 38 දෙනෙකු ඇතුළු සැකකරුවන් හතළිස් දෙදෙනෙකු නඩුව කැද වූ අවස්ථාවේ විවෘත අධිකරණයේ පෙනී සිටියා. විභාග රාජකාරි හේතුවෙන් ගුරුවරුන් දෙදෙනෙකු පෙනී නොසිටි අතර ඒ බව ඔවුන්ගේ නීතිඥවරුන් අධිකරණයට දැනුම් දුන්නා.     ", "URL": "https://www.itnnews.lk/2023/10/05/498083/", "Category": "දේශීය පුවත්", "Parent URL": null}