{"Source": "ITN news", "Timestamp": "ජනවාරි 14, 2022 11:34", "Headline": "ඉන්දියාවේ දුම්රිය අනතුරකින් 7 දෙනෙකු ජීවිතක්ෂයට", "News Content": "ඉන්දියාවේ බටහිර බෙංගාලයේ ජල්පායි ගූරි ප්‍රදේශයේ සිදු වූ දුම්රිය අනතුරකින් මගීන් 7 දෙනෙකු ජීවිතක්ෂයට පත්ව තිබෙනවා. තවත් 45 දෙනෙකු දරුණු තුවාල ලබා ඇති බවයි වාර්තා වන්නේ. දුම්රිය පීලිපැනීම හේතුවෙන් මෙම අනතුර සිදුව තිබෙනවා.අනතුර සිදුවන අවස්ථාවේ දුම්රියේ දහසකට අධික මගීන් පිරිසක් ගමන්ගෙන ඇති බවයි වාර්තා වන්නේ. දුම්රිය පීලිපැනීමත් සමඟ සිදු වූ අනතුරෙන් මැදිරි අතර සිර වූ 250කට අධික පිරිසක් මුදා ගැනීමට කටයුතු කර ඇති අතර තුවාල ලැබූ දස දෙනෙකුගේ තත්ත්වය බරපතල බවයි පැවසෙන්නේ.  අනතුර පිළිබඳ ඉන්දීය අග්‍රාමාත්‍ය නරේන්ද්‍ර මෝදි දැනුවත් කිරීමට බටහිර බෙංගාල මහඇමතිනී මම්තා බෙනර්ජි කටයුතු කර තිබෙනවා. අනතුරෙන් මිය ගිය පුද්ගලයෙකු වෙනුවෙන් රුපියල් පන් ලක්ෂයක් ද  බරපතල තුවාල ලැබූ කෙනෙකුට ද රුපියල් ලක්ෂයක් සහ සුළු තුවාල ලැබූ මගීන්ට රුපියල් 25,000 බැගින් ලබාදීමට ඉන්දීය රජය තීරණය කර තිබෙනවා. ", "URL": "https://www.itnnews.lk/2023/10/05/388750/", "Category": "Breaking News,ජාත්‍යන්තර පුවත්", "Parent URL": null}