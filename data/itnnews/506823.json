{"Source": "ITN news", "Timestamp": "අගෝස්තු 9, 2023 16:18", "Headline": "ලෝක ආදිවාසී දිනය අදයි", "News Content": "ලෝක ආදිවාසී දිනය අදයි. ආදිවාසී සංස්කෘතියේ වෙනස්කම් පිළිබඳ තීරණ ගැනීමට ආදි වාසී තරුණ තරුණියන් නියෝජිතයන් ලෙස හඳුනාගැනීම යන්න සැමරුම් දිනයේ තේමාවයි. ලෝක ආදිවාසී ජනතාවගේ අයිතිවාසිකම් සුරැකීම හා නංවාලීම අරමුණු කරගනිමින් ලෝක ආදිවාසී දිනය සැමරීම 1993 වසරේදී ආරම්භ වුණා.ඒ එක්සත් ජාතීන්ගේ සංවිධානයේ මෙහෙයවීමෙන් ඒ අනුව සෑම වසරකම අගෝස්තු 09 වනදා ලෝක ආදිවාසී දිනය සැමරීම ලොව පුරා සිටින ආදී වාසී ජනකොටස්වල සහභාගීත්වයෙන් සිදු වනවා. මෙවර ආදිවාසී දින සැමරුම දඹාන කොටබකිනිය ගම්මානයේදී පැවැත්වුණේ අමාත්‍ය විදුර වික්‍රමනායක මහතාගේ ප්‍රධානත්වයෙන්. රතුගල පොල්ලෙබැද්ද හේනානිගල සහ වාකරේ ගම්මානවල ආදිවාසී ජනතාව මීට එක්ව සිටියා. වෛද්‍ය සායනයක්ද  පැවති අතර හදබිම අධිකාරිය මඟින් පොල් කඳන් ආධාරයෙන් සැකසූ මීමැසි පෙට්ටි බෙදාදීම ඇතුළු වැඩසටහන් රැසක්ද මීට සමගාමීව පැවැත්වුණා. ආදිවාසි නායක ඌරුවරිගේ වන්නිල ඇත්තන් ඇතුළු පිරිසක් ඊට එක්ව සිටියා.   ", "URL": "https://www.itnnews.lk/2023/10/05/506823/", "Category": "දේශීය පුවත්", "Parent URL": null}