{"Source": "ITN news", "Timestamp": "මාර්තු 25, 2022 12:31", "Headline": "ඔස්ට්‍රේලියා ක්‍රිකට් කණ්ඩායම ජූනි මාසයේ ශ්‍රී ලංකාවට", "News Content": "ඔස්ට්‍රේලියා කණ්ඩායමේ ශ්‍රී ලංකා තරග සංචාරයට අදාළ තරග කාල සටහන අද නිකුත් කළා. ලබන ජූනි 07 වනදා ආරම්භ වන මෙම තරගාවලියට විස්සයි විස්ස තරග තුනක් එක්දින තරග 05 ක් සහ ටෙස්ට් තරග දෙකක් ඇතුළත්. ඔස්ට්‍රේලියානු කණ්ඩායම මෙරට තරග සංචාරයක නිරත වන්නේ වසර 06 කට පසුව වන අතර මෙම තරගාවලිය ශ්‍රී ලංකා කණ්ඩායමට වඩා වැදගත් වන බවයි ක්‍රීඩා විචාරකයන් පෙන්වා දෙන්නේ. තරගාවලියේ පළමු විස්සයි විස්ස තරග   දෙක කොළඹ ආර්.ප්‍රේමදාස ක්‍රීඩාංගනයේදී ජුනි 07 සහ 08 යන දිනවලදී  පැවැත්වෙනවා. එක්දින තරග දෙකක් නුවර පල්ලේකැලේ ජාත්‍යන්තර ක්‍රිකට් ක්‍රීඩාංගනයේද තරග 03ක් කොළඹ ආර් ප්‍රේමදාස ක්‍රීඩාංගනයේද පැවැත්වෙන අතර ටෙස්ට් තරග දෙක පැවැත්වෙන්නේ ගාල්ල ජාත්‍යන්තර ක්‍රිකට් ක්‍රීඩාංගනයේදීයී.         ", "URL": "https://www.itnnews.lk/2023/10/05/403879/", "Category": "ක්‍රීඩා,දේශීය පුවත්", "Parent URL": null}