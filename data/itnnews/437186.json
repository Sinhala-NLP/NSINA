{"Source": "ITN news", "Timestamp": "සැප්තැම්බර් 26, 2022 17:51", "Headline": "මධ්‍යධරණී මුහුදේ බෝට්ටු අනතුරකින් 97 දෙනෙකු ජීවිතක්ෂයට", "News Content": "මධ්‍යධරණී මුහුදු කලාපයේ සිදුවූ බෝට්ටු අනතුරකින් පුද්ගලයින් 97 දෙනෙකු ජීවිතක්ෂයට පත්ව තිබෙනවා. මියගිය පිරිස අතරට කුඩා දරුවන් 24 දෙනෙකු ඇතුළත් බවයි වාර්තා වන්නේ. ලෙබනනයේ සිට යුරෝපයට සරණාගතයින් රැගෙන යමින් සිටි බෝට්ටුවකුයි මධ්‍ය ධරණී මුහුදු කලාපයේ දී මෙලෙස අනතුරට ලක්ව ඇත්තේ. බෝට්ටුව අනතුරට ලක්වන අවස්ථාවේ දී 150 කට අධික පිරිසක් එහි ගමන්කර තිබෙනවා. ලෙබනන සිරියා හා පලස්තීන ජාතිකයින් ඊට අයත්. බෝට්ටුව ගමන් ආරම්භ කර පැය 4 කට පමණ පසුව අනතුරට ලක්වූ බව එහි ගමන් ගත් පුද්ගලයෙකු සදහන් කරනවා. පුද්ගලයින් 20 දෙනෙකුගේ දිවි බේරා ගැනීමට සහන කණ්ඩායම් සමත්ව ඇති අතර අනෙක් පිරිස අතුරුදන් බවයි වාර්තා වන්නේ.   ", "URL": "https://www.itnnews.lk/2023/10/05/437186/", "Category": "Breaking News,ජාත්‍යන්තර පුවත්", "Parent URL": null}