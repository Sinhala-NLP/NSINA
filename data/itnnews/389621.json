{"Source": "ITN news", "Timestamp": "ජනවාරි 19, 2022 11:07", "Headline": "උඩවලව වනෝද්‍යානය තුළ ගංජා වැටලීම් 05ක් – හතර දෙනෙකු අත්අඩංගුවට", "News Content": "හම්බෙගමුව පොලිස් වසමේ උඩවලව ජාතික වනෝද්‍යානය තුළ විශේෂ කාර්ය බළකාය ගංජා වැටලීම් පහක් සිදු කර තිබෙනා. මෙම වැටලීම්වලදී සැකකරුවන් හතර දෙනෙකු සහ වියළි ගංජා විශාල ප්‍රමාණයක් අත්අඩංගුවට ගත් බවයි විශේෂ කාර්ය බළකාය පවසන්නේ. උඩවලව වනෝද්‍යානය තුළ පොකුණතැන්න ප්‍රදේශයේදී සහ තණමල්විල පොලිස්වසමේ අරඹේකෙම කිරිවාඩිය ආදී ප්‍රදේශවලදීයි මෙම වැටලීම සිදු කෙරුණේ. ගංජා හේන් තුනක් මෙහිදී විනාශ කිරීමට විශේෂ කාර්ය බළකායට හැකි වී තිබෙනවා. මෙරට නිෂ්පාදිත බෙහෙත් කොටන තුවක්කුවක් සහ වියළි ගංජා ළඟ තබාගෙන සිටි හතර දෙනෙකු අත්අඩංගුවට ගැනුණා. කැබලි කරන ලද වියළි ගංජා කිලෝග්‍රෑම් 732 ක් හේන් තුනක වගා කර තිබූ ගංජා ගස් දොළොස් දහස් නවසිය හතළිහක් මෙහිදී අත්අඩංගුවට ගත් බවයි විශේෂ කාර්ය බළකාය පවසන්නේ.       ", "URL": "https://www.itnnews.lk/2023/10/05/389621/", "Category": "Breaking News,දේශීය පුවත්", "Parent URL": null}