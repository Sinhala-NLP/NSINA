{"Source": "ITN news", "Timestamp": "මාර්තු 15, 2023 14:58", "Headline": "මලාවි රාජ්‍යයේ ප්‍රෙඩී සුළි කුණාටුවෙන් ජීවිතක්ෂයට පත්වූ සංඛ්‍යාව 200 ඉක්මවයි", "News Content": "මලාවි රාජ්‍යයට බලපා ඇති ප්‍රෙඩී සුළි කුණාටුව හේතුවෙන් ජීවිතක්ෂයට පත්වූ සංඛ්‍යාව 200 ඉක්මවා තිබෙනවා. මියගිය පිරිස අතරින් 40 දෙනෙකු පමණ කුඩා දරුවන් බවයි වාර්තා වන්නේ. බොහෝ පිරිසක් ජීවිතක්ෂයට පත්ව ඇත්තේ ගංවතුර හසුවීමෙන්. විසිදහසකට අධික පිරිසක් සහන කඳවුරු වෙත යොමුකර තිබෙනවා. දකුණු අප්‍රිකා කලාපයට මාසයක් තුළ බලපෑ දෙවෙනි සුළි කුණාටුව ලෙස ප්‍රෙඩී සුළි කුණාටුව හැඳින්විය හැකියි. සුළි කුණාටුවත් සමඟ හටගත් අධික වර්ෂාව හේතුවෙන් ගංවතුර තත්ත්වයක් ද හටගත්තා. ඒ සමඟම කොලරා වසංගතය ද පැතිරයාමේ අවදානමක් පවතින බවයි සහන කණ්ඩායම් අනතුරු අඟවන්නේ. මලාවි රාජ්‍යයේ දිස්ත්‍රික්ක 10කට හදිසි තත්ත්වයක් ද ප්‍රකාශයට පත්කර තිබෙනවා.       ", "URL": "https://www.itnnews.lk/2023/10/05/468349/", "Category": "Breaking News,ජාත්‍යන්තර පුවත්", "Parent URL": null}