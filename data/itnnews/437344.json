{"Source": "ITN news", "Timestamp": "செப்டம்பர் 27, 2022 12:36", "Headline": "விண்கல்லை துல்லியமாக தாக்கிய நாசாவின் “டார்ட்”", "News Content": "பூமியை தாக்கும் நிலையில் காணப்பட்ட சிறு கோள் மீது டார்ட் விண்கலத்தை வெற்றிகரமாக மோதச்செய்து நாசா சாதனை படைத்துள்ளது. பூமியை நோக்கி பயணிக்கும் சிறு கோள்களை திசை திருப்ப காணப்படும் சந்தர்ப்பங்கள் தொடர்பில் பரிசீலிப்பதற்கென குறித்த முயற்சி மேற்கொள்ளப்பட்டது. அதற்கமைய கடந்த சில மாதங்களுக்கு முன் டார்ட் விண்கலம்  விண்ணுக்கு ஏவப்பட்டது. பூமிக்கு ஆபத்து ஏற்படுத்துமென கணிக்கப்பட்ட சிறு கோள் ஒன்று கண்டுப்பிடிக்கப்பட்டது. குறித்த கோள் பூமி மீது மோதுவதை தடுத்து அதை திசை திருப்ப நாசா சோதனைக்கான முயற்சியை மேற்கொண்டது. அதற்கமைய நாசாவால் ஏவப்பட்ட குறித்த டார்ட் விண்கலம்,  பூமி மீது மோதும் ஆபத்து கொண்டதென கணிக்கப்பட்ட சிறுகோள் மீது வெற்றிகரமாக மோதச்செய்யப்பட்டது. குறித்த சிறுகோளின் பாதை பூமியிலிருந்து திசை திருப்பப்பட்டுள்ளது. இதன் மூலம் பூமிக்கு ஏற்படவிருந்த பெரும் பாதிப்பு முறியடிக்கப்பட்டுள்ளது. ", "URL": "https://www.itnnews.lk/2023/10/05/437344/", "Category": "சர்வதேச செய்திகள்", "Parent URL": null}