{"Source": "ITN news", "Timestamp": "මාර්තු 25, 2023 09:36", "Headline": "නීති විරෝධීව මෙරටට ගෙන්වූ වල්නාශක හා දිලීර නාශක තොගයක් අත්අඩංගුවට", "News Content": "නීති විරෝධි අයුරින් මෙරටට ගෙන්වු වල්නාශක හා දීලිර නාශක තොගයක් පොලිස් විශේෂ කාර්ය බලකාය අත්අඩංගුවට ගත්තා. විශේෂ කාර්ය බලකායේ සෙට්ටිකුලම කදවුරේ නිලධාරීන්ට ලද තොරතුරකට අනුව මැදවච්චිය මන්නාරම මාර්ගයේ රඹකුලම හංදියේ වෙළදසැලක තිබියදීයි මේවා අත්අඩංගුවට ගෙන තිබෙන්නේ. තීරුබදු නොගෙවා මෙම වල්නාශක හා දීලිර නාශක මෙරටට ගෙන්වා ඇති බව පසුව කළ විමර්ශනවලදී හෙළි වුණා. එක් සැකකරුවෙකු ද අත්අඩංගුවට ගෙන තිබෙනවා. 33 හැවිරිදි මෙම පුද්ගලයා බෙල්ලන්කඩවල මැදවච්චිය ප්‍රදේශයේ පදිංචිකරුවෙක්. වල්නාශක හා දීලිර නාශක තොගය වැඩිදුර විමර්ශන සදහා මැදවච්චිය කෘෂිකර්ම උපදේශක කාර්යාලයට භාර දී තිබෙනවා.         ", "URL": "https://www.itnnews.lk/2023/10/05/470794/", "Category": "දේශීය පුවත්", "Parent URL": null}