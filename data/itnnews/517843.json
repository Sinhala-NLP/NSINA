{"Source": "ITN news", "Timestamp": "සැප්තැම්බර් 23, 2023 06:00", "Headline": "මෙවර ලෝක කුසලාන ශූරයින්ට ලැබෙන ත්‍යාග මුදල ගැන නිවේදනයක්", "News Content": "අන්තර්ජාතික ක්‍රිකට් සභාවේ සංවිධානයෙන් ඉන්දියාවේදී පැවැත්වෙන ලෝක කුසලාන එක්දින ක්‍රිකට් තරඟාවලියේ ශූරයන්ට ඇමරිකානු ඩොලර් මිලියන 4 ක් හෙවත් රුපියල් කෝටි 120 කට අධික මුදල් ත්‍යාගයක් පිරිනමන බව නිවේදනය කර තිබෙනවා. එහි අනු ශූරයන්ට ඇමරිකානු ඩොලර් මිලියන 2 ක් හෙවත් රුපියල් කෝටි 60 කට අධික මුදලක් වෙන්කර ඇති බවත් මෙවර ලෝක කුසලාන තරඟාවලියේ ත්‍යාග සඳහා පමණක් ඇමරිකානු ඩොලර් මිලියන 10 ක් හෙවත් රුපියල් කෝටි 300 ක් වෙන්කර ඇති බවත් අන්තර්ජාතික ක්‍රිකට් සභාව ප්‍රකාශ කළා. අවසන් පූර්ව තරඟ දෙකෙන් පරාජය වන කණ්ඩායම් දෙකට ඩොලර් ලක්‍ෂ 8 බැගින් ද පිරිනමන බවත් පළමු වටයේ තරඟයක ජයග්‍රහණයක් සඳහා ඩොලර් 40,000 බැගින් පිරිනමන බවයි අන්තර්ජාතික ක්‍රිකට් සභාව වැඩි දුරටත් සඳහන් කළේ. මෙවර ලෝක කුසලාන ක්‍රිකට් තරඟාවලිය ඔක්තෝබර් මස 5 වැනිදා සිට නොවැම්බර් 19 වැනිදා දක්වා පැවැත්වීමට නියමිතයි. ", "URL": "https://www.itnnews.lk/2023/10/05/517843/", "Category": "ක්‍රිකට්,ක්‍රීඩා", "Parent URL": null}