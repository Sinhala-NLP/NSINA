{"Source": "ITN news", "Timestamp": "ජූනි 13, 2021 18:17", "Headline": "වයඹදිග වෙරළ තීරයේ සිට දක්ෂිණ වෙරල තීරය දක්වා කිලෝ මීටර් 200ක් පිරිසිඳු කෙරේ", "News Content": "සමුද්‍රීය පරිසර ආරක්ෂණ අධිකාරිය විසින් සම්බන්ධීකරණය කරන ලද වෙරළ පිරිසිදු කිරීමේ මෙහෙයුම් මගින් ශ්‍රී ලංකාවේ වයඹදිග වෙරළ තීරයේ සිට දක්ෂින වෙරල තීරය දක්වා කිලෝ මීටර් 200 කට වැඩි දුරක් මේ වනවිට පිරිසිදු කර තිබෙනවා. ඉන් එක්වූ සුන්බුන් ටොන් දහසක් බහාලුම් 44 ක මේ වනවිට සුරක්ෂිතව ගබඩා කිරීමට හැකිවුණා. ආපදාවෙන් පසු වෙරළ තීරයේ එකතුවු ප්ලාස්ටික් කැටද ගබඩා පහසුකම් ඇති ස්ථානයක සුරක්ෂිතව ගබඩා කිරීමටයි කටයුතු කෙරුණේ. නාගරික සංවර්ධන වෙරළ සංරක්ෂන හා ප්‍රජා පවිත්‍රතා කටයුතු රාජ්‍ය අමාත්‍ය නාලක ගොඩහේවා මහතාගේ උපදෙස් මත වේගවත් පිරිසිදු කිරීමේ ක්‍රියාවලිය පරිසර හිතකාමී අපද්‍රව්‍ය බැහැර කිරීම යථා තත්ත්වයට පත් කිරීම මෙන්ම හිමිකම් හා හානි ලෙස සවිස්තරාත්මක අදියර තුනක ප්‍ර වේශයක් අදාළ රජයේ නිලධාරීන් විසින් මේ වනවිට සකස් කරමින් තිබෙනවා. දේශීය හා විදේශීය විශේෂඥයන් නෞකාවේ බලපෑම හේතුවෙන් දැඩි බලපෑමට ලක්වූ ප්‍රදේශ තක්සේරු කිරීමේ ක්‍රියාවලියක් ද මේ වනවිට සිදු කරනවා. මේ පිළිබද අදහස් දක්වන මධ්‍යම පරිසර අධිකාරියේ සභාපති එස් අමරසිංහ මහතා පවසන්නේ පරිසර හිතකාමී සහ වගකිවයුතු ලෙස මෙම අපද්‍රව්‍ය බැහැර කිරීම සදහා පුද්ගලික සමාගම් සමග සහයෝගයෙන් කටයුතු කිරීමට බලාපොරොත්තුවෙන් සිටින බවයි.     ", "URL": "https://www.itnnews.lk/2023/10/05/342512/", "Category": "දේශීය පුවත්", "Parent URL": null}