{"Source": "ITN news", "Timestamp": "මාර්තු 27, 2023 09:24", "Headline": "15ස් දෙනෙකු රෝහලට යැවූ අනතුර", "News Content": "දක්ෂිණ අධිවේගී මාර්ගයේ සිදු වු රිය අනතුරකින් 15 දෙනෙකු තුවාල ලබා තිබෙනවා. මගීන් 38 දෙනෙකු රැගත් සුඛෝපභෝගී බස් රථයක් බස් රථයක් හා ටයර් තොගයක් ප්‍රවාහනය කරමින් තිබූ කන්ටේනර් රථයක් එකිනෙක ගැටීමෙනුයි අනතුර සිදුව ඇත්තේ. දක්ෂිණ අධිවේගී මාර්ගයේ කළුතර උතුර පැල්පොල ප්‍රදේශයේ දී මෙම අනතුර සිදුවුණා. කන්ටේනර් රථයට ඉදිරියෙන් ධාවන වූ මෝටර් රථයක් පසුකර යාමට බස් රථය උත්සහ දැරීමේ දී අනතුර සිදුව ඇති බවයි මුලික විමර්ශණවලදී අනාවරණ වී ඇත්තේ. තුවාලකරුවන් නාගොඩ රෝහලට ඇතුලත් කෙරුණා. අනතුරත් සමග කෝපයට පත් වු බස් රථයේ සිටි මගීන් කන්ටේනර් රථයේ රියදුරට පහරදී ඇති බව ද සඳහන්.     ", "URL": "https://www.itnnews.lk/2023/10/05/471134/", "Category": "දේශීය පුවත්", "Parent URL": null}