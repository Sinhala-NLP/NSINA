{"Source": "ITN news", "Timestamp": "ජනවාරි 23, 2022 11:50", "Headline": "පසුගිය දින 07 තුළ කොරෝනා ආසාදිතයින් 5,391ක්", "News Content": "මෙරට දෛනික කොරෝනා ආසාදිතයින් සංඛ්‍යාව 850 සීමාවට ආසන්න වී තිබෙනවා. ඊයේ දිනයේ දී කොරෝනා ආසාදිතයින් 845 දෙනෙකු හඳුනා ගැණුනා. පසුගිය දින 07 තුළ කොරෝනා ආසාදිතයින් 5,391 දෙනෙකු හඳුනාගෙන තිබෙනවා.එමෙන්ම එම කාලය තුළ කොරෝනා ආසාදිත මරණ 87ක් ද සෞඛ්‍ය අංශ තහවුරු කළා. ඒ අනුව මේ වන විට මෙරටින් වාර්තා වන කොරෝනා ආසාදිතයින් සංඛ්‍යාව 601,048ක්. රෝහල්ගතව සහ නිවාසවල පුද්ගලයින් 9,832 දෙනෙකු ප්‍රතිකාර ලබනවා. සුවය ලබා ඇති සංඛ්‍යාව 575,932ක්. ඊයේ වාර්තා වූ කොරෝනා මරණ 12ක්ද සමගින් මෙරට සමස්ත කොරෝනා මරණ සංඛ්‍යාව 15,284 ක් දක්වා ඉහළ ගියා.   ", "URL": "https://www.itnnews.lk/2023/10/05/390643/", "Category": "Breaking News,දේශීය පුවත්", "Parent URL": null}