{"Source": "ITN news", "Timestamp": "අගෝස්තු 17, 2023 05:10", "Headline": "ඔස්ට්‍රේලියානු කාන්තා පාපන්දු කණ්ඩායමේ සිහිනය බොඳ වෙයි", "News Content": "කාන්තා පාපන්දු ලෝක කුසලානය පිළිබඳ ඔස්ට්‍රේලියානු කාන්තා පාපන්දු කණ්ඩායම හෙවත් මැටිල්ඩාස් තබා තිබූ බලාපොරොත්තු බිඳ වැටුණා. ඒ අවසන් පූර්ව තරගයේදී එංගලන්තය හමුවේ ලැබූ ගෝල 3 – 1 ක පරාජයත් සමඟයි. සිඩ්නි ඔලිම්පික් ක්‍රීඩාංගණයේදීයි තරඟය පැවැත්වුණේ. මේ අනුව ලබන ඉරිදා සිඩ්නි හිදී පැවැත්වෙන අවසාන මහා තරගයේදී එංගලන්තය සහ ස්පාඤ්ඤය තරඟ වදිනු ඇති. තරඟාවලියේ 03 වන ස්ථානය සඳහා මැටිල්ඩාස් කණ්ඩායම සහ ස්වීඩනය තරඟ වදින්නේ ලබන සෙනසුරාදා බ්‍රිස්බන් හිදීයි. ", "URL": "https://www.itnnews.lk/2023/10/05/508792/", "Category": "ක්‍රීඩා,වෙනත් ක්‍රීඩා", "Parent URL": null}