{"Source": "ITN news", "Timestamp": "ஜனவரி 24, 2023 10:28", "Headline": "ஆனந்த மற்றும் சஞ்சீவ தம்மிக்க கைது", "News Content": "ஐக்கிய ஒன்றிணைந்த தொழிற்சங்க கூட்டமைப்பின் ஒருங்கிணைப்பாளர் ஆனந்த பாலித்த மற்றும் மின் பாவனையாளர் சங்கத்தின் செயலாளர் சஞ்ஜீவ தம்மிக்க ஆகியோர் கைதுசெய்யப்பட்டுள்ளனர். பொது பயன்பாடுகள் ஆணைக்குழுவின் உறுப்பினர்கள் இருவரை அச்சுறுத்திய சம்பவம் தொடர்பிலேயே அவர்கள் கைதாகியுள்ளனர். அச்சுறுத்தியதோடு, பணிகளுக்கு இடையூறு விளைவித்ததாக பொது பயன்பாடுகள் ஆணைக்குழுவின் உறுப்பினர்கள் இருவர் கொள்ளுப்பிட்டி பொலிஸ் நிலையத்தில் முறைப்பாடு செய்திருந்தனர். இதுதெடர்பில் கொள்ளுப்பிட்டி பொலிஸார் மற்றும் கொழும்பு குற்ற விசாரணை பிரிவு அதிகாரிகள் விசாரணைகளை ஆரம்பித்திருந்தனர். சம்பவம் தொடர்பில் சமூக ஊடகங்கள் மற்றும் வீடியோ காட்சிகளை பயன்படுத்தி விசாரணைகள் முன்னெடுக்கப்பட்டிருந்தன. அதன் அடிப்படையிலேயே நேற்று இரவு குறித்த இருவரும் வத்தளை மற்றும் மெல்லவ கெதர ஆகிய பிரதேசங்களில் வைத்து கைதுசெய்யப்பட்டதாக பொலிஸார் தெரிவித்துள்ளனர். கைதுசெய்யப்பட்ட ஆனந்த பாலித்த மற்றும் சஞ்ஜீவ தம்மிக்க ஆகியோரை கோட்டை நீதவான் நீதிமன்றில் ஆஜர்ப்படுத்த நடவடிக்கை எடுக்கப்பட்டுள்ளது. சம்பவம் தொடர்பான மேலதிக விசாரணைகளை கொள்ளுப்பிட்டி பொலிஸார் முன்னெடுத்துள்ளனர். ", "URL": "https://www.itnnews.lk/2023/10/05/457269/", "Category": "அண்மைய செய்திகள்,முதன்மை செய்தி", "Parent URL": null}