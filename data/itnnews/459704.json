{"Source": "ITN news", "Timestamp": "පෙබරවාරි 7, 2023 14:30", "Headline": "ආරොන් ෆින්ච් ජාත්‍යන්තර ක්‍රිකට් පිටියෙන් සමු ගනියි", "News Content": "ඕස්ට්‍රේලියා T 20 ක්‍රිකට් කණ්ඩායමේ නායක ආරොන් ෆින්ච් ජාත්‍යන්තර T 20  පිටියෙන් සමු ගැනීම ප්‍රකාශයට පත් කර තිබෙනවා. 36 හැවිරිදි ආරොන් ෆින්ච් තරග 76ක දී ඕස්ට්‍රේලියා කණ්ඩායම මෙහයවා තිබෙනවා. විචාරකයින් පවසන්නේ ඔහු ජාත්‍යන්තර T 20 පිටියේ පෙරළීකාරයෙකු බවයි. ආරොන් ෆින්ච් පසුගිය වසරේ දී ජාත්‍යන්තර එක්දින පිටියෙන් ද ඉවත්වීමට පියවර ගත්තා. සමු ගැනීම ප්‍රකාශයට පත් කරමින් ඔහු නිවේදනය කලේ 2024 වසරේ පැවැත්වෙන පන්දුවාර 20 20 ලෝක කුසලාන ක්‍රිකට් තරගාවලිය තෙක් තමන්ට ක්‍රීඩා කිරීමට නොහැකි බැවින් කණ්ඩායමට ඉදිරි සැලසුම් සකස් කිරීම පහසු කරවීම පිණිස තමන් මෙම තීරණය ගත් බවයි. ආරොන් ෆින්ච් පන්දුවාර 20 20 තරගවල දී ලකුණු 3120ක් රැස් කරගෙන ඇත්තේ 34.3 ඉහළ සාමාන්‍යක් රදවා ගනිමින්. එමෙන්ම ඊට ශතක දෙකක් සහ අර්ධ ශතක 19ක් ඇතුලත්. ෆින්ච් සැලකෙන්නේ  T 20 පිටියේ ප්‍රවේගකාරීම පිතිකරුවෙකු ලෙසයි.   ", "URL": "https://www.itnnews.lk/2023/10/05/459704/", "Category": "Breaking News,ක්‍රීඩා", "Parent URL": null}