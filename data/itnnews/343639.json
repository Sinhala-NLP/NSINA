{"Source": "ITN news", "Timestamp": "ජූනි 19, 2021 09:28", "Headline": "කේරළ ගංජා කිලෝග්‍රෑම් 200ක් සමඟ සැකකරුවෙකු අත්අඩංගුවට", "News Content": "රුපියල් කෝටි 5කට ආසන්න වටිනාකමින් යුත් කේරළ ගංජා කිලෝග්‍රෑම් 200ක් හලාවත කරුකුපනේ මුහුදු තීරයේදී අත්අඩංගුවට ගැනීමට නාවික හමුදාව සමත්වුණා. කේරළ ගංජා තොගය ධීවර යාත්‍රාවකින් රැ‌ගෙන විත් තිබූ අතර එම යාත්‍රාව හා එක් සැකකරුවෙකු ද නාවික හමුදා අත්අඩංගුවට ගැණුනා. සැකකරු කුරුසපාඩුවවැල්ල ප්‍රදේශයේ පදිංචි 43 හැවිරිදි ධීවර කාර්මිකයෙක්. නාවික හමුදාවට හා පුත්තලම යුධ හමුදා බුද්ධි ඒකකයට ලැබුණු තොරතුරකට අනුව වැටලීම සිදුකළා. කේරළ ගංජා තොගය ඉන්දියාවේ සිට මෙරටට රැගෙන විත් ඇති බව මූලික පරීක්ෂණවලදී හෙළි වුණා. ගංජා තොගය සහ සැකකරු වැඩිදුර පරීක්ෂණ සදහා හලාවත පොලීසිය වෙත භාර දීමටයි නාවික හමුදාව කටයුතු කර ඇත්තේ.     ", "URL": "https://www.itnnews.lk/2023/10/05/343639/", "Category": "දේශීය පුවත්", "Parent URL": null}