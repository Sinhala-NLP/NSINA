{"Source": "ITN news", "Timestamp": "ජනවාරි 29, 2023 12:28", "Headline": "මහජන උපයෝගීතා කොමිසමේ සභාපතිට විදුලි ඇමතිගෙන් රතු එළියක්", "News Content": "මහජන උපයෝගීතා කොමිෂන් සභාවේ සභාපතිවරයා ඉවත් කිරීමේ චෝදනා පත්‍ර සකස් කරමින් පවතින බව අමාත්‍ය කංචන විජේසේකර මහතා අද හෙළිකළා. ඒ කොළඹදී විශේෂ මාධ්‍ය හමුවක් පවත්වමින්. ඊයේ දිනයේ මාධ්‍ය හමුවක් පවත්වමින් මහජන උපයෝගීතා කොමිසමේ සභාපති ජනක රත්නායක මහතා විදුලි කප්පාදුව පිළිබඳව අමාත්‍යවරයාට සහ නිලධාරීන්ට චෝදනා රැසක් එල්ලකළා. ඒ සියල්ල ප්‍රතික්ෂේප කරන බවයි අමාත්‍යවරයා අද ප්‍රකාශ කළේ. කෙසේ වෙතත් උසස් පෙළ විභාගය වෙනුවෙන් පෙනී සිටින දරුවන්ට අඛණ්ඩව විදුලිය ලබාදීමට නොහැකිවීම පිළිබඳව රජයේ කණගාටුව පළකරන බවද අමාත්‍යවරයා මෙම මාධ්‍ය හමුවේදී ප්‍රකාශ කළා.   ", "URL": "https://www.itnnews.lk/2023/10/05/458190/", "Category": "දේශීය පුවත්", "Parent URL": null}