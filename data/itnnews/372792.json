{"Source": "ITN news", "Timestamp": "ඔක්තෝබර් 30, 2021 10:37", "Headline": "ඇපලෝ සුළි කුණාටුවෙන් ඉතාලියේ සිසිලි දූපත් ආශ්‍රිත ප්‍රදේශවලට දැඩි බලපෑම්", "News Content": "ඇපලෝ සුළි කුණාටුව හේතුවෙන් ඉතාලියේ සිසිලි දූපත් ආශ්‍රිත ප්‍රදේශවලට දැඩි බලපෑම් එල්ලවී තිබෙනවා. ඇපලෝ සුළි කුණාටුවත් සමග ඇතිවූ අධික වර්ෂාව හේතුවෙන් නගර රැසක් ගංවතුර තර්ජනයකට මුහුණපා ඇති බවයි පැවසෙන්නේ. ගංවතුරට හසුවූ  පුද්ගලයින් තුන්දෙනෙක් මියගොස් ඇති බවද වාර්තා වනවා. නිවාස සහ ගොඩනැගිලි රැසකට හානි සිදුව ඇති අතර විපතට පත් ජනතාව මුදාගැනීමේ මෙහෙයුම් ද ක්‍රියාත්මකයි. නගරවල ජනතාවට සිය නිවෙස් තුළටම වී කාලය ගත කරන ලෙසයි එරට කාලගුණ අංශ දැනුම්දී තිබෙන්නේ.       ", "URL": "https://www.itnnews.lk/2023/10/05/372792/", "Category": "ජාත්‍යන්තර පුවත්", "Parent URL": null}