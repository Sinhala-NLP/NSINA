{"Source": "ITN news", "Timestamp": "මාර්තු 20, 2022 15:29", "Headline": "මැණික් පතල් කර්මාන්තයේ නියැලෙන සේවකයින් වෙනුවෙන් සුබසාධන වැඩසටහන් රැසක්", "News Content": "මැණික් පතල් කර්මාන්තයේ නියැලෙන සේවකයින් සදහා සුබසාධන වැඩසටහන් රැසක් ක්‍රියාත්මක කිරීමට පියවර ගෙන තිබෙනවා. මෙම වැඩසටහන යටතේ මැණික් පතල් කරුවන්ට සුරක්ෂිතතා පොතක්, විශ්‍රාම වැටුපක් සහ ඔවුන්ගේ දරුවන්ට ශිෂ්‍යත්ව හිමිවනවා. මේ වනවිට ශ්‍රී ලංකාව තුළ මැණික් පතල් හත්දහසත් අටදහසත් අතර සංඛ්‍යාවක් ක්‍රියාත්මක බව ජාතික මැණික් හා ස්වර්ණාභරණ අධිකාරියේ අධ්‍යක්ෂ ඉංජිනේරු ජී ඩබ්ලිව් අමරසිරි මහතා පැවසුවේ. රත්නපුර කිරිඇල්ල ප්‍ර දේශයේ පැවති වැඩමුළුවකදී ඔහු මේ බව සදහන් කළා. මැණික් හා ස්වර්ණාභරණ අධිකාරියේ සහකාර අධ්‍යක්ෂ නුවන් සමරසිංහ මහතා පැවසුවේ සුරක්ෂිතතා අත්පොත භාවිත කිරීමෙන් සිදුවන අනතුරු රැසක් වළක්වාගත හැකි බවයි. මෙම අවස්ථාවට රාජ්‍ය අමාත්‍ය ලොහාන් රත්වත්ත, අධිකාරියේ සභාපති තිලක් වීරසිංහ යන මහත්වරුන් ඇතුළු පිරිසක් එකව සිටියා.     ", "URL": "https://www.itnnews.lk/2023/10/05/402826/", "Category": "දේශීය පුවත්", "Parent URL": null}