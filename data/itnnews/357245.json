{"Source": "ITN news", "Timestamp": "අගෝස්තු 20, 2021 12:13", "Headline": "සෞඛ්‍ය සේවකයන්ට තුන්වන මාත්‍රාවත් ලබාදීමේ සැලැස්මක්", "News Content": "සෞඛ්‍ය සේවකයින්ට කොරෝනා එන්නතේ තුන්වන මාත්‍රාව ලබාදීම සම්බන්ධයෙන් අවධානය යොමුවී තිබෙනවා. ඒ සෞඛ්‍ය සේවකයින් මුහුණ දී සිටින දැඩි අවදානම් තත්ත්වය හේතුවෙන්. සෞඛ්‍ය සේවකයින්ට කොරෝනා එන්නතේ තුන්වන මාත්‍රාව ලබාදීම සම්බන්ධයෙන් නියෝජ්‍ය සෞඛ්‍ය සේවා අධ්‍යක්ෂ ජෙනරාල් විශේෂඥ වෛද්‍ය හේමන්ත හේරත් මහතා මෙසේ අදහස් පළකලා. එන්නත්කරණ වැඩපිළිවෙල ද තවදුරටත් සාර්ථකව ක්‍රියාත්මක වනවා. වේරහැර ශ්‍රී ලංකා යුද හමුදා පළමුවන වෛද්‍ය බලකා මූලස්ථානයේදී සයිනොෆාම් එන්නතේ දෙවන මාත්‍රාව ලබාදීම අද දවස පුරා සිදුවනවා. බාධාවකින් තොරව එන්නත් ලබා ගැනීමට පහසුකම් සලසා ඇති  බව අණ දෙන නිලධාරී කර්නල් දේශාන් දිසානායක මහතා ප්‍රකාශ කළා. යුද හමුදාව මෙහෙයවීමෙන් විහාරමහා දේවී උද්‍යාන පරිශ්‍රයේදී එන්නත්කරණ වැඩපිළිවෙල අද රාත්‍රී 10.00 දක්වා ක්‍රියාත්මකයි. වයස අවුරුදු 30 වැඩි පුද්ගලයින්ට මෙම පරිශ්‍රයට පැමිණ එන්නත් ලබා ගත  හැකියි. ඊයේ දිනය වන විට කොවිෂීල්ඩ් එන්නතේ පළමු මාත්‍රාව ලබාගෙන සිටි පුද්ගලයින් ගණන දහතුන් ලක්ෂ දාහත් දහස් හාරසිය පනස් හයක්. අටලක්ෂ හැත්තෑ හතර හත්සිය හතලිස් හත්  දෙනෙක් එහි දෙවන මාත්‍රාව ලබාගෙන තිබෙනවා. සයිනොෆාම් එන්නතේ පළමු මාත්‍රාව පුද්ගලයින් අනු පන්ලක්ෂ පනස් එක්දහස් හාරසිය හතලිස් හයක් හා දෙවන මාත්‍රාව හතලිස් දෙළක්ෂ  අසූ එක් දහස් එකසිය හැත්තෑ හත් දෙනෙකුට ලබා දීමටයි පියවර ගෙන ඇත්තේ. ස්පුට්නික් එන්නතේ පළමු මාත්‍රාව එක්ලක්ෂ පනස් නව දහස් අසූ අට දෙනෙකුට හා දෙවන මාත්‍රාව 14525 දෙනෙකුට ලබා දී ඇති අතර ෆයිසර් එන්නතේ පළමු මාත්‍රාව ලබා දී ඇති පුද්ගලයින් සංඛ්‍යාව දෙලක්ෂ පනස් තුන්දහස් නවසිය හතලිස් හයයි.  එහි දෙවන මාත්‍රාව හතළිස් දෙදහස් හත්සිය එක් දෙනෙකුට ලබා දී ඇති අතර මොඩර්නා එන්නතේ පළමු මාත්‍රාව මේ දක්වා පුද්ගලයින් හත් ලක්ෂ හැත්තෑ එක්දහස් දෙසිය එක් දෙනෙකුට ලබා දී ඇති බවයි වසංගත රෝග විද්‍යා අංශ්ය සදහන් කළේ. එහි දෙවන මාත්‍රාව පුද්ගලයන් අනූඅට දහස් හයසිය තිස් හතර දෙනෙකුට ලබා දී තිබෙනවා.           ", "URL": "https://www.itnnews.lk/2023/10/05/357245/", "Category": "දේශීය පුවත්", "Parent URL": null}