{"Source": "ITN news", "Timestamp": "ජූනි 23, 2022 17:36", "Headline": "වැඩි මිලට සහල් අලෙවි කරන්නන් සොයා දිවයින පුරා මෙහෙයුම්", "News Content": "වැඩි මිලට සහල් අලෙවි කරන්නන් සොයා දිවයින පුරා මෙහෙයුම් ක්‍රියාත්මකයි. වැඩි මිලට සහල් අලෙවි කළ වෙළෙදුන් හා මිල ප්‍රදර්ශනය නොකළ වෙළෙදුන් රැසක් මේ වන විටත් අත්අඩංගුවට ගෙන තිබෙනවා. සහල්වලට උපරිම සිල්ලර මිලක් පැනවීමත් සමග වැඩිමිලට සහල් අලෙවි කරන්නන් සොයා පාරිභෝගික කටයුතු පිළිබද අධිකාරිය මෙහෙයුම් ආරම්භ කළා. එහිදී වැඩිමිලට සහල් අලෙවි කළ වෙළෙදුන්  106 දෙනෙකුට හා මිල ප්‍රදර්ශනය නොකර සහල් අලෙවි කිරීම මෙන්ම සහල් අලෙවිය ප්‍රතික්ෂේප කළ වෙළෙදුන් 47 9 දෙනෙකු අත්අඩංගුවට ගැනුණා. ඔවුන් ඇප මත නිදහස් කර ඇති අතර අධිකරණ ක්‍රියාමාර්ග ගැනිමටයි පියවර ගෙන ඇත්තේ. පසුගිය දින කිහිපය තුළ නඩු පැවරීම් 24 ක් සිදු කළ බවත් වැරදිකරුවන්ට රුපියල් මිලියන 3යි දශම 2 ක දඩ මුදලක් අධිකරණය නියම කළ බවත් පාරිභෝගික අධිකාරිය පවසනවා.       ", "URL": "https://www.itnnews.lk/2023/10/05/418792/", "Category": "දේශීය පුවත්", "Parent URL": null}