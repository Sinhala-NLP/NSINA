{"Source": "ITN news", "Timestamp": "மே 18, 2021 14:15", "Headline": "மேலும் சில பகுதிகள் தனிமைப்படுத்தப்பட்டுள்ளதோடு, சில பகுதிகள் விடுவிப்பு", "News Content": "நாட்டின் மேலும் சில பகுதிகள் தனிமைப்படுத்தப்பட்டுள்ளதோடு, சில பகுதிகள் தனிமைப்படுத்தலிலிருந்து விடுவிக்கப்பட்டுள்ளன. கம்பஹா மாவட்டத்தின் தும்பல் பிட்டிய பொலிஸ் பிரிவிற்குட்பட்ட கப்புன்கொட கிராம சேவையாளர் பிரிவின் செபஸ்டியன் மாவத்தை முதல் தெபடிஸ் மாவத்தை வரையான 163யு பிரிவு மற்றும் பிட்டிப்பன, லெல்லம, வடக்கு பிட்டிப்பன, 162 பிரிவு என்பன இன்று காலை முதல் தனிமைப்படுத்தப்பட்டுள்ளன. ஹம்பாந்தோட்டை மாவட்டத்தின் அங்குனுகொல பெலஸ்ஸ பொலிஸ் பிரிவிற்குட்பட்ட ரோட்டே கிராம சேவையாளர் பிரிவு தனிமைப்படுத்தப்பட்டுள்ளது. முல்லைத்தீவு மாவட்டத்தின் 3 பொலிஸ் பிரிவுகள் நேற்று இரவு 11 மணி முதல் தனிமைப்படுத்தப்பட்டுள்ளதாக கொவிட் 19 தொற்று பரவலை தடுக்கும் தேசிய செயற்பாட்டு மத்திய நிலையத்தின் பிரதானி இராணுவ தளபதி ஜெனரல் ஷவேந்த்ர சில்வா தெரிவித்துள்ளார். புதுக்குடியிருப்பு பொலிஸ் பிரிவு, முல்லைத்தீவு பொலிஸ் பிரிவு மற்றும் முல்லியவளை பொலிஸ் பிரிவு என்பன தனிமைப்படுத்தப்பட்டுள்ளன. கொரோனா தொற்று பரவல் வேகமாக அதிகரிக்கின்றமையினால் குறித்த பகுதிகளை தனிமைப்படுத்த நடவடிக்கை எடுக்கப்பட்டுள்ளது.\nஇந்நிலையில் நான்கு மாவட்டடங்களை சேர்ந்த 8 கிராம சேவையாளர் பிரிவுகள் தனிமைப்படுத்தலிலிருந்து விடுவிக்கப்பட்டுள்ளன. காலி மாவட்டத்தின் அம்பலாங்கொட பொலிஸ் பிரிவிற்குட்பட்ட கொடஹேன 81ம் இலக்க கிராம சேவையாளர் பிரிவு மற்றும் தல்கஸ்கொட 86 னு கிராம சேவையாளர் பிரிவு ஆகியன தனிமைப்படுத்தலிலிருந்;து விடுவிக்கப்பட்டுள்ளன. ரத்கம பொலிஸ் பிரிவிற்குட்பட்ட இம்புல்கொன 49 மற்றும் கட்டுதம்பே 48 கிராம சேவையாளர் பிரிவுகள் தனிமைப்படுத்தலிலிருந்து விடுவிக்கப்பட்டுள்ளன. ஹம்பாந்தோட்டை மவாட்டத்தின் சூரியவௌ பொலிஸ் பிரிவிற்குட்பட்ட சூரியவௌ நகர் தனிமைப்படுத்தலிலிருந்து விடுவிக்கப்பட்டுள்ளதோடு, அம்பாறை மாவட்டத்தின் தெஹியத்தகண்டிய பொலிஸ் பிரிவிற்குட்பட்ட பக்மிதெனிய கிராம சேவையாளர் பிரிவின் ரன்ஹெல கிராம பிரிவு, சேவப்பிட்டிய கிராம சேவையாளர் பிரிவின் சேருப்பிட்டிய உப பிரிவு ஆகியன தனிமைப்படுத்தலிலிருந்து விடுவிக்கப்பட்டுள்ளன. பொலன்னறுவை மாவட்டத்தின் ஹிங்குராங்கொட பொலிஸ் பிரிவிற்குட்பட்ட சிறிகெத்த கிராம சேவையாளர் பிரிவு தனிமைப்படுத்தலிலிருந்து விடுவிக்கப்பட்டுள்ளதாக அறிவிக்கப்பட்டுள்ளது. ", "URL": "https://www.itnnews.lk/2023/10/05/337652/", "Category": "Breaking News,அண்மைய செய்திகள்", "Parent URL": null}