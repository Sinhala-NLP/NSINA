{"Source": "ITN news", "Timestamp": "අගෝස්තු 13, 2023 11:36", "Headline": "කලම්බු ස්ට්‍රයිකර්ස් පරදා දඹුල්ල අවුරා ජය ගනී", "News Content": "ලංකා ප්‍රිමියර් ලීග් ක්‍රිකට් තරගාවලියේ 16 වන තරගයේ දී කලම්බු ස්ට්‍රයිකර්ස් පරදා ලකුණු 50ක ජයක් ලබා ගැනීමට දඹුල්ල අවුරා කණ්ඩායම සමත්වුණා. ඊයේ රාත්‍රියේ පැවති මෙම තරගයේ පළමුව පන්දුවට පහරදුන් දඹුල්ල අවුරා කණ්ඩායම නියමිත පන්දුවාර 20 තුළ කඩුලු 5ක් දැවී ලකුණු 166ක් රැස්කළා. බෙන් මැඩ්නර්මට් නොදැවි ලකුණු 69ක් රැස්කළ අතර ඇලේක්ස් රෝස් ලකුණු 52ක් ලබා ගැනීමට සමත්වුණා. පිළිතුරු ඉණිම ක්‍රීඩා කළ කලම්බු ස්ට්‍රයිකර්ස් කණ්ඩායමට පන්දුවාර 19යි පන්දු 4ක දී සියලු දෙනා දැවී රැස්කර ගත හැකි වුයේ ලකුණු 116ක් පමණයි. හසන් අලී ලකුණු 16කට කඩුලු 3ක් බිඳ හෙලුවා. ඒ අනුව තරගය ලකුණු 50කින් ජය ගැනීමට දඹුල්ල කණ්ඩායම සමත්වුණා.         ", "URL": "https://www.itnnews.lk/2023/10/05/507830/", "Category": "ක්‍රිකට්,ක්‍රීඩා", "Parent URL": null}