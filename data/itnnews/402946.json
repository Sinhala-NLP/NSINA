{"Source": "ITN news", "Timestamp": "மார்ச் 21, 2022 11:52", "Headline": "இன்றும் நாட்டின் பல பகுதிகளில் மின்வெட்டு அமுல்..", "News Content": "இன்றும் நாட்டின் பல பகுதிகளில் மின்வெட்டு அமுல்படுத்தப்படுகிறது. இன்றையதினமும் நாட்டில் 5 மணித்தியால மின்வெட்டு நாட்டில் அமுல்ப்படுத்தப்படவுள்ளது. A முதல்  L வரையான 12 வலயங்களுக்கு காலை 8 மணி முதல் மாலை 6 மணி வரையான காலப்பகுதியில் 3 மணித்தியாலம் 20 நிமிடங்களும், 6 மணி முதல் இரவு 11 மணி வரையான காலப்பகுதியில் 40 நிமிடங்களும் மின்வெட்டு அமுல்ப்படுத்தப்படவுள்ளது. அதற்கு மேலதிகமாக T முதல் W வரையான 8 வலயங்களில் காலை 9 மணி முதல் மாலை 5 மணி வரையான காலப்பகுதியில் 2 மணித்தியாலம் 40 நிமிடங்களும், மாலை 5 மணி முதல் இரவு 10.30 மணி வரையான காலப்பகுதியில் ஒரு மணித்தியாலம் 50 நிமிடங்களும் மின்விநியோகம் தடைசெய்யப்படும். இலங்கை மின்சார சபையின் கோரிக்கைக்கமைய மின்வெட்டுக்கான அனுமதி வழங்கப்பட்டுள்ளதாக பொதுப்பயன்பாட்டு ஆணைக்குழு தெரிவித்துள்ளது. இதேவேளை தற்போது மின்சாரத்திற்கான கேள்வி வெகுவாக அதிகரித்துள்ளது. எனினும் மின்உற்பத்தி நடவடிக்கை தொடர்ந்தும் குறைந்தளவிலேயே காணப்படுவதாக மின்சக்தி அமைச்சர் பவித்ரா வன்னியாராச்சி தெரிவித்துள்ளார். https://www.pucsl.gov.lk/wp-content/uploads/2022/03/E-21-03-2022-Power-Interruption-Schedule-full.pdf ", "URL": "https://www.itnnews.lk/2023/10/05/402946/", "Category": "Breaking News,தேசிய செய்திகள்", "Parent URL": null}