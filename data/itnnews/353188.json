{"Source": "ITN news", "Timestamp": "ජූලි 31, 2021 12:54", "Headline": "අත්‍යවශ්‍ය රාජකාරි සදහා අන්තර් පළාත් බස් සහ දුම්රිය සේවා හෙට සිට", "News Content": "පළාත් අතර සංචරණ සීමා හේතුවෙන් අත්හිටුවා තිබූ අන්තර් පළාත් බස් රථ ප්‍රවාහන කටයුතු හෙට සිට නැවතත් ආරම්භ කරන බව ලංකා ගමනාගමන මණ්ඩලයේ සභාපති කිංස්ලි රණවක පවසනවා. හෙට සිට නියමිත බස් සංඛ්‍යාවක් යොදවන අතර සදුදා සිට නියමිත කාලසටහන අනුව ලංකා ගමනාගමන මණ්ඩලයේ සියලුම බස් රථ ධාවනයේ යෙදවීමට නියමිත බවයි කිංස්ලි රණවක මහතා වැඩිදුරටත් කියාසිටියේ. අත්‍යවශ්‍ය රාජකාරි සදහා පැමිණෙන පුද්ගලයින් වෙනුවෙන් හෙට සිට අන්තර් පළාත් ප්‍රවාහනය සදහා දුම්රිය කිහිපයක් යෙදවීමට නියමිත බව දුම්රිය දෙපාර්තමේන්තුවේ සාමාන්‍යාකාරි ධම්මික ජයසුන්දර මහතා පැවසුවා.   ", "URL": "https://www.itnnews.lk/2023/10/05/353188/", "Category": "Breaking News,දේශීය පුවත්", "Parent URL": null}