{"Source": "ITN news", "Timestamp": "ජූනි 10, 2021 13:55", "Headline": "ෆයිසර් එන්නත් මාත්‍රා මිලියන 500 ක් ලොව පුරා බෙදා හැරීමට ජෝ බයිඩන් සූදානම්", "News Content": "කොවිඩ් 19 මර්දනය සදහා ෆයිසර් එන්නත් මාත්‍රා මිලියන 500 ක් ලොව පුරා බෙදා හැරීමට සූදානම් බව ඇමරිකා ජනාධිපති ජෝ බයිඩන් පවසනවා. ෆයිසර් එන්නත් මාත්‍රා මිලියන 200 ක් මෙම වසර තුළ ලොව පුරා බෙදා හැරීමට සූදානම් කර ඇති අතර ඉතිරි මාත්‍රා 300 ක ප්‍රමාණය 2022 වසරේ ලබා දීමට කටයුතු කරන බව ඇමරිකා ජනාධිපති ජෝ බයිඩන් පවසනවා. දුප්පත් රටවල එන්නත්කරණය ඉහළ නැංවීම අරමුණ වී ඇති බවයි ඔහු වැඩිදුරටත් සදහන් කරන්නේ. සිය ධුරයට පත්වීමෙන් අනතුරුව පළමු විදෙස් සංචාරයේ නිරත වන ජෝ බයිඩන් බ්‍රිතාන්‍ය බලා පිටත්වීමට පෙර මේ බව ප්‍රකාශ කර තිබෙනවා. ජෝ බයිඩන් හෙට දිනයේ පැවැත්වීමට නියමිත ජී – 7 සමුළුවේදී එන්නත් බෙදාහැරීම පිළිබද විශේෂ ප්‍රකාශයක් සිදු කිරීමට ද සූදානම් බවයි පැවසෙන්නේ.     ", "URL": "https://www.itnnews.lk/2023/10/05/341873/", "Category": "ජාත්‍යන්තර පුවත්", "Parent URL": null}