{"Source": "ITN news", "Timestamp": "අප්‍රේල් 21, 2022 09:00", "Headline": "පාස්කු ඉරිදා ත්‍රස්ත ප්‍රහාරයට අදට වසර 03යි", "News Content": "අමිහිරි මතකයන් රැසක් එක් කළ පාස්කු ඉරිදා ත්‍රස්ත ප්‍රහාරයට අදට වසර තුනයි. 2019 වසරේ  අප්‍රේල් 21 වනදා කොළඹ කොච්චික‌ෙඩ් ශාන්ත අන්තෝනි දේවස්ථානයේ,  මීගමුව කටුවාපිටිය ශාන්ත සෙබෙස්තියන් දේවස්ථානයේ සහ මඩකලපුව සියෝන් දේවස්ථානයේ පමණක් නොව කොළඹ හෝටල් කිහිපයකට මෙම ත්‍රස්ත ප්‍රහාර එල්ලවුණා. අහිංසක ජීවිත 259 ක්  බිලිගත් 500 කට ආසන්න පිරිසක් තුවාලකරුවන් බවට පත්කළ මෙම ප්‍රහාර මාලාවෙන් තුවාල ලැබූ පුද්ගලයන් 164 දෙනෙකු තවමත් නිවෙස් තුළ රෝගිව සිටිනවා. පුද්ගලයන් 89 දෙනෙකු අදට ද ප්‍රතිකාර ලබා ගැනීම සඳහා සායනවලට පැමිණෙනවා. සදාකාලික ආබාධිත තත්ත්වයට පත් වූ පිරිසක් ද තවමත් වේදනාවන් විඳිනවා. පාස්කු ප්‍රහාරයේ වින්දිතයන් බවට පත්වූ ජනතාව අනුස්මරණය කිරීම සදහා විශේෂ වැඩසටහනක් කොළඹ කොච්චිකඩේ ශාන්ත අන්තෝනි දේවස්ථානයේ දී අද පැවැත්වෙන්නේ කොළඹ අගරදගුරු අති උතුම් මැල්කම් කාදිනල් රංජිත් හිමිපාණන්ගේ ප්‍රධානත්වයෙන්.       ", "URL": "https://www.itnnews.lk/2023/10/05/407603/", "Category": "දේශීය පුවත්", "Parent URL": null}