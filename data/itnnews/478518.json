{"Source": "ITN news", "Timestamp": "ஏப்ரல் 27, 2023 09:36", "Headline": "மே 20ஆம் திகதிக்கு பின்னர் வெப்ப காலநிலை குறையும் சாத்தியம்", "News Content": "நிலவி வரும் வெப்பமான காலநிலையானது எதிர்வரும் மே மாதம் 20 ஆம் திகதிக்கு பின்னர்,  குறைவடையக்கூடும் என வளிமண்டலவியல் திணைக்களம் எதிர்வு கூறியுள்ளது. நாட்டில் தற்போது மழை கிடைக்கப்பெறும் நிலையில், வெப்பம் குறைவடைவதற்கான சாத்தியங்கள் தென்படுவதாக வளிமண்டலவியல் திணைக்களத்தின் பணிப்பாளர் நாயகம் அத்துல கருணாநாயக்க கொழும்பில் நேற்று இடம்பெற்ற செய்தியாளர் சந்திப்பில் கலந்துகொண்டு தெரிவித்துள்ளார். ஆரம்பத்தில் காணப்பட்ட வெப்பநிலை தற்போது சிறியளவில் குறைவடைந்துள்ளது. எனினும், இன்னும் வெப்பநிலை நீங்கவில்லை. மழைவீழ்ச்சி தொடர்ந்தும் அதிகரிக்குமானால், வெப்பநிலை அடுத்த மாதம் 20ம் திகதிக்கு பின்னர் குறைவடையும் என வளிமண்டலவியல் திணைக்களத்தின் பணிப்பாளர் நாயகம் அத்துல கருணாநாயக்க தெரிவித்துள்ளார். ", "URL": "https://www.itnnews.lk/2023/10/05/478518/", "Category": "Breaking News,தேசிய செய்திகள்", "Parent URL": null}