{"Source": "ITN news", "Timestamp": "ஜூன் 29, 2022 13:02", "Headline": "அமெரிக்க ஜனாதிபதி மேற்கொண்ட தீர்மானம் குறித்து ஜனாதிபதி கோட்டாபய ராஜபக்ஷ பாராட்டு..", "News Content": "இலங்கைக்கு 20 மில்லியன் டொலர்களை மேலதிகமாக வழங்க அமெரிக்க ஜனாதிபதி ஜோ பைடன் மேற்கொண்ட தீர்மானம் குறித்து, ஜனாதிபதி கோட்டாபய ராஜபக்ஷ பாராட்டு தெரிவித்துள்ளார். விட்டர் செய்தியொன்றை பதிவிட்டுள்ள ஜனாதிபதி கோட்டாபய ராஜபக்ஷ அது தொடர்பில் தனது நன்றியை தெரிவித்துள்ளார். இலங்கைக்கு இதுவரை வழங்கியுள்ள மற்றும் வழங்கவுள்ள நிதியுதவிகளுக்கு மேலதிகமாகவே 20 மில்லியன் டொலர்கள் வழங்கப்படவுள்ளதாக அமெரிக்க ஜனாதிபதி ஜோ பைடன் அறிவித்துள்ளார். ஜி – 7 நாடுகளின் மாநாட்டின்போதே அது தொடர்பான அறிவிப்பை அவர் வெளியிட்டார். இலங்கை மக்கள் சார்பிலும், அரசாங்கம் சார்பிலும், அமெரிக்க ஜனாதிபதிக்கு, ஜனாதிபதி கோட்டாபய ராஜபக்ஷ நன்றி தெரிவித்துள்ளார். வழங்கப்படும் நிதியுதவி கர்ப்பிணி தாய்மார்கள், பாலூட்டும் தாய்மார்கள் மற்றும் சிறுவர்களின் போஷாக்கு தேவைக்காக எதிர்வரும் 15 மாதங்களுக்கு பயன்படுத்தப்படவுள்ளது. ", "URL": "https://www.itnnews.lk/2023/10/05/419999/", "Category": "Breaking News,தேசிய செய்திகள்", "Parent URL": null}