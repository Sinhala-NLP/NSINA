{"Source": "ITN news", "Timestamp": "මැයි 9, 2022 16:42", "Headline": "ගල් අඟුරු හිඟවීම හේතුවෙන් ඉන්දියාව දැඩි විදුලි අර්බුදයක", "News Content": "ගල් අඟුරු හිඟවීම හේතුවෙන් ඉන්දියාව දැඩි විදුලි අර්බුදයකට මුහුණදී සිටින බව විදෙස් මාධ්‍ය වාර්තා කරනවා. ඉන්දියාවේ දිල්ලි නගරයේ ඇතැම් ප්‍රදේශවලට දිනකට පැය 14 ක පමණ විදුලි කප්පාදුවක් සිදුවන බව වාර්තා වනවා. එම ප්‍රදේශවල ක්‍රියාත්මක කර්මාන්ත ශාලා රැසක් දැඩි අර්බුදකාරී තත්ත්වයකට මුහුණ දී සිටින බව ද සඳහන්. විදුලි කප්පාදුව හේතුවෙන් ජෙනරේටර් යන්ත්‍ර ක්‍රියාත්මක කිරීමට අමතර පිරිවැයක් දැරීමට සිදුව ඇති අතර එමගින් පෙර වැය වූ මුදලට වඩා තුන්ගුණයකින් පමණ ඉහළ පිරිවැයක් භාණ්ඩ නිෂ්පාදනයට වැයවනවා. අප්‍රේල් මාසයේ මුල් සතියේ සිට ඉන්දියාව පුරා විදුලි කප්පාදුව සිදුවන අතර එමගින් කර්මාන්ත ශාලා අඩපණවීම පාසල් වසා දැමීම හා විරෝධතා ද උත්සන්නව ඇති බව සඳහන්.       ", "URL": "https://www.itnnews.lk/2023/10/05/410549/", "Category": "ජාත්‍යන්තර පුවත්", "Parent URL": null}