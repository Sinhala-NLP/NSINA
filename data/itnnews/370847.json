{"Source": "ITN news", "Timestamp": "ඔක්තෝබර් 21, 2021 16:55", "Headline": "ලොහාන් රත්වත්තේට හා බන්ධනාගාර කොමසාරිස් ජනරාල්වරයාට නොතීසි", "News Content": "ලොහාන් රත්වත්තේ රාජ්‍ය අමාත්‍යවරයා අනුරාධපුර බන්ධනාගාරයේ සිරකරුවන්ට ගිනි අවි පෙන්නල තර්ජනය කළා කියන සිද්ධිය ගැන නීතිපති උපදෙස් අරන් නිසි විමර්ශනයක් කරන්න කියල ශ්‍රේෂ්ඨාධිකරණය පොලිස්පතිවරයාට නියෝග කළා. රාජ්‍ය අමාත්‍ය ලොහාන් රත්වත්තේ මහතා අනුරාධපුර බන්ධනාගාරයට ඇතුළුවී එහි සිටි දමිළ සිරකරුවන්ට ගිනි අවි පෙන්නා තර්ජනය කළේ යැයි කියන සිද්ධිය සම්බන්ධයෙන් අපරාධ නඩු විධාන සංග්‍රහය යටතේ නීතිපති උපදෙස් ලබාගෙන නිසි විමර්ශන සිදුකරන ලෙසයි ශ්‍රේෂ්ඨාධිකරණය පොලිස්පතිවරයාට දැනුම් දුන්නේ. ඒ දමිළ රැදවියන් 8 දෙනෙකු ඉදිරිපත් කළ මූලික අයිතිවාසිකම් පෙත්සමක් විභාගයට ගැනීමට අවසර ලබාදෙමින් ශ්‍රේෂ්ඨාධිකරණය මෙම අතුරු නියෝගය නිකුත් කළ අවස්ථාවේයි. එම පෙත්සම ත්‍රිපුද්ගල මහාධිකරණ විනිසුරු මඩුල්ලක් හමුවේ අද සළකා බැලුණා. මීට විරෝධතා තිබේ නම් ගොනුකරන ලෙස දන්වා රාජ්‍ය අමාත්‍ය ලොහාන් රත්වත්තේ මහතාට හා බන්ධනාගාර කොමසාරිස් ජනරාල්වරයාට නොතීසිද නිකුත් කිරීමටයි ශ්‍රේෂාඨාධිකරණය කටයුතු කළේ.       ", "URL": "https://www.itnnews.lk/2023/10/05/370847/", "Category": "දේශීය පුවත්", "Parent URL": null}