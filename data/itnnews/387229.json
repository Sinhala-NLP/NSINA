{"Source": "ITN news", "Timestamp": "ජනවාරි 7, 2022 09:57", "Headline": "වයස 12 -15ත් අතර දරුවන්ට එන්නත්කරණය අද සිට", "News Content": "වයස අවුරුදු 12-15 අතර මෙරට ළමුන් සඳහා එන්නත්කරණය  අද (07) සිට ආරම්භ කෙරෙන බව සෞඛ්‍ය අමාත්‍ය ආචාර්ය කෙ‍හෙළිය රඹුක්වැල්ල මහතා පවසයි. මෙයට පෙර වයස අවුරුදු 15-19 අතර ළමුන් සඳහා එන්නත්කරණය සිදු කෙරිණි. එයට අමතරව වයස අවුරුදු 12-15 දක්වා විවිධ සංකූලතා සහිත ළමුන්ට එන්නත් ලබා දුන් අතර, 30,000 ක පමණ ළමුන් පිරිසක් එන්නත්කරණයට ලක් කෙරුණි. වයස අවුරුදු 12 ට වැඩි දරුවන් සඳහ එන්නත්කරණයේ දී මේ වන විට එක් එන්නතක් පමණක් ලබාදීමට සෞඛ්‍ය අංශ නිර්දේශ කර තිබේ. එමෙන්ම පාසැල් ළමුන්ගේ එන්නත්කරණයට සමගාමීව මෙතෙක් බූස්ටර් එන්නත නොගත් පාසැල් ගුරුවරුනටද එම ස්ථානයන්හිදී එන්නත් ලබාගැනීමේ හැකියාව ඇතැයි අමාත්‍ය කෙහෙළිය රඹුක්වැල්ල මහතා පවසයි. අනධ්‍යයන කාර්ය මණ්ඩල සහ පාසල් ළමුන් ප්‍රවාහනයේ නියැළෙන්නෙන් ඇතුළු පිරිස් සදහා ද මෙයට සමගාමීව බූස්ටර් එන්නත ලබාගැනීමේ හැකියාව ඇති බවත්, ඒ තුළ කොවිඩ් ව්‍යසනයේ දී දරුවන්ගේ සුරක්ෂිතතාව තහවුරු කිරීමට උපරිම පියවර ගැනෙන බවත් අමාත්‍යවරයා පෙන්වා දෙයි. රට නව සාමාන්‍යකරණයට ලක්වීමත් සමග එළැබෙන සදුදා (10) සිට පාසැල් ද සාමාන්‍ය තත්ත්වයෙන් පවත්වාගෙන යමින් සියළුම සිසුන් එකවර පාසල් කරා පැමිණීමට අදාළ මාර්ගෝපදේශ නිකුත් කෙරෙන බව සෞඛ්‍ය අමාත්‍යවරයා සඳහන් කරයි. ", "URL": "https://www.itnnews.lk/2023/10/05/387229/", "Category": "දේශීය පුවත්", "Parent URL": null}