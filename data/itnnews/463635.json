{"Source": "ITN news", "Timestamp": "පෙබරවාරි 27, 2023 10:28", "Headline": "අතරමං වු ගගනගාමින් රැගෙන එන්න ගිය සොයූස් යානය ISS මධ්‍යස්ථානයට", "News Content": "අතරමං වු ගගනගාමින් ආපසු ගෙන්වා ගැනීම සඳහා පිටත් වු සොයූස් අභ්‍යවකාශ යානය  ජාත්‍යන්තර අභ්‍යවකාශ මධ්‍යස්ථානය වෙත ලඟා වුණා. පසුගිය සිකුරාදා රුසියාවේ බයිකොනූර් අභ්‍යවකාශ මධ්‍යස්ථානයෙන් ගුවන් ගත වු යානය මඟින් රුසියානු ගගනගාමින් වන සර්ගේ ප්‍රොකොප්යෙව් හා දිමිත්‍රි පෙටෙලින් මෙන්ම ඇමෙරිකා ගගනගාමින් ෆ්‍රැන්සිස්කෝ රුබියෝ නැවත ගෙන්වා ගැනීමට නියමිතයි. ඔවුන්ගේ මෙහෙයුම අවසන් වීමට නියමිතව තිබුණේ එළඹෙන මාර්තු මාසයේදීයි. එහෙත් ඔවුන් ගොස් තිබූ සොයූස් එම් 22 යානයේ සිසිලන පද්ධතියේ සිදු වු කාන්දුවක් හේතුවෙන්  ඔවුන් ජාත්‍යන්තර අභ්‍යවකාශ මධ්‍යස්ථානයේ අතරමංව සිටියා. ඒ අනුවයි මෙසේ ගෙන්වා ගැනීමට නියමිතව ඇත්තේ. නැවත වරක් අප්‍රේල් හෝ මැයි මාසයේ දී ජාත්‍යන්තර අභ්‍යවකාශ මධ්‍යස්ථානය වෙත ගගනගාමීන් ගමන් කිරීමට නියමිතයි. ", "URL": "https://www.itnnews.lk/2023/10/05/463635/", "Category": "Breaking News,ජාත්‍යන්තර පුවත්", "Parent URL": null}