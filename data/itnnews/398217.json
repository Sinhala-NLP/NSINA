{"Source": "ITN news", "Timestamp": "පෙබරවාරි 27, 2022 11:52", "Headline": "විවිධ මත්ද්‍රව්‍ය රැගෙන ශ‍්‍රී පාද වන්දනාවේ පැමිණි 35 දෙනෙකු අත්අඩංගුවට", "News Content": "විවිධ මත්ද්‍රව්‍ය රැගෙන හැටන් මාර්ගය ඔස්සේ ශ‍්‍රී පාද වන්දනාවේ පැමිණි තරුණයක් 35 දෙනෙකු සැකපිට අත්අඩංගුවට ගෙන  තිබෙනවා. ඔවුන්  හැටන් මහෙස්ත්‍රාත් අධිකරණය වෙත ඉදිරිපත් කිරිමෙන් අනතුරුව ඇප මත මුදා හැර ඇති බව හැටන් මුලස්ථාන ප්‍රධාන පොලිස් පරික්ෂක රංජිත් ජයසේන මහතා ප‍්‍රකාශ කළේ. ඉකුත් සති අන්තයේ ශ‍්‍රී පාද වන්දනාවේ මත්ද්‍රව්‍ය රැගෙන එන පිරිස් අත්අඩංගුවට ගැනිම සදහා හැටන් පොලිස් කොට්ඨාශ දුෂණ මර්ධන ඒකකයේ නිලධාරින් හැටන් දුම්රිය ස්ථානය , හැටන් කොළඹ ප්‍රධාන මාර්ගයේ දියගල , ෂැනන් යන ස්ථානවල හැටන් පොලිස් සුනඛ අංශයේ ස්ටුවඩ් සුනඛයාගේ සහයෝගය ඇතිව සිදු කල හදිසි සොදිසි මෙහෙයුම් වලද මෙම පිරිස අත්අඩංගුවට ගැනිමට හැකි වු බවයි  ‌පොලීසිය ප‍්‍රකාශ කළේ. අත්අඩංගුවට ගත් සැකකරුවන් සන්තකයේ ගංජා , මත්පෙති , නිති විරෝධි ලෙස මෙරටට ආනයනය කරන ලද දුම්වැටිද තිබි සොයාගත් බවත්,එම සැකකරුවන් ගාල්ල , මාතර , කොළඹ ,කුරුණැගල, අනුරාධපුර යන ප්‍රදේශවල පදිංචි අවු 20-35 වයස් කාණ්ඩ වල පසුවන පිරිසක්. ශ‍්‍රී පාද වන්දනා වාරය ආරම්භ වි මාස තුනක් වැනි කාලයක් තුල විවිධ මත්ද්‍රව්‍ය රැගෙන පැමිණි තරුණයන් 200 දෙනෙකු පමණ අත්අඩංගුවට ගෙන හැටන් මහෙස්ත්‍රාත් අධිකරණය වෙත ඉදිරිපත් කර දඩ මුදල් අයකරගෙන ඇති බවද එම වැටලිම් සිදු කල නිලධාරින් පැවසුවා. ", "URL": "https://www.itnnews.lk/2023/10/05/398217/", "Category": "දේශීය පුවත්", "Parent URL": null}