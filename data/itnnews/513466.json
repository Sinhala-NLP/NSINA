{"Source": "ITN news", "Timestamp": "செப்டம்பர் 4, 2023 14:40", "Headline": "நீர் மின் உற்பத்தி 14% ஆக அதிகரிப்பு", "News Content": "நாட்டில் நீர் மின் உற்பத்தி 14% ஆக உயர்ந்துள்ளதாக மின்சக்தி மற்றும் எரிசக்தி இராஜாங்க அமைச்சர் இந்திக்க அனுருத்த தெரிவித்துள்ளார். நாட்டின் பல பகுதிகளில் மழை பெய்த போதிலும், நீர் மின் நிலையங்களை சூழவுள்ள பகுதிகளில் கணிசமான மழைவீழ்ச்சி கிடைக்கவில்லை என அவர் தெரிவித்தார். வரண்ட காலநிலையால் நீர்மின் உற்பத்தி சமீபத்திய நாட்களில் 11-12% ஆக இருந்தது. சமனல வெவ நீர்த்தேக்கத்தின் நீர் கசிவை நிவர்த்தி செய்வதற்கான ஆராய்ச்சி நடவடிக்கைகள் தொடர்ந்தும் இடம்பெற்று வருவதாக இராஜாங்க அமைச்சர் தெரிவித்தார். புவியியல் ஆய்வு மற்றும் சுரங்கப் பணியகம், தேசிய கட்டிட ஆராய்ச்சி நிறுவனம் மற்றும் இலங்கை மின்சார சபை ஆகியவற்றின் பொறியியலாளர்கள் இது தொடர்பில் விசாரணைகளை மேற்கொண்டு வருவதாக அவர் மேலும் தெரிவித்தார். சமனல வெவ நீர்த்தேக்கத்தில் நீர் கசிவு புள்ளிகள் அடையாளம் காணப்பட்டுள்ளன. ", "URL": "https://www.itnnews.lk/2023/10/05/513466/", "Category": "Breaking News,தேசிய செய்திகள்", "Parent URL": null}