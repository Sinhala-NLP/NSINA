{"Source": "ITN news", "Timestamp": "සැප්තැම්බර් 2, 2023 09:24", "Headline": "ප්‍රදේශ කිහිපයකට මි.මී 100ක පමණ තද වැසි", "News Content": "බස්නාහිර සබරගමුව දකුණ මධ්‍යම සහ වයඹ යන පළාත්වල අද දිනයේ විටින් විට වැසි ඇති විය හැකි බව කාලගුණ විද්‍යා දෙපාර්තමේන්තුව නිවේදනය කරනවා. බස්නාහිර  හා සබරගමුව යන පළාත්වලත් ගාල්ල හා මාතර යන දිස්ත්‍රික්කවලත් ඇතැම් ස්ථානවලට මිලිමීටර් 100ක පමණ තද වැසි ඇතිවිය හැකියි. නැගෙනහිර සහ ඌව යන පළාත්වලත් වව්නියාව සහ මුලතිව් යන දිස්ත්‍රික්කවලත් සවස් කාලයේදී හෝ රාත්‍රී කාලයේදී තැනින් තැන වැසි හෝ ගිගුරුම් සහිත වැසි ඇතිවිය හැකි බවයි කාලගුණ විද්‍යා දෙපාර්තමේන්තුව සඳහන් කරන්නේ. ගිගුරුම් සහිත වැසි සමඟ ඇතිවිය හැකි තාවකාලික තද සුළං වලින් සහ අකුනු මගින් සිදුවන අනතුරු අවම කර ගැනීමට පියවර ගන්නා ලෙස ද ඉල්ලා සිටිනවා. මධ්‍යම කදුකරයේ බටහිර බෑවුම්වලත්, බස්නාහිර , වයඹ සහ සබරගමුව යන පළාත්වලත් විටින් විට හමන පැයට කිලෝමීටර් 40ත් 45ත් පමණ තරමක තද සුළං ඇතිවිය හැකි බවයි කාලගුණ විද්‍යා දෙපාර්තමේන්තුව සඳහන් කරන්නේ.   ", "URL": "https://www.itnnews.lk/2023/10/05/512839/", "Category": "Breaking News,කාලගුණ අනාවැකිය,දේශීය පුවත්", "Parent URL": null}