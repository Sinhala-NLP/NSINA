{"Source": "ITN news", "Timestamp": "අගෝස්තු 10, 2023 12:43", "Headline": "ආයෝජකයින්ට ප්‍රතිලාභ ලබා ගැනීමට සුදුසුම කාලය එළඹ තිබෙනවා – රාජ්‍ය අමාත්‍ය ෂෙහාන්", "News Content": "ශ්‍රී ලංකාවේ ආයෝජනය කිරීමෙන් ප්‍රතිලාභ ලබා ගැනීම සඳහා ආයෝජකයින්ට සුදුසුම කාලය එළඹ ඇති බව රාජ්‍ය අමාත්‍ය ෂෙහාන් සේමසිංහ මහතා පවසනවා. කොළඹ කොටස් වෙළෙදපොළ, ඉන්දීය කර්මාන්ත සම්මේලනය හා කොටස් තැරැව්කාර සමාගම් සමඟ එක්ව සංවිධාන කළ ඉන්වෙස්ට් ශ්‍රී ලංකා සංසදය අමතමින් රාජ්‍ය අමාත්‍යවරයා මේ බව කියා සිටියා. ආයෝජන දෘෂ්ඨිකෝණයකින් ශ්‍රී ලංකාවේ ආකර්ශනීය බව දීර්ඝ කාලයක සිට පෙනෙන්නට තිබුණද සාර්ව ආර්ථික අසමතුලිතතාවන් හේතුවෙන් එය අඩාල වී තිබූ බවයි සේමසිංහ මහතා ප්‍රකාශ කළේ. මෑත කාලීන ආර්ථික අර්බුදය ඇතිවීමට හේතුව දිගුකලක් පුරා නොසළකා හැර තිබූ ප්‍රතිසංස්කරණ සඳහා උත්පේරණයක් වී ඇති බවද ඔහු කියා සිටියා. මෑතකාලීනව ආරම්භ කළ ප්‍රතිසංස්කරණ තුළ මෙම ආර්ථික දුර්වලතා අවසන් වෙමින් පවතින බවද ඔහු කියා සිටියා.   ", "URL": "https://www.itnnews.lk/2023/10/05/507023/", "Category": "Breaking News,දේශීය පුවත්", "Parent URL": null}