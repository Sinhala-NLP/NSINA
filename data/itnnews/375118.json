{"Source": "ITN news", "Timestamp": "නොවැම්බර් 10, 2021 11:42", "Headline": "පාර්ලිමේන්තු මන්ත්‍රී තිස්ස කුට්ටිආරච්චි කාබනික කුඹුරු වගාවට එක් වෙයි", "News Content": "අවවාදයට වඩා ආදර්ශය උතුම් බව පවසමින් පාර්ලිමේන්තු මන්ත්‍රී තිස්ස කුට්ටිආරච්චි මහතා මෙවර මහ කන්නයේ කාබනික කුඹුරු වගාවට එක් වුණා. කතරගම ප්‍ර දේශයේ පිහිටි තම කුඹුරු වගා ඉඩම්වල කාබනික පොහොර භාවිතයෙන් වගා කටයුතු සිදු කළ බවයි පාර්ලිමේන්තු මන්ත්‍රී තිස්ස කුට්ටි ආරච්චි මහතා පවසන්නේ. මන්ත්‍රීවරයාම කුඹුරු බිම සකස් කරමින් ගොවිතැන් කටයුතුවල නිරත වන ආකාරයයි දැක ගත හැකි වුණේ. මේ අතර පොළොන්නරුව දිස්ත්‍රික්කයේ ගොවි ජනතාවට අවශ්‍ය කාබනික දියර පොහොර ලබාදීම ඊයේ ආරම්භ වුණා. ඒ ගිරිතලේ ගොවිජන මධ්‍යස්ථානයේ දී යි. ප්‍රථම අදියර යටතේ දියර පොහොර ලීටර් 17500 ක් ගිරිතලේ ගොවිජනපද ව්‍යාපාරයේ ගොවීන්ට බෙදාදීම සිදු කෙරුණා.       ", "URL": "https://www.itnnews.lk/2023/10/05/375118/", "Category": "දේශීය පුවත්", "Parent URL": null}