{"Source": "ITN news", "Timestamp": "මැයි 19, 2022 16:00", "Headline": "හෙට දිනයේ රාජ්‍ය සේවකයින් සේවයට කැඳවීම සම්බන්ධයෙන් චක්‍රලේකයක්", "News Content": "හෙට දිනයේ හදිසි හා අත්‍යවශ්‍ය රාජකාරී සඳහා නිලධාරීන් සේවයට කැඳවීම ආයතන ප්‍රධානීන්ගේ අභිමතය අනුව සිදුකිරීමට රාජ්‍ය පරිපාලන, ස්වදේශ කටයුතු, පළාත් සභා හා පළාත් පාලන අමාත්‍යාංශයේ ලේකම්වරයා අවසර ලබා දී තිබෙනවා. අමාත්‍යාංශ, රාජ්‍ය අමාත්‍යාංශ ලේකම්වරුන්, පළාත් ප්‍රධාන ලේකම්වරුන්, අතිරේක ලේකම්වරුන්, දෙපාර්තමේන්තු ප්‍රධානීන්, දිස්ත්‍රික් ලේකම්වරුන් හා ප්‍රාදේශීය ලේකම්වරුන් වෙත චක්‍රලේකයක් මගින් මේ බව දැනුම් දී තිබෙනවා. අග්‍රාමාත්‍යවරයා අද දිනයේ පාර්ලිමේන්තුවේ දී කල ප්‍රකාශය අනුව මේ වන විට රටේ පවතින ඉන්ධන හිඟය සහ ප්‍රවාහන අපහසුතා සැලකිල්ලට ගනිමින් අත්‍යවශ්‍ය සේවාවන් පවත්වාගෙන යාමට අවශ්‍ය කරන නිලධාරීන් හැර අනෙකුත් රජයේ නිලධාරීන් හෙට දින සේවයට වාර්තා කිරීම අවශ්‍ය නොවන බවයි අමාත්‍යාංශ ලේකම් ජේ.ජේ. රත්නසිරි මහතා නිකුත් කළ චක්‍රලේකයේ දැක්වෙන්නේ.   ", "URL": "https://www.itnnews.lk/2023/10/05/412212/", "Category": "Breaking News,දේශීය පුවත්", "Parent URL": null}