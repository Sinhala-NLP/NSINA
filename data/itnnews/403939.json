{"Source": "ITN news", "Timestamp": "මාර්තු 25, 2022 15:56", "Headline": "ඉම්රාන්ට එරෙහි විශ්වාසභංගය කල්යයි", "News Content": "පාකිස්තාන අග්‍රාමාත්‍ය  ඉම්රාන් ඛාන්ට එරෙහිව ඉදිරිපත් කර තිබූ  විශ්වාසභංග යෝජනාව සභාගත නොකරම ලබන සදුදා දක්වා කල්තැබීමට එරට ජාතික සභාව තිරණය කළා. අග්‍රාමාත්‍ය ඉම්රාන් ඛාන්ගේ නායකත්වයෙන් යුත් පකිස්ථාන රජය වත්මන් ආර්ථික අර්බුදයට වගකිව යුතු බව චෝදනා කරමින් පසුගිය මාර්තු 8 වනදා එරට විපක්ෂය විශ්වාසභංග යෝජනාවක් ඉදිරිපත් කළා. එය අද දිනයේ විවාදයට ගෙන 28 වනදා ඡන්ද විමසීමක් පැවැත්වීමට නියමව තිබෙනවා. කෙසේ වෙතත් පකිස්ථාන පාර්ලිමේන්තු කතානායකවරයා ඉම්රාන් ඛාන්ට එරෙහි විශ්වාස භංග යෝජනාව සභාගත කිරීමට ඉඩ නොතබාම පාර්ලිමේන්තුව ලබන සදුදා දක්වා කල් තැබුණා. මේ වන විට එරට පාර්ලිමේන්තුවේ සිටින මන්ත්‍රිවරුන් 342නාගෙන් 155 දෙනෙකුගේ සහාය ඉම්රාන් ඛාන්ට හිමිව තිබෙනවා. ඔහුට විශ්වාස භංගය පරාජය කිරීමට නම් අවම  වශයෙන් මන්ත්‍රිවරුන් 172කගේ සහාය අවශ්‍ය වනවා.           ", "URL": "https://www.itnnews.lk/2023/10/05/403939/", "Category": "ජාත්‍යන්තර පුවත්", "Parent URL": null}