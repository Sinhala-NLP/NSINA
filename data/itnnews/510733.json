{"Source": "ITN news", "Timestamp": "අගෝස්තු 25, 2023 08:53", "Headline": "වැග්නර් නායකයාගේ හදිසි මරණය ගැන පුටින් සිය ශෝකය පළ කරයි", "News Content": "රුසියාවේ වැග්නර් කුලී හමුදාවේ නායකයාගේ හදිසි මරණය සම්බන්ධයෙන් ජනාධිපති ව්ලැඩිමීර් පුටින් සිය ශෝකය පළ කර තිබෙනවා. වැග්නර් නායකයා ඇතුළු මිය ගිය දස දෙනාගේම පවුල්වලට ශෝකය පල කරන බවයි  රුසියා ජනාධිපතිවරයා පවසා ඇත්තේ. වැන්ගර් ප්‍රධානියාගේ පෞද්ගලික ජෙට් යානය කඩා වැටී ඔහු ජීවිතක්ෂයට පත් වූයේ පෙරේදා දිනයේයි. මොස්කව් සිට ගමන් ආරම්භ කළ යානය කඩා  වැටුණු මාරාන්තික අනතුරට හේතුව කුමක් ද යන්න පිළිබඳ මෙතෙක් වාර්තා වී නැහැ. කෙසේ වෙතත් යානය කඩා වැටීමට පෙර විශාල පිපිරුමක් ඇසුණු බව වාර්තා වුණා. රුසියා මාධ්‍ය වාර්තා කළේ යානය තුළ බෝම්බයක් හොර රහසේ රැගෙන ගියේද යන්න පිළිබඳ සැක පළ කරන බවයි. කුලී හමුදා නායක යෙව්ජිනී ප්‍රිගොෂින්ගේ පෞද්ගලික ජෙට් යානය රුසියා ගුවන් යානා නාෂක හමුදාව විසින් බිඳහෙලන්නට ඇති බවට ද ඇතැම් මාධ්‍ය වාර්තා කරනවා.     ", "URL": "https://www.itnnews.lk/2023/10/05/510733/", "Category": "Breaking News,ජාත්‍යන්තර පුවත්", "Parent URL": null}