{"Source": "ITN news", "Timestamp": "පෙබරවාරි 21, 2022 12:00", "Headline": "බතික් ඇතුළු දේශීය ඇඟලුම් නිෂ්පාදන ජාත්‍යන්තරය තුළ ප්‍රවර්ධනය කිරීමේ විශේෂ වැඩපිළිවෙළක්", "News Content": "ලොව පුරා සිටින ශ්‍රී ලංකා දූත මණ්ඩල හරහා මෙරට බතික් ඇතුළු දේශීය ඇඟලුම් නිෂ්පාදන ජාත්‍යන්තරය තුළ ප්‍රවර්ධනය කිරීමේ විශේෂ වැඩපිළිවෙළක් ක්‍රියාත්මකයි. ඒ පිළිබඳ විශේෂ ඒකාබද්ධ සැසියක් අමාත්‍ය මහාචාර්ය ජී එල් පීරිස්ගේ ප්‍රධානත්වයෙන් විදේශ අමාත්‍යාංශයේදී පැවැත්වුණා. බතික් අත් යන්ත්‍ර සහ දේශීය ඇගලුම් නිෂ්පාදන පිළිබඳ රාජ්‍ය අමාත්‍යාංශය විදේශ අමාත්‍යාංශය සමග ඒකබද්ධව මෙම වැඩපිළිවෙළ ක්‍රියාත්මක කරනවා. මෙරට බතික් , අත් යන්ත්‍ර සහ දේශීය ඇගලුම් නිෂ්පාදන විදෙස්වල ප්‍රචලිත කරමින් ඒ සඳහා නිසි වෙළෙඳපොළක් නිර්මාණය කිරීම අරමුණ වනවා. රාජ්‍ය අමාත්‍ය දයාසිරි ජයසේකරගේ උපදෙස් මත මෙය ක්‍රියාත්මකයි. විදේශ අමාත්‍යාංශයේ පැවති ඒකාබද්ධ සැසියේ දී දේශීය ඇගලුම් විදෙස් රටවල ප්‍රවර්ධනය කරන ලෙස තානාපතිවරුන්ගෙන් ඉල්ලා සිටි රාජ්‍ය අමාත්‍යවරයා දූත මණ්ඩල සහ උත්සව අවස්ථාවලදී ප්‍රදර්ශනය කරන ලෙස ද දැනුම් දුන්නා.           ", "URL": "https://www.itnnews.lk/2023/10/05/396496/", "Category": "Breaking News,දේශීය පුවත්", "Parent URL": null}