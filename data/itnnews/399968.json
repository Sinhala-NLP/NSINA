{"Source": "ITN news", "Timestamp": "මාර්තු 8, 2022 09:32", "Headline": "යුරෝපයට ගෑස් සැපයීම අත්හිටුවන බව රුසියාව කියයි", "News Content": "රුසියාවෙන් ඛණිජ තෙල් ආනයනය අත්හිටුවන්නේ නම් යුරෝපයට ගෑස් සැපයීම අත්හිටුවන බවට රුසියාව අනතුරු අගවනවා. රුසියාව යුක්රේනය ආක්‍රමණය කිරීමෙන් පසු කැනඩාව ඇතුළු රටවල් කීපයක් රුසියාවෙන් ඛණිජ තෙල් ආනයනය අත්හිටවූවා. ඇමෙරිකාව ද රුසියාවෙන් ඛණිජ තෙල් ආනයනය අත්හිටුවීම සම්බන්ධයෙන් මේ වනතෙක් අවසන් තීරණයක් ගෙන නොමැති අතර ඒ සම්බන්ධයෙන් අවධානය යොමුවී ඇති බවයි වාර්තා වන්නේ. කෙස් වුවද සම්බාධක පැනවීමක් ලෙස බටහිර රටවල් රුසියාවෙන් ඛණිජ තෙල් ආනයනය අත්හිටුවීමට පියවර ගතහොත් යුරෝපයට දැඩි ප්‍රතිවිපාකවලට මුහුණදීමට සිදුවන බවට රුසියාව අනතුරු අගවනවා. යුරෝපා කලාපයේ ගෑස් අවශ්‍යතාවයෙන් සියයට 40 ක් හා ඛණිජ තෙල් අවශ්‍යතාවෙන් සියයට 30 ක් සපයනු ලබන්නේ රුසියාවයි.       ", "URL": "https://www.itnnews.lk/2023/10/05/399968/", "Category": "ජාත්‍යන්තර පුවත්", "Parent URL": null}