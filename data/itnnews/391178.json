{"Source": "ITN news", "Timestamp": "ஜனவரி 25, 2022 12:56", "Headline": "16 -19 வயதுக்குட்பட்டவர்களுக்கான தடுப்பூசியின் 2ம் மாத்தரை பெற்றுக்கொடுக்கும் செயற்பாடு முன்னெடுப்பு..", "News Content": "நேற்றைய தினம் முதல் 16 வயதுக்கும் 19 வயதுக்கும் இடைப்பட்டவர்களுக்கான கொவிட் தடுப்பூசியின் 2ம் மாத்தரை அளவை பெற்றுக்கொடுக்கும் செயற்பாடு முன்னெடுக்கப்பட்டு வருகின்றது. நாட்டின் சகல பகுதிகளிலுமுள்ள 16 முதல் 19 வயதுக்கு இடைப்பட்டவர்களுக்கு கொவிட் தடுப்பூசியின் 2வது மாத்தரை அளவை பெற்றுக்கொடுப்பதற்கு தேவையான தடுப்பூசி கையிருப்பில் உள்ளதாக இராஜாங்க அமைச்சர் பேராசிரியர் ச்சன்ன ஜயசுமன தெரிவித்துள்ளார். இதேவேளை கம்பஹா மாவட்ட கொரோனா ஒழிப்பு கூட்டத்தின் போது முக்கிய தீர்மானம் ஒன்று பெறப்பட்டுள்ளது. கொவிட் தடுப்பூசியின் 3 மாத்தரை அளவுகளையும் பெற்றுக்கொள்ளாத நபர்களை கம்பஹா மாவட்டத்தில் இடம்பெறும் இசை நிகழ்ச்சிகளை பார்வையிட அனுமதி வழங்காமல் இருக்க தீர்மானிக்கப்பட்டுள்ளதாக சுற்றுலாத்துறை அமைச்சர் பிரசன்ன ரனதுங்க தெரிவித்துள்ளார். ", "URL": "https://www.itnnews.lk/2023/10/05/391178/", "Category": "Breaking News,தேசிய செய்திகள்", "Parent URL": null}