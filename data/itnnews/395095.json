{"Source": "ITN news", "Timestamp": "පෙබරවාරි 15, 2022 10:30", "Headline": "කෘතහස්ථ ගීත රචකයෙකු වූ සමන් චන්ද්‍රනාත් වීරසිංහ මහතා අභාවප්‍රාප්ත වෙයි", "News Content": "ජ්‍යෙෂ්ඨ පුවත්පත් කලාවේදියෙකු, ප්‍රවීණ ලේඛකයෙකු සහ කෘතහස්ථ ගීත රචකයෙකු වූ සමන් චන්ද්‍රනාත් වීරසිංහ මහතා අභාවප්‍රාප්ත වී තිබෙනවා. රෝගාතුරව කොළඹ ජාතික රෝහලේ ප්‍රතිකාර ලබමින් සිටියදීයි සමන් චන්ද්‍රනාත් වීරසිංහයන් අභාවප්‍රාප්ත වී තිබෙන්නේ. රසිකයින් අතර ඉමහත් ජනාදරයට පත් ගීත රැසක් ඔහු අතින් නිර්මාණය වී තිබෙනවා. කැන්දන් යන්නේ කවදාද මා, බිදක් රැදී අසන් ලදේ,සදමඩලේ සිට, සමකෝනී ත්‍රි කෝණයකි, සතරවටින් කළුකරගෙන වහින වෙලාවේ, නාඹර ගොයමට, මට තනි නැත නුඹ නාඩන් සුරතලියේ, සදලේඛා, ඉගිල්ලෙන්න උඩින් යන්න ඇයි දගලන්නේ සමන් චන්ද්‍රනාත් වීරසිංහයන් රචනා කළ ගීත ගොන්නෙන් කීපයක්. අභාවප්‍රාප්ත වනවිට 74 වන වියේ පසුවූ සමන් චන්ද්‍රනාත් වීරසිංහයන්ගේ දේහය පිළිබද අවසන් කටයුතු පසුව දැනුම් දෙන බව පවුලේ ඥාතීන් ප්‍රකාශ කළා.     ", "URL": "https://www.itnnews.lk/2023/10/05/395095/", "Category": "දේශීය පුවත්", "Parent URL": null}