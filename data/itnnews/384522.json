{"Source": "ITN news", "Timestamp": "දෙසැම්බර් 23, 2021 12:42", "Headline": "වෛද්‍ය වර්ජනය 4වන දිනටත් ක්‍රියාත්මකයි", "News Content": "පශ්චාත් සීමාවාසික පත්වීම් ඇතුලු කරුණු හතක් මුල් කර ගනිමින් රජයේ වෛද්‍ය නිලධාරින්ගේ සංගමය ආරම්භ කළ වැඩ වර්ජනය හතරවන දවසට අදත් ක්‍රියාත්මකයි. වෛද්‍යවරුන්ට පත්වීම් ලබාදීමේදී දේශපාලන මැදිහත්වීම් සිද්ධ වෙලා තියෙනවා කියලයි එම සංගමය චෝදනා කරන්නේ. කොහොම වුණත් සෞඛ්‍ය අමාත්‍යවරයා සදහන් කරන්නේ තමන් මේ පත්වීම්වලට මැදිහත් වෙලා තියෙනවා කියලා ඔප්පු කළොත් ඇමති ධූරයෙන් ඉල්ලා අස්වෙන්න සූදානම් කියලයි. රජයේ වෛද්‍ය නිලධාරීන්ගේ සංගමයේ වැඩ වර්ජනය හේතුවෙන් අදත් උදෑසන රෝහල්වලට ප්‍රතිකාර ලබා ගැනීමට පැමිණි ජනතාව අපහසුතාවට පත්වන ආකාරය දක්නට ලැබුණා. තම ඉල්ලීම්වලට නිසි විසදුම් ලබාදෙන තෙක් වර්ජනය ක්‍රියාත්මක කරන බවයි රජයේ  වෛද්‍ය නිලධාරීන්ගේ සංගමය පවසන්නේ. මේ සම්බන්ධයෙන් හිටපු සෞඛ්‍ය අමාත්‍ය,පාර්ලිමේන්තු මන්ත්‍රී රාජිත සේනාරත්න මහතා ද අදහස් දැක්වුවා. ", "URL": "https://www.itnnews.lk/2023/10/05/384522/", "Category": "දේශීය පුවත්", "Parent URL": null}