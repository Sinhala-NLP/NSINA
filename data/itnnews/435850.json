{"Source": "ITN news", "Timestamp": "செப்டம்பர் 19, 2022 12:22", "Headline": "விடைபெறுகிறார் வரலாற்று ராணி", "News Content": "  என்றும் அழியாத பேரரசின் வரலாற்று அத்தியாயத்தின் அதிக காலம் அரசாட்சி புரிந்த  இரண்டாம் எலிசபெத் மகாராணியின் இறுதிச் சடங்கு இன்று நடைபெறுகிறது. வயது முதிர்வு காரணமாக கடந்த 8 ஆம் திகதி  தனது 96 வது வயதில் உலகுக்கு விடைகொடுத்திருந்தார் . வரலாறுகளில் இவர் பெயர் எழுதப்பட்டது  1952 ஆம் ஆண்டு . தந்தை ஆல்பர்ட் ஆறாம் ஜார்ஜ் மறைந்ததும் இங்கிலாந்தின் ராணியாக முடி சூடினார், அதிலிருந்து பல்வேறு சவால்களுக்கும் முகம் கொடுத்து\nதன் ஆட்சி பொறுப்பை நிர்வகித்தார் . குறிப்பாக இவரது 70 ஆண்டுகள், 214 நாட்கள் என்ற மொத்த ஆட்சிக்காலம் எந்த ஒரு பிரித்தானிய மன்னரிலும் மிக நீண்டதாகும், அத்துடன் இறையாண்மை கொண்ட எந்த மன்னரினதும் இரண்டாவது மிக நீண்ட ஆட்சியும் ஆகும். எலிசபெத் இறக்கும் போது, ஐக்கிய இராச்சியம் தவிர 14 பொதுநலவாய நாடுகளின் ராணியாகவும் இருந்துள்ளார் .தனது பதவிக்கால வரலாற்றில் 15 பிரதமர்களை பதவியேற்று வைத்துள்ளார்.  பல சாதனைகளுக்கும் சொந்தக்காரரான இரண்டாம் எலிசபெத்தின் இறுதி சடங்குகள் லண்டனில் உள்ள வெஸ்ட்மின்ஸ்டரில் ஆரம்பமாகியுள்ளது . இந்த நிகழ்ச்சி உலகம் முழுவதும் நேரடியாக ஒளிபரப்பாகின்றன . இரண்டாம் எலிசபெத் மகாராணிக்கு இறுதி அஞ்சலி செலுத்த ஜனாதிபதி ரணில் விக்கிரமசிங்க மற்றும் திருமதி மைத்ரி விக்கிரமசிங்க ஆகியோரும் இங்கிலாந்து சென்றுள்ளனர் . இதனிடையே, அமெரிக்க அதிபர் ஜோ பைடன் உள்ளிட்ட பல வெளிநாட்டு தலைவர்களும் இறுதி அஞ்சலி செலுத்தியுள்ளனர் . சரித்திரநாயகி இரண்டாம் எலிசபெத் வரலாறுகளில் மறக்கமுடியாத ஆளுமை ", "URL": "https://www.itnnews.lk/2023/10/05/435850/", "Category": "முதன்மை செய்தி", "Parent URL": null}