{"Source": "ITN news", "Timestamp": "ඔක්තෝබර් 6, 2021 09:27", "Headline": "ඇමරිකාවේ කොරෝනා ආසාදිතයින් සංඛ්‍යාව නැවත වරක් ඉහළට", "News Content": "ඇමරිකාවේ වාර්තා වන කොරෝනා වයිරස ආසාදිතයින් සංඛ්‍යාව නැවත වරක් ඉහළ ගොස් තිබෙනවා. ගත වූ පැය 24 ට එරටින් හමුවී ඇති වයිරස ආසාදිතයින් සංඛ්‍යාව අනූ පන් දහසකට ආසන්නයි. එමෙන්ම කොරෝනා මරණ 1811 ක් ද සිදුව තිබෙනවා. ඊයේ දිනයේ දී ලොව පුරා රටවල් 221 කින් වයිරස ආසාදිතයින්  411101 දෙනෙකු හමුවී ඇති බවයි ලෝක සෞඛ්‍ය සංවිධානය නිවේදනය කරන්නේ. සිදුව ඇති මරණ සංඛ්‍යාව 7487 ක්. ඒ සමඟම ලොව සමස්ත කොරෝනා මරණ සංඛ්‍යාව 4,831,604 දක්වා ඉහළ ගියා. එමෙන්ම ලොව සමස්ත වයිරස ආසාදිතයින් සංඛ්‍යාව විසි තුන් කෝටි හැට හය ලක්ෂයකට ආසන්න බවයි වාර්තා වන්නේ.     ", "URL": "https://www.itnnews.lk/2023/10/05/367215/", "Category": "ජාත්‍යන්තර පුවත්", "Parent URL": null}