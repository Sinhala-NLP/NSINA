{"Source": "ITN news", "Timestamp": "මැයි 19, 2023 09:42", "Headline": "පරිභෝජනයට නුසුදුසු රට ඉඳි තොගයක් අත්අඩංගුවට", "News Content": "මිනිස් පරිභෝජනයට නුසුදුසු රට ඉඳි කිලෝග්‍රෑම් 750ක් අලෙවි කිරීම සඳහා සූදානම් කර තිබියදී ගම්පහ දිස්ත්‍රික් පාරිභෝගික අධිකාරියේ නිලධාරීන් අත්අඩංගුවට ගත්තා. කල් ඉකුත් වූ පණුවන්ද සහිතව තිබූ මෙම රට ඉඳි තොගය අත්අඩංගුවට ගෙන ඇත්තේ මීරිගම කල්එළිය ප්‍රදේශයේදීයි. අදාළ රටඉඳි මෙම ස්ථානයේදී පිරිසිදු කර යළි ඇසුරුම් කරමින් වෙළෙඳපොළට නිකුත් කර තිබෙනවා. දිවයින පුරා පිහිටි ආහාර සකස් කරන ස්ථානවලට අඩු මුදලට මෙම රට ඉඳි අලෙවි කරන බවයි විමර්ශනවලදි හෙළිවුණේ. ආහාර නිෂ්පාදන සඳහා මේවා යොදාගැණුනා. පසුගිය වසරේ මාර්තු 15 වනදා රට ඉඳි තොගය කල් ඉකුත්වී තිබෙනවා. රට ඉඳි ගබඩාකර තිබූ ස්ථානයේ රස කැවිලි ද  නිෂ්පාදනය කර ඇති අතර සෞඛ්‍ය ආරක්ෂිත නොවන ආකාරයට එම නිෂ්පාදන කටයුතු සිදුවන බවද පාරිභෝගික කටයුතු අධිකාරියේ නිලධාරීන්ට තහවුරු වුණා.             ", "URL": "https://www.itnnews.lk/2023/10/05/484545/", "Category": "Breaking News,දේශීය පුවත්", "Parent URL": null}