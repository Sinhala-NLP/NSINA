{"Source": "ITN news", "Timestamp": "டிசம்பர் 17, 2021 13:35", "Headline": "அரபு நாடுகளில் பட்டினியால் அவதியுறும் மக்களின் எண்ணிக்கை அதிகரிப்பு..", "News Content": "அரேபிய நாடுகளின் மொத்த சனத்தொகையில் மூன்றில் இரண்டு பங்கு மக்கள் பட்டினியால் பாதிக்கப்பட்டுள்ளதாக ஐக்கிய நாடுகள் சபை தெரிவித்துள்ளது. 420 மில்லியன் சனத்தொகையை கொண்டுள்ள அரேபிய நாடுகளில் மூன்றில் இரண்டு பங்கு மக்கள் போதிய உணவை பெற்றுக்கொள்வதில் சிக்கல்களை எதிர்கொண்டுள்ளனர். ஐக்கிய நாடுகளின் உணவு மற்றும் வேளாண்மை அமைப்பு இந்த தகவலை வெளியிட்டுள்ளது. 2019ம் ஆண்டு முதல் 2020ம் ஆண்டு வரையான காலப்பகுதியில் பெறப்பட்ட தரவுகளுக்கமைய இது தொடர்பான அறிக்கை ஒன்று வெளியிடப்பட்டுள்ளது. இந்நிலையில் அரபு நாடுகளில் குறைபோசாக்களினால் பாதிக்கப்பட்டவர்களின் எண்ணிக்கை 4.8 மில்லியனிலிருந்து 69 மில்லியனாக அதிகரித்துள்ளது. குறித்த வலய நாடுகளின் மொத்த சனத்தொகையில் இது 16 வீதமென சுட்டிக்காட்டப்பட்டுள்ளது. நெருக்கடிகள், சமூக சீர்குலைவு, போராட்டங்கள், முரண்பாடுகள், வருமை, சமத்துவமின்மை, காலநிலை மாற்றம், இயற்கை வளங்களின் பற்றாக்குறை போன்ற விடயங்களே இதற்கு பிரதான காரணங்களென ஐக்கிய நாடுகள் சபை தெரிவித்துள்ளது. அத்துடன் கொவிட் தொற்றுப்பரவல் காரணமாகவும் அரபு நாடுகளில் உணவு உற்பத்தி பாதிக்கப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/383324/", "Category": "Breaking News,சர்வதேச செய்திகள்", "Parent URL": null}