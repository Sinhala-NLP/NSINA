{"Source": "ITN news", "Timestamp": "මාර්තු 24, 2022 18:42", "Headline": "බාලිහි 144වන අන්තර් පාර්ලිමේන්තු සංගම් සැසිවාරයට කතානායක සහභාගී වෙයි", "News Content": "ඉන්දුනීසියාවේ බාලිහි පැවැත්වෙන 144වන අන්තර් පාර්ලිමේන්තු සංගම් සැසිවාරයට ශ්‍රී ලංකාව නියෝජනය කරමින් කතානායක මහින්ද යාපා අබේවර්ධන මහතා ප්‍රමුඛ නියෝජිතයන් පිරිසක් සහභාගී වී සිටිනවා. ජනමාධ්‍ය අමාත්‍ය ඩලස් අලහප්පෙරුම, පාර්ලිමේන්තු මන්ත්‍රීවරුන් වන කාවින්ද ජයවර්ධන හා ශානක්‍යන් රාසමනික්කම්, රාජිකා වික්‍රමසිංහ සහ පාර්ලිමේන්තු මහ ලේකම් ධම්මික දිසානායක යන මහත්ම මහත්මීන් ශ්‍රී ලංකාව නියෝජනය කරමින් මෙම සැසිවාරයට සහභාගී වී සිටිනවා. පසුගිය 20 වනදා ආරම්භ වූ මෙම සමුළුව හෙටින් අවසන් වනවා. ශ්‍රී ලංකාව නියෝජනය කරමින් මහ සමුළු දේශනය කතානායක මහින්ද යාපා අබේවර්ධන මහතායි සිදු කරන්නේ. මෙවර අන්තර් පාර්ලිමේන්තු සංගම් සැසිවාරයේදී ප්‍රධාන වශයෙන් සාකච්ඡාවට ගනු ලබන්නේ ප්‍රජාතන්ත්‍රවාදය සහ මානව අයිතිවාසිකම් ගෝලීය සාමය සහ ආරක්ෂාව පිළිබදවයි. ස්ථාවර කමිටු සාකච්ඡා සදහා ජනමාධ්‍ය අමාත්‍ය ඩලස් අලහප්පෙරුම මහතා සහභාගී වීමට නියමිතව තිබෙනවා.     ", "URL": "https://www.itnnews.lk/2023/10/05/403758/", "Category": "දේශීය පුවත්", "Parent URL": null}