{"Source": "ITN news", "Timestamp": "டிசம்பர் 13, 2022 12:37", "Headline": "கஜமுத்துக்களுடன் சந்தேக நபர்கள் ஐவர் கைது", "News Content": "மஹாஓய பகுதியில் கஜமுத்துக்களுடன் சந்தேக நபர்கள் ஐவர் கைதுசெய்யப்பட்டுள்ளனர். பொலிஸ் விசேட அதிரடிப்படையின் களுவாஞ்சிக்குடி முகாம் அதிகாரிகளுக்கு கிடைக்கப்பெற்ற தகவல்களுக்கமைய மஹாஓய கோண்வின்ன வீதி பகுதியில் சுற்றிவளைப்பு முன்னெடுக்கப்பட்டது. இதன்போது விலை உயர்ந்த ஐந்து கஜமுத்துக்களுடன் சந்தேக நபர்கள் கைதாகியுள்ளனர். அதில் மூவர் கஜமுத்துக்களுடன் முச்சக்கரவண்டியில் பயணித்துள்ளனர். ஏனைய இருவர் மோட்டார் சைக்கிளில் வருகை தந்ததோடு, அவர்களுக்கு ஒத்துழைப்பு வழங்கியதாக பொலிஸ் விசேட அதிரடிப்படை தெரிவித்துள்ளது. சந்தேக நபர்கள் மேலதிக விசாரணைகளுக்காக மஹாஓய பொலிஸ் நிலையத்தில் ஒப்படைக்கப்பட்டள்ளனர். ", "URL": "https://www.itnnews.lk/2023/10/05/450062/", "Category": "Breaking News,தேசிய செய்திகள்", "Parent URL": null}