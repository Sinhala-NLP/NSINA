{"Source": "ITN news", "Timestamp": "ඔක්තෝබර් 2, 2021 12:31", "Headline": "රට විවෘත කළේ ජනතාව සෞඛ්‍ය පුරුදු අනුගමනය කරයි කියන බලාපොරොත්තුවෙන්", "News Content": "රට විවෘත කළේ ඒළඹෙන කාලය තුළ ජනතාව සෞඛ්‍ය පුරුදු අනුගමනය කරයි කියන බලාපොරොත්තුව ඇතිව බව ආරක්ෂක මාණ්ඩලික ප්‍රධානී හා යුද හමුදාපති ජෙනරාල් ශවේන්ද්‍ර සිල්වා මහතා පවසනවා. යුද හමුදාවේ 72 වන සංවත්සරය වෙනුවෙන් වැල්ලවත්ත මයුරපති භද්‍රකාලි අම්මාන් කෝවිලේදී හින්දු ආගමික වතාවත් පැවැත්වීමෙන් පසුව මාධ්‍ය වෙත අදහස් දක්වමින් ඒ මහතා මේ බව කියා සිටියා. ශ්‍රී ලංකා යුද හමුදාවේ 72 වන සංවත්සරය වෙනුවෙන් සිදුකෙරෙන සර්ව ආගමික ආශිර්වාද වැඩසටහන යටතේයි හින්දු ආගමික වතාවත් පැවැත්වුණේ. ආශිර්වාද පූජාව පවත්වනු ලැබුවේ ශිව ශ්‍රී උදයරාවන කුරුක්කල්තුමායි. යුද හමුදාවේ හමුදා ධජ ආශිර්වාද ගැන්වීම මෙහිදී සිදුවූ අතර ආරක්ෂක මාණ්ඩලික ප්‍රධානී හා යුද හමුදාපති ජෙනරාල් ශවේන්ද්‍ර සිල්වා මහතා ඇතුළු පිරිසක් මීට එක්ව සිටියා.         ", "URL": "https://www.itnnews.lk/2023/10/05/366381/", "Category": "දේශීය පුවත්", "Parent URL": null}