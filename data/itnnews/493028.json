{"Source": "ITN news", "Timestamp": "ජූනි 19, 2023 11:10", "Headline": "එක්සත් ජාතීන්ගේ මානව හිමිකම් කවුන්සිලයේ 53 වැනි සැසිවාරය අද සිට", "News Content": "එක්සත් ජාතීනගේ මානව හිමිකම් කවුන්සිලයේ 53 වැනි සැසිවාරය අද ස්විට්සර්ලන්තයේ ජීනිවා අගනුවරදී ආරම්භ වීමට නියමිතයි. 53 වන සැසිවාරය අද (19) දින සිට ලබන මස 14 වන දින දක්වා පැවැත්වෙනු ඇති. මෙවර සැසිවාරයේ දී ශ්‍රී ලංකාව සම්බන්ධයෙන් මානව හිමිකම් කොමසාරිස්වරියගේ වාචික ප්‍රකාශයක් ලබන 21ක් වන දින සිදුකරන බවයි වාර්තා වන්නේ. එහෙත් ශ්‍රී ලංකාව සම්බන්ධයෙන් මෙවර සැසිවාරයේ දී විවාදයක් සිදු නොකෙරෙන බව ද සදහන්. කෙසේ වුව ද ශ්‍රී ලංකාවේ වර්තමාන මානව හිමිකම් ප්‍රගතිය පිළිබඳව මෙරට නිත්‍ය නියෝජිතවරිය කවුන්සිලය දැනුවත් කරනු ඇති. මෙවර සැසිවාරයේ දී මියන්මාරයේ රොහින්‍යා හා ඇෆගනිස්තානයේ මානව හිමිකම් ගැටලු සම්බන්ධයෙන් වැඩි අවධානයක් යොමු වනු ඇති බවටයි විදෙස් මාධ්‍ය සඳහන් කරන්නේ.             ", "URL": "https://www.itnnews.lk/2023/10/05/493028/", "Category": "දේශීය පුවත්", "Parent URL": null}