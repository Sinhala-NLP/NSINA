{"Source": "ITN news", "Timestamp": "මැයි 23, 2021 11:08", "Headline": "නියරගොංගෝ ගිනිකන්ද පුපුරායාමෙන් විශාල පිරිසක් අවතැන්ව වෙයි  ", "News Content": "කොංගෝ රාජ්‍යයේ නියරගොංගෝ ගිනිකන්ද පුපුරායාමෙන් විශාල පිරිසක් අවතැන්ව  සිටිනවා. ගිනිකන්ද කොංගෝවේ නැගෙනහිර ගෝමා නගරයට ඔබ්බෙන් වූ අහස රත්පැහැ ගන්වමින් ලවා පිට කරන්නට වුණා. විදෙස් මාධ්‍ය වාර්තා කරන්නේ ඉන් නිකුත් වූ ලාවා හේතුවෙන්  ආසන්න ප්‍රදේශවල පදිංචි  ජනතාව දහස් ගණනක් ඉවත් කිරීම බලධාරීන් කටයුතු කර ඇති බවයි. ගිනිකන්දට කිලෝමීටර් 10 ක් මෑතින් පිහිටි ගෝමානගරයේ මිලියන 2 ක ජනගහනයක් වාසය කරනවා. රජයේ නිවේදන නිකුත් කිරීමට  පෙරම එහි පදිංචි  ජනතාව තම වටිනා බඩුබාහිරාදිය රැගෙන ආරක්ෂක ස්ථාන කරා පිටවන්නට පටන්ගෙන තිබෙනවා. 2002 වසරේ මෙම ගිනිකන්ද පුපුරා  යාමෙන් පුද්ගලයන් 250 කට ආසන්න පිරිසක් ජීවිතක්ෂයට පත් වූ අතර එක් ලක්ෂ   විසි දහසකට අධික පිරිසක් අවතැන් වුණා.           ", "URL": "https://www.itnnews.lk/2023/10/05/338671/", "Category": "ජාත්‍යන්තර පුවත්", "Parent URL": null}