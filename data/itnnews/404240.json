{"Source": "ITN news", "Timestamp": "මාර්තු 28, 2022 09:56", "Headline": "ගිනි අවියක්, අත්බෝම්බයක් සහ මත්ද්‍රව්‍ය සමඟ සැකකරුවන් දෙදෙනෙකු අත්අඩංගුවට", "News Content": "ගිනි අවියක්, අත්බෝම්බයක් සහ මත්ද්‍රව්‍ය සමඟ සැකකරුවන් දෙදෙනෙකු අත්අඩංගුවට ගෙන තිබෙනවා. මොවුන් සංවිධානාත්මක අපරාධකල්ලි සමඟ සබඳතා පැවැත්වූවන් බවයි පොලිසිය පවසන්නේ. කටුනායක දැව මොට්ටාව ප්‍රදේශයේදීයි වැටලීම සිදු කෙරුණේ. ඒ මීගමුව කොට්ඨාස අපරාධ විමර්ශන කාර්යාංශය මගින්. විදේශ රටක නිෂ්පාදිත ගිනි අවියක්, ජීව පතොරොම් එකක්, විදේශ රටක නිෂ්පාදිත ජීව අත්බෝම්බයක් සහ හෙරොයින් ග්‍රෑම් 10යි මිලිග්‍රෑම් 100ක් සැකකරුවන් ළඟ තිබී සොයා ගැනුණා. මෙලෙස අත්අඩංගුවට ගත් සැකකරුවන් මිනුවන්ගොඩ ප්‍රදේශයේ පදිංචිකරුවන්.     ", "URL": "https://www.itnnews.lk/2023/10/05/404240/", "Category": "දේශීය පුවත්", "Parent URL": null}