{"Source": "ITN news", "Timestamp": "අගෝස්තු 11, 2021 19:38", "Headline": "මෙල්බන් නුවර තවත් සතියක් වසා දමයි", "News Content": "ඕස්ට්‍රේලියාවේ දෙවන විශාලතම නගරය වන මෙල්බන් නුවර තවත් සතියක කාලයක් වසා දැමීමට එරට බලධාරීන් පියවර ගෙන තිබෙනවා. ඒ ඩෙල්ටා කොරෝනා ප්‍රභේදය පැතිරයාම හේතුවෙන්. ඕස්ට්‍රේලියාවේ මෙල්බන් නුවර ලබන 19 වනදා දක්වා තවත් සතියක කාලයක් වසා දැමීමට වික්ටෝරියා ප්‍රාන්ත ප්‍රධානියා ඩෑන් ඇන්ඩ්‍රස් තීරණය කර තිබෙනවා. ඒ ඩෙල්ටා කොරෝනා ප්‍රභේදය හේතුවෙන් ඊයේ වාර්තා වු නව ආසාදිතයින් විසිදෙනෙකු හදුනා ගැනීමත් සමගයි. ඩෙල්ටා කෝවිඩ් ප්‍රභේදය පැතිරයාමේ අවදානම හේතුවෙන් මෙල්බන් නුවර පසුගිය බ්‍රහස්පතින්දා සිට වසා දැමුණා. කෝවිඩ් වසංගතය ආරම්භ වීමෙන් අනතුරුව එම නගරය සදහා සංචරණ සීමා පැන වූ හයවන අවස්ථාව මෙය වනවා. මේ අතර ඕස්ට්‍රේලියාවේ සිඩ්නි නුවරින් ගත වූ පැය 24 තුළ නව ආසාදිතයින් තුන්සිය හතළිස් හතර දෙනෙකු වාර්තා වී ඇති අතර මෙම ගෝලීය වසංගතය ආරම්භ වූ දිනයේ සිට මෙතෙක් එම ප්‍රදේශයෙන් වාර්තා වූ වැඩිම ආසාදිත සංඛ්‍යාව එය වනවා. ඒ අනුව සිඩ්නි නුවරද අගෝස්තු මස අවසන් වනතෙක් වසා තැබීමටයි එරට බලධාරීන් කටයුතු කර ඇත්තේ. කෙසේ නමුත් එයද අවිනිශ්චිත බවයි විදෙස් වාර්තා පෙන්වා දෙන්නේ.     ", "URL": "https://www.itnnews.lk/2023/10/05/355866/", "Category": "Breaking News,ජාත්‍යන්තර පුවත්", "Parent URL": null}