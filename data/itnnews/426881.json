{"Source": "ITN news", "Timestamp": "අගෝස්තු 4, 2022 15:18", "Headline": "දිල්ලි නගරයෙන් තවත් මංකිපොක්ස් ආසාදිතයෙකු හමු වෙයි", "News Content": "ඉන්දියාවේ දිල්ලි නගරයෙන් තවත් මංකිපොක්ස් ආසාදිතයෙකු හමුවීමත් සමග එම නගරයෙන් හමු වූ සමස්ත ආසාදිතයින් සංඛ්‍යාව හතර දක්වා ඉහළ ගියා. ඒ සමගම ඉන්දියාවෙන් හමු වී ඇති සමස්ත මංකිපොක්ස් ආසාදිතයින්ගේ ගණන නවයක්. දිල්ලි නගරයෙන් හමු වූ නව ආසාදිතයා තිස්එක් හැවිරිදි විදේශීය කාන්තාවක් බවයි වාර්තා වන්නේ. ඇය මෑතකදී විදෙස් සංචාරයක නිරත වූ බවට මෙතෙක් අනාවරණය වී නැහැ. උණ හා සමේ ඇති වූ ආසාදනයක් හේතුවෙන් ඇයව රෝහල්ගත කර ඇති අතර පසුව ආසාදිතයෙකු බවට තහවුරු වී තිබෙනවා. එමෙන්ම ඊයේ දිනයේදී දිල්ලි නගරයෙන් හමු වූ තිස්පස් හැවිරිදි ආසාදිතයාද විදේශිකයෙකු වන අතර ඔහු මෑතකදී කිසිදු විදෙස් රටක සංචාරයක නිරත වී නොමැති බවයි සෞඛ්‍ය අංශ සදහන් කරන්නේ.       ", "URL": "https://www.itnnews.lk/2023/10/05/426881/", "Category": "ජාත්‍යන්තර පුවත්", "Parent URL": null}