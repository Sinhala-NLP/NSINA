{"Source": "ITN news", "Timestamp": "நவம்பர் 16, 2022 12:58", "Headline": "பாடசாலை மாணவர்களுக்கு எதிர்வரும் ஜனவரி முதல் பகல் உணவு வழங்க திட்டம்", "News Content": "நாட்டிலுள்ள சகல பாடசாலைகளும் உள்ளடங்கும் வகையில் பாடசாலை மாணவர்களுக்கு பகல் உணவு வேளையொன்றை வழங்கும் தேசிய வேலைத்திட்டம் ஜனவரி மாதத்திலிருந்து ஆரம்பிக்கப்படவுள்ளதாக கல்வியமைச்சர் சுசில் பிரேமஜயந்த் தெரிவித்துள்ளார். கொட்டாஞ்சேனை ப்ரின்ஸ் கல்லூரியில் இடம்பெற்ற நிகழ்வொன்றில் கலந்துகொண்டு கருத்து தெரிவிக்கும்போதே அமைச்சர் இவ்வாறு குறிப்பிட்டுள்ளார். சுமார் ஒரு கோடி ரூபாவுக்கும் அதிக பெறுமதியுடைன உலர் உணவு பொருட்களை பகிர்ந்தளிக்கும் வேலைத்திட்டம் கல்லூரியில் இடம்பெற்றது. இலங்கையில் பாடசாலை மாணவர்களுக்கு போதிய உணவு கிடைக்கப்பெறுவதில்லையென பாராளுமன்றத்தில் சுட்டிக்காட்டப்பட்ட நிலையில், அதனை ஏற்றுக்கொள்ளப்பட்டுள்ளதாகவும், அதனடிப்படையிலேயே பகல் உணவு வழங்கும் வேலைத்திட்டத்தை அரசாங்கம் பெருமளவு நிதியை ஒதுக்கீடு செய்து முன்னெடுக்கவுள்ளதாக அமைச்சர் குறிப்பிட்டார். 4 பில்லியன் ரூபா திட்டத்திற்கென ஒதுக்கீடு செய்யப்பட்டுள்ளதாக கல்வியமைச்சர் சுசில் பிரேமஜயந்த் தெரிவித்துள்ளார். ", "URL": "https://www.itnnews.lk/2023/10/05/445924/", "Category": "Breaking News,அண்மைய செய்திகள்", "Parent URL": null}