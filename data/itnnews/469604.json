{"Source": "ITN news", "Timestamp": "මාර්තු 20, 2023 11:26", "Headline": "කිම් ජොන් උන් ලෝකෙට හොරා කරන තවත් න්‍යෂ්ටික වැඩක්", "News Content": "උතුරු කොරියා නායක කිම් ජොන් උන් න්‍යෂ්ටික ප්‍රතිප්‍රහාර අභ්‍යාස සිදුකරන බවට චෝදනා එල්ල වනවා. ඇමෙරිකාව, දකුණු කොරියාව හා ජපානය එක්ව කලාපයේ යුද අභ්‍යාසයක් සිදුකරන මොහොතක උතුරු කොරියා නායකයා දිගු දුර හා කෙටි දුර මිසයිල අත්හදා බැලීම් සිදුකළා. ඒ පසුගිය සති කිහිපයේ දීයි. මෙම අත්හදා බැලීම් සිදුකිරීමේ අරමුණ ඉදිරි න්‍යෂ්ටික අවි ප්‍රහාර වළක්වා ගැනීම සදහා ප්‍රති ප්‍රහාර සිදුකිරීම සඳහා පුහුණුවීම බවයි විශ්ලේෂකයින් පෙන්වා දෙන්නේ. කිලෝමීටර් 800 ක දුරක් ගමන් කළ හැකි බැලැස්ටික් මිසයිලයේ හිස කොටස න්‍යෂ්ටික ප්‍රති ප්‍රහාර සිදුකිරීමට සැළසුම් කර ඇති ආකාරයක් පෙන්නුම් කරන බවටයි තොරතුරු වාර්තා වන්නේ. ", "URL": "https://www.itnnews.lk/2023/10/05/469604/", "Category": "Breaking News,ජාත්‍යන්තර පුවත්", "Parent URL": null}