{"Source": "ITN news", "Timestamp": "සැප්තැම්බර් 29, 2021 18:30", "Headline": "ත්‍රස්ත ප්‍රහාරයක් පිළිබඳ පුවත බලධාරීන් විසින් තහවුරු නොකරන ලද තොරතුරක්", "News Content": "කතෝලික දේවස්ථානවලට ඉදිරියේදී ප්‍රහාරයක් එල්ල වන බවට ඇතැම් කතෝලික දේවස්ථානවලට අනතුරු ඇඟවීමක් සිදුකර තිබූ බව සිරිල් ගාමිණී පියතුමා මාධ්‍ය හමුවක් කැඳවමින් සදහන් කළා. කෙසේ වෙතත් ආරක්ෂක අමාත්‍යාංශය අවධාරණය කරන්නේ මෙම සිද්ධිය පිළීබද කලබලවීමට හේතුවක් නොමැති බවයි. ශ්‍රී ලංකාවේ දේවස්ථානවලට ත්‍රස්ත ප්‍රහාරයක් එල්ල විය හැකි බව සදහන් කරමින් සමාජ මාධ්‍ය සහ විද්‍යුත් මාධ්‍ය ඔස්සේ සංසරණය වන පුවත අදාළ බලධාරීන් විසින් විශ්ලේෂණය හෝ තහවුරු නොකරන ලද තොරතුරක් පමණක් බව ආරක්ෂක අමාත්‍යාංශය පවසනවා. එබැවින් මෙම සිද්ධිය පිළිබදව කලබලවීමට හේතුවක් නොමැති බව ආරක්ෂක ලේකම් විශ්‍රාමික ජෙනරාල් කමල් ගුණරත්න මහතා අවධාරණය කරනවා.     ", "URL": "https://www.itnnews.lk/2023/10/05/365864/", "Category": "Breaking News,දේශීය පුවත්", "Parent URL": null}