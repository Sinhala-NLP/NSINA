{"Source": "ITN news", "Timestamp": "ඔක්තෝබර් 10, 2021 17:29", "Headline": "නිව් සවුත් වේල්ස් නගර වැසියන්ට සාමාන්‍ය ජීවිතයට අනුගතවීමට අවස්ථාව", "News Content": "ඔස්ට්‍රේලියාවේ වැඩිම ජනගහනයක් වාසය කරන නිව් සවුත් වේල්ස් ප්‍රාන්තයේ සිඩ්නි නගරයට පනවා ඇති වසා දැමීමේ නීති ලිහිල් කිරීමත් සමග මිලියන පහක පමණ නගර වැසියන්ට සාමාන්‍ය ජීවිතයට අනුගතවීමට අවස්ථාව ලැබෙනවා. ඒ අනුව එන්නත් මාත්‍රා දෙකම ලබා ගත් පුද්ගලයින්ට තම කටයුතු සාමාන්‍ය පරිදි සිදු කර ගැනීමට අවසර හිමි වනු ඇති. කෙසේ වුවද සමාජ දුරස්ථභාවය තබා ගැනීම අනිවාර්ය වන අතර ජන ඒකරාශීවීම් තවදුරටත් තහනම් වනවා. නිව් සවුත් වේල්ස් ප්‍රාන්තයේ ජනගහනයෙන් සියයට හැත්තැවක් පමණ පූර්ණ එන්නත්කරණයට ලක් කර ඇති බව සදහන්. සිඩ්නි නගරයේ අවන්හන්,ආපනශාලා හා අනෙකුත් ව්‍යාපාරික කටයුතු ආරම්භ කිරීමට මේ වනවිට සියළු කටයුතු සූදානම් කර තිබෙනවා.   ", "URL": "https://www.itnnews.lk/2023/10/05/368333/", "Category": "ජාත්‍යන්තර පුවත්", "Parent URL": null}