{"Source": "ITN news", "Timestamp": "ජූනි 22, 2021 13:35", "Headline": "ජෝ බයිඩ්න් හමුවීමට කිසිදු අවශ්‍යතාවයක් නැහැ – ඉරාන ජනපති", "News Content": "ඇමෙරිකා ජනාධිපති ජෝ බයිඩ්න් හමුවීමට කිසිදු අවශ්‍යතාවයක් නොමැති බව ඉරාන නව ජනාධිපති ඊබ්‍රහිම් රයිසි සදහන් කරනවා. කෙසේ වුවද තමන් සමග නැවත වරක් න්‍යෂ්ටික එකගතාවයන්ට ඇමෙරිකාව එළඹිය යුතු බවයි ඉරාන ජනාධිපතිවරයා තවදුරටත්  පවසන්නේ. දැනට ඉරානයට පනවා ඇති සම්බාධක ඉවත් කරන තුරු ඇමෙරිකා ජනාධිපතිවරයා හමුවීමට කිසිදු අදහසක් නොමැති බවයි ඔහු නිවේදනය කරන්නේ. යුරෝපා සංගමය සමග ඉරානය එළඹි න්‍යෂටික එකගතාවයන් ඇමෙරිකාව අමු අමුවේ උල්ලංඝනය කර ඇතිබවට ඊබ්‍රහිම් රයිසි චෝදනා කරනවා. කෙසේ වුවද ඉරාන නව ජනාධිපතිවරයා අන්තවාදී මත ධාරියෙකු ලෙසයි බටහිර රටවල් හදුන්වන්නේ.           ", "URL": "https://www.itnnews.lk/2023/10/05/344400/", "Category": "ජාත්‍යන්තර පුවත්", "Parent URL": null}