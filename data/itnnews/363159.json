{"Source": "ITN news", "Timestamp": "සැප්තැම්බර් 17, 2021 10:43", "Headline": "මහවැලි එල් කලාපයේ ජලාශවල මිරිදිය මත්ස්‍ය වගාව ව්‍යාප්ත කිරීමට පියවර", "News Content": "මහවැලි එල් කලාපයේ ජලාශවල මිරිදිය මත්ස්‍ය වගාව ව්‍යාප්ත කිරීමට පියවර ගෙන තිබෙනවා. ජලාශ 13 ක් ආවරණය වන පරිදි එය ක්‍රියාත්මකයි. මහවැලි එල් කලාපයේ මිරිදිය මත්ස්‍ය වගාව ව්‍යාප්ත කරමින් ධීවර පවුල්වල ආර්ථිකය ඉහළ නැංවීම මහවැලි කලාප ආශ්‍රිත ඇළවේලි හා ජනාවාස පොදු යටිතල පහසුකම් සංවර්ධන රාජ්‍ය අමාත්‍යාංශයේ අරමුණයි. ඒ අනුව ජලාශ 13 කට මත්ස්‍ය පැටවුන් ලක්ෂ 31 ක් මුදාහැරීම රාජ්‍ය අමාත්‍ය සිරිපාල ගම්ලත් මහතාගේ ප්‍රධානත්වයෙන් සිදුවුණා. මෙමගින් අපේක්ෂිත මත්ස්‍ය අස්වැන්න මෙට්‍රික් ටොන් 500 ක්. මීට අමතරව මිරිදිය ඉස්සන් වගාව ව්‍යාප්ත කිරීමට ද අපේක්ෂා කෙරෙනවා. පාර්ලිමේන්තු මන්ත්‍රී කාදර් මස්තාන් මහතා ඇතුළු පිරිසක් ද මෙම අවස්ථාවට එක්ව සිටියා.             ", "URL": "https://www.itnnews.lk/2023/10/05/363159/", "Category": "දේශීය පුවත්", "Parent URL": null}