{"Source": "ITN news", "Timestamp": "අප්‍රේල් 26, 2021 13:16", "Headline": "කිතුල් කර්මාන්තයේ නිරතවූවන්ට තාක්ෂණික දැනුම ලබාදීමේ වැඩපිළිවෙළක්", "News Content": "කිතුල් ආශ්‍රිත කර්මාන්තවල නිරත වන ජනතාව වෙනුවෙන් අවශ්‍ය තාක්ෂණික දැනුම ලබාදීමේ වැඩපිළිවෙළක් ආරම්භ කර ඇති බව කිතුල් සංවර්ධන මණ්ඩලයේ සභාපති නීතිඥ ගිහාන් පෙරේරා මහතා පවසනවා. ගාල්ල නියාගම බඹරවාන ප්‍ර දේශයේ කිතුල් කර්මාන්තයේ ජීවත් වන පිරිසක් හමුවූ අවස්ථාවේදීයි ඒ මහතා මේ බව කියා සිටියේ. කිතුල් කර්මාන්තයේ නියලෙන පිරිස සදහා ආරක්ෂිත බද පටි ලබාදීම ඇතුලු පහසුකම් රැසක් සැපයීමට කටයුතු කරන බව සභාපතිවරයා මෙහිදී සදහන් කළා. කිතුල් ආශ්‍රිතව සිදුකළ හැකි නිෂ්පාදන ඉහළ නැංවීමට හා විදේශීය වෙළදපොළට ඒවා යොමු කිරීමට ඇති හැකියාව පිළිබදවද නීතිඥ ගිහාන් පෙරේරා මහතා කරුණු පැහැදිලි කළා.     ", "URL": "https://www.itnnews.lk/2023/10/05/333848/", "Category": "දේශීය පුවත්", "Parent URL": null}