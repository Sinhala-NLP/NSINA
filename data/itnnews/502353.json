{"Source": "ITN news", "Timestamp": "ජූලි 24, 2023 15:24", "Headline": "අධික උෂ්ණත්වයෙන් බේරෙන්න විවිධ රටවල් ජනතාවට දුන් උපදෙස්", "News Content": "අධික උෂ්ණත්වයෙන් තම වැසියන් හා සංචාරකයන් ආරක්ෂා කර ගැනීම සඳහා යුරෝපයේ රටවල් රැසක් ආරක්ෂිත ක්‍රමෝපායන් හඳුන්වා දී තිබෙනවා. යුරෝපයේ ග්‍රීසිය / ඉතාලිය හා ස්පාඤ්ඤය යන රටවල මෙම ක්‍රමෝපායන් බහුලව හඳුන්වා දී තිබෙනවා. ඒ අනුව දහවල් කාලයේ දී හැකිතරම් පිටතට නිරාවරණය නොවන සේ නිවෙස් / කාර්යල හෝ ගොඩනැගිලි තුළ ආරක්ෂිතව රැදී සිටින ලෙසයි උපදෙස් දී ඇත්තේ. එමෙන්ම බාහිර ගමන්වලදී ජලය රැගෙන යාම අනිවාර්ය කර තිබෙනවා. ක්‍රෝඒෂියාව / ස්විස්ටර්ලන්තය යන රටවලට ද වියළි කාලගුණය දැඩි ලෙස බලපා තිබෙනවා. ඇමෙරිකාවේ බොහෝ ප්‍රදේශවල ද උෂ්ණත්වය අධික වී ලැව්ගිනි හටගැනීම බහුලව දැකගත හැකියි. පොසිල ඉන්ධන දහනයෙන් පිටවන වායුන් වල බලපෑම නිසා ගෝලීය උෂ්ණත්වය ඉහළ යාම මෙයට දැඩි ලෙස බලපා තිබෙනවා. එමෙන්ම චක්‍රීය කාලගුණ රටාවක් වන එල්නිනෝ තත්ත්වයන් ද පැමිණීම සිදුව තිබෙනවා. ගොඩබිම මෙන්ම මුහුදු උෂ්ණත්වය ද ඉහළ යාමට මෙම සිදුවීම් බලපා ඇති අතර කොරල් පර හා සාගර ජීවින්ට ද දැඩි බලපෑම් එල්ල වී තිබෙනවා.             ", "URL": "https://www.itnnews.lk/2023/10/05/502353/", "Category": "ජාත්‍යන්තර පුවත්", "Parent URL": null}