{"Source": "ITN news", "Timestamp": "මැයි 25, 2023 12:35", "Headline": "දුම්රියේ ගැටී තරුණයින් දෙදෙනෙකු ජීවිතක්ෂයට", "News Content": "දුරකතන ඇමතුම් ලබා ගනිමින් දුම්රිය මාර්ගයේ ගමන් කළ තරුණයන් දෙදෙනෙකු දුම්රියක ගැටී මිය ගොස් තිබෙනවා. මෙම අනතුර අද අළුයම සිදුව ඇත්තේ වේයන්ගොඩ වදුරව දුම්රිය ස්ථානය ආසන්නයේදීයි. එම ප්‍ර දේශයේම පදිංචි 18 හැවිරිදි සහ 19 හැවිරිදි තරුණයන් දෙදෙනෙකු මෙලෙස මිය ගියා. තරුණයන් දෙදෙනාගේ නිවාස ද දුම්රිය මාර්ගය ආසන්නයේම පිහිටා තිබෙනවා. ඔවුන් විනෝද චාරිකාවක් යාම සඳහා උදෑසනම සුදානම් වී වදුරව දුම්රිය ස්ථානය දෙසට ගමන් කරමින් සිට ඇත්තේ ජංගම දුරකතනවලින් ඇමතුම් ලබා ගනිමින්. පිටුපසින් පැමිණි බදුල්ල කොළඹ ශීඝ්‍රගාමි දුම්රියේ ගැටී ඔවුන් මිය ගොස් තිබෙනවා.   ", "URL": "https://www.itnnews.lk/2023/10/05/486133/", "Category": "Breaking News,දේශීය පුවත්", "Parent URL": null}