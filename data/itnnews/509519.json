{"Source": "ITN news", "Timestamp": "අගෝස්තු 20, 2023 11:34", "Headline": "අලුත්ගම මොරගල්ල වෙරළ තීරය සංචාරකයින්ගෙන් පිරෙයි", "News Content": "සංචාරක ක්ෂේත්‍රය ප්‍රවර්ධනය කිරීම සඳහා රජය විශේෂ වැඩපිළිවෙල් රැසක් ක්‍රියාත්මක කරනවා. එහි ප්‍රතිඵලයක් ලෙස අලුත්ගම මොරගල්ල වෙරළ තීරය සංචාරකයින්ගෙන් පිරී ඇති ආකාරය මේ දිනවල දැකගත හැකියි. අලුත්ගම මොරගල්ල රන්සැතපුම සංචාරක කලාපය මේ දිනවල සංචාරකයින්ගෙන් පිරී පවතිනවා. සංචාරකයින් සඳහා විශේෂ ජල ක්‍රීඩා ක්‍රියාත්මක අතර ඒ සඳහා ද බොහෝ දෙනෙකු සහභාගී වී සිටිනවා. ජර්මනිය ,රුසියාව ඇතුලු රටවල් රැසකින් පැමිණි සංචාරකයින්ගෙන් එම ප්‍රදේශයේ පිහිටි මධ්‍යම හා කුඩා ප්‍රමාණයේ අවන්හල් පිරී ගොස් ඇති බව එම වෙළඳසැල් හිමිකරුවන් පවසනවා. ඒ හේතුවෙන් තම ආර්ථික ශක්තිය ද ඉහළ ගොස් ඇති බවයි ඔවුන් පවසන්නේ. මේ ආකාරයෙන් අඛණ්ඩව සංචාරකයින්ගේ පැමිණීම ඉහළ ගිය හොත් ඔවුන්ට අවශ්‍ය පහසුකම් සැලසීමට සුදානම් බව ද සංචාරක ක්ෂේත්‍රයේ නියුතු වුවන් පවසනවා.           ", "URL": "https://www.itnnews.lk/2023/10/05/509519/", "Category": "Breaking News,දේශීය පුවත්", "Parent URL": null}