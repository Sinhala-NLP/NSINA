{"Source": "ITN news", "Timestamp": "අගෝස්තු 22, 2023 16:25", "Headline": "රෝගීන්ගේ අයිතිවාසිකම් ශක්තිමත් කිරීමට යෝජනාවලියක්", "News Content": "රෝගීන්ගේ අයිතිවාසිකම් හා වගකීම් ශක්තිමත් කිරීම සඳහා සෞඛ්‍ය පිළිබද ආංශික අධීක්ෂණ කාරක සභාව යෝජනාවලියක් ඉදිරිපත් කළා. ඒ එම කාරක සභාවේ සභාපති පාර්ලිමේන්තු මන්ත්‍රී මයන්ත දිසානායක මහතාගේ ප්‍රධානත්වයෙන් රැස්වූ අවස්ථාවේදීයි. සෞඛ්‍ය අමාත්‍යංශය / අධිකරණ අමාත්‍යංශය / වෛද්‍ය සංගමය / වෛද්‍ය සභාව ඇතුළු ආයතන රැසක් නියෝජනය කරමින් නියෝජිතයින් මෙම සාකච්ඡාවට සහභාගි වුණා. රෝගීන්ගේ අයිතිවාසිකම් සුරැකීම සඳහා පවතින නීති ශක්තිමත් කිරීම පිළිබඳ මෙහිදී අදහස් ලබාගැණුනා. 8වන පාර්ලිමේන්තුවේ සෞඛ්‍ය පිළිබද ආංශික අධීක්ෂන කමිටුවේ සාකච්ඡා වූ රෝගීන්ගේ අයිතිවාසිකම් හා වගකීම් පිළිබද යෝජනාවලිය තවදුරටත් සාකච්ඡා කර පාර්ලිමේන්තුවට ඉදිරිපත් කිරීමේ අවශ්‍යතාව මෙහිදී පෙන්වා දුන්නා.   ", "URL": "https://www.itnnews.lk/2023/10/05/510093/", "Category": "දේශීය පුවත්", "Parent URL": null}