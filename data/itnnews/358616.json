{"Source": "ITN news", "Timestamp": "අගෝස්තු 27, 2021 11:20", "Headline": "වෙනිසියුලාවේ ගංවතුර සහ නායයෑම් හේතුවෙන් මිය ගිය සංඛ්‍යාව 20 දක්වා ඉහළට", "News Content": "වෙනිසියුලාවේ ඇති වූ ගංවතුර සහ නායයෑම් හේතුවෙන් මිය ගිය සංඛ්‍යාව 20 දක්වා ඉහළ ගොස් තිබෙනවා. පසුගිය දින කිහිපය පුරා ඇද හැලුණු අඛණ්ඩ වර්ෂාවත් සමග ගංගා උතුරා යාම හේතුවෙන් වෙනිසියුලාවේ නගර ගණනාවක් ගංවතුර තර්ජනයට මුහුණ පෑවා. අයහපත්  කාගුණික තත්ත්වයත් සමග ස්ථාන කිහිපයකම නාය යෑම් ද වාර්තා වුණා. මේ හේතුවෙන් නිවාස දහසකට අධික සංඛ්‍යාවක් විනාශ වී ගොස් ඇති අතර විශාල පිරිසක් අවතැන්වී සිටිනවා. ගංවතුර සහ නායයෑම් හේතුයෙන් මාර්ග අවහිරවීමත් සමග සහන කටයුතු ද අඩාල වී ඇති බවයි එරටින්  ලැබෙන වාර්තා සදහන් කරන්නේ.           ", "URL": "https://www.itnnews.lk/2023/10/05/358616/", "Category": "ජාත්‍යන්තර පුවත්", "Parent URL": null}