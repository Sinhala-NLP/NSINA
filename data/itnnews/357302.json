{"Source": "ITN news", "Timestamp": "අගෝස්තු 20, 2021 13:52", "Headline": "මාස් කන්නයට අවශ්‍ය කාබනික පොහොර මෙට්‍රික් ටොන් 50ක් නිෂ්පාදනය කරන දිරිය කාන්තාව", "News Content": "වගා කටයුතුවලට අවශ්‍ය කෙරෙන පොහොර නිෂ්පාදන ව්‍යාපෘති තවදුරටත් රට පුරා ක්‍රියාත්මක කෙරෙනවා. මාස් කන්නය සදහා අවශ්‍ය කාබනික පොහොර මෙට්‍රික් ටොන් 50 ක් ලබා දීම සදහා ක්‍රියාකරන දිරිය කාන්තාවක් පිළිබද මිහින්තලේ ප්‍රදේශයෙන් වාර්තා වනවා. තිදරු මවක් වන ඇය මිහින්තලය ගොවිජන සේවා කාර්යාලයේ සංවර්ධන නිලධාරිනියක්. ශ්‍යාමා හේවාගමගේ නමැති මෙම කාන්තාව කාබනික පොහොර නිෂ්පාදනය පිළිබද අන් අයට උපදෙස් ලබා දෙන අතරතුරදීම තමන් ද මෙසේ පොහොර නිෂ්පාදනය ආරම්භ කළ බවයි ඇය කියා සිටියේ. දොඩංගොඩ ගොවිජන සේවා බල ප්‍රදේශයේ වසම් 45 ක කාබනික පොහොර සැකසීමේ ප්‍රායෝගික පුහුණු වැඩසටහන් මේ වන විට සාර්ථක වී තිබෙනවා. සෞඛ්‍ය මාර්ගෝපදේශවලට අනුව කෘෂිකර්ම නිෂ්පාදන පර්යේෂණ සහකාර නිලධාරීවරුන්ගේ මූලිකත්වයෙන් මෙම පුහුණු වැඩසටහන් ක්‍රියාත්මක වනවා. ගොවීන් හා පොහොර නිෂ්පාදකයින් මහත් උනන්දුවකින් මෙම වැඩසටහන්වලට එක්වනවා.     ", "URL": "https://www.itnnews.lk/2023/10/05/357302/", "Category": "දේශීය පුවත්", "Parent URL": null}