{"Source": "ITN news", "Timestamp": "නොවැම්බර් 2, 2022 16:28", "Headline": "තමිල්නාඩුවේ අයහපත් කාලගුණය හේතුවෙන් පුද්ගලයින් දෙදෙනෙකු ජිවිතක්ෂයට", "News Content": "ඉන්දියාවේ තමිල්නාඩු ප්‍රාන්තයට බලපා ඇති අයහපත් කාලගුණය හේතුවෙන් පුද්ගලයින් දෙදෙනෙකු ජිවිතක්ෂයට පත්ව තිබෙනවා. තමිල්නාඩු ප්‍රාන්තයේ චෙන්නායි නගරයට ඊයේ සන්ධ්‍යාවේ සිට අධික වර්ෂාවෙන් දැඩි බලපෑම් එල් වී ඇති බවයි කාළගුණ අංශ නිවේදනය කරන්නේ. චෙන්නායි ඇතුලු දිස්ත්‍රික්ක 07ක පාසල් හා අධ්‍යාපන ආයතන වසා දැමීමට පියවර ගෙන තිබෙනවා. එක් පුද්ගලයෙකු විදුලි සැර වැදීම හේතුවෙන් ජිවිතක්ෂයට පත්ව ඇති අතර තවත් කාන්තාවක් තාප්පයක් කඩා වැටිම හේතුවෙන් ජිවිතක්ෂයට පත් වුණා. ගත වු පැය 24ට චෙන්නායි නගරයට මිලිමීටර 126 ඉක්ම වු තද වැසි ලැබුනු බවයි ඉන්දීය කාළගුණ දෙපාර්තමේන්තුව නිවේදනය කරන්‌නේ. උමං දුම්රිය මාර්ග වසා දැමීමට පියවර ගෙන ඇති අතර මෝටර් රථ ගමනාගමනයට බාධා ඇතිව තිබෙනවා.   ", "URL": "https://www.itnnews.lk/2023/10/05/443826/", "Category": "Breaking News,ජාත්‍යන්තර පුවත්", "Parent URL": null}