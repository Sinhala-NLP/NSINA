{"Source": "ITN news", "Timestamp": "ජූලි 8, 2021 15:23", "Headline": "ඝනද්‍රව වර්ගයක් අඩංගු බැරලයක් මාරවිල වෙරළ තීරයට ගොඩ ගසයි", "News Content": "ඝනද්‍රව වර්ගයක් අඩංගු බැරලයක් මාරවිල වෙරළ තීරයට ගොඩ ගසා තිබෙනවා. සුදු පැහැයෙන් යුතු ඝනද්‍රවයක් මෙම බැරලයේ අඩංගු බවයි පැවසෙන්නේ. එය මාරවිල බරුදැල්පොළ වෙරළ තීරයට අද දහවල් කාලයේ ගොඩගසා තිබුණා. එම බැරලයේ අඩංගු රසායනික ද්‍රව්‍යවලට සමාන ද්‍රව්‍යයක් වෙරළ තීරයේ ස්ථාන කිහිපයක දක්නට ලැබෙන බවයි ධීවරයින් ප්‍රකාශ කළේ. බැරලය ගොඩගැසීමේ සිද්ධිය සැලවීමත් සමග බොහෝ පිරිසක් එය නැරඹීමට බරුදැල්පොළ වෙරළ තීරයට පැමිණ සිටි බව අප වාර්තාකරු සදහන් කළා. මෙම බැරලය පසුගියදා මුහුදුබත් වූ එක්ස්ප්‍රස් පර්ල් නෞකාවේ බහාලුමක තිබූ බැරලයක්ද යන්න පිළිබද සැක මතු වී තිබෙනවා.   ", "URL": "https://www.itnnews.lk/2023/10/05/347905/", "Category": "දේශීය පුවත්", "Parent URL": null}