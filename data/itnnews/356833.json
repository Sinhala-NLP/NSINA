{"Source": "ITN news", "Timestamp": "අගෝස්තු 18, 2021 11:46", "Headline": "බලපත්‍රලාභී බැංකුවලින් ශ්‍රී ලංකා රුපියල ” අවප්‍රමාණය” කරන ලෙස ඉල්ලා නොමැත", "News Content": "රුපියල අව ප්‍රමාණය කරන ලෙස බලපත්‍ර ලාභී බැංකුවලට නිල වශයෙන් දැනුම් දී නොමැති බව ශ්‍රී ලංකා මහ බැංකුව අවධාරණය කරනවා. බලපත්‍රලාභී බැංකුවලට වහාම ක්‍රියාත්මක වන පරිදි රුපියල අව ප්‍රමාණය කරන ලෙස ශ්‍රී ලංකා මහ බැංකුව දැනුම් දී ඇති බවට වන පණිවුඩ හුවමාරු වන බව ශ්‍රී ලංකා මහ බැංකුව නිරීක්ෂණ කර තිබෙනවා. කෙසේ වෙතත් එවැන්නක් සඳහා කිසිඳු පදනමක් නොමැති බව මහ බැංකුව අවධාරණය කරනවා. විනිමය අනුපාත තීරණය කිරීමේ දී සිය ස්ථාවරය හෝ මෙහෙයුම් විධානයන්හි කිසිඳු වෙනසක් සිදුකර නොමැති බව මහ බැංකුව ජනතාවට දැනුම් දෙනවා. තමන් නිකුත් කරන ඕනෑම නිල නිවේදනයක් අධිපතිවරයා නියෝජ්‍ය අධිපතිවරයා හෝ ශ්‍රී ලංකා මහ බැංකුවෙහි වෙනත් ඕනෑම බලයලත් නිලධාරියෙකුගේ නම සහ තනතුරු මගින් හඳුනානාගත හැකි වන පරිදි නිකුත් කරනු ලබනවා.     ", "URL": "https://www.itnnews.lk/2023/10/05/356833/", "Category": "Breaking News,දේශීය පුවත්", "Parent URL": null}