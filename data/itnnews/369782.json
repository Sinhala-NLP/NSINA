{"Source": "ITN news", "Timestamp": "ඔක්තෝබර් 17, 2021 10:15", "Headline": "අයහපත් කාලගුණය හේතුවෙන් කේරල ප්‍රාන්තයට දැඩි බලපෑම්", "News Content": "ඉන්දියාවේ කේරල ප්‍රාන්තයට බලපා ඇති අයහපත් කාලගුණයෙන් ජන ජීවිතයට දැඩි බලපෑම් එල්ලවී තිබෙනවා. අයහපත් කාලගුණයෙන් අහිමිවී ඇති ජීවිත සංඛ්‍යාව 6ක්. ගිණිකොනදිග අරාබි මුහුදේ හටගෙන ඇති අඩු පීඩන තත්ත්වය හේතුවෙනුයි කේරල ප්‍රාන්තයට වර්ෂාවෙන් බලපෑම් සිදුව ඇත්තේ. අධික වැසි හේතුවෙන් ඉඩුක්කි හා කොට්ටායම් දිස්ත්‍රික්කවල නායයෑම් ද සිදුව තිබෙනවා. අවතැන් වූ පිරිස් සොයා සහන කණ්ඩායම් මෙහෙයුම් ආරම්භ කර ඇති බවයි බලධාරීන් සඳහන් කරන්නේ. ඉන්දීය හමුදාව ද ගලවා ගැනීමේ කටයුතු සඳහා කැඳවා තිබෙනවා. කේරල ප්‍රාන්තයේ බොහෝ ප්‍රදේශ ගංවතුරින් යටව ඇති හෙයින් ගලවා ගැනීමේ මෙහෙයුම් අසීරුවී ඇති බව විදෙස් මාධ්‍ය සඳහන් කරනවා.         ", "URL": "https://www.itnnews.lk/2023/10/05/369782/", "Category": "Breaking News,ජාත්‍යන්තර පුවත්", "Parent URL": null}