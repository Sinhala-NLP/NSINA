{"Source": "ITN news", "Timestamp": "ජූනි 15, 2022 13:29", "Headline": "අද දිනයේ ඉන්ධන පිරවුම්හල් අසල දිගු පෝලිම්", "News Content": "අද දිනයේ ඉන්ධන පිරවුම්හල් අසල දිගු පෝලිම් දක්නට ලැබුණා. දින කිහිපයක් තිස්සේ මෙලෙස පෝලිම්වල රැදී සිටින බවයි ජනතාව පවසන්නේ. හෙට දිනයේදී ඉන්ධන මෙට්‍රික් ටොන් 40000 ක් රැගත් නෞකාවක් මෙරටට පැමිණෙන බව අග්‍රාමාත්‍යවරයා ඊයේ ප්‍රකාශ කළා. දැනට පවතින ඉන්ධන තොග දින 04 කට ප්‍රමානවත් බවයි අග්‍රාමාත්‍යවරයා කියා සිටියේ. මේ අතර ඉන්ධන බෙදාහැරීමේ ලැයිස්තුවක් ඛණිජතෙල් සංස්ථාවේ වෙබ් අඩවියේ පල කර තිබෙනවා. අද දවසේදී ඉන්ධන බෙදාහරින්නේ එම ලැයිස්තුවට අනුව බවයි ඛණිජතෙල් නීතිගත සංස්ථාව පවසන්නේ. මහනුවර සමූපකාර ඉන්ධන පිරවුම්හලේ ඊයේ රාත්‍රියේ ඉන්ධන අවසන්වීමත් සමග දැඩි උණුසුම්කාරී තත්ත්වයක් ඇති වුණා. හමුදාව පොලීසිය එක්ව එම තත්ත්වය පාලනය කළා. මේ හේතුවෙන් පේරාදෙණිය නුවර මාර්ගය සම්පූර්ණයෙන්ම වසා දමා ජනතාව පැයක පමණ කාලයක් උද්ඝෝෂණයක් පැවැත්වුවා.     ", "URL": "https://www.itnnews.lk/2023/10/05/417064/", "Category": "දේශීය පුවත්", "Parent URL": null}