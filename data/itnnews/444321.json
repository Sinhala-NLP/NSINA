{"Source": "ITN news", "Timestamp": "නොවැම්බර් 5, 2022 16:24", "Headline": "අවිස්සාවේල්ල මාරඹේ සමූපකාර ග්‍රාමීය බැංකුව කොල්ලකා සේප්පුව රැගෙන යයි", "News Content": "අවිස්සාවේල්ල මාරඹේ සමූපකාර ග්‍රාමීය බැංකුව කොල්ලකෑ පිරිසක් එහි තිබූ රුපියල් ලක්ෂ පනහකට ආසන්න වටිනාකමකින් යුත් මුදල් හා රන් ආභරණ තිබූ සේප්පුව රැගෙන ගොස් තිබෙනවා. අලුයම දෙකයි පහළොවට පමණ වෑන් රථයකින් පැමිණි තුන්දෙනෙකු බැංකුවේ ඉදිරිපස යකඩ දොර කඩා එයට ඇතුළු වී තිබෙනවා. අනතුරුව බැංකුව තුළ හා ඉන් පිටත තිබූ සී සි ටි වි කැමරා පද්ධතියට ඔවුන් පහර දී විනාශ කර ඇති අයුරු දක්නට ලැබෙනවා. මුදල් හා රන් ආභරණ තිබූ සේප්පුව මෙමපිරිස පැමිණි වෑන් රථයෙන්ම රැගෙන ගොස් තිබෙනවා. ඔවුන් බැංකුව තුළ විනාඩි 40 ක පමණ කාලයක් ගත කර ඇති බවයි මුලික විමර්ශනවලදී හෙළි වුණේ. මෙම සොරකම පිළිබද තොරතුරක් දන්නේ නම් වහාම පොලිසිය දැනුවත් කරන ලෙසට අවිස්සාවේල්ල පොලිසිය ජනතාවගෙන් ඉල්ලා සිටිනවා.     ", "URL": "https://www.itnnews.lk/2023/10/05/444321/", "Category": "දේශීය පුවත්", "Parent URL": null}