{"Source": "ITN news", "Timestamp": "මාර්තු 15, 2023 17:55", "Headline": "ඇතුන් 3 දෙනෙකු වංචාකරුවෙකුට ලබාදීම සම්බන්ධයෙන් මෛත්‍රී ඇතුළු කිහිප දෙනෙකුගෙන් ප්‍රකාශ ගැනීමට යයි", "News Content": "හිටපු ජනාධිපති මෛත්‍රීපාල සිරිසේන මහතාගේ නියෝග මත ඇතුන් තුන් දෙනෙකු නීත්‍යානුකූල නොවන අයුරින් භාර දුන් බව කියන සිද්ධිය සම්බන්ධයෙන් ඔහු ඇතුළු තවත් කිහිප දෙනෙකුගෙන් ප්‍රකාශ ලබාගත යුතු බව පොලිස් විශේෂ විමර්ශන කොට්ඨාසය කොටුව මහේස්ත්‍රාත්වරයාට දැනුම් දුන්නා. ඒ අනුව හිටපු ජනාධිපති මෛත්‍රීපාල සිරිසේන, හිටපු ජනාධිපති අතිරේක ලේකම් කිංස්ලි ප්‍රනාන්දු සහ දෙහිවල සත්වෝද්‍යානයේ හිටපු අධ්‍යක්ෂ ජෙනරාල් අනුර සිල්වා යන අයගෙන් එම ප්‍රකාශ ලබාගත යුතු බවයි ප්‍රකාශ කළේ. වනජීවී දෙපාර්තමේන්තුව භාරයේ සිටි කණ්ඩුල, මංගල සහ කාංචන යන හස්ථින් නීති විරෝධීව මියන්මාරයෙන් අලිපැටවෙකු ගෙන්වා දෙන බවට මූල්‍ය වංචා කළ අයෙකුට ලබාදීම සම්බන්ධයෙනුයි විමර්ශන සිදු කෙරෙන්නේ.       ", "URL": "https://www.itnnews.lk/2023/10/05/468465/", "Category": "දේශීය පුවත්", "Parent URL": null}