{"Source": "ITN news", "Timestamp": "දෙසැම්බර් 4, 2021 10:52", "Headline": "නවසීලන්තයේ ඕක්ලන්ඩ් නගරය යළි විවෘත කෙරේ", "News Content": "දින 107 ක් පුරා වසාදැමුණු නවසීලන්තයේ ඕක්ලන්ඩ් නගරය නව කොවිඩ් නයින්ටීන් නීතීන්ට අනුකූලව යළි විවෘත කෙරුණා. ඊයේ මධ්‍යම රාත්‍රි යේ සිට එරට අවන්හල් ආපන ශාලා,  කායවර්ධන මධ්‍යස්ථාන සහ සංචාරක නිකේතන ද එන්නත් ලබාගත් පුද්ගලයින් සදහා විවෘත කිරීමටයි කටයුතු කර තිබෙන්නේ. මුව ආවරණ පැළදීම අනිවාර්ය කර ඇති අතර පොදු ස්ථානවලට ඒකරාශීවීම් සදහා සීමා පැනවීමට ද කටයුතු කර තිබෙනවා. ඕක්ලන්ඩ්හි ගෘහස්ථව ඒකරාශීවීම් සදහා පනවා තිබූ සීමාවන් මේ මස මැද භාගයේදී අවසන්වීමට නියමිත අතර ජාත්‍යන්තරව පනවා තිබූ සීමාවන් ද ක්‍රමයෙන් ජනවාරි මාසයේ දී ලිහිල් කිරීමට ද සැළසුම්කර ඇති බවයි පැවසෙන්නේ.           ", "URL": "https://www.itnnews.lk/2023/10/05/380486/", "Category": "ජාත්‍යන්තර පුවත්", "Parent URL": null}