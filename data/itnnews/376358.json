{"Source": "ITN news", "Timestamp": "නොවැම්බර් 16, 2021 10:05", "Headline": "ඇමෙරිකා ජනපති හා චීන ජනපති අතර ඓතිහාසික හමුවක්", "News Content": "ඇමෙරිකා ජනාධිපති ජෝ බයිඩ්න් හා චීන ජනාධිපති ෂී ජින් පින්ග් අතර ඓතිහාසික හමුවක් අද පැවැත්වුණා. ඇමෙරිකාව හා චීනය අතර පවත්නා මත භේදාත්මක ගැටුම් උග්‍ර අතට හැරෙමින් පවතින අවස්ථාවකයි දෙරටේ රාජ්‍ය නායකයින් අතර මෙම හමුව සිදුවුණේ. ඇමෙරිකා ජනාධිපති ජෝ බයිඩ්න් හා චීන ජනාධිපති ෂී ජින් පින්ග් අතර හමුව වීඩියෝ තාක්ෂණය ඔස්සේ පැවැත්වීමට පියවර ගෙන තිබුණා. දෙරට අතර පවත්නා සබදතා ධනාත්මක මාවතක් වෙත යොමු කිරීමට තමන් සූදානම් බව මෙහිදී චීන ජනාධිපතිවරයා සදහන් කර තිබෙනවා. ස්ථාවර රාජ්‍ය සබදතා පවත්වා ගැනීම සදහා එක් රටක් අනෙකට ලබා දෙන ගරුත්වය පවත්වාගැනීමට කටයුතු කළ යුතු බවයි ඔහු මෙහිදී තවදුරටත් පෙන්වා දී ඇත්තේ. චීන ජනාධිපතිවරයා තම පැරණි මිතුරෙකු බවත්, ඔහු සමග ගනුදෙනු කිරීමේ දී පෙර නොවූ ලෙස මිත්‍රශීලී ආකාරයෙන් කටයුතු කළ කිරීමට බලාපොරොත්තුවන බව ඇමෙරිකා ජනාධිපති ජෝ බයිඩ්න් හමුව අතරතුරදී සදහන් කර තිබෙනවා. ඉදිරියේදී දෙරටේම දැඩි අවධානය යොමුවිය යුතු අංශයන් පිළිබදව ද කතාබහට ලක්ව ඇති බවයි විදෙස් මාධ්‍ය සදහන් කරන්නේ.       ", "URL": "https://www.itnnews.lk/2023/10/05/376358/", "Category": "Uncategorized @si", "Parent URL": null}