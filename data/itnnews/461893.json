{"Source": "ITN news", "Timestamp": "පෙබරවාරි 20, 2023 13:00", "Headline": "මැතිවරණය පැවැත්වීමේ දුෂ්කරතා ගැන කොමිසමෙන් අධිකරණයට මෝසමක් හෙට", "News Content": "පළාත් පාලන ආයතන මැතිවරණය පැවැත්වීමට පවතින දුෂ්කරතා සම්බන්ධයෙන් මැතිවරණ කොමිසම මෝසමක් මාර්ගයෙන් ශ්‍රේෂ්ඨාධිකරණයට කරුණු දැක්වීමට පසුගිය 18 වනදා තිරණය කළා. ඊට අදාළ ලේඛණ එම කොමිසම තම නීතීඥවරුන්ට මේ වන විටත් භාරදී තිබෙනවා. ඒ අනුව අද හෝ හෙට අධිකරණය වෙත මෝසමක් ඉදිරිපත් කිරීමට නියමිත බවයි මැතිවරණ කොමිසම සඳහන් කළේ. පළාත් පාලන ආයතන මැතිවරණය සැලසුම්කර ඇති පරිදි පවත්වන බවද මැතිවරණ කොමිසම අවස්ථා දෙකකදී ශ්‍රේෂ්ඨාධිකරණයට ප්‍රතිඥා ලබාදුන්නා. ඒ හේතුවෙන් පවතින දුෂ්කරතා පිළිබඳ මෙසේ අධිකරණයට කරුණු වාර්තා කිරීමටයි මැතිවරණ කොමිසම තීරණය කර ඇත්තේ. ", "URL": "https://www.itnnews.lk/2023/10/05/461893/", "Category": "Breaking News,දේශීය පුවත්", "Parent URL": null}