{"Source": "ITN news", "Timestamp": "ජූනි 1, 2022 14:22", "Headline": "මධ්‍යම පළාතේ ගෙවතු ලක්ෂයක් වගාකිරීමට වැඩපිලිවෙලක්", "News Content": "මධ්‍යම පළාතේ ගෙවතු ලක්ෂයක් වගාකිරීමට පළාත් කෘෂිකර්ම අමාත්‍යාංශය පියවර ගෙන තිබෙනවා. මධ්‍යම පළාතේ ආහාර සුරක්ෂිතතාව ඇති කිරීමේ අරමුණින් ගෙවතු ලක්ෂයක් වගාකිරීමේ වැඩපිළිවෙල පිළිබද සාකච්ඡාවක් පළාත් ආණ්ඩුකාර කාර්යාලීය ශ්‍රවනාගාරයේදී පැවැත්වුණා.ඒ ආණ්ඩුකාර ලලිත් යූ. ගමගේ මහතාගේ මූලිකත්වයෙන්. ආහාර සුරක්ෂිතතා වැඩසටහන මෙහෙයවීම සදහා පළාත් කමිටුවක්  සහ දිස්ත්‍රික් තුන සදහා කමිටු තුනකුත් පිහිටුවීමට මෙහිදී තිරණය කෙරුණා. ප්‍රාදේශීය ලේකම් කොට්ඨාස මට්ටමින් සිදු කෙරෙන වැඩසටහන් සම්බන්ධීකරණය ප්‍රාදේශීය ලේකම්වරුන්ගේ ප්‍රධානත්වයෙන් යුතු කමිටුව මගින් සිදු කෙරෙනවා. හිටපු කෘෂිකර්ම අධ්‍යක්ෂ කේ.බි ගුණරත්න මහතා මෙහිදී නව කෘෂිකරම වැඩපිළිවෙල සම්බන්ධයෙන් අදහස් පල කළා.   ", "URL": "https://www.itnnews.lk/2023/10/05/414574/", "Category": "දේශීය පුවත්", "Parent URL": null}