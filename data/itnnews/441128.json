{"Source": "ITN news", "Timestamp": "ඔක්තෝබර් 18, 2022 09:29", "Headline": "2023 විසර්ජන පනත් කෙටුම්පත අද පාර්ලිමේන්තුවට", "News Content": "2023 වර්ෂය සඳහා වන විසර්ජන පනත් කෙටුම්පත අද (18) පාර්ලිමේන්තුවට ඉදිරිපත් කිරීමට නියමිතව තිබෙනවා. පාර්ලිමේන්තුව අද සිට ලබන 21 වනදා තෙක් රැස්වීමට නියමිතයි. 2023 වසර සදහා වන විසර්ජන පනත් කෙටුම්පත හෙවත් අයවැය පළමුවර කියවීම සදහා අද පාර්ලිමේන්තුවට ඉදිරිපත් කිරිමට නියමිතයි. අද පෙරවරු 10.30 සිට පස්වරු 5.00 දක්වා ඛණිජතෙල් නිෂ්පාදන විශේෂ විධිවිධාන සංශෝධන පනත් කෙටුම්පත දෙවන වර කියවීමේ විවාදය පැවැත්වෙනවා. ඛණිජතෙල් කර්මාන්තය ලිහිල් කිරීමට අවශ්‍ය ඛණිජතෙල් සංශෝධන විවාදයේ දී ශ්‍රී ලංකාවට නව ගෝලීය සිල්ලර සැපයුම්කරුවන්ට පහසුකම් සැපයීමට අවශ්‍ය පහසුකම් ගැන ද අවධානය යොමු කෙරේ. එමෙන්ම ආයෝජන දිරි ගැන්වීම් නියාමනය සදහා බල ශක්ති සැපයුම් කමිටුවක් පිහිටු වීම කෙරෙහි අවධානය යොමු වේ. මේ අතර 22වන ආණ්ඩුක්‍රම ව්‍යවස්ථා සංශෝධන පනත් කෙටුම්පත දෙවන වර කියවීමේ විවාදය පැවැත්වීමට නියමිතව තිබෙන්නේ ලබන 20 සහ 21 යන දිනවලදීයි. 21 වනදා සවස 5ට ඒ පිලිබද ඡන්ද විමසීම පැවැත්වීමට නියමිතව තිබෙනවා.     ", "URL": "https://www.itnnews.lk/2023/10/05/441128/", "Category": "දේශීය පුවත්", "Parent URL": null}