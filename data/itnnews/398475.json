{"Source": "ITN news", "Timestamp": "පෙබරවාරි 28, 2022 14:47", "Headline": "ශ්‍රී ලංකන් ගුවන් මගීන්ට ලාංකේය ආහාර වට්ටෝරුවක්", "News Content": "ශ්‍රී ලංකන් ගුවන් මගීන්ට ශ්‍රී ලංකාවට ආවේණික ආහාර වට්ටෝරුවක් හඳුන්වාදීමට එම සමාගම කටයුතු යොදා තිබෙනවා. පෝෂ්‍යදායි දේශීය ආහාර වේලක් ගුවන් මගීන්ට ලබා දීම මෙම වැඩපිළිවෙළේ අරමුණයි. එය පසුගියදා ආරම්භ කෙරුණේ කටුනායක ගුවන් තොටුපලේ සෙරෙන්ඩිබ් ශාලාවේ දීයි. ඒ සංචාරක අමාත්‍ය ප්‍රසන්න රණතුංග මහතාගේ ප්‍රධානත්වයෙනි. ශ්‍රී ලංකන් ගුවන් සමාගම පවසන්නේ මෙම දේශීය ආහාර වට්ටෝරුව ක්‍රමානුකූලව සිය ගුවන් මගීන් වෙනුවෙන් හඳුන්වා දීමට අපේක්ෂා කරන බවයි. මෙරටට පැමිණෙන සංචාරකයෙකු ශ්‍රී ලංකාව පිළිබඳ සිය පළමු අත්දැකීම ලබා ගන්නේ ගුවන් යානය තුළ දී වීම හේතුවෙන් මෙවැනි ව්‍යාපෘතියක් ශ්‍රී ලංකන් ගුවන් සමාගම විසින් ආරම්භ කිරීම සතුටට කරුණක් බව සංචාරක අමාත්‍යවරයා පෙන්වා දෙයි. ", "URL": "https://www.itnnews.lk/2023/10/05/398475/", "Category": "දේශීය පුවත්", "Parent URL": null}