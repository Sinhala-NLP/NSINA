{"Source": "ITN news", "Timestamp": "සැප්තැම්බර් 2, 2022 10:14", "Headline": "මිද්දෙණිය ප්‍රදේශයේ දී වෙඩි තබා පුද්ගලයෙකු ඝාතනය කෙරේ", "News Content": "මිද්දෙණිය ප්‍රදේශයේ දී වෙඩි තබා පුද්ගලයෙකු ඝාතනය කර තිබෙනවා. මිද්දෙණිය පොලිස් වසමේ සතොස්මාතා ගම ප්‍රදේශයේ දී ඊයේ රාත්‍රියේයි මෙම වෙඩි තැබීම සිදුව තිබෙන්නේ. මරණකරු යතුරුපැදියකින් ඥාති නිවසකට ගොස් යළි නිවසට පැමිණෙමින් සිටියදී නාදුනන පුද්ගලයෙකු ඔහුට වෙඩි තබා පලාගොස් තිබෙනවා. ඝාතනයට හේතුව මෙතෙක් හෙලිව නැහැ. මිද්දෙණිය පොලීසිය සිද්ධිය පිළිබද වැඩිදුර විමර්ශන සිදුකරනවා.         ", "URL": "https://www.itnnews.lk/2023/10/05/432469/", "Category": "දේශීය පුවත්", "Parent URL": null}