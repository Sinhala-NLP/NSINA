{"Source": "ITN news", "Timestamp": "டிசம்பர் 17, 2021 13:29", "Headline": "உயர்தரப்பரீட்சைக்கான கால அட்டவணை வெளியீடு.. பெப்ரவரியில் பரீட்சைகள் ஆரம்பம்..", "News Content": "கல்வி பொதுதராதர உயர்தர பரீட்சைக்கான கால அட்டவணை வெளியாகியுள்ளது. கல்வியமைச்சினால் நேற்றைய தினம் அட்டவணை வெளியிடப்பட்டது. இதற்கமைய அடுத்த வருடம் பெப்ரவரி மாதம் 7ம் திகதி உயர்தரப்பரீட்சைகள் ஆரம்பமாகவுள்ளன. மார்ச் மாதம் 4ம் திகதி வரை பரீட்சை இடம்பெறும். 2021ம் ஆண்டுக்கான உயர்தரப்பரீட்சை கொவிட் தொற்றுப்பரவல் காரணமாக இவ்வாண்டு நடத்தப்படவில்லை. பரீட்சையை அடுத்த வருடம் நடாத்துவதற்கு தீர்மானிக்கப்பட்டிருந்தது. இதற்கமைய பரீட்சைக்கான அட்டவணை வெளியிடப்பட்டுள்ளது. ", "URL": "https://www.itnnews.lk/2023/10/05/383277/", "Category": "Breaking News,அண்மைய செய்திகள்,தேசிய செய்திகள்", "Parent URL": null}