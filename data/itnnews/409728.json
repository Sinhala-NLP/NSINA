{"Source": "ITN news", "Timestamp": "மே 4, 2022 15:33", "Headline": "26வது நாளாக இன்றும் எதிர்ப்பு ஆர்ப்பாட்டம்..", "News Content": "காலி முகத்திடல் பகுதியில் முன்னெடுக்கப்படும் எதிர்ப்பு ஆர்ப்பாட்டம் 26வது நாளாக இன்று தொடர்ந்தும் முன்னெடுக்கப்படுகின்றது. நாட்டின் பல்வேறு பகுதிகளிலும் அதற்கிணைவான ஆர்ப்பாட்டங்கள் முன்னெடுக்கப்படுகின்றன. காலி முகத்திடல் ஜனாதிபதி செயலகத்திற்கு முன்பாக ஆரம்பிக்கப்பட்;ட ஆர்ப்பாட்டம், 26வது நாளாக தொடர்கிறது. குறித்த பகுதியில் கூடாரங்கள் அமைக்கப்பட்டுள்ளதோடு, ஜனாதிபதி செயலகத்திற்கு முன்பாக மேடையொன்று அமைக்கப்பட்டு எதிர்ப்பு நடவடிக்கைகள் முன்னெடுக்கப்படுகின்றன. ஆர்ப்பாட்ட நடவடிக்கைகளின் போது பௌத்த மதத்திற்கு பாதிப்பு ஏற்படுத்தும் விடயங்களை சமூக மயப்படுத்த திட்டமிட்டு செயற்படுவதாக குறிப்பிடப்படும் உபுல் ஷாந்த சன்னஸ்கலவை ஆர்ப்பாட்டம் இடம்பெறும் பகுதியிலிருந்து வெளியேற்றுமாறு வலியுறுத்தி கொழும்பு நகரில் சுவரொட்டிகள் ஒட்டப்பட்டுள்ளன. கோல்பேஸ் ஆர்ப்பாட்டத்தை பாதிப்படையச்செய்யும் சன்னஸ்கலவின் மத சார்பற்ற குழுவையும் குறித்த பகுதியிலிருந்து அகற்ற வேண்டுமென குறித்த சுவரொட்டிகளில் வலியுறுத்தப்பட்டுள்ளது. ", "URL": "https://www.itnnews.lk/2023/10/05/409728/", "Category": "Breaking News,தேசிய செய்திகள்", "Parent URL": null}