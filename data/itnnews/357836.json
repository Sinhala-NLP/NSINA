{"Source": "ITN news", "Timestamp": "අගෝස්තු 23, 2021 12:35", "Headline": "ජංගම එන්නත්කරණ වැඩසටහන රටපුරා අඛණ්ඩව", "News Content": "නිරෝධායන ඇඳිරිනීතිය ක්‍රියාත්මක වුවද යුද හමුදාවේ මෙහෙයවීමෙන් ජංගම එන්නත්කරණ වැඩසටහන රටපුරා අඛණ්ඩව ක්‍රියාත්මක කෙරෙනවා. මහරගම ප්‍රදේශයේ නිවෙස් වෙතම ගොස් එන්නත්කරණ වැඩසටහන සිදු කිරීමට යුද හමුදාව කටයුතු කළා. මහරගම පොලිසියේ සහායද ඒ සඳහා ලැබී තිබුණා. එමෙන්ම වාද්දුව , මොරටුව , ගම්පහ ,දිවුලපිටිය යන ප්‍රදේශ වලද ජංගම එන්නත්කරණ වැඩසටහන අද දිනයේත් ක්‍රියාත්මක බව යුද හමුදාව පවසනවා. මඩකලපුව කාත්තන්කුඩි ප්‍ර දේශයේ වයස අවුරුදු 60 ට වැඩි පිරිස් වෙත නිවෙස් වෙතම ගොස් එන්නත් ලබාදීමට කාත්තන්කුඩි සෞඛ්‍ය වෛද්‍ය අධිකාරි කාර්යාලය කටයුතු කළා. ", "URL": "https://www.itnnews.lk/2023/10/05/357836/", "Category": "දේශීය පුවත්", "Parent URL": null}