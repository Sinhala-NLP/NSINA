{"Source": "ITN news", "Timestamp": "සැප්තැම්බර් 10, 2021 11:44", "Headline": "ශ්‍රී ලංකාව ලොව සංචාරයට සුදුසු ප්‍රමුඛ දිවයින් 25 අතරට", "News Content": "ලොව සංචාරයට සුදුසු ප්‍රමුඛ දිවයින් 25 අතරට ශ්‍රී ලංකාව ද නම්කර තිබෙනවා. ඒ සුප්‍රකට සංචාරක මාර්ගෝපදේශ සගරාවක් වන ට්‍රැවල් ප්ලස් ලෙෂර් නවතම කලාපය මගිනුයි. සංචාරක ව්‍යාපාරය හා සම්බන්ධ තොරතුරු ඇතුළත් ට්‍රැවල් ප්ලස් ලෙෂර් නමැති ඇමෙරිකා සගරාව සංචාරකයින් අතර බලපෑමක් සිදුකළ හැකි සගරාවක් ලෙසයි ප්‍රසිද්ධියට පත්ව ඇත්තේ. එම සගරාව ලොව සංචාරයට සුදුසු ප්‍රමුඛ දිවයින් 25 අතරේ ශ්‍රී ලකාව නම්කර ඇත්තේ 24 වන ස්ථානයටයි. සීෂෙල්ස් දිවයින ද මේ සමග සම ස්ථානයට නම්කර තිබෙනවා. ලොව හොදම සංචාරක ගමනාන්ත තෝරා ගැනීම සදහා සිදුකළ සමීක්ෂණයකින් අනතුරුවයි එම සගරාව ඒ සදහා සුදුසු දිවයින් 25 නම්කර ඇත්තේ.       ", "URL": "https://www.itnnews.lk/2023/10/05/361524/", "Category": "දේශීය පුවත්", "Parent URL": null}