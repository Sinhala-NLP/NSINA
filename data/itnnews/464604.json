{"Source": "ITN news", "Timestamp": "மார்ச் 2, 2023 10:15", "Headline": "covid தொற்றுக்கு பிறகு சீன சுற்றுலா பயணிகள் முதல் குழு இலங்கைக்கு", "News Content": "நேற்று இரவு சீனாவின் குவாங்சோவிலிருந்து ஸ்ரீலங்கன் ஏர்லைன்ஸ் விமானம் ஒன்று இலங்கைக்கு 115 சீன சுற்றுலாப் பயணிகளை கொவிட்-19 தொற்றுநோய்க்குப் பிறகு முதல் முறையாக அழைத்து வந்துள்ளது. சுற்றுலாத்துறை அமைச்சர் ஹரின் பெர்னாண்டோ, வெளிவிவகார அமைச்சர் தாரக பாலசூரிய மற்றும் இலங்கைக்கான சீனத் தூதுவர் Qi Zhenhong மற்றும் பலர் சுற்றுலாப் பயணிகளை வரவேற்க வருகை தந்திருந்தனர். இந்நிகழ்வில் கருத்து தெரிவித்த சுற்றுலாத்துறை அமைச்சர் ஹரின் பெர்னாண்டோ, ஏப்ரல் 04 ஆம் திகதி முதல் சீனாவின் மூன்று நகரங்களான Shanghai, Beijing மற்றும் Gongshu விற்கு ஸ்ரீலங்கன் எயார்லைன்ஸ் மற்றும் சைனா ஈஸ்டர்ன் எயார்லைன்ஸ் விமானங்கள் வாரத்திற்கு 09 தடவைகள் இலங்கைக்கு வரும் என குறிப்பிட்டார். “இலங்கையின் சுற்றுலாத்துறையை கட்டியெழுப்ப முடியும் என்பதில் எனக்கு மிகுந்த நம்பிக்கை உள்ளது. உலகிலேயே அதிக மக்கள் தொகை கொண்ட நாடு சீனா. அந்த சனத்தொகையில் 1 வீதமானவர்கள் இலங்கைக்கு வந்தாலும் எமது பிரச்சினைகளை தீர்த்துக்கொள்ள முடியும்” என்றார். நாட்டில் இடம்பெற்று வரும் பணிப்புறக்கணிப்பு மற்றும் தொழிற்சங்க நடவடிக்கைகளினால் சுற்றுலாப் பயணிகளுக்கு ஏற்படும் பாதிப்புகள் குறித்தும் அமைச்சர் ஹரின் பெர்னாண்டோ விளக்கமளித்துள்ளார். ", "URL": "https://www.itnnews.lk/2023/10/05/464604/", "Category": "Breaking News,தேசிய செய்திகள்", "Parent URL": null}