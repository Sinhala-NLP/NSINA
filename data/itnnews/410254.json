{"Source": "ITN news", "Timestamp": "මැයි 8, 2022 10:47", "Headline": "රටේ වත්මන් තත්ත්වය පාලනය කිරීමට සියලු දෙනාගේම සහාය අවශ්‍යයි – ආරක්ෂක අමාත්‍යංශය", "News Content": "හදිසි නීතිය ප්‍රකාශයට පත්කිරීම හේතුවෙන් ආරක්ෂක අංශ සාමාජිකයින්ගේ නිවාඩු අවලංගු කර ඇති බව ආරක්ෂක අමාත්‍යංශය නිවේදනය කරනවා. වර්තමානයේ රට තුළ ඇති ආර්ථික හා සමාජීය අර්බුදකාරී තත්ත්වය සැළකිල්ලට ගෙන බුද්ධිමත්ව හා ඉවසීමෙන් එය පාලනය කිරීමට සහාය ලබා දෙන ලෙස ආරක්ෂක අමාත්‍යංශය සියලු දෙනාගෙන් ඉල්ලා සිටිනවා. රටේ විවිධ ස්ථානවල සිදුකරන ප්‍රචණ්ඩකාරී උද්ඝෝෂණ හා හර්තාල් හේතුවෙන් ජනතාව මහත් දුෂ්කරතාවට පත්ව සිටින බව අමාත්‍යංශය පෙන්වා දෙනවා. මේ හේතුවෙන් දෛනික ජන ජීවිතයට අවශ්‍ය අත්‍යවශ්‍ය සේවා පවත්වාගෙන යාමේ අසීරුතාවක් මතුව ඇති බව එම නිවේදනයේ සඳහන්. මෙවැනි හදිසි අවස්ථාවක දී ජනතාවගේ ආරක්ෂාව වෙනුවෙන් කැපවී ක්‍රියා කරන ත්‍රිවිධ හමුදාව සහ පොලීසිය වෙත සහයෝගය ලබාදෙන ලෙස ආරක්ෂක අමාත්‍යංශයත් මහජන ආරක්ෂක අමාත්‍යංශයත් ජනතාවගෙන් ඉල්ලා සිටිනවා.       ", "URL": "https://www.itnnews.lk/2023/10/05/410254/", "Category": "Breaking News,දේශීය පුවත්", "Parent URL": null}