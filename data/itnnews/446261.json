{"Source": "ITN news", "Timestamp": "නොවැම්බර් 17, 2022 14:47", "Headline": "මහවැලි ගඟේ ගසාගෙන යමින් සිටි තරුණයෙකු බේරා ගැනේ", "News Content": "මහවැලි ගඟට පැන ගඟේ ගසාගෙන යමින් සිටි තරුණයෙකු නිරුපද්‍රිතව බේරා ගැනීමට  පොලීසියටත් , ප්‍රදේශවාසින්ටත් හැකිවුණු පුවතක් මහියංගනයෙන් වාර්ථාවනවා. මහියංගන පුජා නගරයට ආසන්නයෙන් මහවැලි ගඟට පැන්න තරුණයෙකුයි මෙලෙස බේරා ගැනිමට හැකි වුයේ. තරුණයා ගඟ දිගේ කිලෝමීටර්යක් ගසා ගෙන එද්දි මහවැලි පාළම උඩ සිට කඹයක් විසි කළ ද ඔහු එය අල්ලා නොගෙනීම නිසා තවදුරටත් පහළට ගසා ගෙන ගියා. පසුව පොලිසිය සහ අවට විශාල පිරිසක් එක්ව මිලිපේ වේරගංතොට පරගහ මුකලාණ ප්‍රදේශයේ දී තරුණයා නිරුපද්‍රිතව ගොඩට ගැනිමට හැකිවුණා. ඒ ඔහු ගඟට පැන්න ස්ථානයේ සිට කිලෝමීටර් දෙකක් පමණ පහළ ප්‍රදේශයේදියි. ගඟ අයිනේ රැකවල්ලා සිටි පොලිසිය හා ගම්වාසීන් ගඟේ ගසා ගෙන ආ තරුණයා ගඟ මැදට පීනා ගොසිනුයි අල්ලා ගැනීමට සමත්වුයේ. බේරා ගන්නා ලද තරුණයා මහියංගන රෝහලට ඇතුලත් කෙරුණා. ඔහු මත්ද්‍රව්‍යවලට තදින් ඇබ්බැහි වුවේකු බවයි මහියංගන පොලිසිය පවසන්නේ.     ", "URL": "https://www.itnnews.lk/2023/10/05/446261/", "Category": "දේශීය පුවත්", "Parent URL": null}