{"Source": "ITN news", "Timestamp": "සැප්තැම්බර් 19, 2021 18:04", "Headline": "ඖෂධ අධිකාරියේ දත්ත මැකීයාම ගැන සිදුකෙරෙන කිසිම පරීක්ෂණයක් නතරවී නැහැ", "News Content": "ජාතික ඖෂධ නියාමන අධිකාරියේ පරිගණක දත්ත ගබඩාවෙන් කොටසක් මැකීයාම ආන්දෝලනාත්මක සිද්ධියක් බවට පත් වුණා. මෙහිදී මැකී ගොස් තිබෙන්නේ පසුගිය රජය සමයේ සිදු වුනු ඖෂධ වංචාවන්ට අදාළව පරීක්ෂන කෙරෙන දත්ත රැසක් බව රාජ්‍ය අමාත්‍ය මහාචාර්ය චන්න ජයසුමන මහත්මයා ප්‍රකාශ කළා. ඖෂධ නියාමන අධිකාරියේ පරිගණක දත්ත පද්ධතියේ කොටසක් මැකී ගොස් ඇති බවට මුල් වරට අනාවරණය වුනේ අගෝස්තු 9 වනදායි. ඒ අනුව අපරාධ පරීක්ෂණ දෙපාර්තමේන්තුව වෙත පැමිණිල්ලක් ඉදිරිපත් කිරීමට කටයුතු කෙරුණු අතර මොරටුව විශ්වවිද්‍යාලයේ සහාය ඇතිව එම දත්ත නැවත ලබා ගැනීමේ කටයුතු ආරම්භ කෙරුණා. ඖෂධ නියාමන අධිකාරියේ පරිගණක දත්ත සම්බන්ධයෙන් කටයුතු කළ එපික් ලංකා ආයතනය ප්‍රකාශ කළේ එහි ඉංජිනේරුවරයෙකු අතින් සිදු වූ යම් අත්වැරදීමක් නිසා මෙලෙස දත්ත මැකී ගොස් ඇති බවයි. කෙසේ වෙතත් එම ආයතනයේ ප්‍රධාන විධායක නිලධාරියාව අත්අඩංගුවට ගැනීමට අපරාධ පරීක්ෂණ දෙපාර්තමේන්තුව කටයුතු කළ අතර පසුව ලක්ෂ දහය බැගින් වූ ශරීර ඇප දෙකක් මත ඔහු මුදා හැරුණා. ඔහුගේ විදෙස් ගමන් බලපත්‍රය අධිකරණය භාරයට ගැනීමටයි කටයුතු කෙරුණේ. එපික් ලංකා ආයතනයට මෙම දත්ත පවත්වාගෙන යාමේ වගකීම පැවරෙන්නේ 2017 වසරේදී පසුගිය රජය යටතේ ඖෂධ නියාමන අධිකාරියේ දත්ත ඩිජිටල්කරණය කිරීමත් සමගයි. එවක සෞඛ්‍ය අමාත්‍ය ධූරය දැරූ රාජිත සේනාරත්න මහතාගේ මූලිකත්වයෙන් ඊට අදාළ තාක්ෂණික කමිටුව පත් කෙරුණා. කෙසේ වෙතත් එපික් ලංකා ආයතනය ක්‍රියාත්මක කළ ක්‍රමවේදයේ ගැටලුකාරී තත්ත්ව පවතින බවට විවිධ පාර්ශ්ව අනාවරණ කළත්  ඒ සම්බන්ධයෙන් නිසි පියවරක් ගැනීමට කටයුතු කර තිබුණේ නැහැ. මේ සම්බන්ධයෙන් රාජ්‍ය අමාත්‍ය චන්න ජයසුමන මහතා මෙලෙස අදහස් පළ කළා. ", "URL": "https://www.itnnews.lk/2023/10/05/363687/", "Category": "දේශීය පුවත්", "Parent URL": null}