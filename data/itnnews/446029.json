{"Source": "ITN news", "Timestamp": "නොවැම්බර් 16, 2022 17:33", "Headline": "මන්නාරම් රදගුරු හිමිපාණන් ජනපති හමුවෙයි", "News Content": "මන්නාරම් රදගුරු ෆිඩෙල්ෂ් ලයනල් එම්මානුවෙල් ප්‍රනාන්දු හිමිපාණන් ඇතුළු පිරිසක් ජනාධිපති රනිල් වික්‍රමසිංහ මහතා හමු වුණා. ඒ ජනාධිපති කාර්යාලයේදීයි. මන්නාරම් ප්‍රදේශයේ ඉඩම් ගැටලු ඇතුළු කරුණු කිහිපයක් පිළිබදව මෙම හමුවේදී ජනාධිපති රනිල් වික්‍රමසිංහ මහතා දැනුවත් කිරීමටයි කටයුතු කෙරුණේ. ඒ පිළිබඳ අවධානය යොමු කළ ජනාධිපතිවරයා එම ගැටලු විසදීමට කඩිනම් පියවර ගන්නා බව සඳහන් කළා. මඩුවන්දනාවේ පැමිණෙන බැතිමතුන්ට අවශ්‍ය පහසුකම් සැලසීම පිළිබඳවද මෙම සාකච්ඡාවේදී අවධානය යොමු වුණා. පාර්ලිමේන්තු මන්ත්‍රී කාවින්ද ජයවර්ධන මහතා ඇතුළු පිරිසක්ද මෙම සාකච්ඡාවට එක්ව සිටියා. ", "URL": "https://www.itnnews.lk/2023/10/05/446029/", "Category": "Breaking News,දේශීය පුවත්", "Parent URL": null}