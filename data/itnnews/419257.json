{"Source": "ITN news", "Timestamp": "ජූනි 26, 2022 09:11", "Headline": "ඉන්ධන මිල ඉහළට", "News Content": "වහාම ක්‍රියාත්මක වන පරිදි ඉන්ධන මිල ගණන් යළි ඉහළ නැංවූ බව ලංකා ඛනිජ තෙල් නීතිගත සංස්ථාව දැනුම් දෙනවා. අද අලුයම දෙකේ සිට ක්‍රියාත්මක වන පරිදි සියලුම ඉන්ධන මිල ගණන් ඉහළ නංවා තිබෙනවා. ඒ අනුව ඔක්ටේන් 92 වර්ගයේ පෙට්‍රල් ලීටරයක් රුපියල් 50 කින් ඉහළ නංවා ඇති අතර එහි නව මිල රුපියල් 470ක් වනවා. ඔක්ටේන් 95 වර්ගයේ පෙට්‍රල් ලීටරයක් රුපියල් 100 කින් ඉහළ නංවා තිබෙනවා. එහි නව මිල වන්නේ රුපියල් 550 ක්. ලංකා සුදු ඩීසල් ලීටරයක් රුපියල් 60 කින් ඉහළ නංවා ඇති අතර එහි නව මිල රුපියල් 460 ක්. සුපිරි ඩීසල් ලීටරයක නව මිල රුපියල් 520 ක් වන අතර එය ඉහළ නංවා ඇත්තේ රුපියල් 75 කින්.      ", "URL": "https://www.itnnews.lk/2023/10/05/419257/", "Category": "Breaking News,දේශීය පුවත්", "Parent URL": null}