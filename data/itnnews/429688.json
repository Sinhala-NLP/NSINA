{"Source": "ITN news", "Timestamp": "අගෝස්තු 18, 2022 18:30", "Headline": "අන්තරේ විරෝධයට කඳුලු ගෑස් – කැඳවුම්කරු මුදලිගේ අත්අඩංගුවට", "News Content": "අන්තර් විශ්වවිද්‍යාල ශිෂ්‍ය බල මණ්ඩලය සංවිධාන කළ විරෝධතා පාගමනක් විසුරුවා හැරීමට පොලීසිය කදුලු ගෑස් ප්‍රහාර එල්ල කළා. භාණ්ඩ මිල අඩු කිරීම ඇතුළු ඉල්ලීම් කිහිපයක් මුල් කරගනිමින් අන්තර් විශ්වවිද්‍යාල ශිෂ්‍ය බල මණ්ඩලය ලිප්ටන් වට රවුමෙන් විරෝධතා පාගමනක් ආරම්භ කළා. එය කොම්පඤ්ඤවීදිය දෙසට ගමන් කිරීමේදී දැඩි වාහන තදබදයක්  ද ඇති වුණා. මෙහිදී විරෝධතාකරුවන් විසුරුවාහැරීමට පොලීසිය ජල හා කදුළු ගෑස් ප්‍රහාර එල්ල කළා. එහිදී විරෝධතාවට එක්ව සිටි සරසවි සිසුන් කිහිප දෙනෙකු ද පොලිස් භාරයට ගෙන තිබෙනවා. මේ අතර හිටපු ජනාධිපති ගෝඨාභය රාජපක්ෂ මහතාගේ මානව හිමිකම් කඩවීම පිළිබද මානව හිමිකම් කොමිසමට ලිපියක් භාරදීමට රට රකින ජනපවුර සංවිධානය කටයුතු කළා.   ", "URL": "https://www.itnnews.lk/2023/10/05/429688/", "Category": "දේශීය පුවත්", "Parent URL": null}