{"Source": "ITN news", "Timestamp": "ජනවාරි 30, 2022 14:38", "Headline": "බ්‍රිතාන්‍යයේ වයස අවුරුදු 5ත් 11ත් අතර දරුවන්ට කොරෝනා එන්නත ලබාදීම ඇරඹෙයි", "News Content": "බ්‍රිතාන්‍යයේ වයස අවුරුදු 5 ත් 11 ත් අතර දරුවන්ට කොරෝනා වයිරසයට එරෙහි එන්නත් ලබාදීම අද ආරම්භ කෙරුණා. වයස අවුරුදු 5 ත් 11 ත් අතර දරුවන්ට එන්නත් ලබාදීම යටතේ පළමු වටයේදී තෝරාගත් කණ්ඩායම් කිහිපයක් පමණක් එන්නත්කරණයට ලක්කරන බවයි සෞඛ්‍ය අංශ සදහන් කරන්නේ. ඔවුන් සදහා වයිරසයට එරෙහි ෆයිසර් එන්නත ලබාදීමට අනුමැතිය හිමිවී තිබෙනවා. එම කණ්ඩායම් වලට එන්නත් ලබාදීම සාර්ථකව වුවහොත් ඉදිරියේදී අනෙකුත් සියලු දරුවන්ට ද වයිරසයට එරෙහි එන්නත් ලබාදෙන බවයි සෞඛ්‍ය අංශ නිවේදනය කරන්නේ. එම දරුවන් සදහා වැඩිහිටියන්ට ලබාදෙන එන්නත් මාත්‍රාවේ ප්‍රමාණයෙන් තුනෙන් එකක් පමණක් ලබාදීම විශේෂත්වයක්.           ", "URL": "https://www.itnnews.lk/2023/10/05/392222/", "Category": "ජාත්‍යන්තර පුවත්", "Parent URL": null}