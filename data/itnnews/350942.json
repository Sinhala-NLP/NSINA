{"Source": "ITN news", "Timestamp": "ජූලි 21, 2021 15:12", "Headline": "රාජ්‍ය ආයතනවල අබලන් වාහන නැවත පිළිසකර කිරීමේ ව්‍යාපෘතියක් ඇරඹෙයි", "News Content": "විදේශයන්ට වාර්ෂිකව ඇදී යන මහා ධනස්කන්ධයක් රට තුළ ඉතිරි කරමින් ක්‍රියාත්මක  රාජ්‍ය ආයතනවල අබලන් වාහන පිළිසකර කර නැවතත් රාජ්‍ය සේවයටම යොදා ගැනීමේ ව්‍යාපෘතිය ආරම්භ කෙරුණා. ජා ඇල පිහිටි රජයට අයත් ලක්දිව ඉංජිනේරු සමාගමේදියි එම කටයුතු සිදු කෙරුණේ. මේ යටතේ වසර ගණනාවක් භාවිතයෙන්  පසු අබලන්ව ඇති රජයේ ආයතන  සතු වාහන අලුත්වැඩියා කිරීම සිදු වනවා. මෙම අවස්ථාවට අමාත්‍ය ගාමිණි ලොකුගේ,  රාජ්‍ය අමාත්‍ය දිලුම් අමුණුගම ලක්දිව ඉංජිනේරු සමාගමේ සභාපති කුෂාන් වෑගොඩපොල හා අමාත්‍යංශ නිලධාරීන් ඇතුලු පිරිසක් එක්ව සිටියා.     ", "URL": "https://www.itnnews.lk/2023/10/05/350942/", "Category": "දේශීය පුවත්", "Parent URL": null}