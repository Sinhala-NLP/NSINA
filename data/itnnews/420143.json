{"Source": "ITN news", "Timestamp": "ஜூன் 30, 2022 12:24", "Headline": "எதிர்வரும் வாரங்களில் மருந்து தட்டுப்பாடு அதிகரிக்கக்கூடும் : அரச மருத்துவ அதிகாரிகள் சங்கம்", "News Content": "அரச மருத்துவ அதிகாரிகள் சங்கம் பிரதமர் ரணில் விக்ரமசிங்கவை சந்தித்து பேச்சவார்த்தை நடத்தியுள்ளது. நாட்டில் ஏற்பட்டுள்ள மருந்து பொருட்களுக்கான தட்டுப்பாடு, கைவசமுள்ள மருந்து பொருட்களை முகாமைத்துவம் செய்தல் குறித்து கலந்துரையாடப்பட்டதாக அரச மருத்துவ அதிகாரிகள் சங்கத்தின் செயலாளர் டொக்டர் ஹரித்த அளுத்கே தெரிவித்தார். நாட்டில் அதிஷ்டவசமாக ஒரு மருந்தில்லையெனில் அதற்கான மாற்று மருந்து காணப்படுகிறது. அவற்றை சீரான முறையில் முகாமைத்துவம் செய்ய வேண்டும். எதிர்வரும் இரு வாரங்களின் பின்னர் மருந்து பொருட்களுக்கான தட்டுப்பாடு அதிகரிக்கக்கூடும். இதனால் மருந்துப்பொருட்களை இறக்குமதி செய்யவேண்டியதன் அவசியம் குறித்து பிரதமரிடம் சுட்டிக்காட்டியதாக அரச மருத்துவ அதிகாரிகள் சங்கத்தின் செயலாளர் டொக்டர் ஹரித்த அளுத்கே தெரிவித்தார். ", "URL": "https://www.itnnews.lk/2023/10/05/420143/", "Category": "Breaking News,தேசிய செய்திகள்", "Parent URL": null}