{"Source": "ITN news", "Timestamp": "பிப்ரவரி 22, 2022 10:16", "Headline": "உள்நாட்டு தொழில் முனைவோருக்கு ஜனாதிபதியிடமிருந்து அழைப்பு", "News Content": "தேசிய தொழிற்துறைகளுக்காக முதலீடுகளை அதிகரித்து நாட்டை கட்டியெழுப்ப ஒன்றிணையுமாறு ஜனாதிபதி கோட்டாப்ய ராஜபக்ஷ உள்நாட்டு தொழில் முனைவோருக்கு அழைப்பு விடுத்துள்ளார். பிழையான எண்ணக்கருக்களை களைவதற்கு தொழில் முயற்சியாளர்களுக்கு முடியமெனவும் ஜனாதிபதி சுட்டிக்காட்டியுள்ளார். தொழில் முயற்சியாளர்களுடன் ஜனாதிபதி செயலகத்தில் இடம்பெற்ற கலந்துரையாடலின் போதே அவர் இவ்வாறு குறிப்பிட்டுள்ளார். மீள் புத்தாக்க எரிசக்தி பசுமை விவசாயம், தொழிநுட்ப பூங்கா, உள்ளிட்ட பல்வேறு துறைகளில் முதலீடுகளை செய்வதன் மூலமாக அந்நியசெலாவணியை கட்டுப்படுத்துவதற்கான சந்தர்ப்பம் உள்ளதாகவும் ஜனாதிபதி கோட்டாப்ய ராஜபக்ஷ சுட்டிக்காட்டியுள்ளார். இதேவேளை சீமந்துக்கான கேள்வி அதிகரித்துள்ள நிலையில் சீமந்துக்கான தட்டுப்பாடு காணப்படுவதாக கலந்துரையாடலில் பங்கேற்ற நிதியமைச்சர் பெசில் ராஜபக்ஷ தெரிவித்துள்ளார். இந்நிலையில், முழுமையாக சீமந்து உற்பத்தியை நாட்டில் முன்னெடுப்பதற்கு அரசாங்கம் கவனம் செலுத்தியுள்ளதாகவும் அவர் குறிப்பிட்டுள்ளார். பல்வேறு பொருட்களுக்காக கட்டுப்பாடு விலை நீக்கப்பட்டதையடுத்து அதனை சுய இலாபத்திற்காக பயன்படுத்துவோருக்கு எதிராக நடவடிக்கை எடுக்கப்படுமெனவும் அமைச்சர் பெசில் ராஜபக்ஷ சுட்டிக்காட்டியுள்ளார். இந்நிலையில் அபிவிருத்திக்கும் தொழிற்துறைக்கும் பாதிப்பு ஏற்படாத வகையில் நாட்டின் எரிபொருள் கையிருப்பை பேணுவதற்கு அரசாங்கம் நடவடிக்கை எடுத்துள்ளதாக மத்திய வங்கியின் ஆளுனர் அஜித் நிவாட் கப்ரால் குறிப்பிட்டுள்ளார். ", "URL": "https://www.itnnews.lk/2023/10/05/396850/", "Category": "Breaking News,தேசிய செய்திகள்", "Parent URL": null}