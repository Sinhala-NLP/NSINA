{"Source": "ITN news", "Timestamp": "මැයි 1, 2021 11:15", "Headline": "කොවිඩි වසංගතයෙන් ලොව වඩාත් අභියෝගයට ලක්වන කණ්ඩායම කම්කරු‍ ප්‍රජාවය", "News Content": "කම්කරු දිනය වෙනුවෙන් පණිවිඩයක් නිකුත්කරමින් ජනාධිපති ගෝඨාභය රාජපක්ෂ මැතිතුමා පෙන්වා දෙන්නේ රජය පොරොන්දු වූ පරිදී ජාතික ආරක්ෂාව සහ සෛරී භාවය තහවුරු කර ඇති බවයි. කෘෂි ආර්ථිකය ඉහළ නැංවීමට ද අවශ්‍ය ප්‍රතිපත්ති හා ක්‍රියාමාර්ග ගනිමින් පවතින අතර කම්කරු ජනතාව පීඩාවට පත්කරන දුප්පත්කම,  සමාජයෙන් තුරන් කරලීමට පැහැදිලි ආර්ථික සැලැස්මක් සකස්කොට ක්‍රමවත්ව ක්‍රියාත්මක කරමින් පවතින බවයි ජනාධිපතිතුමා පෙන්වා දෙන්නේ. අධ්‍යාපන සුදුසුකම් නොමැතිව අසහනයට පත්ව සිටි ශ්‍රමිකයින් ලක්ෂයකට රාජ්‍ය සේවයේ රැකියා අවස්ථා උදාකර දීමෙන් ඉහළම වරප්‍රාසද හිමිවූයේ වැඩකරන ජනතාවට සහ ඔවුන්ගේ පවුල්වලටයි. කෙසේ වුවද,  පවත්නා කොවිඩ් වසංගත තත්ත්වයෙන් ලොව වඩාත් අභියෝගයට ලක්වන කණ්ඩායම කම්කරු ප්‍රජාව බවද ජනාධිපති ගෝඨාභය රාජපක්ෂ මැතිතුමා තම කම්කරු දින පණිවිඩයෙන් තවදුරටත් පෙන්වා දෙනවා.  ", "URL": "https://www.itnnews.lk/2023/10/05/334683/", "Category": "Breaking News,නවතම පුවත්", "Parent URL": null}