{"Source": "ITN news", "Timestamp": "ජූනි 27, 2023 11:22", "Headline": "උසස් පෙළ විභාගයේ ප්‍රායෝගික පරීක්ෂණ අද සිට", "News Content": "උසස් පෙළ විභාගයට අදාළ ප්‍රායෝගික පරීක්ෂණ අද සිට ආරම්භ කරන බව විභාග දෙපාර්තමේන්තුව පවසනවා. පෙරදිග සංගීතය හා නර්තනය යන විෂයන්ට අදාළ ප්‍රායෝගික පරීක්ෂණ අද සිට ජූලි මස 6 වනදා දක්වා පැවැත්වීමට නියමිතයි. ඊට අවශ්‍ය සියලු ප්‍රවේශ පත්‍ර මේ වනවිටත් යොමුකර අවසන් බවයි විභාග දෙපාර්තමේන්තුව පවසන්නේ. යම් අපේක්ෂකයෙකුට තවමත් ප්‍රවේශ පත්‍ර ලැබී නොමැති නම් විභාග දෙපාර්තමේන්තුවේ වෙබ් අඩවිය හරහා එම ප්‍රවේශ පත්‍රය බාගත හැකියි. ඒ පිළිබද වැඩිදුර තොරතුරු 1911 ක්ෂණික ඇමතුම් අංකය ඔස්සේ විභාග දෙපාර්තමේන්තුව ඇමතීමෙන් ලබාගත හැකි වනවා.         ", "URL": "https://www.itnnews.lk/2023/10/05/495199/", "Category": "දේශීය පුවත්", "Parent URL": null}