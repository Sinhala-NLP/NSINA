{"Source": "ITN news", "Timestamp": "செப்டம்பர் 16, 2021 13:31", "Headline": "உலகில் பிரபலம் வாய்ந்த 3 நாடுகள் சீனாவுக்கு எதிராக புதிய பாதுகாப்பு வேலைத்திட்டங்களை முன்னெடுப்பு", "News Content": "உலகில் பிரபலம் வாய்ந்த 3 நாடுகள் சீனாவுக்கு எதிராக புதிய பாதுகாப்பு வேலைத்திட்டங்களை முன்னெடுத்துள்ளன. புதிய பாதுகாப்பு ஒப்பந்தமானது ஆக்கஸ்  என பெயரிடப்பட்டுள்ளது. அமெரிக்கா, பிரித்தானியா மற்றும் அவுஸ்திரேலியா ஆகிய நாடுகள் ஒன்றிணைந்து குறித்த விசேட பாதுகாப்பு ஒப்பந்தத்தை அறிவிக்க நடவடிக்கை எடுத்துள்ளன. இந்தோ – பசுபிக் வலயத்தின் சீனாவின் முன்னேற்றம் மற்றும் அந்நாட்டு இராணுவத்தினரின் செயற்பாடுகள் தொடர்பில் குறித்த 3 நாடுகளும் கூடுதல் கவனம் செலுத்தி வந்த நிலையில் புதிய பாதுகாப்பு ஒப்பந்தம் தயாரிக்கப்பட்டுள்ளது. இதேவேளை புதிய ஒப்பந்தத்தின் ஊடாக அவுஸ்திரேலியாவிற்கு அணுசக்தியினூடாக இயங்கக்கூடிய சப்மெரின்களை தயாரிக்கக்கூடிய சந்தர்ப்பம் கிடைக்கக்கூடுமென தகவல்கள் வெளியாகியுள்ளன. அத்துடன் செயற்கை நுண்ணரிவு, சைபர் ஸ்பேஸ் மற்றும் புதிய தொழிநுட்பத்தை உள்ளடக்கிய செயற்பாடுகளையும் முன்னெடுக்க முடியும். இதேவேளை புதிய பாதுகாப்பு ஒப்பந்தமானது சீனாவுக்கு விடுக்கம் எச்சரிக்கை முயற்சியென சர்வதேச ஊடகங்கள் செய்தி வெளியிட்டுள்ளன. ", "URL": "https://www.itnnews.lk/2023/10/05/362939/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}