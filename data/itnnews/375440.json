{"Source": "ITN news", "Timestamp": "නොවැම්බර් 11, 2021 14:17", "Headline": "කොළඹ – නුවර ප්‍රධාන මාර්ගයේ පහළ කඩුගන්නාව කොටස තවදුරටත් වැසෙයි", "News Content": "කන්දක් කඩා වැටීමේ අවදානමක් හේතුවෙන් කොළඹ – නුවර ප්‍රධාන මාර්ගය‌ේ රථවාහන ගමනාගමනය පහළ කඩුගන්නාව ප්‍රදේශයෙන් ඊයේ රාත්‍රී 10.00 සිට තාවකාලිකව වසා දැමුණා. එම කොටස හෙට පෙරවරු (12) 09.00 තෙක් තවදුරටත් වසා දැමීමට සිදුවන බවයි මාර්ග සංවර්ධන අධිකාරියේ අධ්‍යක්ෂ ජනරාල් (RDA) පවසන්නේ. මාර්ග සංවර්නධන අධිකාරියේ ඉංජිනේරුවන් සහ ජාතික ගොඩනැගිලි පර් යේෂණ ආයතනයේ සහ භූ විද්‍යා සමීක්ෂණ නිලධාරීන් පිරිසක් අද (11) උදෑසන මෙම ප්‍රදේශයේ සිදු කළ නිරීක්ෂණයකින් අනතුරුව මෙම අදාළ තීරණය ගෙන තිබෙනවා. දැනට විකල්ප මාර්ග භාවිත කරන ලෙසයි  රියැදුරන්ගෙන් ඉල්ලා සිටින්නේ. කොළඹ සිට මහනුවරට:\n• අඹේපුස්ස හරහා කුරුණෑගලට පැමිණ ගලගෙදර-කටුගස්තොට හරහා මහනුවරට පැමිණීම.\n• කෑගල්ල හරහා පොල්ගහවෙලට පැමිණ ගලගෙදර-කටුගස්තොට හරහා මහනුවරට පැමිණීම.\n• මාවනැල්ල සිට රඹුක්කන, හතරලියැද්ද, ගලගෙදර-කටුගස්තොට දක්වා මහනුවරට පැමිණීම\n• මාවනැල්ලේ සිට හෙම්මාතගමට පැමිණ ගම්පොළ-පේරාදෙණිය හරහා මහනුවරට පැමිණීම මහනුවර සිට කොළඹට:\n• කටුගස්තොට-ගලගෙදර සිට කුරුණෑගලට පැමිණීම\n• කටුගස්තොට-ගලගෙදර සිට රඹුක්කන වෙත පැමිණීම ", "URL": "https://www.itnnews.lk/2023/10/05/375440/", "Category": "Breaking News,දේශීය පුවත්", "Parent URL": null}