{"Source": "ITN news", "Timestamp": "ජූලි 15, 2022 21:57", "Headline": "රුසියා රත්‍රන් සඳහා සම්බාධක පැනවීමට යුරෝපා සංගමය සාකච්ඡා කරයි", "News Content": "රුසියාව අපනයනය කරන රත්‍රන් සදහා සම්බාධක මාලාවක් පැනවීමට යුරෝපා සංගමය මේ වන විට සාකච්ඡා පවත්වමින් සිටිනවා. මීට පෙර යුරෝපා සංගමය පැනවූ සම්බාධක අසාර්ථක වීමට හේතුව රත්‍රන් වෙලෙදපොල සදහා රුසියාවට තවමත් ප්‍රවේශ වීමට ඉඩ ලැබී තිබීම බවයි විශ්ලේෂකයන් සදහන් කළේ. මේ අතර රුසියාවෙන් ආනයනය කරන ඛණිජතෙල් ප්‍රමාණය දෙගුණ කිරීමට සෞදි අරාබිය තීරණය කළා. මෙම ඛණිජතෙල් බලශක්ති නිෂ්පාදනය සදහා ආනයනය කෙරෙනවා. අන්තර්ජාතික සම්බාධක නොතකමින් මෙම තීරණය ගැනීමට සෞදි අරාබිය කටයුතු කළා. ලොව විශාලතම ඛණිජතෙල් අපනයනකරුවා වන්නේද සෞදි අරාබියයි. කෙසේ වෙතත් රුසියාව ඉතා අඩුමිල ගණන් යටතේ තෙල් අපනයන කිරීම ආරම්භ කර ඇති බැවින් සෞදි අරාබියද රුසියාවෙන් තෙල් ලබා ගැනීමට කටයුතු කළා. කෙසේ වෙතත් මෙම ක්‍රියාමාර්ගය ඇමෙරිකා එක්සත් ජනපදය සහ සෞදි අරාබිය අතර රාජ්‍ය තාන්ත්‍රික සබදතාවලට අයහපත් ආකාරයෙන් බලපෑමේ ඉඩක් පවතිනවා.   ", "URL": "https://www.itnnews.lk/2023/10/05/423501/", "Category": "ජාත්‍යන්තර පුවත්", "Parent URL": null}