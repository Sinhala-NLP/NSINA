{"Source": "ITN news", "Timestamp": "ජූනි 19, 2022 11:15", "Headline": "ජෝ බයිඩන් පා පැදියෙන් බිම ඇද වැටෙයි", "News Content": "ඇමෙරිකා ජනාධිපති ජෝ බයිඩන් ඔහුගේ පාපැදියෙන් ඇදවැටෙන අයුරු දැක්වෙන වීඩියෝවක් විදෙස් මාධ්‍ය ප්‍රචාරය කළා. ඇමෙරිකා ජනාධිපති ජෝ බයිඩන් නිවාඩුව ගත කිරීම සදහා ඩෙලවෙයාර් ප්‍රදේශයේ රෙහෝබෝත් වෙරළ තීරයට පසුගියදා පැමිණ තිබුණා. එහිදී ඔහු පාපැදියෙන් ප්‍රදේශයේ ගමන් කරමින් සිටියදී මාධ්‍යවේදීන් හා ප්‍රදේශයේ ජනතාව සමග සුහද කතාබහක නිරතවීම සදහා පාපැදිය නවත්වා ඉන් බැසීමට යාමේදීයි ජනාධිපතිවරයා ඇදවැටී ඇත්තේ. කෙසේ වුවද අනතුරෙන් ඔහුට කිසිදු හානියක් සිදුව නොමැති බව ධවල මන්දිරය නිවේදනය කරනවා. ජනාධිපතිවරයා 45 වන විවාහ සංවත්සරය සැමරීම සදහා එම ප්‍රදේශයට පැමිණ සිටි බවයි විදෙස් මාධ්‍ය සදහන් කරන්නේ.         ", "URL": "https://www.itnnews.lk/2023/10/05/417795/", "Category": "ජාත්‍යන්තර පුවත්", "Parent URL": null}