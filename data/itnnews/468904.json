{"Source": "ITN news", "Timestamp": "මාර්තු 17, 2023 12:28", "Headline": "හරක් කටා හා කුඩු සළිදු ට එරෙහි අපරාධ චෝදනා ඇත්නම් වහාම දැනුම් දෙන්න – පොලිසිය ඉල්ලයි", "News Content": "අපරාධ පරික්ෂණ දෙපාර්තමේන්තුව භාරයේ සිටින නදුන් චින්තක නොහොත් හරක් කටා  හා සලිදු මල්ෂිත හෙවත් කඩු සළිදු නැමැත්තා සම්බන්ධයෙන් අපරාධයකට සම්බන්ධ චෝදනා ඇත්නම් වහාම දැනුම් දෙන ලෙස පොලීසිය ජනතාවගෙන් ඉල්ලා සිටිනවා. මැඩගස්කරයේදී අත්අඩංගුවට ගත් හරක්කටා සහ කුඩු සළිදු යන දෙදෙනා මේ වන විට අපරාධ පරික්ෂණ දෙපාර්තමේන්තුව භාරයේ සිටිනවා. ඔවුන් දින 90 ක් රඳවාගෙන ප්‍රශ්න කිරීම සදහා රැදවුම් නියෝග  ද ලබාගෙන තිබෙනවා. ඒ අනුව විමර්ශන සිදු කරන අපරාධ පරික්ෂණ දෙපාරත්මේන්තුව සඳහන් කරන්නේ. සැකකරුවන් සම්බන්ධයෙන් චෝදනා ඇත්නම් ඉදිරිපත් කරන ලෙසයි. දිවයිනේ ඕනෑම පොලිස් ස්ථානයකට අපරාධමය වරදකට අදාළව පැමිණිලි ලැබී තිබේ නම් එසේත් නැත්නම් අපරාධයක් සඳහා සැකකරුවන් දෙදෙනා අවශ්‍ය කෙරෙන්නේ නම් අපරාධ පරික්ෂණ දෙපාර්තමේන්තුවේ මහජන පැමිණිලි අංශය දැනුවත් කරන ලෙස පොලීසිය සදහන් කරනවා. ", "URL": "https://www.itnnews.lk/2023/10/05/468904/", "Category": "Breaking News,දේශීය පුවත්", "Parent URL": null}