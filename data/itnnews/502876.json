{"Source": "ITN news", "Timestamp": "ජූලි 26, 2023 15:06", "Headline": "කෘෂිකර්ම දෙපාර්තමේන්තුව හඳුන්වා දී ඇති මිරිස් ප්‍රභේදවලින් වැඩි අස්වැන්නක්", "News Content": "කෘෂිකර්ම දෙපාර්තමේන්තුව හදුන්වා දී ඇති මිරිස් ප්‍රභේදවලින් හෙක්ටාර් එකකින් ලැබිය හැකි අස්වැන්න ටොන් 35 දක්වා ඉහළ ගොස් තිබෙනවා. කෘෂිකර්ම දෙපාර්තමේන්තුව හදුන්වා දුන් එම් අයි සී එච් එක හා දෙක ප්‍රභේද ගොවි ජනතාව අතර ජනප්‍රියත්වයට පත්ව තිබෙනවා. මහඉලුප්පල්ලම පර්යේෂණායතනය විසින් මෙම ප්‍රභේද හදුන්වා දීමත් සමග ගොවි ජනතාව බොහෝ පිරිසක් ඒවා වගා කිරීමටද පියවර ගත්තා. මිරිස් වගාවට වැළදුනු කොළ කොඩවීම හා වෙනත් රෝග තත්ත්වයන් හේතුවෙන් මිරිස් වගාවෙන් ඈත් වූ ගොවි ජනතාවද නව ප්‍රභේද හදුන්වා දීමත් සමග යළි වගා කටයුතු වෙත යොමුව සිටිනවා. 2025 වසර වන විට රටට අවශ්‍ය මිරිස්වලින් සියයට අසූවක් රට තුළ නිෂ්පාදනය කළ හැකි බවයි කෘෂිකර්ම අමාත්‍යවරයා පවසන්නේ.       ", "URL": "https://www.itnnews.lk/2023/10/05/502876/", "Category": "දේශීය පුවත්", "Parent URL": null}