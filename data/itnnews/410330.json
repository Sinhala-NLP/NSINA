{"Source": "ITN news", "Timestamp": "මැයි 8, 2022 15:34", "Headline": "යුක්රේනයේ අවතැන් පිරිස් රඳවා සිටි පාසලකට රුසියාවෙන් බෝම්බ ප්‍රහාරක්", "News Content": "රුසියා හමුදා නැගෙනහිර යුක්රේනයේ අවතැන් පිරිස් රඳවා සිටින පාසලකට බෝම්බ ප්‍රහාර එල්ල කර තිබෙනවා. විශාල පිරිසක් මිය ගොස් ඇති බවටයි යුක්රේන හමුදා සැක පළකරන්නේ. රුසියා හමුදා ප්‍රහාර එල්ල කළ යුක්රේනයේ ලුහාන්ස්ක් කලාපයේ ඇති මෙම පාසලේ යුද්ධයෙන් පීඩාවට පත් යුක්රේන වැසියන් 90කට ආසන්න පිරිසක් රඳවා සිටියා. බෝම්බ ප්‍රහාරයෙන් මේ වන විට පුද්ගලයින් දෙදෙනකු ජිවිතක්ෂයට පත්ව 7 දෙනෙකු තුවාල ලබා ඇති අතර මරණ සංඛ්‍යාව තවත් ඉහළ යා හැකි බවයි වාර්තා වන්නේ. පාසල් ගොඩනැගිල්ලේ සුන්බුන් අතර පුද්ගලයින් 60 දෙනෙකු පමණ සිරවී සිටින බවටයි තොරතුරු හෙලිවී තිබෙන්නේ. මේ වනවිට සුන්බුන් අතර සිටි 30 දෙනෙකු පමණ බේරාගැනීමට හැකිවී තිබෙනවා. පසුගිය පෙබරවාරි මාසයේ සිට ආරම්භ වූ රුසියා යුක්රේන අර්බුධයෙන් මේ වන විට යුක්රේනයේ පුද්ගලයින් 2,345 දෙනෙකු ජිවිතක්ෂයට පත්ව තිබෙනවා.       ", "URL": "https://www.itnnews.lk/2023/10/05/410330/", "Category": "ජාත්‍යන්තර පුවත්", "Parent URL": null}