{"Source": "ITN news", "Timestamp": "ජූනි 28, 2021 11:28", "Headline": "රත්නපුර සහ මොණරාගල දිස්ත්‍රික්කවල ප්‍රදේශ කිහිපයක් හුදෙකලා කෙරේ", "News Content": "රත්නපුර සහ මොණරාගල යන දිස්ත්‍රික්වල ප්‍රදේශ කිහිපයක් අද පෙරවරු හයේ සිට හුදෙකලා කර තිබෙනවා. රත්නපුර දිස්ත්‍රික්කයට අයත් නිවිතිගල පොලිස් බල ප්‍රදේශයේ නොරගල්ල ග්‍රාම නිලධාරී වසමේ නොරගල්ල ඉහළ කොටස සහ යක්දෙහිවත්ත ග්‍රාම නිලධාරි වසමේ පිංකන්දවත්ත එක සහ පිංකන්දවත්ත දෙක යන ප්‍රදේශ මෙන්ම පාතකඩ ග්‍රාම නිලධාරි වසමේ පිංකන්දවත්ත තුන යන ප්‍රදේශ හුදෙකලා කෙරුණා. එමෙන්ම මොණරාගල පොලිස් බල ප්‍රදේශයේ හිදිකිවුල ග්‍රාම නිලධාරී වසමේ නක්කලවත්ත ග්‍රාමය හා මිල්ලකැලේවත්ත ග්‍රාමය හුදකලා කළ බවයි කෝවිඩ් 19 වැළැක්වීමේ ජාතික මධ්‍යස්ථානයේ ප්‍රධානී යුද හමුදාපති ජෙනරාල් ශවේන්ද්‍ර සිල්වා මහතා සඳහන් කරන්නේ.       ", "URL": "https://www.itnnews.lk/2023/10/05/345679/", "Category": "Breaking News,දේශීය පුවත්", "Parent URL": null}