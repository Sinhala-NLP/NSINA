{"Source": "ITN news", "Timestamp": "ජූනි 27, 2023 15:26", "Headline": "නෝට්න්බ්‍රිජ් – මස්කෙළිය මාර්ගය භාවිත කරන්නන්ට පොලිසියෙන් දැනුම්දීමක්", "News Content": "නෝට්න්බ්‍රිජ් – මස්කෙළිය මාර්ගය වසාදැමීම හේතුවෙන් විකල්ප මාර්ග භාවිත කරන්නැයි පොලීසිය රියදුරන්ට දැනුම්දෙනවා අද (27) අලුයම කාලයේ දී ඇතිවූ අධික වැසි තත්ත්වය සමග ගිනිගත්හේන, දියගල හරහා නෝටන්බ්‍රිජ් – මස්කෙළිය ප්‍රධාන මාර්ගයේ දියගල ටැප්ලෝ වත්ත ප්‍රදේශයෙන් ගල් සහ පස් කන්දක් කඩාවැටීම හේතුවෙන් ගමනාගමනයට දැඩි බාධා ඇති වූ බවයි පොලීසිය නිවේදනය කළේ.. ඒ හේතුවෙන් නෝට්න්බ්‍රිජ් – මස්කෙළිය මාර්ගය වසා දැමීමට පොලීසිය තීරණය කළා. එම මාර්ගය යථා තත්ත්වයට පත්කරන තෙක් හැටන් සිට නෝට්න්බ්‍රිජ් දෙසට ගමන්කරන වාහන හැටන් සිට කාසල්රී, ඔස්බෝන් හරහා පැමිණ නෝට්න්බ්‍රිජ් දැක්වා ගමන්කළ හැකි බව පොලීසිය නිවේදනය කරනවා මේ අතර කොළඹ සිට නෝට්න්බ්‍රිජ් දක්වා ගමන්කරන වාහන කළුගල හන්දියෙන් පොල්පිටිය හන්දියට පැමිණ ලක්ෂපාන මාර්ගය ඔස්සේ ඩබල්කටින් හන්දිය හරහා නෝට්න්බ්‍රිජ් දක්වා ගමන්කළ හැකි බව පොලීසිය නිකුත් කළ නිවේදනයේ සඳහන්. ", "URL": "https://www.itnnews.lk/2023/10/05/495389/", "Category": "දේශීය පුවත්", "Parent URL": null}