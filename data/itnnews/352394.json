{"Source": "ITN news", "Timestamp": "ஜூலை 28, 2021 13:37", "Headline": "கொரோனா தொற்றாளர்கள் அதிகரித்து வரும் நிலையில் ஒட்சிசனுக்கான தேவையும் அதிகரித்துள்ளது : சுகாதார பிரிவு", "News Content": "கொரோனா தொற்றாளர்கள் அதிகரித்து வரும் நிலையில் ஒட்சிசனுக்கான தேவையும் அதிகரித்துள்ளதாக சுகாதார பிரிவு தெரிவிக்கின்றது. எனினும் ஒட்சிசனை பெற்றுக் கொள்வதற்கென முறையான வேலைத்திட்டம் வகுக்கப்பட்டுள்ளதனால் ஒட்சிசன் இன்றி ஏற்படும் மரணங்களை தடுக்க முடியுமென சுகாதார பிரிவு வலியுறுத்தியுள்ளது. “இலங்கையில் ஒட்சிசன் தொடர்பிலான பாரிய தேவை காணப்படவில்லை. தற்போது பதிவாகின்ற தொற்றாளர்களுக்கும் அதனை விட கூடுதலாக பதிவாகின்ற தொற்றாளர்களுக்கும் போதியளவு ஒட்சிசனை வழங்க தேவையான ஒழுங்குகள் மேற்கொள்ளப்பட்டுள்ளன. உள்ளுரில் காணப்படுகின்ற ஒட்சிசனின் அளவு போதுமானதாக இல்லாவிடில் வெளிநாடுகளிலிருந்து ஒட்சிசனை பெற்று தொற்றாளர்களுக்கு வழங்க நடவடிக்கை எடுக்கப்படும். ஒட்சிசன் பற்றாக்குறையினால் ஏற்பட கூடிய மரணங்களை தடுத்து அதனை முகாமைப்படுத்துவதற்கு சுகாதார அமைச்சினால் முடியும். “ ", "URL": "https://www.itnnews.lk/2023/10/05/352394/", "Category": "Breaking News,அண்மைய செய்திகள்,தேசிய செய்திகள்", "Parent URL": null}