{"Source": "ITN news", "Timestamp": "அக்டோபர் 18, 2022 10:14", "Headline": "இலங்கை எழுத்தாளருக்கு புக்கர் விருது..", "News Content": "2022 ஆம் ஆண்டிற்கான ´புக்கர்´ விருது இலங்கை எழுத்தாளர் ஷெஹான் கருணாதிலக்கவுக்கு வழங்கப்பட்டுள்ளது. அவர் எழுதிய “The Seven Moons of Maali Almeida” என்ற புத்தகத்திற்காக இந்த விருதை வென்றுள்ளார். உலக இலக்கியத்துறையில் கிடைக்கப்பெறும் உயரிய விருதாக ‘புக்கர்’ விருது கருதப்படுகிறது. இலங்கையின் சிவில் யுத்த காலப்பகுதியில் இடம்பெற்ற புகைப்பட கலைஞரின் கொலை தொடர்பில் தனது நூலில் அவர் விபரித்துள்ளார். லண்டனில் நேற்றைய தினம் இடம்பெற்ற விருது வழங்கும் நிகழ்வில் பிரித்தானிய மன்னர் ச்சார்ள்ஸின் மனைவி ராணி கெமிலா பார்க்கரிடமிருந்து விருது கிடைக்கப்பெற்றது. 47 வயதான ஷெஹான் கருணாதிலக்கவுக்கு விருதுடன் 56 ஆயிரத்து 700 டொலர் பணப்பரிசும் கிடைக்கப்பெற்றுள்ளது. குறித்த விருதை பெறும் இலங்கையின் இரண்டாவது எழுத்தாளராக ஷெஹான் கருணாதிலக்க வரலாற்றில் இடம்பிடித்துள்ளார். விருதுக்காக 6 எழுத்தாளர்களின் புத்தகங்கள் இறுதிப்பட்டியலில் பரிந்துரையாகியிருந்தன. 2019ம் ஆண்டின் பின்னர் டீழழமநச விருதை பெற்றுக்கொள்ளும் முதல் நபராகவும் ஷெஹான் கருணாதிலக்க தன்னை அடையாளப்படுத்தியுள்ளார். விருதை பெற்றுக்கொண்டதன் பின்னர் கருத்து தெரிவித்த ஷெஹான் கருணாதிலக்க, குறித்த நூலை எழுதுவதற்கு 10 வருடங்களை செலவிட்டதாகவும், இலங்கையில் காணப்படும் ஊழல், மோசடி, இனவாதம் ஆகிய விடயங்கள் இன்னும் முற்றுப்பெறவில்லையெனவும், அவை முற்றுப்பெறாதென்பதை தான் புரிந்துகொண்டுள்ளதாகவும் அவர் தெரிவித்துள்ளார். நாடு தோல்வியடைந்துள்ள நிலையில், இந்த புத்தகத்துக்கான வெற்றி கிடைக்கப்பெற்றுள்ளது. நமீபியா அணியுடனான கிரிக்கெட் போட்டியில் இலங்கை தோல்வியடைந்ததையடுத்து இலங்கை மக்கள் கவலையடைந்துள்ளனர். கவலையிலிருந்து மீட்பதற்கு தன்னிடம் ஆயுதங்கள் எதுவும் இல்லையென குறிப்பிட்டுள்ள ஷெஹான் கருணாதிலக்க, டுவண்டி – 20 உலக கிண்ணத்தை எந்த வகையிலாவது வெற்றிக்கொள்வோம் எனவும், அது முடியாதது அல்லவெனவும் ஷெஹான் கருணாதிலக்க தெரிவித்துள்ளார். \n ", "URL": "https://www.itnnews.lk/2023/10/05/441151/", "Category": "Breaking News,முதன்மை செய்தி", "Parent URL": null}