{"Source": "ITN news", "Timestamp": "நவம்பர் 4, 2022 12:12", "Headline": "5 கஜமுத்துக்களுடன் சந்தேகநபர் கைது..", "News Content": "யானையை கொலை செய்து தந்தத்திலுள்ள முத்துக்களை எடுத்து விற்பனை செய்ய முயற்சித்த சந்தேக நபரொருவர் கைதுசெய்யப்பட்டுள்ளார். கல்முனை கடற்படை முகாம் அதிகாரிகளுக்கு கிடைத்த இரகசிய தகவலொன்றையடுத்து சுற்றிவளைப்பு மேற்கொள்ளப்பட்டது. அம்பாறை பகுதியிலுள்ள ஹோட்டலொன்றுக்கு அருகில் வைத்து சந்தேக நபர் கைதுசெய்யப்பட்டுள்ளார். சந்தேக நபரிடமிருந்து 5 கஜமுத்துக்கள் கைப்பற்றப்பட்டுள்ளன. குறித்த நபர் கிராந்துருகோட்டே பகுதியை சேர்ந்தவரென தெரியவந்துள்ளது. சந்தேக நபரிடம் மேலதிக விசாரணைகள் முன்னெடுக்கப்பட்டுள்ளன. ", "URL": "https://www.itnnews.lk/2023/10/05/444091/", "Category": "Breaking News,அண்மைய செய்திகள்", "Parent URL": null}