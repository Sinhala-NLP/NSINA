{"Source": "ITN news", "Timestamp": "நவம்பர் 14, 2022 12:46", "Headline": "பல்கலைக்கழக மாணவர்களுக்காக பகுதிநேர தொழில்வாய்ப்புக்களை வழங்கும் வேலைத்திட்டம்", "News Content": "பல்கலைக்கழக மாணவர்களுக்காக பகுதிநேர தொழில்வாய்ப்புக்களை வழங்கும் வேலைத்திட்டம் மேலும் விரிவுப்படுத்தப்படுமென பேராதெனிய பல்கலைக்கழகத்தின் உபவேந்தர் எம்.டி.லமாவங்ச தெரிவித்துள்ளார். சர்வதேச பல்கலைக்கழக மாணவர்கள் பகுதி நேர தொழில் வாய்ப்புக்களில் பெரும்பாலும் ஈடுபடுகின்றனர். அவ்வாறான செயற்பாடுகளை ஆரம்பித்த இலங்கையின் முதலாவது பல்கலைக்கழகம் பேராதனை பல்கலைக்கழகமாகும். பொருளாதார நெருக்கடியை எதிர்க்கொள்ளும் பல்கலைக்கழக மாணவர்களை ஈடுபடுத்தி கடந்த செபடம்பர் மாதம் குறித்த வேலைத்திட்டம் ஆரம்பிக்கப்பட்டது. அதன் அடிப்படையில் பேராதெனிய பல்கலைக்கழகத்தில் 23 அலுவலகங்களில் 140 மாணவர்கள் பகுதிநேர தொழில் வாய்ப்புக்களில் ஈடுபடுவதாக பல்கலைக்கழகத்தின் உபவேந்தர் மேலும் தெரிவித்துள்ளார்.0 ", "URL": "https://www.itnnews.lk/2023/10/05/445608/", "Category": "Breaking News,தேசிய செய்திகள்", "Parent URL": null}