{"Source": "ITN news", "Timestamp": "செப்டம்பர் 28, 2021 12:07", "Headline": "மட்டக்களப்பில் சிறுமியொருவர் தூக்கில் தொங்கிய நிலையில் சடலமாக மீட்பு", "News Content": "மட்டக்களப்பு தலைமையக பொலிஸ் பிரிவுக்குட்பட்ட பகுதியில் உள்ள வீடொன்றிலிருந்து சிறுமியொருவர் தூக்கில் தொங்கிய நிலையில் சடலமாக மீட்கப்பட்டார். மட்டக்களப்பு அரசடி பொற்கொல்லர் வீதியிலுள்ள வீடொன்றில் சிறுமி ஒருவர் தூக்கில் தொங்கியதாக தகவல்கள் நேற்றிரவு கிடைத்ததை அடுத்து மட்டக்களப்பு தலைமையக பொலிசார் விசாரணைகளை முன்னெடுத்தனர். இச்சிறுமி மட்டக்களப்பின் பிரபல பெண்கள் பாடசாலையொன்றில் தரம் 8 யில் கல்வி பயிலும் 13 வயது சிறுமி என பொலிசார் தெரிவிக்கின்றனர். சிறுமி தூக்கில் தொங்கிய நிலையில் சடலமாக மீட்கப்பட்டதாகவும் இம்மரணம் குறித்து பல கோணங்களில் பொலிசார் விசாரணைகளை முன்னெடுத்துள்ளனர். சடலம் பிரேத பரிசோதனைக்காக மட்டக்களப்பு போதனா வைத்தியசாலைக்கு எடுத்துச்செல்லப்பட்டது. ", "URL": "https://www.itnnews.lk/2023/10/05/365528/", "Category": "Breaking News,தேசிய செய்திகள்", "Parent URL": null}