{"Source": "ITN news", "Timestamp": "ஜனவரி 16, 2023 10:34", "Headline": "கொலை சம்பவத்துடன் தொடர்புடைய சந்தேகநபர்கள் இருவர் கைது..", "News Content": "மாவனெல்லை பகுதியை சேர்ந்த இளைஞர்கள் இருவரை கொலைசெய்து புதைத்த சம்பவம் தொடர்பில் சந்தேக நபர்கள் இருவர் கைதுசெய்யப்பட்டுள்ளனர். போதைப்பொருள் தொடர்பில் ஏற்பட்ட முறுகளையடுத்து இளைஞர்கள் இருவர் கொலைசெய்யப்பட்டனர். சம்பவத்துடன் தொடர்புடைய இருவர் நேற்று கேகாலை குற்றத்தடுப்பு பிரிவினரால் கைதுசெய்யப்பட்டனர். அவர்கள் மாவனெல்லை மற்றும் வெளிஓயா பகுதிகளை சேர்ந்தவர்களென தெரியவந்துள்ளது. சம்பவத்துடன் தொடர்புடைய மேலும் சில சந்தேக நபர்களை கைதுசெய்வதற்காக பொலிஸார் விசாரணைகளை முன்னெடுத்துள்ளனர். கொல்லப்பட்ட இளைஞரொருவரின் மோட்டார் சைக்கிள் சந்தேக நபரொருவரின் வீட்டிலிருந்து கண்டெடுக்கப்பட்டதாக பொலிஸார் குறிப்பிட்டுள்ளனர். ", "URL": "https://www.itnnews.lk/2023/10/05/455836/", "Category": "Breaking News,தேசிய செய்திகள்", "Parent URL": null}