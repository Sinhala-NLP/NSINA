{"Source": "ITN news", "Timestamp": "ஜூலை 7, 2021 13:25", "Headline": "இணையவழி ஊடக கல்வி கற்க வசதியற்ற மாணவர்களுக்கு அரசாங்கத்தினால் வேலைத்திட்டங்கள்..", "News Content": "இணையவழி ஊடக கல்வி கற்க வசதியற்ற மாணவர்களுக்கு கல்வி நடவடிக்கைகளை தொடர்வதற்கு அரசாங்கம் பல்வேறு வேலைத்திட்டங்களை முன்னெடுத்து வருகிறது. இளைஞர் மற்றும் விளையாட்டுத்துறை அமைச்சர் நாமல் ராஜபக்ஷவின் எண்ணகருவிற்கு அமைய இணைய வழி தொலை தூர கல்விக்கான வசதிகளற்ற பாடசாலை மாணவர்களுக்கு பிராந்திய கற்றல் வள மையங்களை ஆரம்பிப்பது தொடர்பான கலந்துரையாடல் ஊவா மாகாண சபையில் இடம்பெற்றது. மாகாண ஆளுநர் ஏ.ஜே.எம்.முஸம்மில் இடம்பெற்ற இக்கலந்துரையாடலில் இணைய வழி சமிஞ்சை இல்லாத மற்றும் இணைய வசதிகளற்ற இணைய வழி தொலைத் தூர கல்வியுடன் இணைய முடியாத மாணவர்களுக்கு இவ்வேலைத்திட்டம் முன்னெடுக்கப்படவுள்ளது. இதில் ராஜாங்க அமைச்சர் தேனுக்க விதானகமகே, பாராளுமன்ற உறுப்பினர்களான சுதர்ஷன தெனிப்பிட்டிய , ச்சாமர சம்பத் தசநாயக்க , ஏ.அரவிந்தகுமார் உள்ளிட்ட அரச அதிகாரிகளும் கலந்துகொண்டனர். இதன் அடிப்படையில் சம்மாந்துறை வலயக்கல்வி பணிப்பாளர் ஷஹ்துல் நஜீமின் வழிகாட்டல் இறக்காமம்; அஷ்ரப் தேசிய பாடசாலையில் இணையத்தள வழிகாட்டல் நிகழ்வு ஆரம்பித்து வைக்கப்பட்டது. பாடசாலை அதிபர் எம்.ஐ.மாஹிர் உள்ளிட்ட பலரும் கலந்துகொண்டனர். தொலைக்கல்வி நடவடிக்கைகளுக்காக வசதி வாய்ப்புகளற்ற மாணவர்களுக்கு பிரதேச கற்றல் மையங்களை ஆரம்பிக்கும் நிகழ்வு மட்டக்களப்பு மத்திய கல்வ்p வலயத்தில் இடம்பெற்றது. ஏறாவூர் அலிகார் தேசிய பாடசாலையில் நடைபெற்ற சம்பிரதாய நிகழ்வில் வலயக் கல்விப் பணிப்பாளர் டொக்டர் உமர் மௌலான பிரதம அதிதியாக கலந்துகொண்;டனர். கல்வி அமைச்சின் வழிகாட்டல்களுக்கு அமைய நாடளாவிய ரீதியில் சுமார் 2 ஆயிரம் பாடசாலைகளில் கற்றல் மையங்கள் ஆரம்பிக்கப்படவுள்ளன. ", "URL": "https://www.itnnews.lk/2023/10/05/347594/", "Category": "Breaking News,தேசிய செய்திகள்", "Parent URL": null}