{"Source": "ITN news", "Timestamp": "செப்டம்பர் 18, 2021 12:17", "Headline": "ஐக்கிய நாடுகள் சபையில் உரையாற்றுவதற்கு ஜனாதிபதி நிவ்யோர்க் பயணம்..", "News Content": "அமெரிக்காவின் நிவ்யோர்க் நகரில் இடம்பெறும் ஐக்கிய நாடுகள் அமைப்பின் 76 வது மாநாட்டில் கலந்து கொள்வதற்காக இன்று அதிகாலை ஜனாதிபதி கோட்டாபய ராஜபக்ஷ புறப்பட்டார். ஜனாதிபதியின் இந்த விஜயத்தின் போது பல்வேறு அரச தலைவர்களையும் சந்திக்கவுள்ள அதேவேளை பொருளாதாரம், கல்வி மற்றும் விவசாயம் உள்ளிட்ட துறைகள் தொடர்பில் இரு தரப்பு பேச்சுவார்த்தைகளிலும் கலந்து கொள்ளவுள்ளார். வெளிநாட்டு மாநாடொன்றில் ஜனாதிபதி கலந்து கொள்ளும் முதலாவது சந்தர்ப்பம் இதுவாகும். அத்துடன் ஐக்கிய நாடுகள் அமைப்பின் தலைமைக் காரியாலயத்தில் அரச தலைவர்களின் மாநாடொன்றில் உரையாற்றுவதும் இதுவே முதல் தடவையாகும். அமெரிக்க ஜனாதிபதி ஜோ பைடனின் தலைமையில் எதிர்வரும் செவ்வாய்க்கிழமை மாநாடு ஆரம்பமாகும். இம்முறை கொவிட் 19 வைரசிலிருந்து மீள்வதற்காகன நம்பிக்கையின் மூலம் நெகிழ்ச்சியை வளர்ப்பது. ஸ்த்திரதன்மையை மீண்டும் உருவாக்குவது, மனித உரிமைகளை மதிப்பது மற்றும் ஐக்கிய நாடுகள் அமைப்பை மீண்டும் உயிர்பிப்பதே இம்முறை மாநாட்டின் தொனிப்பொருளாகும். ஜனாதிபதி கோட்டாபய ராஜபக்ஷ எதிர்வரும் 22 ம் திகதி மாநாட்டில் உரையாற்றவுள்ள அதேவேளை பல அரச தலைவர்களை சந்தித்து இருதரப்பு கலந்துரையாடலிலும் ஈடுபடவுள்ளார். அமைச்சர் பேராசிரியர் ஜீ.எல். பீரிஸ் ஜனாதிபதி பிரதம ஆலோசகர் லலித் வீரதுங்க வெளிவிகார செயலாளர் எட்மிரால் ஜயனாத் கொழம்பகே உள்ளிட்டோர் ஜனாதிபதியுடன் இந்த விஜயத்தில் இணைந்துள்ளனர். ", "URL": "https://www.itnnews.lk/2023/10/05/363378/", "Category": "Breaking News,தேசிய செய்திகள்,முதன்மை செய்தி", "Parent URL": null}