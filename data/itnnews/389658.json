{"Source": "ITN news", "Timestamp": "ජනවාරි 19, 2022 10:47", "Headline": "නව ජනපති ලේකම් ලෙස ගාමිණී සෙනරත් වැඩ භාරගනී", "News Content": "නව ජනාධිපති ලේකම්වරයා ලෙස ගාමිණි සෙනරත් මහතා අද (19) වැඩ භාරගත්තා. ආචාර්ය පී බී ජයසුන්දර මහතා එම ධුරයෙන් ඉල්ලා අස්වීම හේතුවෙනුයි ගාමිණී සෙනරත් මහතා පත්කෙරුණේ. අග්‍රාමාත්‍ය ලේකම්වරයා ලෙස කටයුතු කරමින් සිටි ගාමිණී සෙනරත් මහතා ශ්‍රී ලංකා පරිපාලන සේවා විභාගය සමත්ව දශක තරකට අධික කාලයක් රාජ්‍ය පරිපාලන සේවයෙහි විවිධ තනතුරු දරා තිබෙනවා. ප්‍රදේශ රැසක සහකාර ප්‍රාදේශීය ලේකම්වරයා ලෙස ජනතාව වෙනුවෙන් ද ඔහු ඉටුළ මෙහෙය ඉමහත්. ආගමන විගමන නියෝජ්‍ය පාලක,  මෝටර් රථ ප්‍රවාහන දෙපාර්තමේන්තුවේ ප්‍රධානී,  අග්‍රාමාත්‍ය අතිරේක ලේකම්,  අග්‍රාමාත්‍ය කාර්ය මණ්ඩල ප්‍රධානී,  අග්‍රාමාත්‍ය ලේකම්,  ජනාධිපති කාර්ය මණ්ඩල ප්‍රධානී යන තනතුරු ද ඔහු හොබවා තිබෙනවා. මාතර රාහුල සහ ගාල්ල රිච්මන්ඩ් යන විද්‍යාලවල ආදි සිසුවෙකු වූ ගාමිණී සෙනරත් මහතා කැලණිය විශ්වවිද්‍යාලයේ උපාධි ධාරියෙකු ද වනවා.     ", "URL": "https://www.itnnews.lk/2023/10/05/389658/", "Category": "දේශීය පුවත්", "Parent URL": null}