{"Source": "ITN news", "Timestamp": "මැයි 5, 2022 14:06", "Headline": "ඇමෙරිකා රාජ්‍ය ලේකම්වරයාට කොරෝනා", "News Content": "ඇමෙරිකා රාජ්‍ය ලේකම්වරයාට කොරෝනා වයිරසය ආසාදනය වී ඇති බව වාර්තා වනවා. ඇමෙරිකා රාජ්‍ය ලේකම් ඇන්ටනි බිලින්ක්ට කොරෝනා වයිරසය ආසාදනය වී ඇති බව රාජ්‍ය දේපාර්තමේන්තුවේ මාධ්‍ය ප්‍රකාශකවරයා නිවේදනයක් නිකුත් කරමින් සඳහන් කළා. ඇමෙරිකා රාජ්‍ය ලේකම්වරයා කොරෝනා එන්නත සහ බූස්ටර් එන්නත ලබාගෙන ඇති බව සඳහන්. මේ හේතුවෙන් ඇමෙරිකා රාජ්‍ය ලේකම්වරයාට සුළු රෝග ලක්ෂණ පවතින බවයි වාර්තා වන්නේ. එමෙන්ම ඔහු ඉදිරි වැඩ කටයුතු නිවසේ ස්වයං නිරෝධායනයට ලක් වෙමින් සිදු කරන බව ද රාජ්‍ය දේපාර්තමේන්තුවේ මාධ්‍ය ප්‍රකාශක නේඩ් ප්‍රයිස් සඳහන් කරනවා. පසුගිය සෙනසුරාදා රාජ්‍ය ලේකම් ඇන්ටනි බිලින්ක් ධවල මන්දිරයේ පැවති භෝජන සංග්‍රාහයකටද එක්ව සිටි අතර ඇමෙරිකා ජනාධිපති ජෝ බයිඩ්න් ද ඊට සහාභාගි වී සිටියා. කෙසේ වුවද එහිදි ඇමෙරිකා ජනාධිපති ජෝ බයිඩ්න් ට රාජ්‍ය ලේකම් ඇන්ටනි බිලින්ක් හමු නොවු බවයි විදෙස් මාධ්‍ය වාර්තා  කර ඇත්තේ.         ", "URL": "https://www.itnnews.lk/2023/10/05/409831/", "Category": "ජාත්‍යන්තර පුවත්", "Parent URL": null}