{"Source": "ITN news", "Timestamp": "සැප්තැම්බර් 6, 2023 11:44", "Headline": "ජ්‍යෙෂ්ඨ ගායිකාවක සහ නිලියක වූ සීතා නානායක්කාර මහත්මිය අභාවප්‍රාප්ත වෙයි", "News Content": "රසික හදවත් තුළින් සදා නොමැකෙන ගීත කීපයක්ම ගැයූ ජ්‍යෙෂ්ඨ ගායිකාවක සහ නිලියක වූ සීතා නානායක්කාර මහත්මිය අභාවප්‍රාප්ත වුණා. අභාවප්‍රාප්ත වූ සීතා නානායක්කාර මහත්මිය සිය දිවි සැරියට සමුදෙනවිට 85 වන වියේ පසු වුණා. අසෝකා, ඩිංගිරි බණ්ඩාර, ඇගේ වෛරය ඇතුළු චිත්‍රපට රැසකට ඇය රංගනයෙන් දායක වුණා. සීතා නානායක්කාර ගැයූ ගිත අතුරින් වේවා ඔබ මගෙ සුදු අයියා ගීතය එදා මෙදා තුර රසික හදවත් තුළ නොමැකී පවතිනවා. මේ ශාන්ත වූ රෑ කාලයේ, හෙළ දිව පිපි කමලේ, මටත් හොරෙන් මා හද සෙනෙහෙ වඩා, ගීත ඒ අතර වනවා.   ", "URL": "https://www.itnnews.lk/2023/10/05/513880/", "Category": "දේශීය පුවත්", "Parent URL": null}