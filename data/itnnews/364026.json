{"Source": "ITN news", "Timestamp": "செப்டம்பர் 21, 2021 12:38", "Headline": "சட்டவிரோதமான முறையில் மணல் அகழ்வில் ஈடுபட்ட மூவர் கைது..", "News Content": "திருகோணமலை மொரவௌ பொலிஸ் பிரிவுக்குட்பட்ட நெலுஓய பகுதியில் சட்டவிரோதமான முறையில் மணல் அகழ்வில் ஈடுபட்ட மூன்று சந்தேக நபர்கள் கைதுசெய்யப்பட்டுள்ளனர் மொரவௌ பொலிஸாருக்கு கிடைக்கப்பெற்ற இரகசிய தகவலொன்றின் அடிப்படையில் சுற்றிவளைப்பு மேற்கொள்ளப்பட்டு, சந்தேக நபர்கள் கைதுசெய்யப்பட்டுள்ளனர். மணல் அகழ்வின்போது அதனை எடுத்துச்செல்ல பயன்படுத்தப்பட்ட உழவு இயந்திரமும் பொலிஸாரால் கைப்பற்றப்பட்டுள்ளது. கைதுசெய்யப்பட்டவர்கள் மஹதி உல்வௌ, ஹொரவப்பொத்தான ஆகிய பகுதிகளை சேர்ந்தவர்களென ஆரம்பகட்ட விசாரணைகளிலிருந்து தெரியவந்துள்ளது. சம்பவம் குறித்த மேலதிக விசாரணைகளை மொரவௌ பொலிஸார் தொடர்ந்தும் முன்னெடுத்துள்ளனர். ", "URL": "https://www.itnnews.lk/2023/10/05/364026/", "Category": "Breaking News,தேசிய செய்திகள்", "Parent URL": null}