{"Source": "ITN news", "Timestamp": "ஜூலை 31, 2021 12:39", "Headline": "ரத்மலானை பிரதேசத்தில் போதைப்பொருள் வர்த்தகத்தில் ஈடுபட்ட பெண்ணொருவர் கைது", "News Content": "ரத்மலானை பிரதேசத்தில் போதைப்பொருள் வர்த்தகத்தில் ஈடுபட்ட பெண்ணொருவர் கைதுசெய்யப்பட்டார். அவரிடமிருந்து 19 இலட்சம் ரூபாவுக்கும் அதிக பணம் உட்பட ஹெரோயின் தொகையும் கைப்பற்றப்பட்டுள்ளது. அங்குலானபொலிசாருக்கு கிடைக்கப்பெற்ற தகவல்களுக்கு அமைய சயுருபுர குடியிருப்பு தொகுதியில் சுற்றிவளைப்பு நடத்தப்பட்டுள்ளது. சந்தேக நபர் அபுதாபியில் வேலை செய்து நாட்டிற்கு திரும்பியவர் என பொலிசார் தெரிவிக்கின்றனர். குடு அஞ்சு என்ற போதைப்பொருள் வர்த்தகரின் பணத்தை வங்கியில் வைப்பிலிடும் செயற்பாட்டையும் குறித்த பெண் முன்னெடுத்து வந்துள்ளதாக விசாரணைகளிலிருந்து தெரியவந்துள்ளது. அவரை மொரட்டுவை நீதவான் நீதிமன்றில் ஆஜர்படுத்த நடவடிக்கை எடுக்கப்பட்டுள்ளது. ", "URL": "https://www.itnnews.lk/2023/10/05/353168/", "Category": "Breaking News,தேசிய செய்திகள்", "Parent URL": null}