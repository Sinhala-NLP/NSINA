{"Source": "ITN news", "Timestamp": "ජූලි 25, 2022 17:36", "Headline": "මියන්මාර හමුදා පාලනයට එරෙහි වූ 4 කට මරණ දඩුවම", "News Content": "මියන්මාර හමුදා පාලනයට එරෙහි ක්‍රියාකාරීන් 4 දෙනෙකුට මරණ දඩුවම ලබාදී තිබෙනවා. වසර 30 කට පමණ පසු මියන්මාරයේ මරණ දඩුවම ක්‍රියාත්මක වූ පළමු අවස්ථාව මෙය ලෙසයි සැලකෙන්නේ. හිටපු පාර්ලිමේන්තු මන්ත්‍රිවරයෙකු, ලේඛකයෙකු හා සමාජ ක්‍රියාකරුවන් ඔවුන් 4 දෙනාට ඇතුළත්. ත්‍රස්තවාදය වැළැක්වීම යටතේයි ඔවුන්ට මෙම මරණ දඩුවම හිමිව ඇත්තේ. කෙසේ වුවද ඔවුන් සිව් දෙනාට මරණ දඩුවම ලබාදීම සම්බන්ධයෙන් ජාත්‍යන්තර ප්‍රජාවෙන් දැඩි අපවාද මියන්මාර හමුදා පාලනයට එල්ලවනවා. අවුන් සාන් සුකී ගේ නායකත්වයෙන් යුතු රජය පෙරළා දැමීමෙන් පසු මියන්මාර හමුදාව පසුගිය වසරේ පෙබරවාරි මාසයේදී එරට පාලන බලය අත්කර ගත්තා.         ", "URL": "https://www.itnnews.lk/2023/10/05/424997/", "Category": "ජාත්‍යන්තර පුවත්", "Parent URL": null}