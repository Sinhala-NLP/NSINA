{"Source": "ITN news", "Timestamp": "ඔක්තෝබර් 11, 2021 09:53", "Headline": "දින 107 කට පසු සිඩ්නි නගරය සාමාන්‍ය කටයුතු සඳහා විවෘත වෙයි", "News Content": "දින 107 ක කාලයකට පසු ඕස්ට්‍රේලියාවේ සිඩ්නි නගරය සාමාන්‍ය කටයුතු සඳහා අද සිට විවෘත කෙරුණා. මාස හතරකට ආසන්න කාලයකට පසු ලැබූ නිදහස බුක්ති විදීමට සිඩ්නි නගර වැසියන් අවන්හල් හා ආපනශාලා වෙත ඇදී එන බවයි විදෙස් මාධ්‍ය සඳහන් කරන්නේ. මත්පැන් අලෙවිසැල් හා රාත්‍රි සමාජ ශාලා මධ්‍යම රාත්‍රිය තෙක් විවෘත බව වාර්තා වනවා. කෙසේ වුවද පනවා ඇති වසා දැමීමේ නීති බොහොමයක් ලිහිල් කෙරුණේ වයිරසයට එරෙහි එන්නත් මාත්‍රා දෙකම ලබාගත් පුද්ගලයින් සඳහා පමණයි. නගර වැසියන්ට අවසර හිමි වන්නේ තම නිවසේ සිට කිලෝමීටර් පහක සීමාව ඇතුළත පමණක් ගමන් කිරීමට පමණයි. ආපනශාලා , අවන්හල් මෙන්ම කාය වර්ධන මධ්‍යස්ථාන හා කොණ්ඩා කපන ස්ථාන මෙන්ම රූපලාවන්‍යගාරද විවෘතව පවතිනවා.   ", "URL": "https://www.itnnews.lk/2023/10/05/368376/", "Category": "ජාත්‍යන්තර පුවත්", "Parent URL": null}