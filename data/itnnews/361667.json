{"Source": "ITN news", "Timestamp": "செப்டம்பர் 10, 2021 19:05", "Headline": "வசந்தம் எப்.எம்., ஐ.ரி.என். நிவ்ஸ் இணையத்தளங்களுக்கு பெஸ்ட் வெப் விருது..", "News Content": "பெஸ்ட் வெப் டொட் எல்.கே. விருதை மீண்டும் ஐரிஎன் செய்திப் பிரிவின் இணையத்தளம் வென்றெடுத்துள்ளது. வசந்தம் எப்.எம். இணையத்தளத்திற்கும் விருது கிடைத்துள்ளது. எல்.கே.டொமேன் பதிவு நிறுவனமே விருது வழங்குகிறது. இதற்கமைய எல்.கே. என்ற பிரிவிற்குள் வரும் இணையத்தளங்களுக்கு இடையில் சிறந்த இணையத்தளத்தை தெரிவு செய்யும் போட்டி நடத்தப்பட்டது. அதில் ஐரிஎன்.நிவ்ஸ்.எல்.கே இணையத்தளம் வெள்ளி விருதை வென்றுள்ளது. சிறந்த ஊடக விளையாட்டு மற்றும் வினோத இணையத்தளமாக ஐரிஎன்.நிவ்ஸ்.எல்.கே. பெயரிடப்பட்டுள்ளது. குறித்த துறையில் தங்க விருதை எந்தவொரு இணையத்தளமும் கைப்பற்றவில்லை. சிறந்த தொழிநுட்பம, கவர்ச்சிகரமான வெப் பக்கம், உள்ளடக்கம் மற்றும் பிரபல்யம் போன்ற விடயங்களை அடிப்படையாக வைத்து ஐ.ரி.என். நிவ்ஸ்.எல்.கே. விருதுக்கு தெரிவு செய்யப்பட்டது. 16 பிரிவுகளில் போட்டி நடத்தப்பட்டது. ஒவ்வொரு பிரிவிலும் எக்சியாட்டா டிஜிட்டல் இணையத்தளம் தங்கப் பதக்கத்தை கைப்பற்றியுள்ளது. களனி பல்கலைக்கழகம் வெள்ளி விருதை பெற்றுக்கொண்டது. இதேவேளை வசந்தம் எப்.எம். வானொலியின் இணையத்தளமான வசந்தம்எப்எம் டொட் எல்கே இணையத்தளத்திற்கு திறமைக்கான விருது வழங்கப்பட்டது. இந்நிலையில் ஐ.ரி.என் நிவ்ஸ் டொட் எல்கே நவீனமயப்படுத்தப்பட்டுள்ளது. பிந்திய செய்திகளை உடனுக்கு உடன் மும்மொழிகளிலும் ரசிகர்கள் பார்வையிட முடியும். இதேவேளை எமது ஐ.ரி.என். நிவ்ஸ் டொட் எல்.கே மற்றும் வசந்தம் எப்.எம். டொட் எல்கே இணையத்தளங்கள் விருதை வென்றெடுக்க காரணமாக இருந்த அதன் பயனாளர்கள் அனைவருக்கும் எமது ஊடக வலையமைப்பின் நன்றிகள் உரித்தாகட்டும். ", "URL": "https://www.itnnews.lk/2023/10/05/361667/", "Category": "Breaking News,அண்மைய செய்திகள்,தேசிய செய்திகள்", "Parent URL": null}