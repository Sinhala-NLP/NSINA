{"Source": "ITN news", "Timestamp": "මාර්තු 4, 2023 10:53", "Headline": "හෙරොයින් සන්තකයේ තබාගෙන සිටි දෙදෙනෙකු අත්අඩංගුවට", "News Content": "අළෙවි කිරීම සඳහා හෙරොයින් සූක්ෂම ලෙස සඟවා සන්තකයේ තබාගෙන සිටි පුද්ගලයන් දෙදෙනෙකු විශේෂ කාර්ය බලකායේ නිලධාරීන්ගේ අත්අඩංගුවට ගෙන තිබෙනවා. විශේෂ කාර්ය බලකාය අම්බලන්තොට කඳවුරේ නිලධාරීන්ට ලද තොරතුරකට අනුව විශේෂ කාර්ය බලකාය අණදෙන නිලධාරී නීතීඥ වරුණ ජයසුන්දර මහතාගේ නියෝග හා උපදෙස් පරිදි හම්බන්තොට කලාප අණදෙන නිලධාරී ජ්‍යෙෂ්ඨ පොලිස් අධිකාරි එච්.ඒ.වී. දිසානායක මහතාගේ මෙහෙයවීමෙන් උඩවලව ප්‍රාදේශීය අණදෙන නිලධාරී සහකාර පොලිස් අධිකාරී ඒ.ඒ.පී.එස්. කුමාර මහතාගේ මගපෙන්වීම යටතේ විශේෂ කාර්ය බලකාය අම්බලන්තොට කඳවුරේ උප පොලිස් පරීක්ෂක ජේ.එම්.ජි.කේ. බංඩාර ඇතුළු නිලධාරීන් කණ්ඩායමක් විසින් 2023.03.02 වන දින හම්බන්තොට වාරාය පොලිස් වසමේ චිත්‍රාගල සිංහ සර්විස් ආයතනය අසල ප්‍රධාන මාර්ගයේ බත් කඩය අසල දී සහ චිත්‍රාගල සිංහ සර්විස් ආයතනය තුල දී වැටලීමක් සිදුකර ඇත. එහි දී අලෙවි කිරීම සඳහා හෙරොයින් ග්‍රෑම් 54 ක් සූක්ෂම ලෙස සඟවාගෙන සිටි වයස අවුරුදු 26 සහ අවුරුදු 42 ක අම්බලන්තොට ප්‍රදේශයේ පදිංචි පුද්ගලයන් දෙදෙනෙකු ජංගම දුරකථන 04 ක් සහ සිම්පත් 07 ක් සමඟ අත්අඩංගුවට ගෙන වැඩිදුර විමර්ශන කටයුතු සඳහා හම්බන්තොට වාරාය පොලිස් ස්ථානය වෙත භාර දී ඇත. ", "URL": "https://www.itnnews.lk/2023/10/05/465177/", "Category": "දේශීය පුවත්", "Parent URL": null}