{"Source": "ITN news", "Timestamp": "ඔක්තෝබර් 6, 2021 09:02", "Headline": "ලොව විශාලතම බහාලුම් නෞකාව කොළඹ වරායට", "News Content": "ලොව විශාලතම බහාලුම් නෞකාව යනුවෙන් හැඳින්වෙන ‘EVER ACE’ නෞකාව කොළඹ වරායට සේන්දු වී තිබෙනවා. ඒවර් ග්‍රීන් නෞකා සමාගමට අයත් මෙම නෞකාව  ශ්‍රී ලංකා වේලාවෙන් ඊයේ රාත්‍රී 11.4ට පමණ කොලඹ වරායට සේන්දු වූ බවයි නෞකා ගමනාගමනය පිලිබඳ වෙබ් අඩවි සදහන් කරන්නේ. මීටර් 400ක් දිගැති මීටර් 62 ක් පළළ මෙම නෞකාවේ බහාලුම් 23,992ක් රැගෙන යා හැකියි. වේගය පැයකට නාවික සැතපුම් 22.6ක්. ගැඹුර මීටර් 16ක් . මෙහි අයිතිය හිමි වන්නේ තායිවානයටයි. මෙම නෞකාව පසුගිය ජුලි මාසයේ දියත් කෙරැණු අතර පැනමා රජය යටතේ මෙහෙයුම් සිදු කෙරෙනවා. කොලඹ වරාය වෙත මෙම නෞකාව ලඟා වුයේ නෙදර්ලන්තයේ රොටර්ඩෑම් වරායෙන් පසුගිය මාසයේ නික්මී  දින 16කට පසුවයි. ලෝකයේ වරායන් 825 අතරින් මෙම නෞකාව මෙහයවිය හැකි වන්නේ වරායන් 24කට පමණක් වන අතර දකුණු ආසියාවේ එය නැංගුරම් ලා හැකි එකම වරාය වන්නේද කොළඹ වරායයි. එයට හේතුව වන්නේ  මෙවැනි නෞකා හැසිරවීමට ගැඹුරු පතුලක් සහිත වරායක් අවශ්‍ය වීමයි. ", "URL": "https://www.itnnews.lk/2023/10/05/367201/", "Category": "දේශීය පුවත්", "Parent URL": null}