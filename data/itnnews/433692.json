{"Source": "ITN news", "Timestamp": "සැප්තැම්බර් 8, 2022 12:07", "Headline": "සම්බුද්ධ ශාසනය සුරැකීමට රජය පෙරටත් වඩා කැප වී කටයුතු කරනවා", "News Content": "සම්බුද්ධ ශාසනය සුරැකීමට රජය පෙරටත් වඩා කැප වී කටයුතු කරන බව ආරක්ෂක ලේකම් විශ්‍රාමික ජෙනරාල් කමල් ගුණරත්න මහතා පවසනවා. ඒ හොරණ පැවති ආගමික වැඩසටහනකට එක්වෙමින්. හොරණ කුඹුක පුරාණ ශ්‍රී මහා විහාරයේ ඉදිකළ අවුකන අනුරුව සහිත අටලොස් රියන් බුද්ධ ප්‍රතිමාවනිරාවරණය කිරීම හා ප්‍රවේශ මාර්ගය විවෘත කිරීම මල්වතු පාර්ශ්වයේ අනුනායක පූජ්‍ය දිඹුල්කුඹුරේ විමලධම්ම ස්වාමීන් වහන්සේගේ හා ආරක්ෂක ලේකම් විශ්‍රාමික ජෙනරාල් කමල් ගුණරත්න මහතාගේ ප්‍රධානත්වයෙන් සිදු වුණා.     ", "URL": "https://www.itnnews.lk/2023/10/05/433692/", "Category": "දේශීය පුවත්", "Parent URL": null}