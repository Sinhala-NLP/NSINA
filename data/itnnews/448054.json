{"Source": "ITN news", "Timestamp": "නොවැම්බර් 28, 2022 19:22", "Headline": "මට්ටක්කුලියේදී ඝාතනය වුණේ පාස්කු ප්‍රහාරයේ සැකකාරයෙක්ද?", "News Content": "අද දහවල් මට්ටකුලිය ප්‍රදේශයේ දී මහ මග පුද්ගල ඝාතනයක් සිදුවුණා. මෙලෙස ඝාතනයට ලක්වූයේ පාස්කු ප්‍රහාරයේ සැකකරුවෙකු බවයි අපට වාර්තා වුණේ. මට්ටක්කුලිය ප්‍රදේශයේ දී මෙලෙස ඝාතනයට ලක්වූයේ එම ප්‍රදේශයේම පදිංචි මොහොමඩ් බදුර්දීන් මොහොමඩ් ෆර්හාන් නමැති 38 හැවිරිදි අයෙක්. මෝටර් රථයකින් පැමිණි නාදුනන පිරිසක් ඔහුට කපාකොටා තුවාල සිදුකර පලාගොස් තිබුණා. ජාතික රෝහලට ඇතුළත් කිරීමෙන් පසුවයි තුවාලකරු මියගියේ. නඩු කටයුත්තකට උසාවියට පැමිණ යළි එමින් සිටියදී ඔහු මෙම ප්‍රහාරයට ලක්ව ඇති බවයි වාර්තා වුණේ.           ", "URL": "https://www.itnnews.lk/2023/10/05/448054/", "Category": "දේශීය පුවත්", "Parent URL": null}