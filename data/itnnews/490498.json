{"Source": "ITN news", "Timestamp": "ජූනි 9, 2023 09:00", "Headline": "රහස්‍ය ලේඛණ තබාගැනීම ගැන ට්‍රම්ප්ට චෝදනා", "News Content": "රහස්‍ය ලේඛණ 7ක් සන්තකයේ තබාගැනීම සම්බන්ධයෙන් ඇමෙරිකා හිටපු ජනාධිපති ඩොනල්ඩ් ට්‍රම්ප්ට චෝදනා එල්ල වී තිබෙනවා. ඇමෙරිකා නීතිය අනුව රජය සතු රහස්‍ය ලිපිලේඛණ තබා ගැනීම බරපතල වරදක් වනවා. මීට පෙර සිදු කළ පරික්ෂණවලදී ෆ්ලොරීඩා හි පිහිටි ඩොනල්ඩ් ට්‍රම්ප්ගේ නිවාඩු නිකේතනයේ තිබී රජයේ ලේඛණ 11,000 ක් සොයා ගත්තා. එයින් 100 ක් පමණ රහස්‍ය ලේඛණ බවයි වාර්තා වන්නේ. මේ සියය අතුරින් 7 ක් රජයේ ප්‍රභල රහස්‍ය ලේඛණ වනවා. කෙසේ වෙතත් මේ සම්බන්ධයෙන් නඩු පැවරීමට ඇමෙරිකා ෆෙඩරල් අධිකරණය මෙතෙක් ක්‍රියා කර නැහැ.       ", "URL": "https://www.itnnews.lk/2023/10/05/490498/", "Category": "Breaking News,ජාත්‍යන්තර පුවත්", "Parent URL": null}