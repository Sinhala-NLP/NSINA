{"Source": "ITN news", "Timestamp": "ජූනි 29, 2022 15:08", "Headline": "මාරාන්තික පරපෝෂිත ව්‍යාප්තියක් – ඕස්ට්‍රේලියාවේ මීමැසි පාලනය දැඩි අර්බුදයක", "News Content": "මාරාන්තික පරපෝෂිත ව්‍යාප්තියක් හේතුවෙන් ඕස්ට්‍රේලියාවේ මීමැසි පාලනය දැඩි අර්බුදයකට මුහුණ දී තිබෙනවා. පසුගිය සතියේදී පළමු වරට මෙම මාරාන්තික පරපෝෂිතයා සිඩ්නි නගරයට ආසන්නයෙන් සොයා ගත් අතර මේ වන විට ඉන් කිලෝමීටර් සියයක් පමණ දුර ස්ථානයකින් සොයාගෙන තිබෙනවා. මාරාන්තික පරපෝෂිතයා ව්‍යාප්ත වුවහොත් ඕස්ට්‍රේලියාවට ඩොලර් මිලියන ගණනක් අහිමි වී යනු ඇති බවටයි විශ්ලේෂකයින් අනතුරු අඟවන්නේ. මෙම පරපෝෂිතයා හරහා මී පැණි සහ ආශ්‍රිත ආහාර නිෂ්පාදනවලට දැඩි තර්ජනයක් එල්ල වී තිබෙනවා. මෙම තර්ජනය හේතුවෙන් මී මැසි පාලකයන්ට දැඩි රැකවරණයක් යටතේ මී මැසි පාලනය සිදු කරන ලෙසයි එරට රජය උපදෙස් දී ඇත්තේ. මෙම පරපෝෂිතයන් හමු නොවූ එකම මහද්වීපය ලෙස ඕස්ට්‍රේලියා මහද්විපය මීට පෙර දී සැළකුණා. තල ඇටයක ප්‍රමාණය වන මෙම පරපෝෂිතයාව මී මැස්සා ආහාරයට ගැනීමෙන් පසු එය ඉතා ශීඝ්‍රයෙන් ව්‍යාප්ත වන බව සදහන්.   ", "URL": "https://www.itnnews.lk/2023/10/05/420078/", "Category": "Breaking News,ජාත්‍යන්තර පුවත්", "Parent URL": null}