{"Source": "ITN news", "Timestamp": "ජූනි 1, 2022 19:47", "Headline": "ඉතිහාසය තුළ වැඩිම අභියෝග හා දුෂ්කරතා මැද පැවැත්වූ විභාගය – විභාග කොමසාරිස්", "News Content": "විභාග ඉතිහාසය තුළ වැඩිම අභියෝග හා දුෂ්කරතා මැද මෙවර අපොස සාමාන්‍ය පෙළ විභාගය පැවැත්වූ  බව  විභාග කොමසාරිස් ජෙනරාල් එල්. එම්. ඩී. ධර්මසේන මහතා පවසනවා. එමෙන්ම සාමාන්‍ය පෙළ විභාගයේ ඇගයීම් කටයුතුවල පළමු අදියර ජුනි 17 වනදා ආරම්භ කරන අතර එය ජුනි 26 වනදා දක්වා සිදු කෙරෙන බවයි විභාග කොමසාරිස් ජෙනරාල්වරයා සදහන් කළේ. දෙවන අදියර ජුනි 30 වනදා සිට ජුලි 09 වනදා දක්වා පවත්වන බවද විභාග කොමසාරිස් ජෙනරාල්වරයා සඳහන් කළා. ගම්පහ කලාපය තුළ විභාග ශාලාවක සාමාන්‍ය පෙළ සිසුන් මහවැසි හමුවේ දුෂ්කරතා මැද විභාගයට පෙනී සිටීමේ සිදුවීම සම්බන්ධයෙන් පරීක්ෂණයක් පැවැත්වීමටද අධ්‍යාපන අමාත්‍යංශය තීරණය කර තිබෙනවා. මේ සම්බන්ධයෙන් සමාජ මාධ්‍යයේ සහ මුද්‍රිත මාධ්‍යයේද ඡායාරූප පළවී තිබුණා.       ", "URL": "https://www.itnnews.lk/2023/10/05/414694/", "Category": "Breaking News,දේශීය පුවත්", "Parent URL": null}