{"Source": "ITN news", "Timestamp": "නොවැම්බර් 8, 2022 09:13", "Headline": "ගතවූ පැය 24 ට ලොව පුරා කොරෝනා නව ආසාදිතයින් ලක්ෂ දෙකක්", "News Content": "ගතවූ පැය 24 ට ලොව පුරා රටවල් 228 කින් හමුවී ඇති කොරෝනා වයිරස ආසාදිතයින් සංඛ්‍යාව ලක්ෂ දෙකකට ආසන්න වනවා. සිදුව ඇති මරණ සංඛ්‍යාව 832 ක්. ඊයේ දිනයේ දී වැඩිම කොරෝනා ආසාදිතයින් හා මරණ සංඛ්‍යාවක් වාර්තා වන්නේ ජර්මනියෙන්. එරටින් හමුව ඇති වයිරස ආසාදිතයින් සංඛ්‍යාව 61,000 කට අධිකයි. එමෙන්ම ජපානයෙන් 31,000 ක් දකුණු කොරියාවෙන් 18,000 ක් හා තායිවානයෙන් 16,000 ක් ලෙස වයිරස ආසාදිතයින් හමුව තිබෙනවා. ගතවූ පැය 24 ට ජර්මනියෙන් වාර්තා වන කොරෝනා මරණ සංඛ්‍යාව 250 ක්. ඒත් සමගම ලොව සමස්ත කොරෝනා මරණ සංඛ්‍යාව හැටහය ලක්ෂ හත්දහස ඉක්මවා ගියා. හමුව ඇති සමස්ත කොරෝනා ආසාදිතයින් සංඛ්‍යාව හැටතුන් කෝටි අසූලක්ෂයකට අධිකයි.     ", "URL": "https://www.itnnews.lk/2023/10/05/444664/", "Category": "Breaking News,ජාත්‍යන්තර පුවත්", "Parent URL": null}