{"Source": "ITN news", "Timestamp": "ජූලි 17, 2022 15:00", "Headline": "2022 වසරේ ශ්‍රී ලංකා ආර්ථිකය 6%කට වඩා හැකිලීමට ඉඩ ඇති බව මහ බැංකු අධිපති පවසයි", "News Content": "2022 වසරේ ශ්‍රී ලංකා ආර්ථිකය  6%කට වඩා හැකිලීමට ඉඩ ඇති බව මහ බැංකු අධිපති ආචාර්ය නන්දලාල් වීරසිංහ මහතා පවසනවා. වෝල් ස්ට්‍රීට් ජර්නලය සමඟ සම්මුඛ සාකච්ඡාවකට එක්වෙමින් ඒ මහතා මේ බව ප්‍රකාශ කළා. කොවිඩ් වසංගතයේ පීඩාව හේතුවෙන් 2020 වසරේදී ශ්‍රී ලංකාවේ ආර්ථිකය සියයට 3. 5% කින් හැකිලුනු බව නන්දලාල් වීරසිංහ මහතා පෙන්වා දෙනවා. දැනට රට තුළ පවතින දේශපාලන අස්ථාවරත්වය මෙන්ම සමාජ නොසන්සුන්තාව ද ජාත්‍යන්තර මූල්‍ය අරමුදලේ සාකච්ඡා සදහා බලපා ඇති බවයි මහ බැංකු අධිපතිවරයා පෙන්වා දෙන්නේ. මෙම පසුබිම හමුවේ දේශපාලන ස්ථාවරත්වය අත්‍යවශ්‍ය බවද ඔහු පෙන්වා දෙනවා.           ", "URL": "https://www.itnnews.lk/2023/10/05/423696/", "Category": "දේශීය පුවත්", "Parent URL": null}