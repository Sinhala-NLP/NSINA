{"Source": "ITN news", "Timestamp": "අගෝස්තු 28, 2022 12:18", "Headline": "IMF නියෝජිතයින් අගමැති හමු වෙයි", "News Content": "ජාත්‍යන්තර මුල්‍ය අරමුදලේ නියෝජිතයින් අග්‍රාමාත්‍ය දිනේශ් ගුණවර්ධන මහතා හමුවී සාකච්ඡා පැවැත්වුවා. ආර්ථික වශයෙන් අවදානමට ලක්ව ඇති කණ්ඩායම් කෙරෙහි අවධානය යොමු කරන්නැයි අග්‍රාමාත්‍යවරයා මෙහි දී ඉල්ලා සිටියා. ජාත්‍යන්තර මුල්‍ය අරමුදලයේ සාකච්ඡා මණ්ඩල ප්‍රධානී පීටර් බෘෘවර් මහතාගේ ප්‍රධානත්වයෙන් යුත් නියෝජිත කණ්ඩායම අග්‍රාමාත්‍යවරයා හමුවුණේ අග්‍රාමාත්‍ය කාර්යාලයේ දීයි. රටේ පවතින ආර්ථික අභියෝග සහ අඩු ආදායම්ලාභී මුහුණ දෙන දුෂ්කරතා අවම කිරීමට රජය ගෙන ඇති පියවර පිළිබද අග්‍රාමාත්‍යවරයා මෙහි දී දැනුවත් කළා. ශ්‍රී ලංකා රජය විපක්ෂය සහ සෙසු පාර්ශ්ව සමග සාකච්ඡා කර අයි එම් එෆ් මණ්ඩලයට කරුණු වාර්තා කරන බවයි පීටර් බෘෘවර් මහතා කියා සිටියේ. ණය ප්‍රතිව්‍යුහ ගත කිරීම සහ ආර්ථික පුනර්ජීවනය ඇති කිරීම සදහා සැලසුම් සකස් කිරිමේ දී අවදානම් කණ්ඩයාම් සදහා ආරක්ෂිත පියවර  ගැනීම පිළිබදව ද අයි එම් එෆ් නියෝජිතයින් කරුණු පැහැදිලි කළා. මේ අතර අග්‍රාමාත්‍ය දිනේශ් ගුණවර්ධන මහතා සහ සණස ව්‍යාපාරය නියෝජිතයින් අතර සාකච්ඡාවක් පැවැත්වුණා. සුරේන් රාඝවන්, යදාමිනී ගුණවර්ධන , අනුප පැස්කුවල් යන පාර්ලිමේන්තු මන්ත්‍රීවරුන් සහ සණස සභාපති ආචාර්ය පී. ඒ. කිරිවන්දෙනිය මහතා ඇතුළු පිරිසක් එම අවස්ථවට එක් වුණා. සණස සතු සම්පත් ග්‍රාමීය ආර්ථිකය ශක්තිමත් කිරීමට මේ අවස්තාවේ වැදගත් බවයි අග්‍රාමාත්‍යවරයා පෙන්වා දුන්නේ.   ", "URL": "https://www.itnnews.lk/2023/10/05/431609/", "Category": "දේශීය පුවත්", "Parent URL": null}