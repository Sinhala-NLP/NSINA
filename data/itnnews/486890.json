{"Source": "ITN news", "Timestamp": "මැයි 28, 2023 13:12", "Headline": "හිටපු රාජතාන්ත්‍රිකයෙකු වූ ජයන්ත ධනපාල අභාවප්‍රාප්ත වෙයි", "News Content": "හිටපු රාජතාන්ත්‍රිකයෙකු වු ජයන්ත ධනපාල මහතා අභාවප්‍රාප්ත වුණා. ශ්‍රී ලංකාව නියෝජනය කරමින් රටවල් කිහිපයක රාජ්‍යතාන්ත්‍රික නිලධාරියෙකු ලෙස කටයුතු කළ ජයන්ත ධනපාල මහතා මහනුවර රෝහලේ දී අභාවප්‍රාප්ත වන විට 85 වන වියේහි පසුවුණා. ඔහු ඇමෙරිකාව , බ්‍රිතාන්‍ය , චීනය හා ඉන්දියාව යන රටවල රාජ්‍යතාන්ත්‍රිකයෙකු ලෙස කටයුතු කර ඇති අතර ජීනිවාහි ශ්‍රී ලංකා තානාපතිවරයා ලෙස ද කටයුතු කළා. වසර 1998 / 2003 කාලසීමාවේ දී එක්සත් ජාතීන්ගේ සංවිධානයේ නිරායුධකරණ කටයුතු පිළිබඳ කාර්යාලයේ උපලේකම්වරයා ලෙස ද ජයන්ත ධනපාල මහතා කටයුතු කර තිබෙනවා.           ", "URL": "https://www.itnnews.lk/2023/10/05/486890/", "Category": "දේශීය පුවත්", "Parent URL": null}