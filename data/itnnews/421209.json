{"Source": "ITN news", "Timestamp": "ජූලි 4, 2022 19:12", "Headline": "ලේ වැගිරීමක කුමන්ත්‍රණයක් ගැන ආරක්ෂක ලේකම්ගේ ලියුමක් පාර්ලිමේන්තුවේ සභාගත වෙයි", "News Content": "එළඹෙන 5 සහ 6 වනදා සිදුවිය හැකි ත්‍රස්තවාදී හා කඩාකප්පල්කාරී සිදුවීමක් ගැන ලැබුණු තොරතුරක් සම්බන්ධයෙන් ආරක්ෂක ලේකම්වරයාට යොමු කෙරුණු ලිපියක් පිළිබද පාර්ලිමේන්තු මන්ත්‍රී නලීන් බණ්ඩාර මහතා පාර්ලිමේන්තුවේ හෙළිදරව්වක් සිදුකළා. එම ලිපිය සභාගත කිරීමටයි මන්ත්‍රීවරයා කටයුතු කළේ. ඒ සම්බන්ධයෙන් පාර්ලිමේන්තු මන්ත්‍රී නලීන් බණ්ඩාර මහතා විශේෂ ප්‍රකාශයක් ද සිදුකළා. කෙසේ වෙතත් ජාතික ජන බලවේගය පැවැත්වූ මාධ්‍ය හමුවකට එක්වෙමින් අනුර කුමාර දිසානායක මහතා සදහන් කළේ මෙම කඩාකප්පල්කාරී ක්‍රියාවට ජනතා විමුක්ති පෙරමුණ සම්බන්ධ බවට එල්ලකරන චෝදනා ප්‍රතික්ෂේප කරන බවයි.   ", "URL": "https://www.itnnews.lk/2023/10/05/421209/", "Category": "Breaking News,දේශීය පුවත්", "Parent URL": null}