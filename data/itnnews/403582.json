{"Source": "ITN news", "Timestamp": "මාර්තු 23, 2022 20:15", "Headline": "නීති විරෝධීව මෙරටට ගෙන් වූ කහ තොගයක් අත්අඩංගුවට", "News Content": "මුහුදු මගින් නීති විරෝධීව මෙරටට ගෙන් වූ කහ කිලෝග්‍රෑම් 200 ක් බේරුවල පොලිසිය මගින් අත්අඩංගුවට ගැනුණා. ඒ බේරුවල ධීවර වරාය ආසන්නයේදී ත්‍රීරෝද රථයකින් රැගෙන යමින් සිටියදීයි. කටුකුරුන්ද ගුවන් හමුදා බුද්ධි අංශ නිලධාරීන්ට ලැබුණු තොරතුරකට අනුව උපාය දූතයෙකු යොදවමිනුයි කහ තොගය අත්අඩංගුවට ගැනුණේ. ඒ සමග සැකකරුවන් දෙදෙනෙකුද අත්අඩංගුවට ගැනුණා. මෙහි වටිනාකම රුපියල් ලක්ෂ හයකට ආසන්න බවයි පොලිසිය පවසන්නේ. ", "URL": "https://www.itnnews.lk/2023/10/05/403582/", "Category": "දේශීය පුවත්", "Parent URL": null}