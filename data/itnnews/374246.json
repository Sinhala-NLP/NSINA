{"Source": "ITN news", "Timestamp": "නොවැම්බර් 6, 2021 10:20", "Headline": "ස්පාඤ්ඤයේ ලාපැල්මා ගිනි කදු අවට ප්‍රදේශයේ පැරණි මෝටර් රථ ධාවන තරගයක්", "News Content": "ස්පාඤ්ඤයේ ලාපැල්මා ගිනි කදු අවට ප්‍රදේශයේ පැරණි මෝටර් රථ ධාවන තරගයක් පැවැත්වීමට කටයුතු සූදානම් කර තිබෙනවා. පසුගිය සැප්තැම්බර් මස මැද භාගයේ සිට සක්‍රීය වූ ගිනි කන්ද හේතුවෙන් අවට ප්‍රදේශ රැසක් හානියට පත්වී ඇති පසුබිමක පැරණි මෝටර් රථ තරගාවලියක් පැවැත්වීම විශේෂත්වයක්. සංචාරක ආකර්ශන ප්‍රදේශයක් ලෙස සැලකෙන ලාපැල්මා ගිනි කදු අවට ප්‍රදේශයේ පිරිස් ආරක්ෂිත ස්ථාන කරා යොමුකර ඇති අතර ඔවුන්ට වන්දි ගෙවීමට ස්පාඤ්ඤ රජය යුරෝ මිලියන 225 ක මුදලක් ද වෙන්කර තිබෙනවා. ජන ශූන්‍ය ප්‍රදේශයක මෝටර් රථ තරගාවලියක් පැවැත්වීම මගින් වෙනස් වූ අත්දැකීමක් අත්විදීමට බලාපොරොත්තු වන බවයි එම අවස්ථාවට සහභාගිවන පිරිස් පවසන්නේ.       ", "URL": "https://www.itnnews.lk/2023/10/05/374246/", "Category": "ජාත්‍යන්තර පුවත්", "Parent URL": null}