{"Source": "ITN news", "Timestamp": "අගෝස්තු 11, 2021 20:14", "Headline": "2022 අයවැය හදන්න පසුපෙළිනුත් අදහස් ගනියි", "News Content": "2022 අයවැය වෙනුවෙන් ශ්‍රී ලංකා පොදු ජන පෙරමුණේ පසු පෙළ මන්ත්‍රීවරුන්ගේ යෝජනා ලබා ගැනීමට අද කටයුතු කෙරුණා. ඒ අග්‍රාමාත්‍ය මහින්ද රාජපක්ෂ මහතාගේ ප්‍රධානත්වයෙන්. අය වැය සදහා පොදු ජන පෙරමුණේ පසු පෙළ මන්ත්‍රීවරුන්ගේ යෝජනා ලබා ගැනීමේ පළමු සාකච්ඡාව අග්‍රාමාත්‍යවරයාගේ ප්‍රධානත්වයෙන් පැවැත්වුණේ අරලියගහ මන්දිරයේ දීයි. අමාත්‍ය බැසිල් රාජපක්ෂ මහතා සංවිධාන කළ මෙම හමුවේ දී ග්‍රාමීය,  ප්‍රාදේශීය සහ දිස්ත්‍රික් මට්ටමින් ඉටු කළ යුතු කාර්යයන්,  ජාතික මට්ටමෙන් අවදානය යොමු කළ යුතු කාර්යයන් සහ ජාතික ආර්ථිකය ශක්තිමත් කිරීම යන අංශ සදහා පසුපෙළ මන්ත්‍රී යෝජනා ලබා ගැණුනා. දේශීය කාබනික කෘෂිකර්මාන්තය නගා සිටුවීම අපනයනය නිෂ්පාදනය ඉහළ දැමීම කර්මාන්ත සහ සේවා අංශය වෙත ග්‍රාමීය ප්‍රජාවගේ දායකත්වය ලබා ගැනීම ඇතුලු විවිධ කේෂ්ත්‍ර නියෝජනය වන පරිදි මෙහිදී මන්ත්‍රීවරුන් යෝජනා ඉදිරිපත් කළා. අග්‍රාමාත්‍ය මහින්ද රාජපක්ෂ මහතා ජනාධිපතිවරයා මෙන්ම මුදල් අමාත්‍යවරයා ලෙස එවක අයවැය සකස් කිරීමේ දී විවිධ අංශවලින් යෝජනා ලබා ගැනීම සාර්ථක ප්‍රගතියක් පෙන්නුම් කළ බව මුදල් අමාත්‍ය බැසිල් රාජපක්ෂ මහතා මෙහිදී අවධාරණය කළා.       ", "URL": "https://www.itnnews.lk/2023/10/05/355889/", "Category": "දේශීය පුවත්", "Parent URL": null}