{"Source": "ITN news", "Timestamp": "ඔක්තෝබර් 23, 2022 13:51", "Headline": "වික්ටෝරියා වේල්ල රූපගත කළ හත්දෙනෙකු අත්අඩංගුවට", "News Content": "ඩ්‍රෝන යානාවක් මගින් වික්ටෝරියා වේල්ල සහ ජලාශය ආශ්‍රිත ප්‍රදේශයට රූපගත කළ සැකකරුවන් හත්දෙනෙකු තෙල් දෙනිය පොලිසිය මගින් අත්අඩංගුවට ගත්තා. වික්ටෝරියා ජලාශයේ අදි ආරක්ෂිත කලාපයේ දී නිත්‍යානුකූල අවසරයකින් තොරව කැමරාවකින් සහ ඩ්‍රෝන කැමරාවක් මගින් ඡායා රූප ලබාගත් හත්දෙනෙකුයි අත්අඩංගුවට ගැනුනේ. එම ප්‍රදේශය ඡායාරූප ගත නොකරන ලෙස ආරක්ෂක අංශ උපදෙස් ලබා දී තිබියදී ඔවුන් මෙලෙස විඩියෝ ගත කිරිම සහ ඡායාරූප ගැනීම සිදු කර ඇත්තේ. සැකකරුවන්  තිබු කැමරාව ඩ්‍රෝනයානාව සහ දුරස්ථපාලකය මෙන්ම ඔවුන් පැමිණි වෑන් රථය ද තෙල්දෙණිය පොලසිය මගින් සිය භාරයට ගත්තා. සැකකරුවන් අවුරුදු තිස් එක සහ තිස්දෙක වයස් කාණ්ඩවල පසුවන වැලිගම සහ දෙහිවල ප්‍රදේශවල පදිංචිකරුවන්. විනෝද චාරිකාවක් පැමිණි මෙම පිරිස ප්‍රදේශයේ ඡායාරූප ලබා ගෙන ඇති බවටයි මුලික පරීක්ෂණවලින් හෙලි වී තිබෙන්නේ.           ", "URL": "https://www.itnnews.lk/2023/10/05/441983/", "Category": "දේශීය පුවත්", "Parent URL": null}