{"Source": "ITN news", "Timestamp": "සැප්තැම්බර් 18, 2022 15:02", "Headline": "සූක්ෂම ලෙස නිවසක සඟවා තිබූ මොන්ටෙරෝ වර්ගයේ ජීප් රථයක් සොයා ගැනේ", "News Content": "තීරු බදු නොගෙවා වංචනික ලෙස මෙරටට ගෙන්වා සූක්ෂම ලෙස මත්තල නිවසක සඟවා තිබිය දී රුපියල් කෝටි දෙකකට වැඩි වටිනාකමකින් යුත් මොන්ටෙරෝ වර්ගයේ ජීප් රථයක් පොලිසිය සොයා ගත්තා. එම රථයේ අයිතිකරු ද පොලිසිය අත්අඩංගුවට ගෙන තිබෙනවා. මත්තල අලුත්ගම්ආර ප්‍ර දේශයේ නිවසක සැකකටයුතු ලෙස සගවා ඇති බවට මත්තල පොලිසියට තොරතුරු ලැබි තිබුණා. ඒ අනුව කල වැටලීමේ දී මෙම අධි සුඛෝපභෝගී මොන්ටෙරෝ රථය සොයාගෙන තිබෙනවා. පානදුර ප්‍රදේශයේ පදිංචි ඥාති පුද්ගලයෙකු කතරගමට යාමට පැමිණි අවස්ථාවේ කාර්මික දෝෂයකට ලක් වීම නිසා මොන්ටෙරෝ රථ තම නිවසේ නවතා තිබූ බවයි සැකකරු පවසා තිබෙන්නේ. කෙසේ වෙතත් මෙම රථයේ අනන්‍යතාව පිළිබඳ නිශ්චිත තොරතුරු තවමත් තහවුරු කර ගැනීමට නොහැකි වී තිබෙනවා. වෙනත් වාහනයක අංක තහඩු යොදා ගනිමින් මෙම රථය මත්තල ප්‍රදේශයට රැගෙන විත් ඇති බව සඳහන්. වාහනයේ තිබූ ලියකියවිලි ව්‍යාජ ලෙස සකස් කර තිබූ ඒවා බවට හෙළි වී තිබෙනවා.       ", "URL": "https://www.itnnews.lk/2023/10/05/435643/", "Category": "දේශීය පුවත්", "Parent URL": null}