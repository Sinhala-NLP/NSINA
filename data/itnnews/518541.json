{"Source": "ITN news", "Timestamp": "සැප්තැම්බර් 26, 2023 09:32", "Headline": "ජනපති සහ IMF නියෝජිතයින් අතර සාකච්ඡාවක් අද", "News Content": "ජනාධිපති රනිල් වික්‍රමසිංහ මහතා සහ ජාත්‍යන්තර මූල්‍ය අරමුදලේ නියෝජිතයින් අතර විශේෂ සාකච්ඡාවක් අද පැවැත්වෙනවා. ඒ, ජනාධිපති කාර්යාලයේදී ය. මෙම සාකච්ඡාවෙන් පසු ජාත්‍යන්තර මූල්‍ය අරමුදලේ දෙවන ණය වාරිකය ලබාගැනීම සම්බන්ධයෙන් වන ගිවිසුමකට අත්සන් තැබීමට නියමිත බවයි වාර්තා වන්නේ. මෙරටට පැමිණ සිටින ජාත්‍යන්තර මූල්‍ය අරමුදලේ නියෝජිතයින් සහ මෙරට නියෝජිතයින් අතර විස්ථීර්ණ ණය පහසුකම යටතේ වන සාකච්ඡා පසුගිය 14 වනදා ආරම්භ වුණා. ණය පහසුකමෙහි දෙවන වාරිකය සුරක්ෂිත කිරීම,  ශ්‍රී ලංකා ආර්ථිකයේ ස්ථාවරත්වය පිළිබද විශ්වාසය ඉහළ නැංවීම ඇතුළු කරුණු සම්බන්ධයෙන් මෙහිදී අවදානය යොමුවුණා. එම සාකච්ඡා මාලාවේ අවසන් සාකච්ඡාව ලෙසයි අයිඑම්එෆ් නියෝජිතයින් සහ ජනාධිපතිවරයා අතර අද සාකච්ඡා පැවැත්වෙන්නේ. ", "URL": "https://www.itnnews.lk/2023/10/05/518541/", "Category": "දේශීය පුවත්", "Parent URL": null}