{"Source": "ITN news", "Timestamp": "ජූනි 28, 2022 13:05", "Headline": "බෝට්ටුවෙන් ඕස්ට්‍රේලියාවට පනින්න ගිය තවත් 47ක් අත්අඩංගුවට", "News Content": "නීතිවිරෝධීව ඕස්ට්‍රේලියාවට සංක්‍රමණය වීමට උත්සාහ කළ 47 දෙනෙකු නාවික හමුදා අත්අඩංගුවට ගෙන තිබෙනවා. මීගමුවට ඔබ්බෙන් වූ මුහුදු තීරයේ දී බහුදින යාත්‍රාවකින් ගමන් කරමින් සිටි මෙම පිරිස අත්අඩංගුවට ගත් බව නාවික හමුදාව සඳහන් කළා. ජාවාරමට සම්බන්ධ සැකකරුවන් පස් දෙනෙකු ද අත්අඩංගුවට ගත් පිරිස අතර වනවා. සැකකරුවන් වැඩිදුර පරීක්ෂණ සඳහා වරාය පොලීසිය වෙත භාරකිරීමටයි නාවික හමුදාව කටයුතු කළේ. *   ", "URL": "https://www.itnnews.lk/2023/10/05/419792/", "Category": "දේශීය පුවත්", "Parent URL": null}