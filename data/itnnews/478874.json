{"Source": "ITN news", "Timestamp": "ஏப்ரல் 28, 2023 13:34", "Headline": "மருத்துவர்களின் இடம்பெயர்வு தொடர்பில் ஆராய குழு நியமனம்", "News Content": "மருத்துவ நிபுணர்கள் மற்றும் சுகாதாரத் துறையிலுள்ள ஏனைய நிபுணர்களின் இடம்பெயர்வு தொடர்பில் ஆராய்ந்து அதற்குத் தேவையான நடவடிக்கைகளை எடுப்பதற்கு தனியான குழுவொன்று நியமிக்கப்படும் என சுகாதார அமைச்சர் கெஹலிய ரம்புக்வெல்ல பாராளுமன்றத்தில் தெரிவித்துள்ளார். பாராளுமன்றத்தில் நேற்று எழுப்பப்பட்ட கேள்விக்கு பதிலளித்த அமைச்சர், அண்மைக்காலமாக சில தொழில் வல்லுநர்கள் குறிப்பாக மருத்துவ நிபுணர்கள் மற்றும் வைத்தியர்கள் நாட்டை விட்டு வெளியேறும் போக்கு காணப்படுவதாக தெரிவித்தார். இருப்பினும், ஓய்வு என்பது ஒரு தேசிய கொள்கை. அந்த தேசிய கொள்கையை எதிர்த்து தற்போது நீதிமன்றத்தில் வழக்கு நடந்து வருகிறது. இடைக்காலத் தடையுத்தரவு வழங்கப்பட்டது ஆனால் தற்போது அந்த இடைக்காலத் தடை நீக்கப்பட்டுள்ளது. எனினும், இன்றைய நிலவரப்படி இலங்கையில் 2,646 மருத்துவர்கள் உள்ளனர். நாடு முழுவதும் மூன்று புதிய போதனா வைத்தியசாலைகளை நிர்மாணிப்பதற்கு ஜனாதிபதி பணிப்புரை விடுத்துள்ளார். ஆண்டுக்கு 5,000 மருத்துவர்களை உருவாக்க இலக்கு வைத்துள்ளோம். இலங்கையில் இருந்து மருத்துவ நிபுணர்கள் இடம்பெயர்ந்தமை தொடர்பில் ஆராய தனியான குழுவொன்று நியமிக்கப்பட்டுள்ளது. இந்த குழுவில் மருத்துவ சங்கத்தின் உறுப்பினர்கள் உள்ளடங்குவார்கள், அவர்கள் பிரச்சனையை தீர்க்க தேவையான நடவடிக்கைகளை எடுப்பார்கள் எனவும் அமைச்சர் மேலும் தெரிவித்துள்ளார். ", "URL": "https://www.itnnews.lk/2023/10/05/478874/", "Category": "Breaking News,தேசிய செய்திகள்", "Parent URL": null}