{"Source": "ITN news", "Timestamp": "දෙසැම්බර් 22, 2021 12:41", "Headline": "GMO දොස්තරලා අදත් වර්ජනයේ; වර්ජනයට අයිතියක් නෑ – GMO දොස්තර අතපත්තු කියයි", "News Content": "පශ්චාත් සීමාවාසික පත්වීම් ඇතුලු කරුණු හතක් මුල් කර ගනිමින් රජයේ වෛද්‍ය නිලධාරින්ගේ සංගමය ආරම්භ කළ වැඩ වර්ජනය තුන්වැනි දවසටත් අද ක්‍රියාත්මකයි. තම ඉල්ලීම්වලට නිසි පිළිතුරක් ලැබෙන්නේ නම් වැඩ වර්ජනය අත් හැරීමට සූදානම් බව රජයේ වෛද්‍ය නිලධාරින්ගේ සංගමය අවධාරණය කරනවා. වැඩ වර්ජනය හේතුවෙන් අදත් උදෑසන රෝහල්වලට ප්‍රතිකාර ලබා ගැනීමට පැමිණි ජනතාව අපහසුතාවට පත්වන ආකාරය දැක ගන්නට ලැබුණා. දේශපාලන මැදිහත්වීම්වලින් තොරව වෛද්‍යවරුන්ගේ පත්වීම් හා ස්ථානමාරුවීම් සිදු කිරීමේ සහතිකය ලැබෙන්නේ නම් පමණක් වැඩ වර්ජනය අත් හරින බවයි රජයේ වෛද්‍ය නිලධාරින්ගේ සංගමය පවසන්නේ. මේ අතර කිසිදු නීත්‍යානුකූල පදනමක් නැති රජයේ වෛද්‍ය නිලධාරින්ගේ සංගමයට මෙවැනි වැඩ වර්ජනයක් සිදු කරන්න අයිතියක් නැහැ කියලා ඒ සංගමයේ ජ්‍යෙෂ්ඨ සාමාජිකයෙකු වන වෛද්‍ය ප්‍රියන්ත අතපත්තු මහතා අවධාරණය කරනවා.         ", "URL": "https://www.itnnews.lk/2023/10/05/384261/", "Category": "Breaking News,දේශීය පුවත්", "Parent URL": null}