{"Source": "ITN news", "Timestamp": "ජනවාරි 3, 2022 11:40", "Headline": "යටියන්තොටදී සිදු වූ රිය අනතුරකින් දෙදෙනෙකුට බරපතළ තුවාල", "News Content": "යටියන්තොට අලිවත්ත ප්‍රදේශයේදී සිදු වූ අනතුරකින් පුද්ගලයින් දෙදෙනෙකු බරපතළ තුවාල ලැබුවා. වාහන තුනක් එකිනෙක ගැටීමෙනුයි අනතුර සිදුව තිබෙන්නේ. කිතුල්ගල දෙස සිට අධික වේගයෙන් පැමිණි මෝටර් රථයක් ඒ දෙසටම ගමන් කරමින් තිබූ යතුරු පැදියක පසුපස ගැටී තිබෙනවා. එම යතුරුපැදිය ඉදිරියට ඇදී ගොස් ඉදිරියෙන් ධාවනය වූ තවත් මෝටර් රථයක ද ගැටී ඇති බවයි පොලිසිය ප්‍රකාශ කළේ. අනතුරෙන් බරපතල තුවාල ලැබූ යතුරුපැදියේ ගමන් ගත් දෙදෙනා කරවනැල්ල මූලික රෝහලට ඇතුළත් කෙරුණා. මෝටර් රථයේ රියදුරා අත්අඩංගුවට ගෙන ඇති අතර යටියන්තොට පොලිසිය වැඩිදුර පරීක්ෂණ සිදු කරනවා.   ", "URL": "https://www.itnnews.lk/2023/10/05/386379/", "Category": "දේශීය පුවත්", "Parent URL": null}