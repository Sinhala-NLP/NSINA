{"Source": "ITN news", "Timestamp": "පෙබරවාරි 7, 2022 17:52", "Headline": "යුගදනවි පෙත්සමේ වැඩිදුර විභාගය ලබන14 වනදා", "News Content": "කෙරවලපිටිය යුගදනවි බලාගාරය හිමි සමාගමේ රජයේ සතු කොටස්වලින් සියයට 40 ක් ඇමෙරිකානු සමාගමක් වෙත පැවරීමට අමාත්‍ය මණ්ඩලය ගෙන ඇති තීරණය බල රහිත කරන ලෙස ඉල්ලා ගොණු කර ඇති මූලික අයිතිවාසිකම් පෙත්සම් වැඩිදුර සළකා බැලීම සදහා ලබන  14 වනදා කැදවන ලෙස ශ්‍රේෂ්ඨාධිකරණය නියම කළා. අගවිනිසුරු ජයන්ත ජයසූරිය, බුවනෙක අලුවිහාරේ, ප්‍රියන්ත ජයවර්ධන, විජිත් මලල්ගො හා එල්ටීබී දෙහිදෙණිය යන පංච පුද්ගල විනිසුරු මඩුල්ල ඉදිරියේයි අද එම පෙත්සම් යළි සළකා බැලුනේ. ", "URL": "https://www.itnnews.lk/2023/10/05/393708/", "Category": "දේශීය පුවත්", "Parent URL": null}