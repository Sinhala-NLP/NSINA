{"Source": "ITN news", "Timestamp": "දෙසැම්බර් 30, 2021 13:49", "Headline": "2021 සෞඛ්‍ය හා රැකවරණ සේවකයින්ගේ ජාත්‍යන්තර වසර වෙනුවෙන් සමරු මුද්දරයක්", "News Content": "එක්සත් ජාතීන්ගේ සංවිධානය නම්කර ඇති 2021 සෞඛ්‍ය හා රැකවරණ සේවකයින්ගේ ජාත්‍යන්තර වසර වෙනුවෙන් සමරු මුද්දරයක් සහ විශේෂ සමරු කවරයක් නිකුත් කිරීම සෞඛ්‍ය අමාත්‍යාංශයේ දී සිදුවුණා. අමාත්‍ය කෙහෙළිය රඹුක්වැල්ල මහතාගේ ප්‍රධානත්වයෙනුයි මෙම කටයුතු සිදුකෙරුණේ. ලෝක සෞඛ්‍ය සංවිධානයේ ශ්‍රී ලංකා නියෝජිත වෛද්‍ය ආලාකා සිං මහත්මිය ද මේ අවස්ථාවට එක්වුණා. ඩෙල්ටා ප්‍රභේදය හා ඔමික්‍රෝන් ප්‍රභේදය පැතිරීම ඉහළ යමින් පවතින බැවින් එන්නත් ලබාගැනීම කෙරෙහි ජනතාව විශේෂ අවධානය යොමුකළ යුතු බවයි ඇය මෙහිදී කියාසිටියේ. සෞඛ්‍ය සහ රැකවරණ සළසන සේවකයින්ගේ කාරයභාරය ඉතිහාසගතවන බව අමාත්‍ය කෙහෙළිය රඹුක්වැල්ල මහතා මෙහිදී ප්‍රකාශ කළා.         ", "URL": "https://www.itnnews.lk/2023/10/05/385764/", "Category": "දේශීය පුවත්", "Parent URL": null}