{"Source": "ITN news", "Timestamp": "නොවැම්බර් 17, 2021 09:16", "Headline": "ලොව පුරා දෛනිකව වාර්තා වන කොරෝනා මරණ සංඛ්‍යාව යළිත් වරක් ඉහළට", "News Content": "ලොව පුරා රටවලින් දෛනිකව වාර්තා වන කොරෝනා මරණ සංඛ්‍යාව  යළිත් වරක් ඉහළ ගොස් තිබෙනවා. ගත වූ පැය 24 ට ලොව පුරා රටවල් 222 කින් වාර්තා වී ඇති  කොරෝනා මරණ සංඛ්‍යාව 7161 ක්. ඊයේ දිනයේදී වැඩිම කොරෝනා මරණ සංඛ්‍යාවක් සිදුව ඇත්තේ ඇමෙරිකාවෙන්. එම සංඛ්‍යාව 1282 ක්. එමෙන්ම ඊයේ දිනයේදී වැඩිම කොරෝනා ආසාදිතයන් සංඛ්‍යාවක් හමු වී ඇත්තේ ඇමෙරිකාවෙන්.  ඊයේ හමු වූ වයිරස ආසාදිතයින් 87,133 දෙනා සමඟ එරට සමස්ත ආසාදිතයින් සංඛ්‍යාව හාරකෝටි අසූ දෙලක්ෂයකට ආසන්න වනවා. ඒ සමඟම ලොව සමස්ත වයිරස ආසාදිතයින් සංඛ්‍යාව  විසි පන්කෝටි පනස් ලක්ෂය ඉක්මවා ගියා. සිදුව ඇති මරණ සංඛ්‍යාව 5,129,495ක්.         ", "URL": "https://www.itnnews.lk/2023/10/05/376596/", "Category": "ජාත්‍යන්තර පුවත්", "Parent URL": null}