{"Source": "ITN news", "Timestamp": "டிசம்பர் 28, 2021 13:26", "Headline": "9 வயது பிள்ளையொன்று பாதுகாப்பற்ற விவசாய கிணற்றில் விழுந்து உயிரிழப்பு..", "News Content": "மெதிரிகிரிய குசும்பொக்குன பகுதியில் 9 வயது ஆண் பிள்ளையொன்று பாதுகாப்பற்ற விவசாய கிணற்றில் விழுந்து உயிரிழந்தார். குசும்பொக்குன கிராமத்தை வசிப்பிடமாக கொண்ட எச்.கே. சமந்ம கவிந்து சந்தருவான் குமார எனும் சிறுவனே இவ்வாறு பரிதாபகரமாக உயிரிழந்தார். இச்சிறுவன் குசும்பொக்குன ஆரம்ப பாடசாலையில் 4 ஆம் தரத்தில் கல்வி பயில்கின்றார். பாடசாலை விடுமுறை காரணமாக விளையாடிக்கொண்டிருந்த இச்சிறுவன் பந்து கிணற்றில் வீழ்ந்துள்ளதனால் அதனை எடுத்துதருமாறு பல தடவைகள் தந்தையிடம் கூறியபோதிலும் அது நிறைவேறாமையினால் பெற்றோர் வீட்டில் இல்லாத சந்தர்ப்பத்தில் கிணற்றில் இறங்கி பந்தை எடுக்க சிறுவன் முயற்சி செய்துள்ளான். எவ்வாறாயினும் பந்தையும் எடுத்து வர முயற்சிசெய்தபோதும் பரிதாபகரமாக சிறுவன் கிணற்றில் விழுந்து உயிரிழந்தான். உயிரிழந்த சிறுவனின் சடலம் மெதிரிகிரிய ஆதார வைத்தியசாலையில் வைக்கப்பட்டுள்ளதுடன், பிரேத பரிசோதனை இடம்பெறவுள்ளது. ", "URL": "https://www.itnnews.lk/2023/10/05/385352/", "Category": "Breaking News,தேசிய செய்திகள்", "Parent URL": null}