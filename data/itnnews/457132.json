{"Source": "ITN news", "Timestamp": "ஜனவரி 23, 2023 12:28", "Headline": "கொலன்னாவ தனுஷின் ஆதரவாளர் ஒருவர் கைது..", "News Content": "டுபாயில் தலைமறைவாகி போதைப்பொருள் வலையமைப்பை முன்னெடுத்துச்செல்லும் கொலன்னாவ தனுஷின் ஆதரவாளர் ஒருவர் பொலிஸ் போதைப்பொருள் பணியக அதிகாரிகளினால் கைதுசெய்யப்பட்டுள்ளார். யகட தரிந்து எனும் குறித்த சந்தேக நபர் கொலன்னாவ பிரதேசத்தில் போதைப்பொருள் வர்த்தக நடவடிக்கைகளை முன்னெடுத்துச்செல்லும் நபராக அடையாளம் காணப்பட்டுள்ளார். கொத்தொட்டுவ பிரதேசத்தில் முன்னெடுக்கப்பட்ட சுற்றிவளைப்பின் போதே அவர் கைதுசெய்யப்பட்டுள்ளார். அவரிடமிருந்து 11 கிராம் மற்றும் 650 மில்லி கிராம் ஐஸ் போதைப்பொருளும், 5 இலட்சத்து 50 ஆயிரத்து 200 ரூபா பணமும் கைப்பற்றப்பட்டுள்ளதாக பொலிஸ் போதைப்பொருள் ஒழிப்பு பணியகம் தெரிவித்துள்ளது. ", "URL": "https://www.itnnews.lk/2023/10/05/457132/", "Category": "Breaking News,தேசிய செய்திகள்", "Parent URL": null}