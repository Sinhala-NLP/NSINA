{"Source": "ITN news", "Timestamp": "දෙසැම්බර් 15, 2021 09:28", "Headline": "ඔමික්‍රෝන් ලොව පුරා ශීඝ්‍රයෙන් ව්‍යාප්ත වෙයි", "News Content": "ඔමික්‍රෝන් කොරෝනා වයිරස්  ප්‍රභේදය නොසිතූ ලෙස ලොව පුරා ශීඝ්‍රයෙන් ව්‍යාප්ත වන බව ලෝක සෞඛ්‍ය සංවිධානය අනතුරු අඟවනවා. පසුගිය නොවැම්බර් මාසයේ දී ඔමික්‍රෝන් කොරෝනා ප්‍රභේදය හඳුනා ගත්තේ දකුණු අප්‍රිකාවෙන්. මේ වනවිට රටවල් 77 කින් ඔමික්‍රෝන් වයිරස ප්‍රභේදය වාර්තා වී ඇති බවයි ලෝක සෞඛ්‍ය සංවිධානය සඳහන් කරන්නේ. මාධ්‍ය හමුවක් කැඳවමින් ලෝක සෞඛ්‍ය සංවිධානයේ ප්‍රධානි ටෙඩ්රෝස් ඇඩ්නොම් ග්‍රෙබ් රේසියස් සඳහන් කරන්නේ මේ සම්බන්ධයෙන් සියලු රටවල් දැඩි ලෙස ක්‍රියාත්මක විය යුතු බවයි. ඔමික්‍රෝන් වයිරසය පිළිබඳ ඇතැම් රටවල් වැඩි සැලකිල්ලක් නොදක්වන බව ද ලෝක සෞඛ්‍ය සංවිධානයේ ප්‍රධානියා පවසනවා. එය කණගාටුවට කරුණක් බවයි ඔහු වැඩිදුරටත් සඳහන් කරන්නේ.     ", "URL": "https://www.itnnews.lk/2023/10/05/382768/", "Category": "Breaking News,ජාත්‍යන්තර පුවත්", "Parent URL": null}