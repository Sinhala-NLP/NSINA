{"Source": "ITN news", "Timestamp": "ஜூன் 15, 2022 12:50", "Headline": "சுயாதீன தொலைக்காட்சி ஊடக வலையமைப்பின் புதிய தலைவர் கடமைகளை பொறுப்பேற்றார்..", "News Content": "சுயாதீன தொலைக்காட்சி ஊடக வலையமைப்பின் புதிய தலைவராக நியமிக்கப்பட்ட பட்டய கணக்காளர் கனக்க அமரசிங்க இன்றைய தினம் தமது கடமைகளை பொறுப்பேற்றார். 1987ம் ஆண்டு ஸ்ரீ ஜயவர்தனபுர பல்லைக்கழகத்தில் வர்த்தக மற்றும் நிர்வாகம் தொடர்பான முதலாவது பட்டத்தை பெற்றுக்கொண்ட கனக்க அமரசிங்க, இலங்கை பட்டய கணக்காளர் நிறுவனம் உள்ளிட்ட பல்வேறு நிறுவனங்களின் உறுப்பினராக செயற்பட்டுள்ளார். கடந்த ஒரு தசாப்தங்களாக அரச மற்றும் தனியார் நிறுவனங்கள் பலவற்றின் முக்கிய பதவி நிலைகளை வகித்துள்ளார். கணக்காய்வாளர், நிதி ஆலோசகர் மற்றும் நிதி முகாமைத்துவம் உள்ளிட்ட பதவிகளை மேலதிகமாக அவர் வகித்துள்ளார். அத்தோடு கிங்டம்ஒப் ரைகம் நிறுவனத்தின் முகாமைத்துவ பணிப்பாளராக பணியாற்றியுள்ளார். அத்தோடு பல்வேறு கல்வி நிறுவனங்களின் வெளிவாரி விரிவுரையாளராக கனக்க அமரசிங்க செயற்பட்டு வருவதோடு, பட்டய கணக்காய்வு நிறுவனத்திலும், இலங்கை கணக்கியல் தொழில்நுட்ப நிபுணர்கள் சங்கத்தின் பணிப்பாளர் சபை உறுப்பினராகவும் பதவி வகிக்கின்றார். தேசிய ஏற்றுமதி விருது விழா உள்ளிட்ட பல்வேறு விருது வழங்கும் அமைப்புக்களின் மத்தியஸ்த சபை உறுப்பினராகவும் கனக்க அமரசிங்க செயற்பட்டு வருகின்றார். வர்த்தக முகாமைத்துவ துறையில் சிறந்த அனுபவம் கொண்ட அதிகாரியான அவர், சுயாதீன தொலைக்காட்சி ஊடக வலையமைப்பின் தலைவராக கடமைகளை பொறுப்பேற்க வருகைத்தந்தபோது, சுயாதீன ஊடக வலையமைப்பின் பொதுமுகாமையாளர் அருணமூர்த்தி விஜேசிங்க வரவேற்றார். பிரதான நிறைவேற்று அதிகாரி நலின் நிஸ்ஸங்க உள்ளிட்ட உயர்மட்ட அதிகாரிகளும், ஊழியர்களும் அதன்போது இணைந்திருந்தனர். ", "URL": "https://www.itnnews.lk/2023/10/05/417078/", "Category": "Breaking News,தேசிய செய்திகள்", "Parent URL": null}