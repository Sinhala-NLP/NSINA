{"Source": "ITN news", "Timestamp": "மார்ச் 15, 2023 12:10", "Headline": "பதிலளிக்காமல் பாதியில் வெளியேறிய ஜோ பைடன்", "News Content": "அமெரிக்காவின் மிகப் பெரிய வங்கிகளில் ஒன்றான Silicon Valley வங்கி (SVB ) சமீபத்தில் கடும் சரிவை சந்தித்தது. இதனால் அமெரிக்க பங்குச்சந்தையில் வங்கிகளின் பங்கு மதிப்பு பாரிய பின்னடைவை சந்தித்து வருகிறது. இதையடுத்து, வங்கி வாடிக்கையாளர்களின் பணத்தை மீட்க அமெரிக்க நிதி அமைப்புகள் பல்வேறு நடவடிக்கைகளை அறிவித்துள்ளன. இந்நிலையில், இதுகுறித்து அமெரிக்க அதிபர் ஜோ பைடன் நேற்று பத்திரிகையாளர்களைச் சந்தித்துப் பேசினார். அப்போது பேசிய அவர், வங்கி தோல்விக்கு காரணமானவர்கள் மீது நிச்சயம் நடவடிக்கை எடுக்கப்படும் என்றார். அப்போது பத்திரிகையாளர் ஒருவர் ஜோ பைடனிடம், வங்கிகள் சரிவைச் சந்திருக்கின்றன….. என்ன நடந்தது என்பது குறித்து விளக்கமாகக் கூறமுடியுமா… இதனால் எந்த விளைவும் ஏற்படாது என அமெரிக்கர்களுக்கு உறுதியளிக்க முடியுமா? என கேள்வி எழுப்பினார். இதனால் அதிபர் ஜோ பைடன் பாதியிலேயே பத்திரிகையாளர் சந்திப்பில் இருந்து வெளியேறினார். ", "URL": "https://www.itnnews.lk/2023/10/05/468306/", "Category": "Breaking News,சர்வதேச செய்திகள்", "Parent URL": null}