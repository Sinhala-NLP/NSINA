{"Source": "ITN news", "Timestamp": "මැයි 30, 2022 12:11", "Headline": "ෆාතිමා දැරියගේ ඝාතනයට පියාගේ මිතුරෙක් ගැන සැකයක්", "News Content": "බණ්ඩාරගම අටලුගම ෆාතිමා අයීෂා දැරියගේ ඝාතනය සම්බන්ධයෙන් ඇයගේ පියාගේ මිත්‍රයෙකුගෙන් දිර්ඝ ලෙස ප්‍රශ්න කිරීම් සිදු කෙරෙන බව මනුශ්‍ය ඝාතන පිලිබඳ අපරාධ විමර්ශන කොට්ඨාශය පවසනවා. 32 හැවිරිදි වියේ පසුවන ඔහු සම්බන්ධයෙන් සැක සහිත තොරතුරු රැසක් අනාවරණය වි ඇති බවයි පොලීසිය පවසන්නේ. බණ්ඩාරගම අටලුගම ප්‍රදේශයේදී ෆාතිමා අයීෂා දැරිය පෙරේදා පෙරවරුවේ අතුරුදන්වීමත් සමඟ පොලීසිය සහ ප්‍රදේශවාසීන් එක්ව ප්‍රදේශය අවට සෝදිසි මෙහෙයුමක් සිදුකළා. එහිදී නිවසට යාබද වගුරු බිමක් පරීක්ෂා කිරීමේදී එහි තිබී ෆාතිමා අයීෂා දැරියගේ සිරුර හමුවුණා. පොලීසිය සැකපළ කරන්නේ දැරිය වෙනත් ස්ථානයක ඝාතනය කර සිරුර අදාළ වගුරු බිමට ගෙනවිත් තබා ඇති බවටයි. සිද්ධියට අදාළ ස්ථානීය මහේස්ත්‍රාත් පරීක්ෂණය පානදුර වැඩබලන මහේස්ත්‍රාත් ඉන්ද්‍රානී උඩවත්ත මහත්මිය සිදුකළා. සිද්ධිය සම්බන්ධයෙන් මේ වනවිට 22 දෙනෙකුගෙන් ප්‍රකාශ සටහන් කරගෙන තිබෙනවා. දැරියගේ ඝාතනය සම්බනධයෙන් පියාගේ මිත්‍රයකු පිලිබඳ පොලීසිය දැඩි අවධානය යොමු කර තිබෙනවා. ඔහුගෙන් මේ වන විට ප්‍රශ්න කිරීම් සිදු කෙරෙන බවයි පොලිසිය පවසන්නේ. 32 හැවිරිදි වියේ පසුවන මෙම පුද්ගලයා දැරියගේ පවුලේ සාමාජිකයන් සමඟ සමීපව කටයුතු කර ඇති බවටයි වාර්තාවන්නේ. දැරියගේ සිරුර පානදුර මූලික රෝහලේ තැන්පත් කර  අතර පශ්චාත් මරණ පරික්ෂණය අද සිදුකිරීමට නියමිතයි. දේහය සම්බන්ධයෙන් පරීක්ෂන අවසන් වුවහොත් අවසන් කටයුතු අද දිනයේ සිදු කිරීමට කටයුතු යොදා තිබෙනවා. ඝාතන සිද්ධිය සම්බනධයෙන් පරීක්ෂන අපරාධ පරික්ෂන දෙපාර්තමේන්තුවට භාරදෙන ලෙසට පොලිස්පතිවරයා නියෝග කළා. ඒ අනුව විශේෂ පොලිස් කණ්ඩායම් කිහිපයක් යොදවා පරීක්ෂණ සිදු රෛන අතර කලුතර අපරාධ කොට්ඨාශය , බණ්ඩාරගම පොලීසිය, කලුතර අපරාධ කොට්ඨාශයද පරීක්ෂන සදහා සහාය ලබා දෙනවා.   ", "URL": "https://www.itnnews.lk/2023/10/05/414050/", "Category": "Breaking News,දේශීය පුවත්", "Parent URL": null}