{"Source": "ITN news", "Timestamp": "නොවැම්බර් 21, 2021 13:12", "Headline": "කෑගල්ල මහ රෝහලේ තවත් සාර්ථක සැත්කමක්", "News Content": "කෑගල්ල මහ රෝහලේ දී ඇට මිදුලු තුළ හටගන්නා රෝගයක් සඳහා සාර්ථක ලෙස සැත්කමක් සිදුකිරීමට වෛද්‍ය කණ්ඩායමක් සමත්ව තිබෙනවා. මයෙලොෆබ්‍රෝසිස් නැමති ඇටමිදුලු හට ගන්නා රෝගයකින් පීඩා විදි හැට පස් හැවිරිදි කාන්තාවකටයි මෙම සැත්කම සිදු කර ඇත්තේ. ලක්ෂයකින් එක් අයෙකුට පමණ වැළදෙන රෝගයක් වන මෙය ඉතා දුර්ලබ තත්ත්වයක් බව වෛද්‍යවරුන් පැවසුවා. මෙහිදී රුධිරයේ ඇති සියලු සංඝටකයන් නිෂ්පාදනය අඩු මට්ටමකට පත් වනවා. රක්තහීනතාව , ලේ ගැලීම වැනි ආබාධ මෙම රෝගය නිසා ඇති වන බවයි වෛද්‍යවරුන් සඳහන් කරන්නේ. මෙම සැත්කමේ දී ඇයගේ ප්ලීහාව ඉවත් කර ඇති අතර මේ වනවිට යහපත් සෞඛ්‍ය තත්ත්වයකින් රෝගි කාන්තාව පසුවන බවයි කෑගල්ල මහ රෝහලේ විශේෂඥ ශල්‍ය වෛද්‍ය ආනන්ද ජයවර්ධන මහතා කියා සිටියේ.   ", "URL": "https://www.itnnews.lk/2023/10/05/377568/", "Category": "දේශීය පුවත්", "Parent URL": null}