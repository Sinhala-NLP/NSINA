{"Source": "ITN news", "Timestamp": "අගෝස්තු 4, 2022 20:43", "Headline": "ධනිෂ් අලීට දින 14 ක සිර දඬුවමක්", "News Content": "පසුගිය 27 වනදා කොටුව මහේස්ත්‍රාත් අධිකරණය මගින් රක්ෂිත බන්ධනාගාර ගත කළ ධනිෂ් අලී මැගසින් බන්ධනාගාරයේ සිටියදී නීති විරෝධීව ජංගම දුරකතනයක් භාවිත කර තිබෙනවා. මේ සම්බන්ධයෙන්  චෝදනා එල්ල වූ ධනිෂ් අලි අද දිනයේ බන්ධනාගාර විනිශ්චය මණ්ඩලයක් වෙත ඉදිරිපත් කෙරුණා. සැකකරු එම චෝදනාව කොළඹ අතිරේක දිසා විනිසුරුවරයා ඉදිරියේ වරද පිලිගැනීමෙන් පසු දින 14 ක සිර දඩුවම් ලබා වැලිකඩ බන්ධනාගාරයට මාරු කර යවා තිබෙනවා. ඔහුට ජංගම දුරකතනය ලැබුණු ආකාරය පිළිබද පරික්ෂණයක් මේ වන විට ක්‍රියාත්මකයි.   ", "URL": "https://www.itnnews.lk/2023/10/05/426940/", "Category": "දේශීය පුවත්", "Parent URL": null}