{"Source": "ITN news", "Timestamp": "ඔක්තෝබර් 14, 2021 12:42", "Headline": "කසල තේ තොගයක් හේතුවෙන් එප්පාවල නොසන්සුන්කාරී තත්ත්වයක්", "News Content": "කාබනික පොහොර නිෂ්පාදනය සඳහා රේගුවෙන් නිදහස් කළ කසල තේ තොගයක් එප්පාවල  ඇදගල රජයේ වී ගබඩාවට රැගෙන ඒමත් සමඟ නොසන්සුන්කාරී තත්ත්වයක් ඇතිවුණා. කසල තේ තොගය බහා තිබූ කවර ගිනි තැබීමේදී අධික දුමක් පැතිරයාමත් සමඟ ප්‍රදේශවාසීන් හා අදාළ නිලධාරීන් අතරයි මේ විදිහට මත ගැටමක් ඇතිවුණේ. ඉඩම් ප්‍රතිසංස්කරණ කොමිෂන් සභාව නිෂ්පාදනය කරන කාබනික පොහොරවලට කලවම් කිරීමට මෙම කසල තේ තොගය රැගෙනවිත් තිබෙනවා. කන්ටේනර් දෙකකින් ඒවා රැගෙනවිත් ඇති අතර මේවා බහාතිබූ කවර ගිනි තැබීමෙන් අවට විශාල දුමක් පැතිර ගොස් ඇති බව අප වාර්තාකරු සඳහන් කරනවා. ඒත් සමඟම ප්‍රදේශවාසීන් අදාළ ස්ථානයට පැමිණියා. මෙහිදි නිලධාරීන් හා ප්‍රදේශවාසීන් අතර ඇතිවූ ගැටුම සමථයකට පත් කිරීමට පොලීසියට ද මැදිහත් වීමට සිදුවුණා.   ", "URL": "https://www.itnnews.lk/2023/10/05/369145/", "Category": "දේශීය පුවත්", "Parent URL": null}