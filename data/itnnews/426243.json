{"Source": "ITN news", "Timestamp": "අගෝස්තු 1, 2022 15:19", "Headline": "මෝදර ඝාතනයට පුකුඩිකන්නාගේ ගෝලයින් තිදෙනෙකු අල්ලයි", "News Content": "මෝදර ප්‍රදේශයේදී වෙඩි තබා පුද්ගලයෙකු ඝාතනය කිරීමේ සිද්ධිය සම්බන්ධයෙන් මහා පරිමාණ මත්ද්‍රව්‍ය ජාවාරම්කරුවෙකු සහ පාතාල කල්ලිකරුවෙකු වන බාලචන්ද්‍රන් පුෂ්පරාජ් හෙවත් ‘පුකුඩිකන්නා’ගේ ගෝලයින් තිදෙනෙකු පොලිස් විශේෂ කාර්ය බලකාය මඟින් අත්අඩංගුවට ගෙන තිබෙනවා. ග්‍රෑන්ඩ්පාස් ප්‍රදේශයේදී සිදුකළ සෝදිසි මෙහෙයුමකදීයි සැකකරුවන් අත්අඩංගුවට ගෙන ඇත්තේ. සැකකරුවන් යතුරුපැදියකින් සහ ත්‍රිරෝද රථයකින් පැමිණ පසුගිය ජුනි 6 වැනිදා මෝදර ප්‍රදේශයේදී මෙම වෙඩි තැබීම සිදුකර ඇති බව පොලිස් විශේෂ කාර්ය බළකාය සඳහන් කළා. ‘පුකුඩිකන්නා’ නමැති මැර කල්ලියේ මෙහෙයවීම මත මෙම වෙඩි තැබීම සිදුකර ඇති බව විමර්ශනවලදී අනාවරණය වී තිබෙනවා. අත්අඩංගුවට ගෙන ඇත්තේ කිඹුලා ඇල, කොටහේන සහ ග්‍රෑන්ඩ්පාස් ප්‍රදේශවල පදිංචි අවුරුදු 25, 29 සහ 37 යන වයස්වල පසුවන්නන්. වැඩිදුර ප්‍රශ්න කිරීම සඳහා ඔවුන් මෝදර පොලිසියට භාරදී තිබෙනවා. ", "URL": "https://www.itnnews.lk/2023/10/05/426243/", "Category": "Breaking News,දේශීය පුවත්", "Parent URL": null}