{"Source": "ITN news", "Timestamp": "ඔක්තෝබර් 24, 2022 14:40", "Headline": "යුක්‍රේනයේ කර්සන් ප්‍රදේශයේ ජනතාව එම ප්‍රදේශයෙන් පලා යයි", "News Content": "රුසියා පාලන බලයේ පවතින යුක්‍රේනයේ කර්සන් ප්‍රදේශයේ ජනතාව එම ප්‍රදේශයෙන් පලා යන බව විදෙස් මාධ්‍ය සදහන් කරනවා. කර්සන් නගරයේ ජනතාව බස් රථ හා යාත්‍රාවන් උපයෝගී කර ගනිමින් එම ප්‍රදේශයෙන් පලා යමින් සිටිනවා. යුක්‍රේන හමුදාව කර්සන් ඉලක්ක කරගමින් එල්ල කරන ප්‍රහාර වැඩි කිරීමත් සමගයි ජනතාව ප්‍රදේශයෙන් පලා යාම ආරම්භ ‌කළේ. මේ වන විටත් විසිපන්දහසක් පමණ ප්‍රදේශය හැර ගොස් තිබෙනවා.  රුසියා බලධාරීන් ද ජනතාවගෙන් ඉල්ලා සිටින්නේ ආරක්ෂක ස්ථාන කරා පලා යන ලෙසයි. යුක්‍රේන ප්‍රහාර හේතුවෙන් හැටදහසකගේ පමණ ජිවිත  අවධානමට ලක්ව ඇති බවයි රුසියාව පෙන්වා දෙන්නේ.           ", "URL": "https://www.itnnews.lk/2023/10/05/442150/", "Category": "ජාත්‍යන්තර පුවත්", "Parent URL": null}