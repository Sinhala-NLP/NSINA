{"Source": "ITN news", "Timestamp": "ජූලි 21, 2022 15:36", "Headline": "රුසියා යුක්රේන යුද්ධයෙන් 15000 කට වැඩි සංඛ්‍යාවක් ජීවිතක්ෂයට – CIA ප්‍රධානියා කියයි", "News Content": "රුසියා යුක්රේන යුද ගැටුමෙන් මේ වන විට පුද්ගලයන් පහළොස් දහසකට වැඩි සංඛ්‍යාවක් ජීවිතක්ෂයට පත්ව ඇති බව ඇමෙරිකා එක්සත් ජනපදයේ සි අයි ඒ සංවිධානයේ ප්‍රධානී බිල් බර්න්ස් පවසනවා. එම යුද්ධයෙන් හතළිස් පන්දහසකට වැඩි පිරිසක් තුවාල ලැබුවා. අධිරාජ්‍යයක් නිර්මාණය කරමින් රුසියාව ලෝක බලවතෙකු වශයෙන් ගොඩනැගීම පුටින්ගේ ඉලක්කය වී ඇති බව සී අයි ඒ ප්‍රධානියා පවසනවා. පුටින් රෝගී වී ඇති බවට පැතිර යන කට කතා ප්‍රතික්ෂේප කළ සී අයි ඒ ප්‍රධානියා ඔහු මේ වනවිට ඉතා නිරෝගී තත්ත්වයෙන් සිටින බවයි සදහන් කළේ. ", "URL": "https://www.itnnews.lk/2023/10/05/424223/", "Category": "ජාත්‍යන්තර පුවත්", "Parent URL": null}