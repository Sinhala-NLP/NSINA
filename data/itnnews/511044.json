{"Source": "ITN news", "Timestamp": "අගෝස්තු 26, 2023 11:53", "Headline": "සියලු පොළී අනුපාත පහළ දමන ලෙසට මහ බැංකුව නියෝග කරයි", "News Content": "බලපත්‍රලාභී වාණිජ බැංකු සහ මූල්‍ය ආයතනවල සියලු පොළී අනුපාත පහත දමන ලෙසට මහ බැංකුව නියෝග කළා. ඊයේ දිනයේ සිටම මෙසේ පොළී අනුපාත පහත දමන ලෙසටයි මහ බැංකුව නියෝග කර ඇත්තේ. උකස් පොළී අනුපාත, ණයපත් පොළී අනුපාත, ක්‍රෙඩිට්කාඩ් පොළී අනුපාත මේ අනුව අඩු කිරීමට නියමිතයි. සාමාන්‍ය පොළී අනුපාතය 13.5%ක මට්ටමේ පවත්වාගෙන යන ලෙසටද චක්‍රලේඛයක් නිකුත් කරමින් මහ බැංකුව නියෝග කරනවා. 1949 අංක 58 දරණ මුදල් පනත යටතේයි නියෝගය නිකුත් කර ඇත්තේ. මේ අනුව බලපත්‍රලාභී බැංකු මගින් උකස් පොළී අනුපාතය 18%ක් ලෙසත් ණය පත් පොළී අනුපාතය 28%ක මට්ටමක පවත්වාගෙන යන ලෙසටත් මහ බැංකුව නියෝග කළා.       ", "URL": "https://www.itnnews.lk/2023/10/05/511044/", "Category": "Breaking News,දේශීය පුවත්,නවතම පුවත්", "Parent URL": null}