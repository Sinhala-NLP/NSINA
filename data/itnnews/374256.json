{"Source": "ITN news", "Timestamp": "නොවැම්බර් 6, 2021 10:55", "Headline": "ගංවතුරෙන් පීඩාවට පත්වූ බදුල්ල සුමනතිස්සගම ජනතාවට රු. දසදහසක මුදලක්", "News Content": "පසුගියදා ඇතිවූ ගංවතුර තත්ත්වයෙන් පීඩාවට පත්වූ ජනතාවට රුපියල් දසදහසක මුදලක් සහන වශයෙන් ප්‍රදානය කිරීම බදුල්ල දිස්ත්‍රික් ලේකම් දමයන්ති පරණගම මහත්මියගේ ප්‍රධානත්වයෙන් සිදුකෙරුණා. බදුල්ල සුමනතිස්සගම ගම්මානයේ ජනතාවට මෙහිදී ආධාර හිමිවූ බවයි අප වාර්තාරුවන් පැවසුවේ. පුද්ගලයින් 308 දෙනෙකු සදහා මුදල් ගෙවීම සිදුවුණා. පාර්ලිමේන්තු මන්ත්‍රී මේජර් සුදර්ශන දෙණිපිටිය මහතා ඇතුළු පිරිසක් මෙම අවස්ථාවට එක්ව සිටියා. දේශපාලන නියෝජිතයින් සහ නිලධාරීන් ගම්වැසියන්ගේ නිවාස නිරීක්ෂණය කිරීමකට ද එක්වුණා.     ", "URL": "https://www.itnnews.lk/2023/10/05/374256/", "Category": "දේශීය පුවත්", "Parent URL": null}