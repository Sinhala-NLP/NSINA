{"Source": "ITN news", "Timestamp": "අගෝස්තු 20, 2021 13:07", "Headline": "නිරෝධායනය කඩා බගවන්තලාවේදී පැවැත්වූ විවාහ උත්සවයක් විසුරුවා හැරේ", "News Content": "පවතින කොරෝනා ව්‍යාප්තියත් සමඟ විවාහ උත්සව පැවැත්වීම තහනම් කර තිබෙනවා. නමුත් මේ තහනම ගැන සැලකිල්ලකින් තොරව සිය දෙනෙකුගේ විතර සහභාගීත්වයෙන් විවාහ මංගල උත්සවයක් බගවන්තලාව ප්‍රදේශයේ දී පැවැත්වුණා. කොරෝනා ව්‍යාප්තියත් සමග නිරෝධායන නීති ක්‍රියාත්මක කරමින් ජනතාව ඒකරාශී වීම් අවම කරන්න රජය පියවර ගත්තා. මේ නිසාම විවාහ වෙන්න අවස්ථාව ලබා දුන්න ද ඒ වෙනුවෙන් උත්සව පවත්වන එක රජය තහනම් කළා. මෙවැනි තත්ත්වයක් යටතේ සිය දෙනෙකුට ආසන්න පිරිසකගේ සහභාගීත්වයෙන් විවාහ මංගල උත්සවයක් බගවන්තලාව ආරියපුර ප්‍රදේශයේ උත්සව ශාලාවකදී පැවත්වුණා. විවාහ මංගල්‍යයක් ලියාපදිංචි කිරීම සදහා බගවන්තලාව සෞඛ්‍ය වෛද්‍ය නිලධාරී කාර්යාලයේ අනුමැතිය ලබා ගෙන තිබුනද මෙසේ විශාල පිරිසක් සහභාගී කරවා ගැනීඹ හේතුවෙන් එම උත්සවය නතර කිරීමට පොලිසිය හා මහජන සෞඛ්‍ය පරික්ෂකවරුන් ක්‍රියාකළා. ", "URL": "https://www.itnnews.lk/2023/10/05/357295/", "Category": "දේශීය පුවත්", "Parent URL": null}