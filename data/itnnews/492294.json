{"Source": "ITN news", "Timestamp": "ජූනි 16, 2023 14:18", "Headline": "ජනාධිපතිතුමා ගෙන යන වැඩ පිළිවෙළට සම්පූර්ණ සහයෝගය ලබා දෙනවා – කෘෂිකර්ම ඇමති", "News Content": "ශ්‍රී ලංකා නිදහස් පක්ෂය යටතේ රජය නියෝජනය කරන කණ්ඩායම වශයෙන් ජනාධිපතිතුමන් ගෙන යන වැඩ පිළිවෙළට පූර්ණ සහයෝගය පළ කරන බව කෘෂිකර්ම අමාත්‍ය මහින්ද අමරවීර මහතා පවසනවා. අමාත්‍යවරයා මෙම අදහස් පළ කළේ අද දින (16) තිස්සමහාරාම ප්‍රදේශයේ දී පැවැති වැව් ප්‍රතිසංස්කරණ වැඩ සටහනකට සහභාගි වෙමින්. එහිදී මාධ්‍යවේදීන් විසින් නැගූ ප්‍රශ්නයකට පිළිතුරු දෙමින් අමාත්‍යවරයා මේ බව පැවසුවා.  මෙරට කෘෂිකාර්මික වශයෙන් වැදගත් වන කුඩා වැව් ප්‍රතිසංස්කරණයට සුහුරු දේශගුණ කෘෂිකාර්මික වැඩ සටහන යටතේ  මුල්‍ය ප්‍රතිපාදන ලබා දෙන බව ද අමාත්‍යවරයා සඳහන් කළා. මේ යටතේ හම්බන්තොට දිස්ත්‍රික්කයේ දුශ්කර ගම්මානවල පිහිටි වැව් 34ක් ප්‍රතිසංස්කරණය කිරීමේ වැඩ සටහන අද දින (16)  ආරම්භ වුණා. ඒ අනුව වැව් 13ක ප්‍රතිසංස්කරණ කටයුතු අද දින ආරම්භ වුණා. ඒ අනුව කුඩා නෙරළුගස්වැව, ලුණුවැරණිය වැව, පළුගස්වැව, ගෝනපට්ටියවැව, රුවන්වැව, මලිත්තන්වැව, තඹරාවවැව, රොටවලවැව, බැඳුවැව, පලුදිගන වැව, ලෝලුගස්වැව, හා නිමලව වැව යන වැව් 13 ප්‍රතිසංවර්ධනය කිරීම ආරම්භ වුණා. මේ සඳහා රජය විසින් වැය කරන මුදල රුපියල් මිලියන 800කි. මීට අමතරව ගොවිජන සංවර්ධන දෙපාර්තමේන්තුව විසින් හම්බන්තොට දිස්ත්‍රික්කයේ වැව් 34ක් ප්‍රතිසංස්කරණයට කටයුතු යොදා ඇති අතර වැව් ප්‍රතිසංස්කරණයට රුපියල් මිලියන 3000ක මුදලක් වෙන් කර තිබෙනවා. මෙම වැව්වල ප්‍රතිසංස්කරණ කටයුතූ අරඹමින් කෘෂිකර්ම අමාත්‍ය මහින්ද  අමරවීර මහතා සඳහන් කළේ  රටේ ආර්ථික වශයෙන් අපහසුතා රැසක් තිබුනත් මහජනතාවගේ අවශ්‍යතා සඳහා විශාල මුදලක් රජය විසින් වැය කරන බවයි.       ", "URL": "https://www.itnnews.lk/2023/10/05/492294/", "Category": "දේශීය පුවත්", "Parent URL": null}