{"Source": "ITN news", "Timestamp": "අප්‍රේල් 26, 2021 12:15", "Headline": "දිවුලපිටිය ප්‍රාදේශීය ලේකම් කොට්ටාශයේ නිවාස 300 කට ජල පහසුකම්", "News Content": "පඩි වැඩි කිරීම් මෙන්ම විවිධ  දීමනා ඉල්ලා ඇතැම් පිරිස් උද්ඝෝෂණ සිදු කරන සමයක නිවාඩු දින තම කාලය කැප කර වැටුප් හෝ අතිකාල දීමනා නොගෙන ස්වේච්ඡාවෙන් සේවය කළ රාජ්‍ය සේවකයින් පිරිසක් පිලිබදව අපට වාර්තා වුණා. ජල සම්පත් හා ජලාපවහන මණ්ඩලයේ හම්බන්තොට ගම්පහ සහ පානදුර ඇතුළු කාර්යාලයන් හි සේවය කරන නිලධාරීන් සහ සේවකයන් 120ක් මෙම කටයුත්තට එක් ව තිබෙනවා. මේ යටතේ දිවුලපිටිය ප්‍රාදේශීය ලේකම් කොට්ටාශයේ මාර්ග හයක කිලෝමීටර් 16 ක දුරක ජල නල දීර්ඝ කර නිවාස 300 කට වැඩි ප්‍රමාණයකට ජලය සැපයීමට කටයුතු කෙරුණා. මේ සඳහා ප්‍රජා දායකත්වය ද ලැබී ඇති අතර රජයට සිදුවන සමස්ත ලාභය රුපියල් කෝටි හයක් පමණ වෙතැයි ගණන් බලා ඇති බව ජල සම්පත් හා ජලාපවහන මණ්ඩලය පවසනවා.       ", "URL": "https://www.itnnews.lk/2023/10/05/333788/", "Category": "දේශීය පුවත්", "Parent URL": null}