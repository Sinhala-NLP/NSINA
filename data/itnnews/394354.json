{"Source": "ITN news", "Timestamp": "පෙබරවාරි 10, 2022 17:49", "Headline": "විභාග අක්‍රමිකතා තුළින් අසාධාරණයට ලක් වූ සිසුන්ට සාධාරණය ඉටු කරන බව විභාග කොමසාරිස් කියයි", "News Content": "විභාග අක්‍රමිකතා තුළින් අසාධාරණයට ලක් වූ සිසුන් වෙනුවෙන් සාධාරණය ඉටු කරන බව විභාග කොමසාරිස් ජනරාල් එල්.එම්.ඩී. ධර්මසේන මහතා පවසනවා. එවැනි අක්‍රමිකතාවලට සම්බන්ධ විභාග ශාලාධිපතිවරුන්ගේ සේවය අත්හිටුවන බවයි විභාග කොමසාරිස්වරයා තවදුරටත් පවසන්නේ. උසස්පෙළ විභාග මධ්‍යස්ථාන දෙකක ඊයේ අක්‍රමිකතා සිදුව ඇත්තේ චිත්‍ර විෂය සම්බන්ධවයි. මෙම ශාලාධිපතිවරුන් දෙදෙනාගේම සේවය මේ වන විට අත්හිටුවා තිබෙනවා.  බද්දේගම ක්‍රිස්තුදේව පිරිමි විද්‍යාලයීය උසස්පෙළ විභාග මධ්‍යස්ථානයේදී චිත්‍ර විෂයෙහි පළමු ප්‍රශ්න පත්‍රය නියමිත වෙලාවට පෙර එකතු කළ බවට චෝදනාවක් එල්ල වුණා. ඒ සම්බන්ධයෙන් අදාළ සිසුන් 6 දෙනෙකු කළ පැමිණිල්ලකට අනුව අදාළ  ශාලාධිපතිගේ වැඩ තහනම් කර ඇත්තේ. මේ අතර චිත්‍ර විෂයෙහි දෙවන ප්‍රශ්න පත්‍රය ලබා නොදීම හේතුවෙන් ලැබුණු පැමිණිල්ලකට අනුව ගම්පහ තක්ෂිලා විදුහලේ ශාලාධිපතිවරයාගේ ද සේවය අත්හිටුවීමට ඊයේ පියවර ගැණුනා. මෙවැනි සිදුවීම් කිසිසේත් අනුමත කරන්නේ නැති බව විභාග කොමසාරිස් ජනරාල් එල්.එම්.ඩී. ධර්මසේන මහතා අප කළ විමසීමකදි ප්‍රකාශ කළා.     ", "URL": "https://www.itnnews.lk/2023/10/05/394354/", "Category": "දේශීය පුවත්", "Parent URL": null}