{"Source": "ITN news", "Timestamp": "ඔක්තෝබර් 4, 2021 12:16", "Headline": "තවත් ෆයිසර් එන්නත් මාත්‍රා තොගයක් දිවයිනට", "News Content": "තවත් ෆයිසර් එන්නත් මාත්‍රා තුන් ලක්ෂ හාරදහසක තොගයක් අද අළුයම මෙරටට රැගෙන එනු ලැබුවා. රජය විසින් ඇණවුම් කර තිබූ ෆයිසර් එන්නත් මාත්‍රා ලක්ෂ හතලිහෙන් කොටසක් ලෙසයි මෙම තොගය රැගෙන එනු ලැබුවේ. මේ අතර එන්නත්කරණ වැඩසටහන රට පුරා සාර්ථකව සිදු වන අතර ඊයේ දිනයේ දී එන්නත් මාත්‍රා 13431ක් ලබා දි තිබෙනවා. කිසියම් හෝ එන්නතක එක් මාත්‍රාවක් හෝ මේ වනවිට ලබා ගෙන ඇති සංඛ්‍යාව 14570141ක්. මාත්‍රා දෙකම ලබාගෙන ඇති සංඛ්‍යාව 11853825ක් බවයි සෞඛ්‍ය අංශ සඳහන් කරන්නේ.     ", "URL": "https://www.itnnews.lk/2023/10/05/366723/", "Category": "Breaking News,දේශීය පුවත්", "Parent URL": null}