{"Source": "ITN news", "Timestamp": "නොවැම්බර් 16, 2021 15:29", "Headline": "ආසාදිතයින් ඉහළ ගියත් නිරෝධායන නීති පනවන්නේ නැහැ – බ්‍රිතාන්‍ය අගමැති", "News Content": "බ්‍රිතාන්‍යයෙන් දෛනිකව වාර්තා වන කොරෝනා ආසාදිතයින් සංඛ්‍යාව ඉහළ ගියද නව නිරෝධායන නීති පැනවීමේ අවශ්‍යතාවක් නොමැති බව අග්‍රාමාත්‍ය බොරිස් ජොන්සන් පවසනවා. මේ වනවිට බ්‍රිතාන්‍යයේ දෛනිකව හමුවන කොරෝනා වයිරස ආසාදිතයින් සංඛ්‍යාව හතලිස් දහස ඉක්මවා තිබෙනවා. කෙසේ වුවද මුඛ ආවරණ පැළදීම අනිවාර්ය කිරීම, එන්නත් සහතිකය හා නිවසේ සිට රාජකාරී සිදු කිරීම ආදී නීති යළි පැනවීමට අවශ්‍යතාවයක් නොමැති බවයි අග්‍රාමාත්‍යවරයා සදහන් කරන්නේ. නව නීති පැනවීමට බලාපොරොත්තුවක් නොමැති වුවද දෛනික දත්ත වාර්තා පිළිබද දැඩි අවධානයෙන් පසුවන බවද ඔහු සදහන් කරනවා. එමෙන්ම එන්නතෙහි තුන්වන මාත්‍රාව ලබා ගන්නා ලෙස අග්‍රාමාත්‍යවරයා ජනතාවගෙන් ඉල්ලා සිටිනවා.               ", "URL": "https://www.itnnews.lk/2023/10/05/376494/", "Category": "ජාත්‍යන්තර පුවත්", "Parent URL": null}