{"Source": "ITN news", "Timestamp": "අප්‍රේල් 7, 2023 16:18", "Headline": "මග දිගට වැලි හලමින් ධාවනය කළ නොර්වුඩ් මාර්ග සංවර්ධන අධිකාරියේ ලොරි රථය", "News Content": "නොර්වුඩ් මාර්ග සංවර්ධන අධිකාරී කාර්යාලයේ සිට ගිනිගත්හේන දක්වා වැලි ප්‍රවාහනය කරන ලොරි රථයකින් හැටන් කොළඹ ප්‍රධාන මාර්ගයේ හැටන් සිට වටවල දක්වා වැලි හලමින් ධාවනය කරන අයුරු අප කැමරාවේ සටහන් විය. ගිනිගත්හේන ප්‍රදේශයේ සිදු කරන මාර්ග සංවර්ධන කටයුත්තක් සදහා මාර්ග සංවර්ධන අධිකාරි කාර්යාලයට අයත් ලොරි රථයකින් රු 40000/= පමණ වටිනා වැලි කියුබයක් එම ලොරි රථයෙන් ප්‍රවාහනය කරන අතරතුර ලොරි රථයේ පසුපස දොරෙන් ප්‍රධාන මාර්ගයට වැලි හැලෙමින් තිබු අතර , ඒ පිලිබදව ලොරි රථයේ රියදුරා කිසිදු අවධානයක් යොමු නොකර ලොරි රථය ධාවනය කරවිය. ප්‍රධාන මාර්ගයේ වැලි හැලීම නිසා එම මාර්ගයේ ගමන් ගන්නා වාහන අනතුරට පත් වීමේ අවධානමක් පැවති අතර, අප ඒ පිලිබඳව ලොරි රථයේ රියදුරාගෙන් කල විමසුමකට ඔහු කියා සිටියේ ලොරි රථයෙන් වැලි හැලෙන අයුරු තමන් නිරීක්ෂණය නොකල බවයි. ", "URL": "https://www.itnnews.lk/2023/10/05/474013/", "Category": "දේශීය පුවත්", "Parent URL": null}