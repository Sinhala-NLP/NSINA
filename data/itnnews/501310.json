{"Source": "ITN news", "Timestamp": "ජූලි 20, 2023 16:04", "Headline": "ජොන්ස්ටන්ගේ නඩුවකට දින නියම වෙයි", "News Content": "හිටපු අමාත්‍ය ජොන්ස්ටන් ප්‍රනාන්දු මහතා ඇතුළු තුන් දෙනෙකුට එරෙහි නඩුවක් විභාග කිරීමට කොළඹ මහාධිකරණ දින නියම කළා. අල්ලස් කොමිසම ගොනුකළ මෙම නඩුව නොවැම්බර් 24වනදා විභාග කිරීමටයි දින නියම කෙරුණේ. ජොන්ස්ටන් ප්‍රනාන්දු මහතා වෙළඳ අමාත්‍යවරයාව සිටිය දී සතොස සේවකයින් දේශපාලන කටයුතු වල යෙදවීම තුළින් රජයට පාඩුවක් සිදුකළ බවටයි චෝදනා එල්ල වී ඇත්තේ. සතොස හිටපු සභාපතිවරයෙකු වන එරාජ් ප්‍රනාන්දු සහ එහි හිටපු අධ්‍යක්ෂවරයෙකු වන මොහොමඩ් සාකිර් මෙහි සෙසු විත්තිකරුවන් වනවා. මේ අතර 2019 වසරේ අරලියගහ මන්දිරය ඉදිරිපිට දී විශ්‍රාමික මේජර් නීතිඥ අජිත් ප්‍රසන්න මහතාට පහරදුන් බව කියන සිද්ධියට අදාළ නඩුව ඔක්තෝබර් 19වනදා යළි කැඳවීමට කොටුව මහේස්ත්‍රාත්වරයා නියෝග කළා. ඒ නීතිපති උපදෙස් සඳහායි. පාර්ලිමේන්තු මන්ත්‍රී ශේෂා විතානගේ / හිටපු මන්ත්‍රී පාලිත තෙවරප්පේරුම යන අය මෙහි සැකකරුවන් වනවා. නඩුව කැඳවු අවස්ථාවේ පාලිත තෙවරප්පේරුම මහතා පැමිණ සිටියා. ශේෂා විතානගේ මහතා පාර්ලිමේන්තු රැස්වීමට සහභාගී වී ඇති බවයි ඔහුගේ නීතිඥ මඩුල්ල දන්වා සිටියේ.   ", "URL": "https://www.itnnews.lk/2023/10/05/501310/", "Category": "Breaking News,දේශීය පුවත්", "Parent URL": null}