{"Source": "ITN news", "Timestamp": "ஜனவரி 24, 2022 12:30", "Headline": "டயகம வௌர்லி தோட்டத்தில் தீ விபத்து..", "News Content": "டயகம பொலிஸ் பிரிவிற்குட்பட்ட தோட்ட குடியிருப்பொன்றில் தீ விபத்து ஏற்பட்டுள்ளது. வௌர்லி தோட்டம் ஆட்லி பிரிவிலுள்ள 14 வீடுகளை கொண்ட லயன் குடியிருப்பில் வீடொன்றில் இன்று காலை 7.30 மணியளவில் தீ விபத்து ஏற்பட்டுள்ளது. இதனையடுத்து வீடு முற்றாக எரிந்துள்ளது. வீட்டில் இருந்த ஐவர் பாதிக்கப்பட்டதோடு, பெறுமதியான ஆவணங்கள், வீட்டு உபகரணங்கள் எனவும் தீக்கிரையாகியுள்ளன. தீப்பரவலுக்கான காரணங்களை கண்டறியும் நடவடிக்கைகளை டயகம பொலிஸார் ஈடுபட்டுள்ளனர். பாதிக்கப்பட்டவர்களுக்கான உதவிகளை தோட்ட நிர்வாகம் வழங்குவதாக எமது செய்தியாளர் தெரிவித்தார். ", "URL": "https://www.itnnews.lk/2023/10/05/390894/", "Category": "Breaking News,தேசிய செய்திகள்", "Parent URL": null}