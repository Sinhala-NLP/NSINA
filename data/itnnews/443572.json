{"Source": "ITN news", "Timestamp": "நவம்பர் 1, 2022 12:14", "Headline": "அதிகரித்து காணப்பட்ட பணவீக்கத்தில் வீழ்ச்சி..", "News Content": "ஒக்டோபர் மாதத்தில் அதிகரித்து காணப்பட்ட பணவீக்கம் மாறுப்பட்டு நூற்றுக்கு 66.0 ஆக வீழ்ச்சியடைந்துள்ளது. உணவு மற்றும் ஏனைய பொருட்களின் விலை குறைவடைந்து வரும் நிலையில் பண வீக்கம் குறைவடைய காரணமென இலங்கை மத்திய வங்கி சுட்டிக்காட்டியுள்ளது. கொழும்பு நுகர்வோர் விலைச்சுட்டியில் வருடாந்த பணவீக்கம் கடந்த செப்டம்பர் மாதம் வரை 69.8 சதவீதமாக காணப்பட்டது. ஒக்டோபர் மாதத்திற்குள் 66.0 ஆக குறைவடைந்துள்ளது. உணவு பிரிவுகளில் வருடாந்த பணவீக்கம் 94.9 சதவீத்திலிருந்து ஒக்டோபர் மாத்தில் 85.6 சதவீதமான குறைவடைந்துள்ளது. உணவு அல்லாத ஏனைய பொருட்களின் பிரிவுகளில் 57.6 சதவீதமாக காணப்பட்ட பணவீக்கம் 56.3 சதவீதமாக குறைவடைந்துள்ளதாகவும் இலங்கை மத்திய வங்கி தெரிவித்துள்ளது. மாதாந்தம் மாற்றங்களை அளவிடும் கொழும்பு நுகர்வோர் விலைச்சுட்டியின் சுட்டெண் 14 மாதங்களின் பின்னர் கடந்த மாதத்தில் 0.35 வீதத்தால் குறைவடைந்துள்ளது. உணவுப்பொருட்களின் விலை மாதாந்தம் 0.75 வீதத்தால குறைவடைந்தமையே இதற்கு காரணமெகவும் மத்திய வங்கியின் அறிக்கைகளில் குறிப்பிடப்பட்டுள்ளது. உணவு பொருட்களில் மீன், கருவாடு, அரிசி உள்ளிட்ட பல பொருட்களின் விலை குறைவடைந்துள்ளமை சுட்டிக்காட்டத்தக்கது. ", "URL": "https://www.itnnews.lk/2023/10/05/443572/", "Category": "Breaking News,அண்மைய செய்திகள்,தேசிய செய்திகள்,பன்முகம்", "Parent URL": null}