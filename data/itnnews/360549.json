{"Source": "ITN news", "Timestamp": "செப்டம்பர் 6, 2021 09:31", "Headline": "நாட்டில் மேலும் 189 கொவிட் மரணங்கள் நேற்று பதிவு..", "News Content": "நாட்டில் மேலும் 189 கொவிட் மரணங்கள் நேற்று பட்டியலிடப்பட்டன. 96 ஆண்களும், 93 பெண்களும் அதில் அடங்குவதாக சுகாதார சேவைகள் பணிப்பாளர் நாயகம் அசேல குணவர்தன உறுதிப்படுத்தியுள்ளார். நேற்றைய மரண எண்ணிக்கையுடன் நாட்டில் இதுவரை பதிவாகியுள்ள கொவிட் மரணங்களின் எண்ணிக்கை 10 ஆயிரத்து 140 ஆக அதிகரித்துள்ளது. நேற்றைய தினம் உறுதிசெய்யப்பட்ட மரண பட்டியலில் 154 பேர் 60 வயதுக்கு மேற்பட்டவர்களாவர். 30 முதல் 60 வயதுக்குட்பட்ட 34 பேரும், 30 வயதுக்கு கீழ்ப்பட்ட ஒருவரும் உயிரிழந்துள்ளதாக சுகாதார சேவைகள் பணிப்பாளர் நாயகம் குறிப்பிட்டுள்ளார். இதேவேளை நேற்றைய தினம் 3 ஆயிரத்து 308 கொவிட் தொற்றாளர்கள் பதிவாகினர். இதன் மூலம் நாட்டில் இதுவரை பதிவான கொவிட் தொற்றாளர்களின் எண்ணிக்கை 4 இலட்சத்து 62 ஆயிரத்து 767 ஆக அதிகரித்துள்ளது. ", "URL": "https://www.itnnews.lk/2023/10/05/360549/", "Category": "Breaking News,அண்மைய செய்திகள்,தேசிய செய்திகள்", "Parent URL": null}