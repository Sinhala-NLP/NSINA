{"Source": "ITN news", "Timestamp": "මැයි 8, 2021 12:42", "Headline": "රාජ්‍ය වෙසක් උත්සවය තාවකාලිකව අත්හිටුවයි", "News Content": "යාපනය නාගදීප රාජමහා විහාරස්ථානයේ පැවැත්වීමට සැලසුම් කර තිබූ මෙවර රාජ්‍ය වෙසක් උත්සවය තාවකාලිකව අත්හිටුවිමට රජය තීරණය කර තිඛෙනවා. බුද්ධ ශාසන අමාත්‍යාංශයේ ලේකම් මහාචාර්ය කපිල ගුණවර්ධන මහතා සදහන් කළේ පවතින කොවිඩ් වසංගතයේ සීග්‍ර පැතර යාම තත්වය සැලකිල්ලට ගෙන මෙම තිරණය ගත් බවයි. සීමිත පිරිසක් සහභාගි කර ගනිමින් එය සංකේතාත්මකව හා චාම්ව කොළඹදී පැවැත්වීමට අවධානය යොමු වී ඇති බවයි බුද්ධශාසන අමාත්‍යාංශයේ ආරංචි මාර්ග සඳහන් කළේ. රාජ්‍ය වෙසක් උත්සවය නාගදීප රජමහා විහාරය කේන්ද්‍ර කරගෙන ලබන 23 වැනිදා සිට 28 වැනිදා දක්වා පැවැත්වීමටයි කළින් නියමිතව තිබුණේ. ", "URL": "https://www.itnnews.lk/2023/10/05/335835/", "Category": "දේශීය පුවත්", "Parent URL": null}