{"Source": "ITN news", "Timestamp": "අප්‍රේල් 11, 2023 11:13", "Headline": "ව්‍යාජ ගමන් බලපත්‍රයකින් පැමිණි නයිජීරියා ජාතිකයෙකු පිටුවහල් කෙරේ", "News Content": "ව්‍යාජ තොරතුරු ඇතුළත් කර සකස් කළ බහමාස් රාජ්‍යයට අයත් ගුවන් ගමන් බලපත්‍රයක් උපයෝගී කර ගනිමින් ශ්‍රී ලංකාවට ඇතුළුවීමට උත්සාහ කළ නයිජීරියා ජාතිකයෙකු පිටුවහල් කිරීමට පියවර ගැණුනා. ආගමන විගමන දෙපාර්තමේන්තු නිලධාරීන් විසින් මෙම පුද්ගලයා අත්අඩංගුවට ගෙන පිටුවහල් කෙරුණු අතර ඔහු නයිජීරියාවේ දේපල වෙළදාම් ක්ෂේත්‍රයේ රැදී සිටින්නෙකු බවට හෙළිවි තිබෙනවා. ගුවන් තොටුපලේ ආගමන විගමන දෙපාර්තමේන්තු නිලධාරීන් වෙත බහාමාස් රාජ්‍යයට අයත් ගුවන් ගමන් බලපත්‍රය ඉදිරිපත් කිරීමේ දී ඒ පිළිබද ඇතිවූ සැකය මත ලියකියවිලි පරීක්ෂා කර තිබෙනවා. එහිදී තහවුරු වී ඇත්තේ එය ව්‍යාජ ලෙස සකස් කළ ගමන් බලපත්‍රයක් බවටයි. ** ", "URL": "https://www.itnnews.lk/2023/10/05/474861/", "Category": "දේශීය පුවත්", "Parent URL": null}