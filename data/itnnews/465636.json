{"Source": "ITN news", "Timestamp": "மார்ச் 6, 2023 11:00", "Headline": "இந்தோனேசியா தீ விபத்து பலி எண்ணிக்கை அதிகரிப்பு", "News Content": "இந்தோனேசியா நாட்டின் தெற்கு பபுவா மாகாண பகுதியில் அரசுக்கு சொந்தமான மிகப்பெரிய எரிபொருள் சேமிப்பு கிடங்கில், சமீபத்தில் பயங்கர தீ விபத்து ஏற்பட்டது. இந்த தீ விபத்தில் சேமிப்பு கிடங்கில் இருந்த எரிபொருள் தீப்பற்றி எரிந்த நிலையில்,  16 பேர் பலியானதாக தகவல் வெளியாகி இருந்த நிலையில் தற்போது பலி எண்ணிக்கை 19 ஆக உயர்ந்துள்ளது. மேலும் 3 பேர் காணாமல் போயுள்ளதாகவும் தகவல் வெளியானது. தகவலறிந்து 52 வாகனங்களில் சம்பவ இடத்திற்கு விரைந்து சென்ற 250க்கும் மேற்பட்ட தீயணைப்பு வீரர்கள் போராடி தீயை அணைத்துள்ளனர். இந்தோனேசியாவின் ஒட்டுமொத்த எரிபொருள் தேவையில் 25 சதவிகிதம் இங்கிருந்து தான் விநியோகிக்கப்படுகின்றமை குறிப்பிடத்தக்கது. ", "URL": "https://www.itnnews.lk/2023/10/05/465636/", "Category": "Breaking News,சர்வதேச செய்திகள்", "Parent URL": null}