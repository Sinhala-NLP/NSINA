{"Source": "ITN news", "Timestamp": "අප්‍රේල් 29, 2021 18:19", "Headline": "සියලුම මුස්ලිම් පල්ලිවල තරාවි සහ ජුම්මා යාඥා අත්හිටුවයි", "News Content": "සියලුම මුස්ලිම් පල්ලිවල සිදුකරන තරාවි සහ සිකුරාදා ජුම්මා යාඥා, පවතින කොවිඩ් අවධානම් තත්වය හේතුවෙන් තාවකාලිකව අත්හිටුවන ලෙස වකුෆ් සභාව විසින් දැනුම් දී තිබෙනවා. දිනකට 05 වතාවක් සිදුකරන ජමාත් යාඥා උපරිම 25 දෙනෙකුගේ සහභාගීත්වයෙන් සිදුකල හැකි බවයි මුස්ලිම් ආගමික කටයුතු දෙපාර්තමේන්තුව නිකුත් කල නිවේදනයේ දැක්වෙන්නේ. එම අවස්ථාවලදී මීටරයක දුර පවත්වාගෙන යාම, මුහුණු ආවරණ පැළඳීම මෙන්ම බිමට එළන කළාලය නිවසින් රැගෙන යාම අනිවාර්ය වනවා. පල්ලිවල ඇති සියලුම පවිත්‍රතා ස්ථාන වසා තැබිය යුතු වනවා. දැනට හුදකලා කර ඇති ප්‍රදේශවල මුස්ලිම් පල්ලි වසා තැබිය යුතු අතර වකුෆ් සභාව විසින් මීට පෙර නිකුත් කර ඇති සෞඛ්‍ය මාර්ගෝපදේශද එලෙසම බලාත්මකයි. ", "URL": "https://www.itnnews.lk/2023/10/05/334489/", "Category": "Breaking News,දේශීය පුවත්", "Parent URL": null}