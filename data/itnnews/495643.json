{"Source": "ITN news", "Timestamp": "ජූනි 28, 2023 16:04", "Headline": "යූ බී එස්, ස්විස් බැංකුව රැකියා කප්පාදුවකට සැරසෙයි", "News Content": "යූ බී එස්, ස්විස් බැංකුව දැවැන්ත රැකියා කප්පාදුවක් සිදුකිරීමට සූදානම් වනවා. රැකියා කප්පාදුව යටතේ තිස්පන්දහසකගේ පමණ රැකියා අහිමි වන අතර එය සමස්ත සේවක සංඛ්‍යාවෙන් අඩකටත් වැඩි ප්‍රමාණයක් වනවා. ගෝලීය ආර්ථික අර්බුදය හමුවේ යූ බී එස් බැංකුව කඩාවැටීමට ලක්වුණා. එම බැංකුව කඩාවැටීමට ප්‍රථම සේවකයින් 45,000ක පමණ පිරිසක් එහි සේවයේ නිරත වූ බවයි විදෙස් මාධ්‍ය සදහන් කරන්නේ. කෙසේ වුවද රැකියා කප්පාදුව සම්බන්ධයෙන් යූබීඑස් බැංකුව අදහස් දැක්වීම ප්‍රතික්ෂේප කර ඇති බවද සදහන්.       ", "URL": "https://www.itnnews.lk/2023/10/05/495643/", "Category": "ජාත්‍යන්තර පුවත්", "Parent URL": null}