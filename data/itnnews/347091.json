{"Source": "ITN news", "Timestamp": "ජූලි 5, 2021 11:03", "Headline": "ඇෆ්ගනිස්ථානයේ මෙහෙයුම් කටයුතුවල නියුතු විදෙස් හමුදා ඛණ්ඩයන්ට තලෙයිබාන් සංවිධානය අනතුරු අඟවයි", "News Content": "ඇෆ්ගනිස්ථානයේ මෙහෙයුම් කටයුතුවල නියුතු සියලු විදෙස් හමුදා ලබන සැප්තැම්බර් මාසය වන විට ඉවත් විය යුතු බව තලෙයිබාන් සංවිධානය නිවේදනය කරනවා. එසේ ඉවත් නොවන හමුදා ඛණ්ඩයන්ට අනිටු ප්‍රතිවිපාකවලට මුහුණදීමට සිදුවන බවයි තලෙයිබාන් සංවිධානය බී.බී.සී පුවත් සේවය සමඟ පවසා ඇත්තේ. මේ වන විටත් ඇමෙරිකාව ප්‍රමුඛ විදෙස් හමුදා බහුතරයක් ඇෆ්ගනිස්ථානයෙන් ඉවත් කර ගැනීමට ඔවුන් අයත් රටවල් කටයුතු කර තිබෙනවා. ඇෆ්ගනිස්තානය තුළ සාමය හා සංහිදියාව ස්ථාපිත කිරීමේ අරමුණින් වසර 20ක් පුරා ක්‍රියාත්මක සියලු යුද මෙහෙයුම් කටයුතු අත්හිටුවීමට නේටෝ සංවිධානය පසුගිය වසරේදී තීරණය කරනු ලැබුවා. ඒ තලෙයිබාන් සංවිධානය සමඟ පැවති සාකච්ඡාවලින් අනතුරුවයි. කෙසේ වුවද විදෙස් හමුදා ඉවත් කර ගැනීමත් සමඟ ඇෆ්ගනිස්තානය තුළ තලෙයිබාන් ත්‍රස්ත ක්‍රියාකාරකම් නැවත වරක් ඉහළ ගොස් ඇති බවයි වාර්තා වන්නේ.       ", "URL": "https://www.itnnews.lk/2023/10/05/347091/", "Category": "ජාත්‍යන්තර පුවත්", "Parent URL": null}