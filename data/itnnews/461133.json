{"Source": "ITN news", "Timestamp": "පෙබරවාරි 16, 2023 13:04", "Headline": "ඡන්ද විමසීම පැවැත්වීමට මුදල් නිදහස් කරගැනීම සම්බන්ධයෙන් සාකච්ඡාවක්", "News Content": "පළාත් පාලන ඡන්ද විමසීම පැවැත්වීම සදහා මුදල් නිදහස් කරගැනීම සම්බන්ධයෙන් වන සාකච්ඡාවක් මේ වන විට පැවත්වෙනවා. මැතිවරණ කොමිෂන් සභා කාර්යාලයේ දී පැවැත්වෙන මෙම සාකච්ඡාවට එහි සභාපතිවරයා මෙන්ම, මුදල් අමාත්‍යාංශයේ නිලධාරීන් පිරිසක් එක්ව සිටිනවා. පළාත් පාලන ආයතන ඡන්ද විමසීම පැවැත්වීම සදහා අවශ්‍ය කෙරෙන මුදල් නොලැබීම හේතුවෙන් මේ වන විට ඊට අදාළ කටයුතු සිදුකිරීම දුෂ්කර වී තිබෙනවා. ඡන්ද විමසීම සදහා අවශ්‍ය මුදල් ලබා දෙන ලෙස ඉල්ලා මැතිවරණ කොමිෂන් සභාව මහාභාණ්ඩාගාරය වෙත ඊයේ දිනයේදීත් දෙවන වරට ලිපියක් යොමුකළා. ඡන්ද විමසීමට අදාළ තැපැල් ඡන්ද පත්‍රිකා තැපෑලට භාරදීම ඊයේ සිදු කිරීමට නියමිතව තිබුණද ඒවා මුද්‍රණය සදහා අවශ්‍ය මුදල් නොලැබීම හේතුවෙන් එම කටයුතු සිදු කෙරුණේ නැහැ. රජයේ මුද්‍රණයාලාධිපතිනි ගංගානි ලියනගේ මහත්මිය සදහන් කළ පරිදි පළාත් පාලන ඡන්ද විමසීමට අවශ්‍ය ඡන්ද පත්‍රිකා මුද්‍රණය කිරීම ඇතුළු අවශ්‍ය කටයුතු කිරීම සදහා මේ වන විට මැතිවරණ කොමිෂමෙන් රුපියල් මිලියන 200ක අත්තිකාරම් මුදලක් ඉල්ලා තිබෙනවා. කෙසේ වෙතත් මැතිවරණ කොමිසමෙන් රුපියල් මිලියන  100ක ප්‍රතිපාදන ලබා දුන්න ද මහාභාණ්ඩාගාරයෙන් ලබා දී ඇත්තේ රුපියල් මිලියන 40ක මුදලක් බවත් ගංගානි ලියනගේ මහත්මිය ප්‍රකාශ කළා. මේ වන විට මැතිවරණය වෙනුවෙන් රුපියල් මිලියන 200ක් පමණ වියදම් කර ඇති බවත් ඇය සදහන් කරනවා. මෙවන් පසුබිමක් හමුවේයි පළාත් පාලන ඡන්ද විමසීමට අදාළ මුදල් නිදහස් කරගැනීම සම්බන්ධයෙන් වන සාකච්ඡාවක් අද පැවත්වෙන්නේ. කොළඹ අශෝක ", "URL": "https://www.itnnews.lk/2023/10/05/461133/", "Category": "දේශීය පුවත්", "Parent URL": null}