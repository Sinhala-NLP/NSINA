{"Source": "ITN news", "Timestamp": "මාර්තු 12, 2023 14:46", "Headline": "ඔස්කාර් සම්මාන උළෙල හෙට", "News Content": "ඔස්කාර් සිනමා උළෙල හෙට දිනයේ පැවැත්වීමට නියමිතයි. 95 වෙනි ඔස්කාර් සම්මාන උළෙල හෙට ඇමෙරිකාවේ ලොසැන්ඇන්ජලීස් හිදී පැවැත්වෙනවා. මේ අතර මෙවර සම්මාන උළෙලේ ප්‍රධාන ඉදිරිපත් කිරීම ජීමි කිමෙල් විසින් සිදු කරනවා. ඔස්කාර් සම්මාන උළෙලේ දී ලොව තිරගත වු විශිෂ්ඨ සිනමා නිර්මාණයන් , ගීතයන් හා නළු නිළියන් , නිෂ්පාදක සහ අධ්‍යක්ෂවරුන් වෙත සම්මාන පුදනු ලබනවා. මෙවර සම්මාන උළෙලේ විශේෂත්වයක් වන්නේ ඉන්දීය තෙළිගු සිනමාවේ චිත්‍රපටයක් වන ආර් ආර් ආර් චිත්‍රපටයේ ප්‍රධාන ගීතය වන නාටු නාටු ගීතය හොඳම ගීතය ලෙස නිර්දේශ වී තිබිමයි. මීට පෙර ඉන්දියානු නිර්මාණ 13ක් ඔස්කාර් සම්මාන සඳහා නිර්දේශ වී ඇති අතර එයින් නිර්මාණ 8ක් ම සම්මාන ලැබ තිබෙනවා. අවසන් වරට ඉන්දීය චිත්‍රපටයක් ඔස්කාර් සම්මානයෙන් පුද ලැබුවේ 2008 වසරේදී වනවා. ඒ ස්ලැම්ඩොග් මිලියන චිත්‍රපටයයි.         ", "URL": "https://www.itnnews.lk/2023/10/05/467425/", "Category": "Breaking News,ජාත්‍යන්තර පුවත්", "Parent URL": null}