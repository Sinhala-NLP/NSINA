{"Source": "ITN news", "Timestamp": "මාර්තු 11, 2022 14:57", "Headline": "යුක්‍රේනයේ නගර ගණනාවක් ඉලක්ක කර ගනිමින් රුසියා හමුදා එල්ලකරන ප්‍රහාර දැඩි කරයි", "News Content": "යුක්‍රේනයේ කියෙව් අග නගරය ඇතුළු නගර තවත් ගණනාවක් ඉලක්ක කර ගනිමින් රුසියා හමුදා එල්ලකරන ප්‍රහාර දැඩි කර තිබෙනවා. කියෙව් අගනගරයට ආසන්න ලුස්ක් ප්‍ර දේශයට එල්ලවූ ගුවන් ප්‍රහාර හේතුවෙන් යුක්‍රේන සෙබලුන් දෙදෙනෙකු ජීවිතක්ෂයට පත්ව ඇති අතර තවත් 6 දෙනෙකු තුවාල ලබා ඇති බවයි වාර්තා වන්නේ. මෙම ප්‍රදේශයට ජලය සපයන ප්‍රධාන මධ්‍යස්ථානයකට ද හානි සිදුව ඇති බව වාර්තා වනවා. ජලය නොමැතිකමින් දහස් ගණනක පිරිසක් දැඩි පීඩාවට ලක්ව සිටිනවා. මරියපෝල් නගරයට අඛණ්ඩව ප්‍රහාර එල්ලවීම හේතුවෙන් එම නගරයේ දහස් ගණනක පිරිසක් සිරවී සිටිනවා.               ", "URL": "https://www.itnnews.lk/2023/10/05/400698/", "Category": "ජාත්‍යන්තර පුවත්", "Parent URL": null}