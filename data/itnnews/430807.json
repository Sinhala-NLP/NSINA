{"Source": "ITN news", "Timestamp": "අගෝස්තු 23, 2022 16:03", "Headline": "අධිකරණ නියෝග කඩකරමින් උද්ඝෝෂණ කළ 05 දෙනෙකුට ඇප", "News Content": "අධිකරණ නියෝග කඩ කරමින් උද්ඝෝෂණ පැවැත්වීමේ චෝදනාවට අධිකරණයට ඉදිරිපත් කළ සැකකරුවන් 05 දෙනෙකුට ඇප නියම කෙරුණා. රුපියල් ලක්ෂ 5 බැගින් වූ ශරීර ඇප මතයි ඔවුන් මුදා හැරුණේ. මෙම සියලු සැකකරුවන්ගේ විදේශ ගමන් තහනම් කළ කොටුව මහේස්ත්‍රාත් තිළිණ ගමගේ මහතා ඒ බව ආගමන විගමන පාලකවරයාට දන්වා යවන ලෙස නියෝග කළා. සැකකරුවන්ගේ සහ ඇපකරුවන්ගේ  පදිංචි සහතික අධිකරණයට ඉදිරිපත් කරන ලෙස ද නියෝග කෙරුණා. කොටුව පොලීසිය අධිකරණය හමුවේ කියා සිටියේ මොවුන්  ජනාධිපති ලේකම් කාර්යාලය,  ජනාධිපති මන්දිරය සහ අරලියගහ මන්දිරයට අයුතු ලෙස ඇතුළු වීමේ සිද්ධීන්වලට ද සැකකරුවන් ලෙස නම් කර ඇති බවයි.එම නඩු සම්බන්ධයෙන් ද මොවුන් ඇප මත මුදා හැරුණා.     ", "URL": "https://www.itnnews.lk/2023/10/05/430807/", "Category": "දේශීය පුවත්", "Parent URL": null}