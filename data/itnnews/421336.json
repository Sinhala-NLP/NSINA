{"Source": "ITN news", "Timestamp": "ஜூலை 5, 2022 12:23", "Headline": "சிக்காகோவில் சுதந்திர தின அணிவகுப்பில் மேற்கொள்ளப்பட்ட துப்பாக்கிச்சூட்டில் 6 பேர் பலி..", "News Content": "அமெரிக்காவின் சிக்காகோ நகரில் சுதந்திர தின அணிவகுப்பின் போது மேற்கொள்ளப்பட்ட துப்பாக்கிச்சூட்டில் 6 பேர் பலியாகியுள்ளனர். இந்நிலையில் சம்பவத்தோடு தொடர்புப்பட்ட துப்பாக்கிதாரி கைதுசெய்யப்பட்டுள்ளதாக அந்நாட்டு பொலிஸார் தெரிவித்துள்ளனர். 22 வயதான நபர் ஒருவரே கைதுசெய்யப்பட்டுள்ளதாகவும், நேற்றைய தினம் குறித்த துப்பாக்கிச்சூட்டு சம்பவம் இடம்பெற்றிருந்தது. துப்பாக்கி பிரயோகத்தினால் சிறுவர்கள் உட்பட மேலும் 25 பேர் காயமடைந்துள்ளதாகவும், காயமடைந்தவர்களில் ஒரு சிலரின் நிலை கவலைக்கிடமாக உள்ளதாகவும் அமெரிக்க தகவல்கள் தெரிவிக்கின்றன. இந்நிலையில் குறித்த துப்பாக்கி பிரயோக சம்பவம் தொடர்பில் அதிர்ச்சியடைவதாகவும், நாட்டில் ஏற்பட்டுள்ள துப்பாக்கி கலாசாரத்தை கட்டுப்படுத்துவதற்கு நடவடிக்கை எடுக்கப்படுமெனவும் அமெரிக்க ஜனாதிபதி ஜோ பைடன் தெரிவித்துள்ளமை குறிப்பிடத்தக்கது. ", "URL": "https://www.itnnews.lk/2023/10/05/421336/", "Category": "Breaking News,சர்வதேச செய்திகள்", "Parent URL": null}