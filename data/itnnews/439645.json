{"Source": "ITN news", "Timestamp": "அக்டோபர் 9, 2022 15:08", "Headline": "மத வழிபாட்டுத் தலங்களின் மின் கட்டண நிவாரணம்", "News Content": "நாட்டில் உள்ள மத வழிபாட்டுத் தலங்களுக்கு மின்சாரக் கட்டணத்தில் நிவாரணம் வழங்கப்படவுள்ளதாக இலங்கை பொதுப் பயன்பாடுகள் ஆணைக்குழு தெரிவித்துள்ளது. மாதாந்தம் 180 அலகுகளுக்கு மேல் மின்சாரம் பயன்படுத்தப்படும் மத வழிபாட்டுத் தலங்கள் பிரத்தியேகப் பிரிவின் கீழ் கொண்டுவரப்படும் என பொதுப் பயன்பாடுகள் ஆணைக்குழுவின் தலைவர் ஜனக ரத்நாயக்க தெரிவித்துள்ளார். கடந்த ஒகஸ்ட் 10ஆம் திகதி முதல் மத வழிபாட்டுத் தலங்களுக்கு மின்சாரக் கட்டணம் அலகொன்றுக்கு 32 ரூபாவாக காணப்பட்டது. அதற்கமைய சமீபத்திய மின் கட்டண திருத்தத்தைத் தொடர்ந்து, மாதத்துக்கு 180 அலகுகளுக்கு மேல் மின்சாரம் பயன்படுத்தும் மத தலங்களுக்கு அலகொன்றுக்கு 65 ரூபா அறவிடப்பட்டது. இந்த மாற்றத்தின் மூலம் 180 அலகுகளுக்கு மேல் பயன்படுத்தும் மத ஸ்தலங்களில் மின்சார கட்டணத்தை பாதிக்கு மேல் குறைக்க முடியும் என ஜனக ரத்நாயக்க கூறுகிறார். எவ்வாறாயினும், மாதாந்தம் 180 அலகுகளுக்கும் குறைவான மின்சாரத்தை பயன்படுத்தும் மத வழிபாட்டுத் தலங்கள் வழமையான முறைப்படி மின் கட்டணத்தை செலுத்த வேண்டும் என திரு.ஜனக ரத்நாயக்க குறிப்பிட்டுள்ளார். ", "URL": "https://www.itnnews.lk/2023/10/05/439645/", "Category": "தேசிய செய்திகள்", "Parent URL": null}