{"Source": "ITN news", "Timestamp": "මැයි 21, 2023 11:43", "Headline": "වෑන් – යතුරුපැදි අනතුරක් – අඹුසැමි යුවළට බරපතළයි", "News Content": "බණ්ඩාරගම, වැල්මිල්ල නරිකන්ද පාමුල දී වෑන් රථයක් සහ යතුරු පැදියක් එකිනෙක ගැටීමෙන් සිදුවූ අනතුරකින් අඹුසැමි යුවළක් බරපතළ තුවාල ලබා හොරණ මූලික රෝහල වෙත ඇතුළත් කර තිබෙනවා. වෑන් රථය වැල්මිල්ල සිට බණ්ඩාරගම දෙසට ධාවනය කර එකවරම දකුණට හැරවීම හේතුවෙන් ඊට පිටුපසින් එම දිශාවටම ධාවනය වූ යතුරුපැදියේ එකිනෙක ගැටී එම අනතුර සිදුවූ බවයි බණ්ඩාරගම පොලීසිය පැවසුවේ වෑන් රථ රියදුරු අත්අඩංගුවට ගෙන ඇති අතර අධිකරණය වෙත ඉදිරිපත් කිරීමට නියමිතයි. ", "URL": "https://www.itnnews.lk/2023/10/05/484927/", "Category": "දේශීය පුවත්", "Parent URL": null}