{"Source": "ITN news", "Timestamp": "මාර්තු 20, 2022 15:30", "Headline": "පාප් වහන්සේ යුක්රේන යුද්ධයෙන් අවතැන් වූ ළමා සරණාගතයින් සිටින රෝහලක් වෙත පැමිණෙයි", "News Content": "ශුද්ධ වූ ප්‍රැන්සිස් පාප් වහන්සේ යුක්රේන යුද්ධයෙන් අවතැන් වූ ළමා සරණාගතයින් සිටින රෝමයේ රෝහලක් වෙත පැමිණ තිබෙනවා. ශුද්ධ වූ පාප් වහන්සේ හදිසි සංචාරයක් ලෙසයි මෙම රෝහලට පැමිණ ඇත්තේ. යුද්ධය ආරම්භවීමෙන් පසු යුක්රේන දරුවන් 50 දෙනෙකු පමණ මෙම රෝහලේ ප්‍රතිකාර ලබා තිබෙනවා. මේ වනවිටත් දරුවන් 19 දෙනෙකු එහි ප්‍රතිකාර ලබමින් සිටින බවයි විදෙස් මාධ්‍ය සඳහන් කළේ. යුද්ධයෙන් දරුණු තුවාල ලැබූ දරුවන් ද ඒ අතර සිටින බවයි වාර්තා වන්නේ. යුද්ධයේ කෘෘරභාවය නිසා දරුවන් කාන්තාවන් ඇතුළු බොහෝ පිරිසක් දැඩි දුෂ්කරතාවකට පත්වන බව ද පාප් වහන්සේ කියාසිටියා.       ", "URL": "https://www.itnnews.lk/2023/10/05/402853/", "Category": "ජාත්‍යන්තර පුවත්", "Parent URL": null}