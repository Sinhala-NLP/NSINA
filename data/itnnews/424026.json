{"Source": "ITN news", "Timestamp": "ජූලි 19, 2022 11:36", "Headline": "පකිස්ථානයට 342 ක ඉලක්කයක්", "News Content": "ශ්‍රී ලංකා පාකිස්ථාන පළමු ටෙස්ට් ක්‍රිකට් තරගයේ සිව්වන දිනය අදයි. ජයග්‍රහණය සදහා ලකුණු 342 ක ඉලක්කය හඹා යන පාකිස්ථාන කණ්ඩායම දිවා  භෝජනය සදහා තරගය නතර කරන විට කිසිවකු නොදැවී ලකුණු 68 ක් ලබා සිටියා. ගාල්ල ජාත්‍යන්තර ක්‍රිකට් ක්‍රීඩාංගනයේ පැවැත්වෙන ශ්‍රී ලංකා පාකිස්ථාන පළමු ටෙස්ට් ක්‍රිකට් තරගයේ ශ්‍රී ලංකා දෙවනිම ලකුනු 337 කට සීමා වුණා. ඊයේ දිනයේ තරගය නතර කරන විට ශ්‍රී ලංකා කණ්ඩායම කඩුළු 09 ක් දැවී ලකුණු 329 ක් ලබා සිටියා.අද දිනයේදී ප්‍රභාත් ජයසූරිය ලකුණු 4 කට දැවී යාමත් සමග ශ්‍රී ලංකා දෙවනි ඉනිම අවසන් වූයේ නොදැවී ලකුණු 94 ක් ලබා සිටි දිනේෂ් චන්දිමාල්ට ශතකය ලබාගැනීමට තිබූ අනගි අවස්ථාවක් අහිමි කරමින්. ශ්‍රී ලංකා දෙවනි ඉනිම වෙනුවෙන් කුසල් මෙන්ඩිස් ලකුණු 76 ක් හා ඕෂධ ප්‍රනාන්දු ලකුණු 64 ක් ලබා ගත්තා. ශ්‍රී ලංකා කණ්ඩායම පළමු ඉනිම සදහා සියලු දෙනා ලකුණු 222 ක් රැස් කළ අතර පාකිස්ථාන කණ්ඩායම පළමු ඉනිම වෙනුවෙන් රැස් කළ ලකුණු සංඛ්‍යාව 218 ක්.         ", "URL": "https://www.itnnews.lk/2023/10/05/424026/", "Category": "ක්‍රීඩා,දේශීය පුවත්", "Parent URL": null}