{"Source": "ITN news", "Timestamp": "නොවැම්බර් 10, 2021 12:37", "Headline": "යළිත් කොරෝනා ආසාදිතයින්ගේ වැඩිවීමක්", "News Content": "නිරෝධායන ඇදිරි නීතිය සහ සංචරණ සීමා පැනවීමත් සමඟ මෙරටින් වාර්තා වූ කොරෝනා රෝගීන් සංඛ්‍යාව ක්‍රමයෙන් අඩු වුණා. කෙසේ වෙතත් මාසයකට පසුව මෙරට දිනක වාර්තා වූ කොරෝනා රෝගීන් සංඛ්‍යාව ඊයේ 700 සීමාව ඉක්මවා ගියා. ඊයේ මෙරටින් වාර්තා වූ කොරෝනා රෝගීන් සංඛ්‍යාව 718 ක්. පසුගිය මස 10 වනදා කොරෝනා ආසාදිතයින් 720 දෙනෙකු හඳුනා ගත්තා. ඉන් පසුව ගත වූ මාසය තුළ කොරෝනා රෝගීන් සංඛ්‍යාව වාර්තා වුණේ 700 ට වඩා අඩුවෙන්. කෙසේ වෙතත් යළිත් වරක් වාර්තා වන රෝගීන් සංඛ්‍යාවේ වර්ධනයක් ඇති වීමට ප්‍රධාන හේතුව ජනතාව සෞඛ්‍ය නිර්දේශ පිළි නොපැදීම බවයි සෞඛ්‍ය අංශ පවසන්නේ. මේ වනවිට මෙරටින් වාර්තා වූ සමස්ත ආසාදිතයින් සංඛ්‍යාව 546,653ක්. රෝහල්ගතව සහ නිවාසවල පුද්ගලයින් 10577 දෙනෙකු ප්‍රතිකාර ලබමින් සිටිනවා. සුවය ලබා ඇති සංඛ්‍යාව 522,184ක්. කොරෝනාවට එරෙහි එන්නත්කරණ වැඩපිළිවෙළ ද දිවයින පුරා ක්‍රියාත්මකයි. ඊයේ දිනයේ දී 21739 දෙනෙකුට එන්නත් ලබා දී තිබෙනවා. කුමන හෝ එන්නතක පළමු මාත්‍රාව ලබා ගෙන ඇති සංඛ්‍යාව 15816302ක්. පුද්ගලියන් 13591413 දෙනෙකු මාත්‍රා දෙකම ලබාගෙන තිබෙනවා. මාත්‍රා තුනම ලබාගත් පිරිස 70415 ක්.   ", "URL": "https://www.itnnews.lk/2023/10/05/375146/", "Category": "Breaking News,දේශීය පුවත්", "Parent URL": null}