{"Source": "ITN news", "Timestamp": "අගෝස්තු 11, 2023 09:30", "Headline": "පාර්ලිමේන්තුව අදත් රැස්වෙයි", "News Content": "අද (11) පාර්ලිමේන්තුව පෙ.ව. 09.30 ට රැස්වන අතර පෙ.ව. 09.30 සිට පෙ.ව. 10.30 දක්වා මන්ත්‍රීවරයන්ගේ වාචික පිළිතුරු අපේක්ෂා කරන ප්‍රශ්න සඳහා කාලය වෙන්කර තිබෙනවා. ඉන් අනතුරුව, පෙ.ව 10.30 සිට ප.ව 5.00 දක්වා;\n(i) පළාත් පාලන ආයතනවල කසළ බැහැර කිරීම (චමින්ද විජේසිරි මහතා)\n(ii) රාවණා රජු පිළිබඳ විධිමත් ගවේෂණයක් සිදු කිරීම ( බුද්ධික පතිරණ මහතා)\n(iii) ක්ෂුද්‍ර මූල්‍ය ආයතන හා කල්බදු ණය පහසුකම් ආයතන දැඩි නියාමනයකට ලක්කිරීම (කෝකිලා ගුණවර්ධන මහත්මිය)\n(iv) පාසල් සංවර්ධන කටයුතු සම්බන්ධයෙන් අනුගමනය කළ යුතු ක්‍රමවේදය ඇතුළත් චක්‍රලේඛයක් නිකුත් කිරීම (නීතිඥ සාගර කාරියවසම් මහතා)\n(v) ශ්‍රී ලංකාවේ ගුරුවරුන් සඳහා වසර පහකට වරක් ස්ථාන මාරුවීම් ලබාදීම ((මහාචාර්ය) රංජිත් බණ්ඩාර මහතා)\n(vi) විදේශගත ශ්‍රමිකයන්ට සුබසාධනය සැලසීම (චමින්ද විජේසිරි මහතා) යන පෞද්ගලික මන්ත්‍රීන්ගේ යෝජනා ඉදිරිපත් කිරීමට නියමිතයි. අනතුරුව, ප.ව. 5.00 සිට ප.ව. 5.30 දක්වා සභාව කල් තබන අවස්ථාවේ ප්‍රශ්න සඳහා කාලය වෙන්කර තිබෙනවා. ", "URL": "https://www.itnnews.lk/2023/10/05/507264/", "Category": "Breaking News,දේශීය පුවත්", "Parent URL": null}