{"Source": "ITN news", "Timestamp": "අගෝස්තු 25, 2023 16:46", "Headline": "ගුරුවරුන්ට හා විදුහල්පතිවරුන්ට අධ්‍යාපන අමාත්‍යාංශයෙන් දැනුම්දීමක්", "News Content": "අ.පො.ස සාමාන්‍ය පෙළ විභාගයේ ඇගයීම් කටයුතු සඳහා සහභාගීවූ විදුහල්පතිවරුන්ට හා ගුරු භවතුන්ට රාජකාරි නිවාඩු ලබා දීම සම්බන්ධයෙන් අධ්‍යාපන අමාත්‍යංශය නිවේදනයක් නිකුත් කර තිබෙනවා. ඒ අනුව පසුගිය 18 වැනිදා සිට ලබන 27 වැනිදා දක්වා පැවැත්වෙන විභාග ඇගැයීම් කටයුතු සඳහා සෘජුවම සම්බන්ධ වූ සියලු ම විදුහල්පතිවරුන් හා ගුරුවරුන්ට ලබන 28 හා 29 යන දෙදින රාජකාරි නිවාඩු ලබා දීමටයි තීරණය කර තිබෙන්නේ. රාජකාරි නිවාඩු අනුමත කර ගැනීම සඳහා උක්ත නිලධාරීන් විසින් ඇගැයීම් කටයුතුවලට සහභාගී වූ බවට, තම පැමිණිමේ සහතික අදාළ අනුමත කිරීමේ බලධාරීන් ඉදිරිපත් කළ යුතු වනවා. ", "URL": "https://www.itnnews.lk/2023/10/05/510915/", "Category": "දේශීය පුවත්", "Parent URL": null}