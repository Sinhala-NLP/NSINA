{"Source": "ITN news", "Timestamp": "දෙසැම්බර් 26, 2021 10:58", "Headline": "බංග්ලාදේශයේ යාත්‍රාවක් ගිනි ගැනීමෙන් මගීන් 40කට ආසන්න සංඛ්‍යාවක් ජීවිතක්ෂයට", "News Content": "බංග්ලාදේශයේ යාත්‍රාවක් ගිනි ගැනීමෙන් එහි ගමන් ගත් මගීන් 40 කට ආසන්න සංඛ්‍යාවක් ජීවිතක්ෂයට පත්ව තිබෙනවා. යාත්‍රාවේ හටගත් ගින්න ආරම්භ වී ඇත්තේ එහි එන්ජින් කාමරය තුළයි. යාත්‍රාව අනතුරට ලක්වීමෙන් පසු එහි ගමන් ගත් මගීන් 50 දෙනෙකු පමණ තුවාල ලබා රෝහල් ගතකර තිබෙනවා. ඉන් කිහිප දෙනෙකුගේ තත්ත්වය බරපතල බවයි රෝහල් ආරංචි මාර්ග සදහන් කරන්නේ. එමෙන්ම තවත් පුද්ගලයින් කිහිප දෙනෙකු අතුරුදන්ව ඇති බවද සදහන්. බංග්ලාදේශයේ ඩකා අගනුවර සිට තවත් නගරයකට මගීන් රැගෙන යමින් සිටි යාත්‍රාවකුයි මෙලෙස අනතුරට ලක්ව තිබෙන්නේ. ", "URL": "https://www.itnnews.lk/2023/10/05/384960/", "Category": "ජාත්‍යන්තර පුවත්", "Parent URL": null}