{"Source": "ITN news", "Timestamp": "මැයි 30, 2023 09:54", "Headline": "බබාගේ ප්‍රධාන ගෝලයෙක් අත්අඩංගුවට", "News Content": "සංවිධානාත්මක අපරාධ කල්ලි හා මහාපරිමාණ මත්ද්‍රව්‍ය ජාවාරම්කරුවෙකු බව කියන නදීෂ් කුමාර ආබෘෘ නොහොත් බබා නමැත්තාගේ ප්‍රධාන ගෝලයා ගිනි අවියක් සහ මත්ද්‍රව්‍ය සමග අත්අඩංගුවට ගෙන තිබෙනවා. ජර්මනියේ නිෂ්පාදිත නවීන මිලිමීටර් 8 වර්ගයේ මයික්‍රෝ පිස්තෝලයක් සමග ඔහු අත්අඩංගුවට ගත් බවයි විශේෂ කාර්ය බලකාය පවසන්නේ. ලැබුණ බුද්ධි තොරතුරකට අනුව අහුන්ගල්ල ප්‍රදේශයේ පිහිටි ඔහුගේ නිවසේදීයි මෙම අත්අඩංගුවට ගැනීම සිදුකර ඇත්තේ. හෙරොයින් ග්‍රෑම් 50ක් මොහු සතුව තිබූ බවද විශේෂ කාර්ය බලකාය පවසනවා. 40 හැවිරිදි මෙම සැකකරු අත්අඩංගුවට ගෙන වැඩිදුර විමර්ශන සදහා අහුංගල්ල පොලීසිය වෙත භාරදී තිබෙනවා. මොහු බහුදින යාත්‍රා හිමියෙකු බවයි පොලීසිය පවසන්නේ.     ", "URL": "https://www.itnnews.lk/2023/10/05/487398/", "Category": "Breaking News,දේශීය පුවත්", "Parent URL": null}