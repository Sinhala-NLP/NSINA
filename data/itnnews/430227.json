{"Source": "ITN news", "Timestamp": "අගෝස්තු 21, 2022 14:00", "Headline": "එක්සත් රාජධානියේ විශාලතම බහලුම් වරායේ සේවකයින් වැඩ වර්ජනයක් අරඹයි", "News Content": "එක්සත් රාජධානියේ විශාලතම බහලුම් වරායේ සේවකයින් වසර 30කට පසු පළමු වරට වැඩ වර්ජනයක් ආරම්භ කර ති‌බෙනවා. වැටුප් පිළිබඳ ආරවුලක් හේතුවෙන් සංගම් දෙකක සේවකයින් 1900කට ආසන්න පිරිසක් මෙම වැඩ වර්ජනයට එක්ව සිටිනවා. වැටුප් පිළිබඳ ප්‍රශ්නයට විසඳුමක් නොලැබුණහොත් මෙම වැඩ වර්ජනය දින 8ක් පුරා පැවැත්වීමටයි ඔවුන් තීරණය කර ඇත්තේ. 7% වැටුප් දීමනාවක් වැඩි කිරීම ප්‍රතික්ෂේප කිරීම හේතුවෙන් මෙම වැඩ වර්ජනය ආරම්භ කර තිබෙනවා. එක්සත් රාජධානියේ කාර්යබහුලතම වරාය ලෙසයි ෆීලික්ස්ටොව් වරාය සැලකෙන්නේ. එහි සේවකයින් 2550ක් පමණ සේවයේ යෙදෙනවා. පවතින උද්ධමනය හේතුවෙන් වැටුප් දීමනා නවතා ඇති බවයි වරාය පාලනාධිකාරිය සඳහන් කරන්නේ.   ", "URL": "https://www.itnnews.lk/2023/10/05/430227/", "Category": "Breaking News,ජාත්‍යන්තර පුවත්", "Parent URL": null}