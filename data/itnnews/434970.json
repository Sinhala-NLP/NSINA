{"Source": "ITN news", "Timestamp": "සැප්තැම්බර් 14, 2022 16:23", "Headline": "කාන්තාවක් පැහැරගෙන යමින් සිටි දෙදෙනෙක් අත්අඩංගුවට", "News Content": "මෝටර් රථයකින් කාන්තාවක පැහැරගෙන යමින් සිටි දෙදෙනෙකු බද්දේගම ප්‍රදේශයේදී පොලිස් අත්අඩංගුවට ගෙන තිබෙනවා. දික්වැල්ල ප්‍රදේශයේ ඇගලුම්හලක සේවයට යමින් සිටියදී මෙම කාන්තාව පැහැගෙන ඇති බවයි පොලීසිය පවසන්නේ. කාන්තාව රැගත් මෝටර් රථය දක්ෂිණ අධිවේගී මාර්ගය ඔස්සේ පැමිණ බද්දේගම හුවමාරුවේදී පිටව ගොස් තිබෙනවා. එලෙස පිටව යන අවස්ථාවේ මෝටර් රථයේ පසුපස අසුනේ සිටි කාන්තාවගේ මුඛය පුද්ගලයකු වසාගෙන සිටින බව පොලිස් නිලධාරීන්ට නිරීක්ෂණය වීමත් සමග බද්දේගම පොලීසිය වගා ක්‍රියාත්මක වී සැකකරුවන් අත්අඩංගුවට ගැනීමට කටයුතු කළා. එම අවස්ථාවේ මෝටර් රථය තුළ ගැටුමක් ද හටගෙන ඇති අතර පොලීසිය අහසට වෙඩි තැබීමක් ද  සිදු කළබවයි වාර්තා වන්නේ. තියුණු ආයුධයකින් කළ පහරදීමෙන් මෝටර් රථය තුළ සිටි කාන්තාව මෙන්ම සැකකරුවකු ද තුවාල ලබා ඇති අතර ඔවුන් කරාපිටිය ශික්ෂණ රෝහලට ඇතුළත් කර තිබෙනවා. මෝටර් රථයේ රියදුරු පොලිස් අත්අඩංගුවේ පසුවන අතර සිද්ධිය සම්බන්ධයෙන් වැඩිදුර විමර්ශන ක්‍රියාත්මකයි.   ", "URL": "https://www.itnnews.lk/2023/10/05/434970/", "Category": "Breaking News,දේශීය පුවත්", "Parent URL": null}