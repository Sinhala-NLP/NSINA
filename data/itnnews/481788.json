{"Source": "ITN news", "Timestamp": "மே 9, 2023 15:53", "Headline": "போதைப்பொருள் கடத்தல்காரருடன் தொடர்புடைய இரு கணக்குகள் முடக்கப்பட்டன", "News Content": "நாட்டில் பாரியளவிலான போதைப்பொருள் வர்த்தகத்தில் ஈடுபட்ட நபர் ஒருவரது என அடையாளம் காணப்பட்ட தனியார் வங்கியொன்றின் இரண்டு வங்கிக் கணக்குகளை சட்டவிரோத சொத்துக்கள் விசாரணைப் பிரிவினர் முடக்கியுள்ளனர். இந்த கணக்குகள் ‘ஹிக்கடுவே இஸ்ஸோ சுஜி’ எனப்படும் குணரத்ன சுஜித் சில்வாவுக்கு சொந்தமானவை என தெரிவிக்கப்பட்டுள்ளது. 50 மில்லியன் ரூபா கணக்கில் வைப்பு செய்யப்பட்டுள்ளதாக சட்டவிரோத சொத்துக்கள் விசாரணை பிரிவு தெரிவித்துள்ளது. 2021 ஏப்ரல் முதல் ஒகஸ்ட் வரையிலான நான்கு மாத காலத்திற்குள் கணக்குகளில் பணம் வைப்பு செய்யப்பட்டுள்ளதாக முதற்கட்ட விசாரணையில் தெரிய வந்துள்ளது. போதைப்பொருள் கடத்தலுக்காக காலி சிறைச்சாலையில் தண்டனை அனுபவித்து வரும் 50 வயதுடைய நபரின் வங்கிக் கணக்கு கண்டுபிடிக்கப்பட்டுள்ளது. சந்தேக நபரிடம் காலி சிறைச்சாலையில் வைத்து மேற்கொள்ளப்பட்ட விசாரணைகளை அடுத்து கிடைத்த தகவலையடுத்து வங்கிக் கணக்குகள் கைப்பற்றப்பட்டதாக சட்டவிரோத சொத்துக்கள் விசாரணைப் பிரிவு தெரிவித்துள்ளது. தண்டனை விதிக்கப்பட்ட நபர் ‘ஹிக்கடுவே இஸ்ஸோ சுஜி’ நிறுவனத்தின் நிதி மற்றும் போதைப்பொருள் வர்த்தக நடவடிக்கைகளை கவனித்ததாக விசாரணைகளில் தெரியவந்துள்ளது. ", "URL": "https://www.itnnews.lk/2023/10/05/481788/", "Category": "Breaking News,தேசிய செய்திகள்", "Parent URL": null}