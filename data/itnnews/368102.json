{"Source": "ITN news", "Timestamp": "அக்டோபர் 9, 2021 15:59", "Headline": "அமெரிக்கா கைவிட்ட ஆயுதங்கள் ஆப்கானிஸ்தானில் விற்பனை..", "News Content": "அமெரிக்க இராணுவம் கைவிட்டுச் சென்ற பெருந்தொகையான ஆயுதங்கள் தற்போது ஆப்கானிஸ்தானில் விற்பனை செய்யப்படுகிறது. கந்தஹார் உள்ளிட்ட ஆப்கானிஸ்தானின் தென் மாநிலத்தில் ஆயுத விற்பனை விரிவாக நடாத்திச் செல்லப்படுவதாக அறிவிக்கப்படுகிறது. தலிபான் போராளிகளிடமிருந்து கொள்வனவு செய்யப்படுகின்ற இவ் ஆயுதங்களை விற்பனை செய்வதற்கு வர்த்தகர்கள் வர்த்தக நிலையங்களை ஸ்த்தாபித்துள்ளதாகவும் அறிவிக்கப்படுகிறது. துப்பாக்கிகள், ரைபல், தொலைநோக்கிகள், இரவு வேளைகளில் கண்காணிக்க பயன்படுத்துகின்ற உபகரணங்கள் உள்ளிட்ட யுத்த உபகரணங்களும் இங்கு கூடுதலாக விற்பனை செய்யப்படுவதாக நிவ்யோர்க் டைம்ஸ் பத்திரிகை செய்தி வெளியிட்டுள்ளது. அமெரிக்க இராணுவம் ஆப்கானிஸ்தானிலிருந்து வெளியேறும் போது பெருந்தொகையான ஆயுதங்களை கைவிட்டுச் சென்றுள்ளது. இவற்றில் தொழிநுட்பத்துடன் கூடிய ஆயுதங்களை மீண்டும் பயன்படுத்த முடியாதவாறு செயலிழக்கப்பட்டுள்ளதாக அமெரிக்க இராணுவம் தெரிவித்துள்ளது. எனினும் இவ்வாறு செயலிழக்கச் செய்ய முடியாது போன பெருந்தொகையான ஆயுதங்களே இவ்வாறு கைவிடப்பட்டுள்ளதாகவும். அவ் ஆயுதங்களே விற்பனை செய்யப்படுவதாகவும் தெரிவிக்கப்பட்டுள்ளது. அமெரிக்க இராணுவம் ஆப்கானிஸ்தானில் ஆயுதங்களை கைவிட்டுச் சென்றதை விமர்சித்த பாதுகாப்பு வல்லுனர்கள் இவ்வாறான ஒரு நிலை ஏற்படலாமெனவும் எதிர்வு கூறியிருந்தனர். ", "URL": "https://www.itnnews.lk/2023/10/05/368102/", "Category": "Breaking News,சர்வதேச செய்திகள்", "Parent URL": null}