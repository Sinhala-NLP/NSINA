{"Source": "ITN news", "Timestamp": "நவம்பர் 4, 2021 17:59", "Headline": "பயணப் பையிலிருந்து குப்பைத் தொட்டிக்கு சென்ற சடலம் யாருடையது?", "News Content": "குப்பை மேட்டில் பயணப் பையொன்றிலிருந்து பெண்ணொருவரின் சடலம் சப்புகஸ்கந்த பகுதியில் கண்டெடுக்கப்பட்டுள்ளது. சப்புகஸ்கந்த எரிபொருள் சுத்திகரீப்பு நிலையத்திற்கு சமீபமாக வீதி அருகே உள்ள குப்பை மேட்டில் இந்தப் பயணப் பை கைவிடப்பட்டிருந்தது. அதிலிருந்து பெண்ணொருவரின் சடலம் மீட்கப்பட்டுள்ளது. இன்று நண்பகல் 12 மணியளவில் பொலிசாருக்கு வழங்கிய தகவலொன்றின் அடிப்படையில் பொலிசார் ஸ்த்தலத்திற்கு விரைந்து விசாரணைகளை மேற்கொண்டனர். குப்பைமேடு உள்ளபகுதியில் கடும் துர்நாற்றம் வீசுவதனால் அதுபற்றி பொலிசாருக்கு அறிவிக்கப்பட்டது. பின்னர் பொலிசார் அவ்விடத்திற்கு சென்று விசாரணைகளை மேற்கொண்ட போது பயணப் பையொன்றில் கைவிடப்பட்ட சடலம் கண்டெடுக்கப்பட்டது. சடலம் இதுவரை அடையாளம் காணப்படவில்லை. சடலத்தை உறுதிப்படுத்துவதற்காக பொலிசார் தொடர்ந்தும் விசாரணைகளை முன்னெடுத்து வருகின்றனர். களனி பிராந்திய சிரேஷ்ட் பொலிஸ் அத்தியட்சகரின் கண்காணிப்பில் சப்புகஸ்கந்த பொலிசார் விசாரணைகளை மேற்கொள்கின்றனர். ", "URL": "https://www.itnnews.lk/2023/10/05/373915/", "Category": "Breaking News,தேசிய செய்திகள்", "Parent URL": null}