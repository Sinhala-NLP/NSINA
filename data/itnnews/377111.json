{"Source": "ITN news", "Timestamp": "நவம்பர் 19, 2021 12:35", "Headline": "சுமார் 580 ஆண்டுகளின் பின்னர் விசேட சந்திரகிரகணம் இன்று தென்படும் சாத்தியம்..", "News Content": "சுமார் 580 ஆண்டுகளின் பின்னர் விசேட சந்திரகிரகணம் இன்று தென்படுமென கொழும்பு பல்கலைக்கழத்தின் வானியியல் ஆய்வு பிரிவின் பணிப்பாளர் பேராசிரியர் ச்சந்தன ஜயரத்ன தெரிவித்துள்ளார். இந்தியாவின் கிழக்கு பகுதி, அமெரிக்கா, வடக்கு ஐரோப்பா, கிழக்கு ஆசியா, அவுஸடதிரேலியா, பசுபிக் பிராந்திய நாடுகளில் இந்த சந்திரகிரகணத்தை பார்வையிட முடியுமென அவர் தெரிவித்துள்ளார். எனினும் சந்திரகிரகணத்தை இலங்கையில் பார்வையிடுவதற்கான வாய்ப்புக்கள் இல்லையென பேராசிரியர் ச்சந்தன ஜயரத்ன சுட்டிக்காட்டியுள்ளார். சுமார் மூன்றரை மணித்தியாலங்கள் வரை சந்திரகிரகணம் நீடிக்குமென தெரிவிக்கப்பட்டுள்ளது. குறித்த சந்தர்ப்பத்தில் ஞாயிறு குடும்பத்தின் மிக பிரகாசமான கோள்களான வியாழன், சனி மற்றும் வெள்ளி கோள்களை சூரிய அஸ்தமனத்தின் பின்னர் வெற்றுக்கண்களால் தெளிவாக பார்வையிட முடியுமெனவும் அவர் குறிப்பிட்டுள்ளார். ", "URL": "https://www.itnnews.lk/2023/10/05/377111/", "Category": "Breaking News,அண்மைய செய்திகள்,தேசிய செய்திகள்,பன்முகம்", "Parent URL": null}