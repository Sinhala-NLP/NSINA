{"Source": "ITN news", "Timestamp": "මැයි 19, 2023 10:27", "Headline": "අතරමංව සිටි හදුන් දිවි පැටවු තිදෙනෙක් මුදා හැරේ", "News Content": "තේ වත්තේ මවගෙන් වෙන්ව අතරමංව සිටි හදුන් දිවි පැටවු තිදෙනෙකු එම සතුන් හැදුණු වැඩුණු තේ වත්තේ පරිසරයටම මුදා හැරිමට බගවන්තලාව පොලිසියේ නිලධාරින් සහ නල්ලතන්නිය වනජිවි කාර්යාලයේ නිලධාරින් පියවර ගෙන තිබෙනවා. බගවන්තලාව බ්‍රිඩ්වෙල් වතුයායට අයත් ආරියපුර ජනපදයට ආසන්නයේ ඊයේ (18) දින උදැසන සිටි හදුන් දිවි පැටවු තිදෙනෙකු තම නිවාස ආසන්නයට පැමිණ සිටි බවට එම ජනපදයේ පදිංචිකරුවන් බගවන්තලාව පොලිසියට සහ නල්ලතන්නිය වනජිවි නිලධාරින් වෙත කල දැනුම්දිමක් මත එම නිලධාරින් පැමිණ අතරමංව සිටි හදුන් දිවි පැටවුන් තිදෙනා එම පරිසරයටම පලවා හැරිමට පියවර ගැනුණා. අතරමංව සිටි හදුන් දිවි පැටවුන් තිදෙනාගේ මව වෙනත් ස්ථානයක සිට ආරක්ෂාව උදෙසා හදුන් දිවි පැටවුන් ආරියපුර ජනපදයට යාබදව තේ වත්තට රැගෙනවිත් දමන්නට ඇති බවත්, එම පැටවුන් තිදෙනා යලිත් මව විසින් වෙනත් ස්ථානයකට රැගෙන යන බවයි නල්ලතන්නිය වනජිවි කාර්යාලයේ නිලධාරින් කියා සිටියේ.   ", "URL": "https://www.itnnews.lk/2023/10/05/484564/", "Category": "දේශීය පුවත්", "Parent URL": null}