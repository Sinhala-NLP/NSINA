{"Source": "ITN news", "Timestamp": "නොවැම්බර් 15, 2022 13:00", "Headline": "කාම්බෝජියා අගමැතිට කොරෝනා ආසාදනය වෙයි", "News Content": "කාම්බෝජියා අග්‍රාමාත්‍ය හුන් සෙන් තමාට කොරෝනා වයිරසය ආසාදනය වී ඇති බව නිවේදනයක් නිකුත් කරමින් සදහන් කරනවා. ඉන්දුනීසියාවේ බාලි දූපත්හිදී පැවැත්වෙන ජී 20 සමුළුව අතරතුරදී කාම්බෝජියා අග්‍රාමාත්‍යවරයා ඇමෙරිකා ජනාධිපති ජෝ බයිඩන් ඇතුළු රාජ්‍ය නායකයින් රැසක් ඊයේ දිනයේ දී හමුවී තිබෙනවා. ඉන් අනතුරුවයි ඔහුට කොරෝනා වයිරසය ආසානය වී ඇති බවට තහවුරු වී ඇත්තේ. කෙසේ වුවද රාජ්‍ය නායකයින්ගේ සහභාගීත්වයෙන් පැවති රාත්‍රී භෝජන සංග්‍රහයට කාම්බෝජියා අග්‍රාමාත්‍යවරයා සහභාගි වී නැහැ. සැළසුම්කර තිබූ සියලු සාකච්චා අවලංගු කර ඇති අතර බැංකොක් හිදී පැවැත්වීමට නියමිත ඇපෙක් ආර්ථික සංසදයට තමා සහභාගි නොවන බවයි ඔහු නිවේදනයක් නිකුත් කරමින් සදහන් කරන්නේ.             ", "URL": "https://www.itnnews.lk/2023/10/05/445799/", "Category": "ජාත්‍යන්තර පුවත්", "Parent URL": null}