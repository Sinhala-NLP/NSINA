{"Source": "ITN news", "Timestamp": "අගෝස්තු 14, 2023 09:29", "Headline": "බන්ධනාගාර නියාමකවරයෙකුට පහරදීමේ සිද්ධියට තුන් දෙනෙකු අත්අඩංගුවට", "News Content": "බන්ධනාගාර නියාමකවරයෙකුට පහරදීමේ සිද්ධියට සම්බන්ධ සැකකරුවන් තුන් දෙනෙකු අත්අඩංගුවට ගෙන තිබෙනවා. ගාල්ල බන්ධනාගාරයේ නියාමකවරයෙකුට වැලිගම ප්‍රදේශයේ දී පහරදීමක් සිදු වුයේ පසුගිය පස් වනදායි. සේවය නිම කර බස් රථයකින් නිවස බලා යමින් සිටිය දී අවි පෙන්වා බිය ගන්වා මෙම පහරදීම සිදුකර තිබුණා. මේ සම්බන්ධයෙන් මනූෂ්‍ය ඝාතන හා සංවිධානාත්මක අපරාධ විමර්ෂණ කොට්ටඨාසය පුළුල් පරීක්ෂණ ආරම්භ කළා. ඒ අනුව සැකකරුවන් තුන් දෙනෙකු ත්‍රී රෝද රථයක් සහ යතුරු පැදියක් සමග අත්අඩංගුවට ගැනීමට හැකි වී තිබෙනවා. ඔවන් වැලිගම සහ දික්කුඹුර යන ප්‍රදේශවල පදිංචිකරුවන් බව පොලිසිය පවසනවා. සැකකරුවන් අද දින මාතර මහේස්ත්‍රාත් අධිකරණයට ඉදිරිපත් කිරීමට නියමිත බවයි පොලිස් මාධ්‍ය ප්‍රකාශක කාර්යාලය සදහන් කරන්නේ.           ", "URL": "https://www.itnnews.lk/2023/10/05/507991/", "Category": "දේශීය පුවත්", "Parent URL": null}