{"Source": "ITN news", "Timestamp": "செப்டம்பர் 16, 2021 11:19", "Headline": "தடுப்பூசி ஏற்றும் வேலைத்திட்டம் வெற்றிகரமாக முன்னெடுப்பு..", "News Content": "நாட்டில் இன்றைய தினமும் கொவிட் தடுப்பூசி ஏற்றும் வேலைத்திட்டம் இடம்பெற்று வருகின்றது. 25 மாவட்டங்களிலும் சுமார் 240க்கும் அதிகமான தடுப்பூசி நிலையங்கள் அமைக்கப்பட்டுள்ளன. சுகாதார தரப்பினரும், இராணுவத்தினரும், அர்ப்பணிப்புடன் தடுப்பூசி ஏற்றும் பணிகளை முன்னெடுத்துள்ளனர். இந்நிலையில் மக்கள் பொறுப்புடன் செயற்பட்டு தடுப்பூசிகளை பெற்றுக்கொள்ளுமாறு சுகாதார பிரிவு அறிவித்துள்ளது. பத்தரமுல்ல தியத்த உயன மற்றும் கொழும்பு விஹாரமஹா தேவி பூங்கா ஆகியவற்றில் தடுப்பூசி வழங்கும் பணிகள் தொடர்ந்தும் இடம்பெறுகின்றன. 20 வயதிற்கு மேற்பட்டவர்கள் குறித்த இடங்களில் தடுப்பூசியை பெற்றுக்கொள்ள முடியும். நெரிசலின்றி தடுப்பூசியை பெற்றுக்கொள்வதற்கான ஏற்பாடுகள் மேற்கொள்ளப்பட்டுள்ளன. நாட்டில் இதுவரை ஒரு கோடியே 36 இலட்சத்து 2 ஆயிரத்து 363 பேருக்கு கொவிட் தடுப்பூசியின் முதல் டோஸ் வழங்கப்பட்டுள்ளது. ஒரு கோடியே 7 இலட்சத்து 47 ஆயிரத்து 236 பேருக்கு இரண்டாவது டோஸ் வழங்கப்பட்டுள்ளது. ", "URL": "https://www.itnnews.lk/2023/10/05/362855/", "Category": "Breaking News,தேசிய செய்திகள்,முதன்மை செய்தி", "Parent URL": null}