{"Source": "ITN news", "Timestamp": "අප්‍රේල් 30, 2023 08:57", "Headline": "සොරකමේ ගිය යුවළක් කොටදෙනියාවේදී කොටු වෙයි", "News Content": "රුපියල් කෝටියකට අධික මුදල් ස්වර්ණාභරණ හා විවිධ භාණ්ඩ සොරකම් කළ යුවළක් කොටදෙනියාවේදී පොලිස් අත්අඩංගුවට ගෙන තිබෙනවා. ගම්පහ සහ කුරුණෑගල දිස්ත්‍රික්කවල නිවාස , වෙළෙඳසැල් හා පාසල් විශාල සංඛ්‍යාවකට හොර රහසේ ඇතුළුවී මෙම යුවළ මෙම සොරකම් සිදුකර ඇති බවයි හෙළිවී ඇත්තේ. ඔවුන් විසින් කොල්ලකෑම් සිදුකල ස්ථාන 13ක් පිළිබඳ තොරතුරු හෙළිකරගත් බව පොලීසිය පවසනවා. රුපියල් කෝටියකට අධික වටිනාකමින් යුත් මුදල් , රන්භාණ්ඩ මෙන්ම විවිධ වටිනාකමින් යුත් උපකරණ මොවුන් පැහැරගෙන ගොස් ඇති අතර කොල්ලකෑම් සිදුකර ඇත්තේ එම ස්ථානවල පුද්ගලයින් නොමැති අවස්ථාවන්හිදී බවයි පොලිස් පරීක්ෂණවලදී හෙළිවුණේ.       ", "URL": "https://www.itnnews.lk/2023/10/05/479333/", "Category": "දේශීය පුවත්", "Parent URL": null}