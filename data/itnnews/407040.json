{"Source": "ITN news", "Timestamp": "අප්‍රේල් 17, 2022 11:05", "Headline": "IMF සමඟ සාකච්ඡා කිරීමට මුදල් ඇමති ඇතුළු පිරිස වොෂින්ටන් බලා පිටත් වෙයි", "News Content": "මුදල් අමාත්‍ය ජනාධිපති නීතීඥ අලිසබ්රි මහතා ඇතුලු දූත පිරිස අද අලුයම වොෂිංටනය බලාපිටත්ව ගියා. ඒ හෙට ආරම්භ වන ජාත්‍යන්තර මූල්‍ය අරමුදල සමඟ පවත්වන සාකච්ඡා සදහායි. මුදල් අමාත්‍යවරයා සමඟ මහ බැංකු අධිපති ආචාර්ය නන්දලාල් වීරසිංහ, මුදල් අමාත්‍යාංශ ලේකම් මහින්ද සිරිවර්ධන යන මහත්වරුන් ඇතුලු පිරිසක් දූත පිරිසට එක්ව සිටිනවා. පසුගියදා බ්ලූම්බර්ග් ආසියා පුවත් සේවය සමග පැවති සම්මුඛ සාකච්ඡාවකට එක්වෙමින් මුදල් අමාත්‍යවරයා සදහන් කළේ ජාත්‍යන්තර මූල්‍ය අරමුදලෙන් ඇමෙරිකා ඩොලර් බිලියන 04 ක මුදලක් ලබාගැනීමට අපේක්ෂා කරන බවයි. මෙම සාකච්ඡාව සදහා ඉන්දීය අමාත්‍ය කණ්ඩායමක් ද සහභාගීවීමට නියමිත බව ද වාර්තා වනවා. මෙරට ආර්ථිකය ශක්තිමත් කිරීම සදහා මෙම සාකච්ඡා ඵලදායී වනු ඇති බවයි මහ බැංකු අධිපති ආචාර්ය නන්දලාල් වීරසිංහ මහතා සදහන් කළේ.         ", "URL": "https://www.itnnews.lk/2023/10/05/407040/", "Category": "Breaking News,දේශීය පුවත්", "Parent URL": null}