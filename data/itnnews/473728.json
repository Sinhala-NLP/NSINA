{"Source": "ITN news", "Timestamp": "අප්‍රේල් 6, 2023 15:57", "Headline": "ඇන්ටාක්ටික් කලාපයේ සාගර මතුපිට අයිස් තට්ටුව දිය වී යාම වේගවත් වෙයි", "News Content": "ඇන්ටාක්ටික් කලාපයේ සාගර මතුපිට අයිස් තට්ටුව දිය වී යාමේ වේගය පෙර අපේක්ෂා කළ මට්ටම් අගයට වඩා ඉතා වේගවත් බව විද්‍යාඥයින් පවසනවා. මීට වසර දහස් ගණනකට පෙර නිර්මාණය වූ ඇන්ටාක්ටික් කලාපයේ සාගර මතුපිට අයිස් තට්ටුව නෝර්වේ ආශ්‍රිත සාගර කලාපයේ දියවීමේ යාමේ වේගය ඉතා වේගවත් වී ඇති බවයි වාර්තා වන්නේ. මේ වන විට ලොව වේගයෙන්ම  දියවී යන එම කලාපයේ ග්ලැසියර දිනකට මීටර් 30 ක පමණ ප්‍රමාණයකින් ක්ෂයවන බවද සඳහන්. මෙසේ ග්ලැසියර දියවීමත් සමඟ ගෝලීය මුහුදු ජල මට්ටම ඉහළයාම තවත් අර්බුදකාරී තත්ත්වයක් ගොඩනගා තිබෙනවා. නෝර්වේජියානු සාගර කලාපයේ හිම තට්ටුව දියවීයාමේ වේගය දිනකට මීටර් 600 ඉක්මවා යා හැකි බවටයි විද්‍යාඥයින් අනතුරු අඟවන්නේ. 1990 වසරේ සිට ගෝලීය සාගර ජල මට්ටම සෙන්ටිමීටර් 1 කින් පමණ වාර්ෂිකව ඉහළ යමින් පවතිනවා.       ", "URL": "https://www.itnnews.lk/2023/10/05/473728/", "Category": "Breaking News,ජාත්‍යන්තර පුවත්", "Parent URL": null}