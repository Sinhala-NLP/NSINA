{"Source": "ITN news", "Timestamp": "මැයි 31, 2023 09:41", "Headline": "බෞද්ධ සාහිත්‍යට ගරහන පුද්ගලයන්ට දැඩි දඬුවම් පැනවිය යුතුයි – ඇමති ප්‍රසන්න", "News Content": "ආගමික සංහිඳියාවට බාධා කරන , බුද්ධාගමට සහ බෞද්ධ සාහිත්‍යට ගරහන පුද්ගලයන්ට දැඩි දඬුවම් පැනවිය යුතු බව රාජ්‍ය ඇමති ප්‍රසන්න රණවීර මහතා පවසනවා. එවැනි පුද්ගලයින් පිළිකුලින් යුතුව හෙළාදකින බවයි ඒ මහතා වැඩිදුරටත් සඳහන් කළේ. අනෙකුත් ආගම් මෙන්ම ථෙරවාදී බුදු දහම සහිත රටක් වන ශ්‍රී ලංකාව තුල ආගම් විවේචනය කරන්නන් මෙන්ම එම සංහිඳියාවට බාධා කරන පුද්ගලයන් අත්අඩංගුවට ගෙන නීතිය ක්‍රියාත්මක කල යුතු බවද රාජ්‍ය ඇමතිවරයා කියා සිටියා එමෙන්ම ඒ සඳහා ප්‍රමාණවත් නීති ප්‍රතිපාදන නොමැතිනම් දේශපාලන පක්ෂ භේදයෙන් තොරව පාර්ලිමේන්තුව තුල නව නීති සම්පාදනය කිරීමට සහයෝගය ලබා දෙන බවයි ඔහු පැවසුවේ. ", "URL": "https://www.itnnews.lk/2023/10/05/487647/", "Category": "දේශීය පුවත්", "Parent URL": null}