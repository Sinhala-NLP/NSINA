{"Source": "ITN news", "Timestamp": "ඔක්තෝබර් 12, 2021 10:59", "Headline": "රට පුරා සුව බොජුන්හල් ඉදිකිරීම ඇරඹෙයි", "News Content": "වස විසෙන් තොර ආහාර ලබා ගැනීමේ පහසුකම් ජනතාවට ලබා දෙමින් සුව බොජුන්හල් රට පුරා පිහිටුවීම මේ වනවිට ක්‍රියාත්මකයි. ඒ යටතේ ගම්පහ දිස්ත්‍රික්කයේ පළමු සුව බොජුන්හල ඉදිකිරීම මීරිගම පස්යාලේ දී ආරම්භ වුණා. සෞභාග්‍ය යේ දැක්ම ප්‍රතිපත්ති ප්‍රකාශයට අනුව සමෘද්ධි සුව බොජුන්හල් ආරම්භ කිරීමේ වැඩපිළිවෙළ සමෘද්ධි සංවර්ධන දෙපාර්තමේන්තුව මගින් සිදු කරනවා. ඒ අනුව ගම්පහ දිස්ත්‍රික් පළමු සමෘද්ධි සුව බොජුන්හල ඉදිකිරීම මීරිගම පස්යාල ප්‍ර දේශයේ දී ආරම්භ වුණා. එම කටයුතු සිදු කෙරුණේ පාර්ලිමේන්තු මන්ත්‍රී කෝකිලා ගුණවර්ධන මහත්මියගේ ප්‍රධානත්වයෙන්.     ", "URL": "https://www.itnnews.lk/2023/10/05/368697/", "Category": "දේශීය පුවත්", "Parent URL": null}