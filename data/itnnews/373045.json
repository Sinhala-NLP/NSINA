{"Source": "ITN news", "Timestamp": "ඔක්තෝබර් 31, 2021 14:05", "Headline": "ඇෆ්ගනිස්ථානයේ විවාහ මංගල උත්සවයකට වෙඩි ප්‍රහාරයක්", "News Content": "ඇෆ්ගනිස්ථානයේ නැගෙනහිර ප්‍රදේශයේ පැවැති විවාහ මංගල උත්සවයකට වෙඩි ප්‍රහාරයක් එල්ල වී තිබෙනවා. තලෙයිබාන් සංවිධානයේ පිරිසක් බව පවසමින් විවාහ මංගල උත්සවයට ඇතුළු වු මෙම වෙඩික්කරුවන් මෙලෙස වෙඩි තැබීම සිදු කර තිබෙනවා. එම මංගල උත්සවයේ සංගීතය වාදනය කිරීම නවත්වන ලෙස ඉල්ලමිනුයි ඔවුන් වෙඩි තබා ඇත්තේ. වෙඩි තැබීමෙන් පුද්ගලයින් දෙදෙනෙකු ජිවිතක්ෂයට පත්ව 10 දෙනෙකු තුවාල ලබා තිබෙනවා. කෙසේවෙතත් මෙම සිද්ධිය සම්බන්ධයෙන් තලෙයිබාන් සංවිධානයේ ප්‍රකාශකවරයෙකු පැවසුවේ සිද්ධිය සම්බන්ධයෙන් 3 දෙනෙකු අත්අඩංගුවට ගෙන ඇති අතර මේ සම්බන්ධයෙන් පරීක්ෂණයක් පවත්වන බවයි. 1996 සිට 2001 වසර දක්වා පැවැති තලෙයිබාන් පාලන සමයේ දී සංගීතය තහනම් කර තිබුණා. නමුත් වර්තමාන තලෙයිබාන් පාලනයේදී එවන් කිසිඳු තීරණයක් මෙතෙක් ගෙන නැහැ.     ", "URL": "https://www.itnnews.lk/2023/10/05/373045/", "Category": "ජාත්‍යන්තර පුවත්", "Parent URL": null}