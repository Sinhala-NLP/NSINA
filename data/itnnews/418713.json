{"Source": "ITN news", "Timestamp": "ஜூன் 23, 2022 14:47", "Headline": "முன்னாள் மத்திய வங்கி ஆளுநர் நிதி வழங்காமையே மருந்து தட்டுப்பாட்டுக்கு காரணம்..", "News Content": "முன்னாள் மத்திய வங்கிய ஆளுநர் அஜீத் நிவாட் கப்ரால் தேவையான டொலரை வழங்காமையே மருந்து தட்டுப்பாட்டுக்கு காரணம் என பாராளுமன்ற உறுப்பினர் ச்சன்ன ஜயசுமன தெரிவித்துள்ளார் .மருந்து தட்டுப்பாடு தொடர்பில் சபை ஒத்திவைப்பு வேளை விவாதத்தின் போதே அவர் இதனை குறிப்பிட்டார். “எமக்கு தேவையான மருந்து பொருட்கள் உட்பட சத்திரசிகிச்சை உபகரணங்களுக்கான டொலரை வழங்காமையே இந்த பிரச்சினைக்கு காரணமாகும். அமைச்சரவை அமைச்சராக செயல்பட்ட கெஹலிய ரம்புக்வெல்லவும் நானும் பல சந்தர்ப்பங்களில் இவ்விடயம் குறித்து நிதியமைச்சுக்கு சென்று கலந்துரையாடியுள்ளோம். ஜனவரி மாததத்தில் 12 வகையிலான மருந்து பொருட்களை பெற்றுக் கொள்வதற்கென 7 மில்லியன் டொலர்கள் எமக்கு தேவைப்பட்டன. துரிதமாக அவற்றை பெற்றுக் கொள்ள 7 மில்லியன் டொலரை விடுவிக்குமாறு கோரியிருந்தோம். அதன் போது மத்திய வங்கி ஆளுநராக இருந்தஅஜீத் நிவாட் கப்ரால் அடுத்த காலாண்டுக்கு எவ்வளவு டொலர் வேண்டுமென விணவினார். 130 மில்லியன் அமெரிக்க டொலர் தேவையென அமைச்சர் கூறியிருந்தார். அதற்கு மத்திய வங்கி ஆளுநர் 260 மில்லியன் டொலரை தருவதாக குறிப்பிட்டார். எனினும் முன்னர் கோரிய 7 மில்லியன் டொலர் கூட எமக்கு கிடைக்கவில்லை. 12 வகையிலான மருந்துகளுக்கும் தேவையான டொலரை வழங்குவது கடினம் எனவும் ஏதாவது ஒரு மருந்தினை மாத்திரம் தெரிவு செய்யுமாறு கூறினர்.” ", "URL": "https://www.itnnews.lk/2023/10/05/418713/", "Category": "Breaking News,தேசிய செய்திகள்", "Parent URL": null}