{"Source": "ITN news", "Timestamp": "අගෝස්තු 6, 2022 14:20", "Headline": "යුක්‍රේනයට යුධ ආධාර වශයෙන් ඩොලර් බිලියනයක පැකේජයක් දෙන්න ඇමෙරිකාව සූදානම් වෙයි", "News Content": "යුක්‍රේනයට යුධ ආධාර වශයෙන් තවත් ඇමෙරිකා ඩොලර් බිලියනයක පැකේජයක් ලබා දීමට ඇමෙරිකා එක්සත් ජනපදය සූදානමින් සිටින බව විදෙස් මාධ්‍ය වාර්තා කළා. මෙම යුධ ආධාර පැකේජයට දිගු දුර මිසයිල ඇතුළු විවිධ වර්ගයේ අවි ආයුධ මෙන්ම වෛද්‍ය ප්‍රවාහන  වාහන ද ඇතුළත් බවයි වාර්තා වන්නේ. මෙතෙක් ඇමෙරිකා එක්සත් ඇමෙරිකා ජනපදය ලබාදුන් විශාලතම යුද ආධාර පැකේජයක් ලෙසයි මෙය හැදින්වෙන්නේ. ලබන සදුදා ධවල මන්දිරය මේ සම්බන්ධයෙන් තොරතුරු ප්‍රසිද්ධ කිරීමට නියමිත බව විදෙස් මාධ්‍ය සදහන් කළා. කෙසේ වෙතත් මෙම ආධාර පැකේජයට අදාළ ලියකියවිලි සදහා ජනාධිපති ජෝ බයිඩන්ගේ අත්සන තවමත් යොදා නැති බව වාර්තා වනවා.         ", "URL": "https://www.itnnews.lk/2023/10/05/427263/", "Category": "ජාත්‍යන්තර පුවත්", "Parent URL": null}