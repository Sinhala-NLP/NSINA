{"Source": "ITN news", "Timestamp": "අප්‍රේල් 3, 2022 12:19", "Headline": "අනවසර ධීවර කටයුතුවල නිරතවූ ඉන්දීය ටෝලර් යාත්‍රාවක් අත්අඩංගුවට", "News Content": "උතුරු මුහුදු ප්‍රදේශයේ අනවසර ධීවර කටයුතුවල නිරතවූ ඉන්දීය ටෝලර් යාත්‍රාවක් නාවික හමුදාව අත්අඩංගුවට ගෙන තිබෙනවා. යාපනය ඩෙල්ෆ් දූපතට ඊසාන දෙසින්වූ මුහුදු සීමාවට අනවසරයෙන් ඇතුලුවූ ඉන්දීය ධීවර යාත්‍රාවකුයි මෙලෙස නාවික හමුදාව භාරයට ගැණුනේ. ඉන්දීය ධීවරයින් 12 දෙනෙකු ද නාවික හමුදාව අත්අඩංගුවට ගත්තා. ඉන්දීය ටෝලර් යාත්‍රා රැසක් යාපනය ඩෙල්ෆ් දූපත ප්‍රදේශයට ඇතුලුවී ඇති බවට නාවික හමුදාවට නිරික්ෂණයවී තිබුණා. ඒ අනුවයි වේග ප්‍රහාරක බලගණයට අයත් යාත්‍රා යොදවා විශේෂ මෙහෙයුම් ක්‍රියාත්මක කෙරුණේ. අත්අඩංගුවට ගත් ධීවරයින් සහ යාත්‍රාව ඉදිරි නීතිමය කටයුතු සදහා යාපනය ධීවර පරීක්ෂක කාර්යාලයට භාරදෙනු ලැබුවා.       ", "URL": "https://www.itnnews.lk/2023/10/05/405289/", "Category": "දේශීය පුවත්", "Parent URL": null}