{"Source": "ITN news", "Timestamp": "ඔක්තෝබර් 10, 2022 12:07", "Headline": "මෙරට මිරිස් අවශ්‍යතාවය සපුරාගන්න විදේශ ආධාර", "News Content": "මෙරට මිරිස් අවශ්‍යතාව සපුරාලීම සදහා කෘෂිකර්ම අමාත්‍යාංශය යටතේ ඇති විදේශ ආධාර ව්‍යාපෘතියක් වන කෘෂි නවීකරණ ව්‍යාපෘතිය යටතේ පියවර ගෙන තිබෙනවා. මිරිස් අවශ්‍යතාවයෙන් සියයට 21.2ක් මෙමගින් සපුරාලීමට හැකිවෙතැයි අපේක්ෂා කෙරෙනවා. මෙරට වාර්ෂික මිරිස් අවශ්‍යතාව මෙට්‍රික් ටොන් 5000ක්. එසේ වුවද  මෙම වසරේ ගතවූකාලය තුළ වියළි මිරිස්  මෙට්‍රික් ටොන් 28612ක් ආනයනය කර ඇති බවයි කෘෂිකර්ම අමාත්‍යාංශය පවසන්නේ. ඒ සදහා රජය වැය කර ඇති මුදල රුපියල් මිලියන 18556ක්. එම මුදල රට තුළම ඉතිරි කර ගැනීමේ අරමුණෙන් මිරිස් වගාව සදහා ගොවීන් උනන්දුකරවීම සිදු කෙරෙනවා. ඊට අවශ්‍ය නව තාක්ෂණය හා උපකරණ හදුන්වාදීම කෘෂිකර්ම නවීකරණ  ව්‍යාපෘතිය මගින් සිදු කෙරෙනවා. මේ යටතේ අනුරාධපුර, මහනුවර, වව්නියාව,  මුලතිව්, පොළොන්නරුව,  මඩකලපුව හා මොනරාගල දිස්ත්‍රික්කවල අක්කර 1600ක මිරිස් වගාකර තිබෙනවා.  ගොවීන් 3500කට පහසුකම් සලසා ඇති අතර ඔවුන් නිපදවන වියළි මිරිස් ප්‍රමාණය මෙට්‍රික් ටොන් 12800ක්. අක්කර භාගයකින් රුපියල් ලක්ෂ 14 සිට ලක්ෂ 20 දක්වා මුදලක් ලබා ගැනීමට හැකිබව කෘෂි කර්මාන්තය පවසනවා.         ", "URL": "https://www.itnnews.lk/2023/10/05/439748/", "Category": "Breaking News,නවතම පුවත්", "Parent URL": null}