{"Source": "ITN news", "Timestamp": "ஜூலை 7, 2021 13:14", "Headline": "லுணுவில வலை உற்பத்தி தொழிற்சாலையின் செயற்பாடுகளை விரிபடுத்த அமைச்சர் டக்ளஸ் வலியுறுத்து", "News Content": "லுணுவில வலை உற்பத்தி தொழிற்சாலையின் செயற்பாடுகள் விரிபடுத்தப்பட வேண்டுமென அமைச்சர் டக்ளஸ்தேவானந்தா வலியுறுத்தியுள்ளார். வடகடல் நிறுவனத்தின் லுணுவில வலை உற்பத்தி தொழிற்சாலையின் உறுப்பினர்களுடன் நடைபெற்ற கலந்துரையாடலின் போதே அமைச்சர் இவ்வாறு தெரிவித்துள்ளார். கடற்றொழில் அமைச்சில் இடம்பெற்ற குறித்த சந்திப்பில் லுணுவில வலை உற்பத்தி தொழிற்சாலை எதிர்கொள்ளும் பிரச்சினை தொடர்பாக ஆராயப்பட்டது. விளையாட்டுத்துறை அமைச்சு மற்றும் கடற்றொழில் அமைச்சு ஆகியவற்றுக்கு தேவையான வலைகளை முழுமையாக விநியோகிக்கும் வகையில் தொழிற்சாலையின் செயற்பாடுகளை விரிவுபடுத்துவது தொடர்பாகவும் கலந்துரையாடப்பட்டது. கொவிட் பரவல் காரணமாக இறக்குமதி இன்மையினால் தேவையான மூலப் பொருட்களை பெற்றுக்கொள்வதில் எதிர்கொள்ளும் சிரமங்கள் தொடர்பில் தொழிற்சாலை அதிகாரிகள் அமைச்சரிடம் எடுத்துரைத்தனர். சந்திப்பில் வடகடல் நிறுவனத்தின் தலைவர் திசாவீரசிங்கம் மற்றும் கடற்றொழில் அமைச்சின் செயலாளர் இந்து ரத்நாயக்க உள்ளிட்ட அதிகாரிகள் பலரும் கலந்துகொண்டனர். ", "URL": "https://www.itnnews.lk/2023/10/05/347603/", "Category": "Breaking News,தேசிய செய்திகள்", "Parent URL": null}