{"Source": "ITN news", "Timestamp": "අගෝස්තු 23, 2022 16:26", "Headline": "අත්‍යවශ්‍ය සේවා සඳහා වැඩි ඉන්ධන කෝටාවක්", "News Content": "අත්‍යවශ්‍ය සේවා වෙනුවෙන් ලබා දෙන ඉන්ධන කෝටාව වැඩි කිරීම කෙරෙහි අවධානය යොමුව තිබෙනවා. කිව් ආර් ක්‍රමවේදය පිළිබද පැවති ප්‍රගති සමාලෝචන රැස්වීමේ දී හදුනාගත් ක්ෂේත්‍රයක් සදහා ඉන්ධන කෝටාව වැඩි කිරීමට අවධානය යොමු වූ බව අමාත්‍ය කංචන විජේසේකර මහතා පවසනවා. පසුගිය සති තුනක දත්ත සැසදීමේ දී රථවාහන ලියාපදිංචිය සහ ඉන්ධන ලබාගත් සංඛ්‍යාව වැඩිවී තිබුණත් ඉන්ධන භාවිතයේ අඩුවක් පෙන්නුම් කරන බව නිරීක්ෂණය වී තිබුණා. රථවාහන නොවන ඉන්ධන අවශ්‍යතා සහ සංචාරක ඉන්ධන අවසර පත සැප්තැම්බර් පළමු සතියේ හදුන්වාදීමට නියමිත බවත් කිව් ආර් ක්‍රමවේදය තුළින් ලබාදීමට අපේක්ෂා කරන වැඩිදියුණු කිරීම් පිළිබද අවධානය යොමුවූ බව අමාත්‍යවරයා ට්විටර් පණිවුඩයක් නිකුත් කරමින් පවසනවා. ", "URL": "https://www.itnnews.lk/2023/10/05/430812/", "Category": "දේශීය පුවත්", "Parent URL": null}