{"Source": "ITN news", "Timestamp": "පෙබරවාරි 20, 2022 13:48", "Headline": "ඉයුනිස් සුළි කුණාටුවෙන් ජීවිතක්ෂයට පත්වූ සංඛ්‍යාව 16 දක්වා ඉහළට", "News Content": "යුරෝපයට බලපෑ ඉයුනිස් සුළි කුණාටුවෙන් ජීවිතක්ෂයට පත්වූ සංඛ්‍යාව 16 දක්වා ඉහළ ගොස් තිබෙනවා. යුරෝපයේ රටවල් රැසකටම සුළී කුණාටුවෙන් දැඩි බලපෑම් එල්ල වී ඇති බවයි වාර්තා වන්නේ. බෙල්ජියම, නෙදර්ලන්තය, ජර්මනිය,පෝලන්තය, අයර්ලන්තය හා බ්‍රිතාන්‍ය යන රටවලින් මරණ වාර්තා වනවා. ගස් හා ගොඩනැගිලි කඩානැටීම් හේතුවෙනුයි මෙම පුද්ගලයින් මියගොස් ඇත්තේ. යුරෝපයේ මිලියන ගණනකට විදුලිබලය ඇණහිට ඇති අතර පොදු ප්‍රවාහන සේවාද තාවකාලිකව අත්හිටුවා ඇති බව සදහන්. බ්‍රිතාන්‍යයට හා වේල්සයට පැයට කිලෝමීටර් 122 ක පමණ වේගයෙන් බලපෑ සුළි කුණාටුව වෙරළාසන්න ප්‍රදේශවලට දැඩි බලපෑමක් එල්ලකර තිබෙනවා.       ", "URL": "https://www.itnnews.lk/2023/10/05/396259/", "Category": "ජාත්‍යන්තර පුවත්", "Parent URL": null}