{"Source": "ITN news", "Timestamp": "மே 31, 2022 15:26", "Headline": "695 பில்லியன் ரூபா குறை நிரப்பு பிரேரணைக்கு அமைச்சரவை அனுமதி..", "News Content": "நாட்டில் ஏற்பட்டுள்ள பொருளாதார நெருக்கடிக்கு மத்தியில் பொதுமக்களுக்கு நிவாரணங்களை பெற்றுக்கொடுக்க நடவடிக்கை எடுக்கப்பட்டுள்ளது. மக்களுக்கு ஏற்படும் பாதிப்புக்களை குறைக்கும் வகையில் சமூர்த்தி பயனாளர்கள், பெருந்தோட்ட தொழிலாளர்கள் ஓய்வூதிய தாரர்கள் அரச ஊழியர்களுக்கு இவ்வருட ஆரம்பத்தில் சலுகை திட்டம் ஒன்று அறிமுகம் செய்யப்பட்டிருந்த நிலையில் 695 பில்லியன் ரூபாவிற்கான குறை நிரப்பு பிரேரணை பாராளுமன்றத்தில் சமர்பிக்கப்படவுள்ளது. அதற்கு அமைச்சரவை அனுமதியளித்துள்ளது. அத்தியாவசிய அரச சேவைகளை தடையின்றி முன்னெடுத்துச்செல்வதற்கான நிதியை பெற்றுக்கொள்வதற்காகவே குறை நிரப்பு பிரேரணையாக இடைக்கால வரவு செலவு திட்டம் பாராளுமன்றத்தில் சமர்பிக்கப்படவுள்ளது. பிரதமர் ரணில் விக்ரமசிங்க அது தொடர்பாக முன்வைத்த அமைச்சரவை பத்திரத்திற்கே அனுமதி வழங்கப்பட்டுள்ளது. அரச வருமானத்தை அதிகரித்தல், உள்நாட்டு வருமான வரிச்சட்டம், பெறுமதி வரிச்சட்டம், தொலைத்தொடர்பு தீர்வை வரி, பந்தயங்கள், சூதாட்ட தீர்வை வரி, நிதி முகாமைத்துவ சட்டங்கள் என்பவற்றில் திருத்தங்களை மேற்கொள்ளவும், பிரதமர் ரணில்விக்ரமசிங்க முன்வைத்த அமைச்சரவை பத்திரத்திற்கும் அனுமதி வழங்கப்பட்டுள்ளது. ", "URL": "https://www.itnnews.lk/2023/10/05/414343/", "Category": "Breaking News,தேசிய செய்திகள்", "Parent URL": null}