{"Source": "ITN news", "Timestamp": "සැප්තැම්බර් 1, 2023 10:00", "Headline": "විදුලි සැර වැදීමෙන් වන අලියෙකු ජීවිතක්ෂයට", "News Content": "ගිරාඳුරුකෝට්ටේ හෙබරව ප්‍රදේශයේ දී විදුලි සැර වැදීමෙන් වන අලියෙකු ජීවිතක්ෂයට පත්වුණා. කුඹුරට පැමිණෙන වන සතුන්ගෙන් වගාව ආරක්ෂා කර ගැනීම සඳහා අනාරක්ෂිතව මෙන්ම අනවසරෙන් ඇඳ තිබු විදුලි රැහැනක පැටලීමෙන් මෙම වන අලියා මිය ගොස් තිබෙනවා. හෙබරව වැව ස්මත්තේ පිහිටි වැව් රක්ෂිතයේ අනවසරෙන් සිදුකළ වගා බිමක තිබී අලියාගේ සිරුර හමුවී තිබෙනවා. උස අඩි 9ක් වන මෙම වන අලියා ප්‍රදේශවාසීන් හදුන්වා ඇත්තේ දත්කැල්ලෑ , නොන්ඩියා යන නම්වලිනුයි. වන අලියාගේ සිරුරේ මීට පෙර වෙඩි වැදුණු තුවාල ද දැකගත හැකියි. සිද්ධිය සම්බන්ධයෙන් සැකකරුවෙකු අත්අඩංගුවට ගෙන තිබෙනවා.                 ", "URL": "https://www.itnnews.lk/2023/10/05/512604/", "Category": "Breaking News,දේශීය පුවත්", "Parent URL": null}