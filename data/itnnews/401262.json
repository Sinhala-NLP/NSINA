{"Source": "ITN news", "Timestamp": "මාර්තු 15, 2022 10:00", "Headline": "මත්ද්‍රව්‍ය සමඟ සැකකරුවන් 09 දෙනෙකු අත්අඩංගුවට", "News Content": "ස්ථාන කීපයක ඊයේ සිදුකළ මත්ද්‍රව්‍ය වැටලීම්වලින් සැකකරුවන් නව දෙනෙකු අත්අඩංගුවට ගෙන තිබෙනවා. ඒ මත්ද්‍රව්‍ය ද සමඟයි. උප්පුවේලි සුමේදන්පුර ප්‍රදේශයේ දී සැකකරුවෙකු අත්අඩංගුවට ගැණුනේ හෙරොයින් ග්‍රෑම් 14 යි මිලිග්‍රෑම් 670 ක් ද සමඟයි. උප්පුවේලි පොලීසිය මේ පිළිබඳ පරීක්ෂණ පවත්වනවා. වැල්ලම්පිටිය මීතොටමුල්ල ප්‍රදේශයේ දී ද මත්ද්‍රව්‍ය වැටලීමක් සිදුකෙරුණා. එහිදී සැකකරුවන් දෙදෙනෙකු අත්අඩංගුවට පත්වුණා. ඒ හෙරොයින් ග්‍රෑම් 11 යි මිලිග්‍රෑම් 965 ක් ද සමඟයි. කළුතර උතුර කලුගන්විල ප්‍රදේශයේදී ද මත්ද්‍රව්‍ය සමඟ සැකකරුවෙකු අත්අඩංගුවට ගැණුනා. ග්‍රෑම් 6 යි මිලිග්‍රෑම් 330 ක් ඔහු සමග අත්අඩංගුවට ගත් බවයි පොලීසිය පවසන්නේ. අයිස් මත්ද්‍රව්‍ය සහ තියුණු ආයුධ සමඟ කළුබෝවිල ප්‍රදේශයේ දී සැකකරුවෙකු අත්අඩංගුවට ගැනීමට පොලීසියට හැකිවුණා. කොහුවල පොලීසියයි මේ පිළිබඳ පරීක්ෂණ පවත්වන්නේ. අපරාධ රැසකට සම්බන්ධ සැකකරුවෙකු හෙරොයින් මත්ද්‍රව්‍යය ද සමඟ අත්අඩංගුවට පත්වුණේ අත්තිඩිය ප්‍රදේශයේදීයි. හෙරොයින් ග්‍රෑම් 2 යි මිලිග්‍රෑම් 100 ක් සමග ප්ලාස්ටික් පිස්තෝල අනුරුවක් ඔහු ළඟ තිබී අත්අඩංගුවට ගත් බව පොලීසිය පවසනවා. හෙරොයින් මත්ද්‍රව්‍ය සමඟ සැකකරුවන් තුන් දෙනෙකු දිවුලපිටිය විතානමුල්ල ප්‍රදේශයේ දී අත්අඩංගුවට ගැණුනා. ඔවුන් විවිධ අපරාධවලට සම්බන්ධ වූවන් බවයි පොලීසිය පවසන්නේ. ග්‍රෑම් 5 යි මිලිග්‍රෑම් 200 ක් සමඟයි මෙම සැකකරුවන් අත්අඩංගුවට ගැණුනේ.   ", "URL": "https://www.itnnews.lk/2023/10/05/401262/", "Category": "දේශීය පුවත්", "Parent URL": null}