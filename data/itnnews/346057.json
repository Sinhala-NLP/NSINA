{"Source": "ITN news", "Timestamp": "ජූනි 29, 2021 19:09", "Headline": "අත්‍යවශ්‍ය බඩු වැඩි මිලට වික්කොත් ගෙවන්න වෙන දඩය ලක්ෂයක් වෙයි", "News Content": "අත්‍යවශ්‍ය පාරිභෝගික භාණ්ඩ විදිහට ගැසට් කර තිබෙන භාණ්ඩ සහතික මිලට වඩා වැඩි මිගට අලෙවි කළහොත් රුපියල් දෙදහස් පන්සියක දඩයක් මේ වනවිට අය කෙරෙනවා. නමුත් එම දඩය රුපියල් ලක්ෂයක් දක්වා වැඩි කිරීමට කටයුතු කර තිබෙන බව අමාත්‍ය ආචාර්ය බන්දුල ගුණවර්ධන මහතා ප්‍රකාශ කළා. වැලිසර සතොස ගබඩා සංකීර්ණය වෙත අද පැමිණි අවස්ථාවේදියි අමාත්‍යවරයා මෙම අදහස් පළ කළේ. රජය කළ ඉල්ලීමකට අනුව සුළු හා මධ්‍ය පරිමාණ සමුපකාර සහල් මෝල් හිමියන් රජයේ සහතික මිලට සහල් තොගයක් අද සතොස වෙත ලබාදුන්නා. එම සහල් තොගය භාර ගැනීමටයි අමාත්‍ය බන්දුල ගුණවර්ධන මහතා වැලිසර සතොස ගබඩා සංකීර්ණය වෙත පැමිණියේ. ලංකා සතොස සභාපති රියර් අද්මිරාල් ආනන්ද පීරිස් මහතා මෙන්ම ආහාර කොමසාරිස් ජේ ක්‍රිෂ්න මූර්ති මහත්මිය මෙන්ම සුළු හා මධ්‍ය පරිමාණ සමුපකාර සහල් මෝල් හිමියන්ගේ සංගම් නියෝජිතයන්ද එම අවස්ථාවට එක් වුණා.   ", "URL": "https://www.itnnews.lk/2023/10/05/346057/", "Category": "Breaking News,දේශීය පුවත්", "Parent URL": null}