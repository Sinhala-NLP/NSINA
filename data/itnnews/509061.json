{"Source": "ITN news", "Timestamp": "අගෝස්තු 18, 2023 10:24", "Headline": "පාකිස්තානයේ දේවස්ථානවලට පහරදීමේ සිද්ධියෙන් පසු 100කට වැඩි පිරිසක් අත්අඩංගුවට", "News Content": "පාකිස්ථානයේ පංජාබ් පළාතේ දේවස්ථානවලට පහරදීමේ සිද්ධියෙන් පසු සියයකට වැඩි පිරිසක් අත්අඩංගුවට ගෙන තිබෙනවා. පාකිස්ථානයේ කතෝලික දේවස්ථාන කිහිපයක් පසුගිය දිනවල ගිනි තබා විනාශ කර තිබුණා. ඒ කතෝලිකයන් ඉස්ලාම් ආගමිකයන්ගේ ශුද්ධ වූ කුරානයට හානි කරන බව පවසමින්. පාකිස්ථාන මානව හිමිකම් පිළිබඳ ජාතික කොමිසම පවසන්නේ මේ වන විට අවම වශයෙන් පල්ලි 17ක්වත් විනාශ කර ඇති බවයි. කතෝලිකයෙකුට අපහාස කිරීමත් සමඟ ඔහු ශුද්ධ වු කුරානයට හානිකළ බවට ප්‍රකාශ වීමත් සමඟ බහුතරයක් වු ඉස්ලාම් බැතිමතුන් කතෝලික දේවස්ථානවලට පහරදුන් බවයි වාර්තා වන්නේ. ‍ කෙසේ වෙතත් එරට පොලිසිය ගැටුම් මැඩපැවැත්වීමට පියවර ගෙන ඇති බව ද වාර්තා වනවා. එරට විදේශ අමාත්‍යාංශය පවසා ඇත්තේ ආගමික සුළු ජාතිකයන්ට වුවද සාමන අවස්ථා පවතින බැවින් එකිනෙකා අන්‍යෝන්‍ය සහයෝගයෙන් කටයුතු කළ යුතු බවයි.         ", "URL": "https://www.itnnews.lk/2023/10/05/509061/", "Category": "Breaking News,ජාත්‍යන්තර පුවත්", "Parent URL": null}