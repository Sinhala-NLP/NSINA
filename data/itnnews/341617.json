{"Source": "ITN news", "Timestamp": "ஜூன் 9, 2021 13:09", "Headline": "சபுகஸ்கந்த எரிபொருள் சுத்திகரிப்பு நிலையத்தினால் பாதிக்கப்பட்ட மக்களுக்கு இன்று முதல் இழப்பீடு", "News Content": "சபுகஸ்கந்த எரிபொருள் சுத்திகரிப்பு நிலையத்தில் எரிபொருள் நீருடன் கலந்ததால் பாதிக்கப்பட்ட மக்களுக்கு இன்று முதல் இழப்பீடு வழங்கப்படவுள்ளதாக அமைச்சர் உதய கம்மன்பில தெரிவித்துள்ளார் சபுகஸ்கந்த எரிபொருள் சுத்திகரிப்பு நிலையப்பகுதியில் வெள்ளநிலை ஏற்பட்டதால் சுத்திகரிப்பு நிலையம் பாதிக்கப்பட்டது. இதனால் குறித்த பகுதியில் தன்னீரில் எரிபொருள் கசிவு ஏற்பட்டது. சம்பவத்தால் பாதிக்கப்பட்ட மக்களுக்கு நட்டஈடு வழங்க நடவடிக்கை எடுக்கப்பட்டுள்ளது. கடந்த 1960ம் ஆண்டிலிருந்து நிலத்தடி சுத்திகரிப்பு நிலையமாக சபுகஸ்கந்த எரிபொருள் சுத்திகரிப்பு நிலையம் செயற்பட்டு வருகின்றது. குறித்த பகுதியில் ஏற்பட்ட எரிபொருக் கசிவு சம்பவம் தொடர்பில் ஆராய இரு குழுக்கள் நியமிக்கப்பட்டுள்ளன. இது போன்ற சம்பவங்கள் மீண்டும் இடம்பெறுவதை தடுப்பதற்கான வழிமுறைகள் தொடர்பிலும் ஆராயப்படவுள்ளதாக அமைச்சர் உதயகம்மன்பில தெரிவித்துள்ளார். ", "URL": "https://www.itnnews.lk/2023/10/05/341617/", "Category": "Breaking News,அண்மைய செய்திகள்", "Parent URL": null}