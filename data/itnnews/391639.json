{"Source": "ITN news", "Timestamp": "ஜனவரி 27, 2022 12:26", "Headline": "4 மாதங்களின் பின்னர் 900ஐ கடந்தது கொரோனா தொற்றாளர்களின் எண்ணிக்கை..", "News Content": "நாட்டில் கடந்த 4 மாதங்களின் பின்னர் 900 கடந்த கொவிட் தொற்றாளர்கள் பதிவாகியுள்ளனர். நேற்றைய தினத்தில் 927 கொரோனா தொற்றாளர்கள் இனங்காணப்பட்டுள்ளதாக சுகாதார அமைச்சின் தொற்று நோயியல் பிரிவு தெரிவித்துள்ளது. அதனடிப்படையில் நாட்டில் பதிவாகியுள்ள மொத்த கொவிட் தொற்றாளர்களின் எண்ணிக்கை 6 இலட்சத்து 4 ஆயிரத்து 581ஆக அதிகரித்துள்ளது. அவர்களில் 5 இலட்சத்து 76 ஆயிரத்து 781 பேர் தொற்றிலிருந்து முழுமையாக குணமடைந்துள்ளனர். இந்நிலையில் நேற்றைய தினம் சுகாதார சேவைகள் பணிப்பாளர் நாயகத்தினால் உறுதிப்படுத்தப்பட்ட 16 மரணங்களுடன், நாட்டின் மொத்த கொவிட் மரணங்களின் எண்ணிக்கை 15 ஆயிரத்து 346 ஆக உயர்வடைந்துள்ளது. ", "URL": "https://www.itnnews.lk/2023/10/05/391639/", "Category": "Breaking News,தேசிய செய்திகள்", "Parent URL": null}