{"Source": "ITN news", "Timestamp": "අගෝස්තු 5, 2021 15:12", "Headline": "ඇමරිකා ආරක්ෂක දෙපාර්තමේන්තුවට ප්‍රහාර එල්ල කිරීමට පැමිණි පුද්ගලයා පිළිබඳ තොරතුරු හෙළි වෙයි", "News Content": "අමෙරිකා රහස් ඔත්තු සේවය, එරට ආරක්ෂක දෙපාර්තමේන්තුවට ප්‍රහාර එල්ල කිරීමට පැමිණි පුද්ගලයා පිළිබද තොරතුරු හෙළි කර තිබෙනවා. ඔහු 27 හැවිරිදි ජෝර්ජියා ජාතික තරුණයෙකු බව හදුනාගෙන තිබෙනවා. මෙම සැකකරු පෙන්ටගනයේ පිවිසුම් දොර අසල රාජකාරියේ නිරතව සිටි පොලිස් නිලධාරියෙකු හට පිහි ප්‍රහාරයක් එල්ල කළා. සිද්ධියත් සමග වෙඩි ප්‍රහාර මාලාවක් ද එල්ල වූ බව පැවසෙනවා. ඒ සමග ක්‍රියාත්මක වූ පොලිස් නිලධාරීන් සැකකරු අත්අඩංගුවට ගනු ලැබුවා. පිහි ප්‍රහාරයට ලක්වූ පොලිස් නිලධාරියා ජීවිතක්ෂයට පත්වුණා.       ", "URL": "https://www.itnnews.lk/2023/10/05/354661/", "Category": "ජාත්‍යන්තර පුවත්", "Parent URL": null}