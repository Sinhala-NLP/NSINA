{"Source": "ITN news", "Timestamp": "ජූනි 24, 2022 19:11", "Headline": "සැමට හිමි බිමක් වැඩපිලිවෙල යටතේ ඉඩම් අහිමි පවුල්වලට ඉඩම් හිමිකම්", "News Content": "ඔප්පුවක් නොමැති  ලක්ෂ ගණනක් වූ  ජනතාවට ඉඩම් හා නිවාස අයිතිය නීත්‍යානුකූලව ලබා දෙන බව අග්‍රාමාත්‍ය රනිල් වික්‍රමසිංහ මහතා පවසනවා. සැමට හිමි බිමක් වැඩපිලිවෙල යටතේ ඉඩම් අහිමි පවුල්වලට ඉඩම් හිමිකම් ලබා දීමේ වැඩසටහන අග්‍රාමාත්‍ය කාර්යාලයෙන් ආරම්භ වුණා. ඒ අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන්. ඉඩම් ප්‍රතිසංස්කරණ කොමිෂන් සභාව සහ ඉඩම් කොමසාරිස් ජෙනරාල් දෙපාර්තමේන්තුව හරහා ක්‍රියාත්මක මෙම වැඩසටහන මෙහෙයවන්නේ සංචාරක සහ ඉඩම් අමාත්‍යාංශයයි. භූමියේ නීත්‍යානුකූල හිමිකමක් නැති සියලු දෙනාට ඉඩම් අයිතිය හිමි බිම ඔප්පු ප්‍රදානය මගින් සිදුවන බව අමාත්‍ය හරීන් ප්‍රනාන්දු මහතා මෙහිදී පැවසුවා. සෑම සතියකටම ඔප්පු 1000 ත් 3000ත් අතර සංඛ්‍යාවක් මේ යටතේ ලබා දීමට කටයුතු යොදා ඇති බවයි ඔහු පැවසුවේ. අමාත්‍ය මනූෂ නානායක්කාර, ඉඩම් ප්‍රතිසංස්කරණ කොමිෂන් සභාවේ සභාපති නීතීඥ නිලන්ත විජේසිංහ යන මහත්වරුන්  මෙම අවස්ථාවට එක්ව සිටියා. මීට සමගාමීව පුත්තලම හා කුරුණෑගල ප්‍රාදේශීය ලේකම් කොට්ඨාස තුලද හිමිකම් ඔප්පු ලබාදීම සිදු කෙරුණා. ", "URL": "https://www.itnnews.lk/2023/10/05/419005/", "Category": "දේශීය පුවත්", "Parent URL": null}