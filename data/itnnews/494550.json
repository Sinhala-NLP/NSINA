{"Source": "ITN news", "Timestamp": "ජූනි 24, 2023 12:32", "Headline": "මිරිස් වගාවෙන් විශාල ආදායමක්", "News Content": "කෘෂිකර්ම අමාත්‍යංශය ක්‍රියාත්මක කෘෂි නව්‍යකරණ ව්‍යාපෘතිය යටතේ මිරිස් වගාවට යොමු වීමෙන් විශාල ආදායමක් ලබා ගැනීමට ඇල්ල කුඹුල්වෙල ගොවීන් පිරිසක් සමත්ව සිටිනවා. මෙරට වියළි මිරිස් අවශ්‍යතාව දේශීය වශයෙන් සම්පූර්ණ කර ගැනීම ව්‍යාපෘතියේ අරමුණයි. වියළි මිරිස් වගා කිරීමේ අත්දැකීම් නොමැති ඇල්ල කුඹුල්වෙල  ගොවීන් කෘෂිකර්ම නිලධාරීන්ගේ උපදෙස් මත වගා කටයුතු ආරම්භ කළා. ඒ අනුව එක් ගොවියෙකුට අක්කර භාගයක වගා කිරීමට පහසුකම් සලසා දී තිබුණා. එම භූමි ප්‍රමාණය තුල වගා කිරීමෙන් ටොන් 10කට අධික අස්වැන්නක් ලබා ගැනීමට ඔවුන්ට හැකිවුණා. ඒ අනුව රුපියල් ලක්ෂ 18ක ආදායමක් ඉපැයිමට එක් ගොවියෙකුට හැකිව තිබෙනවා. ඌව පළාතේ කෘෂිකර්ම නිලධාරීන් පිරිසක් ද එම  වගාබිම් නිරීක්ෂණය කළා.       ", "URL": "https://www.itnnews.lk/2023/10/05/494550/", "Category": "Breaking News,දේශීය පුවත්", "Parent URL": null}