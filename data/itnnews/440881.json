{"Source": "ITN news", "Timestamp": "ඔක්තෝබර් 16, 2022 18:55", "Headline": "ණය ප්‍රතිව්‍යුහගතකරණය සම්බන්ධයෙන් පැවැත්වෙන සාකච්ඡා සාර්ථකයි", "News Content": "ජනාධිපති රනිල් වික්‍රමසිංහ මහතා සියඹලාණ්ඩුව ප්‍රාදේශීය ලේකම් කොට්ඨාසයේ වගා භූමි නිරීක්ෂණය කිරීමේ චාරිකාවකට අද එක්වුණා. ගොවි ජනතාව හමුවූ ජනාධිපතිවරයා ඔවුන්ගේ ගැටලු පිළිබඳව සාකච්ඡා කළා. සියඹලාණ්ඩුව ප්‍රාදේශීය ලේකම් කොට්ඨාසයේ රාජ්‍ය නිලධාරීන් හමුවූ ජනාධිපතිවරයා ඔවුන් සමඟ සාකච්ඡා පැවැත්වූවා. මෙරට ණය ප්‍රතිව්‍යුහගතකරණය සම්බන්ධයෙන් චීන මුදල් අමාත්‍යවරයා සමඟ තමන් පසුගියදා සාකච්ඡා කළ බවත් ඒ වෙනුවෙන් පැවැත්වෙන සාකච්ඡා සාර්ථක වනු ඇති බවත් ජනාධිපතිවරයා මෙහිදී ප්‍රකාශ කළා. සියඹලාණ්ඩුව රතුමඩ , වීරකදවල අවට වගා භූමිවල නිරීක්ෂණය කල ජනාධිපති රනිල් වික්‍රමසිංහ මහතා ගොවි ජනතාව සමඟ ද ඔවුන්ගේ ගැටලු පිළිබඳ සාකච්ඡා පැවැත්වූවා. ගොවි ජනතාව තමන් මුහුණ දෙන ගැටලු පිළිබඳ සෘජු ලෙසම ජනාධිපතිවරයාට කරුණු පැහැදිලි කළා.     ", "URL": "https://www.itnnews.lk/2023/10/05/440881/", "Category": "දේශීය පුවත්", "Parent URL": null}