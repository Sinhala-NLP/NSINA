{"Source": "ITN news", "Timestamp": "ඔක්තෝබර් 25, 2022 20:31", "Headline": "විදුලිබල ඇමති ඇමරිකාවේ භාණ්ඩාගාර නියෝජ්‍ය සහකාර ලේකම් හමුවෙයි", "News Content": "විදුලිබල හා බලශක්ති අමාත්‍යවරයා, ඇමරිකාවේ භාණ්ඩාගාර නියෝජ්‍ය සහකාර ලේකම් හමු වී තිබෙනවා. විදුලිබල සහ බලශක්ති අංශයේ ප්‍රතිසංස්කරණ, ප්‍රතිපත්ති, ණය ප්‍රතිව්‍යුහගත කිරීම, ඉන්ධන කළමනාකරණ ක්‍රමවේදය සහ ඛනිජ තෙල් නිෂ්පාදන ප්‍රසම්පාදනය පිළිබඳ සාකච්ඡාවක් පසුගියදා පැවැති බව විදුලිබල හා බලශක්ති අමාත්‍ය කංචන විජේසේකර මහතා ට්විටර් පණිවුඩයක් නිකුත් කරමින් පෙන්වා දෙයි. විදුලිබල හා බලශක්ති අමාත්‍යවරයා සහ එක්සත් ජනපද භාණ්ඩාගාර නියෝජ්‍ය සහකාර ලේකම් Robert Kaproth, ශ්‍රී ලංකාවේ ඇමරිකානු තානාපතිනී Julie Chung, එක්සත් ජනපද භාණ්ඩාගාර හා එක්සත් ජාතීන්‌ගේ ජාත්‍යන්තර සංවර්ධනය සඳහා වූ ඒජන්සියේ නිලධාරීන්, සමඟ මෙම සාකච්ඡාව පැවති බව එහි වැඩිදුරටත් දැක්වේ.     ", "URL": "https://www.itnnews.lk/2023/10/05/442354/", "Category": "දේශීය පුවත්", "Parent URL": null}