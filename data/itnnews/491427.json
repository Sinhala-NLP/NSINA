{"Source": "ITN news", "Timestamp": "ஜூன் 12, 2023 15:48", "Headline": "தேடப்படும் சந்தேக நபர் ஒருவரை அடையாளம் காண பொலிஸார் பொதுமக்களின் உதவியை நாடியுள்ளனர்.", "News Content": "தேடப்படும் சந்தேக நபர் ஒருவரை அடையாளம் காண பொலிஸார், பொதுமக்களின் உதவியை நாடியுள்ளனர். பொரளை பொலிஸ் பிரிவுக்குட்பட்ட லெஸ்லி ரனகல மாவத்தையில் கடந்த மே மாதம் 20 ஆம் திகதி இடம்பெற்ற துப்பாக்கிச் சூட்டுச் சம்பவத்தில் சந்தேகநபராக அவா் அடையாளம் காணப்பட்டுள்ளதாக பொலிஸ் ஊடகப் பிரிவு விடுத்துள்ள அறிக்கையில் தெரிவிக்கப்பட்டுள்ளது. மேல் உள்ள புகைப்படத்தில் அடையாளம் காணப்பட்ட நபர், பிரதேசத்தை விட்டு தப்பியோடி தலைமறைவாகியுள்ளதாக தகவல் வெளியாகியுள்ளதாக பொலிஸார் தெரிவிக்கின்றனர். புஷ்பராஜ் விக்னேஸ்வரன் என்ற 27 வயதான சந்தேக நபர் கொழும்பு 13, ஜம்படா வீதியை சேர்ந்தவர் என தொியவந்துள்ளது. அவர் தொழில் ரீதியாக மீன் வியாபாரத்தில் ஈடுபட்டுள்ளவர் எனவும், வலது கையின் முழங்கைக்கு கீழே யானை முகம் ஒன்றை பச்சை குத்தியுள்ளதாகவும் பொலிஸார் தெரிவித்தனர். இவரைப் பற்றி ஏதேனும் தகவல் தெரிந்தால் பின்வரும் தொலைபேசி எண்களுக்கு தொடர்பு கொள்ளுமாறு பொலிஸ் ஊடகப் பிரிவு அறிவித்துள்ளது. பணிப்பாளர் கொழும்பு குற்றப் பிரிவு – 071 859 1733 பொறுப்பதிகாரி கொழும்பு குற்றப் பிரிவு – 071 85917335 பொறுப்பதிகாரி விசாரணைப் பிரிவு – 071 8596503 ", "URL": "https://www.itnnews.lk/2023/10/05/491427/", "Category": "Breaking News,தேசிய செய்திகள்", "Parent URL": null}