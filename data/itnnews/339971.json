{"Source": "ITN news", "Timestamp": "මැයි 31, 2021 15:26", "Headline": "ෆ්ලොරීඩා ප්‍රාන්තයේ සිදු වූ වෙඩි තැබීමකින් දෙදෙනෙකු ජීවිතක්‍ෂයට", "News Content": "ඇමෙරිකාවේ ෆ්ලොරීඩා ප්‍රාන්තයේ ක්‍රීඩා සංගමයක් ඉදිරිපිට සිදු වූ වෙඩි තැබීමකින් පුද්ගලයන් දෙදෙනෙකු ජීවිතක්‍ෂයට පත්ව තිබෙනවා. වෙඩි තැබීමෙන් තවත් පුද්ගලයන් 20 දෙනෙකු පමණ තුවාල ලබා රෝහල්ගතකර ඇති බවයි වාර්තා වන්නේ. එම පිරිසෙන් එක් පුද්ගලයෙකුගේ තත්ත්වය බරපතල බව රෝහල් ආරංචි මාර්ග සදහන් කරනවා. එම ස්ථානයට පැමිණි නාදුනන තුවක්කුකරුවන් 3 දෙනෙකු රැස්ව සිටි පිරිස ඉලක්ක කර ගනිමින් වෙඩි ප්‍රහාර එල්ල කර ඇති බව පොලීසිය පවසනවා. මෙම වසරේ පළමු දින 132 තුළදී මෙවැනි වෙඩි තැබීම් 200 කට ආසන්න සංඛ්‍යාවක් ඇමෙරිකාව තුළ සිදුව ඇති බවයි විදෙස් මාධ්‍ය පෙන්වා දෙන්නේ.       ", "URL": "https://www.itnnews.lk/2023/10/05/339971/", "Category": "ජාත්‍යන්තර පුවත්", "Parent URL": null}