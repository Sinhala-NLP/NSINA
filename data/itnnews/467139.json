{"Source": "ITN news", "Timestamp": "மார்ச் 11, 2023 11:00", "Headline": "குழந்தையை தாக்கிய தந்தைக்கு விளக்கமறியல்", "News Content": "தாய் வெளிநாட்டில் தொழில் புரியும் நிலையில் பாட்டியின் கவனிப்பில் இருந்த ஒன்றை வயது குழந்தையை அவரது தந்தை தாக்கி காணொளி ஒன்றை குழந்தையின் தாய்க்கு அனுப்பிவைத்துள்ளார். குறித்த நபர் மனைவியிடம் பணம் கேட்டு தொடர்ச்சியாகவே இவ்வாறான செயலில் ஈடுபட்டு வந்துள்ளார். இவ்வாறான நிலையிலேயே குழந்தையின் தாய், தனது தாயாரான சிறுமியின் பாட்டிக்கு தகவல் வழங்கியுள்ளார். சித்திரவதைக்கு உள்ளான ஒன்றரை வயது சிறுமி முன்னதாக தனது பாட்டியின் பராமரிப்பில் வெயாங்கொடையில் உள்ள வீடொன்றில் வசித்து வந்துள்ளார். அங்கிருந்து பக்கமுன பிரதேசத்தில் உள்ள தனது வீட்டிற்கு சிறுமியை அவரது தந்தை அழைத்துச் சென்றே தாக்கியுள்ளார். பக்கமுன பொலிஸார், குறித்த 30 வயதான நபரை கைது செய்து செய்து ஹிங்குராகொட நீதவான் நீதிமன்றில் ஆஜர்படுத்தப்பட்ட பின்னர் எதிர்வரும் 20ஆம் திகதி வரை விளக்கமறியலில் வைக்கப்பட்டுள்ளார். சித்திரவதைக்கு உள்ளான சிறுமியை பாதுகாப்பிற்காக பாட்டியிடம் ஒப்படைக்க நீதிமன்றம் உத்தரவிட்டுள்ளது. ", "URL": "https://www.itnnews.lk/2023/10/05/467139/", "Category": "Breaking News,தேசிய செய்திகள்", "Parent URL": null}