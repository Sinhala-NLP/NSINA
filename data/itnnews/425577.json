{"Source": "ITN news", "Timestamp": "ජූලි 28, 2022 21:35", "Headline": "එජාප නියෝජ්‍ය නායක රුවන් විජයවර්ධනට ජනාධිපති උපදේශක තනතුරක්", "News Content": "එක්සත් ජාතික පක්ෂ නියෝජ්‍ය නායක රුවන් විජයවර්ධන මහතා දේශගුණික විපර්යාස පිළිබද ජනාධිපති උපදේශක තනතුරට පත් කර තිබෙනවා. ශ්‍රී ලංකාව දේශගුණික විපර්යාස පිළිබද පැරිස් සම්මුතියට 2016 වසරේදී අත්සන් තැබුවා මේ වන විට ලොවපුරා බොහෝ දෙනාගේ අවධානය දේශගුණික විපර්යාස මගින් මිහිතලයට වන හානි වලක්වාගැනීම වෙනුවෙන් යොමු වී තිබෙනවා. ශ්‍රී ලංකාවට ද ගෝලීය වගකීම් වෙනුවෙන් ඉටු කළ යුතු කාර්යන් රැසක් පැවරී තිබෙනවා. කාබනික විමෝචනය, හරිතාගාර ආවරණය වළක්වාගැනීම, පුනර්ජනනීය බලශක්ති ව්‍යාපෘති ක්‍රියාවට නැංවීම හරිත ආර්ථිකයක් ගොඩනැගීව වැනි ක්ෂේත්‍ර රැසක් ආවරණය වන පරිදි ක්‍රියාත්මක කළ යුතු ව්‍යාපෘති වෙනුවෙන් උපදෙස් හා සහයෝගය ලබාගැනීම සදහා ජනාධිපති රනිල් වික්‍රමසිංහ මහතා විසින් මෙම පත්වීම ලබාදී තිබෙනවා.         ", "URL": "https://www.itnnews.lk/2023/10/05/425577/", "Category": "දේශීය පුවත්", "Parent URL": null}