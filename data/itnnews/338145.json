{"Source": "ITN news", "Timestamp": "මැයි 20, 2021 11:43", "Headline": "අප්ෆීල්ඩ් ලංකා සමාගමෙන් ඉලෙට්‍රික් දැඩි සත්කාර ඇඳන් 10 ක්", "News Content": "  කෝවිඩ් රෝගීන්ගේ ප්‍රයෝජනය සදහා අප්ෆීල්ඩ් ලංකා සමාගම ඉලෙට්‍රික් දැඩි සත්කාර ඇදන් 10 ක් පරිත්‍යාග කර තිබෙනවා. ශ්‍රී ලංකා යුද හමුදා සේවා වනිතා ඒකකය මගිනුයි මෙම දැඩි සත්කාර ඇදන්  ලබාදීම සිදු කර ඇත්තේ. අප්ෆීල්ඩ් ලංකා ව්‍යාපාර ප්‍රධානී අනුරුද්ධ අලුවිහාරේ මහතා මෙම ඇදන් කෝවිඩ් 19 පැතිරීම වැලැක්වීමේ ජාතික ක්‍රියාන්විත මධ්‍යස්ථානයේ ප්‍රධානී යුද හමුදාපති ජෙනරාල් ශවේන්ද්‍ර සිල්වා මහතා වෙත භාරදීම සිදු කළා. සමාගම ඇස්ට්‍රා සහ ෆ්ලෝරා නිෂ්පාදන සදහා විශේෂත වූ සමාගමක් වන අතර නිරෝධායන රෝගීන්ට මෙන්ම ශ්‍රී  ලංකා යුද හමුදාවට අවශ්‍ය ඇස්ට්‍රා සහ ෆ්ලෝරා කිලෝග්‍රෑම් 5000 කට වැඩි ප්‍රමාණයක් පසුගිය වසරක කාලය තුලදී පරිත්‍යාග කර තිබෙනවා. වසර 55 කට වැඩි ශ්‍රී ලාංකික උරුමයක් සහිත අප්ෆීල්ඩ් ලංකා සමාගම මෙරට අභිවෘද්ධිය වෙනුවෙන් සමාජ සත්කාර වැඩසටහන් ගණනාවක් ක්‍රියාත්මක කර තිබෙනවා.       ", "URL": "https://www.itnnews.lk/2023/10/05/338145/", "Category": "දේශීය පුවත්", "Parent URL": null}