{"Source": "ITN news", "Timestamp": "மார்ச் 29, 2023 12:05", "Headline": "வடக்கின் காணி பிரச்சினைகள் குறித்து கலந்துரையாடுவதற்கு நடவடிக்கை", "News Content": "வடக்கின் காணி பிரச்சினைகள் குறித்து கலந்துரையாடுவதற்கு வடக்கை பிரதிநிதித்துவப்படுத்தும் அனைத்து நாடாளுமன்ற உறுப்பினர்களையும் அழைத்து கலந்துரையாடுவதற்கு நடவடிக்கை எடுக்குமாறு, சம்பந்தப்பட்ட அதிகாரிகளுக்கு சுற்றுலா மற்றும் காணி அமைச்சர் ஹரின் பெர்னாண்டோ பணிப்புரை விடுத்துள்ளார். அண்மைய நாடாளுமன்றத்தில் இடம்பெற்ற அமைச்சுசார் ஆலோசனை குழுவில் இதனை தெரிவித்துள்ளார். இதேவேளை அரசாங்கத்தினால் மக்களுக்கு வழங்கப்பட்ட காணிகளுக்காக காணி சீர்திருத்த ஆணைக்குழுவினால் காணி உரிமைப்பத்திரங்களை வழங்கும் செயற்பாட்டை துரிதப்படுத்துவதற்கும் அமைச்சரவை மட்டத்திலான குழுவொன்று நியமிக்கப்பட்டுள்ளது. இதுவரை வழங்கப்படாதுள்ள காணி உரிமை பத்திரங்களை விரைவில் வழங்கி முடிப்பதற்கு ஜனாதிபதி எதிர்பார்ப்பதாகவும் பூர்த்தி செய்யப்பட்டுள்ள காணி உரிமைப்பத்திரங்களை விரைவில் வழங்குவது குறித்து\nமுடிவெடுக்க இந்த வாரம் கூடவுள்ளதாகவும் சுற்றுலா மற்றும் காணி அமைச்சர் ஹரின் பெர்னாண்டோ தெரிவித்துள்ளார். ", "URL": "https://www.itnnews.lk/2023/10/05/471640/", "Category": "Breaking News,தேசிய செய்திகள்", "Parent URL": null}