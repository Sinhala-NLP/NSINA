{"Source": "ITN news", "Timestamp": "ජූලි 9, 2023 15:03", "Headline": "මුහුදු කූඩැල්ලන් ඇල්ලූ පුද්ගලයින් පිරිසක් අත්අඩංගුවට", "News Content": "බලපත්‍ර රහිතව මුහුදු කූඩැල්ලන් ඇල්ලිමේ නිරතව සිටි පුද්ගලයින් 12 දෙනෙකු නාවික හමුදාව අත්අඩංගුවට ගනු ලැබුවා. යාපනය චලෛයි චුන්ඩිකුලම් හා මන්නාරම ඉලුප්පුකඩවායි ප්‍රදේශවලට ඕබ්බෙන් වු මුහුදු තීරයේ බලපත්‍ර රහිතව මුහුදු කූඩැල්ලන් ඇල්ලීමේ නිරතව සිටි පුද්ගලයින් 12 දෙනෙකු ඩිංගි යාත්‍රා 4ක් ද සමග අත්අඩංගුවට ගෙන තිබෙනවා. උතුරු නාවික විදානයට අයත් නිලධාරීන් කළ මෙහෙයුමක දී ඩිංගි යාත්‍රා 3ක් ද උතුරු මැද නාවික විදානයට අයත් නිලධාරීන් කළ මෙහෙයුමකදී එක් ඩිංගි යාත්‍රාවක් සමග මෙම පුද්ගලයින් 12 දෙනා අත්අඩංගුවට ගත් බවයි නාවික හමුදාව සදහන් කලේ. මුහුදු කූඩැල්ලන් 1870ක් ද තම භාරයට ගත් බව ද නාවික හමුදාව සදහන් කලා.   ", "URL": "https://www.itnnews.lk/2023/10/05/498499/", "Category": "දේශීය පුවත්", "Parent URL": null}