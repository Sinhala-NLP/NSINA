{"Source": "ITN news", "Timestamp": "டிசம்பர் 2, 2022 15:25", "Headline": "பிரான்ஸ் ஜனாதிபதி இமானுவேல் மெக்ரோன் அமரிக்காவுக்கு விஜயம்", "News Content": "பிரான்ஸ் ஜனாதிபதி இமானுவேல் மெக்ரோன், அமரிக்காவுக்கு 3 நாள் விஜயமொன்றை மேற்கொண்டுள்ளார். அவர் நேற்றைய தினம் வெள்ளை மாளிகையில் அமெரிக்க ஜனாதிபதி ஜோ பைடனால் வரவேற்கப்பட்டார். இதனையடுத்து அரச தலைவர்கள் இருவரும் ஒன்றிணைந்த ஊடகவியலாளர் சந்திப்பை நடத்தினர். இதன்போது யுக்ரேன் – ரஷ்யா போர் தொடர்பிலேயே அதிகளவில் கருத்துக்கள் வெளியிடப்பட்டன. யுக்ரேனுக்கும், ரஷ்யாவுக்கும் இடையில் அமைதிப்பேச்சுவார்த்தை அவசியமென அமெரிக்க மற்றும் பிரான்ஸ் ஜனாதிபதிகள் வலியுறுத்தினர். யுத்த நிறுத்த ஒப்பந்தத்திற்கான யுக்ரேனின் நிபந்தனைகள் குறித்து ரஷ்ய ஜனாதிபதியுடன் கலந்துரையாட தயாரென பிரான்ஸ் ஜனாதிபதி குறிப்பிட்டுள்ளார். ", "URL": "https://www.itnnews.lk/2023/10/05/448616/", "Category": "சர்வதேச செய்திகள்", "Parent URL": null}