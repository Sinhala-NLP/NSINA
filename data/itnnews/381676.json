{"Source": "ITN news", "Timestamp": "දෙසැම්බර් 9, 2021 09:48", "Headline": "ඔමික්‍රෝන් ඩෙල්ටා තරම් බිහිසුණු නොවන බවට දිනෙන් දින තහවුරු වන බව WHO ප්‍රධානී කියයි", "News Content": "කොවිඩ් 19 ඔමික්‍රෝන් වයිරස විකෘතිය ඩෙල්ටා විකෘතිය තරම් බිහිසුණු එකක් නොවන බවට දිනෙන් දින තහවුරු වන බව ලෝක සෞඛ්‍ය සංවිධානයේ ප්‍රධානී ටෙඩ්රෝස් ඇඩනොම් ගේබ්‍රියේසස් පවසනවා. ඔමික්‍රෝන් වයිරසය බිහිසුණු සංකූලතා හෝ රෝගී තත්ත්වයන් පෙන්නුම් නොකලත් එය ඩෙල්ටා විකෘතියට වඩා වැඩි වේගයකින් ව්‍යාප්ත වන බවද ලෝක සෞඛ්‍ය සංවිධානයේ ප්‍රධානියා ජිනීවා නුවර පැවති මාධ්‍ය හමුවට එක්වෙමින් අවධාරණය කරනවා. අද වනවිට ලොව කොවිඩ් රෝගීන්ගෙන් 90%ක් වාර්තා වන්නේ ඩෙල්ටා විකෘති ප්‍රභේදය ආසාදනය වූවන් බවයි ලෝක සෞඛ්‍ය සංවිධානය පෙන්වා දෙන්නේ. මෙතෙක් නිපදවා ඇති ඕනෑම කොවිඩ් 19 ප්‍රතිශක්තිකරණ එන්නතකින් ඔමික්‍රෝන් අඩපණ කිරීමට යම්තාක් දුරකට හෝ ප්‍රතිශක්තියක් ලැබෙන බව තම විද්‍යාඥයින් පවසා ඇතැයි ද ලෝක සෞඛ්‍ය සංවිධානයේ ප්‍රධානී වැඩිදුරටත් පෙන්වා දෙනවා.         ", "URL": "https://www.itnnews.lk/2023/10/05/381676/", "Category": "Breaking News,ජාත්‍යන්තර පුවත්", "Parent URL": null}