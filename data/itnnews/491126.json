{"Source": "ITN news", "Timestamp": "ජූනි 11, 2023 20:07", "Headline": "ධීවර සහ නාවික ප්‍රජාවට විශේෂ දැනුම්දීමක්", "News Content": "නැගෙනහිර මධ්‍යම අරාබි මුහුදු ප්‍රදේශයේ පැවති ”බිපොර්ජෝයි” සුළි කුණාටුව ඉතා චණ්ඩ සුළි කුණාටුවක් දක්වා වර්ධනය වී ඇති බව නිවේදනයක් නිකුත් කරමින් කාලගුණ විද්‍යා දෙපාර්තමේන්තුව පවසනවා. ඒ හේතුවෙන් ඉදිරි පැය 24 තුළ මෙම පද්ධතියේ බලපෑම හේතුවෙන් මුහුදු ප්‍රදේශවල සුළගේ වේගය පැයට කිලෝ මීටර 155-165 ක් පමණ වන අතර විටින් විට එය පැයට කිලෝ මීටර 170-180 ක් දක්වා වැඩි විය හැකි බවයි එම දෙපාර්තමේන්තුව පැවසුවේ. ඒ අනුව ධීවර හා නාවික කටයුතුවල යෙදීමෙන් වළකින ලෙස කාලගුණ විද්‍යා දෙපාර්තමේන්තුව ඉල්ලා සිටියි.     ", "URL": "https://www.itnnews.lk/2023/10/05/491126/", "Category": "Breaking News,කාලගුණ අනාවැකිය,දේශීය පුවත්", "Parent URL": null}