{"Source": "ITN news", "Timestamp": "ஜனவரி 10, 2023 12:41", "Headline": "முட்டையின் விலையை குறைக்க வர்த்தகர்கள் சங்கம் தீர்மானம்…", "News Content": "எதிர்வரும் சனிக்கிழமை முதல் முட்டையின் மொத்த விலையை ஐந்து ரூபாவினால் குறைக்க அகில இலங்கை முட்டை வர்த்தக சங்கம் தீர்மானித்துள்ளது. சுயாதீன தொலைக்காட்சியின் துலாவ நிகழ்ச்சியின் ஊடாக வெளிப்படுத்தப்பட்ட விடயங்களுக்கமைய நிவாரண விலையில் முட்டையை விற்பனை செய்யும் வேலைத்திட்டம் நாடளாவிய ரீதியில் முன்னெடுக்கப்பட்டு வருகிறது. சந்தையில் முட்டையின் விலை அதிகரித்தமையினால் கடந்த காலங்களில் நுகர்வோர் பெரிதும் பாதிக்கப்பட்டனர். முட்டை 65 முதல் 70 ரூபாவிற்கிடைப்பட்ட விலையில் விற்பனை செய்யப்பட்டது. தொடர்ச்சியாக விலை அதிகரிக்கப்பட்டமையினால் முட்டையை இறக்குமதி செய்ய அரசாங்கம் நடவடிக்கை எடுத்தது. நேற்றைய தினம் முட்டை இறக்குமதி தொடர்பான விலை மனு கோரப்பட்டது. அது தொடர்பான தகவல்கள் வர்த்தக அமைச்சு தொழிநுட்ப குழுவின் கண்காணிப்புக்கு உட்படுத்தப்பட்டுள்ளது. இவ்வாராத்திற்கு இறக்குமதி செய்யப்படும் முதலாவது தொகை முட்டையை நாட்டுக்கு எடுத்துவர முடியுமென வணிக மற்றும் வர்த்தக அமைச்சின் அதிகாரி ஒருவர் சுயாதீன தொலைக்காட்சிக்கு தெரிவித்துள்ளார். எவ்வாறெனினும் முட்டை இறக்குமதிக்கு எதிராக சட்ட நடவடிக்கை எடுக்கவுள்ளதாக தேசிய விவசாய சங்கம் தெரிவித்துள்ளது. இதேவேளை முட்டை இறக்குமதிக்கு விலை மனுகோரப்பட்டதையடுத்து அதிகரித்திருந்த முட்டையின் விலை சற்று குறைவடைந்துள்ளது. எதிர்வரும் சனிக்கிழமை முதல் முட்டையின் மொத்த விலையை ஐந்து ரூபாவினால் குறைக்க அகில இலங்கை முட்டை வர்த்தக சங்கம் தீர்மானித்துள்ளது. இதனிடையே அகில இலங்கை முட்டை உற்பத்தியாளர்கள் சங்கம் நடமாடும் முட்டை விநியோக சேவையை முன்னெடுத்துள்ளனர். மத்திய ஊவா, வடமத்திய, மாகாணங்களில் வெற்றிகரமாக குறித்த நடவடிக்கை முன்னெடுக்கப்பட்டுள்ளது. இன்றைய தினம் அநுராதபுரம், மதவாச்சி, வவுனியா, எப்பாவல ஆகிய பிரதேசங்களில் நடமாடும் முட்டை விநியோக சேவை முன்னெடுக்கப்பட்டுள்ளதாக அகில இலங்கை முட்டை உற்பத்தியாளர்கள் சங்கத்தின் தலைவர் சரத் ரத்நாயக்க தெரிவித்துள்ளார். ", "URL": "https://www.itnnews.lk/2023/10/05/454749/", "Category": "Breaking News,அண்மைய செய்திகள்,முதன்மை செய்தி", "Parent URL": null}