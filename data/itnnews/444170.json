{"Source": "ITN news", "Timestamp": "නොවැම්බර් 4, 2022 16:26", "Headline": "යාපනයේ කැලෑවකින් කේරල ගංජා පාර්සල් 24ක් හමු වෙයි", "News Content": "යාපනය ඉලවාලෙයි කැලෑබද ප්‍රදේශයකදී රුපියල් කෝටි එකහමාරකට අධික වටිනාකමින් යුතු කේරල ගංජා කිලෝ 50 ක් සඟවා තිබියදී ඊයේ ෙ දින සොයාගත් බවට යුදහමුදාව පවසයි. යුදහමුදා බුද්ධි අංශයට ලැබුනු බුද්ධි තොරතුරකට අනුව එහි නිලධාරීන් පිරිසක් විසින් ඉලවාලෙයි ප්‍රදේශයේ සිදුකරන ලද සෝදිසි මෙහෙයුමකදී කැලෑවේ ගෝනියක අතුරා සඟවා තිබූ අදාල කේරල ගංජා තොගය තිබියදී සොයාගනු ලැබූ අතර එහිදී කේරල ගංජා අඩංගු පාර්සල් 24 ක් තිබී සොයාගනු ලැබීය. අදාල කේරල ගංජා තොගය ඉන්දියාවේ සිට මුහුදු මාර්ගයෙන් රැගනවිත් ජාවාරම් කරුවන් විසින් වෙනත් ප්‍රදේශයකට රැගෙන යාමට මෙම ස්ථානයේ සඟවා\nදමන්නට ඇතැයි යුදහමුදාව සැකපල කර සිටියි. සොයාගත් කේරල ගංජා තොගය වැඩිදුර පරික්ෂණ කටයුතු සඳහා යාපනය පොලිස් විශේෂකාර්ය බලකායට භාරදීමට යුදහමුදාව පියවර ගනු ලැබීය. ", "URL": "https://www.itnnews.lk/2023/10/05/444170/", "Category": "දේශීය පුවත්", "Parent URL": null}