{"Source": "ITN news", "Timestamp": "டிசம்பர் 20, 2021 17:29", "Headline": "கிறிஸ்மஸ் பண்டிகையை முன்னிட்டு கொவிட் பரவுவதை தடுக்கும் வகையில் நெதர்லாந்தில் முடக்கம்", "News Content": "கிறிஸ்மஸ் பண்டிகையை முன்னிட்டு கொவிட் பரவுவதை தடுக்கும் வகையில் நெதர்லாந்தில் முடக்க நிலை அமுல்ப்படுத்தப்பட்டுள்ளது. ஐரோப்பிய வலயத்திற்குரிய பல நாடுகளில் ஒமிக்ரோன் வைரஸ் பரவியுள்ளது. நத்தார் பண்டிகையை முன்னிட்டு தொற்று மேலும் உக்கிரமடையலாமென அச்சம் வெளியிடப்பட்டுள்ளது. இதனால் பல நாடுகளில் போக்குவரத்து கட்டுப்பாடுகள் உட்பட பல்வேறு விதிமுறைகள் அமுல்ப்படுத்தப்பட்டுள்ளன. நெதர்லாந்திலும் முடக்கநிலை அமுல்ப்படுத்தப்பட்டுள்ளதாக சர்வதேச செய்திகள் தெரிவிக்கின்றன. இத்தாலி, ஜேர்மன், பிரான்ஸ், ரஷ்யா, பிரித்தானியா, உள்ளிட்ட நாடுகளிலும் புதிய கட்டுப்பாடுகள் பல விதிக்கப்பட்டுள்ளன. தென்னாபிரிக்காவில் அடையாளம் காணப்பட்ட ஒமிக்ரோன் வைரஸ் திரிவு இதுவரை பல நாடுகளில் பரவியுள்ளமை குறிப்பிடத்தக்கது. ", "URL": "https://www.itnnews.lk/2023/10/05/383905/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}