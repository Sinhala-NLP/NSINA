{"Source": "ITN news", "Timestamp": "මාර්තු 27, 2023 17:09", "Headline": "තංගල්ල කෘෂිකර්ම නිලධාරිනියගේ ඝාතනයට සජබෙ අපේක්ෂකයෙක් අත්අඩංගුවට", "News Content": "තංගල්ල නෙටොල්පිටිය කෘෂිකර්ම පර්යේෂණ නිලධාරිණිය ඝාතනය කර තිබෙනවා. මෙම ඝාතනය සම්බන්ධයෙන්  අත්අඩංගුවට ගත් සැකකරු තංගල්ල ප්‍රාදේශීය සභාවට සමගි ජන බලවේගයෙන් තරග කරන අපේක්ෂකයෙකු වනවා. නෙටොල් පිටිය වැලිආර ප්‍රදේශයේදී තියුණු ආයධුයකින් පහරදී මෙසේ ඝාතනය කර ඇත්තේ නෙටොල්පිටිය ගොවිජන සේවා මධ්‍යස්ථානයේ සේවය කරන කෘෂිකර්ම පර්යේෂණ නිලධාරිණියක වන ආර් එම් දීපශිකා මහත්මියයි. ඇය නිවසේ සිට ක්ෂේත්‍ර රාජකාරී සදහා යමින් සිටියදී මෙම ඝාතනය සිදුකර ඇති බවයි පොලිසිය පවසන්නේ. නෙටොල්පිටිය ගොවිජන සේවා මධ්‍යස්ථානයෙන් පොහොර ඉල්ලා පෙරදින ඇතිවූ ආරවුලක් දුරදිග යාම ඝාතනයට හේතුව බවයි පොලිසිය පවසන්නේ. ඝාතනය සිදුකළ සැකකරු පොලිසිය මගින් අත්අඩංගුවට ගෙන තිබෙනවා. ජයවර්ධන පතිරණගේ සරත් නොහොත් ඩැනී බේබි නමින් හදුන්වන 41 හැවිරිදි සැකකරු තංගල්ල ප්‍රාදේශීය සභාවට සමගි ජනබලවේගයෙන් තරග කරන අපේක්ෂකයෙක්. ඝාතනයට ලක්වූ කෘෂිකර්ම නිලධාරිණිය 30 හැවිරිදි විවාහක කාන්තාවක්. සිද්ධිය සම්බන්ධ මහේස්ත්‍රාත් පරික්ෂණය තංගල්ල මහේස්ත්‍රාත්වරයා විසින් සිදුකරනු ලැබුවා. තංගල්ල පොලිසිය මේ පිළිබද වැඩිදුර විමර්ශන සිදුකරනවා.         ", "URL": "https://www.itnnews.lk/2023/10/05/471287/", "Category": "දේශීය පුවත්", "Parent URL": null}