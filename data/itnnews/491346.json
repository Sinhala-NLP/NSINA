{"Source": "ITN news", "Timestamp": "ජූනි 12, 2023 13:08", "Headline": "යාපනය දිස්ත්‍රික්කයේ උපකාරක පන්තිවලට තහංචියක්", "News Content": "යාපනය දිස්ත්‍රික්කයේ සියලුම උපකාරක පංති සිකුරාදා සහ ඉරිදා දිනයන්හි නොපවත්වන ලෙස අධ්‍යාපන ආයතන වෙත දැනුම් දී තිබෙනවා. ජූලි පළමුවනදා සිට මෙම තීරණය ක්‍රියාත්මක කරන ලෙසයි යාපනය දිසාපති ඒ සිවපාලසුන්දරම් මහතා දැනුම් දී තිබෙන්නේ. යාපනය දිස්ත්‍රික් ලෙක්ම් කාර්යාලයේ දී පැවති සාකච්ඡාවකදීයි මෙම තීරණය ගනු ලැබුවේ. අධ්‍යාපන බලධාරීන් මෙන්ම පෞද්ගලික අධ්‍යාපන ආයතන නියෝජිතයන් ද ඊට කැඳවා තිබුණා. ඒ අනුව සිකුරාදා සහ ඉරිදා දිනයන්හි උපකාරක පංති නොපැවැත්වීමට එකඟතාව පළ වුණා. මෙම තහනම පනවා ඇත්තේ පළමු ශ්‍රේණිය සිට නවය ශ්‍රේණිය දක්වා ඉගෙනුම ලබන සිසුන් සඳහායි. තහනම් කර ඇති දින දෙකෙහි පංති පවත්වන්නේ නම් එක් විෂයක් අතරතුර විනාඩි 30ක කාලයක් කලාව / සෞන්දර්යය සහ ගුණයහපත්කම ආදිය පිළිබඳ සාකච්ඡා කොට සිසු දරුවන්ට අවබෝධ කර දිය යුතු බවට දැනුම් දී තිබෙනවා. ", "URL": "https://www.itnnews.lk/2023/10/05/491346/", "Category": "දේශීය පුවත්", "Parent URL": null}