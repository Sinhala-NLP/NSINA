{"Source": "ITN news", "Timestamp": "පෙබරවාරි 24, 2023 11:13", "Headline": "අප්‍රිකාවේ විශාලතම ප්‍රජාතන්ත්‍රවාදී රාජ්‍යයේ ජනාධිපතිවරණය හෙට", "News Content": "නයිජීරියාවේ ජනාධිපතිවරණය හෙට පැවැත්වීමට නියමිතයි. නයිජීරියාව අප්‍රිකා මහද්වීපයේ විශාලතම ප්‍රජාතන්ත්‍රවාදී රාජ්‍ය ලෙසයි සැලකෙන්නේ. නයිජිරියා ජනාධිපතිවරණය සඳහා වලංගු ඡන්ද දායකයන් සංඛ්‍යාව මිලියන 93.4 ක් වනවා. මෙවර ජනාධිපතිවරණ සදහා අපේක්ෂකයන් 18 දෙනෙකු තරඟ වදිනවා.නමුත් ප්‍රධාන අපේක්ෂකයන් 04 දෙනෙකු පමණක් ප්‍රමුඛත්වයේ පසුවනවා. මෙවර ජනාධිපතිවරණයේදී පාලක පක්ෂයට අවාසි සහගත තත්ත්වයක් ඇතිව තිබෙන බවයි වාර්තා වන්නේ. වර්ථමාන ජනාධිපතිවරයා තම මැතිවරණ පොරොන්දුව වන බොකෝහරාම් සංවිධානය මර්දනය කිරීමට අසමත්වීම ඊට ප්‍රධාන හේතුව වනවා. බොරතෙල් නිෂ්පාදනය තිබුණද මහබැංකු ප්‍රතිපත්තිය හේතුවෙන් රට පුරා ඇතිව තිබෙන ආර්ථික අර්බුදය ද පාලක පක්ෂයට අවාස සහගත ලෙස බලපා ඇති බවයි විදෙස් විචාරකයන් පවසන්නේ. නයිජීරියාවේ ඡන්ද දායකයන්ගෙන් මිලියන 37 ක් ම අවුරුදු 18 ත් 34 ත් අතර  පිරිස වන අතර නව ජනාධිපතිවරයා තරුණ අභිලාෂයන් මත පත් වෙන්නෙකු විය හැකි බවයි අනාවැකි පලව ඇත්තේ.   ", "URL": "https://www.itnnews.lk/2023/10/05/463010/", "Category": "Breaking News,ජාත්‍යන්තර පුවත්", "Parent URL": null}