{"Source": "ITN news", "Timestamp": "සැප්තැම්බර් 16, 2023 15:41", "Headline": "අයිස් මත්ද්‍රව්‍ය සමඟ පුද්ගලයෙකු අත්අඩංගුවට", "News Content": "දිර්ඝ කාලයක සිට අයිස් මත්ද්‍රව්‍ය ජාවාරමේ නිරත වයස අවුරුදු 70ක පුද්ගලයෙකු පොලිස් විශේෂ කාර්ය බලකාය අත්අඩංගුවට ගත්තා. පොලිස් විශේෂ කාර්ය බලකායේ යාපනය කඳවුරේ නිලධාරීන්ට ලද තොරතුරකට අනුව කළ වැටලීමකදී අයිස් මත්ද්‍රව්‍ය සමඟ මෙම සැකකරු අත්අඩංගුවට ගෙන ඇත්තේ. එම බලකායේ යාපනය කඳවුරේ සංග්‍රාමික යතුරු පැදි කණ්ඩායම යාපනය පරණ තැපැල් කන්තෝරුව අසළ  ප්‍රදේශයේදී මෙම වැටලීමසිදුකළා. එහිදී අයිස් මත්ද්‍රව්‍ය කිලෝග්‍රෑම් 1යි ග්‍රෑම් 400ක් සන්තකයේ තබාගෙන සිටි වයස අවුරුදු 70ක පුද්ගලයෙකු අත්අඩංගුවට ගෙන තිබෙනවා. සැකකරු සමඟ ජංගම දුරකතනයක් හා වෑන් රථයක්ද අත්අඩංගුවට ගැනීමට පොලිස් විශේෂ කාර්ය බලකාය සමත්වුණා.       ", "URL": "https://www.itnnews.lk/2023/10/05/516372/", "Category": "දේශීය පුවත්", "Parent URL": null}