{"Source": "ITN news", "Timestamp": "நவம்பர் 11, 2021 13:09", "Headline": "எதிர்வரும் வரவு செலவு திட்டத்தில் கல்வித்துறைக்காக அதிக நிதிஒதுக்கீடு..", "News Content": "எதிர்வரும் வரவு செலவு திட்டத்தின் முழு செலவீனங்களில் 7.51 வீதம் கல்வித்துறைக்காக ஒதுக்கப்படவுள்ளதாக நிதியமைச்சர் பெசில் ராஜபக்ஷ தெரிவித்துள்ளார். வரலாற்றில் கல்வித்துறைக்கா இவ்வாறு அதிகளவில் நிதி ஒதுக்கப்படும் முதலாவது சந்தர்ப்பம் இதுவாகும். அதிபர் ஆசிரியர்களின் சம்பள பிரச்சினைக்கு தீர்வை பெற்றுக்கொடுப்பதற்கு அரசாங்கம் தீர்மானித்துள்ளது. பிரதமர் மஹிந்த ராஜபக்ஷ தலைமையில் பாராளுமன்ற குழு அறை ஒன்றில் அது தொடர்பான  சந்திப்பு இடம்பெற்றது. அதிபர், ஆசிரியர் தொழிற்சங்க பிரதிநிதிகள் குறித்த சந்திப்பில் கலந்துக்கொண்டனர். சம்பள முரண்பாட்டு தொடர்பில் ஆராய்ந்த அமைச்சரவை உப குழுவும் ஜனாதிபதி மற்றும் பிரதமர் ஆகியோரும், கல்வியமைச்சர் உள்ளிட்டோரும் முன்வைக்கப்பட்ட பரிந்துரைகளை நடைமுறைப்படுத்துமாறு கோரியதாக நிதியமைச்சர் பெசில் ராஜபக்ஷ தெரிவித்துள்ளார். தற்போது ஒதுக்கப்பட்டுள்ள நிதிக்கு மேலதிகமாக 30 பில்லியன்களை அடுத்த வரவு செலவு திட்டத்தில் அதிபர் ஆசிரியர் சம்பள முரண்பாட்டை நீக்குவதற்காக ஒதுக்கீடு செய்ய எதிர்பார்த்துள்ளதாக அமைச்சர் சுட்டிக்காட்டினார். நாட்டின் எதிர்காலத்தை கருத்திற்கொண்டு கல்வித்துறைக்காக அதிகளவான நிதிஒதுக்கீடு வரவு செலவு திட்டத்தில் மேற்கொள்ளப்படவுள்ளது. வரலாற்றில் கல்வித்துறைக்காக நூற்றுக்கும் ஆறு வீத்திற்கும் அதிகமாக நிதி ஒதுக்கப்படும் சந்தர்ப்பம் இதுவாகுமெனவும் அமைச்சர் பெசில் ராஜபக்ஷ தெரிவித்துள்ளார். இந்நிலையில் சுமார் 2 தசாப்தங்களுக்கு மேலாக நீடித்த சம்பள முரண்பாட்டுக்கு தீர்வு வழங்க நடவடிக்கை எடுத்த சகலருக்கும் நன்றி தெரிவிப்பதாக கல்வியமைச்சர் தினேஸ் குணவர்தன தெரிவித்துள்ளார். நாட்டில் நிலவும் நெருக்கடி நிலமைகளுக்கு மத்தியில் அதிபர் ஆசிரியர்களின் பிரச்சினைகளுக்கு தீர்வு வழங்க கிடைத்தமை பாரிய வெற்றியெனவும் கல்வியமைச்சர் சுட்டிக்காட்டியுள்ளார். ", "URL": "https://www.itnnews.lk/2023/10/05/375420/", "Category": "Breaking News,அண்மைய செய்திகள்,தேசிய செய்திகள்", "Parent URL": null}