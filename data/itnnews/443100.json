{"Source": "ITN news", "Timestamp": "ඔක්තෝබර් 29, 2022 15:04", "Headline": "යුක්රේනයට පැය හතරකට වැඩි විදුලි කප්පාදුවක්", "News Content": "යුක්රේනයට පැය හතරකට වැඩි කාලයක් විදුලි කප්පාදුවක් කිරීමට සිදුවන බව වාර්තා වනවා. යුක්රේන බලධාරීන් කියෙව් අගනුවර මෙන්ම යුක්රේනයේ මධ්‍ය ප්‍රදේශවලටද මෙම විදුලි කප්පාදුව කිරිමට සිදුවන බවයි දැනුම් දී තිබෙන්නේ. මේ හේතුවෙන් මිලියන හතරක පමණ ජනතාවක් පීඩාවට පත්වනු ඇති බව යුක්රේන ජනාධිපතිවරයා ප්‍රකාශ කර තිබෙනවා. යුක්රේන බලාගාරවලට සහ බලශක්ති මූලාශ්‍රවලට මේ මාසය පුරා රුසියා ඩ්‍රෝන ප්‍රහාර සහ මිසයිල ප්‍රහාර එල්ල වුණා. මේ හේතුවෙන් කියෙව් අගනුවර බලශක්ති ධාරිතාවෙන් 30%ක් පමණ අහිමිව තිබෙනවා. රුසියාව හිතාමතාම සිවිල් යටිතල පහසුකම් ඉලක්කකරගෙන සිදු කරන ප්‍රහාර යුරෝපා රටවල් දැඩි ලෙස හෙළා දැක තිබෙනවා.   ", "URL": "https://www.itnnews.lk/2023/10/05/443100/", "Category": "ජාත්‍යන්තර පුවත්", "Parent URL": null}