{"Source": "ITN news", "Timestamp": "මැයි 3, 2023 20:19", "Headline": "ශ්‍රී ලංකාවේ ආර්ථික ස්ථායීකරණ වැඩපිළිවෙළට කැනඩාවේ සහය", "News Content": "ශ්‍රී ලංකාවේ ආර්ථික ස්ථායීකරණ වැඩපිළිවෙළට තවදුරටත් සහාය ලබාදෙන බව කැනඩා රජය පවසනවා. මුදල් රාජ්‍ය අමාත්‍ය ෂෙහාන් සේමසිංහ මහතා හමු වූ අවස්ථාවේ ශ්‍රී ලංකා කැනඩා මහ කොමසාරිස් එරික් වොල්ෂ් මහතා මේ බව ප්‍රකාශ කර තිබෙනවා. ශ්‍රී ලංකාවේ කැනඩා මහ කොමසාරිස් වශයෙන් අලුතෙන් පත්ව ආ එරික් වොල්ෂ් මහතා රාජ්‍ය අමාත්‍ය ෂෙහාන් සේමසිංහ මහතා හමුවූයේ මුදල් අමාත්‍යාංශයේදීයි. ජාත්‍යන්තර මූල්‍ය අරමුදලේ ද සහායෙන් සිදු කෙරෙන ප්‍රතිසංස්කරණ සම්බන්ධයෙන් මහ කොමසාරිස්වරයා මෙහිදී ප්‍රසාදය පළ කළා. ශ්‍රි ලංකාවේ කෘෂිකර්ම නවීකරණ වැඩසටහන් සදහා කැනඩා රජයේ සහාය ලබාදීම සම්බන්ධයෙන්ද මෙහිදී දීර්ඝ වශයෙන් සාකච්ඡා කෙරුණා. මෙරට සංවර්ධන වැඩසටහන් සදහාද තවදුරටත් සහාය ලබාදෙන බවයි කැනඩා මහ කොමසාරිස්වරයා මෙහිදී ප්‍රකාශ කළේ.                   ", "URL": "https://www.itnnews.lk/2023/10/05/480371/", "Category": "දේශීය පුවත්", "Parent URL": null}