{"Source": "ITN news", "Timestamp": "අගෝස්තු 9, 2021 09:10", "Headline": "ග්‍රීසියේ ලැව් ගිනි තත්ත්වය තවදුරටත් වර්ධනය වෙයි", "News Content": "ග්‍රීසියේ ඉවියා දූපතේ ඇති වී තිබෙන ලැව් ගිනි තත්ත්වය තවදුරටත් වර්ධනය වෙමින් පවතින බව විදෙස් මාධ්‍ය වාර්තා කරනවා. එම දූපතේ සිටි දෙදහසකට අධික පිරිසක් ආරක්ෂිත ස්ථාන කරා රැගෙන ඒමටයි මුදා ගැනීමේ අංශ කටයුතු කළේ. පසුගිය සති කිහිපයේ සිට ග්‍රීසියේ ස්ථාන රැසක ලැව් ගිනි වර්ධනය වී තිබෙනවා. එරටට මේ දිනවල පවතින අධික උෂ්ණ කාලගුණය සහ දැඩි සුළං හේතුවෙන් මෙම තත්ත්වය දිනෙන් දින වර්ධනය වන බවයි විදෙස් මාධ්‍ය වාර්තා කරන්නේ. ග්‍රීසියේ මේ වනවිට උෂ්ණත්වය සෙල්සියස් අංශක 45ක් වන අතර වසර 30කට පසුව එරටට බලපා ඇති උෂ්ණාධිකම තත්ත්වය මෙය බවයි වාර්තා වන්නේ.       ", "URL": "https://www.itnnews.lk/2023/10/05/355466/", "Category": "ජාත්‍යන්තර පුවත්", "Parent URL": null}