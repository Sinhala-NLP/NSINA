{"Source": "ITN news", "Timestamp": "ජනවාරි 22, 2022 11:30", "Headline": "2021 වසරේ චීන විදේශ ආයෝජන 9.2%කින් ඉහළට", "News Content": "2021 වසරේ චීන විදේශ ආයෝජන 2020 වසරට සාපේක්ෂව සියයට 9.2කින් ඉහළ යයි. චීන වාණිජ අමාත්‍යංශය 20වැනිදා නිකුත් කළ\nදත්තවලට අනුව, 2021 වසරේ චීනය විදේශ රටවල් වෙත කළ ආයෝජන ස්ථීර ලෙස පවත්වාගෙන ඇත. එසේම, සමස්ත චීන විදේශ ආයෝජන වටිනාකම ඇ.ඩො.බිලියන 145.19කි. එය 2020 වසර හා සැසඳීමේදී සියයට 9.2ක වර්ධනයක් ද වේ. 2021 වසරේ විදේශ රටවල චීනය භාරගත් ඉංජිනේරු කොන්ත්‍රාත් ව්‍යාපෘතිවල වටිනාකම, ඇ.ඩො.බිලියන 258.49ක් වූ අතර එය 2020 වසර හා සැසඳීමේදී සියයට 1.2කින් වැඩි වී තිබේ. ලෝක ආර්ථීකය සම්පූර්ණයෙන් යථා තත්ත්වයට පත්ව නොමැති අවස්ථාවක මෙවැනි ඉලක්කයක් සපුරාගැනීම ඉතා අසීරුය. “එක් තීරයක් එක් මාවතක්” වැඩපිළිවෙළට සම්බන්ධ රටවල් වෙත චීනය සිදුකළ මූල්‍ය නොවන ආයෝජනය ඇ.ඩො.බිලියන 20.3කි. එය 2020 වසරට සාපේක්ෂව සියයට 14.1ක වර්ධනයකි. එමෙන්ම ප්‍රවාහන හා යටිතල පහසුකම්  ක්ෂේත්‍ර කේන්ද්‍ර කරගත් චීනය විදේශ රටවල සිදු කළ ඉංජිනේරු කොන්ත්‍රාත් ව්‍යාපෘති ද සාර්ථකව ක්‍රියාත්මක වන අතර විදේශ රටවල ආර්ථීක වෙළඳ සහයෝගිතා කලාප ඉදිකිරීම් කටයුතු ද කැපීපෙනෙන ජයග්‍රහණ අත්පත් කරගෙන ඇතැයි චීන වාණිජ අමාත්‍යංශ දත්ත පෙන්වාදෙයි. ", "URL": "https://www.itnnews.lk/2023/10/05/390474/", "Category": "ජාත්‍යන්තර පුවත්", "Parent URL": null}