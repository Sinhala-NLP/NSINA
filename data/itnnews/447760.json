{"Source": "ITN news", "Timestamp": "නොවැම්බර් 27, 2022 11:03", "Headline": "ලෝකයේ ශක්තිමත්ම න්‍යෂ්ටික බලය ලබා ගැනීම අපේක්ෂා කරන බව කිම් ජොංග් උන් පවසයි", "News Content": "ලෝකයේ ශක්තිමත්ම න්‍යෂ්ටික බලය ලබා ගැනීම අපේක්ෂා කරන බව උතුරු කොරියා ජනාධිපතිවරයා පවසනවා. උතුරු කොරියා ජනාධිපති කිම් ජොංග් උන් උතුරු කොරියාවේ විශාලතම බැලස්ටික් මිසයිලය වන හ්වොසොං 17 අත්හදා බැලිමේ මෙහෙයුමට සම්බන්ධ වු සියලු විද්‍යාඥයන් හා හමුදා නිලධාරීන් උසස් කිරීමට කටයුතු කර තිබෙනවා. උතුරු කොරියා නායකයා ඔහුගේ දියණිය සමග මිසයිලය අත්හදා බැලිමේ කටයුතුවලට සම්බන්ධ වු විද්‍යාඥයන්,  ඉංජිනේරුවන් හා හමුදා නිලධාරීන් සමග ඡායාරූප සැසියකට සහභාගී වුණා. එක්සත් ජනපදයට ප්‍රහාර එල්ල කිරීමට තරම් හැකියාවක් ඇති හ්වොසොං 17 අන්තර් මහද්වීපික බැලස්ටික් මිසයිලයක් වන අතර එය උතුරු කොරියාව අත්හදා බැලු විශාලතම න්‍යෂ්ටික අවියවනවා. උතුරු කොරියා රාජ්‍යයේ ජනතාවගේ ස්වෛරීභාවය ආරක්ෂා කිරීම වෙනුවෙන් තම අවසාන ඉලක්කය ලෝකයේ බලවත්ම න්‍යෂ්ටික බලය ලබා ගැනිම කොරියා ජනාධිපතිවරයා පවසනවා.   ", "URL": "https://www.itnnews.lk/2023/10/05/447760/", "Category": "ජාත්‍යන්තර පුවත්", "Parent URL": null}