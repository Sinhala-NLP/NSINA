{"Source": "ITN news", "Timestamp": "අගෝස්තු 1, 2023 16:10", "Headline": "අවුන්සාන් සුකීගේ දඬුවම් කාලය අඩුවෙයි", "News Content": "මියන්මාරයේ හිටපු නායිකා අවුන්සාන් සුකීට එරෙහිව එරට හමුදාව විසින් එල්ල කර ඇති චෝදනා 19න් පහකට සමාව ලැබී තිබෙනවා. ඒ අනුව ඇගේ දඬුවම් කාලය වසර 33ක සිර දඬුවමක සිට වසර හයකින් අඩු කෙරෙනු ඇති බවයි විදෙස් මාධ්‍ය සඳහන් කළේ. පසුගිය සතියේ, අවුන්සාන් සුකී මහත්මිය සිරගෙදර සිට Nay Pyi Taw අගනුවර නිවාස අඩස්සියේ තබා තිබෙනවා. 78 හැවිරිදි නොබෙල් ත්‍යාගලාභී අවුන්සාන් සුකී, කුමන්ත්‍රණයක් හරහා සිය ධුරයෙන් නෙරපා දැමුණු පසු 2021 පෙබරවාරි මාසයේ සිට හමුදාව විසින් රඳවා තබාගෙන සිටිනවා. ", "URL": "https://www.itnnews.lk/2023/10/05/504571/", "Category": "ජාත්‍යන්තර පුවත්", "Parent URL": null}