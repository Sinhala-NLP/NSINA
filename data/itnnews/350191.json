{"Source": "ITN news", "Timestamp": "ஜூலை 18, 2021 16:07", "Headline": "டோக்கியோ ஒலிம்பிக் கிராமத்தில் மேலும் இரு கொரோனா தொற்றாளர்கள் அடையாளம்..", "News Content": "ஜப்பானின் டோக்கியோ நகரில் ஒலிம்பிக் கிராமத்தில் மேலும் இரு கொரோனா தொற்றாளர்கள் அடையாளம் காணப்பட்டுள்ளனர். நேற்றைய தினமும் அங்கு ஒருவர் அடையாளம் காணப்பட்டார். இதேவேளை நேற்றைய தினம் டொக்கியோ நகரில் ஆயிரத்து 410 கொரோனா தொற்றாளர்கள் அடையாளம் காணப்பட்டுள்ளனர். இன்னும் 5 நாட்களில் ஒலிம்பிக் போட்டிகள் நடத்துவதற்கான சகல ஏற்பாடுகளும் மேற்கொள்ளப்பட்டுள்ளன. இந்நிலையையே மேலும் இரு வீரர்களுக்கு இவ்வாறு கொவிட் தொற்று அடையாளம் காணப்பட்டுள்ளது. ஒலிம்பிக் கிராமத்தில் முதலாவது தொற்றாளர் அடையாளம் காணப்பட்டு ஒருநாளின் பின்னர் மேலும் இருவர் அடையாளம் காணப்பட்டுள்ளனர். எவ்வாறெனினும் இத்தொற்றாளர்கள் யார் என்பதை ஜப்பான் அதிகாரிகள் வெளிப்படுத்தவில்லை. ஒலிம்பிக் கிராமத்தில் 6 ஆயிரத்து 700க்கும் அதிகமான வீர,வீராங்கனைகள் தங்குவதற்கான ஏற்பாடுகள் மேற்கொள்ளப்பட்டுள்ளன. கடந்த வருடம் நடைபெறவிருந்த ஒலிம்பிக் போட்டிகள் கொரோனா வைரஸ் அச்சுறுத்தல் காரணமாக இவ்வருடம் நடத்தப்படுகிறது. இதன்பின்னர் பரா ஒலிம்பிக் போட்டிகளும் ஆரம்பமாகவுள்ளது. இதேவேளை இவ்வருடம் ஜனவர் மாதத்தின் பின்னர் டோக்கியோ நகரில் அதிக கொரோனா தொற்றாளர்கள் நேற்றைய தினம் பதிவாகினர் இவ் எண்ணிக்கை ஆயிரத்து 410 ஆகும். கடந்த சில தினங்களாக டோக்கியோ நகரில் பதிவாகும் தொற்றாளர்களின் எண்ணிக்கை ஆயிரத்தை கடந்து வருகிறது. இதன் காரணமாக டோக்கியோ நகரில் அவசரகால நிலைமை பிரகடனப்படுத்தப்பட்டுள்ளது. எதிர்வரும் ஆகஸ்ட் 22ஆம் திகதி வரை அங்கு அவசரகாலநிலைமை அமுலில் இருக்குமென அறிவிக்கப்பட்டுள்ளது. ", "URL": "https://www.itnnews.lk/2023/10/05/350191/", "Category": "Breaking News,சர்வதேச செய்திகள்", "Parent URL": null}