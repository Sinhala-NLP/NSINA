{"Source": "ITN news", "Timestamp": "ජූනි 21, 2023 12:57", "Headline": "Dupuy de Lôme’ කොළඹ එයි", "News Content": "ප්‍රංශ නාවික හමුදාවට අයත් ‘Dupuy de Lôme’ නෞකාව නිල සංචාරයක් සඳහා කොළඹ වරායට සේන්දු වී තිබෙනවා. ප්‍රංශ නාවික හමුදාවට අයත් ‘Dupuy de Lôme’ නෞකාව නිල සංචාරයක් සඳහා අද දින (2023 ජුනි 21) උදෑසන කොළඹ වරායට සේන්දු වූ අතර, ශ්‍රී ලංකා නාවික හමුදාව විසින් එම නෞකාව නාවික හමුදා සම්ප්‍රදායානුකුලව පිළිගැනීමට කටයුතු කෙරුණා. මෙලෙස කොළඹ වරායට සේන්දු වූ Electromagnetic Research Vessel වර්ගයට අයත් ‘Dupuy de Lôme’ නෞකාව, දිගින් මීටර් 102.40 ක් හා නැව් මුළුව 107 ක ගෙන් සමත්විත වන අතර, නෞකාවේ අණදෙන නිලධාරී ලෙස Commander Augustin Blanchet කටයුතු කරනු ලබන බවයි නාවුක හමුදාව නිවේදනය කළේ. එමෙන්ම, ‘Dupuy de Lôme’ නෞකාව දිවයිනේ රැඳී සිටින කාලසීමාව තුල එහි නැව් මුළුව දිවයිනේ වැදගත් ස්ථාන නැරඹීම සඳහා ප්‍රදේශ කිහිපයක සංචාරය කිරීමටද නියමිතව ඇති අතර, ‘Dupuy de Lôme’ නෞකාව 2023 ජුනි මස 27 වන දින දිවයිනෙන් පිටත්ව යාමට නියමිතයි. ", "URL": "https://www.itnnews.lk/2023/10/05/493706/", "Category": "දේශීය පුවත්", "Parent URL": null}