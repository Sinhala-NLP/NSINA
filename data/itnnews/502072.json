{"Source": "ITN news", "Timestamp": "ජූලි 23, 2023 17:32", "Headline": "උපන්දින සාදය ලෙයින් තෙත්වෙයි – තරුණියක් මරුට", "News Content": "දෙහැවිරිදි පුතුගේ උපන්දින සාදය ලෙයින් තෙත් කරමින් 22 හැවිරිදි ඥාති තරුණියකගේ  ජීවිතය උදුරාගත් සාහසික ප්‍රහාරයක් වව්නියාවෙන් වාර්තා වුණා. සිද්ධියෙන් දෙහැවිරිදි පුතු ඇතුළු නව දෙනෙකු තුවාල ලබා රෝහල්ගත කර තිබෙනවා. වව්නියාව තෝනිකල් ප්‍රදේශයේ උපන්දින සාදයක් පැවති නිවසකට කඩා වැදුණු මුහුණු ආවරණය කර ගත් පුද්ගලයින් 8  දෙනෙකු නිවසේ සිටි පුද්ගලයින්ට තියුණු ආයුධවලින් පහරදී නිවසට ගිනි තබා තිබෙනවා. මධ්‍යම රාත්‍රි 12.30ට පමණ එල්ලවූ මෙම ප්‍රහාරයෙන්  වයස අවුරුදු 22 ක් වූ තරුණියක ජීවිතක්ෂයට පත්වුණා. කැපුම් තුවාල මෙන්ම පිලිස්සීම් හේතුවෙන් මෙම තරුණ කාන්තාව මෙසේ අවාසනාවන්ත ලෙස ජීවිතයෙන් සමුගෙන තිබූ බවයි මූලික පරික්ෂණවලදී හෙළිවුණේ.  උපන්දිය යෙදී තිබූ දරුවා මෙන්ම  ඔහුගේ පියා ඇතුළු තවත් නව දෙනෙකු මෙම සාහසික  ප්‍රහාරයෙන් තුවාල ලබා වව්නියාව මහරෝහලට ඇතුළත් කෙරුණා. 119 හදිසි ඇමතුම් අංකයට ලැබුණු තොරතුරකට අනුව කඩිනමින් ක්‍රියාත්මක වූ වව්නියාව පොලිසිය හා නගර සභා ගිනි නිවන ඒකකය ප්‍රදේශවාසින්ගේ සහාය ඇතිව ගින්න මැඩ පැවැත්වීමට සමත්වු අතර ඒ හේතුවෙන් සිදුවීමට ගිය විනාශය අවම කර ගැනීමට හැකිවුනා. සැකකරුවන් සොයා පොලිසිය අංශ කිහිපයක් ඔස්සේ පුළුල් පරික්ෂණ ක්‍රියාත්මක කර තිබෙනවා.       ", "URL": "https://www.itnnews.lk/2023/10/05/502072/", "Category": "දේශීය පුවත්", "Parent URL": null}