{"Source": "ITN news", "Timestamp": "සැප්තැම්බර් 13, 2023 13:15", "Headline": "ඇමති හරීන්ට එරෙහි විමර්ශන ගැන නීතිපතිවරයාගෙන් ශ්‍රේෂ්ඨාධිකරණයට දැනුම්දීමක්", "News Content": "පාස්කු ඉරිදා ත්‍රස්ත ප්‍රහාරයක් එල්ල කිරීමේ සිද්ධිය සම්බන්ධයෙන් ප්‍රකාශයක් සටහන් කරගත් අමාත්‍ය හරීන් ප්‍රනාන්දු මහතාට එරෙහි විමර්ශන අවසන් කිරීමට පොලීසියට උපදෙස් දී ඇතැයි නීතිපතිවරයා ශ්‍රේෂ්ඨාධිකරණයට දැනුම් දුන්නා. අදාළ සිද්ධිය සම්බන්ධයෙන් තමන් අත්අඩංගුවට ගැනීම වැලැක්වීමේ නියෝගයක් නිකුත් කරන්නැයි ඉල්ලා ඒ මහතා මීට පෙර මූලික අයිතිවාසිකම් පෙත්සමක් ගොණු කළා. එම පෙත්සම අද කැද වූ අවස්ථාවේදී නීතිපතිවරයා වෙනුවෙන් පෙනී සිටි නියෝජ්‍ය සොලිසිටර් ජෙනරාල් දිලීප පීරිස් මහතා මේ බව දැනුම් දුන්නා. කෙසේ වෙතත් මෙම පෙත්සම ද ඉදිරියට පවත්වාගෙන යනනේද නැද්ද යන්න තීරණය කිරීම සදහා ලබන 18 වනදා විනිසුරු මඩුල්ලක් ඉදිරියේ කැදවීමට ද අධිකරණය තීරණය කළා.     ", "URL": "https://www.itnnews.lk/2023/10/05/515601/", "Category": "Breaking News,දේශීය පුවත්", "Parent URL": null}