{"Source": "ITN news", "Timestamp": "දෙසැම්බර් 8, 2021 09:18", "Headline": "ඇමරිකාවේ දෛනික කොරෝනා ආසාදිතයින් හා මරණ සංඛ්‍යාව යළිත් වරක් ඉහළට", "News Content": "ඇමරිකාවෙන් දෛනිකව වාර්තා වන කොරෝනා වයිරස ආසාදිතයින් හා මරණ සංඛ්‍යාව යළිත් වරක් ඉහළ ගොස් තිබෙනවා. ගතවූ පැය 24 ට ඇමරිකාවෙන් හමුවී ඇති වයිරස ආසාදිතයින් සංඛ්‍යාව එක් ලක්ෂ අට දහසකට ආසන්නයි. සිදුව ඇති මරණ සංඛ්‍යාව 1722 ක්. ඒ සමඟම එරට සමස්ත කොරෝනා මරණ සංඛ්‍යාව අට ලක්ෂ දොලොස් දහස ඉක්මවා ගියා. එමෙන්ම ඇමරිකාවෙන් මේ වනවිට හමුවී ඇති සමස්ත කොරෝනා ආසාදිතයින් සංඛ්‍යාව පන් කෝටි දෙලක්ෂ හැත්තැ දහසකට අධිකයි. මේ අතර ලොව පුරා රටවල් 222 කින් හමුවී ඇති සමස්ත කොරෝනා වයිරස ආසාදිතයින් සංඛ්‍යාව විසි හය කෝටි හැත්තැ හතර ලක්ෂයකට ආසන්න වනවා. සිදුව ඇති මරණ සංඛ්‍යාව 5,286,553ක්.     ", "URL": "https://www.itnnews.lk/2023/10/05/381410/", "Category": "Breaking News,ජාත්‍යන්තර පුවත්", "Parent URL": null}