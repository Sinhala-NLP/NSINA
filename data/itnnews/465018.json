{"Source": "ITN news", "Timestamp": "மார்ச் 3, 2023 15:25", "Headline": "உயர்தர விடைத்தாள் மதிப்பீட்டு பணிக்காக மீண்டும் விண்ணப்பங்கள் கோரல்", "News Content": "உயர்தர விடைத்தாள்களை மதிப்பீடு செய்வதற்காக ஆசிரியர்களிடம் இருந்து மீண்டும் விண்ணப்பங்கள் கோரப்பட்டுள்ளதாக பரீட்சைகள் திணைக்களம் தெரிவித்துள்ளது. உயர்தர விடைத்தாள்களை மதிப்பீடு செய்யும் ஆசிரியர்களுக்கு வழங்கப்படும் கொடுப்பனவை இரட்டிப்பாக்க ஜனாதிபதி ரணில் விக்கிரமசிங்க தலைமையில் கடந்த புதன்கிழமை இடம்பெற்ற விசேட அமைச்சரவைக் கூட்டத்தில் அனுமதி வழங்கப்பட்டுள்ளது. அதற்கமைவாக, உயர்தர பரீட்சை வினாத்தாள் மதிப்பீட்டு பணிகளுக்காக ஆசிரியர்களிடமிருந்து விண்ணப்பங்களை கோருவதற்கு பரீட்சைகள் திணைக்களம் நடவடிக்கை எடுத்துள்ளது. விடைத்தாள்களை மதிப்பிடுவதற்காக ஆசிரியர்களுக்கு வழங்கப்படும் ரூ.900 கொடுப்பனவை ரூ.2,000 ஆக உயர்த்தவும், அமைச்சரவைப் பத்திரத்தின் மூலம் பல்கலைக்கழக ஆசிரியர்களின் ஒட்டுமொத்த மதிப்பீட்டின் கொடுப்பனவை இரட்டிப்பாக்கவும் நடைபெற்ற விசேட அமைச்சரவைக் கூட்டத்தில் அனுமதி வழங்கப்பட்டது. விடைத்தாள் மதிப்பீட்டுக்காக சுமார் 15,000 ஆசிரியர்கள் விண்ணப்பித்துள்ளனர், ஆனால் இராசாயனவியல், பெளதீகவியல் மற்றும் ஒருங்கிணைந்த கணிதம் போன்ற பாடங்களை மதிப்பீடு செய்ய போதிய அளவிலான ஆசிரியர்களே விண்ணப்பித்துள்ளனர். நாளாந்த கொடுப்பனவுகள் அதிகரிக்கப்பட்டதையடுத்து, மேலும் பல ஆசிரியர்கள் பரீட்சை வினாத்தாள்களை மதிப்பீடு செய்ய விண்ணப்பிப்பார்கள் என எதிர்பார்ப்பதாக பரீட்சைகள் திணைக்களத்தின் பேச்சாளர் ஒருவர் தெரிவித்துள்ளார். ", "URL": "https://www.itnnews.lk/2023/10/05/465018/", "Category": "Breaking News,தேசிய செய்திகள்", "Parent URL": null}