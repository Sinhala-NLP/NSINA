{"Source": "ITN news", "Timestamp": "අගෝස්තු 22, 2021 10:15", "Headline": "විදේශ ඇමති චීනයෙන් දියර ඔක්සිජන් ඉල්ලයි", "News Content": "චීන තානාපති සහ විදේශ අමාත්‍ය මහාචාර්ය ජී.එල්. පීරිස් මහතා අතර සිදුවූ හමුවකදී ශ්‍රී ලංකාවට අඛණ්ඩව ලබා දෙන සහයෝගය වෙනුවෙන් චීන රජයට එතුමා ස්තුතිවන්ත වී තිබෙනවා. දෙරට අතර පවත්නා පූර්ණ පරාසයක සබඳතා ඉහළ නැංවීමේ ප්‍රමුඛතා පිළිබඳවත් ඒහිදී සාකච්ඡා වී තිබෙනවා. විදේශ අමාත්‍යවරයාගේ නව කාර්යභාරය පිළිබඳව සිය අවංක සුබපැතුම් පිරිනැමූ චීන තානාපති ෂෙන්හොන්ග් මහතා, ශ්‍රී ලංකාවේ සමාජ ආර්ථික සංවර්‍ධනයට සහ රජයේ කොවිඩ්-19 අවම කිරීමේ ප්‍රයත්නවලට සහාය වීම සඳහා චීනය අඛණ්ඩ කැපවන බවට යළි අවධාරණය කළ බව සඳහන්. සාකච්ඡාව ප්‍රධාන වශයෙන් කොවිඩ්-19 පිළිබඳ සහයෝගීතාවය, අන්තර් පුද්ගල හුවමාරු, ආර්ථික සංවර්ධනය, දරිද්‍රතාවය තුරන් කිරීම සහ බහුපාර්ශ්වික සහයෝගීතාව යන කරුණු වෙත යොමු විය. විශේෂයෙන්, වැඩිවන ඉල්ලුම සපුරාලීම සඳහා වහාම දියර ඔක්සිජන් සැපයීම සඳහා විදේශ අමාත්‍ය පීරිස් මැතිතුමා චීනයේ සහය ඉල්ලා සිටියා. මෙම හමුව සඳහා කලාපීය සහයෝගිතා රාජ්‍ය අමාත්‍ය තාරක බාලසූරිය මහතා සහ විදේශ ලේකම් අද්මිරාල් මහාචාර්ය ජයනාත් කොළඹගේ මහතා ත සහභාගී වුණා. ", "URL": "https://www.itnnews.lk/2023/10/05/357652/", "Category": "දේශීය පුවත්", "Parent URL": null}