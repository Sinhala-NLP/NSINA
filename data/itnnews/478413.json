{"Source": "ITN news", "Timestamp": "අප්‍රේල් 26, 2023 16:11", "Headline": "සණස සංවර්ධන බැංකුවේ නගර ශාඛාව නව මුහුණුවරකින් යූනියන් පෙදෙසේදී විවෘත කෙරේ", "News Content": "ගණුදෙනුකරුවන්ට වඩාත් ගුණාත්මක බැංකු සේවාවක් සැපයීමේ අරමුණින් සණස සංවර්ධන බැංකුවේ නගර ශාඛාව නව මුහුණුවරකින් යූනියන් පෙදෙසේදී විවෘත කෙරුණා. කුඩා හා මධ්‍ය පරිමාණ ව්‍යවසායකයින් ඇතුළු සමස්ත ශ්‍රී ලාංකිකයින්ට ගැළපෙන බැංකුකරණ විසදුම් ලබාදෙන මෙරට ප්‍රමුඛ පෙළේ බැංකුවක් වන සණස සංවර්ධන බැංකුවේ ප්‍රධාන ශාඛාව ලෙසයි කොළඹ දෙක යූනියන් පෙදෙසේ අංක 162 දරණ ස්ථානයේදි නගර ශාඛාව විවෘත වුණේ. සණස සංවර්ධන බැංකුවේ සභාපතිනි දිනිති රත්නායක හා ප්‍රධාන විධායක නිලධාරී ප්‍රියන්ත තල්වත්ත යන මහත්ම මහත්මීන්ගේ ප්‍රධානත්වයෙන් මෙම ශාඛාව විවෘත කිරීම සිදු වුණා. මෙම අවස්ථාවට එම බැංකුවේ ඉහළ කළමනාකාරීත්වය ගණුදෙනුකරුවන් හා ප්‍රමුඛ පෙළේ ව්‍යාපාරිකයින් ඇතුළු පිරිසක් එක්ව සිටියා.       ", "URL": "https://www.itnnews.lk/2023/10/05/478413/", "Category": "දේශීය පුවත්", "Parent URL": null}