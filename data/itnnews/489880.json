{"Source": "ITN news", "Timestamp": "ජූනි 7, 2023 08:36", "Headline": "බලපත්‍ර නොමැතිව පුපුරණ ද්‍රව්‍ය ජෙලටි නයිටි සන්තකයේ තබාගෙන සිටි පුද්ගලයෙකු අත්අඩංගුවට", "News Content": "විශේෂ කාර්ය බලකාය කන්තලේ කඳවුරේ නිලධාරීන්ට ලද තොරතුරකට අනුව විශේෂ කාර්ය බලකාය අණදෙන නිලධාරී නියෝජ්‍ය පොලිස්පති නීතීඥ වරුණ ජයසුන්දර මහතාගේ නියෝග හා උපදෙස් පරිදි යාපනය කලාපය බාර ජේෂ්ඨ පොලිස් අධිකාරී එම්.කේ.බි.එස්.එන්. ගුණරත්න මහතාගේ මෙහෙයවීම මත, සහකාර පොලිස් අධිකාරී ඊ.ඒ.එම්. දයාරත්න මහතාගේ අධීක්ෂණයෙන් විශේෂ කාර්ය බලකාය කන්තලේ කඳවුරේ කඳවුර අණදෙන නිලධාරි පොලිස් පරික්ෂක එචි.එමි.ජේ. හේරත් ඇතුළු නිලධාරීන් කණ්ඩායමක් විසින් ඊයේ (06) වන දින චීන වරාය පොලිස් වසමේ මකුලුඋත්තු ප්‍රදේශයේ දී වැටලීමක් සිදුකර තිබෙනවා. එහි දී බලපත්‍ර නොමැතිව නිල් පැහැති ජෙලටි නයිටි කුරු 95 ක් සන්තකයේ තබාගෙන සිටි ත්‍රිකුණාමලය ප්‍රදේශයේ පදිංචි වයස අවුරුදු 42 ක පුද්ගලයෙකු අත්අඩංගුවට ගෙන වැඩිදුර විමර්ශන කටයුතු සඳහා චීන වරාය පොලිස් ස්ථානය වෙත භාර දී තිබෙනවා. ", "URL": "https://www.itnnews.lk/2023/10/05/489880/", "Category": "දේශීය පුවත්", "Parent URL": null}