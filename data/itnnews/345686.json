{"Source": "ITN news", "Timestamp": "ජූනි 28, 2021 11:47", "Headline": "ලන්ච්ෂීට් හා සිලිසිලි බෑග් තහනම් කිරීම මේ වසර තුළදීම", "News Content": "ලන්ච්ෂීට් වගේම ෂොපින් බෑග් මේ වසර තුළදී තහනම් කරනවා කියලා පරිසර ඇමති මහින්ද අමරවීර මහතා අවධාරණය කරනවා. පරිසර අමාත්‍යාංශයේ පැවති සාකච්ඡාවකට එක් වූ අමාත්‍යවරයා කියා සිටියේ මයික්‍රෝන 20 ට වඩා අඩු ලන්ච්ෂීට් තහනම් කරන ලෙස ඉල්ලීම් කළද එම ලන්ච්ෂීට් හදුනා ගැනීම නිෂ්පාදන සමාගම්වලට පවා අපහසු බවයි. එමෙන්ම සිලිසිලි බෑග් වැඩි වශයෙන් පරිසරයට එක්වීම හේතුවෙන් විශාල පරිසර හානියක් සිදුවෙමින් පවතිනවා. මේවාට විකල්ප නිෂ්පාදන පිළිබද යෝජනා ඉදිරිපත් වී ඇති බැවින් ඒ කෙරෙහි අවධානය යොමු කර අදාළ තහනම් කිරිම සිදු කරන බවයි අමාත්‍යවරයා සාකච්ඡාවේදී ප්‍රකාශ කළේ. මෙම විකල්ප නිෂ්පාදනවලට අදාළ තාක්ෂණය අවශ්‍ය අයට ලබාදීමටද ඒවායේ අයිතිකරුවන් කැමැත්ත පළ කර තිබෙනවා.       ", "URL": "https://www.itnnews.lk/2023/10/05/345686/", "Category": "දේශීය පුවත්", "Parent URL": null}