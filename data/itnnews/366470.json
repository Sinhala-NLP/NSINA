{"Source": "ITN news", "Timestamp": "ඔක්තෝබර් 3, 2021 10:46", "Headline": "බ්‍රසීල ජනපතිට එරෙහිව රට පුරා විරෝධතා", "News Content": "බ්‍රසීලයේ ජනාධිපති ජෙයර් බොල්සනාරෝහට සිය ධුරයෙන් ඉල්ලා අස්වන ලෙස බල කරමින් රට පුරා විරෝධතා පැවැත්වෙනවා. බ්‍රසීලයේ නගර 160 ක් පමණ පුරා මෙම විරෝධතා ක්‍රියාත්මකයි. විරෝධතා සඳහා දහස් සංඛ්‍යාත ජනතාවක් එක්ව සිටින අයුරු විදෙස් මාධ්‍ය වාර්තා කළා. කොරෝනා වයිරස ව්‍යාප්තිය මැඩපැවැත්වීමට ජනාධිපතිවරයා අපොහොසත්වීම හා ඔහුට විරුද්ධව ඉදිරිපත්වී ඇති දූෂණ චෝදනා හේතුවෙන් විශ්වාසභංගයක් ගෙන ඒමට ද යෝජනාවී තිබෙනවා. එරට විපක්ෂය හා වෘත්තීය සමිති එක්වයි මෙම විරෝධතා සංවිධානකර ඇත්තේ. එළඹෙන වසරේ එරට ජනාධිපතිවරණය පැවැත්වීමට නියමිත අතර ජනාධිපති ජෙයර් බොල්සනාරෝගේ ජනප්‍රියත්වය අතිශය පහළ මට්ටමක පවතින බව වාර්තා වනවා.     ", "URL": "https://www.itnnews.lk/2023/10/05/366470/", "Category": "ජාත්‍යන්තර පුවත්", "Parent URL": null}