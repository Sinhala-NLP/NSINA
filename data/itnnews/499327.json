{"Source": "ITN news", "Timestamp": "ජූලි 12, 2023 16:15", "Headline": "නාවික ඉදිකිරීම් ක්ෂේත්‍රයේ අධ්‍යාපනය ලබන තරුණ තරුණියන්ට ඩොක්යාඩ් ආයතනයේ පුහුණු අවස්ථා", "News Content": "නාවික ඉදිකිරීම් ක්ෂේත්‍රයේ අධ්‍යාපනය ලබන තරුණ තරුණියන්ට ඩොක්යාඩ් ආයතනයේ පුහුණු අවස්ථා ලබාදීමට සැළසුම්කර තිබෙනවා. අමාත්‍ය නිමල් සිරිපාල ද සිල්වා මහතා කලම්බු ඩොක්යාඩ් ආයතනයේ නිරීක්ෂණ චාරිකාවකට එක්වෙමින් මේ බව කියාසිටියා. වෙළද නෞකා සැළසුම් ශිල්පීය උපාධි පාඨමාලාව රුහුණ විශ්වවිද්‍යාලය මගින් පළමුවරට ආරම්භ කළා. ඔවුන් විසිදෙනෙකු උපාධි පාඨමාලාව සම්පූර්ණ කරමින් සිටිනවා. එමෙන්ම ඔවුන්ට මාස 6ක ප්‍රා යෝගික පුහුණුවක් කලම්බු ඩොක්යාඩ් ආයතනය මගින් මේ වනවිටත් ලබාදෙනවා. විවිධ ඉල්ලීම් අනුව යුරෝපීය හා ආසියාතික රටවලට නෞකා 236ක් මේ වනවිටත් ඩොක්යාඩ් සමාගම ඉදිකර භාරදී ඇති බවයි මෙහිදී හෙළිවුණේ.         ", "URL": "https://www.itnnews.lk/2023/10/05/499327/", "Category": "දේශීය පුවත්", "Parent URL": null}