{"Source": "ITN news", "Timestamp": "මාර්තු 23, 2022 09:33", "Headline": "ගාලු කොටුවේ යුද අට්ටාල ගබඩා සංරක්ෂණය කෙරේ", "News Content": "වසර 433 ක් පැරණී ගාල්ල කොටුවේ යුද අට්ටාල ගබඩා සංරක්ෂණය කිරීමට නාගරික සංවර්ධන හා නිවාස අමාත්‍යාංශය කටයුතු කළා. ඒ අග්‍රාමාත්‍ය මහින්ද රාජපක්ෂ මහතාගේ උපදෙස් අනුවයි. පෘතුග්‍රීසීන් , ලන්දේසීන් මෙන්ම ඉංග්‍රීසීන් නිර්මාණය කළ බංකර සහ යුද අට්ටාල මෙහිදී සංරක්ෂණය කර තිබෙනවා. ඉතිහාසය හා පුරාවිද්‍යාව හදාරන්නන්ට මෙන්ම පාසල් සිසුන්ට සහ සාමාන්‍ය ජනතාවට ප්‍රයෝජනවත් වන ආකාරයට මෙම සංරක්ෂණ කාර්යය සිදුකළ බවයි නාගරික හා නිවාස සංවර්ධන අමාත්‍යාංශය පැවසුවේ. පුරාවිද්‍යා දෙපාර්තමෙනේතුවේ පූර්ණ අධීක්ෂණය යටතේ එය ක්‍රියාත්මක කෙරුණා. ගාලු උරුමය පදනම ද ඊට සහයෝගය දැක්වූවා. දකුණු පළාත් ආණ්ඩුකාර ආචාර්ය විලී ගමගේ මහතා ඇතුළු රජයේ ජ්‍යෙෂ්ඨ නිලධාරීන් මෙම ගබඩා නිරීක්ෂණය කළා.             ", "URL": "https://www.itnnews.lk/2023/10/05/403409/", "Category": "Breaking News,දේශීය පුවත්", "Parent URL": null}