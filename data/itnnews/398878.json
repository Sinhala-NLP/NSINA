{"Source": "ITN news", "Timestamp": "මාර්තු 1, 2022 14:54", "Headline": "රුසියා හමුදා 75%ක් පමණ යුක්රේනයට ඇතුළු වී ඇති බව නවතම වාර්තාවකින් හෙළිවෙයි", "News Content": "යුක්රේනයට මේ වන විට රුසියා හමුදා 75% ක් පමණ ඇතුළු වී ඇති බව නවතම වාර්තාවක දැක්වෙනවා. බෙලරුස් රාජ්‍යයේ සිට යුක්රේනයට ඇතුළු වන රුසියා හමුදා ඛණ්ඩ සංඛ්‍යාව ඉහළ දැමීමටයි ඔවුන් පියවර ගෙන ඇත්‍තේ.එමගින් කියෙව් අගනුවර බලය තහවුරු කර ගැනීම රුසියා හමුදාවේ මූලික අරමුණ වී තිබෙනවා. කියෙව් නගරයට ඇතුළු වීම සඳහා සැතපුම් 40 ක් පමණ දුරට රුසියාව සන්නාහ සන්නද්ධ රථ පෙලගැසී සිටින ආකාරය විදෙස්  මාධ්‍ය වාර්තා කළා.  යුක්රේන හමුදාව රුසියා හමුදා ඉලක්ක කරගනිමින් ප්‍රහාර එල්ල කිරීම පසෙකලා තම නගර ආරක්ෂා කිරීමට උත්සාහ කරන බව ද සඳහන්.       ", "URL": "https://www.itnnews.lk/2023/10/05/398878/", "Category": "ජාත්‍යන්තර පුවත්", "Parent URL": null}