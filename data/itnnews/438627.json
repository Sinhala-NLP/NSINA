{"Source": "ITN news", "Timestamp": "அக்டோபர் 4, 2022 09:33", "Headline": "அத்தியாவசிய சேவைகளை பேணுவதற்கான விசேட வர்த்தமானி அறிவித்தல்", "News Content": "அத்தியாவசிய சேவைகளை முன்னெடுத்துச்செல்வது தொடர்பான அதிவிசேட வர்த்தமானி வெளியிடப்பட்டுள்ளது. ஜனாதிபதி ரணில் விக்ரமசிங்கவின் ஆலோசனைக்கமைய ஜனாதிபதியின் செயலாளரினால் வர்த்தமானி வெளியிடப்பட்டுள்ளது. இதற்கமைய மின் விநியோகம் தொடர்பான சகல சேவைகளும் அத்தியாவசிய சேவையாக பெயரிடப்பட்டுள்ளது. பெற்றோலிய உற்பத்தி மற்றும் எரிபொருள் வழங்கள், விநியோகம் என்பனவும் அத்தியாவசிய சேவையாக பெயரிடப்பட்டுள்ளது. வைத்தியசாலை, பராமரிப்பு இல்லங்கள் மருந்தகங்கள் மற்றும் அதற்கு இணைவான நிறுவனங்களின் நோயாளர்களை பராமரித்தல், ஏற்றுக்கொள்ளுதல், பாதுகாப்பளித்தல், உணவளித்தல் மற்றும் சிகிச்சை அளித்தலுக்கு தேவையான மற்றும் மேற்கொள்ள வேண்டிய சகல சேவைகள் மற்றும் பணிகளையும் அத்தியாவசிய சேவைகளாக அறிவித்து வர்த்தமானி வெளியிடப்பட்டுள்ளது.  ", "URL": "https://www.itnnews.lk/2023/10/05/438627/", "Category": "Breaking News,தேசிய செய்திகள்,முதன்மை செய்தி", "Parent URL": null}