{"Source": "ITN news", "Timestamp": "ජූනි 8, 2023 11:33", "Headline": "පුනර්ජනනීය බලශක්ති ව්‍යාපෘති ක්‍රියාත්මක කිරීම ගැන තීරණ කිහිපයක්", "News Content": "පුනර්ජනනීය බලශක්ති ව්‍යාපෘති ක්‍රියාත්මක කිරීම සඳහා තාවකාලික බලපත්‍ර ලබා දී ඇති සහ එම බලපත්‍ර කාලය ඉක්මවා ඇති ව්‍යාපෘති බලපත්‍ර අහෝසි කිරීමට තීරණය කර තිබෙනවා. ටෙන්ඩර් කර ඇති නමුත් තවමත් සාධනීය කාර්යන් සිදුකර නොමැති සැපයුම්කරුවන්ගේ අවසර පත් අවලංගු කිරීමට ද තීරණය කෙරුණා. ඒ සම්බන්ධයෙන් විදුලිබල මණ්ඩලයට හා සුනිත්‍ය බලශක්ති අධිකාරියට උපදෙස් ලබාදුන් බවයි අමාත්‍ය කංචන විජේසේකර මහතා පවසන්නේ. 2023 / 2026 සහ 2026 / 2030 සඳහා වන පුනර්ජනනීය බලශක්ති ව්‍යාපෘති ක්‍රියාත්මක කිරිමේ සැලසුම පිළිබඳ සමාලෝචන රැස්වීම ඊයේ පැවැත්වුණා. අමාත්‍ය කංචන  විජේසේකර මහතාගේ ප්‍රධානත්වයෙන් පැවති මෙම රැස්වීමේ දී පුනර්ජනනීය බලශක්ති සැපයුම්කරුවන්ගේ දීමනා කඩිනමින් ගෙවා නිම කරන සැලසුම පිළිබඳව ද අවධානය යොමු කෙරුණා. නව විදුලිය මිල දී ගැනිමේ මිල සූත්‍රය සම්බන්ධයෙන් ද සාකච්ඡා කර තිබෙනවා. ඉදිරි මාස 18 තුළ විදුලි උත්පාදන සැලසුම හා තාවකාලික බලපත්‍ර ලබා දී ඇති ව්‍යාපෘති වල ප්‍රගති සමාලෝචනය පිළිබඳව ද මෙහිදි සාකච්ඡා කෙරුණු බවයි අමාත්‍යාංශය පවසන්නේ.         ", "URL": "https://www.itnnews.lk/2023/10/05/490317/", "Category": "Breaking News,දේශීය පුවත්", "Parent URL": null}