{"Source": "ITN news", "Timestamp": "නොවැම්බර් 4, 2022 14:01", "Headline": "2024 ජනාධිපතිවරණයට ඉදිරිපත් වන බවට ට්‍රම්ප් ඉඟියක් දෙයි", "News Content": "2024 ජනාධිපතිවරණයට තමා ඉදිරිපත් වන බව ඇමෙරිකා හිටපු ජනාධිපති ඩොනල්ඩ් ට්‍රම්ප් ප්‍රබල ඉගියක් ලබා දී තිබෙනවා. අයෝවා ප්‍රාන්තයේ පැවති රැස්වීමකදී ඔහු මේ බව ප්‍රකාශ කර ඇත්තේ. ඉදිරි සතියේ පැවැත්වෙන අතරමැදි මහ මැතිවරණය වෙනුවෙන් රිපබ්ලිකන් අපේක්ෂකයන්ට සහයෝගය දක්වමින් මෙම රැස්වීම පැවැත්වුණා. ජෝ බයිඩන්ගේ නායකත්වය යටතේ ඇමෙරිකා එක්සත් ජනපදයේ ආර්ථිකය පහත වැටී ඇති බවටයි ඩොනල්ඩ් ට්‍රම්ප් චෝදනා කරන්නේ. 2020 ජනාධිපතිවරණය ව්‍යාජ ආකාරයකින් ඩිමොක්‍රොටික් පක්ෂය ජයග්‍රහණය කළ බවද ඩොනල්ඩ් ට්‍රම්ප් චෝදනා කළා. ", "URL": "https://www.itnnews.lk/2023/10/05/444082/", "Category": "ජාත්‍යන්තර පුවත්", "Parent URL": null}