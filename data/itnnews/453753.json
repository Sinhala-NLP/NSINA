{"Source": "ITN news", "Timestamp": "ජනවාරි 4, 2023 11:35", "Headline": "නාමයෝජනා කැඳවීම ජනවාරි 18 වැනිදා සිට", "News Content": "පළාත් පාලන මැතිවරණය සඳහා නාමයෝජනා කැඳවීම ජනවාරි මාසයේදී සිදුකරන බව ජාතික මැතිවරණ කොමිෂන් සභාව නිවේදනය කරයි. පළාත් පාලන මැතිවරණය සඳහා නාමයෝජනා කැඳවීම 2023 ජනවාරි 18 වැනි බදාදා දින සිට ආරම්භ කරන බවයි කොමිසම පවසන්නේ. නාමයෝජනා කැඳවීම 2023 ජනවාරි 21 සෙනසුරාදා මධ්‍යහන 12 න් අවසන් වන බව කොමිසම වැඩිදුරටත් සඳහන් කර තිබෙනවා. 2022 දෙසැම්බරයේදී, බොහෝ ප්‍රමාද වූ පළාත් පාලන මැතිවරණය පැවැත්වීමට කොමිසම සිය තීරණය ප්‍රකාශයට පත් කළා. එම අවස්ථාවේදී කොමිසමේ සභාපති නිමල් ජී.පුංචිහේවා කියා සිටියේ එක් එක් කොට්ඨාසය සඳහා තේරී පත්වන නියෝජිතයින් සංඛ්‍යාව පිළිබඳ ගැසට් නිවේදනය 2022 දෙසැම්බර් 08 වැනි දින නිකුත් කරන බවයි.   ", "URL": "https://www.itnnews.lk/2023/10/05/453753/", "Category": "Breaking News,දේශීය පුවත්", "Parent URL": null}