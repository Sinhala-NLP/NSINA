{"Source": "ITN news", "Timestamp": "ජූනි 18, 2021 13:50", "Headline": "ඉරාන ජනාධිපතිවරණයේ ඡන්ද ප්‍රකාශ කිරීම ඇරඹෙයි", "News Content": "ඉරාන ජනාධිපතිවරණයේ ඡන්ද ප්‍රකාශ කිරීම අද ආරම්භ වුණා. ඉරානය සිව්වැනි කොරෝනා රැල්ලට මුහුණ දෙමින් සිටියදීයි එරට ජනාධිපතිවරණය පැවැත්වෙන්නේ. සෞඛ්‍ය මාර්ගෝපදේශ අනුව ඡන්දය පැවැත්වීමට කටයුතු සූදානම් කර තිබුණද පවත්නා කොරෝනා වසංගතය හේතුවෙන් ඉරාන වැසියන් අඩු සංඛ්‍යාවක් ඡන්ද පොළ වෙත පැමිණෙන බවයි වාර්තා වන්නේ. අමෙරිකාව ඉරානයට එරෙහිව සම්බාධක පැනවීමෙන් අනතුරුව එරට උද්දමනය මෙන්ම විරැකියා අනුපාතය ද සීඝ්‍ර ලෙස ඉහළ ගොස් ඇති පසුබිමක වත්මන් ජනපති හසන් රවුහානි ගේ ජනප්‍රියත්වය ද පිරිහෙමින් පවතිනවා.     ", "URL": "https://www.itnnews.lk/2023/10/05/343551/", "Category": "ජාත්‍යන්තර පුවත්", "Parent URL": null}