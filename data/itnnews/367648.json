{"Source": "ITN news", "Timestamp": "ඔක්තෝබර් 7, 2021 17:27", "Headline": "දකුණු ආසියා මේස පන්දු තරඟාවලියට‌ සහභාගීවූ ශ්‍රී ලංකා කණ්ඩායම් දිවයිනට", "News Content": "25 වැනි දකුණු ආසියා මේස පන්දු තරගාවලියට‌ සහභාගි වූ ශ්‍රී ලංකා කාන්තා කණ්ඩායම හා පිරිමි කණ්ඩායම කැපී පෙනෙන දක්ෂතා පෙන්වීමට සමත්වුණා. දෝහා කටාර්හි පැවති මෙවර තරගාවලියට‌ සහභාගි වූ ශ්‍රී ලංකා ක්‍රීඩක ක්‍රීඩිකාවන් කටුනායක ගුවන් තොටුපළෙන් දිවයිනට ලගා වු අවස්ථාවේ ඔවුන් පිළිගැනීමට එක්වුණේ දකුණු ආසියාතික මේස පන්දු සම්මේලනයේ සභාපති රාජ්‍ය අමාත්‍ය කනක හේරත් මහතායි. තරගාවලියට එක්වූ නාවික හමුදාවේ මුතුමාලි ප්‍රියදර්ශනී, කොළඹ ආනන්ද විද්‍යාලයේ සෙනුර සිල්වා, මහනුවර හිල්වුඩ් විද්‍යාලයේ බිමන්දි බණ්ඩාර හා යුධ හමුදාවේ තනුෂි රොඩ්‍රිගෝ යන ක්‍රීඩක ක්‍රීඩිකාවන් මෙවර කැපී පෙනෙන දක්ෂතා පෙන්නුම් කළ බවයි රාජ්‍ය අමාත්‍යවරයා මෙහිදි සදහන් කළේ.     ", "URL": "https://www.itnnews.lk/2023/10/05/367648/", "Category": "ක්‍රීඩා", "Parent URL": null}