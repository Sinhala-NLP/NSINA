{"Source": "ITN news", "Timestamp": "ஜூலை 8, 2022 12:24", "Headline": "இந்தியாவிலுள்ள முக்கிய 5 நகரங்களில் இலங்கை தொடர்பான சுற்றுலா கண்காட்சி..", "News Content": "இந்தியாவிலுள்ள முக்கிய 5 நகரங்களில் இலங்கை தொடர்பான கண்காட்சிகளை நடத்த சுற்றுலா அமைச்சு நடவடிக்கை எடுத்துள்ளது. இலங்கையில் அழகிய கடற்கரைகள் மற்றும் சுற்றுலா பயணிகளை கவரும் இடங்கள் தொடர்பில் இந்தியாவில் வீதிக்கண்காட்சிகள் நடத்தப்படவுள்ளன. சுற்றுலாத்துறை வருமானத்தை அதிகரித்து அந்நிய செலாவணியை ஈட்ட திட்டமிடப்பட்டுள்ளதாக அமைச்சர் ஹரீன் பெர்ணாண்டோ குறிப்பிட்டுள்ளார். இலங்கைக்கு வரும் சுற்றுலாப்பயணிகளின் எண்ணிக்கையில் அதிகரிப்பு ஏற்பட்டுள்ளது. இவ்வருடம் 10 லட்சம் சுற்றுலாப்பயணிகள் வருகைதருவார்கள் என எதிர்பார்ப்பதாகவும் அமைச்சர் ஹரீன் பெர்ணாண்டோ தெரிவித்துள்ளார். ", "URL": "https://www.itnnews.lk/2023/10/05/421933/", "Category": "Breaking News,தேசிய செய்திகள்", "Parent URL": null}