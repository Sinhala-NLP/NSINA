{"Source": "ITN news", "Timestamp": "මාර්තු 24, 2023 11:40", "Headline": "මහ බැංකු සංශෝධන පනත් කෙටුම්පතට එරෙහි පෙත්සම් දෙවන දිනටත් විභාගයට", "News Content": "මහ බැංකු සංශෝධන පනත් කෙටුම්පත ආණ්ඩුක්‍රම ව්‍යවස්ථාවට පටහැනි යැයි තීන්දු කරන ලෙස ඉල්ලා ගොනු කර ඇති පෙත්සම් ශ්‍රේෂ්ඨාධිකරණය හමුවේ අද දෙවන දිනටත් විභාග කිරීම ආරම්භ වුණා. රජය විසින් පාර්ලිමේන්තුවට ඉදිරිපත් කර තිබෙන මහ බැංකු සංශෝධන පනත් කෙටුම්පතට එරෙහිව මෙම පෙත්සම් ගොනු කර ඇත්තේ පූජ්‍ය අතුරලියේ රතන හිමි සහ උදය ගම්මන්පිල යන පාර්ලිමේන්තු මන්ත්‍රීවරුන් ඇතුළු පාර්ශව 7ක් විසිනුයි. පෙත්සම්කාර පාර්ශවයේ නීතිඥවරුන් දේශන ඉදිරිපත් කිරීම ආරම්භ කර තිබෙනවා. එම දේශනවලින් අනතුරුව නීතිපතිවරයා විසින් පනත් කෙටුම්පත සම්බන්ධයෙන් කරුණු දැක්වීමට නියමිතයි. ", "URL": "https://www.itnnews.lk/2023/10/05/470636/", "Category": "Breaking News,දේශීය පුවත්", "Parent URL": null}