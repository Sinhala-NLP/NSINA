{"Source": "ITN news", "Timestamp": "பிப்ரவரி 25, 2022 13:04", "Headline": "சிறைக்கைதிகள் சேதனப் பசளையை பயன்படுத்தி நெல் மற்றும் மரக்கறி செய்கையில்..", "News Content": "மட்டக்களப்பு திறந்தவெளி சிறைச்சாலையில் சிறைக்கைதிகள் சேதனப் பசளையை பயன்படுத்தி நெல் மற்றும் மரக்கறி செய்கையில் ஈடுபட்டுள்ளனர். ஜனாதிபதி கோட்டாபய ராஜபக்ஷவின் சுபீட்சத்தின் நோக்கு திட்டத்திற்கு அமைய நஞ்சற்ற நாட்டை உருவாக்கும் திட்டத்தின் கீழ் மட்டக்களப்பு சிறைச்சாலையின் திருப்பெருந்துறை திறந்தவெளி சிறைச்சாலை வளாகத்தில் சுமார் 26 ஏக்கரில் சேதனப் பசளையைப் பயன்படுத்தி செய்கை பண்ணப்பட்ட நெல் மற்றும் மரக்கறி வகைகள் வெற்றியளித்துள்ளது. நீதி அமைச்சர் அலி சப்ரியின் ஆலோசனைக்கு அமைய சிறைச்சாலைகள் ஆணையாளர் நாயகம் துஷார உபுல்தெனியவின் வழிகாட்டலில் இந்த நெல் மற்றும் மரக்கறி செய்கை மேற்கொள்ளப்பட்டது. சிறு குற்றங்களை புரிந்த கைதிகளின் ஒத்துழைப்புடன் செய்கை பண்ணப்பட்ட இந்த மரக்கறி மற்றும் நெற்செய்கை மூலம் கிடைக்கும் அறுவடை மட்டக்களப்பு உட்பட்ட நாட்டின் ஏகைய பகுதி சிறைச்சாலைகளின் தேவைகளுக்காக பயன்படுத்தப்படுமென்றும் இதன் மூலம் இதுவரை காலம் செலவிடப்பட்ட பணம் மீதப்படுத்தப்படும் மட்டக்களப்பு சிறைச்சாலை அத்தியட்சகர் எஸ்.எல்.விஜேயசேகர தெரிவித்துள்ளார். சேதனப் பசளையைப் பயன்படுத்தி சுமார் 15 ஏக்கரில் செய்கை பண்ணப்பட்ட நெல் விளைச்சலின் அறுவடை வைபவ ரீதியாக இடம்பெற்றது. மதப் பிரமுகர்கள் , சிறைச்சாலை அதிகாரிகள் உள்ளிட்ட பலரும் கலந்து கொண்டனர். ", "URL": "https://www.itnnews.lk/2023/10/05/397679/", "Category": "Breaking News,தேசிய செய்திகள்", "Parent URL": null}