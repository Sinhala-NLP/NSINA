{"Source": "ITN news", "Timestamp": "ඔක්තෝබර් 31, 2022 11:25", "Headline": "ජ්‍යෙෂ්ඨ මාධ්‍යවේදිනී ශ්‍රියා දික්කුඹුර මහත්මිය අභාවප්‍රාප්ත වෙයි", "News Content": "ජ්‍යෙෂ්ඨ මාධ්‍යවේදිනියක වූ ශ්‍රියා දික්කුඹුර මහත්මිය අභාවප්‍රාප්ත වුණා. නිදහස් මාධ්‍ය වේදිනියක ලෙස පුවත්පත් කලාවට එක්වූ ශ්‍රිය දික්කුඹුර මහත්මිය 1988 දී ලේක් හවුස් ආයතනයට සම්බන්ධ වුණා. ජනතා, නව යුගය, සිළුමිණ, තරුණී යන පුවත්පත්වල මාධ්‍ය වේදිනියක ලෙස කටයුතු කළ ඇය උප කතෘවරියක ලෙස ලේක්හවුස් ආයතනයේ සේවය කළා. ග්‍රන්ථ කිහිපයක්ද රචනා කර ඇති ඇය මිය යන විට 75 වන වියේ පසුවුණා. ජ්‍යෙෂ්ඨ මාධ්‍යවේදිනී අභාවප්‍රාප්ත ශ්‍රියා දික්කුඹුර මහත්මියගේ දේහය තංගලම, කොස්වස්ත රිචඩ් ද සොයිසා මාධ්‍යවේදී  නිවාස සංකීර්ණයේ අංක 22 දරන නිවසේ තැන්පත් කර තිබෙනවා. අවසන් කටයුතු බත්තරමුල්ල පොදු සුසාන භූමියේදී අද පස්වරුවේ සිදු කිරීමට නියමිතයි.       ", "URL": "https://www.itnnews.lk/2023/10/05/443358/", "Category": "දේශීය පුවත්", "Parent URL": null}