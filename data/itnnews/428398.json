{"Source": "ITN news", "Timestamp": "අගෝස්තු 12, 2022 09:15", "Headline": "ලුණුගල රක්ෂිතයේ රඳවාගෙන සිටි දැරිය හමු වෙයි", "News Content": "වයස අවුරුදු 14 ක දැරියක පැහැරගෙන ගොස් බදුල්ල ලුණුගල උඩකිරව රක්ෂිතයේ දින 8ක් තිස්සේ රදවාගෙන සිටි දැරියක සොයා ගැනීමට පොලිස් විශේෂ කාර්ය බලකාය සමත්වුණා. පසුගිය තුන්වනදා මෙම දැරිය පැහැර ගැනීම පිළිබද ලුණුගල පොලිස් ස්ථානයට පැමිණිල්ලක් ලැබී තිබුණා. පසුව පොලිසිය කළ ඉල්ලීමකට අනුව පොලිස් විශේෂ කාර්ය බලකායේ පස්සර කදවුරේ නිලධාරීන් උඩකිරව රක්ෂිතයේ මෙහෙයුමක් ක්‍රියාත්මක කළා. ඒ අනුවයි දැරිය බේරා ගැනීමට හැකිවුණේ. දැරිය පැහැරගත් ලුණුගල සහ බේරුවල යන ප්‍රදේශවල පදිංචි වයස අවුරුදු 18 ක් හා 53 ක් වන සැකකරුවන් දෙදෙනෙකු ද අත්අඩංගුවට ගත්තා. ලුණුගල පොලිස් ස්ථානයේ නිලධාරීන්ගේ සහාය ද මේ සදහා ලැබී තිබෙනවා. වැඩි දුර විමර්ශන සදහා සැකකරුවන් එම පොලිස් ස්ථානයට භාර දී තිබෙනවා. දැරිය වෛද්‍ය පරික්ෂණ කටයුතු සදහා ලුණුගල රෝහලේ වෛද්‍යවරුන් වෙත ඉදිරිපත් කෙරුණා.         ", "URL": "https://www.itnnews.lk/2023/10/05/428398/", "Category": "දේශීය පුවත්", "Parent URL": null}