{"Source": "ITN news", "Timestamp": "සැප්තැම්බර් 1, 2022 10:19", "Headline": "යුරෝපයට ගෑස් ප්‍රවාහනය කරන ප්‍රධාන නල මාර්ගයක් වසා දැමීමට රුසියාව තීරණය කරයි", "News Content": "යුරෝපයට ගෑස් ප්‍රවාහනය කරන ප්‍රධානතම නල මාර්ගයක් වසා දැමීමට රුසියාව තීරණය කර තිබෙනවා. නෝඩ් ස්ට්‍රීම් 1 ලෙස හැදින්වෙන මෙම නල මාර්ගය රුසියාවේ රජයට අයත් ගෑස් ප්‍රොම් සමාගම මගින් පාලනය වනවා. අලුත්වැඩියා කටයුත්තක් හේතුවෙන් නල මාර්ගය වැසූ බවයි එම සමාගම නිවේදනය කරන්නේ. කෙසේ වෙතත් පවතින ගැටුම්කාරී තත්ත්වය හමුවේ ගෑස් ප්‍රවාහනය සම්බන්ධයෙන් බරපතල ගැටලුවක් ඇති විය හැකි බවයි විදෙස් මාධ්‍ය පැවසුවේ.බෝල්ටික් සාගරය අභ්‍යන්තරයෙන් කිලෝමීටර් 1200 ක් දුරට ගෑස් ප්‍රවාහනය කිරීමට මේ ඔස්සේ සිදු වනවා.     ", "URL": "https://www.itnnews.lk/2023/10/05/432291/", "Category": "ජාත්‍යන්තර පුවත්", "Parent URL": null}