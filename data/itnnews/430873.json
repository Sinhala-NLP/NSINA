{"Source": "ITN news", "Timestamp": "අගෝස්තු 24, 2022 09:23", "Headline": "ගතවූ පැය 24 ට ලොව පුරා නව ආසාදිතයින් ලක්ෂ 7 ඉක්මවයි", "News Content": "ගතවූ පැය 24 ට ලොව පුරා රටවල් 228 කින් හමුව ඇති කොරෝනා වයිරස ආසාදිතයින් සංඛ්‍යාව ලක්ෂ 7 ඉක්මවා තිබෙනවා. සිදුව ඇති මරණ සංඛ්‍යාව 1,830 ක්. ඊයේ දිනයේ දී වැඩිම කොරෝනා ආසාදිතයින් සංඛ්‍යාවක් හමුවී ඇත්තේ ජපානයෙන්. එම සංඛ්‍යාව 185,000 කට අධිකයි. එමෙන්ම දකුණු කොරියාවෙන් 150,000 ක් ඇමෙරිකාවෙන් 53,000 ක් යේමනයෙන් 52,000 ක් ලෙස වයිරස ආසාදිතයින් හමුව තිබෙනවා. ගතවූ පැය 24 ට සිදුව ඇති වැඩිම කොරෝනා මරණ සංඛ්‍යාව 294 වාර්තා වන්නේ ඇමෙරිකාවෙන්. ඒ සමගම ලොව සමස්ත කොරෝනා මරණ සංඛ්‍යාව හැටහතර ලක්ෂ හැත්තෑහය දහස් එකසිය හතර දක්වා ඉහළ ගියා. හමුවී ඇති සමස්ත කොරෝනා වයිරස ආසාදිතයින් සංඛ්‍යාව හැටකෝටි විසිතුන් ලක්ෂ අනූදහසකට ආසන්නයි.     ", "URL": "https://www.itnnews.lk/2023/10/05/430873/", "Category": "Breaking News,ජාත්‍යන්තර පුවත්,දේශීය පුවත්", "Parent URL": null}