{"Source": "ITN news", "Timestamp": "අප්‍රේල් 12, 2021 18:03", "Headline": "කහ වවන අයට හොඳ කලක් – ආණ්ඩුවෙන් හොඳ මිලක්", "News Content": "දේශීය ගොවීන් වගා කළ කහ විකුණා ගැනීමට නොහැකි තත්වයක් තියෙනවා නම් රජය ඒවා මිලදි ගන්න කටයුතු කරනවා කියලා රාජ්‍ය අමාත්‍ය ජානක වක්කුඹුර මහතා පවසනවා. ගොවි ජනතාව නගාසිටුවීමේ අරමුණින් වත්මන් රජය කහ ආනයනය නතර කිරීමට පියවර ගත්තා. ඒත් සමගම බොහෝ පිරිසක් කහ වගා කිරීමට පෙළඹුණා. ගිය වසරේ කෝවිඩ් වසංගතය සමග කහ වගාව ආරම්භ කළ ගොවීන් මේ වන විට කහ අලෙවිය තුළින් විශාල ආදායමක් උපයා ගෙන තිබෙනවා. කහ වගාවේ යෙදී සිටින ගොවීන් හමුවීමට රාජ්‍ය අමාත්‍ය ජානක වක්කුඹුර මහතා රත්නපුර කුරුවිට ප්‍රදේශයේ සංචාරයක නිරත වුණා. එහිදී ඒ මහතා ප්‍රකාශ කළේ කුළු බඩු සංස්ථාව හරහා ගොවිජනතාව වගා කළ කහ මිලදී ගෙන පාරිභෝගික ජනතාවට අඩු මිලට ලබා දීමට කටයුතු කරන බවයි. කහ ආනයනය නතර කිරීමත් සමග දේශීය කහ ගොවියාට ඉහළ ආදායමක් ලබා ගැනීමට හැකිවීම සම්බන්ධයෙන් ගොවි ජනතාව රජයට සිය ප්‍රසාදය පළ කළා.           ", "URL": "https://www.itnnews.lk/2023/10/05/331448/", "Category": "Breaking News,නවතම පුවත්", "Parent URL": null}