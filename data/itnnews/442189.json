{"Source": "ITN news", "Timestamp": "ඔක්තෝබර් 24, 2022 19:39", "Headline": "රිෂී සුනක් බ්‍රිතාන්‍ය අග්‍රාමාත්‍ය ධුරයට", "News Content": "රිෂී සුනක්ට බ්‍රිතාන්‍යයේ නව අග්‍රාමාත්‍යවරයා බවට පත්වීමේ අවස්ථාව හිමිවනවා. ඒ හිටපු අග්‍රාමාත්‍ය බොරිස් ජොන්සන් හා පැනී මෝඩාර්න්ට් අගමැති සටනෙන් ඉවත්වීම හේතුවෙන්. මාස 2 ක් ඇතුළත බ්‍රිතාන්‍යයේ අග්‍රාමාත්‍ය ධුරයට පත්වන තුන්වන පුද්ගලයා ඔහුයි. බොරිස් ජොන්සන් හා පැනී මෝඩාර්න්ට් අගමැති සටනෙන් ඉවත්වීමත් සමග අගමැති ධුර සටන සදහා නාමයෝජනා ලැබී තිබුණේ රිෂී සුනක්ගෙන් පමණයි. ඒ සමගම ඔහු කන්සවේටිව් පක්ෂ නායකත්වයට පත්වූ අතර බ්‍රිතාන්‍ය අග්‍රාමාත්‍ය ධුරයට ද සුදුසුකම් ලබනවා. රිෂි සුනක් බ්‍රිතාන්‍යයේ අග්‍රාමාතය ධුරයට පත්වන පළමු ආසියානු සම්භවයක් සහිත පුද්ගලයා ද වනවා. එමෙන්ම වසර සියයකට පමණ බ්‍රිතාන්‍ය අග්‍රාමාත්‍ය ධුරයට පත්වූ ලාබාලම පුද්ගලයා වන්නේ ඔහුයි. 1980 දී උපත ලැබූ රිෂී සුනක් හින්දු භක්තිකයෙක්. 2015 වසරේ දී බ්‍රිතාන්‍ය පාර්ලිමේන්තුවට තේරී පත්වූ අතර අග්‍රාමාත්‍ය බොරිස් ජොන්සන් යටතේ මුදල් අමාත්‍ය ධුරය හෙබවූවා.   ", "URL": "https://www.itnnews.lk/2023/10/05/442189/", "Category": "Breaking News,ජාත්‍යන්තර පුවත්", "Parent URL": null}