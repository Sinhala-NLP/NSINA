{"Source": "ITN news", "Timestamp": "ජූලි 9, 2023 06:30", "Headline": "ශ්‍රී ලංකා නෙදර්ලන්ත තරඟය පස්වරුවේ", "News Content": "එක්දින ලෝක කුසලාන ක්‍රිකට් තරගාවලියේ ස්ථාන 2ක් වෙන් කර ගැනීම සඳහා සිම්බාබ්වේදී පැවති සුදුසුකම් ලැබීමේ තරගාවලියේ සුපිරි 6 වටයේ අවසන් තරගයෙන් බටහිර ඉන්දීය කොදෙව් කණ්ඩායමට එරෙහිව කඩුලු 8ක ජයක් හිමි කර ගැනීමට ශ්‍රී ලංකාව සමත් වුණා. මේ ජය සමඟ ශ්‍රී ලංකාව තරගාවලියේ අපරාජිතයන් ලෙස අවසන් තරගයට එක්වීම කැපී පෙනෙයි. අවසන් මහා තරගය ශ්‍රී ලංකාව සහ නෙදර්ලන්තය අතර අද මෙරට වේලාවෙන් දහවල් 12.30ට හරාරේහිදී ආරම්භ වනවා. මේ තරඟාවලියේදී දෙපිල හමුවන තෙවැනි අවස්ථාව මෙයයි. තරඟාවලිය ආරම්භයට පෙර පුහුණු තරඟයට එක් වූ මේ කණ්ඩායම් දෙක සුපිරි 6 වටයේදීත් හමුවී තිබුණා. එම තරඟ දෙකම ජය ගත්තේ ශ්‍රී ලංකා කණ්ඩායමයි. ", "URL": "https://www.itnnews.lk/2023/10/05/498428/", "Category": "ක්‍රිකට්,ක්‍රීඩා", "Parent URL": null}