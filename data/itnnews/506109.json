{"Source": "ITN news", "Timestamp": "අගෝස්තු 7, 2023 10:10", "Headline": "නයිජර් රාජ්‍යයේ ගුවන් සීමාව වසා දමයි", "News Content": "නයිජර් රාජ්‍යයේ ගුවන් සීමාව වසා දැමීමට එරට බලය අත්පත් කර ගත් හමුදා නායක අබ්දො රහුමානේ චියානි කටයුතු කර තිබෙනවා. කුමන්ත්‍රණයකින් බලය අල්ලා ගැනීමෙන් පසු නයිජර් රාජ්‍යයේ දැඩි ව්‍යාකූලත්වයක් හටගෙන තිබෙනවා. මේ පිළිබද අසල්වැසි අප්‍රිකා රටවල් 15ක  රාජ්‍ය නායකයන් එක්ව සාකච්ඡා කළ අතර බලය නැවතත් ලබා දෙන ලෙසට නයිජර් හමුදා පාලනයට දින ලබා දීමටයි කටයුතු කෙරුණේ. එම කාල සීමාව ඊයේ දිනයෙන් අවසන්වීමත් සමගයි හමුදා නායක අබ්දො රහුමානේ මෙසේ ගුවන් සීමාව වසා දමා ඇත්තේ. ඒ අනුව අනවසරයෙන් නයිජර් රාජ්‍යයට ඉහළින් ගමන් ගන්නා ඕනෑම යානාවකට ප්‍රහාර එල්ලකරන බවයි ඔහු පවසන්නේ. අප්‍රිකා රටවල නායකයන් යුදමය මැදිහත්වීමක් සිදුකරන බවට අනතුරු ඇගවීම  ද මෙම තීරණය ගැනීමට හේතුවී තිබෙනවා.       ", "URL": "https://www.itnnews.lk/2023/10/05/506109/", "Category": "ජාත්‍යන්තර පුවත්", "Parent URL": null}