{"Source": "ITN news", "Timestamp": "දෙසැම්බර් 13, 2021 15:00", "Headline": "ලෝක ජනගහනයෙන් මිලියන 500ක් දුගී භාවයට පත්ව ඇති බව ලෝක බැංකුව කියයි", "News Content": "කොරෝනා වයිරස ව්‍යාප්තිය මැඩ පැවැත්වීමට අධික මුදලක් වැය වීම හේතුවෙන් ලෝක ජනගහනයෙන් මිලියන පන්සියයක් පමණ දුගී භාවයට පත්ව ඇති බව ලෝක බැංකුව නිවේදනය කරනවා. වසංගත තත්ත්වය ලොව සෑම රටකම සෞඛ්‍ය පද්ධතියට දැඩි පහරක් එල්ල කර ඇති බවයි ලෝක සෞඛ්‍ය සංවිධානය සදහන් කරන්නේ. වසංගතය හේතුවෙන් ලෝක ආර්ථිකයට මෙතරම් දැඩි බලපෑමක් එල්ල වී ඇත්තේ 1930 ට පසුවයි. වසංගතය මැඩ පැවැත්වීමට අධික පිරිවැයක් දැරීමට ලොව සෑම රටකටම සිදුව තිබෙනවා. ඒ හේතුවෙන් අනෙකුත් සේවාවන්වලට යෙදවීමට තිබූ මුදල් අවම වී ඇති බව ලෝක බැංකුව සදහන් කරනවා.       ", "URL": "https://www.itnnews.lk/2023/10/05/382496/", "Category": "ජාත්‍යන්තර පුවත්", "Parent URL": null}