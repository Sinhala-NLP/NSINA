{"Source": "ITN news", "Timestamp": "අගෝස්තු 31, 2021 15:38", "Headline": "ඊයම් සහිත පෙට්‍රල් භාවිතය ඉතාමත් අවම මට්ටමකට පැමිණෙයි", "News Content": "ඊයම් සහිත පෙට්‍රල් භාවිතය ඉතාමත් අවම මට්ටමකට පැමිණ ඇති බව ජගත් සංවිධානය නිවේදනය කරනවා. ලොව පුරා රටවල්  කිහිපයක් හැරුණු විට අනෙකුත් සියලුම රටවල් ඊයම් සහිත පෙට්‍රල් භාවිතය තහනම් කර ඇති බවයි ජගත් සංවිධානයේ පරිසර වැඩසටහන සදහන් කරනවා. මෙය මුළු ලොවම ලැබූ ජයග්‍රහණයක් බවයි ජගත් මහ ලේකම් ඇන්ටෝනියෝ ගුටරේස් නිවේදනය කරන්නේ. පරිසර දූෂණයට මූලිකවම තුඩු දුන් කාරණයක් ලෙස ඊයම් සහිත පෙට්‍රල් භාවිතය සැලකිය හැකියි. වසර 100 ක පමණ කාලයක් පුරා වායු ගෝලය පස හා ජලය දූෂණය වීමට ඊයම් සහිත පෙට්‍රල් ඉවහල් වී ඇති බවයි පරිසරවේදීන් පෙන්වා දෙන්නේ. හෘදයාබාධ, පිළිකා, ආගාතය වැනි රෝග ඇති වීමට හා දරුවන්ගේ මොළය වර්ධනය වීම අඩාල කිරීමට මෙය හේතු වී තිබෙනවා.     ", "URL": "https://www.itnnews.lk/2023/10/05/359451/", "Category": "ජාත්‍යන්තර පුවත්", "Parent URL": null}