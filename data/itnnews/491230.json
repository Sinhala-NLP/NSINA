{"Source": "ITN news", "Timestamp": "ජූනි 12, 2023 09:53", "Headline": "නවක සිසුන්ට පිළුණු බත් කැවූ පේරාදෙණියේ ජ්‍යෙෂ්ඨ සිසුන් 11කට පන්ති තහනමක්", "News Content": "පේරාදෙණිය විශ්වවිද්‍යාලයේ කළමනාකරණ පීඨයේ ජ්‍යෙෂ්ඨ සිසුන් 11 දෙනෙකු තාවකාලික පන්ති තහනමකට ලක් කර තිබෙනවා. විශ්වවිද්‍යාලයීය නියෝජ්‍ය උප කුලපති මහාචාර්ය ටෙරන්ස් මධුජිත් මහතා සඳහන් කළේ, අදාළ සිසුන් නේවාසිකාගාරයක් තුළදී නවක සිසුන්ට පිළුණු වූ ආහාර ලබා දී ඇතැයි අනාවරණය වූ බවයි. මෙම පන්ති තහනම තාවකාලිකව පෙරේදා (10 දා) සිට ක්‍රියාත්මක කළ බවත්, ඒ සම්බන්ධයෙන් විධිමත් පරීක්‍ෂණයක් සිදුකර ඉදිරි ක්‍රියාමාර්ග ගන්නා බවත් එම විශ්වවිද්‍යාලයේ නියෝජ්‍ය උපකුලපති මහාචාර්ය ටෙරන්ස් මදුජිත් මහතා ප්‍රකාශ කළේය.   ", "URL": "https://www.itnnews.lk/2023/10/05/491230/", "Category": "දේශීය පුවත්", "Parent URL": null}