{"Source": "ITN news", "Timestamp": "ජූනි 18, 2023 06:19", "Headline": "විදේශ රැකියා ක්ෂේත්‍රයේදී ඊශ්‍රායලය ලබාදෙන සහාය ඇමති මනූෂ අගයයි", "News Content": "ඊශ්‍රායලයේ 75 වැනි නිදහස සමරමින් නිදහස් සැමරුම් උත්සවය පසුගියදා පැවති අතර එහි ප්‍රධාන ආරාධිතයා වශයෙන් කම්කරු සහ විදේශ රැකියා අමාත්‍ය මනූෂ නානායක්කාර මහතා සහභාගී වී තිබුණා. ඊශ්‍රායලයේ මෙරට සිටින තානාපති Naor Gilon, ඊශ්‍රායලයේ Defence Attaché Avihay Zafrany සහ නව කොන්සියුලර් වරයා වන Dinesh Rodrigo සමග විදේශ කටයුතු අමාත්‍ය අලි ශබ්‍රි මෙම අවස්තාවට එක්ව සිටි බවයි අමාත්‍යවරයා සිය ෆේස්බුක් ගිණුමේ දක්වා ඇත්තේ. ද්වි පාර්ශවික සම්බන්ධතා සහ විශේෂයෙන්ම විදේශ රැකියා ක්ෂේත්‍රයේදී ඊශ්‍රායලය ලබාදෙන සහාය අමාත්‍යවරයාගේ ඇගයීමට ලක්වී තිබෙනවා. ", "URL": "https://www.itnnews.lk/2023/10/05/492640/", "Category": "දේශීය පුවත්,ව්‍යාපාරික පුවත්", "Parent URL": null}