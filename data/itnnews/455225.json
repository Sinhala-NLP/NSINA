{"Source": "ITN news", "Timestamp": "ජනවාරි 12, 2023 13:21", "Headline": "දේශපාලන පක්ෂ මෙන්ම ස්වාධීන කණ්ඩායම් කිහිපයක් අදත් ඇප මුදල් තැන්පත් කරයි", "News Content": "පළාත් පාලන ආයතන කිහිපයක් සදහා දේශපාලන පක්ෂ මෙන්ම ස්වාධීන කණ්ඩායම් කිහිපයක් අද දිනයේද ඇප මුදල් තැන්පත් කරනවා. ශ්‍රී ලංකා පොදුජන පෙරමුණ බදුල්ල දිස්ත්‍රික්කයේ පළාත් පාලන ආයතන 18 ක් සදහා දිස්ත්‍රික් මැතිවරණ කාර්යාලයේදී ඇප මුදල් තැන්පත් කළා. බදුල්ල හා බණ්ඩාරවෙල යන මහ නගර සභා මෙන්ම හපුතලේ නගර සභාව සදහා මෙසේ ඇප මුදල් තැන්පත් කර තිබෙනවා. එමෙන්ම මහියංගනය, රිදීමාලියද්ද, සොරනාතොට, මීගහකිවුල, කන්දකැටිය,පස්සර, ලුනුගල, බදුල්ල, හාලිඇල, ඌව පරණගම, වැලිමඩ, බණ්ඩාරවෙල, ඇල්ල, හපුතලේ හා හල්දුම්මුල්ල යන ප්‍රාදේශීය සභා සදහාද ඇප තැන්පත් කළා. ජාතික ජනබලවේගය කුරුණෑගල දිස්ත්‍රිකුකයේ පළාත් පාලන ආයතන සදහා ඇප මුදල් තැන්පත් කිරිමට පියවර ගත්තා. කුරුණෑගල පිහිටි මැතිවරණ කාර්යාලයේදී ඇප තැන්පත් කිරීම සිදු කෙරුණා. පක්ෂ ක්‍රියාකාරීන් පිරිසක් ද මෙම අවස්ථාවට එක්ව සිටියා. **සමන් කුමාර       ", "URL": "https://www.itnnews.lk/2023/10/05/455225/", "Category": "දේශීය පුවත්", "Parent URL": null}