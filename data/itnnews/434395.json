{"Source": "ITN news", "Timestamp": "සැප්තැම්බර් 12, 2022 10:48", "Headline": "වාලම්පුරියක් සමඟ සැකකරුවෙකු අත්අඩංගුවට", "News Content": "රුපියල් ලක්ෂ සියයක මුදලකට අලෙවියට සූදානම් කර තිබූ වාලම්පුරියක් එක් සැකකරුවෙකු සමඟ විශේෂ කාර්ය බලකාය මගින් අත්අඩංගුවට ගෙන තිබෙනවා. අම්පාර පොලිස් වසමේ වෙළදසැලක් අසල සිදුකළ වැටලීමක දී මෙම වාලම්පුරිය සොයාගෙන ඇත්තේ. උපාය ධූතයෙක් යොදවා දුරකථන මාර්ගයෙන් වාලම්පුරිය අලෙවි කිරීමට තැත්කල පුද්ගලයා සම්බන්ධකර ගනිමින් අදාළ සැකකරු අත්අඩංගුවට ගත් බවයි පොලිසිය පවසන්නේ. අදාළ පුද්ගලයා ඌරගස්මංහන්ධිය ප්‍රදේශයේ පදිංචිකරුවෙකි.  බලපත්‍රයක් නොමැතිව මොහු වාලම්පුරිය සන්තකයේ තබාගෙන සිටි බවයි පොලිසිය පවසන්නේ. පැපුවානිව්ගිනියාවේ පෞරාණිකව භාණ්ඩ අලෙවිසැලකින් සොරාගත් මෙම වාලම්පුරිය ගුවන් මගින් ශ්‍රී ලංකාවට ගෙන ආ එකක් බවයි සිදුකළ පරීක්ෂණවලින් හෙළිව ඇත්තේ.       ", "URL": "https://www.itnnews.lk/2023/10/05/434395/", "Category": "දේශීය පුවත්", "Parent URL": null}