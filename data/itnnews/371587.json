{"Source": "ITN news", "Timestamp": "ඔක්තෝබර් 25, 2021 12:13", "Headline": "එන්නත්කරණයෙන් බිලියන දෙක ඉක්මවූ චීනය", "News Content": "කොරෝනා වයිරස ව්‍යාප්තිය මැඩලීමට මේ වන විට එන්නත් මාත්‍රා බිලියන දෙකයි දශම දෙකයි හතරක් ලබා දී ඇති බව චීනයේ ජාතික සෞඛ්‍ය කොමිසම නිවේදනය කරනවා. ඒ යටතේ සම්පූර්ණ එන්නත්කරණයට ලක්ව ඇති පුද්ගලයින් සංඛ්‍යාව බිලියනයකට අධිකයි. ඊයේ දිනය වනවිට මෙම එන්නත් සංඛ්‍යාව ලබා දී ඇති බවයි චීන ජාතික සෞඛ්‍ය කොමිසම සදහන් කරන්නේ.  කෙසේ වුවද චීනය තුළ යළිත් වරක් කොරෝනා වයිරසය පැතිර යාමේ අවදානමක් මතුව ඇති බවයි වාර්තා වන්නේ. බීජිං,  හුනාන්, හෙබෙයි, ගැංෂු ආදි නගරවලින් නව ආසාදිතයින් හමුව තිබෙනවා. ඊයේ දිනයේ දී චීනයෙන් හමුවූ නව වයිරස ආසාදිතයින් 43 දෙනා සමග එරට සමස්ත වයිරස ආසාදිතයින් සංඛ්‍යාව අනූ හය දහස් හත්සිය පනස් අට දක්වා ඉහළ ගියා. වයිරසය හේතුවෙන් චීනයේ මරණ 4636 ක් සිදුව තිබෙනවා. ", "URL": "https://www.itnnews.lk/2023/10/05/371587/", "Category": "ජාත්‍යන්තර පුවත්", "Parent URL": null}