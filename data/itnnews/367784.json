{"Source": "ITN news", "Timestamp": "ඔක්තෝබර් 8, 2021 11:34", "Headline": "පැන්ඩෝරා ගැන අල්ලස් කොමිසම තිරු නඩේෂන්ගෙන් ප්‍රශ්න කරයි", "News Content": "ආන්දෝලනාත්මක පැන්ඩෝරා ලේඛන සිද්ධිය සම්බන්ධයෙන් අල්ලස් හෝ දුෂණ චෝදනා විමර්ශන කොමිෂන් සභාව මේ වනවිට තිරු නඩේෂන් මහතාගෙන් ප්‍රකාශයක් ලබාගනිමින් සිටිනවා. පෙරවරු 9.45 ට පමණ ඒ මහතා අල්ලස් කොමිසම වෙත පැමිණ ඇති බවයි අප වාර්තාකරු සදහන් කරන්නේ. අල්ලස් හෝ දූෂණ විමර්ශන චෝදනා කොමිෂන් සභාව ඉදිරිපිට පොලිස් ආරක්ෂාව ද යොදවා තිබෙනවා. පැන්ඩෝරා ලේඛනවල නම් සදහන් ශ්‍රී ලාංකිකයින් පිළිබද වහාම පරීක්ෂණයක් සිදුකරන ලෙසට ජනාධිපති ගෝඨාභය රාජපක්ෂ මැතිතුමා එම කොමිෂන් සභාවට දැනුම් දුන්නා. එමෙන්ම පරීක්ෂණ සිදුකර මාසයක් තුළ වාර්තාවක් ලබාදෙන ලෙසට ද දැනුම්දී තිබෙනවා. ලෝක නායකයින් දේශපාලනඥයින් මෙන්ම ප්‍රකෝටිපතියන්ගේ රහස් මුදල් සම්බන්ධයෙන් මෙන්ම ඔවුන්ගේ ගනුදෙනු පිළිබද තොරතුරු රැසක් පැන්ඩෝරා ලේඛන මගින් හෙළිකර තිබෙනවා.       ", "URL": "https://www.itnnews.lk/2023/10/05/367784/", "Category": "දේශීය පුවත්", "Parent URL": null}