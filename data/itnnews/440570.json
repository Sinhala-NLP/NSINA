{"Source": "ITN news", "Timestamp": "ඔක්තෝබර් 14, 2022 21:28", "Headline": "වගා කළ හැකි සියලු ඉඩම්වල වගාකරමින් රටේ ආහාර සුරක්ෂිතතාව තහවුරු කිරීමේ වැදගත්කම ජනපති අවධාරණය කරයි", "News Content": "වගා කළ හැකි සියලු ඉඩම්වල වගාකරමින් රටේ ආහාර සුරක්ෂිතතාව තහවුරු කිරීමේ වැදගත්කම ජනාධිපති රනිල් වික්‍රමසිංහ මහතා අවධාරණය කරනවා. ත්‍රිකුණාමලයේ ගොවි ජනතාව මුහුණපා ඇති ඉඩම් ගැටළුව පිළිබද සාකච්ඡාවක් ජනාධිපතිවරයාගේ ප්‍රධානත්වයෙන් පැවැත්වුණා.සාකච්ඡාව පැවැත්වුණේ නැගෙනහිර පළාත් ආණ්ඩුකාර කාර්යාලයේදීයී. පාරම්පරික ගොවීන් වගාකළ එහෙත් යුද්ධය හේතුවෙන් අතහැර දමා තිබූ ඉඩම්වල යුද්ධය අවසන්වීමෙන් පසු වනජීවී හා වන රක්ෂිත ලෙස නම් කරමින් මායිම්ගල් යොදා ඇති බව මෙහිදී ප්‍රකාශ කෙරුණා. එම ඉඩම් යළි ගොවීන් වෙත ලබාදීම සම්බන්ධයෙන් ද මෙහිදී සාකච්ඡා කෙරුණා. ඉදිරි යල මහ දෙකන්න සාර්ථක කරගනිමින් ලබන වසරේ ඇති විය හැකි ආහාර අර්බුදයට සූදානම්වීමේ අවශ්‍යතාව ද ජනාධිපතිවරයා පැහැදිලි කළා. අමාත්‍ය නිමල් සිරිපාල ද සිල්වා  , රාජ්‍ය අමාත්‍ය දිලුම් අමුණුගම ,ජනාධිපති කාර්ය මණ්ඩල ප්‍රධානී සාගල රත්නායක, ජනාධිපති ලේකම් සමන් ඒකනායක, නැගෙනහිර පළාත් ආණ්ඩුකාර අනුරාධා යහම්පත් යන මහත්ම මහත්මීන් ඇතුළු පිරිසක් මෙම සාකච්ඡාවට එක් වුණා.   ", "URL": "https://www.itnnews.lk/2023/10/05/440570/", "Category": "Breaking News,දේශීය පුවත්", "Parent URL": null}