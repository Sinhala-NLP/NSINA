{"Source": "ITN news", "Timestamp": "ஜனவரி 26, 2022 13:42", "Headline": "கொரோனா ஒழிப்பிற்கு ஆயுர்வேத வைத்திய முறைகளை மீண்டும் மேம்படுத்துவதற்கு நடவடிக்கை", "News Content": "கொரோனா வைரஸ் பரவல் மீண்டும் வேகமாக பரவிவரும் நிலையில் கொரோனா ஒழிப்பு செயற்பாட்டுக்காக ஆயுர்வேத வைத்திய முறைகளை நாடளாவிய ரீதியில் மீண்டும் மேம்படுத்துவதற்கு நடவடிக்கை எடுக்கப்பட்டுள்ளதாக இராஜாங்க அமைச்சர் சிசிர ஜயகொடி தெரிவித்துள்ளார். எதிர்வரும் தமிழ் சிங்கள புத்தாண்டுக்கான தலைக்கு எண்ணெய் தேய்க்கும் தேசிய நிகழ்வு தொடர்பாக தெளிவுப்படுத்தும் வகையில் இடம்பெற்ற நிகழ்வில் கலந்துக்கொண்ட போதே அவர் இவ்வாறு தெரிவித்துள்ளார். ஆயுர்வேத வைத்திய கட்டமைப்பு, ஆயூர்வேத திணைக்களம், ஆகியன தொடர் பங்களிப்பை வழங்கி வரும் நிலையில் உள்நாட்டு மருந்துகளை பயன்படுத்துமாறு தொடர் ஆலோசனைகளை வழங்கும் அதேவேளை மேல் மாகாணத்தில் தேசிய மருந்து பொதிகளை விநியோகிக்கும் செயற்பாடு முன்னெடுக்கப்படுவதாகவும் இராஜாங்க அமைச்சர் தெரிவித்துள்ளார். இந்நிலையில் மத்திய மாகாண ஆளுனர் அலுவலகத்தில் அது தொடர்பான நிகழ்வு இடம்பெற்றது. வரலாற்கு சிறப்பு மிக்க கண்டி ஸ்ரீ நாக விகாரை வளாகத்திலேயே தலைக்கு எண்ணெய் தேய்க்கும் தேசிய நிகழ்வு இடம்பெறவுள்ளது. ஏப்ரல் மாதம் 17ம் திகதி முற்பகல் 7.40 மணிக்கு குறித்த நிகழ்வு இடம்பெறவுள்ளதாகவும் இராஜாங்க அமைச்சர் சுட்டிக்காட்டியுள்ளார். ", "URL": "https://www.itnnews.lk/2023/10/05/391475/", "Category": "Breaking News,தேசிய செய்திகள்", "Parent URL": null}