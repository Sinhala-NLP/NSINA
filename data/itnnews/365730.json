{"Source": "ITN news", "Timestamp": "සැප්තැම්බර් 29, 2021 12:01", "Headline": "මෙරටට පැමිණෙන පිරිස් සඳහා නව මාර්ගෝපදේශ නිකුත් කෙරේ", "News Content": "පූර්ණ එන්නත්කරණයට ලක් වී මෙරටට පැමිණෙන දෙස් විදෙස් ගුවන් මගියෙකු ගුවන්ගත වන අවස්ථාවේ දී කළ PCR පරීක්ෂණයේ දී ආසාදිතයෙකු නොවන බව තහවුරු වී ඇත්නම් ඔවුන්ට යළි මෙරට ගුවන් තොටුපොළකදී PCR පරීක්ෂණ සිදු නොකර නිදහස් කිරීමට තීරණය කර තිබෙනවා. අමාත්‍ය කෙහෙළිය රඹුක්වැල්ල මහතාගේ ප්‍රධානත්වයෙන් පැවති සෞඛ්‍ය අමාත්‍යංශයේ තාක්ෂණ කමිටුවේ තීරණයකට අනුව මෙම පියවර ගෙන තිබෙනවා. එමෙන්ම නිවෙස් නිරෝධායනය සඳහා පහසුකම් නැති අයට රජයේ නිරෝධායන මධ්‍යස්ථාන හෝ ඔවුන් විසින් තෝරා ගන්නා හෝටලයක දින 14 ක නිරෝධායනයෙන් පසු සමාජ ගතවීමේ හැකියාවද පවතිනවා.  ", "URL": "https://www.itnnews.lk/2023/10/05/365730/", "Category": "Breaking News,දේශීය පුවත්", "Parent URL": null}