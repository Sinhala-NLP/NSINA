{"Source": "ITN news", "Timestamp": "ජූනි 9, 2022 13:15", "Headline": "ප්‍රවීන ඡායාරූප ශිල්පී අභාවප්‍රාප්ත සේන විදානගම මහතාගේ අවසන් කටයුතු පස්වරුවේ", "News Content": "ප්‍රවීන ඡායාරූප ශිල්පී අභාවප්‍රාප්ත සේන විදානගම මහතාගේ දේහය පිළිබද අවසන් කටයුතු වැලිසර පොදු සුසාන භූමියේදී අද පස්වරුවේ සිදු කිරීමට නියමිතයි. ප්‍රවීන ඡායාරූප ශිල්පී අභාවප්‍රාප්ත සේන විදානගම මහතා අභාවප්‍රාප්ත වන විට 76 වන වියේ පසුවුණා. 1970 වසරේදී ලේක්හවුස් ආයතනයට සම්බන්ධ වූ ඔහු 1979 දී එහි ඡායාරූප අංශයට එක් වී තිබෙනවා. ඔහුගේ ඡායාරූප දිවියේ සුවිශේෂීම ජායාරූපය ලෙස සියලු දෙනාගේ අවධානයට ලක් වූයේ 1987 ජුලි 30 වනදා ඉන්දීය අගමැති රජිව් ගාන්ධි මහතාට මෙරට දී උත්තමාචාර පෙළපාලියේදී නාවික සෙබළෙකු පහරදීමේ සිද්ධියයි. අභාවප්‍රාප්ත සේන විදානගම මහතාගේ දේහය රාගම ඇලපිටිවල හෙට්ටියාවත්ත නිදහස් මාවතේ පිහිටි නිවසේ තැන්පත් කර තිබෙනවා.     ", "URL": "https://www.itnnews.lk/2023/10/05/416073/", "Category": "දේශීය පුවත්", "Parent URL": null}