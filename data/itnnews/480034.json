{"Source": "ITN news", "Timestamp": "மே 2, 2023 16:11", "Headline": "ரூபாவின் பெறுமதி அதிகரிப்பு", "News Content": "கடந்த வாரத்துடன் (ஏப்ரல் 28) ஒப்பிடுகையில் இன்று அமெரிக்க டொலருக்கு எதிரான இலங்கை ரூபாவின் பெறுமதி சற்று அதிகரித்துள்ளதாக இலங்கை மத்திய வங்கி தெரிவித்துள்ளது. அதன்படி, அமெரிக்க டொலரின் கொள்முதல் விலை 313.92 ரூபாவிலிருந்து 313.73 ரூபாவாக குறைந்துள்ளது. அவ்வாறே, விற்பனை பெறுமதியும் 328.75 ரூபாவிலிருந்து 328.41 ரூபாவரை குறைந்துள்ளதாக இலங்கை மத்திய வங்கி தெரிவித்துள்ளது. இதேவேளை, யூரோ, சிங்கப்பூர் டொலர் மற்றும் சுவிஸ் ஃபிராங்கிற்கு எதிராகவும் இலங்கை ரூபாவின் பெறுமதி சற்று உயர்ந்துள்ளது. எவ்வாறாயினும், மேலும் சில வெளிநாட்டு நாணயங்களுக்கு எதிராக இலங்கை ரூபாவின் மதிப்பு மேலும் சரிந்துள்ளது. ", "URL": "https://www.itnnews.lk/2023/10/05/480034/", "Category": "Breaking News,தேசிய செய்திகள்", "Parent URL": null}