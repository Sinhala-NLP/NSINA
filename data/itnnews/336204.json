{"Source": "ITN news", "Timestamp": "මැයි 10, 2021 17:56", "Headline": "රට ලොක්ඩවුන් කිරීමක් නැහැ – අනවශ්‍ය ලෙස භාණ්ඩ එක්රැස් කිරීමට වෙළඳසැල්වලට රැස්වන්න එපා", "News Content": "හදිස්සියේ රට වසා දැමීමට (ලොක්ඩවුන්) කිසිදු තීරණයක් නොමැති බැවින් ජනතාවට අනවශ්‍ය ලෙස කලබල වී ආහාර හා අත්‍යවශ්‍ය භාණ්ඩ එක්රැස් කිරීමට වෙළඳසැල්වලට රැස් නොවී සිටින ලෙස කොවිඩ්-19 ව්‍යාප්තිය වැළැක්වීමේ ජනාධිපති කාර්ය සාධක බලකායේ ප්‍රධානී යුද හමුදාපති ජෙනරාල් ශවේන්ද්‍ර සිල්වා ජනතාවගෙන් ඉල්ලීමක් කර සිටිනවා. එහෙත් පළාත් අතර අනවශ්‍ය සංචරණ වැළැක්වීමට ඉදිරියේදී ඇතැම්විට පළාත් සීමා පැණවීමට සිදුවනු ඇති බවයි හමුදාපතිවරයා කියා සිටින්නේ. එලෙස සංචරණ සීමා පැනවීමට පියවර ගැණුනද ආහාර ඇතුළු අත්‍යවශ්‍ය ද්‍රව්‍ය සැපයීම ඇතුලු ජනතාවගේ අත්‍යවශ්‍ය කටයුතු බාධාවකින් තොරව පවත්වාගෙන යාමට පියවර ගන්නා බව යුද හමුදාපතිවරයා අවධාරණය කළා. ", "URL": "https://www.itnnews.lk/2023/10/05/336204/", "Category": "දේශීය පුවත්", "Parent URL": null}