{"Source": "ITN news", "Timestamp": "ඔක්තෝබර් 5, 2022 16:55", "Headline": "මොහොමඩ් මුබාරබ් නමැති බෝම්බකරුගේ බිරිඳ තවදුරටත් රිමාන්ඩ්", "News Content": "කොළඹ කින්ස්බරි හෝටලයට මරාගෙන මැරෙන ප්‍රහාරයක් එල්ල කරමින් මියගිය මොහොමඩ් මුබාරබ් නමැති බෝම්බකරුගේ බිරිඳ ඇතුළු සැකකරුවන් දෙදෙනෙකු තවදුරටත් රක්ෂිත බන්ධනාගාරගත කෙරුණා. මෙසේ රක්ෂිතබන් ධනාගාරගත කෙරුණේ අයේෂා සිද්ධිකා සහ මොහොමඩ් වසීම් ෆස්රූල් අහමඩ් යන අයයි. ඔවුන් ලබන 19 වනදා තෙක් තවදුරටත් රක්ෂිත බන්ධනාගාරගත කරන ලෙස කොටුව මහේස්ත්‍රාත්වරයා නියෝග කළා. ඒ ස්කයිප් තාක්ෂණය ඔස්සේ ඔවුන් නිරීක්ෂණය කිරීමෙන් අනතුරුවයි. සැකකරුවන් සම්බන්ධයෙන් නීතිපති උපදෙස් ලැබීමට නියමිත බව අපරාධ පරීක්ෂන දෙපාර්තමේන්තුව අධිකරණයට දැනුම් දුන්නා. ", "URL": "https://www.itnnews.lk/2023/10/05/438989/", "Category": "Breaking News,දේශීය පුවත්", "Parent URL": null}