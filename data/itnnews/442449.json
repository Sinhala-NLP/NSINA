{"Source": "ITN news", "Timestamp": "ඔක්තෝබර් 26, 2022 10:10", "Headline": "ඊයේ වැඩිම කොරෝනා මරණ හා නව ආසාදිතයින් ජර්මනියෙන්", "News Content": "ලොව පුරා රටවලින් දෛනිකව වාර්තා වන කොරෝනා ආසාදිතයින් සංඛ්‍යාව යළිත් වරක් ඉහළ ගොස් තිබෙනවා. ගත වූ පැය 24ට රටවල් 228 කින් හමු වී ඇති වයිරස ආසාදිතයින් සංඛ්‍යාව හාර ලක්ෂ විසි දහසකට ආසන්නයි. සිදුව  ඇති මරණ සංඛ්‍යාව 1241 ක්. ඊයේ දිනයේදී වැඩිම වයිරස ආසාදිතකයින් හා මරණ සංඛ්‍යාවක් වාර්තා වන්නේ ජර්මනියෙන්. එරටින්  ගත වූ පැය 24ට හමු වී ඇති වයිරස ආසාදිතයින් සංඛ්‍යාව 95,000 කට ආසන්නයි. එමෙන්ම ප්‍රංශයේ 59,000 ක් ඉතාලියෙන් 48,000 ක් හා ජපානයෙන් 47,000 ක් ලෙස වයිරස ආසාදිතයින් හමුව තිබෙනවා. ජර්මනියේ ඊයේ සිදුව ඇති කොරෝනා මරණ 242 ත් සමග ලොව පුරා සමස්ත කොරෝනා මරණ සංඛ්‍යාව හැට පන් ලක්ෂ අසූ පන් දහස් අටසීය ඉක්මවා ගියා. හමු වී ඇති සමස්ත ආසාදිතයින් සංඛ්‍යාව හැට තුන් කෝටි තිස් හත් ලක්ෂයකට අධිකයි.     ", "URL": "https://www.itnnews.lk/2023/10/05/442449/", "Category": "Breaking News,ජාත්‍යන්තර පුවත්", "Parent URL": null}