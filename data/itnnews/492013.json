{"Source": "ITN news", "Timestamp": "ජූනි 15, 2023 10:17", "Headline": "දර කැඩීමට කැලයට ගිය කාන්තාව අතුරුදන්", "News Content": "රක්ෂිතයක අතුරුදන් වූ කාන්තාවක සොයා පොලීසිය මෙහෙයුම් සිදු කරනවා. නුවරඑළිය බෝඹුරු ඇල්ල රක්ෂිතයට දර කැඩීම සදහා ගිය කාන්තාවකුයි මෙලෙස අතුරුදන්වී ඇත්තේ. ඊයේ සවස් කාලයේ ඇය දර කැඩීම සදහා රක්ෂිතයට ගොස් තිබෙනවා. රෑ බෝවුව ද ඇය නිවසට නොපැමිණි බවට නුවරඑළිය පොලීසියට 119  දුරකතන මධ්‍යස්ථානයෙන් ලද තොරතුරකට අනුව විමර්ශන ආරම්භ කෙරුණා.මෙලෙස අතුරුදන්ව ඇත්තේ ලවර්ස්ලිප් ,පීඩෘවත්ත ප්‍රදේශයේ පදිංචි 63 හැවිරිදි කාන්තාවක්. මෙම කාන්තාව රක්ෂිතයට දර කැඩීම සදහා පස්වරු 2 ට පමණ ගොස් ඇත්තේ තවත් ඥාති පුතෙකු සමගයි. රක්ෂිතයට ගොස් දර සොයමින් සිටින විට ඥාති පුතාට කාන්තාව මග හැරී ගොස් සිටි බවයි විමර්ශනවලදී හෙලි වී ඇත්තේ. නුවරඑළිය පොලීසිය, විශේෂ කාර්ය බලකාය සහ ප්‍රදේශවාසීන් එක්ව අතුරුදන් වූ කාන්තාව සෙවීමේ මෙහෙයුම් සිදු කරමින් සිටිනවා.             ", "URL": "https://www.itnnews.lk/2023/10/05/492013/", "Category": "දේශීය පුවත්", "Parent URL": null}