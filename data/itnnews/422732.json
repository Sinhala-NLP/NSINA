{"Source": "ITN news", "Timestamp": "ජූලි 12, 2022 13:16", "Headline": "පාඨලීගේ අභියාචනය සළකා බැලීම අගෝස්තු 03 ට කල්යයි", "News Content": "හිටපු අමාත්‍ය පාඨලී චම්පික රණවක මහතා ගොණු කර ඇති අභියාචනා පෙත්සම සළකා බලන තෙක් ඔහුට එරෙහිව කොළඹ මහාධිකරණය හමුවේ ගොණු කර ඇති රිය අනතුරු නඩුවේ ඉදිරි සාක්ෂි මෙහෙයවීමක් නොකරන බවට නීතිපතිවරයා ශ්‍රේෂ්ඨාධිකරණය හමුවේ ප්‍රතිඥාවක් ලබා දුන්නා. තමන්ට එරෙහිව කොළඹ අධිකරණය හමුවේ ගොණු කර ඇති නඩුව ප්‍රතික්ෂේප කරන්නැයි ඉල්ලා පාඨලී චම්පික රණවක මහතා ගොණු කළ අභියාචනා පෙත්සම අද කැදවනු ලැබුවා. ඒ මුර්දු ප්‍රනාන්දු,  ගාමිණී අමරසේකර,  අචල වෙන්ගප්පුලි යන ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ල හමුවේයි.  නීතිපතිවරයා වෙනුවෙන් පෙනී සිටි අතිරේක සොලිසිටර් ජෙනරාල් රොහාන්ත අබේසූරිය මහතා අධිකරණය හමුවේ කියා සිටියේ පෙත්සම්කරු ඉදිරිපත් කර ඇති අභියාචනය ශ්‍රේෂ්ඨාධිකරණ හමුවේ සළකා බලන තෙක් ඔහුට එරෙහිව ගොණු කර ඇති නඩුවේ ඉදිරි සාක්ෂි මෙහෙය වීම සිදු නොකරන බවයි. පාඨලී චම්පික රණවක මහතා ඉදිරිපත් කළ අභියාචනා  ඉල්ලීම සළකා බැලීම සදහා අගෝස්තු 03 වනදා යළි කැදවන ලෙස ශ්‍රේෂ්ඨාධිකරණය නියෝග කළා.         ", "URL": "https://www.itnnews.lk/2023/10/05/422732/", "Category": "දේශීය පුවත්", "Parent URL": null}