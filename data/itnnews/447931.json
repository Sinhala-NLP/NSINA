{"Source": "ITN news", "Timestamp": "නොවැම්බර් 28, 2022 12:40", "Headline": "ඉතාලියේ නේප්ල්ස් ප්‍රබල නායයෑමක", "News Content": "ඉතාලියේ නේප්ල්ස් නගරයට ආසන්නයේ ප්‍රබල නායයාමක් සිදුව තිබෙනවා. ඊට හසුවූ කුඩා දරුවෙකු ඇතුළු 7 දෙනෙකුගේ සිරුරු සොයාගෙන ඇති අතර මියගිය පුද්ගලයින් පිළිබද නිෂ්චිත තොරතුරු ලබාගැනීමට නොහැකිවී තිබෙනවා. මෙම නායයාමෙන් බොහෝ පිරිසක් අතුරුදන්ව ඇති බවයි විදෙස් මාධ්‍ය වාර්තා කරන්නේ. මෙහෙයුම් අංශ සඳහන් කරන්නේ කුඩා දරුවකු ඇතුළු පුද්ගලයින් 7 දෙනෙකුගේ සිරුරු මේ වන විට සොයාගෙන ඇති බවයි. අධික වර්ෂාවත් සමඟ ඇති වූ නායයාම හේතුවෙන් නිවාස සහ ගොඩනැගිලි රැසකට හානි සිදුව ඇති අතර මෝටර් රථ රැසක්ද විනාශ වී ඇති බව වාර්තා වනවා. සුන්බුන් අතර සිරිවී සිටින පිරිස් සොයා මෙහෙයුම් ක්‍රියාත්මකයි. කෙසේවෙතත් එම ප්‍රදේශයට බලපා ඇති අයහපත් කාලගුණය හේතුවෙන් නිවාස රැසක විදුලිය බිඳවැටී ඇති අතර මෙහෙයුම්වලට ද බාධා එල්ලවී තිබෙනවා.     ", "URL": "https://www.itnnews.lk/2023/10/05/447931/", "Category": "ජාත්‍යන්තර පුවත්", "Parent URL": null}