{"Source": "ITN news", "Timestamp": "සැප්තැම්බර් 30, 2022 12:10", "Headline": "ශ්‍රී ලංකාවේ ණය ගැටළුව විසඳීමට සහාය දෙන බව ජපානය කියයි", "News Content": "ශ්‍රී ලංකාවේ විදෙස් ණය ගැටළුව විසඳීමට අවශ්‍ය ඕනෑම අවස්ථාවක සහාය වීමට ජපානය සූදානම් බව ජපන් මුදල් අමාත්‍යවරයා පවසනවා. ජපානයේ මුදල් අමාත්‍ය ෂුනිචි සුසිකි මහතා මේ බව ප්‍රකාශකර ඇත්තේ පිලිපීනයේ මැනිලා නුවරදීයි. ඒ මහතා මැනිලා නුවරදී ශ්‍රී ලංකා ජනාධිපති රනිල් වික්‍රමසිංහ මහතා සමගද ද්වී පාර්ශ්වික සාකච්ඡා පවත්වා ඇතිබවයි වාර්තා වන්නේ. ජනාධිපතිතුමාගේ පිලිපීන සංචාරය අද නිමාවට පත්වනවා.ශ්‍රී ලංකාවේ ණය ගැටලුව විසඳීම සඳහා ජපානය තමන්ගේ කොටස සම්පූර්ණ කිරීමට සූදානමින් සිටී චීනය හා ඉන්දියාව මෙන්ම අනෙකුත් ණය හිමියන්ද ශ්‍රී ලංකාවට ඒ සඳහා සහාය විය යුතු බවයි ජපන් මුදල් අමාත්‍යවරයා පෙන්වා දී ඇත්තේ. ජපන් මුදල් අමාත්‍ය ෂුනිචි සුසිකි මහතා පිලිපීනයේ මැනිලා නුවරදී මෙම අදහස් පළකර ඇති බවයි විදෙස් මාධ්‍යවර්තා කරන්නේ. මේ අතර ආසියානු සංවර්ධන බැංකුවේ සභාපති සත්සුගු අසකාවා මහතා සමඟ ජනාධිපති රනිල් වික්‍රමසිංහ මහතා පිලිපීනයේ මැනිලා නුවරදී ද්වී පාර්ශ්වික සාකච්ඡා පවත්වා තිබෙනවා. එම සාකච්ඡාවේ ශ්‍රී ලංකාවේ සංවර්ධන වැඩපිළිවෙල පිළිබඳව ද සාකච්ඡා කර ඇති අතර කාලගුණ විපර්යාස පිළිබඳ විශ්ව විද්‍යාලයක් පිහිටුවීම පිළිබදව ද අවධාය යොමුව තිබෙනවා. එය ශ්‍රී ලංකාව කේන්ද්‍ර කර ගනිමින් ඉදිකිරීමේ හැකියාව පිළිබඳවද  සාකච්ඡා කෙරුණා. ජනාධිපති රනිල් වික්‍රමසිංහ මහතාගේ පිලිපීන සංචාරය අද නිමාවට පත්වනවා.     ", "URL": "https://www.itnnews.lk/2023/10/05/437981/", "Category": "Breaking News,දේශීය පුවත්", "Parent URL": null}