{"Source": "ITN news", "Timestamp": "நவம்பர் 23, 2022 12:16", "Headline": "பாராளுமன்ற சபை நடவடிக்கைகளிலிருந்து வெளியேற்றப்பட்டார் ச்சமிந்த விஜயசிறி..", "News Content": "பாராளுமன்றத்தில் வரவு செலவு திட்ட குழுநிலை விவாதம் இடம்பெற்று வருகிறது. மூன்றாம் வாசிப்பு எனப்படும் குழுநிலை விவாதம் இன்று காலை ஆரம்பமானது. பாராளுமன்ற உறுப்பினர் நிமல் லான்சா விவாதத்தை ஆரம்பித்து வைத்து உரை நிகழ்தினார். அதன்போது ஏற்பட்ட வாய்த்தர்க்கத்தை அடுத்து ஐக்கிய மக்கள் சக்தியின் பாராளுமன்ற உறுப்பினர் ச்சமிந்த விஜயசிறி, பாராளுமன்ற சபை அமர்விலிருந்து வெளியேற்றப்பட்டார். பாராளுமன்ற உறுப்பினர் நிமல் லான்சா மீது தாக்குதல் நடத்த முற்பட்டமை காரணமாக சபாநாயகரினால் பாராளுமன்ற உறுப்பினர் ச்சமிந்த விஜயசிறி வெளியேற்றப்பட்டார். அதன்போது பிரதமர் தினேஸ் குணவர்தன, அமைச்சர் சுசில் பிரேமஜயந்த் ஆகியோரும் பாராளுமன்ற உறுப்பினர்கள் ஒழுக்கமாக நடந்துகொள்ள வேண்டுமென வலியுறுத்தினர். பாராளுமன்ற உறுப்பினர்கள் செயற்படும் விதம் முன்மாதிரியாக இருக்க வேண்டுமெனவும், சபாநாயகர் அது குறித்து உரிய ஒழுக்காற்று நடவடிக்கைகளை மேற்கொள்ள வேண்டுமெனவும் அவர்கள் வலியுறுத்தியுள்ளனர். ", "URL": "https://www.itnnews.lk/2023/10/05/447286/", "Category": "Breaking News,தேசிய செய்திகள்,முதன்மை செய்தி", "Parent URL": null}