{"Source": "ITN news", "Timestamp": "ජූලි 29, 2022 15:02", "Headline": "විදුලිබල මණ්ඩලය සහ සුනිත්‍ය බලශක්ති අධිකාරියේ ප්‍රගති සමාලෝචන හමුවක්", "News Content": "විදුලිබල මණ්ඩලය සහ සුනිත්‍ය බලශක්ති අධිකාරියේ ප්‍රගති සමාලෝචන හමුව විදුලිබල අමාත්‍යාංශයේදී පැවැත්වුණා. 2014 වසරේ සිට මේ දක්වා මහාපරිමාන විදුලි ව්‍යාපෘති මෙතෙක් ක්‍රියාත්මක වී නැති බවයි මෙහිදී හෙලි වුණේ පුනර්ජනනීය බලශක්ති ව්‍යාපෘති ක්‍රියාත්මක කිරීමේදී ලබාගත යුතු ප්‍රගතිය ද මෙතෙක් ලබාගෙන නැහැ. ඒ වෙනුවෙන් සිදු කෙරෙන මන්දගාමී වැඩපිළිවෙල වෙනස් කළ යුතු බවයි මෙහිදී අවධාරණය කෙරුණේ. විදුලිබල මණ්ඩලය අනිවාර්ය ප්‍රතිව්‍යුහගත කිරීමක් මගින් එය සිදු කළ හැකි වනු ඇති බවයි මෙහිදී ප්‍රකාශ වී තිබුණේ. විදුලි උත්පාදනය, සම්ප්‍රේෂණය හා බෙදා හැරීම ආදී වශයෙන් කොටස් තුනකට වෙන් කර අදාළ ප්‍රතිව්‍යුහගත කිරීම් සහ අවශ්‍ය කඩිනම් කැබිනට් අනුමැතිය හා පාර්ලිමේන්තු අනුමැතිය ලබාගැනීමයි අපේක්ෂාව. පුනර්ජනනීය බලශක්ති ව්‍යපෘති වෙනුවෙන් තාවකාලික අවසර බලපත්‍ර මගින් ලබාදී තිබුණද මෙතෙක් එම ව්‍යාපෘති කිරීමට අවශ්‍ය පහසුකම් විදුලිබල මණ්ඩලය ලබාදී නොමැති බව සුනිත්‍ය බලශක්ති අධිකාරිය මෙහිදී පැවසුවා. ඉදිරියේදී ගල්අගුරු සහ ඉන්ධන මත යැපීමට කිසිසේත් නොහැකි වන අතර පුනර්ජනනීය බලශක්ති ව්‍යාපෘති කඩිනමින් ආරම්භ කළ යුතු බවයි මෙහිදී අවධාරණය කෙරුණේ. ", "URL": "https://www.itnnews.lk/2023/10/05/425656/", "Category": "දේශීය පුවත්", "Parent URL": null}