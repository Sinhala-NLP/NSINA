{"Source": "ITN news", "Timestamp": "டிசம்பர் 26, 2022 11:30", "Headline": "நீண்டகாலமாக “மாவா” போதைப்பொருள் விற்பனை செய்தவர் கைது", "News Content": "பாடசாலை மாணவர்கள் மற்றும் மேலதிக வகுப்பு மாணவர்களுக்கு நீண்டகாலமாக மாவா போதைப்பொருள் விற்பனை செய்து வந்த நபரை பொலிஸ் விசேட அதிரடிப்படையினர் கைது செய்துள்ளனர். கல்முனை அதிகாரிகளுக்கு கிடைத்த தகவலின் பிரகாரம் பாண்டிரிப்பு பகுதியில் மேற்கொள்ளப்பட்ட சுற்றிவளைப்பின் போதே குறித்த நபர் கைது செய்யப்பட்டுள்ளார். போதைப்பொருளானது கடை ஒன்றின் உள்ளே கண்டெடுக்கப்பட்டதுடன், இவை பாடசாலை மாணவர்களுக்கும், கற்பித்தல் வகுப்புகளுக்கும் விநியோகிக்கப்பட்டது தெரியவந்துள்ளது. 1 கிலோ 400 கிராம் புகையிலை கலந்த மாவா மற்றும் போதைப்பொருள் கலக்க பயன்படுத்தப்படும் வேறு சில பொருட்களையும் விசேட அதிரடிப்படையினர் கண்டுபிடித்துள்ளனர். கைது செய்யப்பட்ட நபர் மேலதிக விசாரணைகளுக்காக பெரிய நீலாவணை பொலிஸ் நிலையத்தில் ஒப்படைக்கப்பட்டுள்ளார். ", "URL": "https://www.itnnews.lk/2023/10/05/452206/", "Category": "Breaking News,தேசிய செய்திகள்", "Parent URL": null}