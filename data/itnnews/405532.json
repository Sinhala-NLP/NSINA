{"Source": "ITN news", "Timestamp": "අප්‍රේල් 4, 2022 19:28", "Headline": "මහ නාහිමිවරුන්ගෙන් නිවේදනයක්", "News Content": "ජනතාව කෙරෙහි සංවේදීව ජනතා සුබසාධනය උදෙසා කඩිනම් සහන සැළසීමට ක්‍රියාත්මක වන ලෙස ත්‍රෛනිකායික මහාසංඝරත්නය නිවේදනයක් නිකුත් කරමින් ඉල්ලා සිටිනවා. ජාතික වගකීමකින් තොරව අවස්ථාවාදීව කටයුතු කළ දේශපාලනඥයන් මෙම අර්බුද සදහා විසදුම් සෙවීමට අසමත් වූ බව උන්වහන්සේ නිවේදනයෙන් පෙන්වා දෙනවා. එමෙන්ම ජනාධිපතිතුමාට පැවරී ඇති බලතල අනුව අග්‍රාමාත්‍යවරයා  ඇතුළු අමාත්‍ය මණ්ඩලය විසුරුවා හැරීම ඇතුළු යෝජනා 06 ක් ද ත්‍රෛනිකායික මහාසංඝරත්නය සිය නිවේදනයෙන් ඉදිරිපත් කර තිබෙනවා. රට අභියෝගයට ලක් වූ සෑම අවස්ථාවේදීම උපදෙස් ලබාදීමට මහාසංඝරත්නය ඉදිරිපත් වූ බව එම නිවේදනයෙන් උන්වහන්සේ සිහිපත් කරනවා.     ", "URL": "https://www.itnnews.lk/2023/10/05/405532/", "Category": "Breaking News,දේශීය පුවත්", "Parent URL": null}