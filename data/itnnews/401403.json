{"Source": "ITN news", "Timestamp": "මාර්තු 15, 2022 15:01", "Headline": "තියුණු ආයුධ තොගයක් සමඟ ව්‍යාපාරිකයකු අත්අඩංගුවට", "News Content": "කළුබෝවිල ප්‍රදේශයේ නිවසක තිබී තියුණු ආයුධ තොගයක් සහ ව්‍යාජ ටී 56 ගිනි අවියක් සමඟ ව්‍යාපාරිකයකු අත්අඩංගුවට ගෙන තිබෙනවා. කළුබෝවිල ප්‍රදේශයේ ව්‍යාපාරිකයකු මත්ද්‍රව්‍ය ජාවාරම සිදු කරන බවට පොලීසියට ලැබුණු තොරතුරකට අනුව වැටලීම සිදු කළා. එහිදී කඩු 08 ක් කිනිසි 03ක්  , ප්ලාස්ටික්වලින් නිපදවූ ටී 56 ගිනි අවියක් මෙන්ම අයිස් සහ ගංජා  මත්ද්‍රව්‍ය  සහ මත්පෙති තොගයක් ද සොයා ගෙන තිබෙනවා. ව්‍යාපාරිකයාගේ නිවස පරීක්ෂා කිරීමේදී විවිධ ස්ථානවල සඟවා තිබියදී සොයා ගත් බවයි පොලීසිය ප්‍රකාශ කළේ. කිසියම් අපරාධයක් සිදු කිරීඹට මේවා ළඟ තබා ගත්තේ ද යන්න පිළිබඳ පරීක්ෂණ සිදු කෙරෙන බව කොහුවල පොලීසිය ප්‍රකාශ කළා.         ", "URL": "https://www.itnnews.lk/2023/10/05/401403/", "Category": "දේශීය පුවත්", "Parent URL": null}