{"Source": "ITN news", "Timestamp": "අප්‍රේල් 13, 2022 15:53", "Headline": "මුතුරාජවෙල ලිට්රෝ ගෑස් ගබඩා පර්යන්තය දින 5කට වැසේ", "News Content": "කෙරවළපිටිය මුතුරාජවෙල ලිට්රෝ ගෑස් ගබඩා පර්යන්තයේ කටයුතු දින පහක කාලයකට අත්හිටුවීමට තීරණය කර තිබෙනවා. අලුත් අවුරුදු නිවාඩුව හේතුවෙන් මෙම පියවර ගෙන ඇති බවයි වාර්තා වන්නේ. මුතුරාජවෙල ලිට්රෝ ගෑස් ගබඩා පර්යන්තයේ කටයුතු ලබන 17 වනදා දක්වා අත්හිටුවීමට තීරණය කිරීමත් සමග දිවයින පුරා බෙදාහැරීම් කටයුතුද තාවකාලිකව නවතා දමා තිබෙනවා. අද දිනයේද ගෑස් ලබා ගැනීම සදහා දිවයිනේ බොහෝ ප්‍රදේශවල ජනතාව පෝලිම්වලට එක්ව සිටින අයුරු දක්නට ලැබුණා. අලුත් අවුරුද්ද වෙනුවෙන් අද සිට දින තුනක කාලයක් විදුලි කප්පාදුව සිදු නොකිරීමට තීරණය කර තිබෙනවා.   ", "URL": "https://www.itnnews.lk/2023/10/05/406737/", "Category": "දේශීය පුවත්", "Parent URL": null}