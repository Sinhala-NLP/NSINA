{"Source": "ITN news", "Timestamp": "නොවැම්බර් 18, 2022 13:55", "Headline": "ශිෂ්‍යත්ව විභාගයට පෙනී සිටින දරුවන් 3000කට ආදර්ශ ප්‍රශ්නපත්‍ර", "News Content": "ආර්ථික අපහසුතා පැවතිය ද රුවන්ට නිසි අධ්‍යාපනය ලබා දීමේ අඛණ්ඩ වැඩපිලිවෙලක් ක්‍රියාත්මක වනවා. මහර ප්‍රාදේශීය සභාව සෑම වසරකම ක්‍රියාත්මක කරන පහ ශ්‍රේණිය ශිෂ්‍යත්ව විභාගයට පෙනී සිටින දරුවන් වෙනුවෙන් ආදර්ශ ප්‍රශ්නපත්‍ර ලබා දෙමින් එම විභාගයට සූදානම් කිරීමේ වැඩසටහන මෙවර ද සාර්ථකව ක්‍රියාත්මක වනවා. ඒ ප්‍රාදේශීය සභාවේ සභාපති සුධීමා චාන්දනී මහත්මියගේ ප්‍රධානත්වයෙන්. ප්‍රාදේශීය සභා බල ප්‍රදේශයට අයත් සෑම පාසලකම අධ්‍යාපනය ලබන ශිෂ්‍යත්ව විභාගයට පෙනී සිටීමට නියමිත දූ දරුවන් ඉලක්ක කර ගනිමින් මෙය ක්‍රියාත්මකයි. මූලික අදියර යටතේ සිසුන් 3000කට ආසන්න පිරිසකට ආදර්ශ ප්‍රශ්න පත්‍ර කට්ටල ලබා දීම සිදුවුණා.       ", "URL": "https://www.itnnews.lk/2023/10/05/446386/", "Category": "දේශීය පුවත්", "Parent URL": null}