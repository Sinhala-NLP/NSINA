{"Source": "ITN news", "Timestamp": "ජූලි 20, 2023 11:50", "Headline": "පාකිස්තානයට කඩුළු 4ක ජයක්", "News Content": "ශ්‍රී ලංකාව හා පාකිස්ථානය අතර පැවති පළමු ටෙස්ට් ක්‍රිකට් තරගය කඩුළු 4 කි න් ජය ගැනීමට පාකිස්ථාන කණ්ඩායම සමත් වුණා. තරගයේ  ප්‍රථමයෙන් පන්දුවට පහර දුන් ශ්‍රී ලංකාව පළමු ඉනිමට ලකුණු 312 ක් රැස් කළා. ධනංජය ද සිල්වා ලකුණු 122 යි. පාකිස්ථානය  පළමු ඉනිම සදහා ලකුණු 461 ක් ලබා ගත්තා. සෞද් ශකීල් නොදැවී ලකුණු 208 යි. ශ්‍රී ලංකාව දෙවනි ඉනිම සඳහා රැස් කළේ ලකුණු 279 ක් පමණයි. ඒ අනුව ජයග්‍රහණය සදහා ලකුණු 131 ක ඉලක්කයක් හඹා ගිය පාකිස්ථානය කඩුළු 6 ක් පමණක් දැවී තිබියදී ජයග්‍රාහී ඉලක්කය පසු කළා. පාකිස්ථාන දෙවන ඉනිමේදී ඉමාම් උල් හක් නොදැවී ලකුනු 50 ක් රැස් කර ගැනීමට සමත් වුණා. පන්දු යැවීමේදී ප්‍රභාත් ජයසූරිය ලකුණු 56 කට කඩුළු 4 ක් බිඳ හෙලුවා.       ", "URL": "https://www.itnnews.lk/2023/10/05/501172/", "Category": "Breaking News,ක්‍රිකට්,ක්‍රීඩා,දේශීය පුවත්", "Parent URL": null}