{"Source": "ITN news", "Timestamp": "නොවැම්බර් 17, 2021 09:03", "Headline": "චීනයේ ෂින්ජියං සංවර්ධන සංසදය බෙයිජිං නගරයේදී", "News Content": "2021 චීනයේ ෂින්ජියං සංවර්ධන සංසදය පසුගියදා බෙයිජිං නගරයේ දී පැවැ‍ත්විණ. සංසදයට එක්වූවන් “‘එක් තීරයක් එක් මාවතක්’වැඩපිළිවෙළේ පොදු සංවර්ධනය සහ ‘ෂින්ජියං සංවර්ධනය’”යන ප්‍රධාන තේමාව සම්බන්ධයෙන් අදහස් හා යෝජනා ඉදිරිපත් කර තිබේ. ඉතා සාධාරණ තම මානව හිමිකම් ව්‍යාපාරය පරාජය කළ නොහැකි බව චීන කොමියුනිස්ට් පක්ෂයේ මධ්‍යම කාරක සභාවේ ප්‍රචාරක කාර්යාලයේ  උප අමාත්‍ය Jiang Jianguo මහතා එම සංසදයේ සමාරම්භක උත්සවයේ දේශනයක් පවත්වමින් පැවසිය. චීනය සැමවිටම මානව ප්‍රගතිය වෙනුවෙන් සහ ඉතිහාසයේ නිවැරදි පැත්තේ ස්ථිරව රැඳී සිටින බවත්, නපුරට වඩා යුක්තිය ජය ගනු ඇති බවත්  Jiang Jianguo මහතා පෙන්වා දුන්නේය . අතීතයේදී  ෂින්ජියං යනු, චීනය බටහිර දෙසට විවෘත කිරීමේ දොරටුවක් විය. වර්තමානයේ, ෂින්ජියං උයිගුර් ස්වායත්තය‘එක් තීරයක් එක් මාවතක්’වැඩපිළිවෙළ හා සම්බන්ධ රටවල් අතර ගනුදෙනු සහ සන්නිවේදන සඳහා වැදගත් නාලිකාවක් බවට පත්ව ඇත. මේ වසරේ මුල් මාස හයේදී ‘එක් තීරයක් එක් මාවතක්’වැඩපිළිවෙළට සම්බන්ධ රටවල් සහ ෂින්ජියං උයිගුර් ස්වායත්තය අතර ආනයන හා අපනයනවල සමස්ත වටිනාකම යුවාන් බිලියන 56.65 ක් විය. එය පසුගිය වසරට සාපේක්ෂව සියයට 23.1ක වර්ධනයකි. එය ෂින්ජියං හි සමස්ත විදේශ වෙළඳ ආනයන හා අපනයන වටිනාකමෙන් 86% ක් වේ. ජාතික සහ කලාපීය ප්‍රධාන උපාය මාර්ග සමඟ සම්බන්ධ වී යහපත් ව්‍යාපාරික පරිසරයක් නිර්මාණය කරමින් අභ්‍යන්තර සහ දේශසීමා මායිම් ප්‍රදේශවල උසස් මට්ටමේ විවෘත මධ්‍යස්ථානයක් බවට පත් වීම සඳහා ෂින්ජියං ස්වායත්තය කටයුතු කළ යුතු බව සංසදයට එක්වූවන්ගේ විශ්වාසයයි. රටවල් 30කට අධික සංඛ්‍යාවකින් සහ ජාත්‍යන්තර සංවිධානවලින් 110කට අධික නියෝජිතයන් පිරිසක් මෙම සංසදයට සහභාගි වූහ. වසර හයකට පසු පැවති ෂින්ජයං සංවර්ධන සංසදය චීනයේ මහා පරිමාණ ජාත්‍යන්තර සමුළුවකි.       ", "URL": "https://www.itnnews.lk/2023/10/05/376588/", "Category": "ජාත්‍යන්තර පුවත්", "Parent URL": null}