{"Source": "ITN news", "Timestamp": "අගෝස්තු 25, 2023 15:58", "Headline": "ප්‍රචණ්ඩත්වය මධ්‍යයේ පැවති ඉක්වදෝර ජනාධිපතිවරණයෙන් වමාංශිකයන් ඉදිරියෙන්", "News Content": "ප්‍රචන්ඩ ක්‍රියා මධ්‍යයේ පැවති ඉක්වදෝර ජනාධිපතිවරණයෙන් වමාංශිකයන් ඉදිරියට පැමිණ සිටිනවා. වමාංශික ලූයිසා ගොන්සාලෙස් ඉක්වදෝර ජනාධිපතිවරණයේ ප්‍රතිඵල අනුව ඉදිරියෙන් සිටිනවා. මේ වන විට 80%කට ආසන්න ඡන්ද ගණන් කර අවසන්. ගොන්සාලෙස් 33%ක ඡන්ද ප්‍රතිශතයක් ලබා තිබෙනවා. ඇයගේ ආසන්නම ප්‍රතිවාදියා වන ව්‍යාපාරික ඩැනියල් නොබෝවා මේ වන විට 24%ක ඡන්ද ප්‍රතිශතයක් ලබා ඇති බවයි වාර්තා වන්නේ. වැඩිම ඡන්ද ප්‍රතිශතයක් ලබා ගන්නා අපේක්ෂකයන් දෙදෙනා ඔක්තෝබර් 15 වන දා පැවැත්වෙන මීළග ඡන්ද වටයට ඇතුලත් වනවා. පසුගිය ඉරිදා පැවති පළමු ඡන්ද විමසිමේ ආරක්ෂාවට ආරක්ෂක නිලධාරීන් ලක්ෂයක් පමණ යෙදවූ බවයි ඉක්වදෝර වාර්තා සදහන් කළේ. එරට නව ජනාධිපතිවරයා ඔක්තෝබර් 26 වනදා වැඩ භාර ගැනීමට නියමිතයි.                 ", "URL": "https://www.itnnews.lk/2023/10/05/510896/", "Category": "ජාත්‍යන්තර පුවත්", "Parent URL": null}