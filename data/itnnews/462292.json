{"Source": "ITN news", "Timestamp": "පෙබරවාරි 22, 2023 08:43", "Headline": "පාන්දර වීසා මධ්‍යස්ථානයකට පැනලා දේපල සොරා ගත් 05ක් අත්අඩංගුවට", "News Content": "ඉන්දියානු මහ කොමසාරිස් කාර්යාලයට අනුබද්ධ තුම්මුල්ල ප්‍රදේශයේ පිහිටි වීසා මධ්‍යස්ථනයේ සිදුවූ සොරකම සම්බන්ධයෙන් සැකපිට කාන්තාවක් ඇතුළු 05 දෙනෙකු අත්අඩංගුවට ගෙන තිබෙනවා. පොලිසිය පැවසුවේ එම වීසා මධ්‍යස්ථානයේ ප්‍රධාන දේශීය නියෝජිතවරිය රාජකාරි කටයුතු සඳහා යොදාගත් ලැප්ටොප් පරිගනකය ඇතුළු තවත් දේපළ කිහිපයක් සොකරම් කර ඇති බවයි ඒ අනුව පොලීසිය අත්අඩංගුවට ගත් සැකකරුවන් සන්තකයේ තිබී ලැප්ටොප් දුරකථනයක්, ටැබ් යන්ත්‍රයක් සහ DVR යන්ත්‍රයක් පොලිස් භාරයට ගෙන තිබෙනවා. අත්අඩංගුවට ගත් කාන්තාව එම වීසා මධ්‍යස්ථානයේ පිරිසිදු කිරීමේ කටයුතුවල නිරත වී සිටි තැනැත්යක් බවත් සැකකරුවන් අතර ඇයගේ අනියම් සැමියාවද සිටින බවත් පොලිසිය ප්‍රකාශ කළා. ඉකුත් 15 වනදා අලුයම් කාලයේදී ත්‍රීරෝද රථයකින් පැමිණි තුන්දෙනෙකු මෙම සොරකම සිදු කර පළාගොස් තිබුණා. පොලීසිය වැඩිදුරටත් සඳහන් කළේ සැකකරුවන් සොරා ගෙන තිබූ DVR කොටස් දෙකක් කිරුළපන සරණංකර ප්‍රදේශයේදී ඇළකට විසිකර තිබියදී එකක් සොයාගත් බවයි. අත්අඩංගුවට ගත් සැකකරුවන් කිරුළපන සහ වැල්ලවත්ත ප්‍රදේශවල පදිංචිකරුවන්.  ", "URL": "https://www.itnnews.lk/2023/10/05/462292/", "Category": "දේශීය පුවත්", "Parent URL": null}