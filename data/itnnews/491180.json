{"Source": "ITN news", "Timestamp": "ජූනි 12, 2023 08:53", "Headline": "බස් රථ අනතුරකින් පුද්ගලයින් 10 දෙනෙකු ජීවිතක්ෂයට", "News Content": "ඕස්ට්‍රේලියාවේ සිදු වූ බස් රථ අනතුරකින් පුද්ගලයින් 10 දෙනෙකු ජීවිතක්ෂයට පත්ව තිබෙනවා. මංගල උත්සවයකට සහභාගී වු පිරිසක් නැවත රැගෙන එමින් සිටි බස් රථයකුයි රාත්‍රී 11.30ට පමණ මෙලෙස අනතුරට ලක්වී ඇත්තේ. අනතුරෙන් පුද්ගලයින් 22 දෙනෙකුට අධික සංඛ්‍යාවක් තුවාල ලබා රෝහල් ගත කර තිබෙනවා. අසාද්‍ය තත්ත්වයේ පසු වු කිහිපදෙනෙකු සිඩ්නි රෝහල් වෙත මාරුකර යවා තිබෙනවා. ඕස්ට්‍රේලයාවේ නිව් සවුත්වේල්ස් ප්‍රාන්තයේ දී සිදු වූ මෙම අනතුර සම්බන්ධයෙන් විශේෂ විමර්ෂනයක් ක්‍රියාත්මක බවයි පොලිසිය පවසන්නේ. 58 හැවිරිදි රියදුරු අත්අඩංගුවට ගෙන තිබෙනවා. ", "URL": "https://www.itnnews.lk/2023/10/05/491180/", "Category": "ජාත්‍යන්තර පුවත්", "Parent URL": null}