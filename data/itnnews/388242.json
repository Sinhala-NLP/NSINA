{"Source": "ITN news", "Timestamp": "ජනවාරි 11, 2022 19:29", "Headline": "රෝස් ටේලර්ගේ විශිෂ්ට සමුගැනීම", "News Content": "සංචාරක බංග්ලාදේශ පිල සමඟ ක්‍රයිස් චර්ච්හි පැවති දෙවන ටෙස්ට් තරගයෙන් ඉනිමක සහ ලකුණු 117 ක දැවැන්ත ජයක් වාර්තා කිරීමට නවසීලන්තය අද සමත් වුණා. පළමු ඉනිම සඳහා කඩුළු 06 කට ලකුණු 521 ක් රැස් කිරීමට නවසීලන්ත කණ්ඩායමට හැකි වුණා. බංග්ලාදේශය පළමු ඉනිමේදී ලකුණු 126 ක් ලබාගත් අතර දෙවන ඉනිමේදී ලකුණූ 278 ක් ලබා ගත්තා.   මෙම ජයග්‍රහණයත් සමග තරගාවලිය එකට එකක් ලෙස සම තත්ත්වයේ පවතිනවා. බංග්ලාදේශ පිලේ අවසන් කඩුල්ල මෙම තරගෙන් පසු ටෙස්ට් පිටියෙන් ඉවත් වන රෝස් ටේලර් ලබාගැනීම ද විශේෂත්වයක්.     ", "URL": "https://www.itnnews.lk/2023/10/05/388242/", "Category": "ක්‍රීඩා,දේශීය පුවත්", "Parent URL": null}