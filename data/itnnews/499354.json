{"Source": "ITN news", "Timestamp": "ජූලි 13, 2023 05:02", "Headline": "ත්‍රීරෝද රථවල අමතර උපාංග සවි කිරීමට අවසර ලැබෙයි", "News Content": "ත්‍රීරෝද රථවල අමතර උපාංග සවි කිරීම සහ අලංකරණය සඳහා අවසර ලැබී තිබෙනවා. මෝටර් රථ ප්‍රවාහන දෙපාර්තමේන්තුවේ කොමසාරිස් ජනරාල් නිශාන්ත අනුරුද්ධ වීරසිංහ පවසන්නේ අමතර උපාංග සවිකිරීම සහ අලංකරණය කාණ්ඩ 30 ක් යටතේ ක්‍රියාත්මක බවයි. ඒ පිළිබඳව වැඩි විස්තර වෙබ් අඩවියෙන් හෝ ත්‍රීරෝද රථ පැවරුම් ශාඛාවෙන් 0113484520 දුරකථනයෙන් ලබාගත හැකි වනවා. ත්‍රීරෝද රථ සංගම් සහ මහජනතාව දිගින් දිගටම කළ ඉල්ලීම් සලකා බැලීමෙන් අනතුරුවයි මෙම තීරණය ගෙන තිබෙන්නේ.    ", "URL": "https://www.itnnews.lk/2023/10/05/499354/", "Category": "නවතම පුවත්", "Parent URL": null}