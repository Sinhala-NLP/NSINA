{"Source": "ITN news", "Timestamp": "ජූලි 16, 2021 15:24", "Headline": "අයිෆල් කුළුණ නැවතත් සංචාරකයින්ට විවෘත කෙරේ", "News Content": "ප්‍රංශයේ පැරිස් නුවර අයිෆල් කුළුණ නැවතත් සංචාරකයන් වෙත විවෘත කිරීමට කටයුතු කර තිබෙනවා. කොරෝනා වෛරස් ව්‍යාප්තිය හේතුවෙන් වසා දැමුණු අයිෆල් කුළුණ මාස 9 ක කාලයකට පසුව නැවතත් සංචාරකයින් වෙත විවෘත කර තිබෙනවා. දෙවන ලෝක යුද්ධයට පසු අයිෆල් කුළුණ වසා දමා තිබූ දීර්ඝතම කාලපරිච්ඡේදය මෙය බවටයි සැළකෙන්නේ. ප්‍රංශ රජය පැනවූ නව නීතින්ට අනුව අයිෆල් කුළුණ නැරඹීමට යන සංචාරකයින් කොරෝනා මර්දන එන්නත ලබා ගත් බවට සහතික කළ කාඩ් පත ඉදිරිපත් කිරීම අනිවාර්ය කර තිබෙනවා. දැඩි සෞඛ්‍ය මාර්ගෝපදේශ අනුගමනය කරමින් දෛනික සංචාරක ධාරිතාවෙන් අඩකට අයිෆල් කුළුණ නැරඹීමේ අවස්ථාව හිමිව තිබෙනවා.       ", "URL": "https://www.itnnews.lk/2023/10/05/349659/", "Category": "Breaking News,ජාත්‍යන්තර පුවත්", "Parent URL": null}