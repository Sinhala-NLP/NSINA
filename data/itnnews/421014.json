{"Source": "ITN news", "Timestamp": "ජූලි 4, 2022 08:58", "Headline": "පවතින සුළං තත්වය අද දිනයේත්", "News Content": "නිරිත දිග මෝසම සක්‍රිය වීම හේතුවෙන් මුහුදු ප්‍රදේශ ආශ්‍රිතව පවතින දැඩි සුළං තත්වය තවදුරටත් බලපාන බව කාලගුණ විද්‍යා දෙපාර්තමේන්තුව පවසනවා. නාවික සහ ධීවර ප්‍රජාව ඒ පිළිබද සැලකිලිමත්විය යුතු බවටයි දැනුවත් කෙරෙන්නේ. සබරගමුව පළාතේත් මහනුවර සහ නුවරඑළිය දිස්ත්‍රික්කවලත්විටින් විට වැසි ඇතිවේ. බස්නාහිර සහ වයඹ පළාත්වලත් ගාල්ල සහ මාතර දිස්ත්‍රික්කවලත් සි වාර කිහිපයක් ඇතිවේ. ඌව සහ නැගෙනහිර පළාත්වල ස්ථාන ස්වල්පයක සවස් කාලයේදී හෝ රාත්‍රී කාලයේදී වැසි හෝ ගිගුරුම් සහිත වැසි ඇතිවිය හැක. මධ්‍යම කඳුකරයේ බටහිර බෑවුම් ප්‍රදේශවලත්, බස්නාහිර, දකුණු සහ වයඹ පළාත්වලත් විටින් විට හමන පැ.කි.මී. (50-60) ක පමණ තද සුළං ඇතිවිය හැක. ගිගුරුම් සහිත වැසි සමග ඇතිවිය හැකි තාවකාලික තද සුළං වලින් සහ අකුණු මඟින් සිදු වන අනතුරු අවම කර ගැනීමට අවශ්‍ය පියවර ගන්නා ලෙස ජනතාවගෙන් කාරුණිකව ඉල්ලා සිටිනු ලැබේ.     ", "URL": "https://www.itnnews.lk/2023/10/05/421014/", "Category": "කාලගුණ අනාවැකිය,දේශීය පුවත්", "Parent URL": null}