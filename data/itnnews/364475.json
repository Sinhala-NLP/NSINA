{"Source": "ITN news", "Timestamp": "සැප්තැම්බර් 23, 2021 15:04", "Headline": "කොවිෂීල්ඩ් එන්නතට බ්‍රිතාන්‍යයේ අනුමැතිය හිමිවෙයි", "News Content": "ඉන්දියාවේ නිෂ්පාදිත ඔක්ස්ෆර්ඩ් ඇස්ට්‍රා‌ සෙනෙකා කොවිෂීල්ඩ් එන්නතට බ්‍රිතාන්‍යයේ අනුමැතිය හිමිවී තිබෙනවා. ඉන්දියාවේ මේ වන විට එන්නත්කරණය සඳහා යොදා ගැනෙන ප්‍රධානතම කොරෝනා මර්දන එන්නත ලෙස ඔක්ස්ෆර්ඩ් ඇස්ට්‍රා‌ සෙනෙකා කොවිෂීල්ඩ් එන්නත සැළකෙනවා. එම එන්නත මෙතෙක් බ්‍රිතාන්‍යයේ සංචාරය සඳහා අනුමැතිය ලබා දෙන එන්නතක් ලෙස මෙතෙක් නම් කර තිබුණේ නැහැ. කෙසේ නමුත් ඊයේ එම තීරණය වෙනස් කරමින් ඉන්දියාවේ නිෂ්පාදිත කොවිෂිල්ඩ් එන්නත බ්‍රිතාන්‍යයේ අනුමත එන්නතක් ලෙස නම් කිරීමට එරට රජය තීරණය කර තිබෙනවා. ඊට අදාළව එරට සංචාරක මාර්ගෝපදේශ ද වෙනස් කර ඇති බවයි විදෙස් මාධ්‍ය වාර්තා කරන්නේ.     ", "URL": "https://www.itnnews.lk/2023/10/05/364475/", "Category": "ජාත්‍යන්තර පුවත්", "Parent URL": null}