{"Source": "ITN news", "Timestamp": "ஜூன் 6, 2022 12:28", "Headline": "மட்டுப்படுத்தப்பட்ட அளவில் பஸ் சேவைகள்… பயணிகள் அசௌகரியத்தில்..", "News Content": "இன்றைய தினம் பஸ் சேவைகளை மட்டுப்படுத்த தனியார் பஸ் உரிமையாளர்கள் நடவடிக்கை எடுத்துள்ளனர். இதனால் அரச சேவையாளர்கள் பாடசாலை மாணவர்கள் உள்ளிட்ட அதிகளவானோர் பாதிக்கப்பட்டுள்ளனர். எரிபொருள் நெருக்கடி காரணமாக பஸ் சேவையை முன்னெடுப்பதில் பிரச்சினைகள் எழுந்துள்ளன. பாடசாலை வேன்களின் கட்டணங்களையும் இன்று முதல் அதிகரிக்கவுள்ளதாக அகில இலங்கை மாகாணங்களுக்கு இடையிலான பாடசாலை மாணவர் போக்குவரத்து சங்கத்தின் தலைவர் ருவன் பிரசாத் தெரிவித்துள்ளார்.\nஎரிபொருள் நெருக்கடிக்கு மத்தியில் பல்வேறு பிரதேசங்களுக்கான பஸ் சேவையை மட்டுப்படுத்த நடவடிக்கை எடுக்கப்பட்டுள்ளது. எவ்வாறெனினும் தாம் பணிப்புறக்கணிப்பில் ஈடுபடவில்லையென பஸ் சாரதிகள் மற்றும் நடத்துனர்கள் தெரிவிக்கின்றன. இலங்கை போக்குவரத்து சபைக்கு சொந்தமான பஸ்கள் சேவையில் ஈடுபடுத்தப்பட்டிருந்த போதும் அவை போதுமானதல்ல என பயணிகள் தெரிவிக்கின்றனர்.\nஇதேவேளை எரிபொருள் இன்மையால் அதிகளவான தனியார் பஸ்கள் சேவையிலிருந்து விலகி எரிபொருள் வரிசைகளில் இருப்பதாக எமதுசெய்தியாளர்கள் தெரிவிக்கின்றனர். ", "URL": "https://www.itnnews.lk/2023/10/05/415370/", "Category": "Breaking News,தேசிய செய்திகள்", "Parent URL": null}