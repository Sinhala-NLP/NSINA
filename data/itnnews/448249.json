{"Source": "ITN news", "Timestamp": "නොවැම්බර් 29, 2022 21:02", "Headline": "වැඩි ආදායම් ලබන සියයට 20 න් 12 ක් ම සමෘද්ධි ලාභීන්", "News Content": "මෙරට ඉහළම ආදායම් ලබන  20% ක පිරිසෙන්  12% කට සමෘද්ධි ඇතුළු ආණ්ඩුවේ සහනාධාර ලැබෙන බව ආර්ථික ස්ථායිකරණයට අදාළ කෙටි සහ මධ්‍යකාලීන වැඩසටහන් හදුනාගැනීම සදහා වන ජාතික අනුකමිටුව හමුවේ ප්‍රකාශ කෙරුණා. ආර්ථික ස්ථායිකරණයට අදාළව පාර්ලිමේන්තුවට ඉදිරිපත් කළ කෙටි සහ මධ්‍යකාලීන වැඩසටහන් හදුනාගැනීම සදහා වන ජාතික සභා අනුකමිටුවේ යෝජනා පිළිබද සර්ව ආගමික නායකයින් දැනුවත් කෙරුණා. මෙම දැනුවත්කිරීම සිදු කෙරුණේ අනු කමිටුවේ සභාපති පාර්ලිමේන්තු මන්ත්‍රී පාඨලී චමිපික රණවක මහතාගේ ප්‍රධානත්වයෙන්. වත්මන් ගැටළු පිළිබද ක්ෂේත්‍රයේ  ප්‍රවීණයන් සමග සාකච්ඡා කර සකස් කෙරෙන යෝජනා ඇතුළු වාර්තාවක් පාර්ලිමේන්තුවට ඉදිරිපත් කරන බවයි ඒ මහතා ප්‍රකාශ කළේ.රට තුළ සහනාධාර බෙදීයාමේ විෂමතාවක් පවතින අතර ඉහළම ආදායම් ලබන සියයට 20 ක පිරිසෙන් සියයට 12 ක් ආණ්ඩුවේ සහනාධාර ලබාගන්නා බවද ඒ මහතා පෙන්වා දුන්නා.         ", "URL": "https://www.itnnews.lk/2023/10/05/448249/", "Category": "දේශීය පුවත්", "Parent URL": null}