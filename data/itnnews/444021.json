{"Source": "ITN news", "Timestamp": "නොවැම්බර් 3, 2022 18:00", "Headline": "මියන්මාරයේ හිටපු පාර්ලිමේන්තු මන්ත්‍රීවරයෙකුට වසර 173ක සිර දඬුවමක්", "News Content": "මියන්මාරයේ අවුන් සාන්සූචිගේ ප්‍රජාතන්ත්‍රවාදය සදහා වු ලීගයේ හිටපු පාර්ලිමේන්තු මන්ත්‍රීවරයෙකුට වසර 173ක සිර දඩුවමක් ලබා දීමට අධිකරණය කටයුතු කර තිබෙනවා. හමුදා පාලන යටතේ ක්‍රියාත්මක වන මියන්මාරයේ අධිකරණයක් මගින් ලබා දී ඇති මෙම සිරදන්ඩනය මෙතෙක් මියන්මාරය තුළ ලබ‌ා දී ඇති දීර්ඝතම දඩුවමයි. වින්මින්ට් හ්ලේන් නමැති 52 හැවිරිදි හිටපු පාර්ලිමේන්තු මන්ත්‍රීවරයාටයි මෙම දීර්ඝ සිර දඩුවම හිමි වුණේ. ත්‍රස්තවාදය වැළැක්වීමේ පනත යටතේ වැරදි 08කට ඔහු වැරදිකරු වීම හේතුවෙන් දඩුවම නියම කර තිබෙනවා.  අවුන් සාන්සූචිගේ ප්‍රජාතන්ත්‍රවාදය සදහා වු ලීගය බලයෙන් පහ කර එරට හමුදාව පසුගිය වසරේ පෙබරවාරි මස පාලන බලය අල්ලා ගත්තා.       ", "URL": "https://www.itnnews.lk/2023/10/05/444021/", "Category": "ජාත්‍යන්තර පුවත්", "Parent URL": null}