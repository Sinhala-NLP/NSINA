{"Source": "ITN news", "Timestamp": "ஜூன் 21, 2022 14:56", "Headline": "தொடர்ந்தும் ஆர்ப்பாட்டக்காரர்கள் எதிர்ப்பு நடவடிக்கையில்..", "News Content": "லோடஸ் வீதியில் காணப்படும் ஜனாதிபதி செயலக காரியாலயத்திற்கான நுழைவாயிலிலிருந்து ஆர்ப்பாட்டக்காரர்கள் விலகிச்சென்றுள்ளனர். காலி முகத்திடல் போராட்டம் இன்று 74வது நாளாகவும் முன்னெடுக்கப்பட்டுள்ளது. நேற்றைய தினம் ஆர்ப்பாட்டக்காரர்கள் ஜனாதிபதி செயலக காரியாலயம் மற்றும் நிதியமைச்சுக்கு உட்பிரவேசிக்கும் நுழைவாயிலை இடைமறித்து எதிர்ப்பை வெளியிட்டனர். நேற்று இரவு அவர்கள் ஆர்ப்பாட்டங்களையும் முன்னெடுத்திருந்தனர். எவ்வாறெனினும் இன்று முற்பகல் முதல் லோடஸ் வீதியுடனான நுழைவாயிலிலிருந்து கலைந்து சென்றுள்ளனர். அதற்கமைய லோடஸ் வீதியின் வாகன போக்குவரத்து வழமைபோல் இடம்பெறுகிறது. ஜனாதிபதி செயலகத்தின் பிரதான நுழைவாயிலுக்கு முன்பாக தொடர்ந்தும் ஆர்ப்பாட்டக்காரர்கள் எதிர்ப்பு நடவடிக்கையில் ஈடுப்பட்டுள்ளனர். ", "URL": "https://www.itnnews.lk/2023/10/05/418347/", "Category": "Breaking News,தேசிய செய்திகள்", "Parent URL": null}