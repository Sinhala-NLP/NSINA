{"Source": "ITN news", "Timestamp": "අගෝස්තු 25, 2021 13:26", "Headline": "නවසීලන්තයෙන් නව ආසාදිතයින් 62 ක් හඳුනා ගැනේ", "News Content": "දැඩි පාලනයකින් යුතුව කොරෝනා වයිරසය සඳහා මුහුණදෙන නවසීලන්තයෙන් නව ආසාදිතයින් 62 දෙනෙකු හඳුනාගෙන තිබෙනවා. ඒ අනුව නවසීලන්තයෙන් වාර්තා වන සමස්ත කොරෝනා ආසාදිතයින් සංඛ්‍යාව 210ක් දක්වා ඉහළ ගියා.  නව ආසාදිතයින්ගෙන් 12 දෙනෙකු හමුවී ඇත්තේ එරට අගනුවර වන වෙලිංටන් නගරයෙන්. නවසීලන්තයේ විශාලතම නගරය වන ඔක්ලන්ඩ් නගරයෙන් පළමුවරට ඩෙල්ටා ප්‍රභෙදය සහිත කොරෝනා ආසාදිතයෙකු හමුවුණා. ඔක්ලන්ඩ් නගරය කොරෝනා වයිරසයේ කේන්ද්‍රස්ථානය බවට පත්වුණා. කෙසේ නමුත් මේ වන විට වෙලිංටන් නගරයෙන් හමුවීමත් සමඟ භයානක තත්වයක් මතුව ඇති බවයි වාර්තා වන්නේ. නවසීලන්තය මේ වන විට රට වසා දමා ඇති අතර අත්‍යවශ්‍ය සේවා පමණක් ක්‍රියාත්මකයි. නවසීලන්තයේ සමස්ත ජනගහණයෙන් 26% දෙනෙකුට එන්නත් මාත්‍රා දෙකම ලබා දී තිබෙනවා.     ", "URL": "https://www.itnnews.lk/2023/10/05/358320/", "Category": "ජාත්‍යන්තර පුවත්", "Parent URL": null}