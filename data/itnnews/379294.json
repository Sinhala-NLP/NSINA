{"Source": "ITN news", "Timestamp": "නොවැම්බර් 29, 2021 12:00", "Headline": "විදේශ ඇමති සහ එක්සත් අරාබි එමීර් රාජ්‍යයේ කාර්යභාර නිලධාරී අතර හමුවක්", "News Content": "ශ්‍රී ලංකා රජය සමඟ ද්විපාර්ශ්වික වෙළෙඳ සහ ආර්ථික සබඳතා වර්ධනය කර ගැනීමට එක්සත් අරාබි එමීර් රාජ්‍යය කැමැත්ත පළ කළා. ඒ එරට කාර්යභාර නිලධාරී ඊබ්‍රහිම් අලි ඊබ්‍රහිම් අල් ගර්ගාවි මහතා විදේශ අමාත්‍ය මහාචාර්ය ජී එල් පීරිස් මහතා හමු වූ අවස්ථාවේදීයි. කලාපීය සහ බහුපාර්ශ්වික සංසදවලදී එක්සත් අරාබි එමීර් රාජ්‍යය ශ්‍රී ලංකාවට ලබා දුන් සහාය අමාත්‍ය ජී එල් පීරිස් මහතා මෙහිදී අගය කළා. ශ්‍රී ලංකාවට උප සභාපතිත්වය හිමි වූ ඉන්දියානු සාගර වටද්දර රටවල සංගමයේ සාමාජික රටවල් අතර පවත්නා සහයෝගීතාවයේ වැදගත්කම මෙහිදී අවධාරණය කෙරුණා. ලබන මාසයේ අබුඩාබි හි දී පැවැත්වීමට නියමිත පස්වෙනි ඉන්දීයානු සාගර සමුළුව අතරතුර මෙම කරුණු පිළිබඳව තවදුරටත් සාකච්ඡා කිරිමට මෙහිදී එකඟතාව පළ වුණා.       ", "URL": "https://www.itnnews.lk/2023/10/05/379294/", "Category": "දේශීය පුවත්", "Parent URL": null}