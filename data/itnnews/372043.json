{"Source": "ITN news", "Timestamp": "ඔක්තෝබර් 27, 2021 11:28", "Headline": "දේශීයව එකලස් කරන ලද ජීප් රථයක් වෙළඳපොළට", "News Content": "මේඩ් ඉන් ශ්‍රී ලංකා සන්නාමය සහිත රථ වාහන මහ මග ගමන් කරන අනාගතයක් කරා යාමට අපට හැකියාව ඇති බව අමාත්‍ය විමල් වීරවංශ මහතා පවසනවා. 30% ක දේශීය අගය එකතු කිරීමක් සහිතව පළමු වරට දේශීයව එකලස් කරන ලද ජීප් රථයක් වෙළඳපොළට හදුන්වා දීම කර්මාන්ත අමාත්‍ය විමල් වීරවංශ මහතාගේ ප්‍රධානත්වයෙන් සිදු කෙරුණා. ඒ මතුගම වැලිපැන්න පිහිටි වාහන එකලස් කිරීමේ අංගනයේදීයි. සම්මත මෙහෙයුම් පටිපාටිය හෙවත් එස් ඕ පී හදුන්වාදීමත් සමග මෙරට වාහන එකලස් කිරීමේ කර්මානතයේ නියැලී සිටින ආයතන දේශීය අගය එකතු කිරීම ඉහළ දමමින් සිටින බවයි අමාත්‍යවරයා මෙහිදි සදහන් කළේ.     ", "URL": "https://www.itnnews.lk/2023/10/05/372043/", "Category": "දේශීය පුවත්", "Parent URL": null}