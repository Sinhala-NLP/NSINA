{"Source": "ITN news", "Timestamp": "ඔක්තෝබර් 23, 2022 12:43", "Headline": "ශ්‍රී ලංකාවට කඩුලු 09ක ජයක්", "News Content": "පන්දුවාර විස්සයි විස්ස ලෝක කුසලානයේ සුපිරි 12 දෙනාගේ වටයේ ශ්‍රී ලංකා කණ්ඩායම හා අයර්ලන්ත කණ්ඩායම අතර පැවති තරඟයෙන් කඩුලු 9 ක ජයක් වාර්තා කිරීමට ශ්‍රී ලංකා කණ්ඩායම සමත් වුණා. ලකුණු 129ක ඉලක්කයක් හඹා ගිය ශ්‍රී ලංකා පිතිකරුවන් පන්දු වාර 15කදී එක් කඩුල්ලක් පමණක් දැවී තරගයේ ජයග්‍රහණය තමන් සතුකර ගත්තා. පන්දුවට පහරදීමේදී ධනජය ද සිල්වා ලකුණු 31 ක්, කුසල් මෙන්ඩිස් නොදැවී ලකුණු 68 ක් හා චරිත් අසලංක ලකුණු 30 ක් ලබා ගත්තා. තරගයේ පළමුවෙන්ම පන්දුවට පහරදුන් අයර්ලන්ත කණ්ඩායම සිය පන්දුවාර විස්ස අවසාන වෙනකොට ලබා ගත්තේ කඩුළු 08 ක් දැවී ලකුනු  ලකුණු 128ක් පමණයි. අයර්ලන්ත ඉණිමේ වැඩිම ලකුණුලාභියා වු හැරි ටෙක්ටර් ලකුණු 45ක් රැස්කරේ පන්දු 42කට මුහුණ දෙමින්. කණ්ඩායමේ දක්ෂතම ක්‍රීඩකයා ලෙස හැදින්වෙන පොල් ස්ටර්ලින් ලකුණු 34ක් ලබා ගත්තා. පන්දු යැවිමේ දී මහෙෂ් තීක්ෂණත්,  වනිදු හසරංගත් කඩුලු දෙක බැගින් බිද හෙලුවා. ලකුණු 129ට ඉලක්කයක් හමා ගිය ශ්‍රී ලංකා කණ්ඩායමේ ආරම්භ පිතිකරුවන් ලෙස පිටියට පිවිසියේ කුසල් මෙන්ඩිස් හා ධනංජය ද සිල්වායි. ඔවුන් ආරම්භක කඩුල්ල වෙනුවෙන් ලකුණු 63ක අගනා සබදතාවක් ගොඩනැගීමට සමත් වුණා. කෙසේ වෙතත් ඒ සබදතාව බිද වැටුණේ ධනංජය ද සිල්වා ලකුණු 31කට දැවි යාමත් සමගින්. ඉන්පසු පිටියට එක් වු චරිත් අසලංක නොදැවි ලකුණු 31ක් රැස්කළා. අද දිනයේ ශ්‍රී ලංකාව වෙනුවෙන් ක්‍රීඩා කළ දක්ෂතම ක්‍රීඩකයා බවට පත් වුනු කුසල් මෙන්ඩිස් නොදැවි ලකුණු 68ක රැස්කලේ පන්දු 43කට මුහුණ දෙමින්.  පන්දු වාර 15වක දී එක් කඩුල්ලක් පමණක් දැවී ලකුණු 133ක් ලබා ගනිමින් තරගයේ ජය හිමිකර ගැනිමට ශ්‍රී ලංකා කණ්ඩායම සමත් වුණා. තරගයේ වීරයා ලෙසින් සම්මාන ලබා ගත්තේ කුසල් මෙන්ඩිස්. ", "URL": "https://www.itnnews.lk/2023/10/05/441968/", "Category": "ක්‍රීඩා,දේශීය පුවත්", "Parent URL": null}