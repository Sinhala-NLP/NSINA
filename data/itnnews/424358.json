{"Source": "ITN news", "Timestamp": "ජූලි 22, 2022 11:24", "Headline": "ඩොනල්ඩ් ට්‍රම්ප්ට චෝදනාවක්", "News Content": "ඇමරිකා එක්සත් ජනපදයේ කැපිටල් ගොඩනැගිල්ල ඉදිරියේ දී පසුගිය වසරේ ජනවාරි මස 06 වැනි දා සිදු වූ කළ කෝලාහලය වැළැක්වීම සම්බන්ධයෙන් ප්‍රමාණවත් පියවර ජනාධිපතිවරයා වශයෙන් ඩොනල්ඩ් ට්‍රම්ප් ගෙන නොමැති බව ඒ සම්බන්ධයෙන් විමර්ශන පවත්වන කමිටුව පවසනවා. ජනවාරි මස 06 වැනි දා සිදු වූ සිද්ධිය සම්බන්ධයෙන් පරීක්ෂණ පවත්වන කණ්ඩායම යළිත් වොෂිංටන් නගරයේ දී රැස් වී කටයුතු ආරම්භ කර තිබෙනවා. කෙසේවෙතත්, මෙම කමිටුව සම්බන්ධයෙන් රිපබ්ලිකන් පාක්ෂිකයන්ගේ විරෝධය ඉදිරිපත් වුණා. විනාඩි 187කට ආසන්න කාලයක් මෙම ගැටුම්කාරී තත්ත්වය පාලනය කිරීම සඳහා ජනාධිපතිවරයා වශයෙන් ට්‍රම්ප් කිසිවක් සිදු කර නොමැති බවයි සාක්ෂි විමර්ශනය කිරීමෙන් අනතුරුව කමිටුව පැවසුවේ. ට්‍රම්ප් සඳහන් කරන්නේ ඩිමොක්‍රැටික් පක්ෂයේ නායකත්වයෙන් පිහිටුවා ගෙන ඇති මෙම කමිටුව නීති විරෝධී බවයි.   ", "URL": "https://www.itnnews.lk/2023/10/05/424358/", "Category": "ජාත්‍යන්තර පුවත්", "Parent URL": null}