{"Source": "ITN news", "Timestamp": "ඔක්තෝබර් 13, 2022 15:08", "Headline": "ගිනිකොණ දිග ඔස්ට්‍රේලියාවට ගං වතුර අවදානමක්", "News Content": "ගිනිකොණ දිග ඔස්ට්‍රේලියාවට මේ දින වන ඇද හැලෙමින් තිබෙන අධික වර්ෂාව හේතුවෙන් ගං වතුර අවදානමක් ඇති වී තිබෙනවා. පවතින අයහපත් කාලගුණයෙන් වික්ටෝරියා ප්‍රාන්තයට සහ තස්මේනියා දූපත්වලට දැඩි බලපෑම් එල්ලවනු ඇති බවයි කාලගුණ අංශ පවසන්නේ. මෙම ප්‍රදේශවලට පසුගිය දින කිහිපය තුළ දී මිලිමීටර 140කට අධික වැසි ඇති වී තිබෙනවා. වික්ටෝරියා ප්‍රාන්තය යනු ඔස්ට්‍රේලියාවේ දෙවැනි වැඩිම ජනගහනයක් ඇති ප්‍රාන්තයයි. ඇති විය හැකි ගංවතුරෙන් ආරක්ෂා වීම සඳහා  පූර්වාරක්ෂක ක්‍රියාමාර්ග ගන්නා ලෙස රජය ජනතාව වෙත දැනුම් දී තිබෙනවා.   ", "URL": "https://www.itnnews.lk/2023/10/05/440305/", "Category": "ජාත්‍යන්තර පුවත්", "Parent URL": null}