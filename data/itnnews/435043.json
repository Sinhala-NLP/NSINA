{"Source": "ITN news", "Timestamp": "සැප්තැම්බර් 15, 2022 09:54", "Headline": "ස්වීඩන අගමැති ඉල්ලා අස්වන බව ප්‍රකාශ කරයි", "News Content": "ස්වීඩනයේ අග්‍රාමාත්‍ය මගදලේනා ඇන්ඩ්සන් ඉල්ලා අස්වන බව ප්‍රකාශයට පත් කර තිබෙනවා. ස්වීඩන් පාර්ලිමේන්තු මැතිවරණයෙන් ඇයගේ පාලක පක්ෂය පරාජයට පත්වීමත් සමගයි මෙම ඉල්ලා අස්වීම නිවේදනය කර ඇත්තේ. මගදලේනා ඇන්ඩසන් ස්වීඩනයේ පත්වූ පළමු අග්‍රාමාත්‍යවරියයි. මධ්‍ය වාමාංශික දේශපාලන සභාගයක් නියෝජනය කරමින් ඇය බලයට පත් වුණා. කෙසේ වෙතත් මෙවර පාර්ලිමේන්තු මැතිවරණයේදී දක්ෂිනාංශික දේශපාලන පක්ෂ පෙරට පැමිණීමට සමත් වී ඇති බවයි විදෙස් මාධ්‍ය සදහන් කළේ. මහමැතිවරණයේ ඡන්ද ගණන් කිරීම මේ වන විට සියයට 99 ක් පමණ අවසන් වී තිබෙන තත්ත්වයක් යටතේයී  අග්‍රාමාත්‍යවරියගේ ඉල්ලා අස්වීම ප්‍රකාශයට පත් කෙරුණේ.       ", "URL": "https://www.itnnews.lk/2023/10/05/435043/", "Category": "ජාත්‍යන්තර පුවත්", "Parent URL": null}