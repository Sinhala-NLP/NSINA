{"Source": "ITN news", "Timestamp": "மே 9, 2023 09:28", "Headline": "X-Press Pearl கப்பல் விபத்து குறித்த வழக்கு இன்று விசாரணைக்கு", "News Content": "கடந்த 2021ஆம் ஆண்டு மே மாதம் 20ஆம் திகதி இலங்கை கடற்பரப்பில் X-Press Pearl கப்பல் தீப்பற்றியதால் சுற்றுச்சூழலுக்கு ஏற்பட்ட பாதிப்பிற்கு நஷ்ட ஈடு கோரி, சிங்கப்பூர் நீதிமன்றத்தில் தாக்கல் செய்யப்பட்ட வழக்கு இன்று முதல்தடவையாக விசாரணைக்கு எடுத்துக் கொள்ளப்படவுள்ளது. இந்த வழக்கில் இலங்கை சார்பில் சிங்கப்பூர் சட்டத்தரணிகள் சங்கம் முன்னிலையாகவுள்ளது. X-Press Pearl கப்பல் தீப்பற்றி விபத்துக்குள்ளானதால், சுற்றுச்சூழலுக்கு ஏற்பட்ட பாதிப்பிற்கு நஷ்ட ஈடு கோரி, சிங்கப்பூர் நீதிமன்றத்தில் கடந்த 26 ஆம் திகதி வழக்கு தாக்கல் செய்யப்பட்டது. சிங்கப்பூர் சட்டத்தரணிகள் சங்கத்தினூடாக சட்ட மா அதிபர் திணைக்களம் இந்த வழக்கினை தாக்கல் செய்தது. நஷ்ட ஈட்டு தொகை குறித்து எதிர்வரும் நாட்களில் நீதிமன்றத்திற்கு அறிவிக்கவுள்ளதாக சட்ட மா அதிபர் திணைக்களம் குறிப்பிட்டுள்ளது. விபத்து குறித்த முழுமையான அறிக்கையை கடல்சார் சூழல் பாதுகாப்பு அதிகார சபையிடம் பெற்றுக்கொள்ளவும் நடவடிக்கை எடுக்கப்பட்டுள்ளது. ", "URL": "https://www.itnnews.lk/2023/10/05/481600/", "Category": "Breaking News,தேசிய செய்திகள்", "Parent URL": null}