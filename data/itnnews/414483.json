{"Source": "ITN news", "Timestamp": "ජූනි 1, 2022 10:57", "Headline": "කොරෝනා වයිරසයෙන් ඇමෙරිකාවේ මියගිය සංඛ්‍යාව ලක්ෂ 10 ඉක්මවයි", "News Content": "කොරෝනා වයිරසයෙන් ඇමෙරිකාවේ මියගිය සංඛ්‍යාව ලක්ෂ 10 ඉක්මවා ගියා. මුල්වරට එරටින් කොරෝනා රෝගියෙක් වාර්තා වුණේ 2020 වසරේ මාර්තු 11 වන දිනයි. මේ වනවිට ඇමෙරිකාවේ සමස්ත ජන ගහනයෙන් 58% කට සහ කුඩා දරුවන්ගෙන් 75% කටම කොරෝනා වයිරසය ආසාදනය වී තිබෙනවා. එරට වඩාත්ම ජනාකීර්න නගරය වන නිව්යෝර්ක් වසර දෙකක් ගතවූ පසු කොරෝනා ව්‍යාප්තියේ කේන්ද්‍රස්ථානය බවට ද පත්වුණා. රෝගීන් සංඛ්‍යාව වේගයෙන් ඉහළ ගිය අතර සෞඛ්‍ය සේවකයින් ද දැඩි වෙහෙසට පත්වුණා. මියගිය පිරිස්වල මෘත ශරීර රෝහල්වලින් පිටත ශීතකළ ට්‍රක් රථවල අසුරා තබන්නට ද සිදුවුණා.  එරට හිටපු ජනාධිපති ඩොනල්ඩ් ට්‍රම්ප්ගේ ක්‍රියා කලාපය කොරෝනා වසංගතය වර්ධනයවීමට හේතුව බවයි දේශපාලන විචාරකයින් පෙන්වා දෙන්නේ.           ", "URL": "https://www.itnnews.lk/2023/10/05/414483/", "Category": "ජාත්‍යන්තර පුවත්", "Parent URL": null}