{"Source": "ITN news", "Timestamp": "මාර්තු 20, 2022 12:26", "Headline": "රත්මලාන ගුවන්තොටුපොළෙන් ගුවන් ගමන් ආරම්භ කරන සියලු ගුවන් සමාගම්වලට සහන", "News Content": "රත්මලාන ගුවන්තොටුපොළෙන් ගුවන් ගමන් ආරම්භ කරන සියලු ගුවන් සමාගම්වලට සහන ලබාදීමට රජය සැළසුම්කර තිබෙනවා. රත්මලාන ගුවන් තොටුපොළෙන් ගමන් අරඹන ගුවන් සමාගම්වලින් අයකර අපගමන බද්ධ 50% කින්අඩු කිරීමට සැළසුම්කර ඇති බවයි අමාත්‍ය ප්‍රසන්න රණතුංග මහතා සඳහන් කළේ. ලබන 27 වනදා සිට වසරක කාලයක් සඳහා එම වැඩපිළිවෙළ ක්‍රියාත්මකයි. ඊට අදාළ කැබිනට් පත්‍රිකාව අනුමැතිය සඳහා ඉදිරිපත් කර ඇති බවද අමාත්‍යවරයා පැවසුවා. වසර 55 කට පසුව රත්මලාන ජාත්‍යන්තර ගුවන් තොටුපොල සිය ජාත්‍යන්තර ගුවන් ගමන් ලබන 27 වනදා සිට යළි ආරම්භ කරනවා. මාලදිවයින් ගුවන් සමාගමක් හා ශ්‍රී ලාංකික පෞද්ගලික ගුවන් සමාගමක් මේ සඳහා දැනටමත් එකඟතාව පළකර තිබෙනවා. නව සහනය යටතේ කාලසටහන්ගත ගුවන් සමාගම්වලින් අය කරන ඇමෙරිකා ඩොලර් 60 ක් වූ අපගමන බද්ධ ඇමෙරිකා ඩොලර් 30 ක් දක්වා අඩු කෙරෙනවා. රත්මලාන ගුවන් තොටුපොළ ප්‍රාදේශීය ගමනාන්තයක් ලෙස ජාත්‍යන්තර වශයෙන් ප්‍රචලිත කිරීමරජයේ අරමුණයි.     ", "URL": "https://www.itnnews.lk/2023/10/05/402804/", "Category": "Breaking News,දේශීය පුවත්", "Parent URL": null}