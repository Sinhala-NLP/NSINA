{"Source": "ITN news", "Timestamp": "மே 27, 2022 12:37", "Headline": "மின்சார துறை நிபுணர்களிடம் ஜனாதிபதி விடுத்துள்ள கோரிக்கை..", "News Content": "தேசிய மின்கட்டமைப்பில் புதுப்பிக்கத்தக்க எரிசக்தி மூலங்களுக்கு கணிசமான பங்களிப்பை வழங்க உதவுமாறு ஜனாதிபதி கோட்டாபய ராஜபக்ஷ மின்சார துறை நிபுணர்களிடம் கோரிக்கை விடுத்துள்ளார். மொத்த மின்தேவையில் 70 வீதத்தை புதுப்பிக்கத்தக்க எரிசக்தி மூலங்களிலிருந்து பெற்றுக்கொள்வதே அரசாங்கத்தின் இலக்காகும். இலங்கையில் சூரிய சக்தி மூலம் 700 மெகா வோட் மின்சாரத்தை உற்பத்தி செய்யும் திறன் காணப்படுகின்றது. எனினும் இலங்கை மின்சார சபை பொறியியலாளர்களின் எதிர்ப்பினால் அது சாத்தியமாகவில்லையென்பது பொதுமக்களின் கருத்தாகும் என ஜனாதிபதி சுட்டிக்காட்டியுள்ளார். குறித்த நிலையினை சீர்செய்வதன் மூலம் மின்சார நெருக்கடிக்கு பிரயோக ரீதியாக உதவ முடியுமெனவும் ஜனாதிபதி கோட்டாபய ராஜபக்ஷ சுட்டிக்காட்டியுள்ளார். நேற்று பிற்பகல் மின்துறை நிபுணர்களுடன் இடம்பெற்ற கலந்துரையாடலின் போதே ஜனாதிபதி இவ்வாறு தெரிவித்தார். ", "URL": "https://www.itnnews.lk/2023/10/05/413575/", "Category": "Breaking News,தேசிய செய்திகள்", "Parent URL": null}