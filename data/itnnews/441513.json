{"Source": "ITN news", "Timestamp": "ඔක්තෝබර් 20, 2022 09:41", "Headline": "අද සහ හෙට වැසි තත්වයේ වැඩි වීමක්", "News Content": "ඊයේ දිනයට සාපේක්ෂව අද සහ හෙට දෙදින තුළ වැසි තත්ත්වයේ සුලු වැඩි වීමක් අපේක්ෂා කළ හැකි බව කාලගුණ විද්‍යා දෙපාර්තමේන්තුව පවසනවා. බස්නාහිර, සබරගමුව,  මධ්‍යම, වයඹ සහ උතුරු පළාත්වලත් ගාල්ල සහ මාතර දිස්ත්‍රිකවලත් වැසි හෝ ගිගිරුම් සහිත වැසි ඇතිවිය හැකියි. එම පළාත් වල ඇතැම් ස්ථානයන්ට මිලිමීටර සියය ඉක්ම වු තද වැසි ඇති විමේ ප්‍රවණතාවක් ද පවතිනවා. දිවයිනේ සෙසු ප්‍රදේශ වල සවස් කාලයේ දී හෝ රාත්‍රී කාලයේ දී වැසි ඇතිවන බවයි කාලගුණ විද්‍යා දෙපාර්තමේන්තුව පවසන්නේ. මධ්‍යම කදුකරයේ බටහිර බැවුම් වල මෙන්ම දකුණු පළාතේ විටින් විට තද සුලන් ද ඇතිවිය හැකියි. අකුණු අනතුරු ඇතිවිය හැකි බැවින් ආරක්ෂා කාරි ක්‍රමවේද අනුගමනය කරන ලෙසයි කාලගුණ විද්‍යා දෙපාර්තමේන්තුව ජනතාවට දැනුම් දෙන්නේ.   ", "URL": "https://www.itnnews.lk/2023/10/05/441513/", "Category": "කාලගුණ අනාවැකිය,දේශීය පුවත්", "Parent URL": null}