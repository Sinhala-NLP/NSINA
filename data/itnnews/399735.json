{"Source": "ITN news", "Timestamp": "මාර්තු 7, 2022 09:15", "Headline": "“නැදුන්ගමුවේ රාජා” දැයෙන් සමුගනියි", "News Content": "ජාතික උරුමයක් ලෙස නම් කර සිටි නැදුන්ගමුවේ රාජා හස්තියා අද උදෑසන මියගොස් තිබෙනවා. නැදුන්ගමුවේ රාජා මිය යන විට වයස අවුරුදු 69ක් . ශ්‍රී දළදා මාළිගයේ පෙරහැර මංගල්‍යෙය් කරඩුව වැඩම කළ නැදුන්ගමුවේ රාජා හස්තියා කලක් රෝගාතුරව සිටියා. රෝගීව සිටියදී පවා පසුගිය වසරේ ශ්‍රී දළදා මාලිගයේ කරඩුව වැඩම කලේද නැදුන්ගමුවේ රාජායි. දළදා මාළිගයේ රාජා හස්තියාට පසු වැඩිම වාර සංඛ්‍යාවක් කරඩුව වැඩම කිරීමේ වාසනාව හිමි වූයේද නැදුන්ගමුවේ රාජටයි. නැදුන්ගමුවේ රාජා හස්තියාගේ හිමිකාරීත්වය දැරුවේ මීරිගම හර්ෂ ධර්මවිජය මහතායි.       ", "URL": "https://www.itnnews.lk/2023/10/05/399735/", "Category": "Breaking News,දේශීය පුවත්", "Parent URL": null}