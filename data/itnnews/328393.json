{"Source": "ITN news", "Timestamp": "මාර්තු 28, 2021 18:19", "Headline": "රණවිරුවන් වෙනුවෙන් ඉදිවූ සඳහිරු සෑයේ නිධන් වස්තු තැන්පත් කෙරේ", "News Content": "සඳහිරු මහා සෑයේ හතරැස් කොටුවේ නිධන් වස්තු තැන්පත් කිරීමේ මහෝත්සවය ආරක්ෂක ලේකම් විශ්‍රාමික ජෙනරාල් කමල් ගුණරත්න මහතාගේ සහ ත්‍රිවිධ හමුදාපතිවරුන්ගේ ප්‍රධානත්වයේ අද පෙරවරුවේ අනුරාධපුර පූජා භූමියේදී පැවැත් විණි. දශක තුනක් පුරා පැවති කුරිරු ත්‍රස්තවාදය අවසන් කිරීම හා ජීවිත පරිත්‍යාග කළ රණවිරුවන්ගේ උදාර සේවාව අගය කරමින් මෙම චෛත්‍ය ඉදිකිරීම සඳහා බොහෝ පිරිසක් දායකත්වය ලබා දුන්නා. යුද හමුදාවේ 09 වන ඉංජිනේරු සේවා රෙජිමේන්තුව , සිවිල් ඉංජිනේරුවරුන් මෙන්ම ආරක්ෂක අංශ සාමාජිකයන් මෙහිදී සිය ශ්‍රම දායකත්වය ලබා දුන්නා. ", "URL": "https://www.itnnews.lk/2023/10/05/328393/", "Category": "Breaking News,දේශීය පුවත්", "Parent URL": null}