{"Source": "ITN news", "Timestamp": "ජූලි 28, 2021 15:42", "Headline": "දකුණු කොරියාව 04 වන කොරෝනා රැල්ල අබියස", "News Content": "දකුණු කොරියාව තුළ හතරවන වටයේ කොරෝනා වයිරස ව්‍යාප්තියක් ඇති විය හැකි බවට එරට සෞඛ්‍ය අංශ අනතුරු අඟවනවා. අද දිනයේ ද එරටින් වයිරස ආසාදිතයින් 1896 දෙනෙකු හමු වී ඇති බවයි වාර්තා වන්නේ. දෛනික ආසාදිතයන් හමුවීමේ වාර්තාගත ඉහළ යාමක්ද පෙන්නුම් කරන බව සෞඛ්‍ය අංශ පවසනවා. සෝල් අගනුවර හා අසල්වැසි නගර කිහිපයක වයිරසය ශීඝ්‍රයෙන් ව්‍යාප්ත වන බවයි පෙන්නුම් කරන්නේ. ඒ සමඟම සමාජ දුරස්ථභාවය පිළිබඳ නීති දැඩි කිරීමට බලධාරින් පියවර ගෙන තිබෙනවා. නව නීති ඉදිරි සති දෙක සඳහා බලාත්මක කිරීමටද බලධාරීන් කටයුතු කළා.     ", "URL": "https://www.itnnews.lk/2023/10/05/352421/", "Category": "ජාත්‍යන්තර පුවත්", "Parent URL": null}