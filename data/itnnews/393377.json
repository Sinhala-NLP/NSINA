{"Source": "ITN news", "Timestamp": "பிப்ரவரி 5, 2022 13:49", "Headline": "ஐஸ் போதைப்பொருளுடன் சந்தேகநபர்கள் மூவர் மன்னாரில் கைது..", "News Content": "ஐஸ் போதைப்பொருளுடன் சந்தேகநபர்கள் மூவர் மன்னாரில் கைது செய்யப்பட்டுள்ளனர். கடற்படையினருக்கு கிடைத்த இரகசிய தகவலொன்றையடுத்தே எறுக்கலம்பிட்டி சந்தியில் சுற்றிவளைப்பு மேற்கொள்ளப்பட்டது. இதன்போதே மோட்டார் சைக்கிளில் ஐஸ் போதைப்பொருள் எடுத்துச்செல்லப்பட்ட போது கடத்தல் முயற்சி முறியடிக்கப்பட்டது. சந்தேகநபர்களிடமிருந்து ஒரு கிலோ 76 கிராம் ஐஸ் போதைப்பொருள் கைப்பற்றப்பட்டது. சம்பவத்துடன் தொடர்புடைய மூவர் கைது செய்யப்பட்டுள்ளனர். இதேவேளை கொழும்பு களுபோவில பகுதியில் ஹெரோயின் போதைப்பொருளுடன் நபரொருவர் கைது செய்யப்பட்டுள்ளார். அவர் களுபோவில விமலசார வீதியை சேர்ந்தவர் என பொலிஸார் தெரிவித்துள்ளனர். சந்தேகநபரிடமிருந்து 8.45 கிராம் ஹெரோயின் போதைப்பொருள் கைப்பற்றப்பட்டுள்ளது. ", "URL": "https://www.itnnews.lk/2023/10/05/393377/", "Category": "Breaking News,தேசிய செய்திகள்", "Parent URL": null}