{"Source": "ITN news", "Timestamp": "ජූනි 20, 2022 09:56", "Headline": "අරගලයට දින 73යි – ජනාධිපති කාර්යාලය ඉදිරිපිට අවහිර කරමින් තවත් අට්ටාල ඉදිවෙයි", "News Content": "ගාලුමුවදොර විරෝධතාකරුවන් ජනාධිපති කාර්යාලයට පැමිණෙන පිවිසුම් මාර්ග දෙකම අවහිර කරමින් අට්ටාල ඉදිකිරීමත් සමඟ ප්‍රදේශයේ ආරක්ෂාව තරකර තිබෙනවා. ගාලුමුවදොර අරගල භූමියේ විරෝධතාකරුවන් ජනාධිපති කාර්යාලයට පිවිසෙන ලෝටස් පාරේ පිවිසුම් දෙක ද අවහිර කරමින් අට්ටාල ඉදිකර තිබෙනවා. ඊයේ රාත්‍රි යේ සිට මොවුන් ගලධාරි හෝටලය ඉදිරිපිටින් ලෝටස් මාර්ගයේ මෙම පිවිසුම් දෙක ද අවහිර කර ඇති බවයි පොලිස් මාධ්‍ය ප්‍රකාශකවරයා සදහන් කළේ. ඒ සමග ජනාධිපති කාර්යාලය ඇතුළු ප්‍රදේශයේ ආරක්ෂාව තර කිරීම සදහා හමුදා භට පිරිස් ද යොදවා තිබෙනවා. ගාලුමුවදොර විරෝධතාවට අදට දින 73 ක් ගතවනවා. විරෝධතාකරුවන් පවසන්නේ අද දිනයේ සිට අරගලයේ දෙවන අදියර ආරම්භ වන බවයි.         ", "URL": "https://www.itnnews.lk/2023/10/05/417965/", "Category": "දේශීය පුවත්", "Parent URL": null}