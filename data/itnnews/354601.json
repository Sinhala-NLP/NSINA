{"Source": "ITN news", "Timestamp": "අගෝස්තු 5, 2021 12:07", "Headline": "දින දෙකකට වඩා උණ ඇත්නම් වෛද්‍ය උපදෙස් ගන්න –  සෞඛ්‍යයෙන් දැනුම්දීමක්", "News Content": "දින දෙකකට වඩා උණ පවතිනවා නම් ඉක්මණින්ම වෛද්‍ය උපදෙස් ලබාගෙන ප්‍රතිකාර සදහා යොමුවෙන්න කියලා සෞඛ්‍ය අංශ ජනතාවට දැනුම් දෙනවා. ඩෙංගු රෝගය හේතුවෙන් රෝගීන් මියයෑමේ වැඩි අවදානමක් මේ දිනවල මතුව ඇති බව නියොජ්‍ය සෞඛ්‍ය සේවා අධ්‍යක්ෂ, වෛද්‍ය හේමන්ත හේරත් මහතා පවසයි. “මැයි සිට සැප්තැම්බර් දක්වා ඩෙංගු රෝගය ඉස්මතුවීම සාමාන්‍යයෙන් අපි බලාපොරොත්තු වන දෙයක්. ඩෙංගු කොවිඩ් වගේ නෙමෙයි. මීටරේ දුර තියාගෙන බේරෙන්න බෑ. මේක ඊට වඩා වේගයෙන් පැතිරෙන්න ඉඩ තියෙනවා. ඒ නිසා ඩෙංගු තත්ත්වය වළක්වාගන්න සියලු කටයුතු කරන්න. දින දෙකකට වඩා උණ තියෙනවා නම් වෛද්‍ය උපදෙස් ලබාගැනීම ඉතාමත් වැදගත්. සනීප වෙයි කියලා බලාගෙන ඉන්න එපා.”     ", "URL": "https://www.itnnews.lk/2023/10/05/354601/", "Category": "Breaking News,දේශීය පුවත්", "Parent URL": null}