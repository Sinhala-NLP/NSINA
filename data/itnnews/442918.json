{"Source": "ITN news", "Timestamp": "அக்டோபர் 28, 2022 12:34", "Headline": "ஸ்பெய்ன் மற்றும் பிரான்சில் வழமைக்கு மாறாக அதிக வெப்பநிலை..", "News Content": "ஸ்பெய்ன் மற்றும் பிரான்சில் வழமைக்கு மாறாக அதிக வெப்பநிலை பதிவாகியுள்ளது. இதனால் குறித்த நாடுகளிலுள்ள மக்கள் வீடுகளை விட்டு வெளியில் வருவதை தவிர்ப்பதாக சர்வதேச செய்திகள் தெரிவிக்கின்றன. அதிக வெப்பநிலை காரணமாக பொதுமக்கள் நீர்த்தேக்கங்கள் மற்றும் கடற்பகுதியில் நீராட ஆர்வம் கொண்டுள்ளனர். \nஐரோப்பாவின் வானிலை மாற்றம் அந்நாட்டு மக்களின் அன்றாட வாழ்வியலையும் பாதித்துள்ளது. வழமையாக ஐரோப்பாவில் மிதமான வெப்பநிலையே காணப்படும். அங்கு குளிரான வானிலை நிலவுவதே வழமையாகும். எனினும் அண்மைக்காலமாக வானிலையில் மாற்றம் ஏற்பட்டுள்ளது. ஐரோப்பிய நாடுகளில் தொடர்ச்சியாக அதிக வெப்பநிலை நிலவுவதாக சர்வதேச செய்திகள் தெரிவிக்கின்றன. ", "URL": "https://www.itnnews.lk/2023/10/05/442918/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}