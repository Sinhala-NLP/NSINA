{"Source": "ITN news", "Timestamp": "டிசம்பர் 22, 2021 11:17", "Headline": "தந்தை மற்றும் சிற்றப்பாவால் 14 வயது சிறுமி கொலை..", "News Content": "14 வயது சிறுமியொருவர் தந்தை மற்றும் சிற்றப்பாவினால் கொல்லப்பட்ட துரதிஷ்டவசமான சம்பவம் கம்பளை பிரதேசத்தில் இருந்து பதிவாகியுள்ளது. நான்கு பெண் குழந்தைகளைக் கொண்ட குடும்பத்தில் இரண்டாவது குழந்தையான இவர் கடந்த 13ஆம் திகதி சிற்றப்பாவால் தனது வீட்டிற்கு அழைத்துச் செல்லப்பட்டார். கடந்த 19ம் தேதி சிறுமிக்கு உடல் நலக்குறைவு ஏற்பட்டிருந்த நிலையில் மீண்டும் அவரது வீட்டிற்கு அழைத்து வரப்பட்டார். அவரை சிற்றப்பா தாக்கியதாக உறவினர்களிடம் கூறப்பட்டது. இரண்டு நாட்களாக அவர் சாப்பிடவில்லை என்று கூறப்படுகிறது. தந்தையும் சிறுமியை தாக்கியுள்ளதாக தெரிவிக்கப்படுகின்றது. சிறுமியின் வைத்தியசாலையில் அனுமதிக்கக் கூட வாய்ப்பளிக்காமல் தாயையும் தந்தை தாக்கியதாக பொலிஸார் தெரிவிக்கின்றனர். பின்னர் அருகில் உள்ள உறவினர் வீட்டிற்கு அழைத்துச் செல்லப்பட்ட சிறுமியை மருத்துவமனையில் அனுமதிக்க தந்தை அனுமதிக்காததால் அதே வீட்டில் சிறுமி உயிரிழந்துள்ளார். பிரேதப் பரிசோதனையில், சிறுமி சில மணி நேரங்களுக்கு முன்னதாக மருத்துவமனையில் அனுமதிக்கப்பட்டிருந்தால், அவரது உயிர் காப்பாற்றப்பட்டிருக்கும் என்று தெரியவந்துள்ளது. சிறுமியின் தந்தை மற்றும் சிற்றப்பா பொலிஸாரால் கைது செய்யப்பட்டுள்ளனர். ", "URL": "https://www.itnnews.lk/2023/10/05/384266/", "Category": "Breaking News,தேசிய செய்திகள்,முதன்மை செய்தி", "Parent URL": null}