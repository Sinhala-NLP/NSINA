{"Source": "ITN news", "Timestamp": "මැයි 8, 2021 15:41", "Headline": "මාදුරුඔය, ඉසෙඩ් ඩී ඇළට වැටුණු අලි රෑණක් ගොඩට ගත් පැය 5ක මෙහෙයුම", "News Content": "මාදුරුඔය,  ඉසෙඩ් ඩී ඇළට වැටුණු වන අලි රෑණක සිටි අලි මවක හා පැටවුන් දෙදෙනෙකු එයින් ගලවාගෙන මාදුරු ඔය ජාතික වනෝද්‍යානයට පලවාහැරීමට වනජීවී නිලධාරීන් ක්‍රියා කළා. මාදුරු ඔය දම්මින්න ප්‍රදේශයේ දී 15 දෙනෙකුගෙන් පමණ සමන්විත අලි රෑණක් මෙසේ ඇළට වැටී තිබෙනවා. ආහාර සොයා යමින් සිටියදී වන අලින් මෙම අනතුරට ලක්ව ඇති බවයි වන ජීවී නිලධාරීන් පවසන්නේ. පැය 5 ක පමණ මෙහෙයුමකින් පසු වන අලින් මුදා ගැණුනා. ඇළට වැටුණු අලි මවගේ වයස අවුරුදු 15 ක් පමණ වන අතර පැටවුන්ගේ වයස අවුරුදු 2 ක් පමණ වනවා. කෙසේ වෙතත් බේරාගත් වන අලින් මාදුරු ඔය දක්වා පලවා හැරීමට ක්‍රියා කෙරුණා. මෙහෙයුම සදහා වනජීවී නිලධාරීන් 30 දෙනෙකු පමණ සහභාගි වුණා.         ", "URL": "https://www.itnnews.lk/2023/10/05/335869/", "Category": "දේශීය පුවත්", "Parent URL": null}