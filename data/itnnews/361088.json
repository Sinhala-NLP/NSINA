{"Source": "ITN news", "Timestamp": "செப்டம்பர் 8, 2021 13:19", "Headline": "மெக்சிக்கோவில் சக்தி வாய்ந்த நிலநடுக்கம்", "News Content": "மெக்சிக்கோவில் சக்தி வாய்ந்த நிலநடுக்கமொன்று ஏற்பட்டுள்ளது. அது மீற்றரளவில் 7.0ஆக பதிவாகியுள்ளதாக அமெரிக்க புவியியல் ஆய்வு மையம் தெரிவித்துள்ளது. அகாபுல்கோ கரையோர நகர் மற்றும் முக்கிய துறைமுக பகுதியில் நிலநடுக்கம் உணரப்பட்டதாக சர்வதேச செய்தகிள் தெரிவிக்கின்றன. குறித்த நகர் மெக்சிக்கோ நகருக்கு தெற்கே 240 கிலோ மீற்றர் தொலைவில் உள்ளதாக அமெரிக்க புவியியல் ஆய்வு மையம் தெரிவித்துள்ளது. அந்நாட்டு நேரப்படி, காலை 8.47 மணியளவில் நிலஅதிர்வு ஏற்பட்டுள்ளது. இதனால் கட்டிடங்களுக்கும் சேதம் ஏற்பட்டுள்ளன. வீடுகளில் மின்தடை ஏற்பட்டதோடு, எரிவாயு கசிவு ஏற்பட்டுள்ளது. இதன்காரணமாக பொதுமக்கள் வீதிகளில் தஞ்சமடைந்துள்ளனர். நிலநடுக்கத்தினால் ஏற்பட்ட சேத விபரங்கள் குறித்த உறுதியான தகவல்கள் வெளியாகவில்லை. எனினும் இதில் ஒருவர் உயிரிழந்துள்ளதாக சர்வதேச செய்திகள் தெரிவிக்கின்றன ", "URL": "https://www.itnnews.lk/2023/10/05/361088/", "Category": "Breaking News,சர்வதேச செய்திகள்", "Parent URL": null}