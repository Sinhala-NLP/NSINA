{"Source": "ITN news", "Timestamp": "මැයි 2, 2021 12:59", "Headline": "මෙරටට පැමිණෙන ගුවන් මගින් සංඛ්‍යාව සීමා කෙරේ", "News Content": "ජාත්‍යන්තර ගුවන් සේවා මගින් මෙරටට පැමිණෙන ගුවන් මගින් සංඛ්‍යාව සීමා කිරීමට තීරණය කර ඇති බව කෝවිඩ් 19 පැතිරීම වැළැක්වීමේ  ජාතික ක්‍රියාන්විත මධ්‍යස්ථානය නිවේදනය කරනවා. වර්ථමාන තත්ත්වය යටතේ ඇතැම් ගුවන්සේවා වැඩි ගුවන් මගින් සංඛ්‍යාවක් සිය ගුවන් යානා මගින් මෙරටට රැගෙන ඒම නිසා අනාරක්ෂිත තත්ත්වයක් ඇති වී තිබෙනවා. ඇතැම් ගුවන් සේවාවන් වරකට පුද්ගලයන් 200 කට වැඩි සංඛ්‍යාවක් පවා ගෙන ඒමට කටයුතු කර ඇති බවයි කෝවිඩ් 19 පැතිරීම වැළැක්වීමේ  ජාතික ක්‍රියාන්විත මධ්‍යස්ථානය පවසන්නේ. නව වැඩපිළිවෙල යටතේ ගුවන්මගීන් 75 දෙනෙකු උපරිම වශයෙන් එක් වරකදී මෙරටට රැගෙන ඒමට කටයුතු කළ යුතු වනවා. හෙට සිට මෙම නීතිය ක්‍රියාත්මක වන අතර දින 14 කින් පසු තත්ත්වය සමාලෝචනය කිරීමට නියමිතයි.         ", "URL": "https://www.itnnews.lk/2023/10/05/334892/", "Category": "දේශීය පුවත්", "Parent URL": null}