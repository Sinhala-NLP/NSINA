{"Source": "ITN news", "Timestamp": "ජූනි 7, 2021 18:22", "Headline": "පුද්ගලයෙකු ජීප් රථයෙන් පැන මිය යාමේ සිද්ධියට අදාල පොලිස් නිලධාරීන් දෙදෙනාගේ වැඩ තහනම්", "News Content": "සංචරණ සීමා උල්ලංඝනය කිරීමේ චෝදනා මත අත්අඩංගුවට ගත් පුද්ගලයෙකු පොලිස් ජීප් රථයෙන් පැනීම හේතුවෙන් මිය යාමේ සිද්ධියක් අද වාර්තා වුණා. සිද්ධියට අදාළව පොලිස් නිලධාරීන් දෙදෙනෙකුගේ වැඩ තහනම් කර තිබෙනවා. සිද්ධියට අදාළ දර්ශන සීසීටීවී කැමරාවක සටහන්ව තිබුණා. පානදුර උතුර පොලිස්ථානය මගින් අත්අඩංගුවට ගත් පුද්ගලයෙකු පොලිස් ජීප් රථයෙන් රැගෙන යමින් සිටියදී ඔහු ජිප් රථයෙන් පැන ඇත්තේ පානදුර කෙසෙල්වත්ත ප්‍රදේශයේදීයි. සුළු තුවාල ලැබු සැකකරු පානදුර මූලික රෝහලට ඇතුළත් කිරිමෙන් පසු ඇප ලබා දිමට පොලිසිය පියවර ගත්තා. ප්‍රතිකාර ලබමින් සිටියදී එම පුද්ගලයා  මිය ගොස් තිබෙනවා. සිද්ධියෙන් මිය ගියේ පානදුර වැල්ලවත්ත ප්‍රදේශයේ පදිංචි 42 හැවිරිදි පුද්ගලයෙක්. සිද්ධිය වන අවස්ථාවේ ජීප් රථයේ ගමන් කළ උප පොලිස් පරික්‍ෂකවරයාගේ හා පොලිස් සැරයන්වරයාගේ වැඩ තහනම් කර තිබෙනවා.       ", "URL": "https://www.itnnews.lk/2023/10/05/341230/", "Category": "දේශීය පුවත්", "Parent URL": null}