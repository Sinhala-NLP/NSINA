{"Source": "ITN news", "Timestamp": "பிப்ரவரி 1, 2022 12:35", "Headline": "அத்தியாவசிய பொருட்கள் அடங்கிய கொள்கலன்களை விடுவிப்பது தொடர்பில் விசேட பேச்சுவார்த்தை", "News Content": "சுங்கத்தில் தேங்கியுள்ள அத்தியாவசிய பொருட்கள் அடங்கிய கொள்கலன்களை விடுவிப்பது தொடர்பில் விசேட பேச்சுவார்த்தை ஒன்று இன்றைய தினம் இடம்பெறவுள்ளது. மத்திய வங்கியின் ஆளுனர் அஜித் நிவாட் கப்ராலுடன் பேச்சுவார்த்தை இடம்பெறவுள்ளதாக வர்த்தக அமைச்சர் பந்துல குணவர்தன தெரிவித்துள்ளார். துறைமுகத்தில் சுங்க கட்டுப்பாட்டிலுள்ள உரிய கொள்கலன்களை விடுவிப்பதற்கு தேவையான டொலர் கையிருப்பை பெற்றுக்கொள்வது குறித்தே கலந்துரையாடல் முன்னெடுக்கப்பட்டுள்ளதாக அமைச்சர் சுட்டிக்காட்டியுள்ளார். பொது மக்களுக்கு எவ்வித தடையும் இன்றி அத்தியாவசிய பொருட்களை பெற்றுக்கொள்வது குறித்தே அரசாங்கம் கவனம் செலுத்தியுள்ளதாக அமைச்சர் மேலும் தெரிவித்துள்ளார். ", "URL": "https://www.itnnews.lk/2023/10/05/392496/", "Category": "Breaking News,தேசிய செய்திகள்", "Parent URL": null}