{"Source": "ITN news", "Timestamp": "மார்ச் 10, 2023 13:03", "Headline": "முன்பிள்ளைப் பருவ அபிவிருத்தி உத்தியோகத்தர்கள் வினைத்திறனாக கடமைகளை முன்னெடுக்க வேண்டும் – மட்டக்களப்பு மாவட்ட அரசாங்க அதிபர்", "News Content": "முன்பிள்ளைப் பருவ அபிவிருத்தி உத்தியோகத்தர்கள் வினைத்திறனாக தமது கடமைகளை முன்னெடுக்க வேண்டும் என மட்டக்களப்பு மாவட்ட அரசாங்க அதிபர் திருமதி கலாமதி பத்மராஜா பணிப்புரை\nவிடுத்துள்ளார் . மட்டக்களப்பு மாவட்ட கர்ப்பிணி தாய்மார்களுக்கான உறுதிச்சீட்டுக்கள் (voucher ) வழங்கும் நிகழ்வு மாவட்ட அரசாங்க அதிபர் திருமதி.கலாமதி பத்மராஜா தலைமையில் ,மாவட்ட செயலக மாநாட்டு மண்டபத்தில் நேற்றைய தினம் (09) இடம்பெற்றபோதே அவர் இவ்வாறு குறிப்பிட்டார். பெண்கள் சிறுவர் விவகார மற்றும் சமூக வலுப்படுத்துகை அமைச்சினூடாக தேசிய ரீதியாக நடைமுறைப்படுத்தப்பட்டு வரும் திட்டத்தின் பயனாளிகளுக்கான உறுதிச்சீட்டுக்கள்,   மாவட்டத்தின்  14  பிரதேச செயலகங்களில் கடமையாற்றும் முன்பிள்ளைப் பருவ அபிவிருத்தி உத்தியோகத்தர்களிடம்,  அரசாங்க அதிபர் கையளித்தார். இந்த திட்டத்தினூடாக கர்ப்பிணி தாய்மார்களின் போசாக்கு தன்மையை அதிகரிப்பதற்காக போசாக்கு பொதிகள் வழங்கப்படுள்ளன. ", "URL": "https://www.itnnews.lk/2023/10/05/466942/", "Category": "Breaking News,தேசிய செய்திகள்", "Parent URL": null}