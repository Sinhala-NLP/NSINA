{"Source": "ITN news", "Timestamp": "අගෝස්තු 24, 2023 12:04", "Headline": "ස්වර්ණා මල්ලවාරච්චි රංගන ශිල්පිනියගේ සේවාව ඇගයීමේ උත්සවයක් ඕස්ට්‍රේලියාවේදී", "News Content": "අඩසියවසරකට වැඩි කාලයක් සිය රංගන ප්‍රතිභාවෙන් මෙරට ප්‍රේක්ෂකයන්ගේ ජනාදරයට පත් ස්වර්ණා මල්ලවාරච්චි රංගන ශිල්පිනිය ගේ සේවාව ඇගයීමේ උත්සවයක් ඕස්ට්‍රේලියාවේ දී පැවැත්වුණා. බ්‍රිස්බෙන් හි වෙසෙන ශ්‍රී ලාංකිකයන්ගේ එකමුතුවෙන් මෙම උපහාර උළෙල සංවිධාන කෙරුණා. ස්වර්ණාමල්ලවාරච්චි මහත්මියට සුබ පැතීම සඳහා ඕස්ට්‍රේලියාවේ වෙසෙන ශ්‍රී ලාංකිකයන් බොහෝ පිරිසක් මෙම උත්සවයට සහභාගී වී සිටියා. ස්වර්ණාමල්ලවාරච්චි කලාකාරිනියගේ සේවාව අගය කරමින් විශේෂ සමරු තිළිණයක්ද පිරිනැමුණා. දශක 5ක පමණ කාලයක් සිනමාවේදී ඇය ලැබූ අත්අදැකීම් මෙහි පැමිණ සිටි පිරිස සමඟ හුවමාරු කර ගත්තා. ඇය විශිෂ්ඨ රංගනයක නිරත වන දඩයම චිත්‍රපටය ද මෙහිදී ප්‍රදර්ශනය කෙරුණා.     ", "URL": "https://www.itnnews.lk/2023/10/05/510530/", "Category": "දේශීය පුවත්", "Parent URL": null}