{"Source": "ITN news", "Timestamp": "செப்டம்பர் 13, 2022 13:25", "Headline": "ரஷ்ய கட்டுப்பாட்டிலிருந்த 6 ஆயிரம் சதுர கிலோமீட்டர் நிலப்பரப்பை மீள கைப்பற்றியதாக யுக்ரேன் தெரிவிப்பு", "News Content": "ரஷ்யாவின் கட்டுப்பாட்டிலிருந்த சுமார் 6 ஆயிரம் சதுர கிலோமீட்டர் நிலப்பரப்பை கொண்ட பகுதியை கடந்த 12 தினங்களுக்குள் மீண்டும் கைப்பற்ற முடிந்ததாக யுக்ரேன் ஜனாதிபதி வொளாடிமீர் ஷெலன்ஸ்கி தெரிவித்துள்ளார். கிழக்கு மற்றும் தெற்கு யுக்ரேனின், ரஷ்ய கட்டுப்பாட்டிலிருந்த பகுதியே தமது இராணுவத்தினரால் மீள கைப்பற்றப்பட்டுள்ளதாக யுக்ரேன் ஜனாதிபதி குறிப்பிட்டுள்ளார். வடகிழக்கு கார்கிவ் பகுதியின் பல நகரங்களின் அதிகாரங்கள் இழக்கப்பட்டுள்ளமை தொடர்பில் ரஷ்யா உறுதிப்படுத்தியுள்ளதாக சர்வதேச செய்திகள் தெரிவிக்கின்றன. பல நகரங்களில் யுத்த நடவடிக்கைகளை முன்னெடுத்திருந்த ரஷ்ய படையினர் திட்டமிட்ட தாக்குதல்களை நடத்தும் நோக்கத்துடன் விலகிச்சென்றுள்ளதாகவும், ரஷ்ய பாதுகாப்பு அமைச்சு குறிப்பிட்டுள்ளது. ", "URL": "https://www.itnnews.lk/2023/10/05/434676/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}