{"Source": "ITN news", "Timestamp": "මැයි 4, 2022 08:59", "Headline": "පානදුරේ පාසල් සිසුන් දෙදෙනෙකු විදුහල්පතිගේ නිල කාමරයට සහ පරිගණක විද්‍යාගාරයට ගිනි තබයි", "News Content": "පානදුර ප්‍රදේශයේ විදුහලක විදුහල්පති නිල කාමරය හා පරිගණක විද්‍යාගාරයට ගිනි තබා දේපල විනාශ කිරීම සම්බන්ධයෙන් පාසල් සිසුන් දෙදෙනෙකු අත්අඩංගුවට ගෙන තිබෙනවා. පානදුර කෙසෙල්වත්ත ප්‍රදේශයේ පදිංචි 12 හැවිරිදි හා නව හැවිරිදි සිසුන් දෙදෙනෙකු මෙසේ සැකපිට අත්අඩංගුවට ගෙන ඇති බවයි පොලීසිය පවසන්නේ. සිසුන් දෙදෙනා විදුහල්පති නිල කාමරයට ගිනි තබා ඇති අතර ගින්න යාබද පරිගණක විද්‍යාගාරයට ද පැතිර ගොස් පරිගණක 20 කට පමණ හානි සිදුව තිබෙනවා. තවත් උපකරණ රැසක් ද විනාශ වී ඇති බවයි පැවසෙන්නේ. ගින්න ඇතිවූ අවස්ථාවේ පාසල වසා දමා තිබූ අතර ප්‍රදේශවාසීන් ගින්න නිවාදැමීමට කටයුතු කර තිබෙනවා. සිද්ධිය සම්බන්ධයෙන් වැඩිදුර පොලිස් පරීක්ෂණ ක්‍රියාත්මකයි.       ", "URL": "https://www.itnnews.lk/2023/10/05/409709/", "Category": "Breaking News,දේශීය පුවත්", "Parent URL": null}