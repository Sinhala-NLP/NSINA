{"Source": "ITN news", "Timestamp": "අගෝස්තු 23, 2023 10:08", "Headline": "පැනමා ඇලේ නෞකා ධාවනයට බාධා", "News Content": "ජල මට්ටම පහළ යාම හේතුවෙන් පැනමා ඇලේ නෞකා ධාවනයට දැඩි බාධා එල්ල වී තිබෙනවා. ගෝලීය උෂ්ණත්වය ඉහළ යාමත් සමඟ හටගෙන ඇති නියං තත්ත්වයන් හරහා පැනමා ජල මට්ටම පහළ ගොස් ඇති බවයි වාර්තා වන්නේ. ඒ හේතුවෙන් දෛනිකව පැනමා ඇලේ ගමන් කරන නෞකා සංඛ්‍යාව සීමා කිරීමට බලධාරීන් පියවර ගෙන තිබෙනවා. ඒ හේතුවෙන් භාණ්ඩ ප්‍රවාහන නෞකාවන්ට පැනමා ඇලට ඇතුළුවීමට අවසර හිමිවන තුරු බලාසිටීමට සිදුව ඇති බවයි විදෙස් මාධ්‍ය සඳහන් කරන්නේ. ලොව ප්‍රධානතම නෞකා ප්‍රවාහන මාර්ගයක් ලෙස පැනමා ඇල හැඳින්විය හැකියි. නෞකා ගමනාගමනයට බාධා එල්ල වීමත් සමඟ ගෝලීය ආර්ථිකයට බලපෑමක් එල්ල විය හැකි බවටද ආර්ථික විශ්ලේෂකයින් අනතුරු අඟවනවා.     ", "URL": "https://www.itnnews.lk/2023/10/05/510208/", "Category": "Breaking News,ජාත්‍යන්තර පුවත්", "Parent URL": null}