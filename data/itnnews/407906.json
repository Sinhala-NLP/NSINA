{"Source": "ITN news", "Timestamp": "අප්‍රේල් 22, 2022 19:13", "Headline": "ඉල්ලා අස්වීම ජනපති පිළිගත්තේ නැහැ", "News Content": "ජනමාධ්‍ය අමාත්‍ය ධුරයෙන් තමා ඉල්ලා අස් වු බවට  පැතිර යන ප්‍රචාරයන් සත්‍ය නොවන බව අමාත්‍ය ආචාර්ය නාලක ගොඩහේවා මහතා කියා සිටිනවා. මාධ්‍ය හමුවේ විශේෂ ප්‍රකාශයක් කරමිනුයි ජනමාධ්‍ය අමාත්‍යවරයා අද මේ බව කියා සිටියේ. ජනතවට තවත් වඩාත් පිළිගැනීමට හැකි කැබිනට් මණ්ඩලයක් පත්කිරීම සඳහා ජනාධිපතිවරයාට අවස්ථාව ලබාදීමට තමා කැබිනට් අමාත්‍ය ධුරයෙන් ඉල්ලා අස්වීමට සූදානම් බව ලිපියකින් දැන්වූ බවත් ජනාධිපතිවරයා එම ඉල්ලා අස්වීම ප්‍රතික්ෂේප කළ බවත් අමාත්‍ය ආචාර්ය නාලක ගොඩහේවා එහිදී කියා සිටියා.   ", "URL": "https://www.itnnews.lk/2023/10/05/407906/", "Category": "Breaking News,දේශීය පුවත්", "Parent URL": null}