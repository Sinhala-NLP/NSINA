{"Source": "ITN news", "Timestamp": "பிப்ரவரி 17, 2022 18:51", "Headline": "அனைத்து அரச சேவைக்கும் பாதிப்பு ஏற்படாத வகையில் தாதியர் கோரிக்கைகளை பெற்றுக்கொடுக்குமாறு ஜனாதிபதி பணிப்புரை..", "News Content": "அனைத்து அரச சேவைக்கும் பாதிப்பு ஏற்படாத வகையில் அங்கீகரிக்கப்பட்ட தாதியர் கோரிக்கைகளை பெற்றுக்கொடுக்குமாறு ஜனாதிபதி அதிகாரிகளைப் பணித்துள்ளார். மருத்துவர் தாதியர் உள்ளிட்ட சுகாதார சேவைகளை அதியுயர்வாக மதிப்பதாகவும் ஜனாதிபதி மேலும் தெரிவித்துள்ளார். அரச சேவை ஐக்கிய தாதியர் சங்கத்தின் வேண்டுகோளுக்கு ஏற்ப ஜனாதிபதி செயலகத்தில் பேச்சுவார்த்தை ஒன்று இடம்பெற்றது. நாட்டில் நிலவும் நிதி நிலைமையைக் கருத்திற்கொண்டு அனைத்து அரச சேவைக்கும் பாதிப்பு ஏற்படாத வகையில் அங்கீகரிக்கப்பட்ட தாதியர் கோரிக்கைகளை பெற்றுக்கொடுக்க நடவடிக்கை எடுக்குமாறு ஜனாதிபதி கோட்டாபய ராஜபக்ஷ இச்சந்திப்பின் போது தெரிவித்தார். தாதியர் பல்கலைக்கழகம் ஆரம்பித்தது, இரண்டாம் தரத்திலிருந்து 3 ம் தர முயர்த்துவதை முன்னரைப் போன்று முன்னெடுப்பது, 36 மணித்தியால சேவைக்காலத்தை 30 மணித்தியாலமாக கருதுவது, தாதியர்களுக்கு வழங்கப்படும் 35 ஆயிரம் ரூபா கொடுப்பனவு விகிதாசார அடிப்படையிலானன உத்தேச 10 ஆயிரம் ரூபா கொடுப்பனவு சீருடை போன்ற விடயங்கள் குறித்து இங்கு ஆராயப்பட்டது. உயர்கல்வி சட்டசீர்திருத்தத்தை துரிதமாக பாராளுமன்றத்தில் சமர்ப்பிப்பதற்கும் அதுவரை தாதியர் கல்லூரிகளை ஒன்றிணைத்து தேசிய பல்கலைக்கழகமாக மாற்றுவதற்கு தேவையான ஏனைய விடயங்களை முன்னெடுப்பதற்கும் நடவடிக்கை எடுக்குமாறு ஜனாதிபதி பல்கலைக்கழக மானியங்கள் ஆணைக்குழுவின் தலைவரை பணித்தார். ", "URL": "https://www.itnnews.lk/2023/10/05/395701/", "Category": "Breaking News,தேசிய செய்திகள்,முதன்மை செய்தி", "Parent URL": null}