{"Source": "ITN news", "Timestamp": "ජනවාරි 12, 2023 10:08", "Headline": "මහා පරිමාන කේරල ගංජා ජාවාරමක් කොටු කර ගැනේ", "News Content": "ඉන්දියාවේ සිට මහාපරිමානයෙන් කේරල ගංජා රැගෙන ඒමේ  ජාවාරමක් කොටු කර ගැනීමට විශේෂ කාර්ය බලකාය සමත් වුණා. විශේෂ කාර්ය බලකායේ අම්බලන්තොට කදවුරේ නිලධාරීන්ට ලද තොරතුරකට අනුවයි වැටලීම සිදු කෙරුනේ. ඒ තණමල්විල සමාධි පටුමග තිස්සපාර ප්‍රදේශයේදීයී. ඉන්දියාවේ සිට මෙරටට හොර රහසේ ගෙන්වන ලද කේරල ගංජා කිලෝග්‍රෑම් 38 ග්‍රෑම් 450 ක් එහිදී අත්අඩංගුවට ගැනුනා. එහි වටිනාකම රුපියල් ලක්ෂ 33කට වඩා වැඩි බවයි විශේෂ කාර්ය බලකාය පවසන්නේ. සිද්ධිය සම්බන්ධයෙන් එක් පුද්ගලයෙකු අත්අඩංගුවට ගෙන තිබෙනවා. වැඩිදුර විමර්ශන සදහා ඔහු තණමල්විල පොලීසියට භාරදුන් බවයි විශේෂ කාර්ය බලකාය පවසන්නේ.     ", "URL": "https://www.itnnews.lk/2023/10/05/455160/", "Category": "දේශීය පුවත්", "Parent URL": null}