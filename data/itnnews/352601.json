{"Source": "ITN news", "Timestamp": "ජූලි 29, 2021 11:43", "Headline": "කොතලාවල විශ්වවිද්‍යාල පනත විවාදයට ගන්න කලින් ඇමති චමල් මන්ත්‍රීවරු හමුවෙන්න සූදානමින්", "News Content": "කොතලාවල ආරක්ෂක විශ්වවිද්‍යාල පනත් කෙටුම්පත පිළිබද විවාදය පැවැත්වෙන අගෝස්තු හයවනදාට පෙර අමාත්‍ය චමල් රාජපක්ෂ මහතාගේ ප්‍රධානත්වයෙන් පාර්ලිමේන්තු මන්ත්‍රීවරුන් සමග විශේෂ සාකච්ඡාවක් පැවැත්වීමට තීරණය කර තිබෙනවා. පක්ෂ නායක රැස්වීමේදී ගත් තීරණයකට අනුව කොතලාවල ආරක්ෂක විශ්වවිද්‍යාල පනත් කෙටුම්පත දෙවනවර කියවීමේ විවාදය අගෝස්තු හයවනදා පැවැත්වීමට තීරණය කර තිබෙනවා. ඒ අනුව එම විවාදයට පෙරයි අගෝස්තු තුන්වන අගහරුවාදා පස්වරු දෙකට පාර්ලිමේන්තු මන්ත්‍රීවරුන්ගේ සහභාගීත්වයෙන් මෙම විශේෂ සාකච්ඡාව කැදවා තිබෙන්නේ. එමෙන්ම එම පනත් කෙටුම්පත සම්බන්ධයෙන් පක්ෂ විපක්ෂ සියලු මන්ත්‍රීවරුන් දැනුවත් කිරීම සදහායි මෙම සාකච්ඡාව පැවැත්වෙන්නේ.       ", "URL": "https://www.itnnews.lk/2023/10/05/352601/", "Category": "දේශීය පුවත්", "Parent URL": null}