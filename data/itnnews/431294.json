{"Source": "ITN news", "Timestamp": "අගෝස්තු 26, 2022 18:36", "Headline": "විදුලිබල මණ්ඩලය සහ සුනිත්‍ය බලශක්ති අධිකාරියට එක්ව කටයුතු කිරීමට කමිටුවක්", "News Content": "විදුලිබල මණ්ඩලය සහ සුනිත්‍ය බලශක්ති අධිකාරිය සමග පුනර්ජනනීය බලශක්ති ව්‍යාපෘති ප්‍රගතිය පිළිබඳව හමුව අද උදෑසන පැවැත්වුණා. මෙහිදි සියඹලාණ්ඩුව මෙගා වොට් 100ක සූර්ය බලශක්ති ව්‍යාපෘතිය, අභිලාශ කැඳවීම් මත ලැබී ඇති යෝජනා ඇගයීම, ජලාශවල ඉදි කිරීමට යෝජිත පාවෙන සූර්ය බලශක්ති ව්‍යාපෘති, ආදිය පිළිබද අවධානය යොමුවුණා. එසේම විදුලිය මිලදී ගැනීමට ගිවිසුම් ගත වී ඇති ව්‍යාපෘති සහ ගිවිසුම් ගත වීමට ඇති ව්‍යාපෘති, ගාස්තු සංශෝධන, පද්ධතියේ අවකාශය ලබා දීම යන කරුණු පිළිබඳව ප්‍රගතිය සමාලෝචනය කරනු ලැබුවා. පුනර්ජනනීය ව්‍යාපෘති කඩිනම් කිරීමට සහ ඇති ගැටළු නිරාකරණය කිරීමට විදුලිබල මණ්ඩලය සහ සුනිත්‍ය බලශක්ති අධිකාරියට එක්ව කටයුතු කිරීමට කමිටුවක් පත් කර තිබෙනවා. ", "URL": "https://www.itnnews.lk/2023/10/05/431294/", "Category": "දේශීය පුවත්", "Parent URL": null}