{"Source": "ITN news", "Timestamp": "අගෝස්තු 28, 2023 11:39", "Headline": "තහනම් පළිබෝධනාශක භාවිතයේ තිබෙනවාද? ඇමති වාර්තාවක් කැඳවයි", "News Content": "ජාත්‍යන්තරව තහනම් කළ පළිබෝධනාශක මෙරට පරිහරණය කරන්නේ ද යන්න පිළිබඳ වාර්තාවක් ලබාදෙන ලෙස කෘෂිකර්ම ඇමති අමාත්‍යාංශ ලේකම්ට උපදෙස් දුන්නා. ජාත්‍යන්තරව තහනම් කළ පළිබෝධනාශක හා වල්නාශක වර්ග 40ක් ශ්‍රී ලංකාවේ භාවිත කරන බවට පරිසර යුක්ති කේන්ද්‍රයේ පසුගියදා අනාවරණය කර තිබුණා. මේ පිළිබද අවධානය යොමු කරමිනුයි වාර්තාවක් ලබාදෙන ලෙස අමාත්‍ය මහින්ද අමරවීර මහතා කෘෂිකර්ම අමාත්‍යාංශ ලේකම් ගුණදාස සමරසිංහ මහතා වෙත උපදෙස් ලබා දී ඇත්තේ. මේ අතර මෙලෙස තහනම් කර ඇති පළිබෝධනාශක මෙරට භාවිතය සදහා ලබාදී නැති බව පළිබෝධනාශක රෙජිස්ට්‍රාර්වරයා සදහන් කර ඇති බව කෘෂිකර්ම අමාත්‍යාංශය පවසනවා. රජය විසින් තහනම් කරනු ලැබ ඇති පළිබෝධනාශක අලෙවි කිරීම බෙදා හැරීම හෝ භාවිතය තහනම් බවත් එම නීති උල්ලංඝනය කරන අයට එරෙහිව කටයුතු කිරීම සදහා පළිබෝධනාශක රෙජිස්ට්‍රාර් ලේකම් කාර්යාලයට බලය පවරා ඇති බවත් කෘෂිකර්ම අමාත්‍යාංශය සදහන් කරනවා.         ", "URL": "https://www.itnnews.lk/2023/10/05/511374/", "Category": "Breaking News,දේශීය පුවත්", "Parent URL": null}