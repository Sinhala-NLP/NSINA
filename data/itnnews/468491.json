{"Source": "ITN news", "Timestamp": "මාර්තු 15, 2023 20:40", "Headline": "වෘත්තීය ක්‍රියාමාර්ගය හමුවේ පීඩාවට පත්වූ සංචාරකයෝ", "News Content": "මෙරටට පැමිණ සිටි විදේශීය සංචාරකයින් පිරිසක් වෘත්තීය ක්‍රියාමාර්ගය හමුවේ පීඩාවට පත්ව වූ බව සංචාරක මගපෙන්වන්නන් පවසනවා. මාසයක සංචාරයක් සඳහා ප්‍රංශයෙන් සහ රුසියාවෙන් පැමිණි මොවුන් නුවරඑළියට පැමිණ සිටියේ සංචාරක මග පෙන්වන්නන් කිහිප දෙනෙකු ද සමගයි. නුවරඑළියට බස් රථවලින් පැමිණ පැරණි තැපැල් කාර්යාලය නරඹා නානුඔය සිට ඇල්ල දක්වා දුම්රියෙන් යාමටයි ඔවුන් සැලසුම් කර තිබුණේ. එහෙත් වෘත්තීය ක්‍රියාමාර්ගය නිසා සැළසුම් කළ පරිදි දුම්රියෙන් යාමට නොහැකි වූ බව මෙම සංචාරකයන් සමග පැමිණි මග පෙන්වන්නන් සඳහන් කළා. ", "URL": "https://www.itnnews.lk/2023/10/05/468491/", "Category": "දේශීය පුවත්", "Parent URL": null}