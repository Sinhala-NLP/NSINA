{"Source": "ITN news", "Timestamp": "ජූනි 8, 2022 19:20", "Headline": "බැසිල් ඉල්ලා අස්වීමට සූදානම් වෙයි", "News Content": "පාර්ලිමේන්තු මන්ත්‍රී බැසිල් රාජපක්ෂ මහතා මන්ත්‍රී ධුරයෙන් ඉවත් වීමේ සූදානමක් ඇති බවට තොරතුරු වාර්තා වෙනවා. විශේෂ මාධ්‍ය හමුවක් හෙට පවත්වමින් සිය ඉල්ලා අස්වීම ප්‍රකාශ කිරීමට රාජපක්ෂ  මහත්මයා සූදානමින් සිටින බවයි  ශ්‍රී ලංකා  පොදුජන පෙරුමුණු ආරංචි මාර්ග සදහන් කරන්නේ. ශ්‍රී ලංකා  පොදුජන පෙරුමුණු නිර්මාතෘවරයා මෙන්ම එහි ජාතික සංවිධායකවරයා ද වන බැසිල් රාජපක්ෂ මහතා සිය පාර්ලිමේන්තු මන්ත්‍රී ධුරයෙන්  ඉවත්වීමට සූදානම් බව දේශපාලන ආරංචි මාර්ග සදහන් කළා. හෙට දිනයේදී විශේෂ මාධ්‍ය හමුවක් පවත්වා මේ පිළිබදව ප්‍රකාශ කිරීමට නියමිත බව ශ්‍රී ලංකා  පොදුජන පෙරුමුණු මහලේකම් සාගර කාරියවසම් මහතා ප්‍රකාශ කළ බවද පොදුජන පෙරමුණු පක්ෂ කාර්යාල ආරංචි මාර්ග සනාථ කර තිබෙනවා. පාර්ලිමේන්තු මන්ත්‍රී ජයන්ත කැටගොඩ මහතා ඉල්ලා අස්වීමෙන් පුරප්පාඩු වූ ජාතික ලැයිස්තු ධුරයට බැසිල් රාජපක්ෂ මහතා පත් කෙරුණා.පසුව ඔහු මුදල් අමාත්‍ය ධුරය ද හොබවනු ලැබුවා. ද්විත්ව පුරවැසිභාවය  ද උසුලන බැසිල් රාජපක්ෂ මහතා 21 වන ව්‍යවස්ථා සංශෝධනයට පෙර පාර්ලිමේන්තු මන්ත්‍රී ධුරයෙන් ඉවත්වනු ඇති බවටයි  පසුගිය දිනවල වාර්තා පල වී තිබුණ්.     ", "URL": "https://www.itnnews.lk/2023/10/05/415944/", "Category": "දේශීය පුවත්", "Parent URL": null}