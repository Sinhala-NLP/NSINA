{"Source": "ITN news", "Timestamp": "නොවැම්බර් 22, 2021 09:31", "Headline": "අයවැය දෙවන වර කියවීමේ ඡන්ද විමසීම පස්වරුවේ", "News Content": "අය වැය දෙවන වර කියවීමේ විවාදය අද අවසන් වනවා. ඒ පිළිබඳ ඡන්ද විමසීම පස්වරු පහට පැවැත්වීමට නියමිතයි. ලබන වසර සඳහා වන අය වැය මුදල් අමාත්‍ය බැසිල් රාජපක්ෂ මහතා විසින් පාර්ලිමේන්තුවට ඉදිරිපත් කරනු ලැබුවේ පසුගිය 12 වනදායි. අය වැය දෙවන වර කියවීමේ විවාදය පසුගිය 13 වනදා ආරම්භ කෙරුණා. ඒ අනුව එය පුරා දින හතක් විවාදයට ලක් කෙරුණා. ඒ අනුව අය වැය දෙවන වර කියවීමේ විවාදය අද අවසන් කර ඡන්ද විමසීම පැවැත්වෙනවා. අය වැය කාරක සභා අවස්ථාවේ විවාදය හෙට ආරම්භ වීමට නියමිතයි. එය ලබන මස 10 වැනිදා දක්වා පැවැත්වීමට නියමිතව තිබෙනවා. අය වැය විසර්ජන පනත් කෙටුම්පත පිළිබද අවසාන ඡන්ද විමසීම පැවැත්වෙන්නේ එදින පස්වරු පහටයි.   ", "URL": "https://www.itnnews.lk/2023/10/05/377700/", "Category": "Breaking News,දේශීය පුවත්", "Parent URL": null}