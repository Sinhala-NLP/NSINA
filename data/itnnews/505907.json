{"Source": "ITN news", "Timestamp": "අගෝස්තු 6, 2023 12:10", "Headline": "වසරකට එක් වාර විභාගයක් පැවැත්වීමට අධ්‍යාපන අමාත්‍යංශයේ අවධානය", "News Content": "වසරටම එක් වාර විභාගයක් පැවැත්වීමට අධ්‍යාපන අමාත්‍යංශයේ අවධානය යොමුව ඇති බව අමාත්‍ය සුසිල් ප්‍රේමජයන්ත මහතා පවසනවා. පාසල් වැඩපොත් කොටස් තුනකින් යුක්තව ලබාදීමට ද ඉදිරියේදී කටයුතු කරන බවයි අමාත්‍යවරයා පවසන්නේ. ජයවර්ධන පුර අධ්‍යාපන කලාපයේ හේවාගම ආදර්ශ ප්‍රාථමික විද්‍යාලයේ ශිෂ්‍ය නායක නායිකාවන් සඳහා නිල ලාංඡන පැළදවීමේ උත්සවයට එක්වෙමින් අමාත්‍යවරයා එම අදහස් පළකළා. වසරකට එක් වාර විභාගයක් පැවැත්වීමේ දී පාසල් පැමිණීම , රැදී සිටීම , එදිනෙදා පන්තියේ වැඩ කිරීම අනිවාර්ය වන බැවින් අමතර පන්ති සඳහා සහභාගිවීමේ අවශ්‍යතාවක් ඇති නොවන බවයි අමාත්‍යවරයා පෙන්වා දුන්නේ.     ", "URL": "https://www.itnnews.lk/2023/10/05/505907/", "Category": "Breaking News,දේශීය පුවත්", "Parent URL": null}