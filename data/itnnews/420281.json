{"Source": "ITN news", "Timestamp": "ජූනි 30, 2022 16:14", "Headline": "ඇමෙරිකාවේ සුප්‍රසිද්ධ ගායක රොබට් කෙළීට වසර 30 ක සිර දඬුවම්", "News Content": "ඇමෙරිකාවේ සුප්‍රසිද්ධ ගායක රොබට් කෙළී හට වසර 30 ක සිර දඩුවම් නියම කර තිබෙනවා. රොබට් කෙළී ගායකයෙක්, ගීත රචකයෙක් හා සංගීත නිෂ්පාදකයෙකු ලෙස තමන් හට ඇති කීර්තිනාමය උපයෝගී කරගනිමින් කුඩා ළමයින් හා කාන්තාවන් ලිංගිකව අපයෝජනයට ලක් කර ඇති බවයි අධිකරණයේදී තහවුරු වුණේ. පනස් පස් වියැති රොබට් කෙළී හට වසර ගණනක සිට විවිධ චෝදනා එල්ල වූ අතර ඊට අදාළ නඩු විභාගද පැවැත්වුණා. රොබට් කෙළී ලිංගිකත්වය ආයුධයක් ලෙස භාවිත කර ඇති බවයි නඩු තීන්දුව ප්‍රකාශයට පත් කරමින් විනිසුරුවරයා සදහන් කළේ. දශක දෙකක පමණ කාලයක් ඔහු කුඩා ළමයින් හා කාන්තාවන් ලිංගික අපයෝජනයට ලක් කර ඇති බවද මේ වනවිට තහවුරු වී තිබෙනවා. සති හයක කාලයක් පුරා පැවති නඩු විභාගයේදී ඔහුගේ කළමනාකරුවන්ගෙන් පෞද්ගලික ආරක්ෂක නිලධාරින්ගෙන් හා සංගීත කණ්ඩායමේ සාමාජිකයින්ගෙන් ප්‍රශ්න කිරීම් සිදු කෙරුණා. එමෙන්ම රොබට් කෙළී 1994 වසරේදී එවකට පහළොස් වන වියේ පසු වූ ගායිකාවක කූඨ ලේඛන සකස් කර විවාහ කර ගත් ආකාරය පිළිබදවද මෙහිදී ප්‍රශ්න කෙරුණා.         ", "URL": "https://www.itnnews.lk/2023/10/05/420281/", "Category": "ජාත්‍යන්තර පුවත්", "Parent URL": null}