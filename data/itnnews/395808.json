{"Source": "ITN news", "Timestamp": "පෙබරවාරි 18, 2022 11:48", "Headline": "දුම්රිය රියදුරු රැකියාවට පොරකන සෞදි කාන්තාවන්", "News Content": "දුම්රිය රියදුරු රැකියා ඇබෑර්තු 30 ක් සදහා සෞදි අරාබියේ කාන්තාවන් 28,000 ක් අයදුම්පත්‍ර යොමු කර ඇති බව විදෙස් මාධ්‍ය වාර්තා කරනවා. මක්කම සහ මදීනා යන ශුද්ධ නගර අතර ධාවනය වන අධිවේගී දුම්රිය සදහායි මෙම අයදුම් පත් කැදවා ඇත්තේ. සෞදි අරාබියේ කාන්තාවන් වෙතින් දුම්රිය රියදුරු ඇබෑර්තු සදහා මෙලෙස අයදුම් පත්‍ර කැදවා ඇත්තේ ප්‍රථම වරටයි. කාන්තාවන් අඩුවෙන්ම රැකියා කරන රටවල් අතර සෞදි අරාබියේ දීර්ඝ කලක් ඉදිරියෙන් පැවතියා. කෙසේ වෙතත් රජය මෑත වසර කිහිපය තුළදී සිය ප්‍රතිපත්තිය වෙනස් කරමින් කාන්තාවන් සදහා වැඩි අවස්ථාවක් ලබා දීමට කටයුතු කර තිබෙනවා.         ", "URL": "https://www.itnnews.lk/2023/10/05/395808/", "Category": "ජාත්‍යන්තර පුවත්", "Parent URL": null}