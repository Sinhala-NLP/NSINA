{"Source": "ITN news", "Timestamp": "සැප්තැම්බර් 16, 2022 12:17", "Headline": "විදෙස් මුදලින් ක්‍රියාත්මක උතුරුමැද ව්‍යාපෘති 17ක වැඩ ඇණහිටින ලකුණු", "News Content": "විදේශ අරමුදල් යටතේ උතුරුමැද පළාතේ ක්‍රියාත්මක ව්‍යාපෘති 17ක වැඩ ඉදිරියට ගෙන යාමට නොහැකි තත්ත්වයක් උද්ගතව ඇති බව එම ව්‍යාපෘති භාර අධ්‍යක්ෂවරුන් පවසනවා. උතුරු මැද පළාත් ආන්ඩුකාර මහීපාල හේරත් මහතාගේ ප්‍රධානත්වයෙන් පැවති ප්‍රගති සමාලෝචන රැස්වීමකදී මේ බව හෙළි කෙරුණා. මොරගහකන්ද ව්‍යාපෘතියේ සිට හුරුළුවැව හරහා මහකනදරාව දක්වා මහවැලි ජලය ගෙනයන මහඇල ව්‍යාපෘතියට මෙම ඉන්ධන හිඟය දැඩි බලපෑම් එල්ලවි තිබෙනවා. මෙම ව්‍යාපෘතිය සඳහා එක් මසකට ඩීසල් ලීටර් ලක්ෂ 16ක් පමණ අවශ්‍ය කෙරෙනවා. උතුරුමැද පළාතේ වැව් 300කට අධික ප්‍රමාණයක් ප්‍රතිසංස්කරණය කිරීමේ ව්‍යාපෘතියක් ද ක්‍රියාත්මක වනවා. කෙසේ වුවද අදාළ කොන්ත්‍රාත් භාරගත් සමාගම්වලට ඉන්ධන හිගය හේතුවෙන් එම ව්‍යාපෘති ක්‍රියාත්මක කිරීම බරපතල ගැටලුවක් වී ඇති බවයි මෙහිදී හෙළි කෙරුණේ.           ", "URL": "https://www.itnnews.lk/2023/10/05/435270/", "Category": "Breaking News,දේශීය පුවත්", "Parent URL": null}