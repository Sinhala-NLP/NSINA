{"Source": "ITN news", "Timestamp": "ජනවාරි 26, 2023 15:26", "Headline": "ඇමෙරිකාව සහ ජර්මනිය යුද ටැංකි ලබාදීමට ගෙන ඇති තීරණයට යුක්රේන ජනපතිගේ ස්තූතිය", "News Content": "ඇමෙරිකාව සහ ජර්මනිය යුක්රේනයට යුද ටැංකි ලබාදීමට ගෙන ඇති තීරණය සම්බන්ධයෙන් යුක්රේන ජනාධිපති වොල්දොමීර් සෙලෙන්ස්කි ස්තූතිය පළකර තිබෙනවා. යුක්රේනයට යුද ටැංකි 44 ක් ලබාදීමට ඇමෙරිකාව හා ජර්මනිය එකගතාව පළකර ඇති  බවයි විදෙස් මාධ්‍ය වාර්තා කරන්නේ. ඇමෙරිකා ජනාධිපති ජෝ බයිඩ්න්ගේ පරිපාලනය විසින් එම් වන් ඒබ්‍රහම් වර්ගයේ යුද ටැංකි 30 ක් ලබා දීමටයි තීරණය කර ඇත්තේ. එමෙන්ම ජර්මන් චාන්සලර් ඕලාෆ් ස්කොලර්ස් ලෙපර්ඩ් ටූ වර්ගයේ යුද ටැංකි 14 ක් ලබාදෙන බව එරට පාර්ලිමේන්තුවේදී ප්‍රකාශ කර තිබෙනවා. මෙම අධි තාක්ෂණික උපකරණවලින් සමන්විත යුද ටැංකි යුක්රේනයට ලබාදීම පිළිබදව රුසියාව හෙළා දැක තිබෙනවා. එම යුද ආධාර කඩිනමින් තමන්හට ලබාදෙන ලෙසත් දිගුදුර මිසයිල හා ප්‍රහාරක ගුවන් යානා ලබාදීමට කටයුතු කරන ලෙසත් යුක්රේන ජනාධිපතිවරයා බටහිර රටවල් නායකයින්ට දන්වා ඇති බවයි වාර්තා වන්නේ.       ", "URL": "https://www.itnnews.lk/2023/10/05/457757/", "Category": "ජාත්‍යන්තර පුවත්", "Parent URL": null}