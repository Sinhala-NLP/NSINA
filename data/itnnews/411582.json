{"Source": "ITN news", "Timestamp": "மே 16, 2022 13:21", "Headline": "நடமாடும் பொலிஸ் ரோந்து பணிகளை அதிகரிக்குமாறு பொலிஸ் மா அதிபர் அறிவுறுத்தல்..", "News Content": "நாடளாவிய ரீதியில் சட்டம் ஒழுங்கை நிலைநாட்ட நடவடிக்கை எடுக்குமாறு பொலிஸ் மா அதிபர் சகல பொலிஸ் நிலையங்களுக்கும் பணிப்புரை விடுத்துள்ளார். சமூக ஊடகங்கள் மூலம் பல்வேறு குற்றச்செயல்கள் மற்றும் வன்முறைகளில் ஈடுபட மக்கள் தூண்டப்பட்டுவருவதாக புலனாய்வு பிரிவு அறிவித்துள்ளது. இந்நிலையில் மக்கள் குறிப்பிட்ட இடங்களில் ஒன்றுக்கூடுவதை தடுக்க தேவையான நடவடிக்கைகளை எடுக்குமாறு பொலிஸ் மா அதிபர் சகல பொலிஸ் நிலையங்களுக்கும் சுற்றறிக்கை மூலம் அறிவித்துள்ளார். நடமாடும் பொலிஸ் ரோந்து பணிகளை அதிகரிக்குமாறு அவர் அறிவுறுத்தியுள்ளார். இதேவேளை கலவர சூழ்நிலையை கட்டுப்படுத்த தேவைப்படும் பட்சத்தில் துப்பாக்கி பிரயோகங்களை நடத்துவதற்கான அனுமதியையும் பொலிஸ் மா அதிபர் வழங்கியுள்ளார். ", "URL": "https://www.itnnews.lk/2023/10/05/411582/", "Category": "Breaking News,தேசிய செய்திகள்,முதன்மை செய்தி", "Parent URL": null}