{"Source": "ITN news", "Timestamp": "ජූනි 25, 2022 11:29", "Headline": "විදේශ ව්‍යවහාර මුදල් සන්තකයේ තබා ගැනීමේ සීමාවන්, නියමයන් හා කෝන්දේසි සංශෝධනය කෙරේ", "News Content": "විදේශ ව්‍යවහාර මුදල් සන්තකයේ තබා ගැනීමේ සීමාවන්, නියමයන් හා කෝන්දේසි සංශෝධනය කර තිබෙනවා. මහ බැංකුව නිකුත් කළ නිවේදනයකට අනුව ඇමෙරිකා ඩොලර් පහළොස් දහසක්ව තිබූ එම සීමාව ඩොලර් දස දහස දක්වා අඩු කෙරුණා. මෙයට වඩා වැඩි විදෙස් මුදල් ප්‍රමාණයක් ළඟ  තබා ගන්නේ නම් එය විදේශ ව්‍යවහාර මුදල් ගිණුමක තැන්පත් කිරීමක හෝ බලපත්‍රලාභී වානිජ බැංකුවකට විකිණීමට ලබන 16වනදා සිට අවස්ථාව සලසා දී තිබෙනවා. එදින සිට වැඩ කරන දින 14 ක පොදු සමා කාලයක් ලබාදීමටයි තීරණය කෙරුණේ. එම කාලසීමාවෙන් පසුව අදාළ නියමය උල්ලංඝනය කරන්නේ නම් ඊට එරෙහිව පියවර ගත හැකි බව මහ බැංකුව නිවේදනය කරනවා.     ", "URL": "https://www.itnnews.lk/2023/10/05/419116/", "Category": "දේශීය පුවත්", "Parent URL": null}