{"Source": "ITN news", "Timestamp": "ජූනි 17, 2021 10:54", "Headline": "හලාවත වෙරළ තීරයට ගොඩගසා තිබූ ඉන්දීය යාත්‍රා දෙකක් ගැන පොලිස් පරීක්ෂණ", "News Content": "හලාවත සින්නපාඩුව වෙරළ තීරයට ගොඩගසා තිබූ ඉන්දීය යාත්‍රා දෙකක් සම්බන්ධයෙන් පොලිස් පරීක්ෂණ ආරම්භ කර තිබෙනවා. අඩි 30 ක් පමණ දිගින් යුත් මෙම ධීවර යාත්‍රා 2 මුන්දලම පොලිස් වසමේ සින්නපාඩුව වෙරළ තීරයට ගොඩගසා තිබූ අයුරු ධීවරයින් දැක තිබෙනවා. ඒ පිළිබද පොලීසිය දැනුවත් කිරීමෙන් අනතුරුවයි පරීක්ෂණ ආරම්භ කෙරුණේ. මෙම යාත්‍රාවල පුද්ගලයින් පිරිසක් පැමිණ ඇති බවට සලකුණු පවතින බවයි පොලීසිය පවසන්නේ. යාත්‍රා දෙකේ එන්ජින් රැගෙන ගොස් ඇති අතර මේ සම්බන්ධයෙන් අංශ කිහිපයක් ඔස්සේ පුළුල් පරීක්ෂණ ක්‍රියාත්මක කිරීමට පොලිසිය පියවර ගෙන තිබෙනවා.     ", "URL": "https://www.itnnews.lk/2023/10/05/343232/", "Category": "දේශීය පුවත්", "Parent URL": null}