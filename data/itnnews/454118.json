{"Source": "ITN news", "Timestamp": "ජනවාරි 6, 2023 11:29", "Headline": "බුද්ධි වික්‍රමයන්ගේ අවසන් කටයුතු අද", "News Content": "මෙරට වේදිකාවට,ටෙලිනාට්‍යයට සහ සිනමාවට සිය රංගනයෙන් මහගු මෙහෙයක් ඉටුකළ බුද්ධි වික්‍රමයන්ගේ අවසන් කටයුතු අද සිදු කෙරෙනවා. 1939 වසරේ ජනවාරි මාසයේ ගාල්ල හීනැටිගල නම් කුඩා ග්‍රාමයේදී මෙලොව උපත ලැබූ බුද්ධිසේන වික්‍රම හෙවත් බුද්ධි වික්‍රමයන් මෙරට වේදිකාව,ටෙලිනාට්‍ය සහ සිනමාවට විශාල දායකත්වයක් දැක්වූ කලාකරුවෙක්. ජී ඩී එන් පෙරේරාගේ මගුල් මතය වේදිකා නාට්‍යයෙන් වේදිකාවට අත්පොත් තැබූ මේ ශ්‍රේෂ්ඨ කලාකරුවා පසුව  තොටුපොළ, මෙහෙමත් ලෝකයක් සහ හෙන්ඩ්‍රි ජයසේනයන්ගේ මනරංජන, වැඩවර්ජන ඇතුළු වේදිකා නාට්‍ය රැසකටම සිය රංගන දායකත්වය ලබා දුන්නා. ඔහු වේදිකාවෙන් සිනමාවට ගොඩවන්නේ ජී බී එල් පෙරේරාගේ සාමා චිත්‍රපයට සිය රංගන කෞෂල්‍ය එක්කරමින්. දේශීය සිනමාව තුළ සිය කුසලතාව පෙන්නුම් කළ  බුද්ධි වික්‍රමයන් ජාත්‍යන්තර සිනමා කෘතීන් කිහිපයකට ද එක්වුණා. අභාවප්‍රාප්ත බුද්ධි වික්‍රම මහතාගේ දේහය අංක 140  දෙහිවල පාර මහරගම යන ලිපිනයේ  ඇති මල්ශාලාවේ තැන්පත් කර තිබෙනවා. අද පස්වරු 06ට පන්නිපිටිය සුසාන භූමියේදී අවසන් කටයුතු සිදු කිරීමටයි සැළසුම් කර තිබෙන්නේ.   ", "URL": "https://www.itnnews.lk/2023/10/05/454118/", "Category": "දේශීය පුවත්", "Parent URL": null}