{"Source": "ITN news", "Timestamp": "අගෝස්තු 20, 2021 14:53", "Headline": "අද රාත්‍රී 10 සිට ලබන 30 වන සඳුදා තෙක් දිවයින පුරා නිරෝධායන ඇඳිරිනීතිය", "News Content": "අද (20) රාත්‍රී 10 සිට ලබන 30 වනදා දක්වා දිවයින පුරා නිරෝධායන ඇඳිරිනීතිය බලපැවැත්වෙන බව යුද හමුදාපතිවරයා පවසනවා. එම කාලය තුළ අත්‍යාවශ්‍ය සේවා, ඇඟලුම් කර්මාන්ත, කෘෂිකර්මික කටයුතු සහ ඖෂධහල් පවත්වාගෙන යාහැකි බව හමුදාපතිවරයා වැඩිදුරටත් සඳහන් කළේය. නිරෝධායන ඇඳිරි නීතිය පනවා ඇති කාලය තුළ නිවසට ගොස් වයස අවුරුදු 60ට වැඩි පුද්ගලයින් එන්නත්කරණය කිරීම සිදුකරන බවද යුද හමුදාපතිවරයා සඳහන් කළා. ජනාධිපති ලේකම් කාර්යාලයේදී අද පැවති කොවිඩ් පාලනය පිළිබඳ කමිටු රැස්වීමේදී එම තීරණය ගත් බව ඔහු පැවසීය.       ", "URL": "https://www.itnnews.lk/2023/10/05/357313/", "Category": "දේශීය පුවත්", "Parent URL": null}