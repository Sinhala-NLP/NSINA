{"Source": "ITN news", "Timestamp": "ජූනි 14, 2021 11:39", "Headline": "ඊයේ වැඩිම ආසාදිතයින් පිරිස ගම්පහ දිස්ත්‍රික්කයෙන් හඳුනා ගැනේ", "News Content": "අද උදෑසන වන විට මෙරටින් කොරෝනා ආසාදිතයන් 2361 දෙනෙකු හඳුනාගෙන තිබෙනවා. ඉන් තිස් දෙදෙනෙකු විදේශවල සිට පැමිණි පුද්ගලයන්. ඊයේ දිනයේදී ද හඳුනාගත් ආසාදිතයන් අතරින් වැඩිම පිරිසක් වාර්තා වුණේ ගම්පහ දිස්ත්‍රික්කයෙන්. එම සංඛ්‍යාව 362 ක්. කලුතර දිස්ත්‍රික්කයෙන් ආසාදිතයන් 339 දෙනෙකු හමු වූ අතර කොළඹ දිස්ත්‍රික්කයෙන් හමු වූ ආසාදිතයන් සංඛ්‍යාව 338 ක්. රත්නපුර දිස්ත්‍රික්කයෙන් 322නෙකු ද හඳුනා ගැනුණා. තවත් දිස්ත්‍රික් කිහිපයකින්ම ආසාදිතයන් ඊයේ දිනයේදී හමු වූ බව කෝවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය නිවේදනය කරනවා.   ", "URL": "https://www.itnnews.lk/2023/10/05/342578/", "Category": "දේශීය පුවත්", "Parent URL": null}