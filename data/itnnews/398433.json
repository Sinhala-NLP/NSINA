{"Source": "ITN news", "Timestamp": "පෙබරවාරි 28, 2022 14:32", "Headline": "න්‍යෂ්ටික අවි ඒකක සීරුවෙන් තබන ලෙස පුටින් නියෝග කරයි", "News Content": "න්‍යෂ්ටික අවි ඒකක සීරුවෙන් තබන ලෙස ජනාධිපති ව්ලැඩිමීර් පුටින් නියෝග ලබාදී තිබෙනවා. බටහිර රටවලින් එල්ලවන ආක්‍රමණශීලී ප්‍රතිචාර හේතුවෙන් තමා මෙම පියවර ගත් බවයි රුසියා ජනාධිපතිවරයා සදහන් කරන්නේ. කෙසේ වුවද යුක්රේනයට පහරදීමට න්‍යෂ්ටික අවි භාවිත කිරීමට තමාගේ කිසිදු අදහසක් නොමැති බවද ඔහු වැඩිදුරටත් කියාසිටිනවා. නමුත් බටහිර රටවල් රුසියා යුක්රේන ගැටුමට මැදිහත් වුවහොත් ඔවුන්ට පහරදීමට න්‍යෂ්ටික අවි භාවිත කිරීමේ සම්භාවිතාවක් පවතින බව යුධ විශ්ලේෂකයින් පවසනවා. රුසියා ජනාධිපතිවරයාගේ මෙම පියවර අනුමත කළ නොහැකි බවයි ඇමෙරිකාව නිවේදනයක් නිකුත් කරමින් සදහන් කරන්නේ.         ", "URL": "https://www.itnnews.lk/2023/10/05/398433/", "Category": "ජාත්‍යන්තර පුවත්", "Parent URL": null}