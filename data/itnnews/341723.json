{"Source": "ITN news", "Timestamp": "ජූනි 9, 2021 19:03", "Headline": "ජගත් මහලේකම් පුටුව දෙවෙනි වතාවටත් ඇන්ටෝනියෝටම", "News Content": "ජගත් මහලේකම් ධුරයට දෙවන වරටත් ඇන්ටෝනියෝ ගුටරෙස් තේරී පත් වුණා. ආරක්ෂක මණ්ලයේ සියලුම සාමාජිකයන්ගේ අනුමැතියෙනුයි  ඔහු මේ තනතුරට යළි  පත් වුණේ. ඇන්ටෝනියෝ ගුටරෙස් 2017 වසරේ සිට ජගත් මහලේකහම් ධුරය දරණවා. මෙවර තේරී පත්වීමත් සමග ඔහු 2027 වසර දක්වා ජගත් මහලේකම්වරයා ලෙස කටයුතු කරනු ඇති.72 හැවිරිදි ගුටරේස් හිටපු පෘතුගාල අග්‍රාමාත්‍යවරයකු ද වනවා.   ආරක්ෂක මණ්ඩලයේ සාමාජිකයන් 15 දෙනාම මෙම තීරණයට කැමැත්ත පල කළා. මෙම ධුරය සදහා  ලොවපුරා අපේක්ෂකයින් 10 දෙනෙකු ඉදිරිපත්ව සිටියා. මේ වසරේදී මෙම ධුරය සදහා කාන්තාවකගේ නමක් යෝජනා වනු ඇති බවට  බොහෝ දෙනෙක් අදහස් පල කළා.  ගුටරෙස් වසර 10 ක් ජගත් සරනාගත ඒජන්සියෙහි ප්‍රධානියා ලෙස ද  කටයුතු කර තිබෙනවා. හිටපු ඇමෙරිකා ජනාධිපති ඩොනල්ඩ් ට්‍රම්ප්ගේ පක්ෂග්‍රාහී ක්‍රියා සම්බන්ධයෙන් සෘජුව කටයුතු කළ අයෙකු ලෙස ට ගුටරේස් හදුන්වාදිය හැකියි.               ", "URL": "https://www.itnnews.lk/2023/10/05/341723/", "Category": "ජාත්‍යන්තර පුවත්", "Parent URL": null}