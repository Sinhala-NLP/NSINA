{"Source": "ITN news", "Timestamp": "செப்டம்பர் 18, 2021 12:22", "Headline": "கடற்பிரதேசத்திலிருந்து 150 கிலோ போதைப்பொருள் கைப்பற்றல்..", "News Content": "ஒரு தொகை ஹெரோயின் போதைப்பொருளுடன் பயணித்த வெளிநாட்டு படகொன்றுடன் 9 பேரை கைதுசெய்வதற்கு முடிந்ததாக கடற்படையினர் தெரிவித்துள்ளனர். மட்டக்களப்பு பிரிவுக்கு பொறுப்பான சிரேஷ்ட பொலிஸ் அத்தியட்சகருக்கு கிடைக்கப்பெற்ற தகவலையடுத்து பொலிஸ் புலனாய்வு பிரிவும் கடற்படை புலனாய்வு பிரிவும் இணைந்து மேற்கொண்ட விசேட சுற்றிவளைப்பின் போது குறித்த போதைப்பொருள் மற்றும் சந்தேக நபர்கள் கைதுசெய்யப்பட்டனர். இவங்கைக்கு கிழக்கு திசையில் உள்ள சர்வதேச கடற்பரப்பில் கைப்பற்றப்பட்ட இந்த படகில் 150 கிலோ கிராம் அளவு கொண்ட ஹெரோயின் உள்ளிட்ட 9 சந்தேக நபர்கள் கைதுசெய்யப்பட்டதுடன், அவர்களை இலங்கை துறைமுகத்தின் ஊடாக கொண்டு வருவதற்கு நடவடிக்கை எடுக்கப்பட்டுள்ளது. கடற்படையினரால் இந்த மாதத்திற்குள் மேற்கொள்ளப்பட்ட இரண்டாவது போதைப்பொருள் சுற்றிவளைப்பு இதுவாகும். அரச புலனாய்வு பிரிவுடன் இணைந்து கடற்படையினரின் புலனாய்வு பிரிவின் ஒத்துழைப்புடன் மேற்கொள்ளப்பட்ட சுற்றிவளைப்புக்களின் போது இந்த வருடத்திற்குள் இதுவரை 850 கிலோ கிராமுக்கும் மேற்பட்ட ஹெரோயின் 220 கிலோவுக்கும் மேற்பட்ட ஐஸ். மற்றும் அசீஸ் போதைப்பொருளும் 5 ஆயிரத்து 500 கிலோவுக்கு மேற்பட்ட கேரள கஞ்சாவும் கடற்படையினரால் கைப்பற்றப்பட்டுள்ளன. இந்த போதைப் பொருள் வர்த்தகங்களை வெளிநாட்டிலுள்ள இலங்கைச் சேர்ந்த போதைப்பொருள் வர்த்தகர்களே மேற்கொள்கின்றனர். வெளிநாட்டு படகுகள் மற்றும் வெளிநாட்டவர்கள் ஊடாக அரபு கடற்பரப்பின் ஊடாக இதனை மேற்கொள்கின்றனர். இந்த சுற்றிவளைப்பை மேற்கொள்வதற்கு கடற்படை வழங்கிய ஒத்துழைப்பை நாம் இந்த வேளையில் பாராட்டுகிறோம். விசேடமாக கடற்பிரதேசம் ஊடாகவே இந்த வியாபார நடவடிக்கைகள் மேற்கொள்ளப்படுகின்றன. பொலிசார் இதுதொடர்பில் அவதானமாக இருந்ததால் இந்த சுற்றிவளைப்பை மேற்கொள்ள முடிந்தது. ", "URL": "https://www.itnnews.lk/2023/10/05/363404/", "Category": "Breaking News,தேசிய செய்திகள்", "Parent URL": null}