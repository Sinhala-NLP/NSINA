{"Source": "ITN news", "Timestamp": "මැයි 28, 2022 16:01", "Headline": "විරෝධතා පාගමනක් හේතුවෙන් කොල්ලුපිටි‌යේ සිට ‌ගාලුමුවදුර දක්වා වූ මාර්ගය අවහිර වෙයි", "News Content": "ගාලුමුවදොර හා ජනාධිපති ලේකම් කාර්යාලය පරිශ්‍රය අවට ගෝඨා ගෝ ගම විරෝධතාවට අදට දින 50ක් සපිරීම වෙනුවෙන් සංවිධාන කර තිබෙන විරෝධතා පාගමනක් හේතුවෙන් කොල්ලුපිටි‌යේ සිට ‌ගාලුමුවදුර දක්වා වූ මාර්ගය අවහිර වී ඇති බව අප වාර්තාකරුවන් පවසනවා. විරෝධතාකරුවන් විවිධ සටන්පාට කියමින් මෙසේ ගමන් කරමින් සිටිනවා. ඔවුන් කොල්ලුපිටියේ සිට පාගමනින් ජනාධිපති මන්දිරයට ගොස් සංදේශයක් බාර දී යළි ගාලු මුවදොර අරගල භූමිය කරා පැමිණීමට නියමිතයි. මේ අතර කොටුව පොලිස් බල ප්‍රදේශයේ මාර්ග කිහිපයකට ඇතුළුවීම හා ගොඩනැගිලි කිහිපයකට ඇතුළුවීම වළක්වාලමින් අධිකරණය පාගමන සංවිධාන කරන පිරිසට එරෙහිව නියෝගයක් නිකුත් කර තිබෙනවා. උද්ඝෝෂණ ව්‍යාපාරයක් පිළිබද කොටුව පොලිස් ස්ථානාධිපතිවරයා අධිකරණයට කරුණු වාර්තා කිරීමෙන් පසු විරෝධතාකරුවන්ට එරෙහිව මෙම නියෝගය ලබා දී තිබෙනවා.     ", "URL": "https://www.itnnews.lk/2023/10/05/413761/", "Category": "දේශීය පුවත්", "Parent URL": null}