{"Source": "ITN news", "Timestamp": "අගෝස්තු 1, 2021 09:27", "Headline": "ගතවූ පැය 24ට වැඩිම කොරෝනා මරණ සංඛ්‍යාව ඉන්දුනීසියාවෙන් වාර්තා වෙයි", "News Content": "ගතවූ පැය 24 ට ලොව පුරා රටවල් 220 කින් හමුවී ඇති වයිරස ආසාදිතයින්ගේ සංඛ්‍යාව පන්ලක්ෂ තිස්දහස ඉක්මවා ඇති බවයි ලෝක සෞඛ්‍ය සංවිධානය නිවේදනය කරන්නේ. ඊයේ දිනයට සිදුව ඇති මරණ සංඛ්‍යාව 8,772 ක්. වැඩිම කොරෝනා මරණ සංඛ්‍යාවක් වාර්තා වී ඇත්තේ ඉන්දුනීසියාවෙන්. එම සංඛ්‍යාව 1,808 ක්. නැවත වරක් ඇමෙරිකාව තුළ කොරෝනා වයිරස ව්‍යාප්තියක් පෙන්නුම් කරන අතර ඊයේ දිනයට පමණක් එරටින් ආසාදිතයින් පනස් දෙදහසකට ආසන්න සංඛ්‍යාවක් හමුව තිබෙනවා. ඒ සමඟම ලොව පුරා සමස්ත කොරෝනා ආසාදිතයින් සංඛ්‍යාව දහනව කෝටි අසූපන්ලක්ෂය ඉක්මවා ගියා. සිදුව ඇති මරණ සංඛ්‍යාව 4,233,009ක්.         ", "URL": "https://www.itnnews.lk/2023/10/05/353468/", "Category": "ජාත්‍යන්තර පුවත්", "Parent URL": null}