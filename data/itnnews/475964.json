{"Source": "ITN news", "Timestamp": "අප්‍රේල් 17, 2023 09:05", "Headline": "ඇමෙරිකාවේ උපන්දින සාදයක වෙඩි තැබීමක්", "News Content": "ඇමෙරිකාවේ උපන් දින සාදයක සිදු වු වෙඩි තැබීමකින් 4 දෙනෙකු මිය ගොස් තිබෙනවා. වෙඩි තැබීමෙන් පුද්ගලයන් 28 දෙනෙකු තුවාල ලැබුවා. ඇළබාමා ප්‍රාන්තයේ සිදු වු මෙම වෙඩි තැබීම ටෙනසි සහ කෙන්ටකී ප්‍රාන්ත වල සිදු වු වෙඩි තැබීම්වලින් පසුව වාර්තා වන 3න් වන වෙඩි තැබීමයි. මිය ගිය අයගේ තොරතුරු මෙතෙක් හෙළි කර නොමැති බවයි ඇළබාමා ප්‍රාන්ත බලධාරීන් සදහන් කරන්නේ. සිද්ධිය සම්බන්ධයෙන් මේ වන තෙක් කිසිවෙකුත් අත්අඩංගුවට ගෙන නැහැ. උසස් පාසල් පාපන්දු ක්‍රීඩකයන් කිහිපදෙනෙක් එක්ව සංවිධාන කළ උපන්දින සාදයක් අතරතුරයි මෙම වෙඩි තැබීම සිදුව ඇත්තේ.         ", "URL": "https://www.itnnews.lk/2023/10/05/475964/", "Category": "ජාත්‍යන්තර පුවත්", "Parent URL": null}