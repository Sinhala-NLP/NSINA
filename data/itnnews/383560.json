{"Source": "ITN news", "Timestamp": "දෙසැම්බර් 19, 2021 12:07", "Headline": "“මනුෂ්‍යත්වයේ මෙහෙයුම” කෘතිය අග්‍රාමාත්‍යතුමාට පිළිගන්වයි", "News Content": "චලනි වාසලබණ්ඩාර යොවුන් කතුවරිය රචනා කළ මනුෂ්‍යත්වයේ මෙහෙයුම කෘතිය අග්‍රාමාත්‍ය මහින්ද රාජපක්ෂ මහතාට පිරි නැමීම සිදු කෙරුණා. ඒ නුවරඑළිය අගමැති මැදුරේදියි. මහනුවර යහපත් එඩේරා කන්‍යාරාමයේ සිසුවියක ලෙස සිටියදී ආදරණීය මාෂා , උරුමයෙන් ලද සෙනෙහස , මතකයෙන් නැත නික්මිලා , ආදරණීය මතකය යන කෘති රචනා කළ චලනි වාසලබණ්ඩාර කතුවරියගේ පස්වැනි කෘතිය මනුෂ්‍යත්වයේ මෙහෙයුමයි. විශිෂ්ඨ ලෙස උසස් පෙළ විභාගය සමත්ව පේරාදෙණිය විශ්වවිද්‍යාලයට සුදුසුකම් ලබා සිටින ඇය මනුෂ්‍යත්වයේ මෙහෙයුම කෘතියට පාදක කරගෙන තිබෙන්නේ තිස් වසරක යුද ගිනි නිවා දැමූ මානුෂීය මෙහෙයුමයි. මහා සංඝරත්නයට සහ මෙම අවස්ථාවට එක්ව ශිරන්ති වික්‍රමසිංහ රාජපක්ෂ මහත්මියට ද කෘතියේ පිටපත් පිරි නැමුණා.       ", "URL": "https://www.itnnews.lk/2023/10/05/383560/", "Category": "නවතම පුවත්", "Parent URL": null}