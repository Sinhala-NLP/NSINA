{"Source": "ITN news", "Timestamp": "ජූලි 11, 2023 16:01", "Headline": "LORRAINE කොළඹට", "News Content": "නිල සංචාරයක් සඳහා ප්‍රංශ නාවික හමුදාවට අයත් ‘LORRAINE’ නෞකාව අද (11) උදෑසන කොළඹ වරාය වෙත පැමිණ තිබෙනවා. ‘LORRAINE’ නෞකාව Air – defence Multipurpose frigate වර්ගයට අයත් නෞකාවක්. දිග මීටර් 142.20 ‘LORRAINE’ නෞකාවේ නාවික කාර්ය මණ්ඩලය 154කගෙන් සමන්විත වනවා ශ්‍රී ලංකා නාවික හමුදාව විසින් එම නෞකාව නාවික හමුදා සම්ප්‍රදායානුකූලව පිළිගැනීමට කටයුතු කෙරුණා. ඉන් අනතුරුව නෞකාවේ අණදෙන නිලධාරි සහ බටහිර නාවික විධානයේ ආඥාපති රියර් අද්මිරාල් සුරේෂ් ද සිල්වා අතර නිල හමුවක් බටහිර නාවික විධාන මූලස්ථානයේදී සිදුකෙරුණා ‘LORRAINE’ නෞකාව මෙරට රැඳී සිටින කාලසීමාව තුළ එහි නාවිකයින් දිවයිනේ වැදගත් ස්ථාන නැරඹීම සඳහා ප්‍රදේශ කිහිපයක සංචාරය කිරීමටද නියමිතයි. මේ අතර ‘LORRAINE’ නෞකාව ජුලි 15 වනදා දිවයිනෙන් පිටත්ව යාමට නියමිතව ඇති අතර, එහිදී ශ්‍රී ලංකා නාවික හමුදා නෞකාවක් සමග බටහිර නාවික විධානයට අයත් මුහුදු තීරයේදී නාවික අභ්‍යාසයක (PASSEX) නිරතවීමටද නියමිතව ඇත. ", "URL": "https://www.itnnews.lk/2023/10/05/499049/", "Category": "දේශීය පුවත්", "Parent URL": null}