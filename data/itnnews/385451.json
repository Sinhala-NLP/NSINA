{"Source": "ITN news", "Timestamp": "දෙසැම්බර් 29, 2021 09:02", "Headline": "වළ දමා තිබූ අවි ආයුධ තොගයක් කිලිනොච්චිය ප්‍රදේශයෙන් සොයා ගැනේ", "News Content": "යුද සමයේ දී එල් ටී ටී ඊ ත්‍රස්තවාදීන් වළ දැමූ අවි ආයුධ තොගයක් කිලිනොච්චිය ප්‍රදේශයෙන් සොයා ගත්තා. කිලිනොච්චිය ධර්මපුරම් කුමාරස්වාමිපුරම් ප්‍රාථමික පාසලට යාබද ඉඩමේ වල දමා තිබියදී මෙම ආයුධ සොයා ගෙන ඇත්තේ. කිලිනොච්චිය මහේස්ත්‍රාත් අධිකරණයෙන් ලබා ගත් නියෝගයකට අනුව පොලිසිය හා පොලිස් විශේෂ කාර්ය බලකාය එක්ව ආයුධ තොගය ගොඩට ගෙන තිබෙනවා. බර අවි මෙන්ම උණ්ඩ රැසක් ද මෙහි තිබී හමු වුණා. මේවා භාවිතයට ගත නොහැකි ලෙස විනාශ වී ඇති බවයි අප වාර්තාකරු සදහන් කරන්නේ. යුද සමයේ දී එල් ටී ටී ඊ සංවිධානය කුමාරස්වාමිපුරම් ප්‍රාථමික පාසල තම කදවුරක් ලෙස භාවිත කළ බවට මේ අනුව සැක කළ හැකි වනවා.         ", "URL": "https://www.itnnews.lk/2023/10/05/385451/", "Category": "Breaking News,දේශීය පුවත්", "Parent URL": null}