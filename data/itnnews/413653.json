{"Source": "ITN news", "Timestamp": "මැයි 27, 2022 16:05", "Headline": "නාගරික ප්‍රදේශවල වගා කළ හැකි උපයෝගිතා ඉඩම් හඳුනා ගන්නා ලෙස අගමැතිගෙන් උපදෙස්", "News Content": "රට තුළ පවතින ආහාර හිඟය පිළිබඳව අග්‍රාමාත්‍යවරයා කෘෂිකර්ම ක්ෂේත්‍රයේ නියෝජිතයින් සමඟ අද (27) සාකච්ඡාවක් පැවැත්වුණා. ප්‍රමාණවත් පොහොර සැපයීම සහතික කිරීම සඳහා ඇමරිකානු ඩොලර් මිලියන 600 ක් අවශ්‍ය වන බව අග්‍රාමාත්‍යවරයා සාකච්ඡාවේදී ප්‍රකාශ කළේය. එවිට නිලධාරීන් දැනුම් දුන්නේ බැංකු විසින් ඩොලර් නිකුත් කළහොත් පොහොර සමාගම්වලට අවශ්‍ය පොහොර ප්‍රමාණය සැපයීමට හැකි වන බවයි. කෘෂිකාර්මික ද්‍රව්‍ය අඛණ්ඩව සැපයීම සහ බෙදා හැරීම සහතික කිරීම සඳහා අත්‍යවශ්‍ය කෘෂිකර්ම සැපයුම් පනත, නව පනතක් පාර්ලිමේන්තුවට ඉදිරිපත් කරන බව ද අග්‍රාමාත්‍යවරයා පැහැදිලි කර සිටියා.\nයුක්රේනයේ පවතින යුද්ධය හේතුවෙන් ලෝකය තිරිඟු සහ පොහොර හිඟයකට මුහුණ පා සිටින බවයි අග්‍රාමාත්‍යවරයා ප්‍රකාශ කළේ. හිඟය වැඩි වන විට, වහාම පිළියම් ක්‍රියාමාර්ග නොගතහොත් ශ්‍රී ලංකාවේ ආහාර සැපයුම් නරක අතට හැරෙනු ඇති බව ඔහු පැහැදිලි කළේය. නාගරික ප්‍රදේශවල වගා කළ හැකි උපයෝගිතා ඉඩම් හඳුනා ගන්නා ලෙස අග්‍රාමාත්‍යවරයා නිලධාරීන්ට උපදෙස් දුන්නේය. රට භයානක තත්ත්වයක පවතින බවත් එයින් ගොඩ ඒමට නම් ඒකාබද්ධ උත්සාහයක් අවශ්‍ය බවත් ඔහු පැවසීය. අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් පැවති මෙම සාකච්ඡාවට කෘෂිකර්ම අමාත්‍ය අමාත්‍ය මහින්ද අමරවීර මහතා. වරාය හා ගුවන් සේවා අමාත්‍ය නිමල් සිරිපාල ද සිල්වා .වරිමාර්ග සහා යෞවන හා ක්‍රීඩා අමාත්‍ය රොෂාන් රණසිංහ. අග්‍රාමාත්‍ය ලේකම් ඇතුළු නිලධාරීන් එක්ව සිටියා . ", "URL": "https://www.itnnews.lk/2023/10/05/413653/", "Category": "දේශීය පුවත්", "Parent URL": null}