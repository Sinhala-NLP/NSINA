{"Source": "ITN news", "Timestamp": "නොවැම්බර් 10, 2021 10:49", "Headline": "ඉන්දියාවේ යමුණා ගංගාව සුදු පැහැති පෙණ තට්ටුවකින් වැසෙයි", "News Content": "ඉන්දියාවේ යමුණා ගංගාවේ ජලය මතුපිට සුදු පැහැති පෙණ තට්ටුවකින් වැසී ඇති ආකාරාය විදෙස් මාධ්‍ය වාර්තා කර සිටියා. ඉන්දියාවේ දිල්ලි අගනුවර හරහා ගලා බසින යමුනා ගංගාව ශුද්ධ වූ ගංගාවක් ලෙසයි හින්දු භක්තිකයින් හදුන්වන්නේ. කෙසේ වුවද එය ලොව දූෂිතම ගංගාවන් අතුරින් පෙරමුණේ පසු වනවා. යමුනා ගංගාවේ විස සහිත පෙණ තට්ටුව සහිත ජලයේ හින්දු භක්තිකයින් ස්නානය කරන ආකාරය ද අද දක්නට ලැබුණා. චත් පූජා නම් ආගමික උත්සවයක් මුල් කර ගනිමින් ඔවුන් එය සිදු කරනවා. යමුනා ගංගාවට නීති විරෝධි ආකාරයෙන් කර්මාන්තශාලාවලින් එක් කරනු ලබන විස සහිත අපද්‍රව්‍ය හා ජලය මෙම පෙණ තට්ටුව නිර්මාණය වීමට හේතු වී ඇති බවයි විශේෂඥයින් පවසන්නේ. කර්මාන්තශාලාවලින් පිට කෙරෙන අපද්‍රව්‍ය හා ජලය බැහැර කිරීමට නිසි ක්‍රමවේදයක් සකසා තිබුණ ද නීති විරෝධි ආකාරයෙන් යමුනා ගංගාවට අපද්‍රව්‍ය එක් කිරීම සිදු වනවා.   ", "URL": "https://www.itnnews.lk/2023/10/05/375088/", "Category": "ජාත්‍යන්තර පුවත්", "Parent URL": null}