{"Source": "ITN news", "Timestamp": "සැප්තැම්බර් 16, 2021 12:01", "Headline": "සංචාරකයින් රැගත් පළමු අභ්‍යවකාශ ගමන ඇරඹෙයි", "News Content": "අභ්‍යකාශ සංචාරක ක්ෂේත්‍රෙයේ නව පිටුවක් පෙරළමින් ලොව ප්‍රථම සංචාරකයින් රැගත් අභ්‍යවකාශ යානය අමෙරිකාවේ ෆ්ලොරිඩා හි කෙනඩි අභ්‍යවකාශ මධ්‍යස්ථානයෙන් ගමන් ආරම්භ කළා. සිව් දෙනෙකුගෙන් යුත් මෙම යානයේ සිවිල් කාර්ය මණ්ඩලය ලෝකය වටා දින 3 ක සංචාරයකින් පසු ෆ්ලොරිඩා වෙරළ ඔබ්බට නිරුපද්‍රිතව පතිත වීමටයි සැළසුම් කර තිබෙන්නේ. අභ්‍යවකාශ සංචාර ආරම්භ කළ ස්පේස් එක්ස් සමාගමට අයත් ෆැල්කන් නයින් රොකට්ටුවයි මෙරට අදාළ පිරිස රැගෙන ගුවන් ගත වී තිබෙන්නේ. 38 හැවිරිදි ප්‍රකෝටිපති ගුවන් නියමුවෙකු වන ජෙරාඩ් ඉෂාක්මන් මෙම මෙහෙයුමේ ප්‍රධානියා ලෙස කටයුතු කරනවා. ඔහු ඇතුලු සිවිල් වැසියන් තුන් දෙනෙකු මෙම අභ්‍යවකාශ ගමනට එක්ව සිටිනවා. අභ්‍යවකාශයේ කිලෝමීටර් 575 ක් ඉහළට යාමට‌ මෙමගින් සැළසුම් කර තිබෙනවා. මෙය සාර්ථක වුවහොත් ජාත්‍යන්තර අභ්‍යවකාශ මධ්‍යස්ථානය පසු කර ගමන් කරන ප්‍රථම යානාව ද මෙය වනවා. මීට පෙර ප්‍රකෝටිපති රිචඩ් බ්‍රැන්සන් සහ ‌ෙජෆ් බෙසෝස් තම පෞද්ගලික යානා මගින් අභ්‍යවකාශයට ගමන් කරනු ලැබුවා.           ", "URL": "https://www.itnnews.lk/2023/10/05/362861/", "Category": "අතන මෙතන", "Parent URL": null}