{"Source": "ITN news", "Timestamp": "அக்டோபர் 25, 2022 20:09", "Headline": "இளைஞர்களிடையே அதிகரித்து வரும் எச்.ஐ.வி", "News Content": "தேசிய STD (Sexually Transmitted Diseases) மற்றும் AIDS கட்டுப்பாட்டு திட்ட மையத்தின் படி,  இந்த நாட்டில் உள்ள இளைஞர் சமூகத்தினரிடையே எச்.ஐ.வி (எய்ட்ஸ் ) உள்ளிட்ட பால்வினை நோய்கள் அதிகமாக பரவி வருகின்றன. ஆரம்பத்தில் எச்.ஐ.வி (எய்ட்ஸ்) உட்பட STDகள் குறைவாகப் பதிவாகும் நாடாக இலங்கை கருதப்பட்டது. ஆனால் தற்போது நிலைமை மாறிவிட்டது என்கிறது தேசிய STD மற்றும் எய்ட்ஸ் கட்டுப்பாட்டு மையம்.  இந்நோய்கள் தற்போது இளைஞர்களிடையே அதிகமாக காணப்படுவதாக அவர்கள் குறிப்பிடுகின்றனர். இளம் பெண்களை விட இளைஞர்களே அதிகம் பாதிக்கப்படுவதாக தகவல்கள் தெரிவிக்கின்றன. பல்கலைக்கழகங்கள் மட்டுமன்றி பாடசாலை மாணவர்களும் STDகளால் அதிகம் பாதிக்கப்படுவதாக சுகாதாரத் திணைக்களங்கள் தெரிவிக்கின்றன. இந்த விரைவான வளர்ச்சிக்கு மசாஜ் பார்லர்கள் மற்றும் ஒன்லைன் செயல்பாடுகளே காரணம் என்று கூறப்படுகிறது . 18 வயதுக்கும் 30 வயதுக்கும் இடைப்பட்ட இளம் சமூகத்தினர் வேகமாக நோய்த்தொற்றுக்கு ஆளாவதாக  கண்டறியப்பட்டுள்ளது. கொழும்பு, கம்பஹா மற்றும் கண்டி ஆகிய மாவட்டங்களில் இந்த நிலைமை அதிகமாக பதிவாகியுள்ளதாக சுகாதார திணைக்களம் மேலும் தெரிவிக்கிறது. எய்ட்ஸ் கட்டுப்பாட்டு திட்டத்தில் நடத்தப்பட்ட ஆய்வின்படி இந்த தகவல்கள் வெளியாகியுள்ளன . ", "URL": "https://www.itnnews.lk/2023/10/05/442392/", "Category": "தேசிய செய்திகள்", "Parent URL": null}