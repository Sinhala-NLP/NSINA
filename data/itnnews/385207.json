{"Source": "ITN news", "Timestamp": "දෙසැම්බර් 27, 2021 17:27", "Headline": "ඔමික්‍රෝන් ව්‍යාප්තියත් සමඟ නිව්යෝර්ක් ප්‍රාන්තයේ කුඩා දරුවන් රෝහල් ගතවීම ඉහළට", "News Content": "ඇමරිකාව තුළ ඔමික්‍රෝන් ප්‍රභේදය ශීඝ්‍ර යෙන් ව්‍යාප්ත වීමත් සමග නිව්යෝර්ක් ප්‍රාන්තයේ කුඩා දරුවන් රෝහල් ගතවීම ඉහළ ගොස් ඇති බව සෞඛ්‍ය අංශ නිවේදනය කරනවා. කොරෝනා වයිරසය ආසාදිත භාවය පරීක්ෂා කිරීම සදහා යොදා ගන්නා පීසිආර් කට්ටල හිගතාවයකට ද ඇමරිකාව මේ වනවිට මුහුණ දී සිටිනවා. එම පරීක්ෂණ කට්ටල ප්‍රමාණවත් තරම් හැකි ඉක්මනින් ලබා දීමට කටයුතු කරන බවයි ධවල මන්දිරය නිවේදනය කරන්නේ. වයස අවුරුදු 18 අඩු දරුවන් රෝහල්ගතවීමේ ප්‍රවණතාවය ඉහළ යාමක් දක්නට ලැබෙන බව නිව්යෝර්ක් බලධාරීන් සදහන් කරනවා. දෛනිකව රෝහල්ගතවන සංඛ්‍යාවෙන් අඩක් පමණ දරුවන් බවයි රෝහල් ආරංචි මාර්ග පෙන්වා දෙන්නේ. ඔවුන්ගෙන් බහුතරයක් වයිරසයට එරෙහි එන්නත් ලබා ගැනීමේ වයස් සීමාව සම්පූර්ණ කර නැහැ. ඊයේ දිනයේ දී පමණක් එරටින් හමුවී ඇති නව ආසාදිතයින් සංඛ්‍යාව ලක්ෂයකට ආසන්නයි.     ", "URL": "https://www.itnnews.lk/2023/10/05/385207/", "Category": "ජාත්‍යන්තර පුවත්", "Parent URL": null}