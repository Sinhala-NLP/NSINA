{"Source": "ITN news", "Timestamp": "අප්‍රේල් 3, 2022 11:49", "Headline": "අයහපත් කාලගුණය හේතුවෙන් බ්‍රසීලයේ පුද්ගලයින් 8 දෙනෙකු ජීවිතක්ෂයට", "News Content": "බ්‍රසීලයේ රියෝද ජැනයිරෝ ප්‍රාන්තයට ඇතිවී තිබෙන අයහපත් කාලගුණයෙන් පුද්ගලයින් 8 දෙනෙකු ජීවිතක්ෂයට පත්ව තිබෙනවා. දින දෙකක් පුරා රියෝද ජැනයිරෝ ප්‍රාන්තයට වර්ෂාවෙන් දැඩි බලපෑම් එල්ලවී තිබෙනවා. මේ හේතුවෙන් ගංවතුර සහ නායයාම් හටගෙන ඇති අතර පුද්ගලයින් 8 දෙනෙකු ජීවිතක්ෂයට පත්ව 13 දෙනෙකු අතුරුදන්වී තිබෙනවා. මියගිය අය අතර කුඩා දරුවන් 6 දෙනෙකු සිටින බවයි විදෙස් වාර්තා පෙන්වාදෙන්නේ. නිවාස රැසක් මුළුමුණින්ම විනාශයට පත්ව තිබෙනවා. දේශගුණික විපර්යාස හේතුවෙන් මෙලෙස අනපේක්ෂිත ලෙස වර්ෂාව ඉදිරියේදීත් බලපානු ඇති බවයි කාලගුණ අංශ සඳහන් කරන්නේ.   ", "URL": "https://www.itnnews.lk/2023/10/05/405282/", "Category": "Breaking News,ජාත්‍යන්තර පුවත්", "Parent URL": null}