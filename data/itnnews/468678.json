{"Source": "ITN news", "Timestamp": "මාර්තු 16, 2023 15:31", "Headline": "ආසියානු කොටස් වෙළෙඳපොළ පහත වැටෙයි", "News Content": "ගෝලීය බැංකු කඩා වැටිමේ අවධානමක් මතු වී මත් සමඟ ආසියානු කොටස් වෙළෙඳපොළ පහත වැටී තිබෙනවා. ජාත්‍යන්තර බැංකු ක්ෂේත්‍ර යේ දැවැන්තයෙකු වන ක්‍රේඩිට් සුයිස් බැංකුවේ හටගත් ගැටලු සමඟ පුළුල් බැංකු අර්බුදයත් සමඟ මේ වන විට භීතියක් ඇතිව තිබෙනවා. ඒ සමඟම ජපානය හොංකොං හා ඕස්ට්‍රේලියා කොටස් වෙළෙඳපොළ අගය 1%කින් පමණ පහත වැටී ඇති බවයි ආර්ථික විශ්ලේකෂකයින් පෙන්වා දෙන්නේ. ක්‍රෙඩිට් සුයිස් හි මූල්‍ය තත්ත්වය ඉහළ දැමීම සඳහා ඇමෙරිකා ඩොලර් බිලියන 54ක මුදල් ණයට ගන්නා බව ඔවුන් ප්‍රකාශ කිරීමත් සමඟ මෙම තත්ත්වය හට ගත්තා. පසුගිය සතියේ දී ඇමෙරිකාවේ 16 වන විශාලතම බැංකුව වන සිලිකන් වැලි බැංකුව බිඳ වැටුණු අතර ඉන් දින දෙකකට පසුව සිග්නේචර් බැංකුව ද බිඳ වැටුණා. ඒ සමඟම ගෝලීය බැංකු ක්ෂේත්‍ර යේ දැඩි අස්ථාවරත්වයක් හට ගනිමින් පවතින බවයි ආර්ථික විශ්ලේෂකයින් පෙන්වා දෙන්නේ.         ", "URL": "https://www.itnnews.lk/2023/10/05/468678/", "Category": "Breaking News,ජාත්‍යන්තර පුවත්", "Parent URL": null}