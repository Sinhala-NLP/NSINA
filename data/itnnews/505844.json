{"Source": "ITN news", "Timestamp": "අගෝස්තු 6, 2023 10:04", "Headline": "නයිගර් රාජ්‍යයේ හමුදා පාලකයින් රුසියාවේ වැග්නර් කුලී හමුදාවේ සහාය ඉල්ලයි", "News Content": "නයිගර් රාජ්‍යයේ හමුදා පාලකයින් රුසියාවේ වැග්නර් කුලී හමුදාවේ සහාය ඉල්ලා තිබෙනවා. පසුගිය සතියේ දී කුමන්ත්‍රණයක් මගින් නයිගර් රාජ්‍යයේ පාලනය අත්පත් කර ගැනීමට එරට හමුදාව කටයුතු කළා. මේ වනවිට රට තුළ හටගෙන ඇති තත්ත්වය පාලනය කිරීම සඳහා වැග්නර් කුලී හමුදාවේ සහාය අපේක්ෂා කරන බවයි නයිගර් හමුදා ප්‍රධානිය පවසා ඇත්තේ. නයිගර් ජනාධිපතිවරයා හමුදා භාරයේ පසුවන අතර ඔහුව නිදහස් කිරීම සඳහා දී ඇති කාලය අවසන් වෙමින් පවතින අතර ඔහුව නිදහස් නොකළ හොත් බටහිර අප්‍රිකා රාජ්‍යයන් නයිගර් ඉලක්ක කර ගනිමින් හමුදා මෙහෙයුම් ආරම්භ කරන බවටයි අනතුරු අඟවන්නේ. බටහිර අප්‍රිකා රටවලින් එල්ල වන බලපෑම පාලනය කර ගැනීමේ අරමුණෙනුයි නයිගර් හමුදා පාලකයින් මෙලෙස වැග්නර් සහාය ඉල්ලා ඇත්තේ.       ", "URL": "https://www.itnnews.lk/2023/10/05/505844/", "Category": "Breaking News,ජාත්‍යන්තර පුවත්", "Parent URL": null}