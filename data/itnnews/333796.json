{"Source": "ITN news", "Timestamp": "අප්‍රේල් 26, 2021 06:32", "Headline": "බක් පුරපසළොස්වක පොහොය අදයි", "News Content": "ශාසන ඉතිහාසයේ සුවිශේෂී සිදුවීම් රැසක් සිදු වූ බක් පුර පසළොස්වක පොහොය දිනය අදයි. ගෞතම බුදුන් වහන්සේගේ දෙවැනි ලංකාගමන සිදුවන්නේ ද බක් පුර පසළොස්වක පොහොය දිනයක වීම විශේෂත්වයක්. චූලෝදර සහ මහෝදර නා රජවරුන් අතර ඇති වූ ගැටුම සමථයකට පත් කිරිම සදහා බුදුරජාණන් වහන්සේ නාගදීපයට වැඩම කළේද අද වැනි පොහොය දිනකයි. සිදුහත් කුමරු සතරපෙර නිමිතිවලින් පළමු පෙරනිමිත්ත වූ මහල්ලාගේ රුව දැක ඇත්තේ ද බක් පුර පසළොස්වක පොහොය දිනක බව ශාසන ඉතිහාසයේ සදහන්. බක් පුරපසළොස්වක පොහොය දින අයිටීඑන් සවණක් රැස් වැඩසටහන මෙවර පැවැත්වෙන්නේ දෙකටන හැලුම්මහර බවුන්සෙත් මානසික සුව සෙවනේ සිටයි. ඒ පූජ්‍ය දියසෙන්පුර විමල ස්වාමීන් වහන්සේගේ අනුශාසකත්වයෙන්. පූජ්‍ය කැටවල හේමාලෝක ස්වාමීන් වහන්සේ පොහෝ දින ධර්ම දේශනය සිදුකළා. සද්ධර්මවර්ෂා වැඩසටහන මෙවරත් අග්‍රාමාත්‍ය මහින්ද රාජපක්ෂ මහතාගේ ප්‍රධානත්වයෙන් අරලියගහ මන්දිරයේදී අද පැවැත්වුණා. ජ්‍යෙෂ්ඨ මහාචාර්ය පූජ්‍ය මැදවච්චියේ ධම්මජෝති ස්වාමීන් වහන්සේයි ධර්ම දේශනය සිදු කළේ. ", "URL": "https://www.itnnews.lk/2023/10/05/333796/", "Category": "Breaking News,නවතම පුවත්", "Parent URL": null}