{"Source": "ITN news", "Timestamp": "මාර්තු 3, 2023 09:49", "Headline": "හෙරොයින් ළග තබාගෙන සිටි හා අලෙවිකළ කිහිපදෙනෙකු ප්‍රදේශ කිහිපයකින් අල්ලයි", "News Content": "හෙරොයින් මත්කුඩු තොගයක් ළග තබාගෙන සිටි හා ඒවා අලෙවිකළ පුද්ගලයන් කිහිප දෙනෙකු ප්‍රදේශ කිහිපයකදීම අත්අඩංගුවට ගැනුණා. පොලිස් විශේෂ කාර්ය බලකායේ නිලධාරීන්ට ලැබුණු තොරතුරකට අනුව රාජගිරිය, බණ්ඩාරනායකපුර ප්‍රදේශයේ නිවසක් අසළ කළ වැටලිමකදී හෙරොයින් මිලි ග්‍රෑම් 9750ක් සමග සැකකරුවෙකු අත්අඩංගුවට ගෙන තිබෙනවා. වයස අවුරුදු 21ක් වන මෙම පුද්ගලයා වැඩිදුර පරික්ෂණ සදහා වැලිකඩ පොලිසියට භාරදුන්නා. විශේෂ කාර්ය බලකාය දෙමටගොඩ මාලිගාවත්ත, ලක්හිරු සෙවන ප්‍ර දේශයේ කළ වැටලීමකදී හෙරොයින් මත්ද්‍රව්‍ය ග්‍රෑම් 25යි මිලිග්‍රෑම් 620ක් සන්තකයේ තබාගෙන සිටි පුද්ගලයෙකු අත්අඩංගුවට ගෙන තිබෙනවා. මොහු දෙමටගොඩ චමින්ද නමැත්තා සමග සමීප සබදතා පැවැත්වූ අයෙකු බවයි සදහන් වන්නේ. හෙරොයින් මත්ද්‍රව්‍ය සන්තකයේ සිටි පුද්ගලයකු පොලිස් විශේෂ කාර්ය බලකායේ අත්අඩංගුවට විශේෂ කාර්ය විශේෂ මෙහෙයුම් නිලධාරීන්ට ලද තොරතුරකට අනුව හෙරොයින් මත්ද්‍රව්‍ය ග්‍රෑම් 20ක්, සන්තකයේ තබාගෙන සිටි ග්‍රෑන්ඩ්පාස්, කොළඹ 13 ප්‍රදේශයේ පදිංචි වයස අවුරුදු 46 ක පුද්ගලයකු මුදල් රුපියල් 20,000.00, ජංගම දුරකථන 01 ක් සමග අත්අඩංගුවට ගෙන තිබෙනවා. වැඩිදුර විමර්ශන කටයුතු සඳහා සැකකරු ග්‍රෑන්ඩ්පාස් පොලිස් ස්ථානය වෙත භාර දී ඇත.   ", "URL": "https://www.itnnews.lk/2023/10/05/464919/", "Category": "Breaking News,දේශීය පුවත්", "Parent URL": null}