{"Source": "ITN news", "Timestamp": "ජූනි 27, 2023 10:01", "Headline": "ඉන්දියාවට මෝසම් වැසි", "News Content": "මේ වනවිට ඉන්දියාවට මෝසම් වර්ෂාව ලැබෙමින් පවතින බව එරට කාලගුණ අංශ නිවේදනය කරනවා. ඊයේ දිනයේදී බෙංගාලබොක්ක කලාපයේ අඩු පීඩන තත්ත්වයක් හටගෙන ඇති අතර ඒ සමගම ඉන්දියාවේ ප්‍රදේශ රැසකට වර්ෂාපතනය ලැබීම ආරම්භ වුණා. මෙම වසරේ දී ඉන්දියාවට මෝසම් වර්ෂාපතනය ලැබීම ප්‍රමාද වුවද ඊයේ දිනය වනවිට ඉන්දියාවෙන් සියයට 80ක පමණ මෝසම් වර්ෂාපතනය ලැබී තිබෙනවා. කෙසේ වුවද මෙවර මෝසම් වර්ෂාව ලැබීමේ දී එහි රටාවේ වෙනසක් දක්නට ලැබෙන බව ඉන්දීය කාලගුණ දෙපාර්තමේන්තුව පවසනවා. වසර 62කට පමණ පසුව මෙම තත්ත්වය දක්නට ලැබෙන බවද සදහන්.         ", "URL": "https://www.itnnews.lk/2023/10/05/495170/", "Category": "ජාත්‍යන්තර පුවත්", "Parent URL": null}