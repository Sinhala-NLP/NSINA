{"Source": "ITN news", "Timestamp": "පෙබරවාරි 15, 2023 12:16", "Headline": "නාවික හමුදාවේ කොළඹ නාවික අභ්‍යාසය අවසන්", "News Content": "ශ්‍රී ලංකා නාවික හමුදාව විසින්  5 වන වරටත් සංවිධානය කරනු ලැබූ කොළඹ නාවික අභ්‍යාසය දින හයක් පුරා පැවැත්වුණා. ඒ කොළඹ වරායේදී සහ බටහිර නාවික විධානයට අයත් මුහුදු තීරයේදීයි. මෙම නාවික  අභ්‍යාසයේ අවසන් දින අධීක්‍ෂණය නාවික හමුදාධිපති වයිස් අද්මිරාල් ප්‍රියන්ත පෙරේරා මහතා ශ්‍රී ලංකා නාවික නෞකා විජයබාහු නෞකාවේ සිට සිදු කළා. ශ්‍රී ලංකාවට අයත් සාගර කළාපය ඔස්සේ සිදුවන සාම්ප්‍රදායික නොවන සමුද්‍රීය අභියෝග මැඩ පවත්වා ස්ථායී සාගර කලාපයක් නිර්මාණය කිරීම සඳහා නාවික හමුදා නෞකා බලඇණියේ මෙහෙයුම් සූදානම් කිරීම මෙහි අරමුණයි. නෞකා බලඇණියේ කාර්යක්ෂමතාව, මෙන්ම කලාපීය හා කලාපීය නොවන නාවික හමුදාවන් හා එක්ව සිදු කරනු ලබන නාවික අභ්‍යාසයන් සඳහා සහභාගී වීමට අවශ්‍ය දැනුම හා කුසලතා වර්ධනය කිරීමද මෙහි තවත් අරමුණක්. මෙම නාවික අභ්‍යාසයට වෙඩි තැබීම හා මුදා ගැනීම , සතුරු යාත්‍රා ලුහුබැඳීම , නෞකා අතර මුහුදේදී භාණ්ඩ හුවමාරුව සඳහා සහ නෞකා ඇඳගෙන යාම සඳහා සූදානම් වීම ආදිය ඇතුළත්. වුණා.      ", "URL": "https://www.itnnews.lk/2023/10/05/460937/", "Category": "දේශීය පුවත්", "Parent URL": null}