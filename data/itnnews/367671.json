{"Source": "ITN news", "Timestamp": "ඔක්තෝබර් 7, 2021 18:24", "Headline": "“එක්ස්ප්‍රස් පර්ල්” නැව වහාම අත්අඩංගුවට ගන්නැයි වරෙන්තුවක්", "News Content": "කොළඹ වරායට ආසන්න මුහුදු තීරයේ දී ගිනිගැනීමට ලක්වුණු එක්ස්ප්‍රස් පර්ල් නැව වහාම අත්අඩංගුවට ගන්න කියල කොළඹ වාණිජ මහාධිකරණය වරෙන්තුවක් නිකුත් කළා. එක්ස්ප්‍රස් පර්ල් නෞකාව මෙසේ අත්අඩංගුවට ගන්නා ලෙස කොළඹ වරායේ හාබර් මාස්ටර්වරයා වෙත වරෙන්තුවක් නිකුත් කෙරුණේ ට්‍රයිකෝ මැරිටයිම් පුද්ගලික සමාගම කොළඹ වාණිජ මහාධිකරණයට ඉදිරිපත් කළ පැමිණිල්ලක් සළකා බැලීමෙන් අනතුරුවයි. නෞකාව ගිනිගැනීමෙන් තම සේවාදායකයින්ට අයත් කන්ටේනර් බහාලුම් 6 ක් විනාශ වූ බව පැමිණිල්ලෙන් පෙන්වා දී තිබුණා. වරෙන්තුව නිකුත් කළ වාණිජ මහාධිකරණය ලබන 21 වනදා නඩුව යළි කැදවීමට නියෝග කළා. ", "URL": "https://www.itnnews.lk/2023/10/05/367671/", "Category": "Breaking News,දේශීය පුවත්", "Parent URL": null}