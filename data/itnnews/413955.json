{"Source": "ITN news", "Timestamp": "මැයි 29, 2022 14:15", "Headline": "ප්‍රංශය හා ජර්මනිය පුටින්ගෙන් ඉල්ලීමක් කරයි", "News Content": "යුක්රේන ජනාධිපතිවරයා සමග වහාම සාකච්ඡා ආරම්භ කරන ලෙස  ප්‍රංශ හා ජර්මනිය රුසියානු ජනාධිපති ව්ලැඩ්මියර් පුටිංගෙන් ඉල්ලා තිබෙනවා. ඊයේ දිනයේදී රුසියා ජනාධිපති ව්ලැඩිමීර් පුටින් ජර්මනියේ චාන්සලර්වරයා වන ඔලාෆ් ෂෝල්ස් සහ ප්‍රංශයේ එම්මානුවෙල් මැක්‍රෝන් සමඟ විනාඩි 80 ක දුරකථන සංවාදයක යෙදී තිබෙනවා. මෙහිදී වහාම සටන් විරාමයකට එළඹීම සහ යුක්රේනයෙන් රුසියා හමුදා ඉවත් කරගැනීම පිළිබද නායකයන් දෙපල රුසියා ජනාධිපතිවරයාගෙන් ඉල්ලා තිබෙනවා. මෙහිදී යුක්රේනය සමග නැවත සාකච්ඡා ඇරඹීමට මොස්කව් විවෘත බව රුසියානු නායකයා පවසා තිබෙනවා. රුසියාව කිසිලෙසකත් න්‍යෂ්ටික අවි භාවිතා නොකරන බවද ව්ලැඩ්මියර් පුටිං ප්‍රකාශ කර ඇති බව සදහන්. එමෙන්ම රුසියානු අත්අඩංගුවේ සිටින යුක්රේන සටන්කරුවන් 2500 දෙනා නිදහස් කරන ලෙස ද ජර්මනිය සහ යුක්රේනයේ නායකයන් ඉල්ලීමක් කර තිබෙනවා. පෙබරවාරී 24 වනදා රුසියාව යුක්රේනය ආක්‍රමණය කළ දාසිට රුසියානු හා යුක්රේන නියෝජිතයන් සාකච්ඡා වට කිහිපයක් පවත්වා තිබුණත් ඒ සියල්ලම මේ වනවිට අසාර්ථකවී ඇති බවයි විදෙස් වාර්තා පෙන්වාදෙන්නේ. පවතින ගැටුම් අවසන් කිරීම සඳහා සාකච්ඡා කිරීමට රුසියාව සූදානම් බව යුරෝපා නායකයින්ට තහවුරු කර තිබෙනවා.‍ කෙසේ නමුත් මේ සඳහා බටහිර රටවල් විසින් පනවා ඇති සම්බාධක ඉවත් කිරීමට අවශ්‍ය වන බවත් රුසියා ජනාධිපතිවරයා පෙන්වා දී තිබෙනවා.       ", "URL": "https://www.itnnews.lk/2023/10/05/413955/", "Category": "ජාත්‍යන්තර පුවත්", "Parent URL": null}