{"Source": "ITN news", "Timestamp": "පෙබරවාරි 23, 2022 15:49", "Headline": "ප්‍රංශයේ භාණ්ඩ මිල ශීඝ්‍රයෙන් ඉහළට", "News Content": "යුරෝපා කලාපයේ උද්දමනය ඉහළ යාමත් සමඟ ප්‍රංශයේ භාණ්ඩ මිල ශීඝ්‍රයෙන් ඉහළ ගොස් තිබෙනවා. භාණ්ඩ මිලදී ගැනීමේ හැකියාව ශීඝ්‍රයෙන් පහළ ගොස් ඇති බව ප්‍රංශ වැසියන්ගෙන් 80% ක් පමණ ප්‍රකාශ කරන බව සංගණනයකින් හෙළිව තිබෙනවා. ඉන්ධන ලීටරයක මිල යුරෝ 6කින් පමණ ද ,ගෑස් ලීටරයක මිල යුරෝ 2කට ආසන්න මුදලකින්ද ඉහළ ගොස් ඇති බව සඳහන්. භාණ්ඩ හා සේවා මිල ඉහළ යාමට යුරෝපා කලාපය තුළ උද්දමනය 50%කින් පමණ ඉහළ යාම මූලික හේතුව වී තිබෙනවා. පසුගිය වසරට සාපේක්ෂව විදුලි ගාස්තු ද 26% කින් පමණ ඉහළ දැමීමටයි බලධාරීන් පියවර ගෙන ඇත්තේ. ප්‍රංශ ජනාධිපතිවරණය ලබන අප්‍රේල් මාසයේදී පැවැත්වීමට නියමිත අතර ජීවන වියදම ඉහළ යාම අපේක්ෂකයින් මුහුණදෙන ප්‍රධානම අභියෝගය බවයි විශේලේෂකයින් පෙන්වා දෙන්නේ.     ", "URL": "https://www.itnnews.lk/2023/10/05/397227/", "Category": "ජාත්‍යන්තර පුවත්", "Parent URL": null}