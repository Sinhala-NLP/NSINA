{"Source": "ITN news", "Timestamp": "ජූලි 17, 2023 12:27", "Headline": "අජිත් රෝහණගේ පෙත්සමක් සලකා බලන්න දින නියම වෙයි", "News Content": "ජ්‍යෙෂ්ඨ නියෝජ්‍ය පොලිස්පති අජිත් රෝහණ මහතාගේ මූලික අයිතිවාසිකම් පෙත්සම අගෝස්තු 3වනදා සලකා බැලීමට ශ්‍රේෂ්ඨාධිකරණය තීරණය කළා. කිසිදු සාධාරණ හේතුවක් නොමැතිව තමන් ස්ථාන මාරුකර හැරීමට ගෙන තිබෙන තීරණය බල රහිත කරන ලෙසයි අජිත් රෝහණ මහතා ඉල්ලා සිටින්නේ. මෙම පෙත්සම අද කැඳවු අවස්ථාවේ වගඋත්තරකරුවන් වෙනුවෙන් පෙනී සිටි නියෝජ්‍ය සොලිසිටර් ජනරාල්වරිය කියා සිටියේ පෙත්සමට අදාළ විරෝධතා ගොනුකර ඇති බවයි. ඒවා අධ්‍යනය කර ප්‍රතිවිරෝධතා ඉදිරිපත් කිරීමට කාලය ලබා දෙන ලෙස පෙත්සම්කරු වෙනුවෙන් පෙනී සිටින ජනාධිපති නීතිඥවරයා ඉල්ලා සිටියා. ඒ අනුවයි පෙත්සම අගෝස්තු 3වනදා කැදවීමට නියෝග කෙරුණේ. ", "URL": "https://www.itnnews.lk/2023/10/05/500487/", "Category": "දේශීය පුවත්", "Parent URL": null}