{"Source": "ITN news", "Timestamp": "පෙබරවාරි 12, 2022 12:27", "Headline": "වෙල්යායකදී විදුලි සැර වැදීමෙන් දෙදෙනෙකු ජීවිතක්ෂයට", "News Content": "පැල්මඩුල්ල බටලන්ද ප්‍රදේශයේ අනවසරයෙන් පතල් කැනීම් කළ පුද්ගලයින් දෙදෙනෙකු විදුලි සැර වැදී මියගොස් තිබෙනවා. වෙල්යායකයි මෙම පුද්ගලයින් දෙදෙනා අනවසරයෙන් මැණික් ගැරීම සිදුකර තිබෙන්නේ. පොලිසියට ලැබුණු තොරතුරකට අනුව වෙල් යායේ වැටී සිටි තුවාල කරුවන් දෙදෙනා කහවත්ත රෝහලට ඇතුළත් කෙරුණා. එහිදී ඔවුන් මියගොස් ඇති බවයි වාර්තා වුණේ. මෙලෙස මිය ගොස් ඇත්තේ 28 සහ 38 වයස්වල පසුවූ බටලන්ද පැල්මඩුල්ල ප්‍රදේශයේ පදිංචිකරුවන් දෙදෙනෙකුයි.       ", "URL": "https://www.itnnews.lk/2023/10/05/394623/", "Category": "දේශීය පුවත්", "Parent URL": null}