{"Source": "ITN news", "Timestamp": "සැප්තැම්බර් 22, 2021 09:03", "Headline": "මෙල්බන් නුවර ආසන්නයේ රිච්ටර් පරිමාණ ඒකක 5.8 භූ කම්පනයක්", "News Content": "ඔස්ට්‍රේලියාවේ මෙල්බන් නුවර ආසන්නයේ රිච්ටර් පරිමාණ ඒකක පහයි දශම අටක භූ කම්පනයක් සිදු වුණා. ගොඩනැගිලි කිහිපයකට සුළු අලාබ හානි සිදුව තිබෙනවා. කෙසේ වුවද බරපතල හානියක් සිදුව නැති බවයි ඔස්ට්‍රේලියා අග්‍රාමාත්‍ය ස්කොට් මොරිසන් සදහන් කරන්නේ. මෙල්බන් නුවර ආසන්නයේ සිදුවූ භූ කම්පනය දකුණු ඔස්ට්‍රේලියා හා නිව් සවුත් වේල්ස් ප්‍රාන්තයන්ටද බලපා තිබෙනවා. දකුණු ඔස්ට්‍රේලියාවට රිච්ටර් පරිමාණ ඒකක හතරක් හා නිව් සවුත් වේල්ස් ප්‍රාන්තයට තුනයි දශම එකක් ලෙස මෙම භූ කම්පනය බලපා තිබෙනවා.     ", "URL": "https://www.itnnews.lk/2023/10/05/364170/", "Category": "Breaking News,ජාත්‍යන්තර පුවත්", "Parent URL": null}