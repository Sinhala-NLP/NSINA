{"Source": "ITN news", "Timestamp": "மார்ச் 17, 2022 12:22", "Headline": "மத்திய வங்கியின் ஆளுநரை பதவி விலகுமாறு எவ்வித அழுத்தங்களும் பிரயோகிக்கப்படவில்லை : ஜனாதிபதி ஊடகப்பிரிவு", "News Content": "மத்திய வங்கியின் ஆளுநர் அஜித் நிவாட் கப்ராலை பதவி விலகுமாறு ஜனாதிபதி கோட்டாபய ராஜபக்ஷ எவ்வித அறிவுறுத்தல்களையும் வழங்கவில்லை என ஜனாதிபதி ஊடகப்பிரிவு தெரிவித்துள்ளது. அஜித் நிவாட் கப்ராலை இராஜினாமா செய்யுமாறு அறிவுறுத்தப்பட்டுள்ளதாக பத்திரிகை ஒன்றில் வெளியான தகவல் உண்மைக்கு புறம்பானது என சுட்டிக்காட்டப்பட்டுள்ளது. அஜித் நிவாட் கப்ரால் தொடர்பில் காணப்படும் நம்பிக்கை தொடர்ந்தும் காணப்படுவதாகவும் அது குறைவடையவில்லை எனவும், தொடர்ந்தும் நாட்டின் பொருளாதார சவால்களை வெற்றிக்கொள்ள அவர் மத்திய வங்கியின் ஆளுநராக செயற்படுவார் என்ற நம்பிக்கை ஜனாதிபதிக்கு காணப்படுவதாக ஜனாதிபதி ஊடகப்பிரிவு தெரிவித்துள்ளது. ", "URL": "https://www.itnnews.lk/2023/10/05/401762/", "Category": "Breaking News,முதன்மை செய்தி", "Parent URL": null}