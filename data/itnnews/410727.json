{"Source": "ITN news", "Timestamp": "මැයි 11, 2022 10:32", "Headline": "දිවයින පුරා විශේෂ ආරක්ෂක වැඩපිළිවෙළක්", "News Content": "කොළඹ ප්‍රදේශයේ මෙන්ම දිවයිනේ සෙසු ප්‍රදේශවල ද විශේෂ ආරක්ෂක වැඩපිළිවෙළක් යොදවා තිබෙනවා. සමස්ථයක් ලෙස දිවයින පුරා සාමකාමී වාතාවරණයකුයි දැකගත හැක්කේ. පොලීසිය මෙන්ම යුද හමුදාව ද සියලු නගර ආවරණය වන පරිදි ආරක්ෂාවට යොදවා තිබෙනවා. ප්‍රධාන මාර්ගවල ආරක්ෂක විධිවිධාන තරකර ඇති අයුරු දක්නට ලැබුණා. මේ අතර ගාලුමුවදොර අරගල භූමිය හා අවට ප්‍රදේශය ද පවතින්නේ සාමකාමී වාතාවරණයක්. අරලියගහ මන්දිරය ඉදිරිපිට විරෝධතාවට එක්ව සිටි පිරිස එම ස්ථානයෙන් ඉවත්ව ගියා. ඔවුන් පිටව යාමට පෙර අරලියගහ මන්දිර පරිශ්‍රය පිරිසිදු කිරීමට ද ක්‍රියා කිරීම විශේෂත්වයක්.       ", "URL": "https://www.itnnews.lk/2023/10/05/410727/", "Category": "Breaking News,දේශීය පුවත්", "Parent URL": null}