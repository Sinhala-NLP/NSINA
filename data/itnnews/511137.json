{"Source": "ITN news", "Timestamp": "අගෝස්තු 26, 2023 19:03", "Headline": "ජාතික මහා ක්‍රීඩා උළෙලේ ශූරතාව බස්නාහිරට", "News Content": "පළාත් 9ම නියෝජනය කරමින් ක්‍රීඩක ක්‍රීඩිකාවන් පන්දහසකට අධික පිරිසක් සහභාගීවූ මෙම තරගාවලියේ මළල ක්‍රීඩා ඉසව් පෙරේදා සිට සුගතදාස ක්‍රීඩාංගනයේදී පැවැත්වුණා. තරගාවලියේ සමස්ත ශූරතාව දිනාගත්තේ බස්නාහිර පළාතයි. ඒ රන්පදක්කම් 115ක්,  රිදී පදක්කම් 78ක් හා ලෝකඩ පදක්කම් 89ක් දිනාගනිමින්. දෙවන ස්ථානයට පත් මධ්‍යම පළාත දිනාගත් රන් පදක්කම් ගණන 39ක්. 3 වන ස්ථානයට පත් දකුණු පළාත රන් පදක්කම් 30ක් දිනාගත්තා. මළල ක්‍රිඩා ඉසව්වලද වැඩි ගෞරව දිනාගැනීමට බස්නාහිර පළාත සමත්වුණා. ඒ රන් පදක්කම් 14ක් දිනාගනිමින්. දකුණු පළාත මළල ක්‍රීඩා ඉසව්වලදී රන් පදක්කම් 11ක් දිනාගත්තා. මළල ක්‍රීඩා අංශයේ දක්ෂතම ක්‍රීඩකයා වුයේ මධ්‍යම පළාත නියෝජනය කළ මීටර් 400 කඩුළු පැනීමේ ඉසව්වට සහභාගී වු කේ එම් ඩී දර්ශනයි. මළල ක්‍රීඩා දක්ෂතම ක්‍රීඩිකාව වූයේ මීටර් 400 ඉසව්ව තත්ත්පර 52ක් දශම අටයි බින්දුවකින් නිම කළ දකුණු පලාතේ නදීශා රාමනායකයි. තරගාවලියේ සමාප්ති උළෙල අධිකරණ අමාත්‍ය විජේදාස රාජපක්ෂ මහතාගේ ප්‍රධානත්වයෙන් පැවති අතර එම අවස්ථාවට ක්‍රීඩා රාජ්‍ය අමාත්‍ය රෝහණ දිසානායක මහතා ඇතුළු පිරිසක් එක්ව සිටියා.     ", "URL": "https://www.itnnews.lk/2023/10/05/511137/", "Category": "ක්‍රීඩා,දේශීය පුවත්", "Parent URL": null}