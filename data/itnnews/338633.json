{"Source": "ITN news", "Timestamp": "මැයි 22, 2021 20:48", "Headline": "ඉන්දියානු කොවිඩ් වයිරස් ප්‍රභේදය බ්‍රිතාන්‍යයේ පැතිරයාම වේගවත් වෙයි", "News Content": "ඉන්දියානු කොරෝනා වයිරස් ප්‍රභේදය බ්‍රිතාන්‍ය තුළ පැතිරයාම වේගවත්වීම හේතුවෙන් එරට ආර්ථිකය යළි විවෘත කිරීම කෙරෙහි බලපෑම් එල්ලවී තිබෙනවා. ඉන්දීය කොරෝනා වයිරස් ප්‍රභේදය ආසාදනය වූවන් 3,424 දෙනෙකු මෙම සතිය තුළ බ්‍රිතාන්‍යයෙන් හදුනාගෙන ඇති අතර පසුගිය සතිය හා සසදනවිට එය දෙගුණයක් වී ඇති බව වාර්තා වනවා. ඉන්දීය කොරෝනා වයිරස් ප්‍ර භේදය බ්‍රිතාන්‍යයේ කෙන්ට් ප්‍රදේශයෙන් සොයා ගැනුණු කොරෝනා ප්‍රභේදයට වඩා ශීඝ්‍රයෙන් ව්‍යාප්ත වෙන බවයි හඳුනාගෙන තිබෙන්නේ. බ්‍රිතාන්‍ය පසුගිය ජනවාරි මස වසා දැමුණේ කෙන්ට් කොරෝනා විකෘති ප්‍රභේදය හේතුවෙන්. ඉන්දීය කොරෝනා ප්‍රභේදයේ ව්‍යාප්තිය හේතුවෙන් එරට ආර්ථිකය විවෘත කිරීම නැවතත් කල්දැමීමට සිදුවන බවට බ්‍රිතාන්‍ය අග්‍රමාත්‍යවරයා අනතුරු අඟවනවා.   ", "URL": "https://www.itnnews.lk/2023/10/05/338633/", "Category": "Breaking News,ජාත්‍යන්තර පුවත්", "Parent URL": null}