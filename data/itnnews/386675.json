{"Source": "ITN news", "Timestamp": "ஜனவரி 4, 2022 13:03", "Headline": "தொற்றாளர்கள் அதிகரித்தால் அதற்கு முகங்கொடுக்க சுகாதார பிரிவு தயார் நிலையில்..", "News Content": "கொரோனா தொற்றாளர்களின் எண்ணிக்கை அதிகரிக்கும் சந்தர்ப்பங்களில் அதற்கு வெற்றிகரமாக முகங்கொடுக்க சுகாதார கட்டமைப்பு தயார்ப்படுத்தப்பட்டுள்ளது. அதிக தொற்றாளர்கள் பதிவாகும் சந்தர்ப்பங்களில் அதற்கு முகங்கொடுக்கவும் முடியுமென விசேட வைத்தியர் ஹேமந்த ஹேரத் தெரிவித்துள்ளார். கடந்த வாரம் நாட்டின் பல பகுதிகளில் பண்டிகை நிகழ்வுகள் இடம்பெற்றன. மக்கள் ஒன்றுகூடினர். அதன் பிரதிபலன் எவ்வாறு இருக்குமென எதிர்பார்க்க முடியாது. மேற்கொள்ள வேண்டிய சகல நடவடிக்கைகளையும் மேற்கொண்டு தொற்றாளர்களின் எண்ணிக்கையை குறைந்தளவு பேண வேண்டியது முக்கியம் வாய்ந்ததாகும். எனினும் எதிர்பாராத சந்தர்ப்பங்களில் அதிக தொற்றாளர்கள் பதிவாகினால் சுகாதார பிரிவு வெற்றிகரமாக அதற்கு முகங்கொடுக்கும். அவ்வாறான நிலைக்கு செல்லாது தொற்றாளர்களின் எண்ணிக்கையை குறைந்தமட்டத்தில் பேணுவதே அவசியமென விசேட வைத்தியர் ஹேமந்த ஹேரத் குறிப்பிட்டார். ", "URL": "https://www.itnnews.lk/2023/10/05/386675/", "Category": "Breaking News,தேசிய செய்திகள்", "Parent URL": null}