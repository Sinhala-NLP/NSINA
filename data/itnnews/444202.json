{"Source": "ITN news", "Timestamp": "නොවැම්බර් 4, 2022 18:20", "Headline": "පොළොන්නරුව දිස්ත්‍රික්කයට පොහොර මෙට්‍රික් ටොන් 280ක්", "News Content": "මෙවර මහ කන්නයේ පොළොන්නරුව දිස්ත්‍රික්කයට අවශ්‍ය පොහොර මෙට්‍රික් ටොන් 280ක් දිස්ත්‍රික් ලේකම්වරයාට භාර කෙරුණා. ගල්ලෑල්ලේ පිහිටි ලක් පොහොර සමාගම් භූමියේදී කෘෂිකර්ම අමාත්‍ය මහින්ද අමරවීර මහතා මෙම පොහොර තොගය දිස්ත්‍රික් ලේකම් ඩබ්ලිව් ඒ ධර්මසිරි මහතා වෙත ලබා දුන්නා. මෙම පොහොර තොගය එම අවස්ථාවේදීම අරලගංවිල වැලිකන්ද නව නගරය හා පුලස්තිගම යන ගොවිජන මධ්‍යස්ථාන වෙත පිටත්කර හැරීම සිදුවුණා. එම ප්‍රදේශවල වී වගාව ආරම්භ කර ඇති බැවින් මෙසේ කඩිනමින්ම පොහොර නිකුත් කෙරුනා. ලබන කන්නයේදී ගොවීන්ට අවශ්‍ය ටී එස් පී පොහොර නොමිලේම ලබා දීමටත් මෙවර මහ කන්නයේ අස්වනු නෙලීමට අවශ්‍ය ඉන්ධන නොමිලේම ගොවීන්ට ලබා දීමටත් කටයුතු කරන බව අමාත්‍ය මහින්ද අමරවීර මහතා මෙහිදී කියා සිටියා.         ", "URL": "https://www.itnnews.lk/2023/10/05/444202/", "Category": "දේශීය පුවත්", "Parent URL": null}