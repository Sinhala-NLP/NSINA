{"Source": "ITN news", "Timestamp": "ඔක්තෝබර් 25, 2021 09:32", "Headline": "රුසියාවේ දෛනික කොරෝනා මරණ සංඛ්‍යාව ඊයේ දිනයේත් දහස ඉක්මවයි", "News Content": "රුසියාවෙන් දෛනිකව වාර්තා වන කොරෝනා මරණ සංඛ්‍යාව ඊයේ දිනයේත් දහස ඉක්මවා ගියා. මේ වන විට රුසියාවේ සමස්ත කොරෝනා මරණ සංඛ්‍යාව දෙලක්ෂ තිස්දහස ඉක්මවා ඇති බවයි වාර්තා වන්නේ. එරටින් හමු වී ඇති සමස්ත කොරෝනා ආසාදිතයින් සංඛ්‍යාව 8,241,643ක්. මේ අතර බ්‍රිතාන්‍ය තුළද කොරෝනා වයිරසය ශීඝ්‍රයෙන් පැතිර යන බව විදෙස් වාර්තා සඳහන් කරනවා. ඊයේ දිනයට වැඩිම ආසාදිතයින් පිරිසක් හමු වී ඇත්තේ බ්‍රිතාන්‍යයෙන්. මේ වන විට ලොව පුරා රටවල් 221 කින් හමු වී ඇති කොරෝනා ආසාදිතයින් සංඛ්‍යාව විසි හතරකෝටි හතළිස් හතර ලක්ෂය ඉක්මවා තිබෙනවා. සිදුව ඇති මරණ සංඛ්‍යාව 4,963,752ක්.     ", "URL": "https://www.itnnews.lk/2023/10/05/371535/", "Category": "ජාත්‍යන්තර පුවත්", "Parent URL": null}