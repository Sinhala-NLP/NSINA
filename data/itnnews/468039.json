{"Source": "ITN news", "Timestamp": "මාර්තු 14, 2023 16:49", "Headline": "විදුලි ඉංජිනේරුවන්ගෙන් අනතුරු ඇඟවීමක් !", "News Content": "ලංකා විදුලිබල මණ්ඩලයේ ඉංජිනේරුවන් අද (14) සිට දින 7ක කාලයක් අකුරට වැඩ කිරීමේ ව්‍යාපාරයක් දියත් කර තිබෙනවා. තම ගැටළු නියමිත කාලය තුළ විසඳීමට රජය අපොහොසත් වුවහොත් ඉදිරි ක්‍රියාමාර්ග පිළිබඳව තවත් සාකච්ඡාවක් පවත්වන බවයි ලංවිම ඉංජිනේරු සංගමයේ නියෝජිතයෙකු මාධ්‍ය වෙත කියා සිටියේ. අත්‍යාවශ්‍ය සේවා අංශ කිහිපයක වෘත්තීය සමිති විසින් සැලසුම් කර ඇති වැඩ වර්ජන ක්‍රියාමාර්ගයට සහය පළ කිරීම සඳහා අසනීප නිවාඩු සඳහා අයදුම් කිරීමට සහ හෙට සේවයට වාර්තා කිරීමෙන් වැළකී සිටීමට සංගමය තීරණය කර ඇති බව එම නියෝජිතයා වැඩිදුරටත් පවසා සිටියා. මෙම කාලසීමාව තුළ සැලසුම් සහගත විදුලි බිඳවැටීමක් සිදු නොවන බව සඳහන් කළ එම නිලධාරියා කියා සිටියේ මේ හේතුවෙන් විදුලිය බිඳවැටීම් යථා තත්ත්වයට පත් කිරීම් ප්‍රමාද විය හැකි බවයි. ", "URL": "https://www.itnnews.lk/2023/10/05/468039/", "Category": "Breaking News,දේශීය පුවත්", "Parent URL": null}