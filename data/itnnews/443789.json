{"Source": "ITN news", "Timestamp": "නොවැම්බර් 2, 2022 12:45", "Headline": "විෂ දුමක් ආග්‍රහණය වීම හේතුවෙන් පාසල් සිසුන් 40ක් රෝහලේ", "News Content": "විෂ දුමක් ආග්‍රහණය වීම හේතුවෙන් පානදුර ප්‍රදේශයේ පාසල් සිසුන් 40 දෙනෙකු රෝහල් ගත කර තිබෙනවා. පානදුර නල්ලුරුව මහාමාත්‍ය කණිෂ්ඨ විද්‍යාලයේ සිසුන් පිරිසකුයි මෙසේ විෂ දුම ආග්‍රහණය වීමෙන් රෝහල් ගත කර තිබෙන්නේ. පාසලට යාබදව පිහිටි ඉඩමක කිසියම් ද්‍රව්‍යක් ගිනි තබා තිබෙනවා. ඉන් නැඟුණ දුම ආග්‍රහණය කිරීමෙන් සිසුන් සිහිසුන් ගතියක් පෙන්නුම් කිරීමත් සමග ඔවුන් කඩිනමින් රෝහල් ගත කිරීමටයි කටයුතු කෙරුනේ. පානදුර දකුණු පොලීසිය සිද්ධිය සම්බන්ධයෙන් පරික්ෂණ ආරම්භ කර තිබෙනවා. ", "URL": "https://www.itnnews.lk/2023/10/05/443789/", "Category": "Breaking News,දේශීය පුවත්", "Parent URL": null}