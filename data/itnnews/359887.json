{"Source": "ITN news", "Timestamp": "සැප්තැම්බර් 2, 2021 17:15", "Headline": "ඔක්සිමීටර සඳහා උපරිම සිල්ලර මිලක්", "News Content": "කොරෝනා වයිරසය පැතිර යාමත් සමග ඉහළ ඉල්ලුමක් පවතින ඔක්සිමීටර් සදහා රුපියල් 3000 ක උපරිම සිල්ලර මිළක් නියම කිරීමට ඖෂධ නිෂ්පාදන සැපයීම් හා නියාමන රාජ්‍ය අමාත්‍යාංශය තීරණය කර තිබෙනවා. ඊට අදාළ ගැසට් පත්‍රය ඉදිරි දින කිහිපයේදී  නිකුත් කිරීමට නියමිත බවයි ඖෂධ නිෂ්පාදනය, සැපයිම් හා නියාමන රාජ්‍ය අමාත්‍ය, මහාචාර්ය චන්න ජයසුමන මහතා පවසන්නේ. ඔක්සිමීටර්වල මිල සීඝ්‍රයෙන් ඉහළ ගොස් ඇති අතර තත්ත්වයෙන් බාල ඔක්සිමීටර් ද විශාල වශයෙන් වෙළෙඳපොළට නිකුත් වීම හේතුවෙන් තත්ත්වයෙන් බාල ඔක්සිමීටර් අලෙවි කරන වෙළෙඳුන් සොයා වැටලීම් සිදු කිරීමටත් කියමිතයි. ", "URL": "https://www.itnnews.lk/2023/10/05/359887/", "Category": "Breaking News,දේශීය පුවත්", "Parent URL": null}