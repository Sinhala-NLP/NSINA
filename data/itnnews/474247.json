{"Source": "ITN news", "Timestamp": "අප්‍රේල් 8, 2023 17:32", "Headline": "ඉන්දියාවෙන් ගෙන් වූ දෙවන බිත්තර තොගය අද බේකරිවලට", "News Content": "ඉන්දියාවෙන් ආනයනය කළ දෙවන බිත්තර තොගය බේකරි සදහා නිදහස් කිරීම අද සිදුවනවා. වෙළදපොළේ ඇති වු බිත්තර හිඟයත් සමග ඉන්දියාවෙන් බිත්තර ආනයනය කිරීමට රජය කටයුතු කළා. එසේ ආනයනය කළ පළමු බිත්තර තොගය පසුගිය දා බේකරි නිෂ්පාදන සදහා ලබාදීම සිදුකළා. ඒ අනුව ඉන්දියාවෙන් ආනයනය කළ දෙවන බිත්තර තොගය ලෙස බිත්තර මිලියනයක් දිවයිනට රැගෙනවිත් තිබෙනවා. එම බිත්තර තොගයේ සාම්පල පරීක්ෂණ වාර්තා සත්ත්තව නිෂ්පාදන හා සෞඛ්‍ය දෙපාර්තමේන්තුව මගින් ලබාදීම සිදුකළ යුතු අතර අනතුරුව මෙම බිත්තර තොගය බේකරී සදහා ලබාදෙනවා.     ", "URL": "https://www.itnnews.lk/2023/10/05/474247/", "Category": "Breaking News,දේශීය පුවත්", "Parent URL": null}