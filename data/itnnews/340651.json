{"Source": "ITN news", "Timestamp": "ජූනි 4, 2021 13:14", "Headline": "වාහනවල යන පිරිස් අත්‍යවශ්‍ය සේවාවලම නිරතවන්නේද සොයා පොලිස් මෙහෙයුම්", "News Content": "අත්‍යවශ්‍ය සේවා සඳහා පිටත්ව යන පිරිස් සිට රාජකාරී වලම නිරත වන්නේද යන්න පරීක්ෂා කිරීමේ විශේෂ මෙහෙයුමක් අද (04) දිනයේ ක්‍රියාත්මක කරන බව නියෝජ්‍ය පොලිස්පති අජිත් රෝහණ මහතා සඳහන් කළා. කොළඹට ඇතුළු වන ස්ථානවලදී ලබාගන්නා තොරතුරුවලට අනුව එම සොයා බැලීම් කරන බවයි නියෝජ්‍ය පොලිස්පතිවරයා පැවසුවේ. අහඹු ලෙස ලබාගත් තොරතුරු නිවැරදිද යන්න පරික්ෂා කරන අතර එහිදී අත්‍යවශ්‍ය රාජකාරි සඳහා පැමිණ නැත්නම් නීතිමය පියවර ගන්නා බවද ඔහු කියා සිටියා. එහිදී එම පුද්ගලයන්ට එරෙහිව සහ ලිපි නිකුත් කළ ප්‍රධානීන්ට එරෙහිව ද පියවර ගන්නා බවයි නියෝජ්‍ය පොලිස්පතිවරයා වැඩිදුරටත් සඳහන් කළේ. ", "URL": "https://www.itnnews.lk/2023/10/05/340651/", "Category": "Breaking News,නවතම පුවත්", "Parent URL": null}