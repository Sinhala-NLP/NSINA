{"Source": "ITN news", "Timestamp": "மே 26, 2021 13:41", "Headline": "கடந்த 24 மணித்திணாலயத்தில் தனிமைப்படுத்தல் சட்டத்தை மீறிய குற்றச்சாட்டில் 686 பேர் கைது", "News Content": "நாட்டில் நேற்று இரவு 11 மணி முதல் பயணத்தடை மீண்டும் அமுல்ப்படுத்தப்பட்டுள்ளது. எதிர்வரும் 31ம் திகதி அதிகாலை 4.00 மணி வரை பயணத்தடை அமுலிலிருக்கும் மக்கள் தனிமைப்படுத்தல் சட்டங்களை மதித்து வீட்டிலிருக்குமாறு பொலிஸார் அறிவுறுத்தியுள்ளனர். கடந்த 24 மணித்திணாலயத்தில் தனிமைப்படுத்தல் சட்டத்தை மீறிய குற்றச்சாட்டில் 686 பேர் கைதுசெய்யப்பட்டனர். முகக்கவசம் அணியாமை, மாகாண எல்லைகளை கடந்தமை உள்ளிட்ட குற்றச்சாட்டுக்களின் அடிப்படையில் அவர்கள் கைதுசெய்யப்பட்டதாக பொலிஸார் தெரிவித்தனர். இந்நிலையில் பயணக்கட்டுப்பாடு அமுலிலிருக்கும் காலப்பகுதியில் கட்டுப்பாட்டு விதிமுறைகளை மீறுவோருக்கு எதிராக கடுமையான சட்ட நடவடிக்கை மேற்கொள்ளப்பட்டு வருவதாக பொலிஸார் தெரிவித்துள்ளனர். பயணக்கட்டுப்பாட்டு காலப்பகுதியில் அத்தியாவசிய சேவைகளுக்கு மாத்திரம் அனுமதி வழங்கப்பட்டுள்ள நிலையில், அதனை முறைக்கேடாக பயன்படுத்துவோரை கைதுசெய்வதற்கான சுற்றிவளைப்புக்களும் தொடர்ந்தும் முன்னெடுக்கப்பட்டுள்ளன. வைத்தியர்களுக்கான குறியீட்டை பயன்படுத்தி வாகனங்களில் பயணித்த மூவர் கைதுசெய்யப்பட்டுள்ளனர். கருவாத்தோட்டை பொலிஸாரினால் விஜயராம பகுதியில் அவர்கள் கைதுசெய்யப்பட்டனர். இந்நிலையில் தனிமைப்படுத்தல் சட்டத்தை மீறுவோரை கண்டறிய ட்ரோன் இயந்திரங்களும் பயன்படுத்தப்பட்டுள்ளதாக பொலிஸ் ஊடக பேச்சாளர் பிரதி பொலிஸ் மா அதிபர் அஜித் ரோஹண தெரிவித்துள்ளார். ", "URL": "https://www.itnnews.lk/2023/10/05/339271/", "Category": "Breaking News,தேசிய செய்திகள்", "Parent URL": null}