{"Source": "ITN news", "Timestamp": "සැප්තැම්බර් 12, 2023 08:57", "Headline": "වර්ජනයෙන් දුම්රිය ගමන් වාර කිහිපයක් අවලංගුයි", "News Content": "දුම්රිය සේවක වර්ජනයක් නිසා දුම්රිය ධාවනයට බාධා එල්ල වී තිබෙනවා. දුම්රිය ලොකොමෝටිව් ඔපරේටින් ඉංජිනියර්ස් සංගමය ධාවනාගාර කිහිපයක ඊයේ මධ්‍යම රාත්‍රියේ සිට වර්ජනයක් ආරම්භ කර තිබීම ඊට හේතුවයි. එම සංගමය ඊයේ මාධ්‍ය හමුවක් පවත්වමින් සදහන් කළේ වැටුප් වර්ධක සම්බන්ධ ගැටලුවක් මුල්කර ගනිමින් වර්ජනය ක්‍රියාත්මක කරන බවයි. කෙසේ වෙතත් අද කාර්යාල දිනයක් බැවින් කාර්යාල සේවකයන් මෙන්ම පාසල් සිසුන් ද දුම්රිය නොමැති වීමෙන් දැඩි අපහසුතාවට පත්ව සිටින ආකාරය දැකගත හැකිවුණා. අද දිනයේ දී දුම්රිය ගමන්වාර 36ක් පමණ අවලංගු කර ඇති බවයි  වාර්තා වුණේ. ඊයේ පෙරවරුවේ ද දුම්රිය සේවකයන්ගේ හදිසි වර්ජනයක් හේතුවෙන් දුම්රිය ධාවනයට බාධා එල්ල වුණා. එහෙත් බලධාරීන් සමග පැවති සාකච්ඡාවකින් පසුව එම වර්ජනය අවසන් කෙරුණා. කෙසේ වෙතත් ඒ අතරතුරයි තවත් දුම්රිය සේවක සංගමයක් ඊයේ රාත්‍රියේ මාධ්‍ය හමුවක් පවත්වමින් වැඩවර්ජනයක් ගැන සදහන් කළේ. දුම්රිය සේවකයන් නිරන්තරයෙන් සිදුකරන වර්ජන හේතුවෙන් තමන් අපහසුතාවට පත් කිරීම බලවත් අසාධාරණයක් බව දුම්රිය මගීන් පවසනවා.   ", "URL": "https://www.itnnews.lk/2023/10/05/515312/", "Category": "Breaking News,දේශීය පුවත්,ප්‍රධාන පුවත", "Parent URL": null}