{"Source": "ITN news", "Timestamp": "අප්‍රේල් 25, 2021 12:15", "Headline": "ජලජ ශාක ඉවත් කර පරාක්‍රම සමුද්‍රය යථා තත්වයට පත් කිරීමේ වැඩසටහනක්", "News Content": "පොළොන්නරුව පරාක්‍රම සමුද්‍රය ජලජ ශාක නිසා අවදානම් තත්ත්වයකට පත්වී තිබුණා . මේ වන විට ඒ  ජලජ ශාක කඩිනමින්ම ඉවත් කර පරාක්‍රම සමුද්‍රය යථා තත්ත්වයට පත්කරන වැඩසටහනක් ආරම්භ කර තිබෙනවා. පරාක්‍රම සමුද්‍ර ව්‍යාපාරයෙන් මෙවර යළ කන්නයේ වගා කටයුතු සදහා දැනටමත් හෙක්ටාර තිස්දහසකට ජලය නිකුත්කර තිබෙනවා. අක්කර අඩි නවලක්ෂ පනස්දහසක පමණ ජල ධාරිතාවක් පරාක්‍රම සමුද්‍රයේ පවතිනවා. උල්පත් ඇළ, කලහගලවැව හා කඩවලවැව ආදී වැව්වලින් පරාක්‍රම සමුද්‍රයට ජලය පැමිණෙනවිට පරාක්‍රම සමුද්‍රයේද ජපන් ජබර වගේම සැල්වීනියා ආදී ශාක ව්‍යාප්ත වනවා. වාරිමාර්ග දෙපාර්තමේන්තුවේ මූල්‍ය ප්‍රතිපාදන යටතේ මේවා ඉවත් කිරීම ආරම්භ කෙරුණා.       ", "URL": "https://www.itnnews.lk/2023/10/05/333591/", "Category": "දේශීය පුවත්", "Parent URL": null}