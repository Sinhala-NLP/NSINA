{"Source": "ITN news", "Timestamp": "නොවැම්බර් 27, 2022 16:36", "Headline": "චීන රජයෙන් මෙරට කෘෂිකාර්මික හා ධීවර අංශවලට ඉන්ධන ලීටර් මිලියන 10.06ක පරිත්‍යාගයක්", "News Content": "චීන රජය මෙරට කෘෂිකාර්මික හා  ධීවර අංශ සදහා පාරිත්‍යාගයක් ලෙස ලබාදුන් ඉන්ධන ලීටර් මිලියන දහයක තොගය නිළ වශයෙන් භාරගැනීම කොළඹ වරායේ දි අද සිදු කෙරුණා. ජනාධිපතිවරයාගේ ඉල්ලීමකට අනුව මෙරට කෘෂිකර්මික හා ධීවර ක්ෂේත්‍රවල නිරත පිරිස් වෙනුවෙන් ලබාදීම සදහා චීන රජය මෙම ඉන්ධන තොගය පරිත්‍යාග කර තිබෙනවා. කොළඹ වරාය වෙත පැමිණි එම නෞකාව භාර ගැනීම අමාත්‍ය ඩග්ලස් දේවානන්දා,  රාජ්‍ය අමාත්‍ය ඩී බී හේරත් යන මහත්වරුන්ගේ ප්‍රධානත්වයෙන් සිදු කෙරුණා. මෙරට චීන තානාපති ෂි ෂෙන් හොන්ක් මහතා ද එම අවස්ථාවට සහභාගී වුණා. මෙම ඉන්ධන තොගයෙන් ලීටර් ලක්ෂ හැත්තෑපහක් කෘෂිකර්මාන්තයට ලබා දීමට නියමිතයි.     ", "URL": "https://www.itnnews.lk/2023/10/05/447805/", "Category": "දේශීය පුවත්", "Parent URL": null}