{"Source": "ITN news", "Timestamp": "ජූනි 19, 2021 10:00", "Headline": "මියන්මාරයට ආයුධ සැපයීම නවත්වන ලෙස එක්සත් ජාතීන්ගේ සංවිධානය ලෝක ප්‍රජාවගෙන් ඉල්ලයි", "News Content": "මියන්මාරයට ආයුධ සැපයීම නවත්වන ලෙස එක්සත් ජාතීන්ගේ සංවිධානය ලෝක ප්‍රජාවගෙන් ඉල්ලීමක් කරනවා. ඊයේ පැවති එක්සත් ජාතීන්ගේ සංවිධාන මහා මණ්ඩල සැසිවාරය අතරතුරදීයි මෙම ඉල්ලීම කර තිබෙන්නේ. එමෙන්ම පසුගිය නොවැම්බර් මාසයේ පැවති මැතිවරණ ප්‍රතිඵලයට ගරු කරමින් කටයුතු කරන ලෙස එරට හමුදා පාලනයෙන් එක්සත් ජාතීන්ගේ සංවිධානය යෝජනාවක් ඉදිරිපත් කරමින් ඉල්ලා සිටිනවා. මෙම යෝජනාවට රටවල් 119 ක් එකගතාව පළකර තිබෙනවා. මියන්මාරයේ හමුදා කුමන්ත්‍රණයෙන් අනතුරුව අත්අඩංගුවට ගත් දේශපාලන පක්ෂවලට අයත් සාමාජිකයින් වහා නිදහස් කරන ලෙසද එක්සත් ජාතීන්ගේ සංවිධානය මියන්මාර හමුදා රජයට දැනුම්දී තිබෙනවා.       ", "URL": "https://www.itnnews.lk/2023/10/05/343645/", "Category": "ජාත්‍යන්තර පුවත්", "Parent URL": null}