{"Source": "ITN news", "Timestamp": "අගෝස්තු 18, 2023 18:05", "Headline": "පුනර්ජනනීය බලශක්ති ව්‍යාපෘතිවල ප්‍රගතිය සමාලෝචනය කිරීම සඳහා සාකච්ඡාවක්", "News Content": "දැනට ක්‍රියාත්මකවන පුනර්ජනනීය බලශක්ති ව්‍යාපෘතිවල ප්‍රගතිය සමාලෝචනය කිරීම සදහා වන සාකච්ඡාවක්  බලශක්ති අමාත්‍යාංශයේදී  පවත්වා තිබෙනවා සුනිත්‍ය බලශක්ති අධිකාරියේ නිලධාරින් මේ සදහා සහභාගීවී සිටියා. අනනතිව්, නයනතිව් සහ ඩෙල්ෆ් දූපත්වල පවුල් 3010ක් වෙනුවෙන් අවශ්‍ය සම්පූර්ණ විදුලිබල අවශ්‍යතාවය සම්පූර්ණ කිරීම සදහා ක්‍රියාත්මක වන විදුලිබල උත්පාදනය වැඩපිළිවෙළ, මෙගාවොට් දෙකක විදුලිබල ධාරිතාවක් උත්පාදනය කරන පාවෙන සූර්ය පැනල ව්‍යාපෘති දෙක, ඉන්දියානු ආධාර මත ක්‍රියාත්මක වන ආගමික සිද්ධස්ථාන සදහාවන සූර්ය පැනල ව්‍යාපෘතිය, මෙගාවොට් 100ක සියඹලාණ්ඩුව පුනර්ජනනීය විදුලිබල උත්පාදනය ව්‍යාපෘතිය, පුනරීන් සහ මන්නාරම ප්‍රදේශවල පුනර්ජනනීය ව්‍යාපෘති, මෙගාවොට් 130ක සාම්පූර් පුනර්ජනනීය ව්‍යාපෘතිය යන ව්‍යාපෘති වල කාලරාමුව පිළිබඳව සාකච්ඡාවට ලක්වූ අතර අදාල සියලු ව්‍යාපෘති වල ප්‍රගතිය සතිපතා නිරීක්ෂණය කර, කඩිනම් කිරීමට අවශ්‍ය උපදෙස් ලබාදී තිබෙනවා. 2027 -2030 කාලය තුල ජාතික පද්ධතියට මෙගාවොට් 1020ක් එක් කිරීමට විභයව ඇති නව ව්‍යාපෘති 7ක් හදුනාගෙන ඇති අතර, ඒවායේ ප්‍රසම්පාදන කටයුතු කඩිනම් කිරීමටද කටයුතු කෙරෙනවා. හරිත හයිඩ්‍රජන් ව්‍යාපෘති වෙනුවෙන් අවශ්‍ය විභවයන් හදුනාගෙන ඒ සදහා වන වැඩසටහන ක්‍රියාත්මක කිරීමටද සුනිත්‍ය බලශක්ති අධිකාරියට බලශක්ති අමාත්‍යවරයා  උපදෙස් ලබාදී තිබෙනවා. ", "URL": "https://www.itnnews.lk/2023/10/05/509134/", "Category": "දේශීය පුවත්", "Parent URL": null}