{"Source": "ITN news", "Timestamp": "ජූලි 7, 2021 09:18", "Headline": "ස්පුට්නික් එන්නත් මාත්‍රා 50,000ක් දිවයිනට", "News Content": "රුසියාවේ නිෂ්පාදිත ස්පුට්නික් වී එන්නත් තවත් මාත්‍රා පනස්දහසක් දිවයිනට රැගෙන ඒම සිදු වුණා. අද අලුයම කටුනායක ගුවන්තොටුපොළ වෙත රැගෙන ආ එම ස්පුට්නික් වී එන්නත් තොගය ඖෂධ නීතිගත සංස්ථාවට භාරදීමටයි කටයුතු කෙරුණේ. විශේෂ අධිශීතකරණ පහසුකම් සහිත ලොරි රථ මගින් කටුනායක සිට ඖෂධ සංස්ථා ගබඩාව වෙත එන්නත් මාත්‍රා ගෙන ඒම සිදු වුණා. එන්නත්කරණ වැඩපිළිවෙළ ශක්තිමත් කරමින් අඛණ්ඩව මෙසේ එන්නත් තොග මෙරටට රැගෙන ඒමටයි රජය පියවර ගෙන ඇත්තේ. මේ අතර කෝවිඩ් 19 ප්‍රතිශක්තීකරණ වැඩසටහන යටතේ වයස් සීමාවකින් තොරව සියලු ගුරුවරුන් සදහා එන්නත් ලබාදීමට කටයුතු කරන ලෙස සෞඛ්‍ය සේවා අධ්‍යක්ෂ ජෙනරාල්වරයා සෞඛ්‍ය අංශවලට දැනුම් දී තිබෙනවා.       ", "URL": "https://www.itnnews.lk/2023/10/05/347530/", "Category": "දේශීය පුවත්", "Parent URL": null}