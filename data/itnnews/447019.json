{"Source": "ITN news", "Timestamp": "නොවැම්බර් 22, 2022 10:47", "Headline": "එංගලන්තයට ගෝල 6 – 2 ක ජයග්‍රහණයක්", "News Content": "ලොව මෙතෙක් බිහිවු විශිෂ්ඨතම පාපන්දු ක්‍රීඩකයෙකු ලෙස සැලකෙන ආජන්ටිනාවේ ලයනල් මෙසි සිය අවසන් ලෝක කුසලාන පාපන්දු තරගාවලියේ පළමු තරගයට අද සහභාගි වීමට නියමිතයි. මේ අතර අද දිනයේ දි 2022 ෆිෆා ලෝක කුසලාන තරගාවලියේ තරග 4ක් පැවැත්වීමට නියමිතයි. 2022 ෆිෆා ලෝක කුසලාන පාපන්දු තරගාවලියේ බී කාණ්ඩය යටතේ එංගලන්තය කණ්ඩායම සහ ඉරාන කණ්ඩායම අතර ඊයේ පැවති තරගයෙන් එංගලන්තයට ගෝල 06 ට 2 ක් ලෙස පහසු ජයග්‍රහණයක් අත්කර ගැනිමට හැකි වුණා. මෙම තරගයේ එංගලන්ත කණ්ඩායම වෙනුවෙන් පළමු ගෝලය තරගයේ 35වැනි විනාඩියේ වාර්ථා වු අතර එම ගෝලයේ හිමිකාරයා වුයේ ජුඩ් බෙලිහැම්. ඉරානය වෙනුවෙන් මෙහෙදි තරෙමි තරගයේ 65 වන විනාඩියේදී සහ 90 වන විනාඩියේදී ගෝල 02 ක් වාර්තා කළා. මේ අතර ලෝක කුසලාන පාපන්දු තරගාවලියේ ඒ කාණ්ඩය යටතේ නේදර්ලන්ත කණ්ඩායම  සෙනගාල් කණ්ඩායම තරග වැදුණා. කටාර් හි අල්තුමාම් ක්‍රීඩාංගනයේ දි පැවති මෙම තරගය ආරම්භයේ පටන්ම ඉතාම තියුණු මුහුණුවරක් ගනු ලැබුවා.  තරගය ගෝල 02 ට 0 ක් ලෙස ජය ගැනීමට නෙදර්ලන්ත කණ්ඩායම සමත්වුණා.       ", "URL": "https://www.itnnews.lk/2023/10/05/447019/", "Category": "ක්‍රීඩා", "Parent URL": null}