{"Source": "ITN news", "Timestamp": "அக்டோபர் 19, 2022 09:53", "Headline": "மரணச்சடங்கிற்கு வந்தவர் மரணமான சம்பவம்", "News Content": "கம்பளை, அட்டபாகை தோட்டத்தில் மாமாவின் இறுதிக்கிரியைகளில் கலந்துகொள்வதற்கு வந்திருந்த மருமகன், மரம் முறிந்து விழுந்து பலியான பெருந்துயர் சம்பவமொன்று இடம்பெற்றுள்ளது. நேற்றிரவு சுமார் 10.45 மணியளவிலேயே இவ்வனர்த்தம் இடம்பெற்றுள்ளது. மரண வீட்டு வளாகத்தில் இருந்த மரமே ரட்னசாமி என்பவர் மீது முறிந்து வீழ்ந்து மரணம் சம்பவித்துள்ளது. அதேவேளை, அட்டபாகை தோட்ட பகுதியில் பாடசாலை உட்பட மக்கள் நடமாடும் பகுதிகளில் முறிந்து விழக்கூடிய அபாயத்தில் பல மரங்கள் உள்ளன. எனவே, அவற்றை அகற்றி, தமது உயிரை பாதுகாக்குமாறு பிரதேச மக்கள் கோரிக்கை விடுக்கின்றனர். ", "URL": "https://www.itnnews.lk/2023/10/05/441329/", "Category": "தேசிய செய்திகள்", "Parent URL": null}