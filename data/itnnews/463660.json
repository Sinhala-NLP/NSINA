{"Source": "ITN news", "Timestamp": "පෙබරවාරි 27, 2023 11:36", "Headline": "මුදල් කාරක සභාපති ධුරයෙන් ඉවත් වෙනවා – මයන්ත", "News Content": "පාර්ලිමේන්තුවේ මුදල් කාරක සභාවේ සභාපති ධුරයෙන් ඉවත් වන බව සමගි ජන බලවේගයේ පාර්ලිමේන්තු මන්ත්‍රී මයන්ත දිසානායක මහතා පවසනවා. විපක්ෂ නායක කාර්යාලයේ අද (27) මාධ්‍ය හමුවක් කැඳවමින් මයන්ත දිසානායක මහතා තම තීරණය පිළිබඳව දැනුම්දුන් අතර සමගි ජන බලවේගය මහලේකම් රංජිත් මද්දුම බණ්ඩාර මහතා වෙත ද ලිඛිතව දැනුම් දී මේ බව දැනුම් දී තිබෙනවා. පසුගිය බ්‍රහස්පතින්දා රැස්වූ පාර්ලිමේන්තු තේරීම් කාරක සභාවේදී  මුදල් කාරක සභාවේ සභාපතිධුය සඳහා විපක්ෂය විසින් එහි හිටපු සභාපතිවන ආචාර්ය හර්ෂද සිල්වා මහතාගේ නම යෝජනා කළ තිබූ අතර ආණ්ඩු පක්ෂය විසින් මයන්ත දිසානායක මහතාගේ නම යෝජනා කිරීමෙන් පසු පැවැති ඡන්ද විමසීමේදී මයන්ත දිසානායක මහතා වැඩි ඡන්දයෙන් සභාපතිධුරයට පත්වුණා. මයන්ත දිසානායක මහතා තම තීරණය කතානායක මහින්ද යාපා අබේවර්ධන මහතා වෙත ද ලිඛිතව දැනුම් දීමෙන් පසු මුදල් කාරක සභා සභාපති ධුරයෙන් නිල වශයෙන් ඉවත් වීමට නියමිතයි.   ", "URL": "https://www.itnnews.lk/2023/10/05/463660/", "Category": "දේශීය පුවත්", "Parent URL": null}