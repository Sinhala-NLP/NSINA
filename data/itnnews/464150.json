{"Source": "ITN news", "Timestamp": "මාර්තු 1, 2023 08:32", "Headline": "ගෙවල් බිඳ දේපළ සොරකම් කිරීමේ අපරාධ රැසකට සම්බන්ධ පුද්ගලයෙකු අත්අඩංගුවට", "News Content": "ගෙවල් බිඳ දේපළ සොරකම් කිරීමේ අපරාධ රැසකට සම්බන්ධ පුද්ගලයෙකු බස්නාහිර දකුණ පොලිස් අපරාධ කොට්ඨාශය විසින් අත්අඩංගුවට ගෙන තිබෙනවා. අත්අඩංගුවට ගත් සැකකරු වයස අවුරුදු 44 ක් වැඩ රාගම ප්‍රදේශයේ පදිංචිකරුවෙක්. සැකකරු සම්බන්ධව සිදුකරන ලද විමර්ශනයේදී මිරිහාන, කොහුවල, මහරගම, තලංගම, වැලිකඩ, කඩුවෙල, වැල්ලවත්ත, කොල්ලුපිටිය හා කදාන යන පොලිස් වසම් වල සිදුකර ඇති ගෙවල් බිඳුම් ඇතුළු අපරාධ රැසක් සම්බන්ධ තොරතුරු අනාවරණය කරගෙන තිබෙනවා. සැකකරු විසින් සොරකම් කරන ලද දේපල විවිධ පුද්ගලයින්ට විකුණා ඇති අතර එම දේපළ සොයා ගැනීම සඳහා පොලීසිය විසින් විමර්ශන ආරම්භ කර තිබෙනවා. සැකකරු අද නුගේගොඩ හේස්ත්‍රාත් අධිකරණය වෙත ඉදිරිපත් කිරීමට නියමිතයි. බස්නාහිර පළාත දකුණ අපරාධ කොට්ඨාසය වැඩිදුර විමර්ශන සිදු කරනු ලබයි. ", "URL": "https://www.itnnews.lk/2023/10/05/464150/", "Category": "Breaking News,දේශීය පුවත්", "Parent URL": null}