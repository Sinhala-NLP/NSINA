{"Source": "ITN news", "Timestamp": "සැප්තැම්බර් 7, 2023 14:09", "Headline": "Channel 4 වැනි පදනම් විරහිත රටට එරෙහි අභියෝග පරාජය කිරීමට සියලු දෙනා පෙළගැසිය යුතුයි", "News Content": "චැනල් ෆෝ වැනි පදනම් විරහිත රටට එරෙහි අභියෝග පරාජය කිරීමට පක්ෂ පාට භේද ඉවතලා සියලු දෙනා පෙළගැසිය යුතු බව සබරගමුව පළාත් ආණ්ඩුකාර නවින් දිසානායක මහතා පවසනවා. රජය මගින් බදවා ගනු ලැබු බහුකාර්ය සහයකයින් 418 දෙනෙකු වෙත ස්ථීර පත්වීම් ලිපි ප්‍රදානය කරමිනුයි නවීන් දිසානායක මහතා මෙම අදහස් පළ කළේ. 2020 වසරේ දී රජය මගින් බහුකාර්ය සහයකයින් 34700 දෙනෙකු බදවා ගනු ලැබුවා. ඉන් සබරගමුව පළාතට අයත් සංඛ්‍යාව 4679ක්. ඉන් 1050 දෙනෙකු පත්වීම් විවිධ හේතු නිසා අවලංගු කර තිබෙනවා. මුල් අදියර යටතේ 830 දෙනෙකු ස්ථීර කෙරුණා. රත්නපුර දිස්ත්‍රික්කයේ ස්ථීර සේවයට බඳවා ගත් අයට පත්වීම් ලිපි ප්‍රදානය කිරිමේ අවස්ථාවට ඇමතිනි පවිත්‍රා වන්නිආරච්චි, රාජ්‍ය අමාත්‍ය ජානක වක්කුඹුර යන මහත්ම මහත්මින් ඇතුලු ජනතා නියෝජිතයන් රැසක් එක්ව සිටියා.         ", "URL": "https://www.itnnews.lk/2023/10/05/514245/", "Category": "Breaking News,දේශීය පුවත්", "Parent URL": null}