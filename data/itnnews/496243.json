{"Source": "ITN news", "Timestamp": "ජූනි 30, 2023 16:34", "Headline": "වතු කම්කරුවන්ට (EPF) සහ (ETF) ගෙවන්න කැබිනට් පත්‍රිකාවක් ඉදිරිපත් කරන බවට ඇමති රමේෂ් සහතික වෙයි", "News Content": "රජයේ වතු සමාගම් යටතේ සේවය කරන වතු කම්කරුවන්ට සේවක අර්ථසාධක අරමුදල (EPF) සහ සේවක භාරකාර අරමුදල (ETF) ගෙවීම සඳහා විශේෂ කැබිනට් පත්‍රිකාවක් ළඟදීම ඉදිරිපත් කරන බව අමාත්‍ය රමේෂ් පතිරණ මහතා ලංකා කම්කරු කොංග්‍රසයට සහතික වී තිබෙනවා. ලංකා කම්කරු කොංග්‍රසයේ නියෝජිතයින් සහ රාජ්‍ය වැවිලි සමාගම් ප්‍රධානීන් අතර විශේෂ හමුවක් වැවිලි හා කර්මාන්ත අමාත්‍ය රමේෂ් පතිරණ මහතාගේ ප්‍රධානත්වයෙන් එම අමාත්‍යාංශයේදී පසුගියදා පැවැත්විණි. ලංකා කම්කරු කොංග්‍රසයේ වෙනුවෙන් එහි ප්‍රධාන ලේකම් සහ අමාත්‍ය ජීවන් තොණ්ඩමන්, සභාපති සහ පාර්ලිමේන්තු මන්ත්‍රී මරුදපාණ්ඩි රාමේෂ්වරන්, උප සභාපති භාරත් අරුල්සාමි, වෘත්තීය සමිති අංශයේ ජාතික සංවිධායක ලෝකදාස් සහ නිලධාරීන් සහ ඔවුන්ගේ ප්‍රධානීන් ජනතා වතු කම්කරු සංගමය (ජනවසම)  මෙම රැස්වීමට සහභාගී විය. අමාත්‍යාංශ ලේකම්වරු ද එක්ව සිටියා. 2002 වසරේ සිට රජයේ වතු සමාගම්වල සේවයේ නියුතු වතු කම්කරුවන් බොහෝ දෙනෙකුට EPF සහ ETF ගෙවා නොමැත. මෙසේ හිඟ මුදල ගෙවිය යුතු මුදල වෙනුවෙන් ඉල්ලීමක් ඉදිරිපත් වී තිබුණා. එමෙන්ම වතු කම්කරුවන් සඳහා වන නිවාස ව්‍යාපෘතියට ඉඩම් ලබා ගැනීමටත්, තේ නැවත වගා කිරීමට එකඟතාවයකට පැමිණ තිබෙනවා. ", "URL": "https://www.itnnews.lk/2023/10/05/496243/", "Category": "දේශීය පුවත්", "Parent URL": null}