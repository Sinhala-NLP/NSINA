{"Source": "ITN news", "Timestamp": "අගෝස්තු 6, 2022 21:37", "Headline": "ක්‍රොඒෂියාවේ බස් රථ අනතුරකින් 12 දෙනෙකු ජීවිතක්ෂයට", "News Content": "ක්‍රොඒෂියාවේ බස් රථයක් අනතුරට පත්වීමෙන් පුද්ගලයන් 12 දෙනෙකු ජීවිතක්ෂයට පත්වුණා. බොස්නියාවේ ආගමික ස්ථානයකට වන්දනාගමනක් ගිය පුද්ගලයන් රැගත් බස් රථයක් ක්‍රොඒෂියාවේ මාර්ගයකදී ඉවතට පැන සිදුවූ අනතුරකින් පුද්ගලයන් දොළොස් දෙනෙකු ජීවිතක්ෂයට පත්වුණා. තවත් 32නෙකුට තුවාල සිදුව ඇති බවයි විදෙස් මාධ්‍ය සඳහන් කළේ. බස් රථයේ ගමන්කොට ඇත්තේ පෝලන්ත ජාතිකයින් පිරිසක්. තුවාල ලබා ඇති ඇතැම් පුද්ගලයන්ගේ තත්ත්වය බරපතල බවයි ක්‍රොඒෂියාවේ අභ්‍යන්තර කටයුතු අමාත්‍යාංශය සඳහන් කළේ.   ", "URL": "https://www.itnnews.lk/2023/10/05/427376/", "Category": "ජාත්‍යන්තර පුවත්", "Parent URL": null}