{"Source": "ITN news", "Timestamp": "දෙසැම්බර් 16, 2021 12:39", "Headline": "කිලිනොච්චියේ ඉඩමකින් මතුවන පතොරොම් ලක්ෂය ඉක්මවයි", "News Content": "යුද සමයේ එල්ටීටීඊ යේ පතොරම් ගබඩාවක් බවට සැක කෙරෙන ස්ථානයෙන් අද උදෑසන වනවිට ටී 56 පතරොම් එක්ලක්ෂ හාරදහසක් හමුවී තිබෙනවා. කිලිනොච්චිය රම්‍ය පාර , කොරක්කන්කටු ප්‍රදේශයේ පිහිටි මෙම ස්ථානයෙහි අද කැනීම් සිදුකරන්නේ තුන්වන දිනටයි. කිලිනොච්චිය ප්‍රදේශයේ කොන්ක්‍රීට් වැඩපොලක් පවත්වාගෙන යන ඉඩමක තිබී මළ බැදුණු ටී 56 පතොරොම් පෙට්ටි දෙකක් සොයාගැණුනේ පසුගිය 13 වනදායි. ඒ ඉඩම් හිමියා අත්තිවාරමක් කපන අවස්ථාවේ එහි තිබී පතොරොම් පෙට්ටියක් හමුවීමෙන් අනතුරුව පොලීසියට කළ පැමිණිල්ලකට අනුවයි. පසුගිය 14 වනදා කිලිනොච්චිය අධිකරණයෙන් ලබාගත් අවසරය මත එම ස්ථානයේ කැනීම් සිදුකිරීම ආරම්භ කළා. ඒ අරවියනගර් විශේෂ කාර්ය බලකා කඳවුරේ මූලිකත්වයෙන්. ටී 56 ගිනිඅවි සඳහා භාවිත කරන පතොරොම් 750 බැගින් අඩංගු ලෝහ ආවරණ සහිත පෙට්ටි 84 ක් සොයා ගැණුනා. ආවරණ ඉවත් කළ පතොරොම් හතලිස් අටදහසක අධික ප්‍රමාණයක් මෙන්ම පිටතින් වලදමා තිබූ තවත් ටී 56 පතරොම් පනස් පන්දහසකට අධික සංඛ්‍යාවක් මෙලෙස සොයාගත් බවයි පොලීසිය පවසන්නේ. එම් 60 අවි සඳහා භාවිත කරන පතොරොම් 800 ක් සහ එම් පී එම් ජී අවි සඳහා භාවිත කරන පතොරොම් 400 ක් ද මෙලෙස සොයා ගැණුනා. මෙහි කැනීම් තවදුරටත් ක්‍රියාත්මකයි. ", "URL": "https://www.itnnews.lk/2023/10/05/383060/", "Category": "Breaking News,දේශීය පුවත්", "Parent URL": null}