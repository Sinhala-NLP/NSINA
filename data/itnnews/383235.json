{"Source": "ITN news", "Timestamp": "දෙසැම්බර් 17, 2021 09:10", "Headline": "වින්ටර් ඔලිම්පික් උළෙලට සහයෝගය දැක්වීමට පුටින් කැමැත්ත පළ කරයි", "News Content": "2022 වසරේ චීනයේ බීජිං නුවර පැවැත්වෙන වින්ටර් ඔලිම්පික් උළෙලට සහයෝගය දැක්වීමට රුසියානු ජනාධිපති ව්ලැදිමිර් පුටින් කැමැත්ත පළ කර තිබෙනවා. චීන ජනාධිපති ෂී ජින් පින් සමඟ වීඩියෝ තාක්ෂණය ඔස්සේ සම්බන්ධ වෙමින් රුසියානු ජනාධිපති ව්ලැදිමිර් පුටින් මේ බව ප්‍රකාශ කළා. අමෙරිකාව, බ්‍රිතාන්‍ය, ඔස්ට්‍රේලියාව හා කැනඩාව යන රටවල නායකයින් වින්ටර් ඔලිම්පික් තරගාවලිය නියෝජනය නොකරන බවයි දැනුම් දී තිබෙන්නේ. කෙසේ නමුත් එම රටවල ක්‍රීඩකයින් තරගාවලිය සඳහා සහභාගි වන බවයි තහවුරු කර තිබෙන්නේ.   ", "URL": "https://www.itnnews.lk/2023/10/05/383235/", "Category": "Breaking News,ජාත්‍යන්තර පුවත්", "Parent URL": null}