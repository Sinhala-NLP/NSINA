{"Source": "ITN news", "Timestamp": "ජූනි 20, 2021 11:48", "Headline": "ජනපති, අගමැති සහභාගීත්වයෙන් දින 7 ක පිරිත් සජ්ඣායනාවක්", "News Content": "කොරෝනා වසංගතයෙන් පීඩාවට පත්වී සිටින සමස්ත රටවැසියන්ට නිරෝගි සුවය ප්‍රාර්ථනා කරමින් ලංකාවේ අට දිශාව ආවරණය වන පරිදි රතනසූත්‍රය දේශනා කිරීමේ  පිංකම් මාලාව ආරම්භ කිරීමට කටයුතු යොදා තිබෙනවා. ඒ රාජ්‍ය අමාත්‍ය සිසිර ජයකොඩි මහතාගේ සංකල්පයකට අනුවයි. ජනාධිපති, අගමැති ඇතුළු මැතිඇමතිවරුන්ගේ සහභාගීත්වයෙන් ජූනි 22 වනදා සිට 28 වන දින දක්වා පුරා  දින 7 ක් මෙම පිරිත් සජ්ඣායනා පවැත්වීමටයි කටයුතු යොදා තිබෙන්නේ.  ඒ පිළිබද  දැනුවත් කිරීමේ මාධ්‍ය හමුවක් දේශීය වෛද්‍ය අමාත්‍යාශයේදී පැවැත්වුණා. සෝමාවතී රජමහා විහාරාධිපති ආචාර්ය පූජ්‍ය පහමුණේ ශ්‍රී සුමංගල  හා වලගම්බා රජමහා විහාරාධිපති පූජ්‍ය යටිගල්ඔළුවේ විමලරතන ස්වාමීන්වහන්සේ ද රාජ්‍ය අමාත්‍ය සිසිර ජයකොඩි මහතා  ද ඊට එක්ව සිටියා. ජාතික පිරිවෙන් දිනය හා රටතුළ පවතින වසංගත තත්ත්වය දුරුකරගැනීම සදහා රතන සූත්‍ර දේශනාව මුළු දිවයින පුරා පිරිවෙන් 814 ක හා සිල්මාතා  අධ්‍යාපන ආයතන 11 ක පැවැත්වීමේ සමාරම්භක  වැඩසටහන කඩුවෙල සංඛපිට්ටි විහාරස්ථානයේදී පැවැත්වුණා. ඒ රාජ්‍ය අමාත්‍ය විජිත බේරුගොඩ මහතාගේ සහභාගීත්වයෙන්. මෙම අවස්ථාවට තක්ෂිලා පිරිවෙනේ පරිවෙනාධිපති  පූජ්‍ය කනන්ගම නාරද ස්වාමීන්වහන්සේ හා  පිරිවෙන් අධ්‍යක්ෂ ජෙනරාල් පූජ්‍ය වටිනාපහ සෝමාන්නද ස්වාමින්වහන්සේ ඇතුළු මහාසංඝරත්නය එක්ව සිටියා. වාද්දුව දෙල්දූව ගණේවත්ත පුරාණ විහාස්ථානයේ සිරිසුමන මූලික පිරිවෙනේදී රතන සූත්‍ර දේශනාවක් ආරම්භ වුණා. මෙය සතියක් පුරා පැවැත්වීමටයි කටයුතු යොදා ඇත්තේ. විහාරාධිපති පූජ්‍ය දෙල්දූ‌ව සුමන ස්වාමීන්වහන්සේගේ අනුශාසනා පරිදි සංවිධාන කර ඇති එම පිරිත් සජ්ඣායනාවට විහාරවාසී සාමනේර භික්ෂූන්වහන්සේ 85 නමක ද එක්ව සිටිනවා. රාජ්‍ය අමාත්‍ය ජයන්ත සමරවීර හා පාර්ලිමේන්තු මන්ත්‍රී සංජීව එදිරිමාන්න යන මහත්වරු ද මෙම අවස්ථාවට එක්ව සිටියා. ", "URL": "https://www.itnnews.lk/2023/10/05/343851/", "Category": "දේශීය පුවත්", "Parent URL": null}