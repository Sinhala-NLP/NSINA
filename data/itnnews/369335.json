{"Source": "ITN news", "Timestamp": "ඔක්තෝබර් 15, 2021 11:50", "Headline": "දුනු ඊතල යොදා ගනිමින් පුද්ගලයින් පිරිසක් ඝාතනයට ලක්කළ ඩෙන්මාර්ක් ජාතිකයෙක්", "News Content": "නෝර්වේ රාජ්‍යයේ ඔස්ලෝහි දි දුනු ඊතල යොදා ගනිමින් පුද්ගලයින් පිරිසක් ඝාතනයට ලක්කළ තැනැත්තා අද දින එරට අධිකරණයට ඉදිරිපත් කරන බව නෝර්විජියා පොලීසිය පවසනවා. සිද්ධියට සම්බන්ධ පුද්ගලයා 37 හැවිරිදි ඩෙන්මාර්ක් ජාතිකයෙක් වන අතර මීට මාස කිහිපයකට පෙර ඔහු ඉස්ලාමීය අන්තවාදි කණ්ඩායමක් හා සම්බන්ධ වී සිටි බවට තොරතුරු අනාවරණය වී තිබෙනවා. එම පුද්ගලයා එල්ල කළ ප්‍රහාරයෙන් පස් දෙනෙකු ජීවිතක්ෂයට පත්වුණා. තවත් දෙදෙනෙක් දරුණු තුවාල ලැබුවා. මෙතෙක් එරට ආරක්ෂක අංශ තම රාජකාරී කටයුතු තුළදී අවි භාවිත නොකළ අතර එම සිද්ධියත් සමග ඔවුන්ට සිය අවි අතැතිව සිටින ලෙස අදාළ බලධාරීන් දැනුම් දී තිබෙනවා. ", "URL": "https://www.itnnews.lk/2023/10/05/369335/", "Category": "Breaking News,ජාත්‍යන්තර පුවත්", "Parent URL": null}