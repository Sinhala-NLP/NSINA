{"Source": "ITN news", "Timestamp": "ஜனவரி 27, 2022 12:10", "Headline": "மின்வெட்டை அமுல்ப்படுத்த அனுமதி வழங்குவதா, இல்லையா ? இறுதித் தீர்மானம் இன்று..", "News Content": "மின்வெட்டை அமுல்ப்படுத்துவதற்கு அனுமதி வழங்குவதா, இல்லையா என்பது தொடர்பில் இன்றையதினம் தீர்மானம் பெறப்படுமென பொதுமக்கள் பயன்பாட்டு ஆணைக்குழு தெரிவித்துள்ளது. இன்றையதினம் மின்நெருக்கடி தொடர்பில் மீள கலந்துரையாடி அதன் பின்னர் இறுதித்தீர்மானம் பெறப்படுமென பொதுமக்கள் பயன்பாட்டு ஆணைக்குழுவின் தலைவர் ஜனக்க ரட்ணாயக்க தெரிவித்துள்ளார். கடந்த 25ம் திகதி மேற்கொள்ளப்பட்ட கலந்துரையாடலின் போது இன்றையதினம் மின்வெட்டை அமுல்ப்படுத்துவதற்கான தேவை இல்லையென அறிவிக்கப்பட்டிருந்தது. காணப்படும் எரிபொருள் நெருக்கடி மற்றும் மின்உற்பத்தி மேற்கொள்ளக்கூடிய அளவு, மின்சார தேவை என்பவற்றை கருத்திற்கொண்டே இறுதித்தீர்மானம் பெறப்படுமென பொதுமக்கள் பயன்பாட்டு ஆணைக்குழு குறிப்பிட்டுள்ளது. ", "URL": "https://www.itnnews.lk/2023/10/05/391613/", "Category": "Breaking News,அண்மைய செய்திகள்,முதன்மை செய்தி", "Parent URL": null}