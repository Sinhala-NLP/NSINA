{"Source": "ITN news", "Timestamp": "පෙබරවාරි 22, 2022 11:30", "Headline": "තලවකැලේ කෝවිලක නුග ගසක අතු අනාරක්ෂිත ලෙස කැපීමේ සිද්ධියට පුද්ගලයින් තුන්දෙනෙකු අත්අඩංගුවට", "News Content": "තලවකැලේ ලිදුල මල්ලිඅප්පු  ප්‍රදේශයේ පිහිටි කෝවිලක නුග ගසක අතු අනාරක්ෂිත ලෙස කැපීමේ සිද්ධියට අදාළ  පුද්ගලයින් තුන් දෙනෙකු අත්අඩංගුවට ගෙන තිබෙනවා. හැටන් නුවරඑලිය මල්ලිඅප්පුව ප්‍රදේශයේ තිබූ ඉපැරණි නුග ගසක් අවස්ථා කිහිපයකදී මාර්ගයට කඩා වැටීම හේතුවෙන් අතු කිහිපයක් කපා දැමීමට ග්‍රාම නිලධාරීවරයා අවසර ලබා දී තිබුණා. ඒ අනුව කෝවිල අසල පදිංචිකරුවන් ගසේ අතුකපන අවස්ථාවේ දිරා තිබූ එක් අත්තක් කඩා වැටීමෙන් එම අවස්ථාවේ මාර්ගයේ ගමන් ගත් පුද්ගලයෙකු ජීවිතක්ෂයට පත් වුණා. මෙලෙස මිය ගියේ තලවකැලේ දමිල විද්‍යාලයේ ගුරුවරයෙකුයි. මෙම ගසේ අතු කැපීමට විරෝධය දක්වමින් වතු කම්කරුවන් පිරිසක් ප්‍රධාන මාර්ගය අවහිර කරමින් විරෝධතාවක ද නිරත වුණා. මේ හේතුවෙන් හැටන් නුවරඑලිය ප්‍රධාන මාර්ගයේ ගමනාගමනයට ද බාධා එල්ල වුණා. සිද්ධියට අදාළව පරික්ෂණ සිදු කෙරුණු අතර තුන් දෙනෙකු අත්අඩංගුවට ගත් බවයි පොලීසිය ප්‍රකාශ කළේ.     ", "URL": "https://www.itnnews.lk/2023/10/05/396739/", "Category": "Breaking News,දේශීය පුවත්", "Parent URL": null}