{"Source": "ITN news", "Timestamp": "අප්‍රේල් 29, 2023 09:38", "Headline": "හෙරොයින් සමඟ දෙදෙනෙකු අත්අඩංගුවට", "News Content": "ප්‍රබල මත්ද්‍රව්‍ය ජාවාරම්කරුවකු වන දෙමටගොඩ චමින්දගේ පුත්‍රයා ක්‍රියාත්මක කරන මත්ද්‍රව්‍ය ජාලය මෙහෙයවන දෙදෙනෙකු හෙරොයින් සමඟම අත්අඩංගුවට ගැනීමට පොලිස් විශේෂ කාර්ය බලකාය සමත් වුණා. දෙමටගොඩලක්හටු සෙවන මහල් නිවාස සංකීර්ණයේ සිදු කළ වැටලිමකදී මෙම සැකකරුවන් අත්අඩංගුවට ගෙන ඇත්තේ. ඔවුන් සතුව තිබී හරොයින් ග්‍රෑම් 7යි මිලිග්‍රෑම් 550 ක් සහ මත්පෙති 80 ක් සොයා ගැනුණා. මෙම සැකකරුවන් දෙදෙනා බොරැල්ල ප්‍රදේශයේ පදිංචිකරුවන් බවයි පසුව හෙළිකර ගැනුණේ. දෙමටගොඩ කමින්දගේ පුත්‍රයා වන මලීෂ අකාෂ් නැමැත්තා මෙහෙයවන මත්ද්‍රව්‍ය ජාවාරමට සම්බන්ධ වෙමින් මෙම සැකකරුවන් මත්ද්‍රව්‍ය අලෙවියේ නිරත වී ඇති බවයි පැවසෙන්නේ.         ", "URL": "https://www.itnnews.lk/2023/10/05/479089/", "Category": "Breaking News,දේශීය පුවත්", "Parent URL": null}