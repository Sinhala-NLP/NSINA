{"Source": "ITN news", "Timestamp": "டிசம்பர் 3, 2021 11:48", "Headline": "எரிவாயு சிலிண்டர் வெடிப்பு : கவனத்திற் கொள்ளப்பட வேண்டிய வழிகாட்டல்கள்", "News Content": "நாட்டின் பல பகுதிகளிலிருந்தும் எரிவாயு அடுப்புகள் வெடிக்கும் சம்பவங்கள் தொடர்ந்தும் இடம்பெறுகின்றன. எரிவாயு சிலிண்டர்கள் சார்ந்த தீப்பற்றல் அல்லது வெடிப்பு சம்பவங்கள் தொடர்பாக விசாரணை நடத்துவதற்கும் அதனை தீர்த்து வைப்பதற்குமாக ஜனாதிபதியினால் நியமிக்கப்பட்ட குழு எடுத்த உடனடிய நடவடிக்கையாக பாவனையாளர்கள் கவனத்திற் கொள்ளப்பட வேண்டிய வழிகாட்டல்கள் வெளியிடப்பட்டன. \nகெரவலப்பிட்டிய லிட்ரோ எரிவாயு நிரப்பும் மத்திய நிலையத்தின் செயற்பாடுகள் தற்காலிகமாக இடைநிறுத்தப்பட்டுள்ளன. மத்திய நிலையத்தின் பராமரிப்பு நடவடிக்கைகளுக்காகவே இச் செயற்பாடுகள் இவ்வாறு நிறுத்தப்பட்டுள்ளதாக லிட்ரோ எரிவாயுக் கம்பனி தெரிவிக்கிறது. மத்திய நிலையத்தின் செயற்பாடுகள் தற்காலிகமாக இடைநிறுத்தப்பட்ட போதிலும் பாவனையாளர்களுக்கு எரிவாயுவை பெற்றுக்கொள்வதில் எவ்வித தடையுமில்லையெனவும் கம்பனி தெரிவித்துள்ளது. கெரவலப்பிட்டிய லிட்ரோ எரிவாயு நிரப்பும் மத்திய நிலையத்தின் பராமரிப்பு நடவடிக்கைகளுக்கென இவ்வாறு மேற்கொள்ளப்படுவது சாதாரண செயற்பாடாகும். லிட்ரோ கம்பனியின் 42 விநியோக மத்திய நிலையங்கள் மற்றும் நாடு பூராகவும் உள்ள சுமார் 14 ஆயிரம் விற்பனை முகவர்கள் ஊடாக தொடர்ந்தும் பாவனையாளர்களுக்கு லிட்ரோ எரிவாயுவை பெற்றுக்கொள்ள முடியுமெனவும் அவர்கள் சுட்டிக்காட்டுகின்றனர். எரிவாயு தட்டுப்பாடு ஏற்படலாமென வீணாக அச்சம் கொள்ளத் தேவையில்லையென தெரிவித்த அக்கம்பனி பிரச்சினைகள் காணப்பட்டால் 1311 எனும் உடனடித் தொலைபேசி இலக்கத்திற்கு அறியத்தருமாறு அறிவிக்கப்பட்;டுள்ளது. அத்துடன் நாட்டின் பல பகுதிகளிலிருந்தும் எரிவாயு அடுப்புக்கள் வெடித்த சம்பவங்கள் பதிவாகின. எவ்வாறாயினும் எரிபொருள் சிலிண்டர்கள் சார்ந்த தீப்பற்றல் மற்றும் வெடிப்புக்கள் குறித்து விசாரணைக்கும் தீர்வை கண்டறிவதற்கென ஜனாதிபதி நியமித்த குழு கருத்து தெரிவிக்கையில் எரிபொருள் சிலிண்டர்கள் சார்ந்த உபகரணங்களின் தரம் தொடர்பாக மிகவும் கவனம் செலுத்த வேண்டுமென தெரிவித்துள்ளது. இக்குழு முதற் கட்டத்தின் கீழ் நேற்று வெடிப்பு இடம்பெற்ற இடங்களை கண்காணித்து தகவல்களை திரட்டியது. இதற்கமைய எடுத்த உடனடி நடவடிக்கையாகவே பாவனையாளர்கள் பொறுப்புடன் செயற்பட வேண்டுமென தெரிவித்துள்ளது. அத்துடன் ராஜாங்க அமைச்சர் லசந்த அழிகயவன்னவுடன் நேற்று இடம்பெற்ற கலந்துரையாடலைத் தொடர்ந்து சிலிண்டர்களை விடுவிக்கும் முன்னர் அதன் தரம் குறித்து பரிசீலனை செய்து நுகர்வோருக்கு வழங்க வேண்டுமென எரிவாயுக் கம்பனிகளுக்கு அறிவிக்கப்பட்டது. இதற்கமைய அரசாங்கத்தினால் மேற்கொள்ளப்படுகின்ற தர பரிசோதனைக்கு லாப் கம்பனி சகல சந்தர்ப்பங்களிலும் தயாராக இருப்பதாப அக்கம்பனி அறிவித்துள்ளது. இதேவேளை பாராளுமன்றத்திலும் தற்போது எழுந்துள்ள பிரச்சினை தொடர்பாக கருத்துக்கள் தெரிவிக்கப்பட்டன. பாவனையாளர்கள் எரிவாயு பயன்பாட்டிலிருந்து நீங்கி மண்ணெண்ணெய் அடுப்புக்களை பயன்படுத்துவதில் ஆர்வம் காட்டிவருவதாக தெரிவிக்கப்படுகின்றது. அநுராதபுரத்தில் மக்கள் மண்ணெண்ணெய் அடுப்புக்களை கொள்வனவு செய்து வருகின்றனர். எரிவாயு அடுப்புக்கள் வெடிப்பதே இதற்கு காரணமென தெரிவிக்கப்படுகிறது ", "URL": "https://www.itnnews.lk/2023/10/05/380223/", "Category": "Breaking News,தேசிய செய்திகள்", "Parent URL": null}