{"Source": "ITN news", "Timestamp": "ජනවාරි 20, 2022 12:51", "Headline": "යාපනයේ මුහුදු ජලය පිරිපහදු කිරීමේ මධ්‍යස්ථානය නිරීක්ෂණය කිරීමට අමාත්‍ය ඩග්ලස් දේවානන්දා යයි", "News Content": "මුහුදු ජලය පානීය ජලය ලෙස පිරිපහදු කිරීමේ මධ්‍යස්ථානයේ කටයුතු මේ වන විට සිදු කෙරෙමින් පවතිනවා. යාපනය ලක්ෂ තුනක ජනතාවගේ පානීය ජල අවශ්‍යතාව සපුරාලීම මෙහි අරමුණයි. සෞභාග්‍යයේ දැක්ම ප්‍රතිපත්ති ප්‍රකාශයට අනුව යමින් 2025 වසර වන විට  සියලු දෙනාටම පිරිසිදු පානීය ජලය ලබාදීම රජයේ අරමුණයි. මෙහි එක් පියවරක් ලෙසයි මුහුදු ජලය පානීය ජලය බවට පත් කිරීමේ ව්‍යාපෘතිය ආරම්භ කෙරුණේ. යාපනය තාලයඩි ප්‍රදේශයේ  පිහිටුවා ඇති මුහුදු ජලය පිරිපහදු කිරීමේ මධ්‍යස්ථානයේ කටයුතු සෙයා බැලීමට අමාත්‍ය ඩග්ලස් දේවානන්ද මහතා එහි නිරීක්ෂණ චාරිකාවක නිරත වුණා. මේ අතර අලිමංකඩ කලපු ප්‍රදේශයේ ඉස්සන් කොටු නිසා ඉස්සන් පැටවුන් විනාශ වන බවට ධීවරයින් අමාත්‍යවරයා දැනුවත් කළා. ඒ අනුව එම ප්‍රදේශයේ සංචාරයක නිතරවෙමින් නීති විරෝධී ඉස්සන් ඇති කරන ධීවරයින් හමු වී ඔවුන් සමග ද සාකච්ඡා කිරීමට අමාත්‍යවරයා කටයුතු කළා. මෙම  නීතිවිරෝධී ක්‍රියාව නතර කරන ලෙස ඉල්ලා සිටි අමාත්‍යවරයා ඔවුන්ට මාළු වගා කිරීමට ණය ලබා දෙන බවද සදහන් කළා.       ", "URL": "https://www.itnnews.lk/2023/10/05/389999/", "Category": "දේශීය පුවත්", "Parent URL": null}