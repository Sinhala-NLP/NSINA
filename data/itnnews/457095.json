{"Source": "ITN news", "Timestamp": "ජනවාරි 23, 2023 10:19", "Headline": "‘යකඩ තරිදු’ අත්තඅඩංගුවට", "News Content": "ඩුබායිහි සැගව සිට මත්ද්‍රව්‍ය ජාලයක් මෙහෙයවන කොලොන්නාවේ ධනුෂ් නමැත්තාගේ ආධාරකරුවෙකු අත්අඩංගුවට ගැනීමට පොලිස් විශේෂ කාර්ය බලකාය සමත් වුණා. තේෂාන් තරෙන්ද නොහොත් යකඩ තරිදු නමැති සැකකරුයි මෙලෙස අත්තඅඩංගුවට ගෙන ඇත්තේ. කොළොන්නාවේ ධනුෂ්ක නමැත්තාගේ මත්ද්‍රව්‍ය ජාලයේ මෙරට මෙහෙයුම්කරු ලෙස මෙම පුද්ගලයා හදුනාගෙන තිබෙනවා. ගොතටුව ප්‍රදේශයේ සිදුකළ වැටලීමකදී ඔහු අත්අඩංගුවට ගැණුනා. මොහු සතුව තිබී අයිස් මත්ද්‍රව්‍ය ග්‍රෑම් 11 යි මිලිග්‍රෑම් 650 ක් සහ මත්ද්‍රව්‍ය අලෙවියෙන් උපයා ගන්නා ලද රුපියල් 560,200 ක මුදලක් පොලිස් භාරයට ගෙන තිබෙනවා. මේ අතර ඉංගිරිය මඩකඩ රක්ෂිතයේ නීතිවිරෝධි මත්පැන් පෙරූ පුද්ගලයින් තුන් දෙදෙනකු අත්අඩංගුවට ගැනීමට විශේෂ කාර්ය බලකාය සමත්වුණා. නීතිවිරෝධි මත්පැන් මිලිලීටර් 157 ක් ගෝඩා ලීටර් 3260 ක් බැරල 20 ක් හා තඹ දගර තුනක් පොලිස් භායට ගෙන තිබෙනවා. නිධානයකින් ලබාගත් බවට සැක කෙරෙන පුරාවස්තු සන්තකයේ තබාගෙන සිටි පුද්ගලයින් 3 දෙනෙකු අත්අඩංගුවට ගැනීමට පානදුර මධ්‍යම දූෂණ මර්දන ප්‍රහාරක ඒකකය සමත් වුණා. කළුතර උතුර පොලිස් වසමේ හෝටලයක රථගාලකදීයි මෙම වැටලීම සිදුවුණේ. ජාවාරම මෙහෙයවූ ප්‍රධාන සැකකරු යුද හමුදාවෙන් විශ්‍රාම ගැන්වූ සෙබලෙක් බව අනාවරණය වුණා. කුඩා කරඩුවක්,  රන් පැහැති පළදනාවක් ඇතුළු පුරාවිද්‍යා වස්තු රැසක් ඔවුන් සතුව තිබූ බවයි පොලීසිය සදහන් කළේ.     ", "URL": "https://www.itnnews.lk/2023/10/05/457095/", "Category": "Breaking News,දේශීය පුවත්", "Parent URL": null}