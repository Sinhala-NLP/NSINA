{"Source": "ITN news", "Timestamp": "සැප්තැම්බර් 20, 2022 19:28", "Headline": "අම්පාර, මඩකලපුව, මුලතිව්, යාපනය, අනුරාධපුරයට හා මොණරාගලට අවශ්‍ය යූරියා පොහොර සැපයීම කඩිනම් කෙරේ", "News Content": "අම්පාර, මඩකලපුව, මුලතිව්, යාපනය, අනුරාධපුරයට හා මොණරාගලට මහකන්නයට අවශ්‍ය යූරියා පොහොර සැපයීම කඩිනම් කරන ලෙස කෘෂිකර්ම අමාත්‍යවරයා නිලධාරීන්ට උපදෙස් ලබාදී තිබෙනවා මෙම දිස්ත්‍රික්කවල මහකන්නයේ වී වගා කටයුතු ඔක්තෝබර් මුල් සති දෙක තුළ ආරම්භ කිරීමට නියමිතයි. ඒ වන විට වගාවට අවශ්‍ය පොහොර ගොවිජන මධ්‍යස්ථානවලට ලබාදීම මගින් ගොවීන්ට යූරියා පොහොර මිලදී ගැනීමට අවස්ථාව සැළසීම අමාත්‍යාංශයේ අරමුණයි. ඒ අනුව යළ කන්නයේ මෙන් මහ කන්නයේද යූරියා පොහොර මිටිය රුපියල් දස දහසකට ලබාදීමට පියවර ගෙන තිබෙනවා.ඒ කෘෂිකර්ම අමාත්‍ය මහින්ද  අමරවීර මහතා ජනාධිපතිතුමාගෙන් කළ ඉල්ලීමකට අනුවයි. තේ සහ බඩඉරිගු වගාවන් සදහා කිලෝග්‍රෑම් 50 ක යූරියා පොහොර මිටියක් ලබාදීමට නියමිතව තිබෙන්නේ රුපියල් 15,000 කටයි. බණ්ඩි පොහොර ද මෙවර වී වගාව සදහා ලබාදීමට දැනටමත් අවශ්‍ය සියලු කටයුතු යොදා අවසන් බව කෘෂිකර්ම අමාත්‍යවරයා සදහන් කරනවා.           ", "URL": "https://www.itnnews.lk/2023/10/05/436179/", "Category": "දේශීය පුවත්", "Parent URL": null}