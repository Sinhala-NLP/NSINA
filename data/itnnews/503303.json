{"Source": "ITN news", "Timestamp": "ஜூலை 28, 2023 10:42", "Headline": "தெஹிவளையில் நேற்று இரவு இடம்பெற்ற விபத்தில் ஒருவர் உயிரிழப்பு", "News Content": "தெஹிவளையில் நேற்று இரவு இடம்பெற்ற விபத்தில் ஒருவர் உயிரிழந்துள்ளதுடன் மேலும் ஒருவர் காயமடைந்துள்ளார். எண்டர்சன் வீதியிலிருந்து கடவத்தை வீதி வழியாக ஹில் ஸ்ட்ரீட் நோக்கிச் சென்ற மோட்டார் சைக்கிள் சாரதி தனது கட்டுப்பாட்டை இழந்து மின்கம்பத்தில் மோதி விபத்துக்குள்ளானதாக பொலிஸார் தெரிவித்தனர். இச்சம்பவத்தில் மோட்டார் சைக்கிளில் பயணித்தவர் மற்றும் சாரதி படுகாயம் அடைந்தனர். காயமடைந்த இருவரும் களுபோவில போதனா வைத்தியசாலையில் அனுமதிக்கப்பட்ட நிலையில்,\nசிகிச்சை பலனின்றி சாரதி உயிரிழந்துள்ளார். உயிரிழந்தவர் தெஹிவளை கெளடானை பகுதியைச் சேர்ந்த 18 வயதுடையவர் என அடையாளம் காணப்பட்டுள்ளார். சடலம் களுபோவில வைத்தியசாலையின் பிரேத அறையில் வைக்கப்பட்டுள்ளது. மேலதிக விசாரணைகளை தெஹிவளை பொலிஸார் மேற்கொண்டு வருகின்றனர். ", "URL": "https://www.itnnews.lk/2023/10/05/503303/", "Category": "Breaking News,தேசிய செய்திகள்", "Parent URL": null}