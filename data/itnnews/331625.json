{"Source": "ITN news", "Timestamp": "අප්‍රේල් 15, 2021 11:57", "Headline": "ඕස්ට්‍රේලියාවෙන් ශ්‍රී ලංකා පොලීසියට ඩ්‍රෝන යානා 5 ක්", "News Content": "ඩ්‍රෝන තාක්ෂණය මගින් නිරීක්ෂණ කටයුතු පිළිබද සබදතා ශක්තිමත් කර ගැනීමට ඕස්ට්‍රේලියාව හා ශ්‍රී ලංකාව එකගතාවකට පැමිණියා. ඩ්‍රෝන තාක්ෂණය ඔස්සේ ගුවනේ සිට නිරීක්ෂණ සිදු කිරීම සදහා ශ්‍රී ලංකා පොලීසියට ඩ්‍රෝන යානා 5 ක් ලබා දීමට ඕස්ට්‍රේලියා ෆෙඩරල් පොලීසිය පියවර ගත්තා. ස්වභාවික ආපදා ස්ථාන තක්සේරු කිරීම මෙන්ම සමුද්‍රීය මිනිස් ජාවාරම් මැඩ පැවැත්වීම සදහා ඩ්‍රෝන තාක්ෂණය උපයෝගී කර ගැනෙනවා.  මිනිස් ජාවාරම් වැළැක්වීම සදහා ශ්‍රී ලංකා පොලීසිය දක්වන සහයට ඕස්ට්‍රේලියාව ප්‍රසාදය පළ කරනවා. අන්තර්ජාලය ඔස්සේ පැවැති උත්සවයකදී සංකේතාත්මකව ඩ්‍රෝන යානා පරිත්‍යාග කෙරුණු අතර පොලිස්පති සී.ඩී. වික්‍රමරත්න මහතාද ඊට එක්වුණා.     ", "URL": "https://www.itnnews.lk/2023/10/05/331625/", "Category": "දේශීය පුවත්", "Parent URL": null}