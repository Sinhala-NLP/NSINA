{"Source": "ITN news", "Timestamp": "ජූනි 6, 2022 10:34", "Headline": "ඊසිකෑෂ් ක්‍රමයට හෙරොයින් අලෙවි කළ දෙදෙනෙකු අත්අඩංගුවට", "News Content": "නුවරඑළිය නගරයේ ඊසිකෑෂ් ක්‍රමයට හෙරොයින් අලෙවි කිරීමේ ජාවාරමේ ප්‍රධාන සැකකරු සහ ඔහුට සහාය දුන් පුද්ගලයෙකු අත්අඩංගුවට ගැණුනා. මෙම ප්‍රධාන සැකකරු හදුන්වන්නේ භූතයා යන අන්වර්ත නාමයෙන්. මෙම ජාවාරමේ ප්‍රධාන සැකකරු මහරගම ප්‍රදේශයේ සිට හෙරොයින් මත්ද්‍රව්‍ය ජාවාරම සිදුකරන කාන්තාවකගේ ගෝලයෙකු බව හඳුනාගෙන තිබෙනවා. මහරගම සිට හෙරොයින් නුවරඑළියට රැගෙන ගොස් ඊසිකෑෂ් ක්‍රමයට අලෙවි කර ඇති බව සඳහන්. අත්අඩංගුවට ගන්නා අවස්ථාවේ සැකකරුවන් ළඟ තිබූ මත්කුඩු ග්‍රෑම් 8 ක් කුඩා පැකට් 25 ක ඇසුරුම් කර තිබියදී පොලීසිය සොයාගත්තා. ජාවාරම සඳහා යොදාගත් ත්‍රි රෝද රථයක් සහ ජංගම දුරකතන කිහිපයක් ද සොයාගෙන තිබෙනවා.   ", "URL": "https://www.itnnews.lk/2023/10/05/415313/", "Category": "Breaking News,දේශීය පුවත්", "Parent URL": null}