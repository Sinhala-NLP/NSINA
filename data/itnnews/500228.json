{"Source": "ITN news", "Timestamp": "ජූලි 16, 2023 10:26", "Headline": "හොලිවුඩ් කලා ශිල්පින්ගේ වැඩ වර්ජනය මේ වසරේ අවසානය දක්වා", "News Content": "ඇමෙරිකාවේ හොලිවුඩ් කලා ශිල්පින්ගේ වැඩ වර්ජනය මේ වසරේ අවසානය දක්වා පැතිරිය හැකි බව රංග ශිල්පි බ්‍රයන් කෝක්ස් පවසනවා. සියලු ක්ෂේත්‍රවලට අයත් කලාකරුවෝ වැඩ වර්ජනයට එක්ව සිටිනවා. එහි ප්‍රතිඵලය වී ඇත්තේ හොලිවුඩ් සිනමා කර්මාන්තය මුළුමනින්ම කඩා වැටීමයි. දැනට නිෂ්පාදනය කෙරෙමින් පවතින චිත්‍රපට රැසකට ද මෙයින් බලපෑම් එල්ල වී තිබෙනවා. ගෙවීම් සේවා පහසුකම් සහ කර්මාන්තයට කෘත්‍රිම බුද්ධිය යොදා ගැනීම ආදී කරුණු කිහිපයක් මුල් කරගනිමිනුයි බොලිවුඩ් කලාකරුවන් මෙම වැඩ වර්ජනය ආරම්භ කර තිබෙන්නේ. ", "URL": "https://www.itnnews.lk/2023/10/05/500228/", "Category": "ජාත්‍යන්තර පුවත්", "Parent URL": null}