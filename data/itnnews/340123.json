{"Source": "ITN news", "Timestamp": "ஜூன் 1, 2021 12:43", "Headline": "சுமார் 65 இலட்சம் குடும்பங்களுக்கு ஐய்யாயிரம் ரூபா கொடுப்பனவு", "News Content": "பயணத்தடை அமுலில் உள்ள காலப்பகுதியில் சுமார் 65 இலட்சம் குடும்பங்களுக்கு ஐய்யாயிரம் ரூபா கொடுப்பனவை வழங்குவதற்கான நடவடிக்கைகள் ஆரம்பிக்கப்படுமென ராஜாங்க அமைச்சர் செஹான் சேமசிங்க தெரிவித்துள்ளார். அத்து வரும் ஒரு சில நாட்களுக்குள் பயனாளிகளுக்கு இக் கொடுப்பனவை வழங்க எதிர்பார்க்கப்பட்டுள்ளதாகவும் அவர் மேலும் தெரிவித்துள்ளார். இக்கொடுப்பனவை கடந்த முறை வழங்கும் போது 3, 4 நாட்களுக்குள் அவற்றை வழங்க முடிந்தது. நாளை முதல் இக்கொடுப்பனவு வழங்கும் பணிகள் ஆரம்பிக்கப்பட்டதை அடுத்து முன்னரைப் போன்று 3 , 4 நாட்களுக்குள் நிறைவு செய்ய முடியாது. இதனை பொதுமக்கள் நன்கு புரிந்து கொள்ள வேண்டும். ஏனென்றால் தற்போது அமுலில் உள்ள பயணத்தடை, கொவிட் பரவல் மற்றும் தனிமைப்படுத்தல் சட்ட விதிமுறைகள் போன்றவற்றினால் இதில் தாமதம் ஏற்படலாம். தகைமை பெற்றுள்ள அனைவருக்கும் கொடுப்பனவுகள் வழங்கப்படும். தாமதங்கள் ஏற்படும் போது நிலை தடுமாற வேண்டாம். முதற்கட்ட நடவடிக்கையாக நாளை முதல் சமுர்த்தி பயனாளிகளுக்கு அவர்களுக்குரிய கொடுப்பனவுகள் வழங்கப்படும். அத்துடன் அமைச்சரவை தீர்மானங்களை அறிவிக்கும் ஊடக சந்திப்பிலும் இதுதொடர்பாக கருத்து தெரிவிக்கப்பட்டது. பயணத்தடை காரணமாக ஜீவனோபாயத்தை இழந்தவர்களுக்கு 5 ஆயிரம் ரூபா கொடுப்பனவு வழங்கப்படும். இதன்போது தற்போது முதியோர் கொடுப்பனவோ சமுர்த்தி கொடுப்பனவோ, அரசாங்க கொடுப்பனவொன்றை பெறுகின்றவர்கள். பெறப்படுகின்ற கொடுப்பனவுக்கும் ஐய்யாயிரம் ரூபா கொடுப்பனவுக்கும் இடைப்பட்ட பணத்தையே பெற்றுக்கொள்வார்கள். தற்போது 2000 ரூபா மாதாந்த கொடுப்பனவை பெறுபவர்களாக இருந்தால். அவர்களுக்கு 5000 ரூபா கொடுப்பனவு வழங்கப்படுவதில்லை. மாறாக 3000 ரூபாவே வழங்கப்படும். சமுத்திரவியல் மாசடைந்ததால் பாதிக்கப்பட்டுள்ள கடற்றொழிலாளர்களுக்கும் இக்கொடுப்பனவு வழங்கப்படும். ", "URL": "https://www.itnnews.lk/2023/10/05/340123/", "Category": "Breaking News,தேசிய செய்திகள்", "Parent URL": null}