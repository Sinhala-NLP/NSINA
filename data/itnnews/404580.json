{"Source": "ITN news", "Timestamp": "மார்ச் 30, 2022 12:04", "Headline": "நாட்டில் ஏற்பட்டுள்ள நெருக்கடி நிலையை எதிர்கொள்ளும் திடம் இலங்கை மக்களுக்கு உள்ளதாக ஜனாதிபதி தெரிவிப்பு..", "News Content": "நாட்டில் ஏற்பட்டுள்ள தற்போதைய நெருக்கடி நிலைக்கு முகங்கொடுப்பதற்கு இலங்கை மக்களுக்கு பலம் உள்ளதென தான் நம்பிக்கை கொண்டுள்ளதாக ஜனாதிபதி கோட்டாபய ராஜபக்ஷ தெரிவித்துள்ளார். கொழும்பில் இடம்பெறும் பிம்ஸ்டெக் மாநாட்டில் உரையாற்றும் போதே அவர் இவ்வாறு தெரிவித்துள்ளார். கொழும்பு பண்டாரநாயக்க மாநாட்டு மண்டபத்தில் இடம்பெறும் பிம்ஸ்டெக் மாநாட்டின் இறுதித்தினம் இன்றாகும். அரச தலைவர்களின் பிம்ஸ்டெக் கொள்கை இன்றையதினம் கைச்சாதிடப்பட்டது. இலங்கையின் தலைமைத்துவத்தின் கீழ் இடம்பெற்ற பிம்ஸ்டெக் நாடுகளின் மாநாடு 3 நாட்களாக இடம்பெற்றது. வீடியோ தொழில்நுட்பத்தின் ஊடாக அமைப்பில் அங்கத்துவம் வகிக்கும் வேறு நாடுகளின் தலைவர்கள் பங்கேற்றிருந்தமை குறிப்பிடத்தக்கது. ", "URL": "https://www.itnnews.lk/2023/10/05/404580/", "Category": "Breaking News,தேசிய செய்திகள்,முதன்மை செய்தி", "Parent URL": null}