{"Source": "ITN news", "Timestamp": "ஜூன் 1, 2022 12:58", "Headline": "வெள்ளபெருக்கினால் பாதிக்கப்பட்ட மக்களுக்கு நிவாரண உதவிகளை வழங்க பிரதமர் ரணில் நடவடிக்கை..", "News Content": "வெள்ளப்பெருக்கினால் பாதிக்கப்பட்டுள்ள மக்களுக்கு நிவாரணம் வழங்க பிரதமர் ரணில் விக்ரமசிங்க நடவடிக்கை எடுத்துள்ளார். நிவாரணம் வழங்கும் செயற்பாடுகளுக்கு திறைசேரியிடமிருந்து நிதி ஒதுக்கப்பட்டுள்ளதாக பிரதமர் குறிப்பிட்டுள்ளார். அதுதொடர்பான ஆரம்பகட்ட பேச்சுவார்த்தை பிரதமர் ரணில் விக்ரமசிங்க தலைமையில் இடம்பெற்றுள்ளதோடு, பேச்சுவார்த்தையில் பிரதமரின் செயலாளர சமன் ஏக்கநாயக்க மற்றும் மாவட்ட செயலாளர்களின் பங்கேற்புடன் இடம்பெற்றுள்ளது. களுத்துறை, கம்பஹா, காலி, இரத்தினபுரி ஆகிய மாவட்ட செயலாளர்கள் பேச்சுவார்த்தையில் கலந்துக்கொண்டனர். பாதிக்கப்பட்ட மக்களுக்கு மாவட்ட செயலாளர்களின் ஊடாக நிவாரணத்தை பெற்றுக்கொடுக்குமாறு பிரதமர் அதன்போது பணிப்புரை விடுத்துள்ளமை குறிப்பிடத்தக்கது. ", "URL": "https://www.itnnews.lk/2023/10/05/414549/", "Category": "Breaking News,தேசிய செய்திகள்", "Parent URL": null}