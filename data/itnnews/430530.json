{"Source": "ITN news", "Timestamp": "අගෝස්තු 22, 2022 18:52", "Headline": "ග්‍රාමීය ආර්ථිකය නැන්වීමට අගමැතිගෙන් කමිටුවක්", "News Content": "ග්‍රාම නිලධාරී වසම් ග්‍රාමීය ආර්ථිකයේ පුනර්ජීව කේන්ද්‍රය බවට පත් කිරීමේ වැඩසටහන ක්‍රියාත්මක කිරීම සදහා කමිටුවක් පත් කිරීමට තීරණය කර තිබෙනවා. අග්‍රාමාත්‍ය දිනේෂ් ගුණවර්ධන මහතාගේ ප්‍රධානත්වයෙන් අද පැවැති රැස්වීමකදීයි මෙම කමිටුව පත් කිරීමට තීරණය කර ඇත්තේ. අග්‍රාමාත්‍ය ලේකම් අනුර දිසානායක මහතාගේ ප්‍රධානත්වයෙනුයි මෙම කමිටුව පත් කෙරෙන්නේ. මේ යටතේ ධීවර කර්මාන්තය සවි බල ගන්වන්නේ කෙසේද යන්න පිළිබද ප්‍රධාන වශයෙන් සාකච්ඡා කර තිබෙනවා. මීට පෙර පශු සම්පත් ඇතුළු ක්ෂේත්‍ර ගණනාවක් සම්බන්ධයෙන් සාකච්ඡා පැවැත්වුණා. මෙම රැස්වීමේ දී අග්‍රාමාත්‍යවරයා උපදෙස් ලබා දුන්නේ ඉදිරි වසර දෙක සදහා ජනතාවගේ පෝෂණය ඉහළ නැංවීමට කඩිනම් ආහාර සුරක්ෂිතතා වැඩසටහනක් වහාම ක්‍රියාත්මක කල යුතු බවයි.   ", "URL": "https://www.itnnews.lk/2023/10/05/430530/", "Category": "දේශීය පුවත්", "Parent URL": null}