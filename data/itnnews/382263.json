{"Source": "ITN news", "Timestamp": "දෙසැම්බර් 12, 2021 09:35", "Headline": "ගත වූ පැය 24ට වැඩිම කොරෝනා මරණ සංඛ්‍යාව රුසියාවෙන් වාර්තා වෙයි", "News Content": "ගත වූ පැය 24 ට ලොව පුරා රටවල් 222 කින් කොරෝනා වයිරස ආසාදිතයින් 520389 දෙනෙකු හමුව තිබෙනවා. සිදුව ඇති මරණ සංඛ්‍යාව 5425ක්. ඊයේ දිනයේදී වැඩිම ආසාදිතයින් සංඛ්‍යාවක් හමු වී ඇත්තේ ඇමෙරිකාවෙන්. එම සංඛ්‍යාව පනස්අට දහසකට ආසන්නයි. එමෙන්ම ගත වූ පැය 24ට සිදුව ඇති වැඩිම මරණ සංඛ්‍යාව 1171ක්. එම වැඩිම කොරෝනා මරණ සංඛ්‍යාව වාර්තා වී ඇත්තේ රුසියාවෙන්. ඒ සමඟම ලොව සමස්ත කොරෝනා මරණ සංඛ්‍යාව 5,317,634 දක්වා ඉහළ ගියා. හමුවී ඇති සමස්ත කොරෝනා ආසාදිතයින් සංඛ්‍යාව කෝටි විසිහතකට ආසන්නයි.       ", "URL": "https://www.itnnews.lk/2023/10/05/382263/", "Category": "Breaking News,ජාත්‍යන්තර පුවත්", "Parent URL": null}