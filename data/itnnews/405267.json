{"Source": "ITN news", "Timestamp": "අප්‍රේල් 3, 2022 10:06", "Headline": "උසස් පෙළ ප්‍රායෝගික පරීක්ෂණ සඳහා ඉදිරිපත් වන සිසුන්ට පණිවුඩයක්", "News Content": "අපොස උසස් පෙළ විභාගයට අදාළව අද දිනට නියමිත ප්‍රායෝගික පරීක්ෂණ තාවකාලිකව නොපැවැත්වෙන බව විභාග කොමසාරිස් ජනරාල්වරයා පවසනවා. අද දිනයේ පමණක් එම පරීක්ෂණ නතර කර ඇති අතර හෙට සිට යළි සුපුරුදු පරිදි එම කටයුතු සිදුකෙරෙනවා.උසස් පෙළ විභාගයේ ප්‍රායෝගික පරීක්ෂණ ආරම්භ කෙරුණේ පසුගිය 29 වනදායි. අද දින ප්‍රායෝගික පරීක්ෂණ සඳහා ඉදිරිපත්වීමට නියමිතව සිටි අපේක්ෂකයින් හෙට දිනයේ පරීක්ෂණ මණ්ඩල වෙත පැමිණ ප්‍රා යෝගික පරීක්ෂණ සඳහා නැවත දිනයක් ලබාගත යුතුයි. එම මණ්ඩල විසින් පරීක්ෂණ පැවැත්වීමේ අවසන් දිනය හෝ ඊට පසු දින වේලාවක් ලබාදෙන අතර මෙම නැවත දිනයක් නිකුත් කිරීම අද දිනට නියමිත අපේක්ෂකයින් සඳහා පමණක් වළංගු බව විභාග කොමසාරිස්වරයා තරයේ අවධාරණය කරනවා. හෙට සිට ප්‍රායෝගික පරීක්ෂණ නියමිත පරිදි පැවැත්වෙන අතර ඉදිරි දිනයන් වලදී ප්‍රායෝගික පරීක්ෂණ සඳහා වේලාවන් ලැබී ඇති විභාග අපේක්ෂකයින් තමන්ට නියමිත දින නියමිත වේලාවට අදාළ ප්‍රායෝගික පරීක්ෂණ මණ්ඩල වෙත වාර්තා කරන ලෙසද දැනුවත් කෙරෙනවා. මේ අතර අද දිනයේ පැවැත්වීමට සැළසුම්කර තිබූ දහම්පාසල් ශ්‍රේණි විභාග ද නැවත දැනුම්දෙන තුරු කල්දමන බව බුද්ධශාසන අමාත්‍යංශ ලේකම් මහාචාර්ය කපිල ගුණවර්ධන මහතා සඳහන් කළා.         ", "URL": "https://www.itnnews.lk/2023/10/05/405267/", "Category": "Breaking News,දේශීය පුවත්", "Parent URL": null}