{"Source": "ITN news", "Timestamp": "ඔක්තෝබර් 21, 2022 19:35", "Headline": "මග නැගුම කාර්යාල පරිශ්‍රය නවීකරණය කර යළි විවෘත කෙරේ", "News Content": "රටේ ගමන්මග මෙන්ම මාර්ග සංවර්ධනයේ ගමන් මග සැබැවින්ම වෙනස් කළ නායකයා හිටපු ජනාධිපති මහින්ද රාජපක්ෂ මහතා බව අමාත්‍ය ආචාර්ය බන්දුල ගුණවර්ධන මහතා පවසනවා. රත්මලාන අගුලානේ පිහිටි මග නැගුම උපදේශක හා ව්‍යාපෘති කළමනාකරණ සේවා සමාගමට වසර 18ක් පිරීම නිමිත්තෙන් එහි කාර්යාල පරිශ්‍රය නවීකරණය කර යළි විවෘත කිරීමේ අවස්ථාවට එක්වෙමින් අමාත්‍යවරයා මේ බව කියා සිටියා. එවකට අග්‍රාමාත්‍යවරයා හා මහාමාර්ග අමාත්‍යවරයාව සිටි මහින්ද රාජපක්ෂ මහතා මෙම කාර්යාලය විවෘත කළා. එම කාර්යාලය මෙසේ නවීකරණය කර යළි විවෘත කිරීම ද මහින්ද රාජපක්ෂ මහතාගේ ප්‍රධානත්වයෙන් සිදුවුණා. මෙම අවස්ථාවට ප්‍රවාහන හා මහා මාර්ග අමාත්‍යාංශයේ ලේකම්වරයා ඇතුළු පිරිසක් සහභාගී වුණා.   ", "URL": "https://www.itnnews.lk/2023/10/05/441759/", "Category": "දේශීය පුවත්", "Parent URL": null}