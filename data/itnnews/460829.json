{"Source": "ITN news", "Timestamp": "පෙබරවාරි 14, 2023 14:56", "Headline": "PUCSL සහ විදුලිබල මණ්ඩලය අතර ඊයේ පැවති සාකච්ඡාව එකඟතාවකින් තොරව අවසන්", "News Content": "මහජන උපයෝගීතා කොමිෂන් සභාව සහ විදුලිබල මණ්ඩලය අතර ඊයේ පැවති සාකච්ඡාව එකඟතාවකින් තොරව අවසන් වී තිබෙනවා. ඒ බව අදාළ නිලධාරීන් ජාතික සභාවට දැනුම් දුන්නා. මහජන උපයෝගීතා කොමිසම සහ විදුලිබල මණ්ඩලය සාකච්ඡා කර විදුලි බිල සම්බන්ධයෙන් අවසන් තීරණයක් ගන්නා ලෙස ජාතික සභාව දැනුම් දුන්නා. ඒ අනුව අදාළ සාකච්ඡාව ඊයේ පස්වරුවේ පැවැත්වෙන බවයි දැනුම් දුන්නේ. කෙසේ වෙතත් එම සාකච්ඡාවේදී අවසන් තීරණයකට එළඹීමට නොහැකි වී තිබෙනවා. අග්‍රාමාත්‍ය දිනේෂ් ගුණවර්ධන සහ කතානායක මහින්ද යාපා අබේවර්ධන යන මහත්වරුන්ගේ ප්‍රධානත්වයෙන් ජාතික සභාව අද පාර්ලිමේන්තුවේදී රැස් වුණා. එහිදී කතානායකවරයා සදහන් කළේ විදුලි ගාස්තු වැඩිකිරීම පිළිබද අවසන් තීරණය 15 වෙනිදාට පෙර දැනුම් දෙන බව මහජන උපයෝගීතා කොමිෂන් සභාව දැනුම් දෙන බවයි. ඒ අනුව හෙට දිනයේදී මේ සම්බන්ධයෙන් තීරණයක් ලබා දෙනු ඇති බවද කතානායකවරයා සදහන් කළා.       ", "URL": "https://www.itnnews.lk/2023/10/05/460829/", "Category": "දේශීය පුවත්", "Parent URL": null}