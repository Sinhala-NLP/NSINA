{"Source": "ITN news", "Timestamp": "සැප්තැම්බර් 13, 2023 09:55", "Headline": "දුන්හිඳ පතන කන්දේ ගින්නක්", "News Content": "බදුල්ල පොලිස් වසමේ දුන්හිඳ පතන කන්දේ ගින්නක් හට ගැණුනා. දුන්හිඳ පතන කන්දේ හටගත් මෙම හදිසි ගින්න සීඝ්‍රයෙන් පැතිර ගොස් තිබුණා. ඒ පිළිබඳ තොරතුරු වාර්තාවීමත් සමඟ බදුල්ල පොලීසිය ආපදා කළමනාකරන මධ්‍යස්ථානය හා යුද හමුදාව ප්‍රදේශවාසීන්ගේ සහාය ඇතිව වහා ක්‍රියාත්මක වී දැඩි පරිශ්‍රමයක් දරා ගින්න මැඩපැවැත්වීමටයි කටයුතු කළේ. ගින්න හේතුවෙන් දුන්හිඳ පතන කන්ද ප්‍රදේශයේ විශාල ප්‍රමාණයක් විනාශ වී ඇති බව පොලීසිය පවසනවා. ගින්න හට ගත් ආකාරය පිලිබඳ පොලිස් පරික්ෂණ ක්‍රියාත්මක අතර මෙම ගින්නෙන් කිසිවෙකුටත් හානි සිදුව නැති බවයි පැවසෙන්නේ.   ", "URL": "https://www.itnnews.lk/2023/10/05/515518/", "Category": "Breaking News,දේශීය පුවත්", "Parent URL": null}