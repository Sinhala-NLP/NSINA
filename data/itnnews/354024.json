{"Source": "ITN news", "Timestamp": "ஆகஸ்ட் 3, 2021 13:15", "Headline": "நாடு குறித்து பற்று காணப்படும் எந்தவொரு பொலிஸ் அதிகாரியும் ஊழல் மோசடியின்றி கடமையை நிறைவேற்ற வேண்டும்..", "News Content": "நாடு குறித்து பற்று காணப்படும் எந்தவொரு பொலிஸ் அதிகாரியும் ஊழல் மோசடியின்றி தனது கடமையை செவ்வனே நிறைவேற்ற வேண்டுமென அமைச்சர் கலாநிதி சரத் வீரசேகர தெரிவித்துள்ளார். களுத்துறை பொலிஸ் பயிற்சி கல்லூரிக்கு மேற்கொண்ட கண்காணிப்பு விஜயத்தை அடுத்தே அமைச்சர் இதனை தெரிவித்தார். இப்பயிற்சி கல்லூரியில் பயிற்சி பெறும் அதிகாரிகளின் தங்குமிடம் வைத்தியசாலை என்பனவற்றையும் அமைச்சர் கண்காணித்தார். அமைச்சின் செயலாளர் ஓய்வு பெற்ற மேஜர் ஜெனரல் கே. ஜகத் அல்விஸ் பொலிஸ்மா அதிபர் சி.டி விக்ரமரத்ன, பொலிஸ் கல்லூரியின் பணிப்பாளர் சிரேஷ்ட பொலிஸ் அத்தியட்சகர் அஜீத் ஹேசிறி ஆகியோரும் இவ்விஜயத்தில் இணைந்திருந்தனர். ", "URL": "https://www.itnnews.lk/2023/10/05/354024/", "Category": "Breaking News,தேசிய செய்திகள்", "Parent URL": null}