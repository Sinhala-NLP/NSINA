{"Source": "ITN news", "Timestamp": "අප්‍රේල් 30, 2023 10:52", "Headline": "ඊශ්‍රායලයේ සාත්තු සේවා රැකියා සඳහා මෙම වසරේ ශ්‍රමිකයින් 2000ක්", "News Content": "ඊශ්‍රායලයේ සාත්තු සේවා රැකියා සඳහා මේ වසරේදී ශ්‍රමිකයින් 2000ක් පිටත් කර යැවීමට අපේක්ෂිත අතර, සේවා ගිවිසුම් ලැබ දින 21ක් ඇතුළත එම ශ්‍රමිකයින් ඊශ්‍රායලය බලා පිටත් කර යැවීම සඳහා අවශ්‍ය පියවර ගනිමින් තිබෙනවා. ඊශ්‍රායලයේ සාත්තු සේවා රැකියා සඳහා ශ්‍රමිකයින් 316 දෙනෙකු වසරක් තුළ පිටත් කර යවා ඇති අතර, ශ්‍රමිකයින් බඳවාගැනීම වඩා වේගවත් කිරිමට ඊශ්‍රායලයේ PIBA ආයතනය අමාත්‍යවරයාට සහතික වී තිබෙනවා. ඒ අනුව ඊශ්‍රායල් රැකියා සඳහා ශ්‍රමිකයින් බඳවා ගැනීම හා සේවා ගිවිසුම් ලැබීම වඩා වේගවත් හා කාර්යක්ෂම කිරිමට කටයුතු කර ඇති අතර, රැකියා ගිවිසුම් ලැබූ ශ්‍රමිකයින් දස දෙනෙකු මසක් ඇතුළත ඊශ්‍රායලයට පිටත් කර යැවීමට හැකියාව ලැබී තිබෙනවා. එම ශ්‍රමිකයින් දස දෙනා වෙත අමාත්‍යවරයා අතින් පසුගියදා (4/28) ගුවන් ටිකට්පත් පිරිනමන ලදී. මෙම පිරිස අද  (අප්‍රේල් මස 30 වන දින) ඊශ්‍රායලය බලා පිටත්ව යාමට නියමිතයි. ", "URL": "https://www.itnnews.lk/2023/10/05/479395/", "Category": "දේශීය පුවත්", "Parent URL": null}