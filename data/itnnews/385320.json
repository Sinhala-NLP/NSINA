{"Source": "ITN news", "Timestamp": "டிசம்பர் 28, 2021 12:22", "Headline": "பஸ் கட்டணங்களை அதிகரிப்பது தொடர்பான தீர்மானம் நாளை..", "News Content": "நாளைய தினம் பஸ் கட்டணங்களை அதிகரிப்பது தொடர்பான தீர்மானங்கள் பெறப்படுமென இராஜாங்க அமைச்சர் திலும் அமுனுகம தெரிவித்துள்ளார். ஆரம்ப பஸ் கட்டணம் 2 ரூபாவினால் அதிகரிக்கப்படுமெனவும் எதிர்பார்க்கப்படுகிறது. 14 ரூபாவாக காணப்படும் ஆரம்ப பஸ் கட்டணம் 2 ரூபாவினால் அதிகரிக்கப்படுமெனவும், ஏனைய கட்டணங்களை 15 சதவீதத்தால் அதிகரிப்பதற்கு பஸ் உரிமையாளர்கள் சங்கங்கள் கோரிக்கைகளை முன்வைத்துள்ளன. எனினும் 7.5 தொடக்கம் 10 சதவீதத்திற்கும் இடைப்பட்ட கட்டண அதிகரிப்பே மேற்கொள்ளப்படுமெனவும், அதற்கான இணக்கப்பாடுகள் பெறப்பட்டுள்ளதாக தகவல்கள் வெளியாகியுள்ளன. எரிபொருள் விலை அதிகரிப்பு மேற்கொள்ளப்பட்டுள்ள நிலையில், பல்வேறு துறைகளில் கட்டணம் மற்றும் விலை அதிகரிப்பு மேற்கொள்ளப்பட்டுள்ளன. அதனடிப்படையில் முச்சக்கரவண்டிகளுக்கான வாடகை கட்டணம், பாடசாலை போக்குவரத்து சேவையில் ஈடுபடும் வேன், பொதிகள் சேவையில் ஈடுபடும் போக்குவரத்து கட்டணம் என்பவற்றை அதிகரிக்க நடவடிக்கை எடுக்கப்பட்டன. அத்துடன் பேக்கரி உற்பத்திகளின் கட்டணமும் அதிகரிக்கப்பட்டது. இந்நிலையில் பஸ் கட்டணங்களை அதிகரிக்குமாறு கோரிக்கைகள் முன்வைக்கப்பட்டுள்ளன. அதுதொடர்பில் பல்வேறு கட்ட பேச்சுவார்த்தைகள் முன்னெடுக்கப்பட்டுள்ள நிலையில், அதுதொடர்பான இறுதித்தீர்மானம் எதிர்வரும் புதன்கிழமை மேற்கொள்ளப்படுமென இராஜாங்க அமைச்சர் திலும் அமுனுகம தெரிவித்துள்ளார். ", "URL": "https://www.itnnews.lk/2023/10/05/385320/", "Category": "Breaking News,தேசிய செய்திகள்", "Parent URL": null}