{"Source": "ITN news", "Timestamp": "ජූනි 8, 2022 13:28", "Headline": "ශ්‍රී ලංකා – ඕස්ට්‍රේලියා පන්දුවාර විස්සයි විස්ස දෙවන තරගය අද", "News Content": "ශ්‍රී ලංකා ඕස්ට්‍රේලියා පන්දුවාර විස්සයි විස්ස දෙවන තරගය අද පැවැත්වෙනවා. සංචාරක ඕසේට්‍රේලියා කණ්ඩායම හා ශ්‍රී ලංකා කණ්ඩායම අතර තරග තුනකින් සමන්විත පන්දුවාර විස්සයි විස්ස ක්‍රිකට් තරගාවලියේ ඊයේ පැවති පළමු තරගය පහසුවෙන් ජය ගැනීමට ඕස්ට්‍රේලියාව සමත් වුණා. කොළඹ ආර්.ප්‍රේමදාස ක්‍රීඩාංගනයේ පැවති මෙම තරගයේදී පළමුව පන්දුවට පහර දුන්  ශ්‍රී ලංකා කණ්ඩායම පන්දුවාර 19 යි පන්දු 3 කදී සියලු දෙනා දැවී ලබා ගත්තේ ලකුණු 128 ක් පමණයි. ලකුණු 129 ක ජයග්‍රාහී ඉලක්කයක් හඹා ගිය ඕස්ට්‍රේලියා කණ්ඩායම පන්දුවාර 14 ක් තුළ කිසිවෙකු නොදැවී ජයග්‍රහණය වාර්තා කළා.  ඩේවිඩ් වෝනර් නොදැවී  ලකුණු 70 ක් හා නායක ආරොන් ෆින්ච් ලකුණු 61 ක් ලබා ගැනීමට සමත් වුණා. දෙරට අතර දෙවන විස්සයි විස්ස තරගය අද පස්වරු 7 ට කොළඹ ආර්. ප්‍රේමදාස ක්‍රීඩාංගනයේදී ආරම්භවීමට නියමිතයි.       ", "URL": "https://www.itnnews.lk/2023/10/05/415846/", "Category": "ක්‍රීඩා,දේශීය පුවත්", "Parent URL": null}