{"Source": "ITN news", "Timestamp": "ජූනි 3, 2023 15:26", "Headline": "විස්තීරණ පරීක්‍ෂණ තහනම් ගිවිසුම් සංවිධානයේ විධායක ලේකම් සහ ආරක්ෂක ලේකම් අතර හමුවක්", "News Content": "පස්දින නිල සංචාරයක් සදහා මෙරටට පැමිණි විස්තීරණ න්‍යෂ්ටික පරීක්ෂණ තහනම් ගිවිසුම් සංවිධානයේ විධායක ලේකම්වරයා මෙරට ආරක්ෂක ‍ලේකම් ජෙනරාල් කමල් ගුණරත්න මහතා හමුවුණා. විස්තීරණ න්‍යෂ්ටික පරීක්ෂණ තහනම් ගිවිසුම් සංවිධානයේ විධායක ලේකම් ආචාර්ය රොබට් ෆ්ලොයිඩ් මහතා සහ ආරක්ෂක ‍ලේකම් ජෙනරාල් කමල් ගුණරත්න මහතා අතර හමුවක්  ආරක්ෂක අමාත්‍යාංශයේ දී සිදු කෙරුණා. ශ්‍රී ලංකාව තුළ සුනාමි අනතුරු ඇගවීමේ මධ්‍යස්ථානයක ඇති වැදගත්කම පිළිබද අවධානය යොමුවුණා. ආචාර්ය රොබට් ෆ්ලොයිඩ් මහතා මෙරට රැදි සිටින කාලය තුළ අමාත්‍යාංශ කිහිපයක නිලධාරීන් මෙන්ම භූ විද්‍යා සමීක්ෂණ සහ පතල් කාර්යාංශයේ ජ්‍යෙෂ්ඨ නිලධරීන් ද හමුවීමට නියමිතයි. ආචාර්ය රොබට් ෆ්ලොයිඩ් මහතාගේ මෙම සංචාරය ශ්‍රී ලංකාව සහ විස්තීරණ න්‍යෂ්ටික පරීක්ෂණ තහනම් ගිවිසුම් සංවිධානය අතර සහයෝගීතාව තවදුරටත් ශක්තිමත් කිරීම අපේක්ෂා කෙරෙනවා.   ", "URL": "https://www.itnnews.lk/2023/10/05/488752/", "Category": "දේශීය පුවත්", "Parent URL": null}