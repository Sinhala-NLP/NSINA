{"Source": "ITN news", "Timestamp": "මාර්තු 9, 2022 12:31", "Headline": "චීන නිෂ්පාදන කර්මාන්තයේ සමස්ත ධාරිතාව අඛණ්ඩව වසර 12ක් පුරා ලොව පළමු ස්ථානයේ", "News Content": "චීන නිෂ්පාදන කර්මාන්තයේ සමස්ත ධාරිතාව වසර 12ක් පුරා ලෝකයේ පළමු ස්ථානයේ රැ‍ඳී තිබෙන බව චීන කාර්මික හා තොරතුරු කර්මාන්ත අමාත්‍ය Xiao\nYaqing මහතා පවසයි. බෙයිජිං අගනුවර පැවැත්වෙන සැසිවාර දෙකේ “අමාත්‍යවරුන්ගේ සාකච්ඡා මාර්ගයට ” එක් වෙමින් ඔහු ඒ බව පැවසීය. දැනට චීනය සතුව නිෂ්පාදන කර්මාන්ත ප්‍රධාන කාණ්ඩ 31 ක්, මධ්‍යම කාණ්ඩ 207 ක් සහ සුළු කාණ්ඩ 666 ක් තිබේ. මෙවන් අංගසම්පූර්ණ නිෂ්පාදන කර්මාන්තයක් ගෝලීය වශයෙන් අද්විතීය බවත්, එය චීනයේ කාර්මික ආර්ථිකය හා ආර්ථික සංවර්ධනය වෙනුවෙන් ප්‍රබල පිටුබලයක් ලබා දී ඇති බවත්, Xiao Yaqing මහතා කියා සිටියේ ය. ", "URL": "https://www.itnnews.lk/2023/10/05/400246/", "Category": "ජාත්‍යන්තර පුවත්", "Parent URL": null}