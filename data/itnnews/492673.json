{"Source": "ITN news", "Timestamp": "ජූනි 18, 2023 08:38", "Headline": "අද රඹුක්කන ඩිපෝවේ බස් වැඩ නැහැලු", "News Content": "ලංකා ගමනා ගමන මණ්ඩලයේ රඹුක්කන ඩිපෝවේ සියලු මාර්ගවල බස් රථ ධාවනය අද උදෑසන සිට (18) නවතා දමා ඇති බව\nරඹුක්කන ඩිපෝවේ සේවකයින් සඳහන් කළා. ඊයේ (17) සවස කෑගල්ල, රඹුක්කන (මාර්ග අංක 681) මාර්ගයේ ධාවනකල එම ඩිපෝවට අයත් බස් රථයක රියදුරෙකුට පුද්ගලික බස් රථයක රියදුරෙකු හා කොන්දොස්තරවරයෙකු විසින් පහර දීම හේතුවෙන් මෙම තීරණය ගෙන තිබෙනවා. පහර කෑ ලංගම බස් රථයේ රියදුරු මේ වනවිට රඹුක්කන රෝහලේ ප්‍රතිකාර ලබන අතර ඊට සම්බන්ධ පුද්ගලික බස් රථයේ රියදුරු හා කොන්දොස්තරවරයා මේ වනවිට අත්තඩංගුවට ගෙන නොමැති අතර ඔවුන් අත්තඩංගුවට ගන්නා ලෙස ලංගම සේවකයෝ මෙසේ වර්ජනයක නිරත වන බවයි සේවකයෙකු සඳහන් කළේ ", "URL": "https://www.itnnews.lk/2023/10/05/492673/", "Category": "දේශීය පුවත්", "Parent URL": null}