{"Source": "ITN news", "Timestamp": "பிப்ரவரி 22, 2022 17:24", "Headline": "ITN னின் யூத் வித் டெலண்ட் ஜனக்க 7வது முறையாகவும் கிண்ணஸ் சாதனை..", "News Content": "சுயாதீன தொலைக்காட்சியின் யூத் வித் டலண்ட் இரண்டாம் கட்ட நிகழ்வில் முதலாம் இடத்தைப் பெற்றுக்கொண்ட ஜனக்க காஞ்சன முதன்நாயக்க இன்று 7 வது கிண்ணஸ் சாதனையை பதிவு செய்தார். ஆணிகள் பொருத்தப்பட்ட பலகை ஒன்றின் மீது படுத்தவாறு வயிற்றின் மேல் கொங்கிறீட் கற்களை வைத்து ஒரு நிமிடத்திற்குள் முட்டியொன்றினால் தாக்கி உடைத்தமை ஆகியவற்றுக்காக அவருக்கு கிண்ணஸ் புத்தகத்தில் இடம் கிடைத்துள்ளது. \nஹங்குராங்கெத்த பல்லேபோவல பகுதியைச் சேர்ந்த ஜனக்க காஞ்சனமுதன்நாயக்க இதற்கு முன்னர் 6 கிண்ணஸ் சாதனைகளை படைத்துள்ளார். கொழும்பு துறைமுக வளாகத்தில் புதிய கிண்ணஸ் சாதனையை அவர் பதிவு செய்யும் சந்தர்ப்பத்தில் அமைச்சர் நாமல் ராஜபக்ஷவும் இணைந்திருந்தார். இதற்கு முன்னர் கடந்த 2012 ம் ஆண்டு ஜமேக்கா நாட்டைச் சேர்;ந்த ஒருவரே இந்த கிண்ணஸ் சாதனைக்கு உரிமையாளராக இருந்தார். அவர் ஒரு நிமிடத்திற்குள் 28 கொங்கிரீட் கற்களை உடைத்து இச்சாதனையை தன்வசப்படுத்தியிருந்தார். எனினும் ஜனக்கா காஞ்சன முதன்நாயக்க 54.97 விநாடிகளில் 35 கொங்கீரிட் கற்களை உடைத்து புதிய கிண்ணஸ் சாதனை படைத்தார். ", "URL": "https://www.itnnews.lk/2023/10/05/397113/", "Category": "Breaking News,தேசிய செய்திகள்", "Parent URL": null}