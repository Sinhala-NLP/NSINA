{"Source": "ITN news", "Timestamp": "ஜூன் 11, 2021 17:58", "Headline": "மூன்றரை வயது சிறுவனுக்கு மதுபானம் அருந்தச் செய்த இளைஞர் கைது", "News Content": "மூன்றரை வயது சிறுவனுக்கு மதுபானம் அருந்தச் செய்த 24 வயது இளைஞர் கைது செய்யப்பட்டு நீதிமன்றத்தில் ஆஜர் செய்யப்பட்டார். கடந்த சில நாட்களாக சமூக ஊடகங்களில் இது வைரலாக ஆரம்பித்ததை தொடர்ந்து பொலிசார் விசாரணைகளை ஆரம்பித்துள்ளனர். தனது தாய் தேயிலை தொழிற்சாலையொன்றில் பணிபுரிய சென்றுள்ளதாகவும் பாட்டன் மற்றும் பாட்டியிடம் 3 வயது 9 மாதமான சிறுவன் தங்கியிருந்த நிலையில் அயல்வீட்டு இளைஞர் இவ்வாறு சிறுவனுக்கு மதுபானம் அருந்த கொடுத்துள்ளதாக தெரிய வந்துள்ளது. சிறுவனின் தந்தை இல்லாத நிலையில் தாய் தொழிலுக்கு செல்வது வழக்கமாகும். பொலிசார் மேலதிக விசாரணைகளை மேற்கொண்டு வருகின்றனர். ", "URL": "https://www.itnnews.lk/2023/10/05/342159/", "Category": "Breaking News,தேசிய செய்திகள்", "Parent URL": null}