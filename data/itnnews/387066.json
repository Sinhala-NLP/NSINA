{"Source": "ITN news", "Timestamp": "ජනවාරි 6, 2022 13:14", "Headline": "ගෑස් අනතුරුවලින් අගතියට පත්වූවන්ට වන්දි", "News Content": "ගෑස්  අනතුරුවලින් අගතියට පත්වූවන්ට වන්දි ලබාදීමට පියවර ගන්නා බව රාජ්‍ය අමාත්‍ය ලසන්ත අලගියවන්න මහතා පවසනවා. දිවයිනේ විවිධ ප්‍රදේශවලින් ගෑස් ලබා ගැනීම සදහා වන පෝලිම් දක්නට ලැබෙනවා. ගෑස් සිලින්ඩර පරීක්ෂා කිරීමේ කටයුතු වැඩි කර ඇති බැවින් ගෑස් නිකුත් කිරීමේ යම් ප්‍රමාදයක් සිදුවීම ද ගෑස් හිගයට හේතුවී ඇති බවයි අදාළ සමාගම් පවසන්නේ. ගෑස් නෞකා 2 ක්ම මේ වන විටත් දිවයිනට ලගා වී තිබෙනවා. ඒ අනුව ගෑස් හිගය කඩිනමින් මගහැරී යනු ඇති බව ලිට්‍රෝ සමාගම අවධාරණය කරනවා. ලාෆ් සමාගම පවසන්නේ අත්‍යවශ්‍ය භාණ්ඩයක් ලෙස සලකා ගෑස් ආනයනය සදහා යම් ඩොලර් ප්‍රමාණයක් වෙන් කළ යුතු බවයි. පසුගිය දිනවල දිවයිනේ විවිධ ප්‍රදේශවලින් ගෑස් සම්බන්ධ අනතුරු වාර්තා වුණා. මින් අලාභ හානි සිදුවූ අයට වන්දි ලබා දීමට අවධානය යොමු කර ඇති බව රාජ්‍ය අමාත්‍ය ලසන්ත අලගියවන්න මහතා පවසනවා. මේ අතර කිරිපිටි පෝලීම් ද විවිධ ප්‍රදේශවලින් දක්නට ලැබෙනවා. කෙසේවෙතත් මේ මස අවසානය වන විට හිගය යම් තරමකට අඩු වනු ඇති බවයි අදාළ බලධාරීන් පවසන්නේ.   ", "URL": "https://www.itnnews.lk/2023/10/05/387066/", "Category": "දේශීය පුවත්", "Parent URL": null}