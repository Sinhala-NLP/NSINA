{"Source": "ITN news", "Timestamp": "අගෝස්තු 9, 2021 16:41", "Headline": "කැලිෆෝනියා ප්‍රාන්තයේ ලැව්ගිනි උත්සන්න වෙයි", "News Content": "ඇමරිකාවේ කැලිෆෝනියා ප්‍රාන්තයේ හටගෙන ඇති ලැව්ගිනි තත්ත්වය උත්සන්න වෙමින් පවතින බව විදෙස් මාධ්‍ය වාර්තා කරනවා. එය එම ප්‍රාන්තයේ වාර්තා වූ දෙවන විශාලතම ලැව් ගින්න බවයි වාර්තා වන්නේ. මේ වනවිට අක්කර හාර ලක්ෂ හැට තුන් දහසකට අධික ප්‍රමාණයක් ලැව් ගිනි හේතුවෙන් විනාශ වී තිබෙනවා. එම ප්‍ර දේශයේ ජනතාව ආරක්ෂිත ස්ථාන කරා යොමු කිරිමට බලධාරීන් මේ වනවිටත් කටයුතු කරමින් සිටිනවා. පුද්ගලයින් හත් දෙනෙකු පමණ අතුරුදන් වී ඇති බවයි විදෙස් වාර්තා පෙන්වා දෙන්නේ. මෙම ලැව් ගින්න හට ගැනීමට හේතුව සොයා පරීක්ෂණ අඛණ්ඩව ක්‍රියාත්මකයි. එම ප්‍රාන්තයේ බලධාරීන් සදහන් කරන්නේ විදුලි පද්ධතියට  දැඩි බලපෑම් එල්ල වීම හේතුවෙන් ලැව්ගිනි තත්ත්වය හටගෙන ඇති බවයි.   ", "URL": "https://www.itnnews.lk/2023/10/05/355594/", "Category": "ජාත්‍යන්තර පුවත්", "Parent URL": null}