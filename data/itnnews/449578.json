{"Source": "ITN news", "Timestamp": "දෙසැම්බර් 10, 2022 12:31", "Headline": "රටේ මුදල් පාලනය නිලධාරීන්ට දෙන්න බැහැ – ඇමති විජේදාස කියයි", "News Content": "රටේ මූල්‍ය පාලනය නිලධාරීවාදයකට භාරදිය නොහැකි බව අමාත්‍ය ආචාර්ය විජේදාස රාජපක්ෂ මහතා පවසනවා. ඊට පිළියමක් ලෙස පාර්ලිමේන්තුව තුළ ස්වාධීන අයවැය කාර්යාලයක් පිහිටු වීමට අමාත්‍ය මණ්ඩල අනුමැතිය ලැබුණු බවද ඒ මහතා කියා සිටිනවා. දූෂණය වැළැක්වීමේ මාර්ග සිතියම පිළිබද සමාජ කථිකාව යන මැයෙන් කොළඹ පැවති සම්මන්ත්‍රණයකට එක්වෙමින් අමාත්‍යවරයා මේ බව කියා සිටියා. සාධාරණ සමාජයක් සදහා වන ජාතික ව්‍යාපාරය, වෙරිටේජ් පර්යේෂණ ආයතනය සහ වගවීමේ මහජන ව්‍යාපාරය සහ එක්වයි මෙම සම්මන්ත්‍රණය සංවිධාන කළේ. අන්තර්ජාතික දූෂණ විරෝධී දිනය වෙනුවෙන් සම්මන්ත්‍රණය පැවැත්වුණා. හිටපු කතානායක කරූජයසූරිය, මහතා ඇතුළු පිරිසක් මෙම අවස්ථාවට සහභාගී වුණා.       ", "URL": "https://www.itnnews.lk/2023/10/05/449578/", "Category": "දේශීය පුවත්", "Parent URL": null}