{"Source": "ITN news", "Timestamp": "මාර්තු 31, 2022 12:21", "Headline": "චීන ජනපති ඇෆ්ගන් ජනතාව වෙනුවෙන් විශේෂ ඉල්ලීමක් කරයි", "News Content": "නැගෙනහිර චීනයේ අන්හුයි පළාතේ පැවති ඇෆ්ගනිස්ථානයේ අසල්වැසි රටවල් අතර තුන්වන විදේශ අමාත්‍යවරුන්ගේ රැස්වීමේදී චීන ජනාධිපති ෂින් ජින් පින් ඇෆ්ගන් ජනතාව වෙනුවෙන් විශේෂ ඉල්ලීමක් කර තිබෙනවා. ඒ ලිඛිත ප්‍රකාශයක් කරමිනුයි චීන ජනාධිපතිවරයා මෙම ඉල්ලීම කර ඇත්තේ. ඇෆ්ගන් ජනතාවට දීප්තිමත් අනාගතයක් නිර්මාණය කිරීමට උපරිම සහයෝගය ලබා දෙන බව අවධාරණය කළ චීන ජනාධිපතිවරයා එම අසල්වැසි රාජ්‍යවලින් ද මෙම ඉල්ලීම කර තිබෙනවා. බොහෝ දුෂ්කරතා පසුකරමින් පැමිණි ඇෆ්ගනිස්ථානයට සමෘද්ධිමත් අනාගතයක් ගොඩනැගීමට කැපවන බවයි චීන ජනාධිපතිවරයා මෙහිදි පවසා ඇත්තේ. ", "URL": "https://www.itnnews.lk/2023/10/05/404863/", "Category": "ජාත්‍යන්තර පුවත්", "Parent URL": null}