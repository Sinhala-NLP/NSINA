{"Source": "ITN news", "Timestamp": "මැයි 2, 2022 12:16", "Headline": "ඕස්ට්‍රේලියා – ශ්‍රී ලංකා රාජ්‍ය තාන්ත්‍රික සබඳතා වලට වසර 75ක් සපිරෙයි", "News Content": "ඕස්ට්‍රේලියාව සහ ශ්‍රී ලංකාව අතර රාජ්‍ය තාන්ත්‍රික සබඳතා පිහිටුවා වසර 75 ක් සපිරීම වෙනුවෙන් සාකච්ඡාවක් විදේශ කටයුතු අමාත්‍යාංශයේ දී පැවැත්වුණා. විදේශ කටයුතු අමාත්‍යංශයේ ලේකම් මහාචාර්ය ජයනාත් කොළඹගේ මහතාගේ ප්‍රධානත්වයෙනුයි එම සාකච්ඡාව පැවැත්වුණේ. කොළඹ සහ කැන්බරා අතර ද්වීපාර්ශ්වික කටයුතුවල සමස්ත වර්ධනය දෙරටෙහි අන්‍යෝන්‍ය හා උපායමාර්ගික අවශ්‍යතා පිළිබඳ පවතින ගැටලු මෙන්ම අනාගත ක්‍රියාමාර්ග පිළිබඳ සාකච්ඡා කෙරුණා. වසර 75 ක් පුරා දෙරට අතර පවතින ආර්ථික , වෙළෙඳ , ආයෝජන සහ සංස්කෘතික සබදතා සම්බන්ධයෙන් ඕස්ට්‍රේලියා දූත පිරිස ප්‍රසාදය පලකළා.         ", "URL": "https://www.itnnews.lk/2023/10/05/409299/", "Category": "දේශීය පුවත්", "Parent URL": null}