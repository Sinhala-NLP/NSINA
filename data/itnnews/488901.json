{"Source": "ITN news", "Timestamp": "ජූනි 4, 2023 10:31", "Headline": "එක්සත් ජාතීන්ගේ මහ මණ්ඩලයේ උප සභාපති ධුරය ලංකාවට", "News Content": "එක්සත් ජාතීන්ගේ මහා මණ්ඩලයේ උප සභාපතිවරයෙකු ලෙස ශ්‍රී ලංකාව තේරී පත්ව තිබෙනවා. එක්සත් ජාතීන්ගේ මහා මණ්ඩලයේ 78 වන සැසිවාරයේ උපසභාපතිවරයෙකු ලෙස ශ්‍රී ලංකාව ඒකමතිකව තේරීපත්ව තිබෙනවා. එක්සත් ජාතීන්ගේ සංවිධානයේ රටවල් 193 විසින් ඒකමතිකව උපසභාපතිවරුන් ලෙස නම් කරන ලද රටවල් 21ක අතර ශ්‍රී ලංකාව ද වනවා. මොරොක්කෝව / බොලිවියාව / කොංගෝව / එස්තෝනියාව / ගැන්බියාව / අයිස්ලන්තය / මැලේසියාව / ඉරානය / සෙනගාලය / සිංගප්පුරුව / සුරිනාම් රාජ්‍ය / උගන්ඩාව / උස්බකිස්තානය / සැන්බියාව සහ නෙදර්ලන්තය උපසභාපතිවරුන් ධුරයන් හිමි වු අනෙක් රටවල් වනවා. ඒ අනුව එක්සත් ජාතීන්ගේ සංවිධානය ශ්‍රී ලංකා නිත්‍ය නියෝජිත මොහාන් පිරිස් මහතා 2023 සැප්තැම්බර් මාසයේ සිට 2024 සැප්තැම්බර් දක්වා ආසියා ෆැසිපික් කලාපය සදහා ශ්‍රී ලංකාව වෙනුවෙන් උපසභාපති ධුරය භාරගනු ඇති. අලුතෙන් තේරීපත් වු උපසභාපතිවරු චීනය / ප්‍රංශය / රුසියාව / එක්සත් රාජධානිය සහ එක්සත් ජනපදය යන ආරක්ෂක මණ්ඩලයේ ස්ථීර සාමාජිකයන් 5 දෙනා සමග එක්ව කටයුතු කරනවා. සාම සාධක මෙහෙයුම් / සාමය ගොඩ නැගීමේ ක්‍රියාවලි / වසංග වැළැක්වීම ආදී කටයුතු වලදී මෙම සියලු රටවල් ක්‍රියාකාරීව කටයුතු කිරීමට උපසභාපතිවරුන් ලෙස පත් වු රටවල් ඉදිරියේ දී කටයුතු කිරීමට නියමිතයි.   ", "URL": "https://www.itnnews.lk/2023/10/05/488901/", "Category": "දේශීය පුවත්,ප්‍රධාන පුවත", "Parent URL": null}