{"Source": "ITN news", "Timestamp": "අප්‍රේල් 3, 2021 11:37", "Headline": "රන් බිස්කට් කිලෝග්‍රෑම් 17 ක් අත්අඩංගුවට", "News Content": "කටුණායක බණ්ඩාරනායක ජාත්‍යන්තර ගුවන් තොටුපොල පරිශ්‍රයේ සේවය කරන පිරිසිදු කිරීමේ අංශයේ පරීක්ෂකවරයෙකු සගවා තිබූ රන් බිස්කට් කිලෝග්‍රෑම් 17 ක් අත්අඩංගුවට ගත්තා. රුපියල් මිලියන 221 ක් වටිනා මෙම රන්බිස්කට් තොගය රේගුව භාරයට ගෙන තිබෙනවා. රන් බිස්කට් කැබලි පොළව පිරිසිදු කරන පිරිසිදුකාරක තුළ සගවා තිබියදීයි සොයාගෙන ඇත්තේ. මෙම පුද්ගලයා පිළිබද සැක පහළවීම හේතුවෙන් රාත්‍රී කාලයේ සිටම කළ පරීක්ෂා කිරීම්වලින් අනතුරුව අද පෙරවරුවේ අත්අඩංගුවට ගැනීම සිදුවුණා. ඔහුට රන් බිස්කට් ලැබුණේ කෙසේද යන්න පිළිබද විමර්ශන ක්‍රියාත්මකයි.       ", "URL": "https://www.itnnews.lk/2023/10/05/329474/", "Category": "දේශීය පුවත්", "Parent URL": null}