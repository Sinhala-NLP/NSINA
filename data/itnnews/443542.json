{"Source": "ITN news", "Timestamp": "නොවැම්බර් 1, 2022 10:54", "Headline": "කොළඹ වරාය නගරයේ තීරු බදු රහිත වෙළෙඳ සංකීර්ණය අප්‍රේල් මාසයේදී විවෘත කෙරේ", "News Content": "කොළඹ වරාය නගරයේ තීරු බදු රහිත වෙළද සංකීර්ණය ලබන අප්‍රේල් මාසයේ විවෘත කිරීමට නියමිතයි. කොළඹ වරාය නගරයේ තීරු බදු රහිත වෙළද සංකීර්ණයේ ඉදිකිරීම්වල වැඩි කොටසක් මේ වන විට අවසන් කර තිබෙනවා. එය ලබන අප්‍රේල් මාසයේදී විවෘත කිරීමට අවශ්‍ය කටයුතු සම්පාදනය කෙරෙමින් පවතින බවයි කොළඹ වරාය නගර  ආර්ථික කොමිෂන් සභාවේ ක්‍රියාකාරී අධ්‍යක්ෂ ආචාර්ය ප්‍රියත් බන්දු වික්‍රම මහතා පවසන්නේ. මෙම තීරුබදු රහිත වෙළද සංකීර්ණය ක්‍රියාත්මක කරන සමාගම ලොව ප්‍රමුඛතම ක්‍රියාකාරීන් තිදෙනෙකුගෙන් සමන්විතයි. දකුණු  ආසියානු කලාපයේ විශාලතම තීරු බදු රහිත වෙළද සංකීර්ණය මෙය බව ද ප්‍රියත්බන්දු වික්‍රම මහතා පවසනවා. මෙම වෙළද සංකීර්ණය සදහා මෙරට පනවා ඇති භාණ්ඩ ආනයන තහනම බලනොපාන අතර මෙය විදෙස් සංචාරකයින්ගේ ආකර්ෂණය දිනාගනු ඇති බවටයි විශ්වාස කෙරෙන්නේ. සිංගපූරුවේ මුස්තාපා සංකීර්ණයට වඩා විශාල වන කොළඹ වරාය නගර තීරුබදු වෙළද සංකීර්ණය මෙරට ආර්ථිකයට විශාල ශක්තියක් එක් කරනු ඇති.       ", "URL": "https://www.itnnews.lk/2023/10/05/443542/", "Category": "Breaking News,දේශීය පුවත්", "Parent URL": null}