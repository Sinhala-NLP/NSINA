{"Source": "ITN news", "Timestamp": "ஜூன் 9, 2021 12:30", "Headline": "இணைத்தின் ஊடாக விளம்பரப்படுத்தி சிறுமி ஒருவரை பணத்திற்கு விற்பனை செய்த நபர் ஒருவர் கைது..", "News Content": "இணைத்தின் ஊடாக விளம்பரப்படுத்தி, 15வயது சிறுமி ஒருவரை பணத்திற்கு விற்பனை செய்து வந்த நபர் ஒருவர் கைதுசெய்யப்பட்டுள்ளார். மொரட்டுவை லக்ஷபத்திய பகுதியை சேர்ந்த 35 வயதான நபர் ஒருவரே கைதுசெய்யப்பட்டுள்ளதாக பொலிஸ் ஊடக பேச்சாளர் தெரிவித்தார். குறித்த சிறுமி கடந்த 3 மாதங்களாக பாலியல் செயற்பாடுகளுக்கென பல்வேறு நபர்களுக்கு விற்பனை செய்யப்பட்டுள்ளதாக தெரியவந்துள்ளது. ஒரு தடவைக்கென 10 ஆயிரம் ரூபா பணம் அறவிடப்பட்டுவந்துள்ளதாகவும் தெரியவந்துள்ளது. இலங்கையின் குற்றவியல் சட்டத்திற்கமைய, இது 20 வருடங்களுக்கு தண்டனை வழங்கக்கூடிய குற்றமாகும். சம்பவம் தொடர்பில் சிறுமியின் தாயிடம் வாக்குமூலம் பெறப்பட்டதையடுத்து அடுத்தக்கட்ட நடவடிக்கைகள் மேற்கொள்ளப்படவுள்ளதாக பொலிஸ் ஊடக பேச்சாளர் பிரதி பொலிஸ் மா அதிபர் அஜித் ரோஹண ரெரிவித்தார். இதேவேளை சிறுமியை பணத்திற்கு பெற்ற நபர்கள் தொடர்பிலும் விசாரணைகள் முன்னெடுக்கப்பட்டுள்ளன கைதுசெய்யப்பட்ட சந்தேக நபர் நேற்றைய தினம் மொரட்டுவை நீதிமன்றில் முன்னிலைப்படுத்தப்பட்டதையடுத்து விளக்கமறியலில் வைக்கப்பட்டுள்ளதாக பொலிஸ் ஊடக பேச்சாளர் பிரதி பொலிஸ் மா அதிபர் அஜித் ரோஹண தெரிவத்தார். ", "URL": "https://www.itnnews.lk/2023/10/05/341590/", "Category": "Breaking News,தேசிய செய்திகள்", "Parent URL": null}