{"Source": "ITN news", "Timestamp": "ඔක්තෝබර් 18, 2021 15:46", "Headline": "දිවුලපිටිය මැල්ලවගෙදර මංසන්ධිය සංවර්ධනය කිරීම ඇරඹෙයි", "News Content": "දැයක් නගන සියක් නගර ජාතික නගර සංවර්ධන වැඩසටහන යටතේ දිවුලපිටිය මැල්ලවගෙදර මංසන්ධිය සංවර්ධනය ව්‍යාපෘතිය රාජ්‍ය අමාත්‍ය ඉන්දික අනුරුද්ධ මහතාගේ ප්‍රධානත්වයෙන් ආරම්භ කෙරුණා. දැයක් නගන සියක් නගර ජාතික නගර සංවර්ධන වැඩසටහන නාගරික සංවර්ධන අධිකාරිය මගින්  ක්‍රියාත්මක කරනවා. කොළඹ ඇතුළු ප්‍රධාන නගර මෙන්ම ග්‍රාමීය නගර ද විධිමත් සංවර්ධන සැළසුමක් යටතේ සංවර්ධනය කිරීම ව්‍යාපෘතියේ අරමුණයි. මැල්ලවගෙදර නගරය කෙන්ද්‍ර කරගනිමින් මාර්ග පද්ධතිය හා පදික මංතීරුව ඉදිකිරීම, ළමා උද්‍යානය හා ඔසු උයන ඉදිකිරීම බස්නැවතුම්පොල ඇතුළු  යටතල පහසුකම් සංවර්ධනය ද සිදු කෙරෙනවා. ව්‍යාපෘතිය සදහා වැය කෙරෙන මුදල රුපියල් මිලියන 20 ක්.       ", "URL": "https://www.itnnews.lk/2023/10/05/370105/", "Category": "දේශීය පුවත්", "Parent URL": null}