{"Source": "ITN news", "Timestamp": "අප්‍රේල් 1, 2022 15:48", "Headline": "නවදිල්ලියේ ජනතාව රුසියාවට සහයෝගය පළකරමින් ප්‍රචාරක ව්‍යාපාරවල", "News Content": "නවදිල්ලියේ ජනතාව රුසියාවට සහයෝගය පළකරමින් ප්‍රචාරක ව්‍යාපාරවල නිරතවෙමින් සිටිනවා. හින්දුත්ව අදහස් දරන දේශපාලන කණ්ඩායම් රුසියාවට සහයෝගය පළකරමින් සිටින බවයි විදෙස් මාධ්‍ය සදහන් කළේ. යුක්රේනය සමග පවතින සටනේදී තමන් සෑම විටම රුසියාව සමග සිටින බව ඔවුන් පවසනවා. ඉන්දියාව පසුගිය කාලය තුලදී රුසියාව සමග වෙළෙද සබදතා ආරක්ෂා කර ගැනීමට කටයුතුකළ අතර අඩු මිලට ඛණිජතෙල් මිලදී ගැනීමට ද යොමුවුණා. ඒ සම්බන්ධයෙන් ඇමෙරිකා එක්සත් ජනපදය ඇතුළු බටහිර රටවල විරෝධය ද ඉන්දියාවට එල්ලවී තිබෙනවා.         ", "URL": "https://www.itnnews.lk/2023/10/05/405082/", "Category": "ජාත්‍යන්තර පුවත්", "Parent URL": null}