{"Source": "ITN news", "Timestamp": "අගෝස්තු 4, 2022 18:01", "Headline": "ධීවර වරායන්හි ගැටලු විසඳීමට පියවර ගන්නැයි ධීවර ඇමතිගෙන් නිලධාරීන්ට උපදෙස්", "News Content": "ධීවර වරායන්හි පවත්නා ගැටලු කඩිනම් විසදීමට පියවර ගන්නැයි අමාත්‍ය ඩග්ලස් දේවාන්නදා මහතා නිලධාරීන්ට උපදෙස් ලබාදුන්නා. කිරින්ද, හම්බන්තොට දොඩම්දූව හික්කඩුව පෑරලිය අම්බලන්ගොඩ හා පානදුර යන ධීවර වරායන්හි තත්ත්වය අමාත්‍ය ඩග්ලස් දේවානන්දා මහතා නීරීක්ෂණය කර තිබෙනවා.එහි පවත්නා අඩුපාඩු මගහැරවීමට කටයුතු කරන ලෙසයි. ධීවර සංස්ථාවේ කළමනාකාර අධ්‍යක්ෂවරයා ඇතුළු නිලධාරීන්ට අමාත්‍යවරයා උපදෙස් ලබාදී ඇත්තේ. ධීවරයින්ට බලපා ඇති ඉන්ධන හිගය කෙරෙහිද දැඩි අවධානයක් යොමු කිරීමට තීරණය වී තිබෙනවා. වරයාන්හි ඇති අනවශ්‍ය බෝට්ටු හා යාත්‍රා සියල්ල ඉවත් කර වරයාන්හි ඉඩ කඩ වැඩි කර ගැනීම හා   ඒවා පිරිසිදුව තබාගැනීම සම්බන්ධයෙන් ක්‍රියාමාර්ග ගත යුතු බවයි අමාත්‍යවරයා දැනුම් දී ඇත්තේ.       ", "URL": "https://www.itnnews.lk/2023/10/05/426915/", "Category": "දේශීය පුවත්", "Parent URL": null}