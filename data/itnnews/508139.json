{"Source": "ITN news", "Timestamp": "අගෝස්තු 14, 2023 15:11", "Headline": "දියණියට ලිංගික අතරවාර කළ පුද්ගලයා මැරූ සිද්ධියට 4ක් අත්අඩංගුවට", "News Content": "මනූෂ්‍ය ඝාතනයකට අවශ්‍ය කර සිටි සැකකාරියන් දෙදෙනෙකු සහ සැකකරුවන් හතර දෙනෙකු අත්අඩංගුවට ගෙන තිබෙනවා. පෙරේදා දිනයේ දී කෝපායි ප්‍රදේශයෙන් මනූෂ්‍ය ඝාතනයක් වාර්තා වුණා. කෝපායි පොලිස් ස්ථානය මේ පිළිබද පරීක්ෂණ පැවැත්වුවා. ඒ අනුව අදාළ සැකකරුවන් පිරිස අත්අඩංගුවට ගැනීමට හැකි වී තිබෙනවා. ඔවුන් යාපනය පොලිස් ස්ථානයට ඉදිරිපත් කෙරුණා. සැකකාරියන් කෝපායි සහ අරසඩි යන ප්‍රදේශවල පදිංචිකරුවන්. සැකකරුවන් 4 දෙනා සිත්තන්කේලි සහ අරසඩි යන ප්‍රදේශවල පදිංචිකරුවන් බවයි පොලිසිය පවසන්නේ. එක් සැකකාරියකගේ දියණියකට මරණකරු ලිංගික අතරවයක් කළ බවට එම දැරිය ප්‍රකාශ කිරීම හේතුවෙන් කාන්තාවන් දෙදෙනා සැකකරුට පහරදී තිබෙනවා. පසුව ඔවුන්ගේ සොහොයුරන් ද මරණකරුට පහරදී යතුරු පැදියකින් රැගෙන ගොස් කකුල් දෙකෙන් ගැටගසා ලිඳක ගිල්වා පසුව ත්‍රී රෝද රථයකින් ඔහුගේ නිවසට ගෙනවිත් දමා තිබෙනවා. යතුරු පැදිය සහ ත්‍රී රෝථය ලබාදුන් පුද්ගලයින් ද අත්අඩංගුවට ගැනුනා. 9 හැවිරිදි දැරිය වෛද්‍ය පරීක්ෂණයක් සදහා ඉදිරිපත් කිරීමට නියමිත බව පොලිසිය පවසනවා.     ", "URL": "https://www.itnnews.lk/2023/10/05/508139/", "Category": "දේශීය පුවත්", "Parent URL": null}