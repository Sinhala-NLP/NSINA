{"Source": "ITN news", "Timestamp": "අගෝස්තු 8, 2022 14:23", "Headline": "පකිස්ථානයේ ගංවතුර හේතුවෙන් පසුගිය මාසයේ පුද්ගලයින් 550ක් ජීවිතක්ෂයට", "News Content": "මෝසම් වර්ෂාවත් සමඟ හටගත් ගංවතුර හේතුවෙන් පසුගිය මාසය තුලදී පමණක් පකිස්ථානයේ පුද්ගලයින් 550කට ආසන්න සංඛ්‍යාවක් ජීවිතක්ෂයට පත්ව තිබෙනවා. දශක කිහිපයකට පසු පකිස්ථානයට බලපෑ දරුණුතම ගංවතුර තත්ත්වය මෙය බවයි වාර්තා වන්නේ. ගංවතුරෙන් දැඩිම බලපෑම් එල්ලවී ඇත්තේ බලුකිස්ථාන් ප්‍රාන්තයටයි. එම ප්‍රාන්තයේ අවතැන් පිරිස් වෙත ප්‍රමාණවත් තරම් ආහාර නොමැති අතර කිලෝමීටර් 700ක පමණ මහාමාර්ග විනාශ වී ඇති බවද සදහන්. ගංවතුර හේතුවෙන් නිවාස 46200ක් පමණ විනාශ වී ඇති බව එරට ආපදා කළමනාකරණ මධ්‍යස්ථානය නිවේදනය කරනවා. ආපදාවට ලක්වූ පිරිස් වෙත පහසුකම් සැලසීමට අවශ්‍ය සියලු ක්‍රියාමාර්ග ගෙන ඇති බවයි පකිස්ථාන අග්‍රාමාත්‍යවරයා නිවේදනය කරන්නේ.                 ", "URL": "https://www.itnnews.lk/2023/10/05/427668/", "Category": "ජාත්‍යන්තර පුවත්", "Parent URL": null}