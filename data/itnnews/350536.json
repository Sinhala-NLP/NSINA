{"Source": "ITN news", "Timestamp": "ජූලි 20, 2021 11:40", "Headline": "විශ්වාසභංගය අමාත්‍ය මණ්ඩලයටම ගෙන ආ නොහැකියි – රනිල්ගේ සංශෝධනය ඉවතට", "News Content": "බලශක්ති අමාත්‍ය උදය ගම්මන්පිල මහතාට එරෙහි විශ්වාසභංග යෝජනාව සමස්ත අමාත්‍ය මණ්ඩලයට ගෙන ආ යුතු බවට වූ සංශෝධනයක් පාර්ලිමේන්තු මන්ත්‍රි රනිල් වික්‍රමසිංහ මහතා ඊයේ පාර්ලිමේන්තුවට භාර දුන්නා. එහෙත් එම සංශෝධනය පාර්ලිමේන්තු ස්ථාව නියෝග යටතේ සිදුකළ නොහැකි බව කතානායකවරයා අද පාර්ලිමේන්තුවට දැනුම් දුන්නා. පාර්ලිමේන්තු මන්ති‍්‍ර රනිල් වික‍්‍රමසිංහ මහතා විශ්වාසභංග යෝජනාවට සංශෝධනයක් ඊයේ පාර්ලිමේන්තු මහලේකම්වරයාට භාර දුන්නා. එම විශ්වාසභංගය පසුගිය විසිදෙවනදා භාර දුන්නේ විපක්ෂයේ මන්ති‍්‍රවරුන් 43 දෙනෙකුගේ අත්සනින් යුතුවයි. පාර්ලිමේන්තු කාරක සභාවේදීත් එම සංශෝධන ඉදිරියට පවත්වාගෙන යාම පිළිබද දැනුම් දීල නැහැ. එමෙන්ම ඊයේ විශ්වාසභංගය කි‍්‍රයාත්මක වුණේ අමාත්‍ය උදය ගම්මන්පිල මහතා පමණක් පදනම් කරගෙනයි. ස්ථාවර නියෝග 43/4 යටතේ මේ අවස්ථාවේ සංශෝධන සිදු කිරීමට නොහැකියි. එම සංශෝධන පාර්ලිමේන්තු සම්ප‍්‍රදායට පටහැනියි. එය පිළිගත නොහැකියි. විශ්වාසභංග යෝජනාව පිළිබද ඡන්ද විමසීම අද පස්වරුවේ පැවැත්වීමට නියමිතයි.     ", "URL": "https://www.itnnews.lk/2023/10/05/350536/", "Category": "දේශීය පුවත්", "Parent URL": null}