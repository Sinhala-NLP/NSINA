{"Source": "ITN news", "Timestamp": "ඔක්තෝබර් 20, 2022 16:13", "Headline": "උතුරු ඉරාකයේ කැනීමකින් වසර 2700කට ඉහතදී සිදු කළ ගල්කැටයමක් හමු වෙයි", "News Content": "උතුරු  ඉරාකයේ සිදු කළ කැනීමකින් මීට වසර 2700කට ඉහතදී සිදු කළ ගල්කැටයමක් සොයාගැනීමට හැකි වී තිබෙනවා. මොසුල් නගරය ආසන්න ස්ථානයක ඇමෙරිකා හා ඉරාක පුරාවිද්‍යාඥයන් පිරිසක් සිදු කළ කැනීමකදී මෙම ගල්කැටයම් හමු වුණේ. ඇසිරියානු ශිෂ්ඨාචාරයට අයත් ගල් කැටයමක් ලෙස එය හදුනාගෙන තිබෙනවා. ක්‍රිස්තු පූර්ව 700දී පමණ එය නිර්මාණය කරන්න ඇති  බවයි පුරා විද්‍යාඥයන් සදහන් කරන්නේ. ඇසිරියානු රජෙකු වන සෙන්නචෙරිබ්ගේ  කාලයේදී මෙම නිර්මාණය සිදු කර ඇති බවද පුරා විදයාඥයින් පැවසුවා. ලොව වැඩිම පුරාවිද්‍යා ස්ථාන තිබෙන රටක් වශයෙන් ඉරාකය හදුනාගන්නා අතර අයි එස් සටන්කාමීන්ගේ ක්‍රියා නිසා පසුගිය කාලයේදී පුරා විද්‍යාත්මක වටිනාකමින් යුතු ස්ථාන ගණනාවක් විනාශ වුණා.         ", "URL": "https://www.itnnews.lk/2023/10/05/441591/", "Category": "අතන මෙතන", "Parent URL": null}