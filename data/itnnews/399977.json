{"Source": "ITN news", "Timestamp": "මාර්තු 8, 2022 09:49", "Headline": "වැලි කැනීම් බලපත්‍ර ලබාදීමේදී අඩු ආදායම් ලාභී පවුල්වලට ප්‍රමුඛතාව", "News Content": "ගංගාවල වැලි කැනීම් බලපත්‍ර ලබාදීමේදී අඩු ආදායම් ලාභී පවුල්වලට ප්‍රමුඛතාව ලබාදීමට පරිසර අමාත්‍යාංශය තීරණය කළා. ඒ පරිසර අමාත්‍යාංශයේ පැවති රැස්වීමකදීයී. අමාත්‍ය මහින්ද අමරවීර මහතාගේ ප්‍රධානත්වයෙන් පැවති මෙම රැස්වීම්දී වැලිකැනීම් බලපත්‍ර නිකුත් කිරීම විධිමත් කිරීම සම්බන්ධයෙන් දීර්ඝ ලෙස සාකච්ඡා කෙරුණා.වැලිකැනීම් බලපත්‍ර රැසක් ලබාදී තිබෙන්නේ රජයේ හා පෞද්ගලික ඉඩම් දිගු කළක් බදුපදනම මත ලබාගෙන වැලිකැණීම් සිදු කළ පුද්ගලයන්ට බවට පැමිණිලි ලැබී තිබුණා. ඒ හේතුවෙනුයි මෙම බලපත්‍ර ලබාදීමේදී අඩු ආදායම් ලාභීන්ට ප්‍රමුඛතාව ලබාදීමට තීරණය කෙරුණේ. එම පවුල්වල ජීවනෝපාය සංවර්ධනයට ද මෙය රුකුලක් වනවා.     ", "URL": "https://www.itnnews.lk/2023/10/05/399977/", "Category": "දේශීය පුවත්", "Parent URL": null}