{"Source": "ITN news", "Timestamp": "මැයි 14, 2023 11:01", "Headline": "සංගීත සංදර්ශනයක් නරඹා ආපසු යද්දී වුණු ඛේදවාචකය", "News Content": "අද (14) අළුයම 2.40ට පමණ කොළඹ නුවර ප්‍රධාන මාර්ගයේ තෝලංගමුව මධ්‍ය විද්‍යාලය අසල 63km කණුවේ යතුරු පැදියක් ගැටී යතුරු පැදියේ ගමන් කළ එක් අයෙකු මියගොස් අනිත් පුද්ගලයා බරපතළ තුවාල ලබා කොළඹ ජාතික රෝහලට ඇතුළත් කර තිබෙනවා.. ඔවුන් ඊයේ රාත්‍රී වරකාපොල මාහේන ප්‍රදේශයේ පැවැති සංගීත සංදර්ශනයක් නරඹා ආපසු නිවෙස් බල යමින් සිටියදී මෙම අනතුරට මුහුණ දී ඇති බවයි පොලිසිය පැවසුවේ. මෙසේ මියගොස් ඇත්තේ යතුරුපැදියේ පිටුපස ගමන් කළහ වයස අවුරුදු 23ක් වන තුංතොට මැල්ලගල පදිංචි M.R. සුපුන් රංජිත් කුමාර නැමැත්තායි . යතුරු පැදිය පැද වූ පුද්ගලයා බරපතළ තුවාල ලබා කොළඹ ජාතික රෝහලට ඇතුළත් කර තිබෙනවා. ", "URL": "https://www.itnnews.lk/2023/10/05/483079/", "Category": "දේශීය පුවත්", "Parent URL": null}