{"Source": "ITN news", "Timestamp": "අගෝස්තු 23, 2023 11:32", "Headline": "යොවුන් සංචාරක රූ රැජින කිරුළ ශ්‍රී ලංකාවට", "News Content": "ඝානා රාජ්‍යයේ පැවති 04 වන යොවුන් සංචාරක රූ රැජින ( Miss Teen Tourism ) තරගාවලියේ ජයග්‍රාහිකාව බවට පත් වූ නෙළුනී සෞන්දර්යා මෙනවිය අද උදෑසන කටුනායක ගුවන් තොටුපොළ වෙත පැමිණියා. මෙම තරගාවලිය රටවල් 20ක තරගකාරියන්ගේ සහභාගීත්වයෙන් ඉකුත් 08/01 දින සිට 08/20 දක්වා ඝානා රාජ්‍යයේ අක්‍රා නුවර පවත්වා තිබූ අතර ශ්‍රී ලංකාව පළමු වරට මෙම ජයග්‍රහණය හිමි කර ගැනීම ද විශේෂත්වයකි . ඇය පිළිගැනීම සඳහා මෙම තරගාවලියට ඇය යොමු කළ නෙක්ස්ට් ඉවෙන්ට් මනේජ්මන්ට් ආයතනයේ ජාතික අධ්‍යක්ෂ චරිත් ගුණසේකර , එම ආයතනයේ සහෝදර නිරූපිකාවන් මෙන්ම ඇයගේ දෙමාපියන් ද කටුනායක ගුවන් තොටුපොළ පැමිණීමේ පර්යන්තය වෙත පැමිණ සිටියා.   ", "URL": "https://www.itnnews.lk/2023/10/05/510247/", "Category": "Breaking News,දේශීය පුවත්", "Parent URL": null}