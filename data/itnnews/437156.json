{"Source": "ITN news", "Timestamp": "செப்டம்பர் 26, 2022 13:06", "Headline": "இலங்கையின் முதலாவது இரவு நேர ஷபாரி மிருகக்காட்சிசாலை", "News Content": "இலங்கையின் முதலாவது இரவு நேர ஷபாரி மிருகக்காட்சிசாலையாக பின்னவல மிருகக்காட்சிசாலையும், யானைகள் சரணாலயமும் பெயரிடப்படவுள்ளன. பின்னவல மிருகக்காட்சிசாலை மாலை 5 மணி வரை மாத்திரமே திறக்கப்படுவதாகவும், அதனால் அரசாங்கத்திற்கு பெறுமளவு நட்டம் ஏற்படுவதோடு குறித்த பிரதேசத்திலுள்ள வர்த்தக சமூகத்தினரும் பாரிய பாதிப்புக்களை எதிர்கொள்கின்றனர். குறித்த சுற்றுலா வலயத்திற்குள் சுற்றுலாப்பயணிகளை நிறுவத்துவதற்கு இரவு நேரத்தில் அதனை திறந்திருப்பது முக்கியமானதென சுட்டிக்காட்டப்பட்டுள்ளது. அதன் ஊடாக மிருகங்களின் இரவு நேர செயற்பாட்டை அவதானிப்பதற்கு சுற்றுலாப்பயணிகளுக்கு வாய்ப்பு ஏற்படுத்திக்கொடுக்கப்படுவதோடு, அரசாங்கத்திற்கும் வர்த்தகர்களுக்கும் லாபம் ஈட்டுவதற்கான சந்தர்ப்பம் ஏற்படுமென சுட்டிக்காட்டப்பட்டுள்ளது. அமைச்சர் மஹிந்த அமரவீர பின்னவல பகுதிக்கு மேற்கொண்ட விஜயத்தின் போதே அது தொடர்பில் அவதானம் செலுத்தப்பட்டுள்ளது. பின்னவல மிருகக்காட்சிசாலை மற்றும் யானைகள் சரணாலயத்தை அண்மித்த பகுதிகளில் காணப்படும் பிரச்சினைகள் தொடர்பில் அமைச்சர் அவதானம் செலுத்தியுள்ளார். அதுதொடர்பில் அங்குள்ள ஊழியர்களுடனும் வர்த்தகர்களுடனும் பேச்சுவார்த்தையை முன்னெடுத்திருந்தமை குறிப்பிடத்தக்கது. ", "URL": "https://www.itnnews.lk/2023/10/05/437156/", "Category": "Breaking News,தேசிய செய்திகள்,பன்முகம்", "Parent URL": null}