{"Source": "ITN news", "Timestamp": "අප්‍රේල් 24, 2022 12:18", "Headline": "දේවාලයක් බිඳ දේවාභරණ තොගයක් සොරකම් කළ අයෙකු අත්අඩංගුවට", "News Content": "බලපිටිය මිගෙට්ටුවත්ත ශ්‍රී අභිනවාරාම විහාරයේ දේවාලයක් බිඳ රන් රිදි මාල ඇතුලු රුපියල් ලක්ෂ ගණනක් වටිනා දේවාභරණ තොගයක් සොරකම් කළ අයෙකු අත්අඩංගුවට ගෙන තිබෙනවා. සොරකම් කළ මාල ඇතුලු දේවාභරණ ද සමඟ සැකකරු අම්බලන්ගොඩ ප්‍රදේශයේදී අත්අඩංගුවට ගත් බවයි පොලිසිය සඳහන් කළේ. සොරකම් කළ භාණ්ඩ වලින් කොටසක් විකුණා තිබූ බව ද පොලිස් පරික්ෂණවලදී හෙළිවුණා. තවත් භාණ්ඩ කිහිපයක් අළෙවි කිරීමට යාමේදීයි පොලීසිය සැකකරු අත්අඩංගුවට ගෙන ඇත්තේ. සොරකම් කළ භාණ්ඩ අතර කතරගම දේව ප්‍රතිමාවේ ඔටුන්න ද තිබූ බව අම්බලන්ගොඩ පොලීසිය සඳහන් කළා. සැකකරු බලපිටිය අධිකරණයට අද ඉදිරිපත් කිරීමට නියමිතයි. සිද්ධිය සම්බන්ධයෙන් අම්බලන්ගොඩ පොලීසිය වැඩිදුර පරීක්ෂණ සිදුකරනවා.     ", "URL": "https://www.itnnews.lk/2023/10/05/408072/", "Category": "දේශීය පුවත්", "Parent URL": null}