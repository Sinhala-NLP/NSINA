{"Source": "ITN news", "Timestamp": "நவம்பர் 5, 2021 12:51", "Headline": "அரிசி மற்றும் சீமெந்து தட்டுப்பாட்டிற்கு எதிர்வரும் இரு வாரங்களில் தீர்வு : அமைச்சர் பந்துல", "News Content": "அரிசி மற்றும் சீமெந்து தட்டுப்பாட்டிற்கு எதிர்வரும் இரு வாரங்களில் தீர்வு கிடைக்குமென வர்த்தக அமைச்சர் கலாநிதி பந்துல குணவர்தன தெரிவித்துள்ளார். கொழும்பில் நேற்று இடம்பெற்ற ஊடக சந்திப்பில் உரையாற்றும் போதே அவர் இவ்வாறு தெரிவித்துள்ளார். இந்நிலையில் சதொச ஊடாக குறைந்த விலையில் விற்பனை செய்யப்படும் அத்தியாவசிய பொருட்கள் வரையறைக்குட்பட்டதாக வழங்கப்படுகின்றன. அத்தியாவசிய பொருட் தேவையை கொண்டவர்களுக்கு வழங்கும் நோக்கிலேயே அவ்வாறு வழங்கப்படுவதாக அமைச்சர் குறிப்பிட்டுள்ளார். இதேவேளை நாடளாவிய ரீதியில் மரக்கறிகளின் விலைகள் குறிப்பிடத்தக்களவு உயர்வடைந்துள்ளன. போஞ்சி, கெரட், லீக்ஸ் போன்வற்றின் கிலோ ஒன்றின் விலை 200 ரூபாவிலிருந்து 300 ரூபா வரை அதிகரித்துள்ளதாக வியாபாரிகள் தெரிவித்துள்ளனர். ", "URL": "https://www.itnnews.lk/2023/10/05/374126/", "Category": "Breaking News,தேசிய செய்திகள்,வணிகம்", "Parent URL": null}