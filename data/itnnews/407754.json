{"Source": "ITN news", "Timestamp": "අප්‍රේල් 21, 2022 19:33", "Headline": "රඹුක්කන සිද්ධිය ගැන මානව හිමිකම් කොමිසමත් පරීක්ෂණයක් අරඹයි", "News Content": "රඹුක්කන සිද්ධිය සම්බන්ධයෙන් ශ්‍රී ලංකා මානව හිමිකම් කොමිෂන් සභාවේ නිලධාරීන් ද කඩිනම් පරීක්ෂණයක් ආරම්භ කර තිබෙනවා. එහි නිලධාරීන් මේ වනවිටත් රඹුක්කන ප්‍රදේශයට පිටත්කර යවා ඇති බවයි මානව හිමිකම් කොමිෂව් සභාවේ සභාපතිනි විශ්‍රාමික ශ්‍රේෂ්ඨාධිකරණ විනිසුරු රෝහිනී මාරසිංහ මහත්මිය පවසන්නේ. විරෝධතාව පාලනයේ දී වෙඩි තැබීමට නියෝග ලබාදුන් වගකිව යුත්තා කවුරුන්ද කුමන පසුබිමක් තුළ එහිදී ජීව උණ්ඩ යොදාගත්තේ ද යන්න පිළිබද මෙහිදී විශේෂ අවධානයට යොමුකරන බවයි මානව හිමිකම් කොමිෂන් සභාව වැඩිදුරටත් පවසන්නේ. මෙම සිද්ධිය සම්බන්ධයෙන් වූ ඉදිරි පරීක්ෂණ සදහා පොලිස්පතිවරයා මධ්‍යම පළාත භාර ජ්‍යෙෂ්ඨ නියෝජ්‍ය පොලිස්පතිවරයා හා නියෝජ්‍ය පොලිස්පතිවරයා මෙන්ම ජ්‍යෙෂ්ඨ පොලිස් අධිකාරීවරයා ද කෑගල්ල හා රඹුක්කන පොලිස් ස්ථානාධිපතිවරුන්ද මානව හිමිකම් කොමිසම හමුවට හෙට දිනයේ කැදවා තිබෙනවා. ", "URL": "https://www.itnnews.lk/2023/10/05/407754/", "Category": "දේශීය පුවත්", "Parent URL": null}