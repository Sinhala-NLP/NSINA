{"Source": "ITN news", "Timestamp": "පෙබරවාරි 24, 2023 17:55", "Headline": "මෙගාවොට් 2500 ක අමතර ධාරිතාවක් ජාතික විදුලිබල පද්ධතියට එක් කිරීමේ සුදානමක්", "News Content": "පුනර්ජනනීය විදුලි බලාගාර මගින් මෙගාවොට් 2500 ක අමතර ධාරිතාවක් ජාතික විදුලිබල පද්ධතියට එක් කිරීම අපේක්ෂාව බව ලංකා විදුලිබල මණ්ඩලයේ සාමාන්‍යාධිකාරී රොහාන් සෙනෙවිරත්න මහතා පවසනවා.  ඒ සදහා පුද්ගලික අංශයට අවස්ථාව හිමිවන බවයි ඒ මහතා සදහන් කරන්නේ. ලංකා විදුලිබල මණ්ඩලයේ ඉදිරි සැලසුම් සහ පුනර්ජනනීය බලශක්ති භාවිතය පිළිබද ඉංජිනේරුවරුන් දැනුවත් කිරීමේ වැඩමුළුවක් කොළඹදී පැවැත්වුණා. අයි ඊ ටී ශ්‍රී ලංකා ආයතනයයි එය සංවිධාන කළේ. විවිධ ක්ෂේත්‍රවලට අයත් ඉංජිනේරුවරුන් රැසක් ඊට එක්ව සිටියා. මෙහි ප්‍රධාන දේශනය පැවැත්වූයේ ලංකා විදුලිබල මණ්ඩලයේ සාමාන්‍යාධිකාරී රොහාන් සෙනෙවිරත්න මහතායි.   ", "URL": "https://www.itnnews.lk/2023/10/05/463165/", "Category": "දේශීය පුවත්", "Parent URL": null}