{"Source": "ITN news", "Timestamp": "ඔක්තෝබර් 1, 2022 18:49", "Headline": "රජයේ වගකීම් හරි හැටි ඉටු කිරීමට උත්සාහ දරන බව මහබැංකු අධිපති කියයි", "News Content": "කෙතරම් අපහසු අවස්ථාවක වුවද රජයේ වගකීම් හරහැටි ඉටු කිරීමට උත්සාහ දරන බව මහබැංකු අධිපති ආචාර්ය නන්දලාල් වීරසිංහ මහතා පවසනවා. ශ්‍රී ලංකා වෛද්‍ය සංගමයේ 135 වන සංවත්සරය වෙනුවෙන් පැවති සම්මේලනයට එක්වෙමින් මහබැංකු අධිපතිවරයා මේබව කියා සිටියා. ආර්ථික අවපාතයක් පවතින විට එය රටේ සියලු අංශවලට බලපෑමක් වනවා. සෞඛ්‍ය අංශයට ද එය පොදු බවයි මහබැංකු අධිපතිවරයා කියා සිටියේ. නොමිලේ සෞඛ්‍ය සේවාවක් සැපයුවද රටේ සියලු දෙනා ඒ වෙනුවෙන් බදු ගෙවීමක් සිදුකරනවා. සීමිත සම්පත් ප්‍රමාණයක් තුළ සෞඛ්‍ය පවත්වාගෙන යායුතුයි. සෞඛ්‍ය මෙන්ම, ඉන්ධන ගෑස් හා විදුලිය ද අත්‍යවශ්‍ය සේවාවන් වනවා. ආර්ථිකය ස්ථායි කර ගැනීම ලබන වසරේ මුල්කාලය වන විට හැකිවනු ඇති බවද නන්දලාල් වීරසිංහ මහතා ඊයේ ප්‍රකාශ කළා.       ", "URL": "https://www.itnnews.lk/2023/10/05/438225/", "Category": "දේශීය පුවත්", "Parent URL": null}