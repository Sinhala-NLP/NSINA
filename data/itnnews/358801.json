{"Source": "ITN news", "Timestamp": "අගෝස්තු 28, 2021 11:07", "Headline": "අනවසරයෙන් වී තොග එක් රැස් කර තිබූ ගබඩා 10ක් සොයා ගනී", "News Content": "පාරිභෝගික සේවා අධිකාරියේ ලියාපදිංචි නොවී වී තොග එක් රැස් කර තිබූ ගබඩා 10ක් සොයා ගැනීමට එම අධිකාරිය සමත් වුණා. ඉන් ගබඩා 3 කට මුද්‍රා තැබීමටයි පියවර ගනු ලැබුවේ. පාරිභෝගික අධිකාරියේ ලියාපදිංචි වීමකින් තොරව වී තොග එක් රැස් කර ගබඩා කරන්නන් නීතියේ රැහැනට කොටුකර ගැනීමේ මෙහෙයුම් දිවයින පුරා ක්‍රියාත්මතයි. පොලොන්නරුව දිස්ත්‍රික්කයේ වී කිලෝග්‍රෑම් ලක්ෂ 4 කට ආසන්න සංඛ්‍යාවක් ගබඩා කර තිබූ ගබඩා 10 ක් පාරිභෝගික අධිකාරියේ පොලොන්නරුව දිස්ත්‍රික් විමර්ශන නිලධාරී එච්.ජී චන්ද්‍රකුමාර මහතා ඇතුළු නිළධාරීන් කණ්ඩායමක් පරික්ෂාවට ලක් කළා. එහිදී එම අධිකාරියේ ලියාපදිංචියකින් තොරව වී ගබඩා කර තිබූ  ගබඩා 5 කට නඩු පැවරීමට කටයුතු කෙරුණා.  ගබඩා 3 ක් මුද්‍රා තැබූ අතර සෙසු ගබඩා දෙකෙහි වී තොග රජයේ වී ගබඩා වලට නියමිත මිලට ලබාදීමට ගබඩා හිමියන් එකගතාව පල කළා. මෙම වැටලීම සදහා පොලිස් විශේෂ කාර්යබලකායේ සහාය ද ලැබී තිබුණා.       ", "URL": "https://www.itnnews.lk/2023/10/05/358801/", "Category": "දේශීය පුවත්", "Parent URL": null}