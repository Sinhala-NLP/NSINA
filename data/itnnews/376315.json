{"Source": "ITN news", "Timestamp": "நவம்பர் 15, 2021 19:50", "Headline": "பயங்கரவாத தடுப்பு தற்காலிக சட்ட திருத்த அதிகாரிகள் குழுவின் அறிக்கை ஜனாதிபதி கையளிப்பு..", "News Content": "பயங்கரவாத தடுப்பு தற்காலிக சட்ட ஏற்பாடுகளை மீண்டும் திருத்துவதற்காக நியமிக்கப்பட்ட அதிகாரிகள் குழுவின் அறிக்கை இன்றைய தினம் ஜனாதிபதி கோட்டாபய ராஜபக்ஷவிடம் கையளிக்கப்பட்டது. \nபாதுகாப்பு செயலாளர் ஓய்வுபெற்ற ஜெனரல் கமல் குணரட்ன இக்குழுவின் அறிக்கையை ஜனாதிபதியிடம் கையளித்தார். தேசிய பாதுகாப்பு பல்வேறு தரப்புக்களினதும் பேசு பொருளாக மாறியுள்ளதை கவனத்திற்கு கொண்டு 1979 ம் ஆண்டு 48ம் இலக்க பயங்கரவாத தடுப்புச் சட்டத்தின் தற்காலிக சட்ட ஏற்பாடு சட்டமூலத்தை மீள திருத்துவதற்கு ஜனாதிபதி நியமித்த அமைச்சரவை உபகுழுவுக்கு பரிந்துரைகளை முன்வைக்கும் நோக்கிலேயே குறித்த அதிகாரிகள் குழு நியமிக்கப்பட்டது. பாதுகாப்பு செயலாளர் ஓய்வுபெற்ற ஜெனரல் கமல் குணரட்ன தலைமையில் இக்குழு செயற்பட்டது. ", "URL": "https://www.itnnews.lk/2023/10/05/376315/", "Category": "Breaking News,அண்மைய செய்திகள்,தேசிய செய்திகள்", "Parent URL": null}