{"Source": "ITN news", "Timestamp": "நவம்பர் 18, 2022 13:08", "Headline": "வரவுசெலவு திட்டத்திற்கும், மத்திய வங்கியின் வட்டி வீதத்திற்கும் இடையில் பாரிய வித்தியாசம்..", "News Content": "ஜனாதிபதி ரணில் விக்கிரமசிங்கவின் வரவுசெலவு திட்ட உரைக்கும் , மத்திய வங்கியின் வட்டி வீதத்திற்கும் இடையில் பாரிய வித்தியாசம் காணப்படுவதாக பாராளுமன்ற உறுப்பினர் வஜிர அபேவர்தன தெரிவித்தார். மக்களை அழுத்தத்திற்கு உள்ளாக்கும் வட்டி வீதத்தை மாற்றும் அதிகாரம் மக்கள் பிரதிநிதிகளுக்கு உண்டு என அவர் குறிப்பிட்டார். வரவுசெலவு திட்டத்தின் 2ம் வாசிப்பு மீதான 4 ஆவது நாள் விவாதத்தில் கலந்துகொண்டு உரையாற்றும்போதே பாராளுமன்ற உறுப்பினர் வஜிர அபேவர்தன இவ்வாறு தெரிவித்தார். சுதந்திரத்தின் பின்னர் வரலாற்று சிறப்புமிக்க வரவுசெலவு திட்டம் சமர்ப்பிக்கப்பட்டுள்ளது. அனைவரும் ஒன்றிணைந்து நேர்கோட்டில் சிந்திக்க வேண்டும். பிரிந்து செயற்பட்டால் பாரிய விளைவுகளை சந்திக்க நேரிடும். பொருளாதாரத்தை பிளவடையச்செய்து அரசியல் லாபம் தேடக்கூடாது. அவ்வாறு செயற்பட்டால் 225 பேருக்கும் தண்டனை அனுபவிக்க நேரிடும். இதனால் அரசியலில் பிரிந்து செயற்படுவோம். பொருளாதாரத்தில் ஒன்றிணைந்து செயற்படுவோமென பாராளுமன்ற உறுப்பினர் வஜிர அபேவர்தன தெரிவித்தார். ", "URL": "https://www.itnnews.lk/2023/10/05/446410/", "Category": "Breaking News,தேசிய செய்திகள்", "Parent URL": null}