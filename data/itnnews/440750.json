{"Source": "ITN news", "Timestamp": "ඔක්තෝබර් 15, 2022 19:52", "Headline": "තිළිණි ප්‍රියමාලි ස්ථානීය පරීක්ෂාවක් සඳහා බන්ධනාගාරයෙන් පිටතට රැගෙන යයි", "News Content": "රුපියල් කෝටි ගණනක මුදල් වංචා කිරීමේ සිද්ධියට අදාළව බන්ධනාගාරගත කර සිටින තිළිණි ප්‍රියමාලි ස්ථානීය පරීක්ෂාවක් සදහා වැලිකඩ බන්ධනාගාරයෙන් පිටතට රැගෙන විත් තිබෙනවා. වැලිකඩ බන්ධනාගාරයේ කාන්තා අංශයේ රදවා සිටින තිළිණි ප්‍රියමාලි අද පෙරවරුවේයි එම බන්ධනාගාරයෙන් ඉවතට රැගෙන විත් තිබෙන්නේ. බන්ධනාගාර නිලධාරීන්ගේ විශේෂ ආරක්ෂාව යටතේ අපරාධ පරීක්ෂණ දෙපාර්තමේන්තුව මගින් ඇය මෙසේ රැගෙන ගොස් ඇති බවයි වාර්තා වන්නේ. ලෝක වෙළෙද මධ්‍යස්ථානයේ පවත්වාගෙන ගිය ව්‍යාපාරික ස්ථානයට පෙරේදා දිනයේදී ද ඇය ස්ථානීය පරීක්ෂාවක් සදහා රැගෙන ගොස් තිබුණා.         ", "URL": "https://www.itnnews.lk/2023/10/05/440750/", "Category": "දේශීය පුවත්", "Parent URL": null}