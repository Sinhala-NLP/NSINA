{"Source": "ITN news", "Timestamp": "පෙබරවාරි 12, 2023 16:56", "Headline": "සිතාවක මත්සුරි (Mathsuri) ජපන් භාෂා කේන්ද්‍රය අග්‍රාමාත්‍යවරයා අතින් විවෘත කෙරේ…", "News Content": "අපේ රට දුෂ්කරතාවන්ට මුහුණ දුන් සෑම අවස්ථාවකම ජපානය අප සමග සිටගත් මිත්‍රයෙකු බව අග්‍රාමාත්‍ය දිනේෂ් ගුණවර්ධන මහතා පවසනවා. කම්කරු දෙපාර්තමේන්තුවට අයත් අවිස්සාවේල්ල මානව සම්පත් සංවර්ධන මධ්‍යස්ථානයේ පිහිටවූ මත්සුරි ජපන් භාෂා පුහුණු මධ්‍යස්ථානය විවෘත කිරීමෙන් අනතුරුව පැවති හමුවේදීයි අග්‍රාමාතයවරයා මේ බව ප්‍රකාශ කළේ. එය විවෘත කිරීමේ අවස්ථාවට ජපාන තානාපති මිසුකොෂි හිදෙකි මහතා ද එක්වුණා. ජපාන රැකියා සදහා මෙරට ශ්‍රමිකයින් සූදානම් කිරීමේ අරමුණෙන් මෙම ජපන් භාෂා පුහුණු පාසල ක්‍රියාත්මක කෙරෙනු ඇති.           ", "URL": "https://www.itnnews.lk/2023/10/05/460510/", "Category": "දේශීය පුවත්", "Parent URL": null}