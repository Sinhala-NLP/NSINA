{"Source": "ITN news", "Timestamp": "ජූනි 25, 2022 22:14", "Headline": "නෝර්වේ ඔස්ලෝ නුවර වෙඩි තැබීමකින් දෙදෙනෙකු මිය යයි", "News Content": "නෝර්වේ ඔස්ලෝ නුවර වෙඩි තැබීමකින් පුද්ගලයන් දෙදෙනෙකු මියගොස් තවත් 21 දෙනෙකු තුවාල ලැබුවා. මේ අතර ඇමෙරිකාවේ ප්‍රාන්ත කිහිපයක ගබ්සාව තහනම් කිරීමට පියවර ගෙන තිබෙනවා. නෝර්වේ ඔස්ලෝ අගනුවර පිහිටි සමලිංගික ප්‍රජාව වෙනුවෙන් වූ සමාජ ශාලාවකයි මෙම වෙඩි ප්‍රහාරය  සිදුව තිබෙන්නේ. සිද්ධිය සම්බන්ධයෙන් මේ වන විට 42 හැවිරිදි පුද්ගලයෙකු අත්අඩංගුවට ගෙන තිබෙනවා. ඔස්ලෝ පොලීසිය පවසන්නේ මෙම ප්‍රහාරය  ඉස්ලාම් ත්‍රස්තවාදී ක්‍රියාවක් බවයි. සිද්ධිය සම්බන්ධයෙන් සැකපිට අත්අඩංගුවට ගත් පුද්ගලයා මානසික රෝග පිළිබද ඉතිහාසයක් ඇති පුද්ගලයෙකු බවද නෝර්වේ ඔත්තු සේවය පවසනවා. නෝර්වේ අග්‍රාමාත්‍යවරයා ප්‍රකාශ කරන්නේ මෙය අහිංසක මිනිසුන්ට එරෙහි බිහිසුනු ප්‍රහාරයක් බවයි.   ", "URL": "https://www.itnnews.lk/2023/10/05/419251/", "Category": "ජාත්‍යන්තර පුවත්", "Parent URL": null}