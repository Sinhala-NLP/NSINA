{"Source": "ITN news", "Timestamp": "ඔක්තෝබර් 17, 2021 18:53", "Headline": "දක්ෂිණ අධිවේගී මාර්ගයේ දැඩි වාහන පරීක්ෂාවක්", "News Content": "දක්ෂිණ අධිවේගී මාර්ගයේ පින්නදූව පිවිසුමෙන් පිටතට පැමිණෙන වාහන හදිසි පරීක්ෂාවකට ලක් කිරීමට පොලීසිය කටයුතු කළා. පොලිස් සුනඛයින්ද යොදා ගනිමින් මෙම පරීක්ෂාව සිදුකළ බවයි අප වාර්තාකරුවන් සඳහන් කළේ. පොලිස් විශේෂ කාර්ය බලකාය ද ඊට එක්ව සිටියා. පළාත් අතර සංචරණය සඳහා බලපත්‍ර නොමැති වාහන නැවත හරවා යැවීම ද සිදුවුණා. මේ අතර වැලිපැන්න අන්තර් හුවමාරුවේදීද වාහන දැඩි පරීක්ෂා කිරීම්වලට ලක්වුණා.         ", "URL": "https://www.itnnews.lk/2023/10/05/369931/", "Category": "දේශීය පුවත්", "Parent URL": null}