{"Source": "ITN news", "Timestamp": "ජූලි 5, 2021 13:22", "Headline": "අගමැති ගෝලීය බාලදක්ෂ සංස්කෘතික ජම්බෝරිය අමතයි", "News Content": "අනාගත ලෝක නායකයන් බිහි කිරීමට සුවිශාල දායකත්වයක් ලබාදෙන බාලදක්ෂ ව්‍යාපාරය අතිශයින් අගය කළ යුතු බව අග්‍රාමාත්‍ය මහින්ද රාජපක්ෂ මහතා පෙන්වා දෙනවා. ශ්‍රී ලංකා බාලදක්ෂ සංගමය සංවිධාන කරන ගෝලීය බාලදක්ෂ සංස්කෘතික ජම්බෝරිය වීඩියෝ තාක්ෂණය ඔස්සේ අමතමිනුයි අග්‍රාමාත්‍යවරයා මේ බව සදහන් කළේ. ලෝක බාලදක්ෂ ඉතිහාසයේ පළමු වරට ශ්‍රී ලංකා බාලදක්ෂ සංගමය සංවිධාන කරන ගෝලීය සංස්කෘතික බාලදක්ෂ ජම්බෝරිය ජාත්‍යන්තරයට හදුන්වාදීම අග්‍රාමාත්‍ය මහින්ද රාජපක්ෂ මහතාගේ ප්‍රධානත්වයෙන් ඊයේ රාත්‍රියේ සිදු කෙරුණා. එකම බාලදක්ෂ ලෝකයක් තේමාව වෙනුවෙනුයි මෙවර එය පැවැත්වෙන්නේ. වර්චුවල් තාක්ෂණය හරහා මෙම ජම්බෝරිය ලබන 16, 17 හා 18 යන දිනවලදී පැවැත්වෙනවා. අග්‍රාමාත්‍යවරයා ශ්‍රී ලංකා බාලදක්ෂ සංගමයේ අනුශාසකවරයා වශයෙන් එහි වටිනාකම් අවධාරණය කළා. මෙවර ජම්බෝරියට රටවල් එකසිය හැත්තෑ දෙකෙන් එකසිය දහයක්ම මේ වන විටත් ලියාපදිංචි වී අවසන්. ඒ ඒ රටවලට ආවේණික සංස්කෘතික වටිනාකම්වලට අදාළ අංග ජම්බෝරියට ඇතුළත් කෙරෙනු ඇති. මෙම අවස්ථාවට ශ්‍රී ලංකා බාලදක්ෂ සංගමයේ ප්‍රධාන බාලදක්ෂ කොමසාරිස් මේජර් ජෙනරාල් මිලින්ද පීරිස්, සංවිධායක කමිටු සභාපති ප්‍රභාත් කුලරත්න යන මහත්වරුද එක්ව සිටියා. ", "URL": "https://www.itnnews.lk/2023/10/05/347138/", "Category": "දේශීය පුවත්", "Parent URL": null}