{"Source": "ITN news", "Timestamp": "ஜனவரி 11, 2023 12:32", "Headline": "பொதுநலவாய பாராளுமன்ற சங்கத்தின் பொதுச்செயலாளர் இலங்கைக்கு விஜயம்..", "News Content": "பொதுநலவாய நாடுகளின் பாராளுமன்ற சங்கத்தின் பொதுச்செயலாளர் ஸ்டெபான் டுவிக் உத்தியோகப்பூர்வ விஜயம் மேற்கொண்டு இலங்கைக்கு வருகைத்தந்துள்ளார். சிங்கப்பூர் விமான சேவைக்குரிய விமானத்தினூடாக அவர் கட்டுநாயக்க சர்வதேச விமான நிலையத்தை வந்தடைந்தார். அதன்போது பாராளுமன்ற பிரதி செயற்குழுவின் தலைவர், பாராளுமன்ற உறுப்பினர் அங்கஜன் ராமநாதன், வெளிவிவகார அமைச்சின் அதிகாரிகள் உள்ளிட்ட தரப்பினரால் பொதுநலவாய நாடுகளின் பாராளுமன்ற சங்கத்தின் பொதுச்செயலாளர் ஸ்டெபான் டுவிக் வரவேற்கப்பட்டார். நாட்டுக்கு விஜயம் மேற்கொண்டுள்ள ஸ்டெபான் டுவிக் ஜனாதிபதி, பிரதமர், சபாநாயகர், எதிர்க்கட்சி தலைவர், அமைச்சர்கள், பாராளுமன்ற உறுப்பினர்கள் மற்றும் சிவில் அமைப்புக்களின் பிரதிநிதிகளையும் சந்தித்து கலந்துரையாடல்களை முன்னெடுக்கவுள்ளமை குறிப்பிடத்தக்கது. ", "URL": "https://www.itnnews.lk/2023/10/05/455004/", "Category": "Breaking News,அண்மைய செய்திகள்", "Parent URL": null}