{"Source": "ITN news", "Timestamp": "දෙසැම්බර් 26, 2021 15:38", "Headline": "ලබන මාසයේ සිට ඉන්දියානුවන්ට බූස්ටර් එන්නත", "News Content": "ලබන මාසයේ සිට ඉන්දියානුවන්ට බූස්ටර් එන්නත ලබාදීම ආරම්භ කරන බව අග්‍රාමාත්‍ය නරේන්ද්‍ර මෝදි සදහන් කරනවා. වයස අවුරුදු හැටට වැඩි පුද්ගලයින්ට සහ සෞඛ්‍ය අංශ සේවකයින්ට ලබන මස 10 වන දින සිට බූස්ටර් එන්නත ලබාදීමට සියලු කටයුතු සූදානම් කර ඇති බවයි වාර්තා වන්නේ.  ඔමික්‍රෝන් ප්‍රභේදය ඉන්දියාව පුරා ශ්‍රීඝ්‍රයෙන් ව්‍යාප්ත වීම හේතුවෙනුයි මෙම පියවර ගෙන ඇත්තේ. කෙසේ වුවද වයස අවුරුදු හැටට වැඩි පුද්ගලයින් එන්නත ලබා ගැනීමේ දී වෛද්‍යවරුන්ගේ නිර්දේශය ලබා ගත යුතු වනවා. එමෙන්ම එරට වයස අවුරුදු 15 ත් 18 ත් අතර පුද්ගලයින්ට එන්නත් ලබාදීම ලබන මස තුන් වනදා ආරම්භ කිරීමට නියමිතයි. වයිරසය තවමත් අඩපණ වී නොමැති බැවින් එය මැඩලීමට මුඛ ආවරණ පැලදීම, දෑත් සේදීම හා සමාජ දුරස්ථභාවය තබා ගැනීම වැනි සෞඛ්‍ය පුරුදු නිසි පරිදි ඉටු කරන ලෙස ද අග්‍රාමාත්‍යවරයා එරට ජනතාවගෙන් ඉල්ලා සිටිනවා.   ", "URL": "https://www.itnnews.lk/2023/10/05/384980/", "Category": "ජාත්‍යන්තර පුවත්", "Parent URL": null}