{"Source": "ITN news", "Timestamp": "නොවැම්බර් 2, 2022 19:02", "Headline": "ජනාධිපතිවරණයෙන් පරාජයට පීමෙන් පසු බ්‍රසීල ජනාධිපති ජෙයර් පළමුවරට මාධ්‍යයට", "News Content": "ජනාධිපතිවරනයෙන් පරාජයට පත්විමෙන් පසු බ්‍රසීල ජනාධිපති ජෙයර් බොල්සොනාරෝ පළමුවරට මාධ්‍යයට අදහස් දක්වා තිබෙනවා. පසුගිය ඉරිදා පැවති ජනාධිපතිවරණයෙන් හිටපු ජනාධිපති ලූලා ද සිල්වා ජයග්‍රහණය ලැබුවා. ඔහු ලබාගත් ඡන්ද ප්‍රතිශතය සියට 50 දශම නවයක්. ජනාධිපති ජෙයර් බොල්සොනාරෝට ලබාගැනීමට හැකි වූයේ සියයට 49.1 ක ඡන්ද ප්‍රතිශතයක් පමණයි. කෙසේ වුවද ප්‍රතිඵල නිකුත් වී ජයග්‍රාහකයා නම් කලද ජනාධිපති ජෙයර් බොල්සොනාරෝ ඒ සම්බන්ධයෙන් කිසිඳු ප්‍රකාශයක් නිකුත් නොකිරිම සම්බන්ධයෙන් ජාත්‍යන්තරයේ දැඩි අවධානයට ලක් වුණා. අවසානයේ ඔහු අද දිනයේ දී මාධ්‍ය වෙත අදහස් ප්‍රකාශ කල අතර ඔහු වෙනුවෙන් ඡන්දය භාවිතා කළ ඡන්ද දායකයින්ට සිය ස්තූතිය පිරි නැමුවා. නමුත් ජයග්‍රහණය හෝ පරාජය සම්බන්ධයෙන් ඔහු කිසිදු අදහස් එහිදි ප්‍රකාශ නොකිරිම විශේෂත්වයක්. ", "URL": "https://www.itnnews.lk/2023/10/05/443849/", "Category": "Breaking News,ජාත්‍යන්තර පුවත්", "Parent URL": null}