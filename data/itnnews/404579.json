{"Source": "ITN news", "Timestamp": "மார்ச் 30, 2022 12:13", "Headline": "கிளிநொச்சி புதிய பஸ் தரிப்பிடம் விரைவில் மக்களின் உரிமைக்கு கையளிக்கப்படும் : அமைச்சர் டக்ளஸ்", "News Content": "கிளிநொச்சி புதிய பஸ் தரிப்பிடம் விரைவில் மக்களின் உரிமைக்கென கையளிக்கப்படுமென அமைச்சர் டக்ளஸ் தேவானந்தா தெரிவித்துள்ளார். கிளிநொச்சியில் நிர்மாணிக்கப்பட்டு வரும் புதிய பஸ் தரிப்பிடத்தின் நிர்மாண பணிகள் இறுதிக்கட்டத்தை எட்டியுள்ள நிலையில், அமைச்சர் டக்ளஸ் தேவானந்த குறித்த பகுதிக்கு கண்காணிப்பு விஜயமொன்றை மேற்கொண்டிருந்தார். 76 மில்லியன் ரூபா செலவில் பஸ் தரிப்பிட நிர்மாண பணிகள் முன்னெடுக்கப்பட்டு வருகின்றது. குறிப்பாக எஞ்சியுள்ள நிர்மாண பணிகளை விரைவில் முன்னெடுத்து பொதுமக்கள் பயன்பாட்டுக்கு பஸ் தரிப்பிடம் திறந்து வைக்கப்படுமென அமைச்சர் அதன்போது ஊடகவியலாளர்களிடம் குறிப்பிட்டார். நீண்டகாலமாக கிளிநொச்சியில் உரிய பஸ் தரிப்பிடம் இன்மையால் பயணிகளும் பஸ் வண்டி உரிமையாளர்களும் எதிர்நோக்கி வந்த பிரச்சிiனைக்கு இதன் ஊடாக தீர்வு கிடைக்கப்பெறும் என்பது குறிப்பிடத்தக்கது. ", "URL": "https://www.itnnews.lk/2023/10/05/404579/", "Category": "Breaking News,தேசிய செய்திகள்", "Parent URL": null}