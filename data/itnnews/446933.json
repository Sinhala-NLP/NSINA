{"Source": "ITN news", "Timestamp": "නොවැම්බර් 21, 2022 18:51", "Headline": "ඉන්දුනිසීයාවේ භූ කම්පනයෙන් මියගිය සංඛ්‍යාව ඉහළට", "News Content": "ඉන්දුනිසීයාවේ ජාවා දූපතේ සිදුවූ රිච්ටර් පරිමාණ ඒකක 5. 6 ක ප්‍රබල භූ කම්පනයෙන් මේ වනවිට පුද්ගලයින් 46 දෙනෙකු මියගොස් තිබෙනවා. බොහෝ පිරිසක් සුන්බුන් අතර සිරවී ඇති බැවින් මියගිය සංඛ්‍යාව ඉහළ යා හැකි අතර පුද්ගලයින් 700කට වැඩි පිරිසක් තුවාල ලබා ඇති බවයි එරට වාර්තා සදහන් කරන්නේ. ඉන්දුනිසීයාවේ ජාවා දූපතේ සියන්ජූර් නගරය මෙම භූ කම්පනයේ කේන්ද්‍රස්ථානය වී තිබෙනවා. මෙම භූකම්පනය කිලෝමීටර් සියයකට අධික දුරකට දැනී ඇති අතර කම්පනය ජකර්තා අගනුවරට ද බලපා තිබෙනවා. භූ කම්පනය හේතුවෙන් 300 දෙනෙකු පමණ තුවාල ලබා ඇති අතර එම සංඛ්‍යාව තවත් ඉහළ යා හැකි බවයි එරට මෙහෙයුම් අංශ සදහන් කරන්නේ. ගොඩනැගිලි සහ නිවාස රැසක් විනාශයට පත්ව ඇති අතර සුන්බුන් අතර විශාල පිරිසක් සිරවී සිටින බව සහන කණ්ඩායම් පවසනවා. මේ හේතුවෙන් මියගොස් ඇති සංඛ්‍යාව තවත් ඉහළ යා හැකි බවයි මෙහෙයුම් අංශ පෙන්වා දෙන්නේ.     ", "URL": "https://www.itnnews.lk/2023/10/05/446933/", "Category": "ජාත්‍යන්තර පුවත්", "Parent URL": null}