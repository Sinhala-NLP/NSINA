{"Source": "ITN news", "Timestamp": "අප්‍රේල් 8, 2023 11:55", "Headline": "විදෙස්ගත ශ්‍රී ලාංකිකයින්ගෙන් රටට ඩොලර් මිලියන 1413.2ක්", "News Content": "මෙම වසරේ ජනවාරි සිට මාර්තු දක්වා කාලය තුළ විදෙස්ගත ශ්‍රී ලාංකිකයින් ඇමෙරිකා ඩොලර් මිලියන 1413.2 ක ප්‍රේෂණ මෙරටට එවා ඇති බව මහබැංකුව සඳහන් කරනවා. විදෙස්ගත ශ්‍රී ලාංකිකයින් මෙම වසරේ මාර්තු මාසයේදී මෙරටට එවන ලද ප්‍රේෂණ ප්‍රමාණය ඇමෙරිකා ඩොලර් මිලියන 568.3ක් බව ශ්‍රී ලංකා මහබැංකුව පවසනවා. 2022 වසරේ මාර්තු මාසයේදී මෙරටට ලැබී ඇති විදෙස් ප්‍රේෂණ ප්‍රමාණය ඇමෙරිකා ඩොලර් මිලියන 318.4ක්. ඒ අනුව මේ වසරේ ජනවාරි සිට මාර්තු දක්වා කාලසීමාව තුළ විදෙස් ගත ශ්‍රී ලාංකිකයින් ඇමෙරිකා ඩොලර් මිලියන 1413.2 ක ප්‍රේෂණ මෙරටට එවා තිබෙනවා. පසුගිය වසරේ එම කාලසීමාව සමඟ සසදන විට එය 80.6%ක වර්ධනයක් බවයි ශ්‍රී ලංකා මහබැංකුව සඳහන් කරන්නේ. මේ වසරේ ජනවාරි සිට මාර්තු දක්වා කාලය තුළ ශ්‍රී ලංකාව සංචාරක කර්මාන්තයෙන් ඉපැයූ ආදායම ඇමෙරිකා ඩොලර් මිලියන 529.8 ක් වනවා. ", "URL": "https://www.itnnews.lk/2023/10/05/474154/", "Category": "දේශීය පුවත්", "Parent URL": null}