{"Source": "ITN news", "Timestamp": "செப்டம்பர் 7, 2022 13:45", "Headline": "இரண்டாம் தவணை செப்டெம்பர் 13 ஆம் திகதி", "News Content": "இரண்டாம் பாடசாலை தவணை எதிர்வரும் செப்டெம்பர் மாதம் 13 ஆம் திகதி செவ்வாய்க்கிழமை ஆரம்பமாகும் என கல்வி அமைச்சு தெரிவித்துள்ளது. அதே நேரம் 2021 ஆம் ஆண்டுக்கான சாதாரண தரப் பரீட்சையின் அழகியல் பாடங்களுக்கான பிரயோக பரீட்சைகள் தவிர்க்க முடியாத காரணங்களால் ஐந்து நாட்களுக்கு ஒத்திவைக்க வேண்டிய கட்டாயம் ஏற்பட்டுள்ளதாகவும், அவற்றை செப்டம்பர் மாதம் 20 ஆம் திகதி நடத்த தீர்மானித்துள்ளதாகவும் பரீட்சைகள் ஆணையாளர் நாயகம் குறிப்பிட்டுள்ளார். மேலும் சாதாரண தரப் பரீட்சையின் விடைத்தாள்கள் திருத்தும் நடவடிக்கைகள் இறுதி கட்டத்தில் இருப்பதாகவும் இன்னும் இரண்டு மாதங்களில் பரீட்சை பெறுபேறுகளை வெளியிட உள்ளதாகவும் ஆணையாளர் நாயகம் அறிவித்துள்ளார்.   ", "URL": "https://www.itnnews.lk/2023/10/05/433556/", "Category": "Breaking News,அண்மைய செய்திகள்,முதன்மை செய்தி", "Parent URL": null}