{"Source": "ITN news", "Timestamp": "අගෝස්තු 12, 2023 17:02", "Headline": "මෙම වසර තුළ විදුලි බස් රථ ධාවනය සිදු කිරීමට සැලසුම්", "News Content": "ඉතිහාසයේ ප්‍රථම වරට මෙම වසර තුලදී මෙරට විදුලි බස් රථ ධාවනය සිදු කිරීමට සැලසුම් කර ඇති බව අමාත්‍ය ආචාර්ය බන්දුල ගුණවර්ධන මහතා පවසනවා. මෝටර් රථ ප්‍රවාහන දෙපාර්තමේන්තුවේ කුරුණෑගල දිස්ත්‍රික් විශේෂ ජංගම සේවයට එක්වෙමින්  ඒ මහතා මෙම අදහස් පළ කළා. “රාජ්‍ය සේවාව ගමට”  යන  තේමාව යටතේ මෝටර් රථ ප්‍රවාහන කොමසාරිස් දෙපාර්තමේන්තුවේ කුරුණෑගල දිස්ත්‍රික් විශේෂ ජංගම සේවාව සර් ජෝන් කොතලාවල විද්‍යාලයේ දී අද ආරම්භ කෙරුණා. අමාත්‍ය ආචාර්ය බන්දුල ගුණවර්ධන මහතාගේ සංකල්පයකට අනුවයි මෙම ක්‍රියත්මක වන්නේ. අද සහ හෙට පැවත්වෙන මෙම ජංගම සේවාව ඔස්සේ රියදුරු බලපත්‍ර අලුත් කිරීම , රථ වාහන පැවරීම ඇතුළු සියලුම ප්‍රවාහන හා මෝටර් රථ සම්බන්ධ ගැටළු වලට විසදුම් ලබා ගත හැකියි. මෙහිදි කුරුණෑගල දිස්ත්‍රික්කයේ විශේෂ අවශ්‍යාතා ඇති පිරිස් සදහා රියදුරු බලපත්‍ර නිකුත් කිරීමේ වැඩසටහන ද අමාත්‍යවරයාගේ ප්‍රදානත්වයෙන් ආරම්භ කෙරුණා. මේ අවස්තාවට ප්‍රවාහන රාජ්‍ය ආමත්‍ය ලසන්ත අලගියවන්න මහතා  සහ රාජ්‍ය නිලදාරීන් ඇතුළු පිරිසක් එක්ව සිටියා.       ", "URL": "https://www.itnnews.lk/2023/10/05/507671/", "Category": "Breaking News,දේශීය පුවත්", "Parent URL": null}