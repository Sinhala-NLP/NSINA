{"Source": "ITN news", "Timestamp": "ஆகஸ்ட் 12, 2022 12:35", "Headline": "முற்சக்கர வண்டிகளுக்கு மேலதிக எரிபொருளை வழங்க உத்தேசம்..", "News Content": "பயணிகள் போக்குவரத்து சேவையில் ஈடுபட்டுள்ள முற்சக்கர வண்டிகள் தொடர்பில் அறிக்கை வழங்குமாறு எரிசக்தியமைச்சு போக்குவரத்து அமைச்சிடம் கோரிக்கை விடுத்துள்ளது. அறிக்கை கிடைத்ததன் பின்னர் பயணிகள் போக்குவரத்து சேவையில் ஈடுபட்டுள்ள முற்சக்கர வண்டிகளுக்கு வழங்கப்படும் எரிபொருளின் அளவு அதிகரிக்கப்படுமென எரிசக்தியமைச்சு அறிவித்துள்ளது. தற்போது QR குறியீட்டு முறைக்கமைய முற்சக்கர வண்டிகளுக்கு ஒரு வாரத்திற்கு 5 லீட்டர் பெற்றோல் வழங்கப்படுகிறது. குறித்த அளவை அதிகரிக்குமாறு முற்சக்கர வண்டி சாரதிகள் கோரிக்கை விடுத்திருந்தனர். இதனையடுத்தே பயணிகள் சேவையில் ஈடுபடும் முற்சக்கர வண்டிகளுக்கு வழங்கப்படும் எரிபொருளை அதிகரிக்க உத்தேசிக்கப்பட்டுள்ளது. இதேவேளை 35 ஆயிரம் மெற்றிக்தொன் எரிபொருளை எடுத்துவந்த கப்பல் நேற்று கொழும்பு துறைமுகத்தை வந்தடைந்தது. எரிபொருளின் தரம் பரிசீலிக்கப்பட்டதும், அதை தரையிறக்கும் பணிகள் ஆரம்பிக்கப்படவுள்ளன. இதேவேளை QR குறியீட்டு முறையில் எரிபொருள் வழங்கப்படும் செயற்திட்டம் வெற்றியளித்துள்ளது. நாடெங்கிலுமுள்ள எரிபொருள் நிரப்பு நிலையங்களில் காணப்பட்ட நீண்ட வரிசைகள் முழுமையாக நீங்கியுள்ளன. இதனால் பொதுமக்கள் ஞசு குறியீட்டு முறையிலான எரிபொருள் விநியோகம் தொடர்ந்தும் நடைமுறைப்படுத்தப்பட வேண்டுமென கோரிக்கை விடுத்துள்ளனர். ", "URL": "https://www.itnnews.lk/2023/10/05/428468/", "Category": "Breaking News,தேசிய செய்திகள்", "Parent URL": null}