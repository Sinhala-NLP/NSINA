{"Source": "ITN news", "Timestamp": "ජූලි 20, 2022 16:26", "Headline": "බටහිර යුරෝපය රත්වෙයි", "News Content": "අධික උෂ්ණත්වය හේතුවෙන් බටහිර යුරෝපයේ ජනතාව දැඩි පීඩාවට පත්ව සිටින බව විදෙස් මාධ්‍ය සඳහන් කරනවා. මේ වන විට බටහිර යුරෝපයේ උෂ්ණතත්වය සෙල්සියස් අංශක 40 ඉක්මවා තිබෙනවා. ජර්මනියෙන් මෙතෙක් වාර්තා වූ වැඩිම උෂ්ණත්වය ඊයේ දිනයේදී සටහන් වූ බව ද සඳහන්. එමෙන්ම අධික උෂ්ණත්වය හේතුවෙන් යුරෝපා කලාපයේ  පුද්ගලයින් දහසකට අධික සංඛ්‍යාවක් ජීවිතක්ෂයට පත්ව තිබෙනවා. ඉදිරි දින කිහිපය තුළදී ද අධික උෂ්ණත්වය බලාපොරොත්තු විය හැකි බවයි ලෝක කාලගුණ සංවීධානය නිවේදනය කරන්නේ. ප්‍රංශයේ අක්කර 50000 කට අධික ප්‍රමාණයක් මේ වන විටත් ලැව් ගිනිහේතුවෙන් සම්පූර්ණයෙන්ම විනාශ වී ඇති බව සදහන්. වසර 30 කට පසු ප්‍රංශය මුහුණදී සිටින දරුණුතම ලැව් ගිනි තත්ත්වය මෙය බවයි වාර්තා වන්නේ. ", "URL": "https://www.itnnews.lk/2023/10/05/424180/", "Category": "Breaking News,ජාත්‍යන්තර පුවත්", "Parent URL": null}