{"Source": "ITN news", "Timestamp": "පෙබරවාරි 14, 2022 09:39", "Headline": "ගතවූ පැය 24ට වැඩිම කොරෝනා ආසාදිතයින් හා මරණ සංඛ්‍යාව රුසියාවෙන් වාර්තා වෙයි", "News Content": "ගතවූ පැය 24 ට පමණක් ලොව පුරා රටවල් 223 කින් කොරෝනා වයිරස ආසාදිතයින් ලක්ෂ 15 කට ආසන්න සංඛ්‍යාවක් හමුව තිබෙනවා. සිදුව ඇති මරණ සංඛ්‍යාව 5449ක්. ඊයේ දිනයේ දී වැඩිම වයිරස ආසාදිතයින් හා මරණ සංඛ්‍යාවක් වාර්තා වන්නේ රුසියාවෙන්. එරටින් කොරෝනා මරණ 706 ක් හා ආසාදිතයින් 197,949 දෙනෙකු හමුව ඇති බව සෞඛ්‍ය අංශ සඳහන් කරනවා. එමෙන්ම ජර්මනියෙන් එක්ලක්ෂ අටදහසක්ක ද ප්‍රංශයෙන් අසූහය දහසක් හා බ්‍රසීලයෙන් පනස්හත් දහසක් ලෙස වයිරස ආසාදිතයින් හමුව තිබෙනවා. ඒ සමඟම ලොව සමස්ත ආසාදිතයින් සංඛ්‍යාව හතලිස් එක්කෝටි විසිදෙලක්ෂයකට ආසන්නයි. සිදුව ඇති මරණ සංඛ්‍යාව 5,834,297ක්.         ", "URL": "https://www.itnnews.lk/2023/10/05/394870/", "Category": "ජාත්‍යන්තර පුවත්", "Parent URL": null}