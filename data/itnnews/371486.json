{"Source": "ITN news", "Timestamp": "ඔක්තෝබර් 24, 2021 18:10", "Headline": "සාවද්‍ය ප්‍රචාරයන්ට එරෙහිව දැඩි නීතිමය ක්‍රියාමාර්ග – ජනාධිපති ලේකම්", "News Content": "තමා පිළිබඳ ගෙනයන සාවද්‍ය ප්‍රචාරයන්ට එරෙහිව දැඩි නීතිමය ක්‍රියාමාර්ග ගන්නා බව ජනාධිපති ලේකම් ආචාර්ය පී බී ජයසුන්දර මහතා පවසනවා. ඉන්දියාවෙන් පොහොර ගෙන්වීම සඳහා රාජ්‍ය බැංකුවක පෞද්ගලික ගිණුමක් විවෘත කිරීම පිළිබඳව විපක්ෂ මන්ත්‍රීවරයෙකු පාර්ලිමේන්තුවේ දී කළ ප්‍රකාශයක් උපුටා දක්වමින් ඇතැම් මාධ්‍ය ප්‍රචාරය කළ පුවතක් සම්බන්ධයෙන් කරුණු දක්වමිනුයි ජනාධිපති ලේකම්වරයා මේ බව කියාසිටියේ. තමන් ඉලක්ක කර ගනිමින් මෙම මාධ්‍යයන් නිර්මාණය කරන සාවද්‍ය ප්‍රවෘත්ති මුළුමනින්ම ප්‍රතික්ෂේප කරන බවද පී බී ජයසුන්දර මහතා පවසනවා. එම ප්‍රවෘත්ති සම්පූර්ණයෙන්ම අසම්පූර්ණ සහ ද්වේශසහගතව නිර්මාණය කරන ලද ඒවා බවයි ඒ මහතා කියාසිටින්නේ. රාජ්‍ය බැංකුවක ගිණුමක් විවෘත කිරීම අදාළ බැංකුව සහ ගිණුමේ හිමිකරු අතර පවතින කාර්ය භාරයක්. එහිදී නියමිත ක්‍රියාපටිපාටිය අනුව කටයුතු කිරීම බැංකුවට අදාළ වගකීමක් බවයි ජනාධිපති ලේකම්වරයා පෙන්වා දෙන්නේ. මන්ත්‍රීවරයෙකු පාර්ලිමේන්තුවේ කළ ප්‍රකාශයක් හුවාදක්වමින් තමා ඉලක්ක කර සැළැසුම් සහගතව ගෙන යන ප්‍රචාර සම්බන්ධයෙන් දැනටමත් දැඩි නීතිමය ක්‍රියාමාර්ග ගෙන ඇති බව ඒ මහතා කියාසිටියා.   ", "URL": "https://www.itnnews.lk/2023/10/05/371486/", "Category": "Breaking News,දේශීය පුවත්", "Parent URL": null}