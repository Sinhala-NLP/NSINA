{"Source": "ITN news", "Timestamp": "ඔක්තෝබර් 18, 2022 09:31", "Headline": "රාජ්‍ය අමාත්‍ය ෂෙහාන් IMF කළමනාකාර අධ්‍යක්ෂවරිය හමුවෙයි", "News Content": "මුදල් රාජ්‍ය අමාත්‍ය ෂෙහාන් සේමසිංහ මහතා ජාත්‍යන්තර මුල්‍ය අරමුදලේ (IMF) කළමනාකාර අධ්‍යක්ෂ Kristalina Georgieva මහත්මිය හමුවුණා. ආර්ථික ස්ථාවරත්වය යථා තත්ත්වයට පත් කිරීම සඳහා ශ්‍රී ලංකා රජය ගෙන ඇති දුෂ්කර නමුත් අත්‍යවශ්‍ය ප්‍රතිසංස්කරණ පිළිබඳව එහිදී කළමනාකාර අධ්‍යක්ෂවරිය ශ්‍රී ලංකා රජයට ප්‍රශංසා කර තිබෙනවා. ඉක්මනින්ම රට ස්ථාවර හා තිරසාර වර්ධන මාවතක තැබීමට ශ්‍රී ලංකාව සමඟ කටයුතු කිරීමට IMF හි කැපවීම ද ඇය සහතික වුණා. රාජ්‍ය අමාත්‍යවරයා ජාත්‍යන්තර මුල්‍ය අරමුදල, ලෝක බැංකු වාර්ෂික රැස්වීම් අතරතුර පැරිස් සමාජයේ සම සභාපති විලියම් රූස් මහතා ද හමුවුණා. ශ්‍රී ලංකාව සිය ණය අර්බුදයට ඉක්මන් විසඳුමක් සෙවීමට දරන උත්සාහයන් සඳහා පැරිස් සමාජයේ පූර්ණ සහයෝගය ලබා දෙන බවට රූස් මහතාද සහතික වී තිබෙනවා. ", "URL": "https://www.itnnews.lk/2023/10/05/441123/", "Category": "Breaking News,දේශීය පුවත්", "Parent URL": null}