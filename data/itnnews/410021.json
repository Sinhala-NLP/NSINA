{"Source": "ITN news", "Timestamp": "மே 6, 2022 13:32", "Headline": "நாடளாவிய ரீதியில் ஹர்த்தால் நடவடிக்கைகள் முன்னெடுப்பு", "News Content": "ஒன்றிணைந்த தொழிற்சங்க சம்மேளனம் ஒழுங்கு செய்துள்ள ஹர்த்தால் மற்றும் பணிப்புறக்கணிப்பு என்பன தொடர்ந்தும் நாடளாவிய ரீதியில் முன்னெடுக்கப்பட்டுள்ளன. ஹர்த்தால் நடவடிக்கைகள் காரணமாக நாடளாவீய ரீதியில் பல்வேறு சேவைகளுக்கும் பாதிப்பு ஏற்பட்டுள்ளதோடு, ஒரு சில சேவைகள் வழமைப்போன்று இடம்பெறுகின்றன. ஏற்கனவே முன்னெடுக்கப்பட்ட பணிப்புறக்கணிப்பு நடவடிக்கைகளுக்கு அரசாங்கம் உரிய பதிலளிக்காமை காரணமாக நாடளாவிய ரீதியில் மீண்டும் ஹர்த்தால் நடவடிக்கை முன்னெடுக்கப்பட்டுள்ளதாக ஒன்றிணைந்த தொழிற்சங்க சம்மேன மத்திய நிலையம் தெரிவித்துள்ளது. அரச, அரை அரச, தனியார், தோட்டத்துறை உள்ளிட்ட பல்வேறு துறையினரும் தொழிற்சங்க நடவடிக்கைகளில் இணைந்துள்ளனர். அமைச்சுக்கள், அரச நிறுவனங்கள் பெரும்பாலும் இயங்கும் செத்சிறிபாயவின் செயற்பாடுகள் இடம்பெறுவதையும் இன்றையதினம் அவதானிக்கக்கூடியதாக இருந்தது. தனியார் பஸ் வண்டிகள் சேவையில் ஈடுபடாது என அறிவிக்கப்பட்டிருந்த போதும், ஒரு சில பகுதிகளில் சேவை இடம்பெறுவதையும் காணக்கூடியதாக இருந்தது. ", "URL": "https://www.itnnews.lk/2023/10/05/410021/", "Category": "Breaking News,தேசிய செய்திகள்", "Parent URL": null}