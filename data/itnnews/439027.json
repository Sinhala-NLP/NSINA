{"Source": "ITN news", "Timestamp": "ඔක්තෝබර් 5, 2022 21:39", "Headline": "කොතලාවල ආරක්ෂක විශ්වවිද්‍යාලයේ ශාඛාවක් වයඹටත්", "News Content": "ජනපතිගේ ඉල්ලීම මත කොතලාවල ආරක්ෂක විශ්වවිද්‍යාලයේ ශාඛාවක් වයඹට ලබාදෙන බව ආරක්ෂක ලේකම් විශ්‍රාමික ජෙනරාල් කමල් ගුණරත්න මහතා පවසනවා. එම විශ්වවිද්‍යාලයේ දක්ෂිණ මණ්ඩපයේ පැවති උත්සවයකට එක්වෙමින් ආරක්ෂක ලේකම්වරයා මේ බව සදහන් කළා. ජෝන් කොතලාවල ආරක්ෂක විශ්වවිද්‍යාලයේ සූරියවැව මණ්ඩපයේ පිහිටි නව පරිගණක පීඨය විවෘත කිරීම ආරක්ෂක ලේකම් විශ්‍රාමික ජෙනරාල් කමල් ගුණරත්න මහතාගේ ප්‍රධානත්වයෙන් සිදු වුණා. එහි පහසුකම් හා පවත්නා තත්ත්වය නිරීක්ෂණය කළ ආරක්ෂක ලේකම්වරයා ශිෂ්‍ය ශිෂ්‍යාවන් සමග අදහස් හුවමාරු කර ගැනීමටද කටයුතු කළා.     ", "URL": "https://www.itnnews.lk/2023/10/05/439027/", "Category": "Breaking News,දේශීය පුවත්", "Parent URL": null}