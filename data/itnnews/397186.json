{"Source": "ITN news", "Timestamp": "பிப்ரவரி 23, 2022 14:23", "Headline": "ஹொங்கொங் மக்களுக்கு கொரோனா பரிசோதனை கட்டாயப்படுத்தப்பட்டுள்ளது..", "News Content": "ஹொங்கொங்கின் தீவுகளிலுள்ள சகல பிரஜைகளுக்கும் கொவிட் பரிசோதனைகளை 3 முறை முன்னெடுக்க நடவடிக்கை எடுக்கப்பட்டுள்ளது. ஒமிக்ரோன் தாக்கத்திலிருந்து விடுபடுவதற்கு பல்வேறு முயற்சிகள் முன்னெடுக்கப்பட்டு வரும் நிலையில், மார்ச் மாதம் இரண்டாம் வாரத்தின் பின்னர் சகலரும் கொவிட் பரிசோதனையை மேற்கொண்டு அதன் சான்றிதழை சமர்ப்பிக்க வேண்டுமென அறிவிக்கப்பட்டுள்ளது. ஹொங்கொங்கின் பிரதம நிர்வாகி கெரிலேம் அதுதொடர்பில் உத்தியோகப்பூர்வமாக அறிவித்துள்ளதாகவும் அந்நாட்டு தகவல்கள் தெரிவிக்கின்றன. வைத்தியசாலைகளில் கொரோனா வைரஸ் தொற்றாளர்கள் அதிகளவில் அனுமதிக்கப்படும் நிலையில் புதிய கட்டுப்பாடுகள் அறிவிக்கப்படுவதாகவும், கட்டாய பரிசோதனை மேற்கொள்ளப்பட வேண்டுமெனவும், அதன் ஊடாகவே கொவிட் -19 வைரஸ் தாக்கத்தை கட்டுப்படுத்த முடியுமெனவும் கெரிலேன் அறிவித்துள்ளார். ஹொங்கொங் உலகில் மக்கள் தொகை அடர்த்தியாக வாழும் பிரதேசங்களில் ஒன்றாக காணப்படும் நிலையில் நகர்புறங்களிலுள்ள தொடர்மாடிக் குடியிருப்புக்களில் அதிகளவான குடும்பங்கள் வாழ்ந்து வருகின்றமையினால் கூடுதல் பாதிப்புக்கள் காணப்படுகின்றன. எதிர்வரும் 3 மாதங்கள் வைரஸ் பரவலை கட்டுப்படுத்துவது தொடர்பில் கூடுதல் சவால்களை சந்திக்க நேரிடுமெனவும் ஹொங்கொங்கின் பிரதம நிர்வாகி கெரிலேன் தெரிவித்துள்ளார். ஹொங்கொங்கில் நேற்றையதினத்தில் 6 ஆயிரத்து 211 தொற்றாளர்கள் பதிவாகியுள்ளதோடு, 32 மரணங்களும் சம்பவித்துள்ளதாக அந்நாட்டு தகவல்கள் தெரிவிக்கின்றன. ", "URL": "https://www.itnnews.lk/2023/10/05/397186/", "Category": "Breaking News,சர்வதேச செய்திகள்", "Parent URL": null}