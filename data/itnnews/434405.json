{"Source": "ITN news", "Timestamp": "செப்டம்பர் 12, 2022 10:38", "Headline": "கண்டி மாவட்டத்தில் சில பகுதிகளில் நீர் விநியோகத்தடை", "News Content": "நாளையத்தினம் கண்டி மாவட்டத்தில் சில பகுதிகளில் , 14 மணிநேர நீர் விநியோகத்தடை அமுலாகும் என தேசிய நீர் வழங்கல் வடிகாலமைப்பு சபை அறிவித்துள்ளது. கட்டுகஸ்தோட்டவில் அமைந்துள்ள கண்டி நீர் சுத்திகரிப்பு நிலையத்தில் திருத்த வேலைகள் காரணமாக நாளை 13ஆம் திகதி காலை 6 மணி முதல் இரவு 8 மணி வரையிலான 14 மணிநேர நீர் விநியோகத்தடை பின்வரும் பகுதிகளில் அமுலாகும் என சபை அறிவித்துள்ளது. ஹரிஸ்பத்துவ, அக்குறணை, பூஜாப்பிட்டிய, பாத்ததும்பர, கண்டி மாநகர சபைக்குட்பட்ட பிரதேசம், அம்பிட்டிய மற்றும் ஹந்தான ஆகிய பகுதிகளே நீர் விநியோக தடையினால் பாதிக்கப்படும். ", "URL": "https://www.itnnews.lk/2023/10/05/434405/", "Category": "Breaking News,தேசிய செய்திகள்", "Parent URL": null}