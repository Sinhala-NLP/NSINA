{"Source": "ITN news", "Timestamp": "මැයි 4, 2022 18:32", "Headline": "පාසලේ ගිනි තැබීමේ සිද්ධිය සම්බන්ධයෙන් අත්අඩංගුවට ගත් සිසුන් දෙදෙනා ඇප මත මුදා හැරේ", "News Content": "පානදුර ප්‍රදේශයේ විදුහලක විදුහල්පති නිල කාමරයට හා පරිගණක විද්‍යාගාරයට ගිනි තබා දේපල විනාශ කිරීමේ සිද්ධිය සම්බන්ධයෙන් අත්අඩංගුවට ගත් පාසල් සිසුන් දෙදෙනා ඇප මත මුදා හැරුණා. පානදුර කෙසෙල්වත්ත ප්‍රදේශයේ පදිංචි 12 හැවිරිදි හා නව හැවිරිදි සිසුන් දෙදෙනෙකු මෙසේ සැකපිට අත්අඩංගුවට ගෙන ඇති බවයි පොලීසිය පවසන්නේ. සිසුන් දෙදෙනා විදුහල්පති නිල කාමරයට ගිනි තබා ඇති අතර ගින්න යාබද පරිගණක විද්‍යාගාරයට ද පැතිර ගොස් පරිගණක 20 කට පමණ හානි සිදුව තිබෙනවා. තවත් උපකරණ රැසක් ද විනාශ වී ඇති බවයි පැවසෙන්නේ. ගින්න ඇතිවූ අවස්ථාවේ පාසල වසා දමා තිබූ අතර ප්‍රදේශවාසීන් ගින්න නිවාදැමීමට කටයුතු කර තිබෙනවා. සිසුවෙකුට විදුහල්පතිවරයා ලබාදුන් දඩුවමකට උරණවී මෙම ගිනි තැබීම සිදුකර ඇති බවයි වාර්තා වන්නේ. සිසුන් දෙදෙනා පානදුර මහේස්ත්‍රාත් අධිකරණයට ඉදිරිපත් කිරීමෙන් අනතුරුව එක් අයෙකුට රුපියල් ලක්ෂ දෙක බැගින් වූ ශරීර ඇප මත මුදා හැරුණා. නඩුව ලබන 11 වනදා යළි කැදවීමටයි අධිකරණය නියෝග කළේ. මේ අතර දරුවන් කුඩා කලම මෙවැනි සිද්ධීන්ට යොමුවීමට බලපාන හේතු කවරේදැයි ජ්‍යෙෂ්ඨ මනෝවිද්‍යා උපදේශක වෛද්‍ය කමල් එස් ජයසේකර මහතාගෙන් අප විමසීමක් කළා.   ", "URL": "https://www.itnnews.lk/2023/10/05/409760/", "Category": "දේශීය පුවත්", "Parent URL": null}