{"Source": "ITN news", "Timestamp": "දෙසැම්බර් 5, 2021 10:08", "Headline": "ගතවූ පැය 24ට වැඩිම කොරෝනා මරණ සංඛ්‍යාව රුසියාවෙන් වාර්තා වෙයි", "News Content": "ලොව පුරා රටවල් 222 කින් ගතවූ පැය 24 ට කොරෝනා ආසාදිතයින් පන්ලක්ෂ විසිපන්දහසකට අධික සංඛ්‍යාවක් හමුව තිබෙනවා. සිදුව ඇති මරණ සංඛ්‍යාව 5650ක්. ගතවූ පැය 24 ට වැඩිම කොරෝනා මරණ සංඛ්‍යාවක් සිදුව ඇත්තේ රුසියාවේ. එම සංඛ්‍යාව 1,215 ක්. එමෙන්ම වැඩිම වයිරස ආසාදිතයින් සංඛ්‍යාවක් හමුවී ඇත්තේ ඇමෙරිකාවෙන්. ගතවූ පැය 24 ට ඇමෙරිකාවෙන් වාර්තා වූ වයිරස ආසාදිතයින් 56,742 නාත් සමඟ එරට සමස්ත ආසාදිතයින් සංඛ්‍යාව කෝටි 5 කට ආසන්න වනවා. ඒ සමගම ලොව සමස්ත කොරෝනා ආසාදිතයින් සංඛ්‍යාව විසිහය කෝටි පනස් හත් ලක්ෂය ඉක්මවා තිබෙනවා. වයිරසය හේතුවෙන් අහිමිවී ඇති ජීවිත සංඛ්‍යාව 5,264,126ක්.     ", "URL": "https://www.itnnews.lk/2023/10/05/380695/", "Category": "ජාත්‍යන්තර පුවත්", "Parent URL": null}