{"Source": "ITN news", "Timestamp": "ජූනි 6, 2021 11:23", "Headline": "වාද්දුව පොතුපිටිය ප්‍රදේශයේ සිදු වූ රිය අනතුරකින් තරුණයෙකු ජීවිතක්ෂයට", "News Content": "වාද්දුව පොතුපිටිය ප්‍රදේශයේදී සිදු වූ රිය අනතුරකින් තරුණයකු ජීවිතක්ෂයට පත්ව තවත් අයෙකු තුවාල ලැබුවා. පොතුපිටිය මංසන්ධියේදීයී මෙම අනතුර සිදු වුණේ. යතුරුපැදි දෙකකින් ගමන් කළ තරුණයන් දෙදෙනෙකුගෙන් එක් අයෙකු විරුද්ධ දෙසින් පැමිණි ජීප් රථයක ගැටීම හේතුවෙන් සමබරතාව ගිලිහීයාම හේතුවෙන් යතුරුපැදි දෙක එකිනෙක ගැටී තිබෙනවා. ඒ සමඟම යතුරුපැදිවල ගමන්ගත් තරුණයින් දෙදෙනා අසල තිබූ දුරකතන කණුවක ද ගැටීම හේතුවෙන් බරපතල තුවාල ලැබුවා. මෙහිදී 19 හැවිරිදි තරුණයකු එම ස්ථානයේදීම ජිවිතක්ෂයට පත් වූ අතර අනෙක් තරුණයා. පානදුර මූලික රෝහල වෙත ඇතුළත් කෙරුණා. අදාළ ජීප් රථය පැදවූ පුද්ගලයා වාද්දුව පොලීසිය මගින් අත්අඩංගුවට ගැනුණා. ඔහු පානදුර මහේස්ත්‍රාත් අධිකරණය වෙත ඉදිරිපත් කිරීමට නියමිතයි. අනතුරට පත් වූ තරුණයන් දෙදෙනා ගාල්ල කොළඹ ප්‍රධාන මාර්ගයේ පොතුපිටිය මංසන්ධිය ප්‍රදේශයේ නිරන්තරයෙන්ම අධික වේගයෙන් තරගයට යතුරුපැදි ධාවනය කරන බවයි ප්‍රදේශවාසීන් පවසන්නේ. සිද්ධිය සම්බන්ධයෙන් වැඩිදුර පරික්ෂණ ක්‍රියාත්මකයි.         ", "URL": "https://www.itnnews.lk/2023/10/05/340913/", "Category": "දේශීය පුවත්", "Parent URL": null}