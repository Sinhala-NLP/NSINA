{"Source": "ITN news", "Timestamp": "ජූනි 15, 2021 11:56", "Headline": "කොරෝනා මෙන්ම ගංවතුරින් පීඩාවට පත් ජනතාවට වියළි ආහාර", "News Content": "කොරෝනා වසංගතයෙන් මෙන්ම ගංවතුරින් පීඩාවට පත් ජනතාවට සහන ලබාදීමේ වැඩසටහන් අඛණ්ඩව ක්‍රියාත්මකයි. එම ජනතාවට අත්‍යවශ්‍ය වියළි ආහාර මෙන්ම ඔවුන්ගේ පහසුව වෙනුවෙන් විවිධ වැඩසටහන් සංවිධානය කිරීමට බොහෝ පාර්ශව ඉදිරිපත්ව සිටිනවා. කහවත්ත ප්‍ර දේශයේ ආගමික ස්ථාන සදහා වියළි ආහාර ලබාදීම එම ප්‍ර දේශයේ එක්සත් කම්කරු කොට්ඨාශය මගින් සිදු කෙරුණා. වේවැල්වත්ත හපුගස්තැන්න මීහිටිය ඇතුලු ප්‍ර දේශ රැසක පන්සල්,පල්ලි සහ කෝවිල් සදහාද වියළි ආහාර ද්‍රව්‍ය ලබාදීමට කටයුතු කෙරුණා. වව්නියාව සහ මහනුවර ප්‍ර දේශවල පීඩාවට පත් ජනතාවට වියළි ආහාර ලබාදීමේ වැඩසටහනක් ශ්‍රී ලංකා ටෙලිකොම් මොබිටෙල් ආයතනය මගින් සිදු කෙරුණා. තවත් ප්‍ර දේශ රැසක ජනතාවට ද්‍රව්‍ය ආධාර ලබාදීමට ක්‍රියා කරන බවයි එම ආයතනය සදහන් කළේ. ජල ගැලීම් හේතුවෙන් පීඩාවට පත් කඩුවෙල ප්‍ර දේශයේ අවතැන්ව සිටි ජනතාවට පිසූ ආහාර ලබාදීම සිදු කෙරුණා. කඩුවෙල සංඛපිට්ටි විහාරස්ථානයේ දායක සභාව මෙම කටයුතු සිදු කළේ පූජ්‍ය කනන්ගම නාරද ස්වාමීන් වහන්සේගේ අනුශාසනා මතයි. ගම්පහ ඉහළගම බටහිර සහ නැගෙනහිර ග්‍රාම සේවා වසම්වල අඩු ආදායම්ලාභී පවුල් සදහා වියළි ආහාර ලබාදීම ශ්‍රී ලංකා විද්වත් වෘත්තිකයන්ගේ සංගමයේ මැදිහත්වීමෙන් සිදු කෙරුණා. ගංවතුරෙන් පීඩාවට පත් ජනතාවගේ සෞඛ්‍ය ආරක්ෂාව වෙනුවෙන් ශ්‍රී ලංකා රතු කුරුස සමාජයද වෛද්‍ය සායනයක් සංවිධාන කළා. ගංවතුර සහ සංචරණ සීමා හේතුවෙන් ප්‍රතිකාර ලබා ගැනීමට නොහැකිව සිටින ජනතාව සදහා මෙම වෛද්‍ය සායනය පැවැත්වුණේ වැල්ලම්පිටිය කොටුවිල ශ්‍රී සුමේධාරාම විහාරස්ථානයේදීයි. මේ අතර නුවරඑළිය දිස්ත්‍රික් මහ රෝහල සහ මන්ත්‍රීතැන්න ඇලහැතැන්න සමගි රුධිර පරිත්‍යාගශීල්නගේ සංගමය සංවිධාන කළ ලේ දන්දීමේ කදවුරක් මන්ත්‍රීතැන්න ප්‍ර දේශයේදී පැවැත්වුණා. ලේ පරිත්‍යාග කිරීම සදහා බොහෝ පිරිසක් එක්ව සිටි අතර වැඩි වාර සංඛ්‍යාවක් ලේ පරිත්‍යාග කළ පිරිස් සදහා ත්‍යාග ලබාදීමටද කටයුතු කෙරුණා. නුවරඑළිය දිස්ත්‍රික් රෝහලේ විශේෂඥ වෛද්‍ය හංසරාමනායක මහතාගේ උපදෙස් මතයි එම කටයුතු සිදු කෙරුණේ.     ", "URL": "https://www.itnnews.lk/2023/10/05/342825/", "Category": "දේශීය පුවත්", "Parent URL": null}