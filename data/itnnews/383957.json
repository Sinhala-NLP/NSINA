{"Source": "ITN news", "Timestamp": "දෙසැම්බර් 20, 2021 19:12", "Headline": "හෙට සිට දීප ව්‍යාප්ත වෛද්‍ය වර්ජනයක්", "News Content": "රජයේ වෛද්‍ය නිලධාරින්ගේ සංගමය දිස්ත්‍රික් පහක අද දිනයේ ක්‍රියාත්මක කළ වැඩ වර්ජනය හෙට සිට දීප ව්‍යාප්තව ක්‍රියාත්මක කිරීමට තීරණය කර තිබෙනවා. කෙසේ වෙතත් පශ්චාත් සීමාවාසික පත්වීම් ලේඛනය සම්බන්ධයෙන් රජයේ වෛද්‍ය නිලධාරින්ගේ සංගමය විරෝධය පළ කළද ඔවුන් මීට පෙර ඒ සදහා අත්සන් තබා ඇති බවයි සෞඛ්‍ය අමාත්‍යංශය අවධාරණය කරන්නේ. වෛද්‍ය මාරු මණ්ඩල අනුමැතියෙන් තොරව විශේෂඥ වෛද්‍යවරුන්ගේ පත්වීම් ලැයිස්තු සැකසීම, ශ්‍රේණි වෛද්‍යවරුන්ගේ අනුයුක්ත කිරීම් සිදු කිරීම ඇතුලු කරුණු කිහිපයක් පදනම් කර ගනිමිනුයි වැඩ වර්ජනය ක්‍රියාත්මක කෙරෙන්නේ. මන්නාරම,ත්‍රිකුණාමලය, නුවරඑළිය, පොලොන්නරුව සහ රත්නපුර යන දිස්ත්‍රික්කවල අද උදෑසන අටට ආරම්භ කළ වැඩ වර්ජනයෙන් රෝහල් වෙත පැමිණි ජනතාව දැඩි අසීරුතාවට පත් වුණා. කෙසේ වෙතත් වැඩ බලන නියෝජ්‍ය සෞඛ්‍ය අධ්‍යක්ෂ ජනරාල් සෞඛ්‍ය සේවා විශේෂඥ වෛද්‍ය පී විජේසුරිය මහතා සදහන් කළේ මෙවන් අදහසක්. අද පැවැත්වෙන වැඩ වර්ජනය සම්පූර්ණයෙන්ම හෙලා දකින බව රජයේ වෛද්‍ය නිලධාරින්ගේ සංසදයේ සභාපති වෛද්‍ය රුක්ෂාන් බෙල්ලන මහතා පවසනවා. ", "URL": "https://www.itnnews.lk/2023/10/05/383957/", "Category": "දේශීය පුවත්", "Parent URL": null}