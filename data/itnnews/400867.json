{"Source": "ITN news", "Timestamp": "மார்ச் 12, 2022 12:32", "Headline": "இலங்கை – இந்தியா 2 ஆவது டெஸ்ட் கிரிக்கட் போட்டி இன்று ஆரம்பம்..", "News Content": "இலங்கை மற்றும் இந்திய அணிகளுக்கிடையிலான 2 ஆவது டெஸ்ட் கிரிக்கட் போட்டி இன்று ஆரம்பமாகவுள்ளது. போட்டி பெங்களுர் சின்னசுவாமி விளையாட்டரங்கில் நடைபெறவுள்ளது. பகலிரவு ஆட்டமாக இன்று ஆரம்பமாகவும் டெஸ்ட் போட்டி அமைந்துள்ளது. பிற்பகல் 2 மணிக்கு போட்டி ஆரம்பமாகும். இன்றைய போட்டியில் இளஞ்சிவப்பு நிற பந்து பயன்படுத்தப்படும். இலங்கையணி திமுத் கருணாரத்ன தலைமையிலும், இந்திய அணி ரோஹித் ஷர்மா தலைமையிலும் களமிறங்கவுள்ளன. முதலாவது டெஸ்ட் போட்டியில் இலங்கையணி படுதோல்வியடைந்தது. இதனால் இன்றைய போட்டியில் அணியில் மாற்றங்கள் இடம்பெறலாமென எதிர்பார்க்கப்படுகிறது. இலங்கையணியின் வேகப்பந்துவீச்சாளர் சுரங்க லக்மால் விளையாடும் இறுதி சர்வதேச டெஸ்ட் போட்டியாகவும் இது அமைந்துள்ளது. அவர் இன்று ஆரம்பமாகும் போட்டியுடன் கிரிக்கட் போட்டிகளிலிருந்து ஓய்வுபெறவுள்ளார். இதேவேளை பகலிரவு டெஸ்ட் கிரிக்கட் போட்டியின் அனுபவத்தை பந்துக்கு பந்து முந்திக்கொண்டு தர ஐரீஎன் தொலைக்காட்சி சகல ஏற்பாடுகளையும் செய்துள்ளது. போட்டி ஐரீஎன் அலைவரிசையில் நேரடி ஒளிபரப்பு செய்யப்படும். போட்டியின் விசேட மற்றும் முக்கிய தகவல்கள் , ஸ்கோர் விபரங்கள் போன்றவை வசந்தம் எப் .எம் மற்றும், லக்ஹண்ட வானொலி ஊடாக உடனுக்குடன் வழங்கப்படும். ", "URL": "https://www.itnnews.lk/2023/10/05/400867/", "Category": "Breaking News,கிரிக்கெட்,தேசிய செய்திகள்,விளையாட்டு", "Parent URL": null}