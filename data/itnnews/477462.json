{"Source": "ITN news", "Timestamp": "අප්‍රේල් 23, 2023 11:11", "Headline": "වැස්සත් සමග ආ සුළි සුළඟින් පීඩාවට පත්වූ අපේම මිනිස්සු", "News Content": "වව්නියාව , මුලතිව් සහ යාපනය යන දිස්ත්‍රික්ක සඳහා ඊයේ (22) දින ඇදහැලුණු වර්ෂාවත් සමග ඇතිවූ සුළි සුළං හේතුවෙන් නිවාස, දේපල හා වගාහානි රැසක් වාර්ථා වී ඇතැයි ප්‍රදේශ භාර ආපදා කලමනාකරණ ඒකක පවසනවා. වව්නියාව ඕලුමඩු සහ නෙඩුන්කේනි ප්‍රදේශයන්ට වර්ෂාවත් සමග ඇති වූ සුලිසුලං තත්ත්වයන් හේතුවෙන් පවුල් 10 කට ආසන්න පිරිසක් පීඩාවන්ට පත්ව ඇති අතරම නිවාස මෙන්ම වාගාහානිද වාර්ථා වී ඇති බවයි අප වාර්තාකරු සඳහන් කළේ. එහිදී නෙඩුන්කේනි ප්‍රදේශයේ වගාකොට තිබූ පැපොල් වගාවක් සම්පූර්ණයෙන්ම සුළි සුලං හේතුවෙන් විනාශ වී ඇති අතර එහි පැපොල් ගස් 1500 කට ආසන්න ප්‍රමාණයක් විනාශ වී ඇතැයිද වව්නියාව ආපදාකලමනාකරන ඒකකය ප්‍රකාශ කළා. මේ අතර මුලතිව් ඔඩ්ඩුසුඩාන් ප්‍රාදේශීය ලේකම් කොට්ඨාශයට අයත් මුත්තියන්කඩ්ඩු ප්‍රදේශයට බලපෑ සුලිසුලං තත්වයක් හේතුවෙන් නිවාස 10 කට ආසන්න ප්‍රමාණයකට හානි සිදුවී ඇති බවද සඳහන්. එමෙන්ම යාපනය වරණි ප්‍රදේශයටද දැඩි වර්ෂාවක් සමගින් ඇති වූ සුලි සුලං තත්වයක් හේතුවෙන් නිවාස රැසකට මෙන්ම ආගමික ස්ථානයන් වෙතටද දැඩි හානි සිදුව ඇතැයි යාපනය ආපාදාකලමනාකරන ඒකකය පෙන්වා දෙනවා.        ", "URL": "https://www.itnnews.lk/2023/10/05/477462/", "Category": "දේශීය පුවත්", "Parent URL": null}