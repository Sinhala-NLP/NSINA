{"Source": "ITN news", "Timestamp": "පෙබරවාරි 24, 2023 16:25", "Headline": "වසන්ත මුදලිගේ ඇතුළු ශිෂ්‍ය භික්ෂූන් පිරිස රිමාන්ඩ්", "News Content": "ඉසුරුපාය අධ්‍යාපන අමාත්‍යාංශ පරිශ්‍රයේදී ඊයේ අත්අඩංගුවට ගැනුණු අන්තර් විශ්වවිද්‍යාල ශිෂ්‍යබල මණ්ඩලයේ කැඳවුම්කරු වසන්ත මුදලිගේ ඇතුළු 57 දෙනා එළඹෙන 27 වනදා දක්වා රක්ෂිත බන්ධනාගාරගත කර තිබෙනවා. සැකකරුවන් අද (24) කඩුවෙල මහෙස්ත්‍රාත් අධිකරණයට හමුවට අද ඉදිරිපත් කළ අතර එහිදී මහෙස්ත්‍රාත්නිවරයා මෙම නියෝගය ලබා දුන්නා. අන්තර් විශ්වවිද්‍යාලයීය ශිෂ්‍ය බල මණ්ඩලයේ සාමාජිකයන් ඉසුරුපාය අධ්‍යාපන අමාත්‍යාංශය  පරිශ්‍රයට කඩා වැදුනේ ඊයේ පස්වරුවේයි. ඒ බෞද්ධ හා පාලි විශ්වවිද්‍යාලය විවෘත කරන ලෙසත්  පිටිපන හන්දියේ පැවති විරෝධතාවට ජල හා කදුලු ගෑස් ප්‍රහාර එල්ල කළ පොිසියට එරෙහිව පියවර ගන්නා ලෙසත් ඉල්ලා සිටිමිනුයි.   ", "URL": "https://www.itnnews.lk/2023/10/05/463147/", "Category": "Breaking News,දේශීය පුවත්", "Parent URL": null}