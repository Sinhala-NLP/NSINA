{"Source": "ITN news", "Timestamp": "நவம்பர் 4, 2022 12:15", "Headline": "தென்கொரியாவில் நெரிசலில் சிக்கி உயிரிழந்த இலங்கையரின் குடும்பத்திற்கு நட்டஈடு வழங்க தீர்மானம்", "News Content": "தென்கொரியாவில் நெரிசலில் சிக்கி உயிரிழந்த இலங்கையரின் குடும்பத்திற்கு நட்டஈடு வழங்க அந்நாட்டு அரசாங்கம் தீர்மானித்துள்ளது. கொரியாவில் ஹெலோவீன் களியாட்டத்தின்போது ஏற்பட்ட சனநெரிசலில் சிக்கி 156 பேர் உயிரிழந்தனர். அதில் இலங்கையர் ஒருவரும் அடங்குகிறார். அவரது குடும்பத்திற்கு நட்டஈடு வழங்குவது குறித்து கொரிய அரசாங்கம் கவனம் செலுத்தியுள்ளதாக இலங்கைக்கான கொரிய தூதுவர், பிரதமர் தினேஸ் குணவர்தனவிடம் தெரிவித்துள்ளார். சம்பவத்தில் கண்டி உடத்தலவின்ன பகுதியைச் சேர்ந்த மொஹமட் ஜினாத் எனும் இளைஞரே உயிரிழந்தார். அவரது குடும்பத்திற்கு நட்டஈடு வழங்குவது மாத்திரமன்றி இறுதிக்கிரியைகளுக்கு தேவையான நிதியுதவியும் வழங்கப்படுமென இலங்கைக்கான கொரிய தூதுவர், பிரதமர் தினேஸ் குணவர்தனவிடம் குறிப்பிட்டுள்ளார். ", "URL": "https://www.itnnews.lk/2023/10/05/444109/", "Category": "Breaking News,தேசிய செய்திகள்", "Parent URL": null}