{"Source": "ITN news", "Timestamp": "අප්‍රේල් 27, 2021 13:45", "Headline": "ප්‍රතිශක්තිය මදකම හේතුවෙන් ලොව පුරා මිලියන ගණනක් දරුවන්ගේ ජීවිත අවධානමක", "News Content": "ප්‍රතිශක්තිය මදකම හේතුවෙන් ලොව පුරා මිලියන ගණනක් දරුවන් ජීවිත අවධානමකට මුහුණ දී සිටින බව ජගත් සංවිධානය නිවේදනය කරනවා. අප්‍රිකාව ප්‍රමුඛ දුප්පත් රාජ්‍යන් රැසක දරුවන් මෙම තත්ත්වයට මුහුණ දී සිටින බවයි ජගත් සංවිධානය පවසන්නේ. ප්‍රතිශක්තිය මදකම හේතුවෙන් සරම්ප, පෝලියෝ හා කහඋණ ඇතුලු රෝග රැසකට බිලිවීමේ ප්‍රවණතාවයක්ද ඇති බව එම සංවිධානය පෙන්වා දෙනවා. සරම්ප රෝගයට එරෙහි එන්නත් ලබානොදීම හේතුවෙන් පාකිස්ථානයේ හා යේමනයේ වසංගත තත්ත්වයක්ද හටගෙන ඇති බවයි වාර්තා වන්නේ. දරුවන්ගේ ප්‍රතිශක්තිය වර්ධනය කිරීම සදහා සියලු රාජ්‍යයන් එක්ව හැකි ඉක්මනින් අවශ්‍ය පියවර ලබාගත යුතු බවද ජගත් සංවිධානය අවධාරණය කරනවා. කෙසේ වුවද ලෝක සෞඛ්‍ය සංවිධානය මැදිහත් වීමෙන් ඒ සදහා අවශ්‍ය මූලික ක්‍රියාමාර්ග මේ වනවිටත් ගෙන ඇති බවයි එම සංවිධානය පෙන්වා දෙන්නේ.         ", "URL": "https://www.itnnews.lk/2023/10/05/334046/", "Category": "ජාත්‍යන්තර පුවත්", "Parent URL": null}