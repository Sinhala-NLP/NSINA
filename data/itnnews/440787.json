{"Source": "ITN news", "Timestamp": "ඔක්තෝබර් 16, 2022 10:20", "Headline": "සංචාරය කිරීම සඳහා ආරක්ෂිත රටවල් අතර 12 වන ස්ථානය ශ්‍රී ලංකාවට", "News Content": "සංචාරය කිරීම සඳහා ආරක්ෂිත රටවල් අතර 12 වන ස්ථානයට ශ්‍රී ලංකාව පැමිණ තිබෙනවා. මේ බව හෙළිකරන වර්ල්ඩ් පැකර්ස් වෙබ් අඩවිය සඳහන් කරන්නේ ශ්‍රී ලාංකිකයින් ආගන්තුක සත්කාර සහිත පිරිසක් බැවින් සංචාරකයින්ට ආරක්ෂිත තත්ත්වයක් පවතින බවයි. ශ්‍රී ලංකාවට පැමිණෙන සංචාරකයින් සීගිරිය නැරඹිය යුතුම ස්ථානයක් ලෙස එම වෙබ් අඩවිය පෙන්වා දෙනවා. මෙම වෙබ් අඩවියේ රටවල් පෙළගැස්වීම අනුව පළමු ස්ථානයට පැමිණ තිබෙන්නේ අයිස්ලන්තයයි. දෙවන ස්ථානය ස්විස්ටර්ලන්තය සහ තුන්වන ස්ථානය ඩෙන්මාර්කයට හිමිව තිබෙනවා. ශ්‍රී ලංකාව තුළ වැඩි පිරිසක් බෞද්ධ ආගමිකයින් බැවින් සන්සුන් ගතිපැවතුම් මෙන්ම ආගන්තුක සත්කාර මත ශ්‍රී ලංකාව ආරක්ෂිත රටක් ලෙස නම්කළ හැකි බවයි වර්ල්ඩ් පැකර්ස් වෙබ් අඩවිය සඳහන් කරන්නේ.         ", "URL": "https://www.itnnews.lk/2023/10/05/440787/", "Category": "දේශීය පුවත්", "Parent URL": null}