{"Source": "ITN news", "Timestamp": "නොවැම්බර් 28, 2021 12:08", "Headline": "ජලාශ කීපයක වාන් දොරටු විවෘත කෙරේ", "News Content": "ගංගා රැසක ජල මට්ටම් ද ශීඝ්‍රයෙන් ඉහළ යමින් පවතින බව වාරිමාර්ග දෙපාර්තමේන්තුව සඳහන් කරනවා. මා ඔයේ ගංවතුර අවදානමක් පවතින බැවින් අවට පදිංචිකරුවන් විමසිලිමත්වන ලෙස දැනුවත් කෙරුණා. මේ වනවිට ප්‍රදේශ කීපයකින් මා ඔය පිටාර ගලමින් පවතින බවයි වාර්තා වන්නේ. මීරිගම , නාල්ල , උළුගෙදර වත්ත ප්‍රදේශයේ මා ඔය පිටාර ගැලීමෙන් නිවාස 50 ක් පමණ ජලයෙන් යටව පවතිනවා. මේ අතර ප්‍රදේශ රැසකට ඇදහැලෙන ධාරාණිපාත වර්ෂාවත් සමඟ ජලාශ කීපයක ද වාන් දොරටු විවෘතකර තිබෙනවා. උතුරු පළාතේ විශාලම වැව වන ඉරණමඩු වැවේ වාන් දොරටු 4 ක් විවෘතකර ඇති බැවින් පහත් බිම්වල සිටින ජනතාව විමසිල්ලෙන් සිටින ලෙස දැනුවත් කෙරෙනවා. දැදුරු ඔයේ ද වාන් දොරටු 8 ක් විවෘත කර ඇති අතර පහළ රස්නායක පුර , හලාවත , ආරච්චිකට්ටුව , කරුවලගස්වැව , බිංගිරිය ඇතුළු ප්‍රදේශ කීපයකට සුලු ගංවතුර තත්ත්වයක් ඇතිවීමේ අවදානමක් පවතින බව වාරිමාර්ග දෙපාර්තමේන්තුව පවසනවා.     ", "URL": "https://www.itnnews.lk/2023/10/05/379087/", "Category": "Breaking News,දේශීය පුවත්", "Parent URL": null}