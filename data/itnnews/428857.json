{"Source": "ITN news", "Timestamp": "අගෝස්තු 14, 2022 12:31", "Headline": "චෙන්නායි ගුවන්තොටුපොළේ දී මගියෙකුගෙන් රන් ආභරණ කොල්ල කෑ ලාංකිකයින් දෙදෙනෙකු අත්අඩංගුවට", "News Content": "රේගු නිලධාරීන් ලෙස පෙනී සිටිමින් ඉන්දියාවේ චෙන්නායි ගුවන්තොටුපොළේ දී ශ්‍රී ලාංකික මගියෙකුගෙන් රන් ආභරණ කොල්ල කෑ ශ්‍රී ලාංකිකයින් දෙදෙනෙකු අත්අඩංගුවට ගෙන තිබෙනවා. පසුගිය සඳුදා ශ්‍රී ලංකාවේ සිට නදීශා රෝෂිනී ගුවන් යානයකින් ඉන්දියාවේ චෙන්නායි ගුවන් තොටුපොළ වෙත ගොස් තිබෙනවා. එහිදී මොහොමඩ් නජ්මින් සහ වෙල්ලයියා අරවින්දන් නමැති ශ්‍රී ලාංකික පුද්ගලයින් දෙදෙනෙකු රේගු නිලධාරීන් ලෙස පෙනී සිටිමින් අදාළ කාන්තාව ගුවන් තොටුපලේ පිටත නවතා පරීක්ෂා කිරීම් සිදුකර තිබෙනවා. එහිදී ඇය ප්‍රමාණය ඉක්මවා ස්වර්ණාභරණ රැගෙන යන බව පවසමිනුයි කොල්ලකෑම සිදුකර තිබෙන්නේ. මෙම පුද්ගලයින් දෙදෙනා පිළිබඳ සැක සිතීම හේතුවෙන් ඇය මේ පිළිබඳ පැමිණිලි කිරීමෙන් පසුවයි ඔවුන් දෙදෙනා පිළිබඳ තොරතුරු හෙලිවී තිබෙන්නේ. අත්අඩංගුවට ගත් සැකකරුවන් අධිකරණයට ඉදිරිපත් කිරීමට නියමිත බව ඉන්දීය මාධ්‍ය වාර්තා කරනවා.         ", "URL": "https://www.itnnews.lk/2023/10/05/428857/", "Category": "Breaking News,දේශීය පුවත්", "Parent URL": null}