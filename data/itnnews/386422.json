{"Source": "ITN news", "Timestamp": "ජනවාරි 3, 2022 12:43", "Headline": "සෞඛ්‍ය උපදෙස් පිළිපදින්නේද යන්න පරීක්ෂා කිරීමේ මෙහෙයුම් තවදුරටත්", "News Content": "නව වසර උදාවත් සමග විවිධ අනතුරුවලින් මියයන සංඛ්‍යාව ඉහළ ගොස් තිබෙනවා. දෙසැම්බර් 25 වන දා සිට ඊයේ දින දක්වා මෙවැනි අනතුරුවලින් මියගිය සංඛ්‍යාව 86ක් බවයි පොලිසිය පවසන්නේ. අපරික්ෂාකාරි රිය ධාවනය හදිසි අනතුරුවලට මුලිකම හේතුව බව පොලිස් මාධ්‍ය ප්‍රකාශක පොලිස් අධිකාරි නිහාල් තල්දුව මහතා පවසනවා. දියේ දිලිම් ඇතුළු තවත් අනතුරු රැසක් අපට වාර්තාවුණා. මෙම අනතුරුවලින් මියගිය සංඛ්‍යාව වගේම තුවාල ලැබු පිරිසද ඉහළ අගයක් ගන්නවා. මේ අතර බස්නාහිර පළාත තුළ සෞඛ්‍ය ආරක්ෂක උපදෙස් පිළිපදින්නේද යන්න පිළිබද පරික්ෂා කිරිමේ මෙහෙයුම් තවදුරටත් ක්‍රියාත්මකයි. සෞඛ්‍ය උපදෙස් උල්ලංඝණය කරන පුද්ගලයින්ට එරෙහිව නිතිමය පියවර ගන්නා බවයි පොලිසිය පවසන්නේ. ඊයේ දිනය තුළ සිදු කළ වැටලිම්වලදි යතුරුපැදි සහ ත්‍රිරෝද රථ 9793ක් පරීක්ෂා කර තිබෙනවා. එහිදි 1901 දෙනෙකුට අවවාද සහ උපදෙස් ලබාදුන් බවයි පොලිසිය සදහන් කරන්නේ.   ", "URL": "https://www.itnnews.lk/2023/10/05/386422/", "Category": "දේශීය පුවත්", "Parent URL": null}