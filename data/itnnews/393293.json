{"Source": "ITN news", "Timestamp": "පෙබරවාරි 5, 2022 11:50", "Headline": "යළි පහළ ගිය එළවළු මිල", "News Content": "බොහෝ ප්‍රදේශවලින් ආර්ථික මධ්‍යස්ථානවලට මේ දිනවල එළවළු තොග ලැබීමත් සමග මිළ ගණන් පහත ගොස් තිබෙනවා. යාපනය අර්ධද්වීපයේ වගාකර ඇති බීට්රූට් අස්වනු දඹුල්ල ආර්ථික  මධ්‍යස්ථානයට ලැබීමත් සමග කිලෝග්‍රෑම් 1ක මිල රුපියල් 100කින් පමණ පහත වැටී ඇති බවයි එම මධ්‍යස්ථානයේ  ව්‍යාපාරිකයන් පවසන්නේ. එමෙන්ම දඹුල්ල ආර්ථික මධ්‍යස්ථානයට ලැබෙන අනෙකුත් එළවළුවල මිල ගනන්ද පසුගිය සතියට සාපේක්ෂව සීයට 40කින් පමණ පහත වැටී තිබෙනවා. කැප්පෙටිපොල විශේෂ ආර්ථික මධ්‍යස්ථානයට ලැබෙන එළවළුවල මිල ගණන්ද පහත ගොස් තිබෙනවා. පසුගිය සතියේ රුපියල් 160කට අලෙවි වූ තක්කාලි කිලෝග්‍රෑම් 1 ක මිල රුපියල් 90 ත් 100 ත් අතර මිලකට මේ දිනවල අලෙවි වනවා.  එමෙන්ම අනෙකුත් එළවළුවල මිල ගණන්ද පහත වැටී තිබෙනවා. තඹුත්තේගම ආර්ථික මධ්‍යස්ථානයේ අලෙවිවන එළවළු අතරින් වට්ටක්කා, කැකිරි, පිපිඤ්ඤා, මෑකරල්, කොහිල, ඇඹරැල්ලා හා අමුමිරිස් වල මිලගණන් පහත වැටුණා. එමෙන්ම ගෝවා, ලීක්ස්,  කැරට්, බෝංචි ආදී උඩරට එළවළුවල ද මිළ ගණන්ද පහත වැටී ඇති බවයි වාර්තා වන්නේ.     ", "URL": "https://www.itnnews.lk/2023/10/05/393293/", "Category": "Breaking News,දේශීය පුවත්", "Parent URL": null}