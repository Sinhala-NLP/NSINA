{"Source": "ITN news", "Timestamp": "ජූනි 12, 2021 18:40", "Headline": "”ඇන්ටනෝව්-32” ගුවන් යානා තුනක් අලුත්වැඩියා කර යළි දිවයිනට", "News Content": "ශ්‍රී ලංකා ගුවන් හමුදාවේ ප්‍රවාහන ගුවන් ශක්තිය ඉහළ නංවමින් ඇන්ටනෝව් 32 වර්ගයේ ප්‍රවාහන ගුවන් යානා තුනක් අලුත්වැඩියා කරලා ආපසු දිවයින වෙත රැගෙන  එන්න කටයුතු කෙරුණා. ඊයේ රාත්‍රියේ මේ ගුවන් යානා අපේ රටට ආවේ. මේ අවස්ථාවට ආරක්ෂක ලේකම් විශ්‍රාමික ජෙනරාල් කමල් ගුණරත්න,  ගුවන් හමුදාපති එයාර් මාර්ෂල් සුදර්ශන පතිරණ යන මහත්වරුන් ඇතුළු පිරිසක් එක්වුණා. ශ්‍රී ලංකා ගුවන් හමුදා කටුනායක මූලික කදවුර වෙත පැමිණි එම ගුවන් යානා වෙත ජල ආචාරයක් පිරිනැමුණා. මෙම ගුවන් යානා තුන භාවිතයට ගැනීමත් සමග මෙරට ගුවන් හමුදාව සතු ප්‍රවාහන බලය සියයට හැත්තෑපහකින් ඉහළ යනවා. ඉදිරියේදී මේ ආකාරයෙන් තවත් ගුවන් යානා කිහිපයක් අලුත්වැඩියාකර භාවිතයට ගැනීමට නියමිතයි.           ", "URL": "https://www.itnnews.lk/2023/10/05/342381/", "Category": "දේශීය පුවත්", "Parent URL": null}