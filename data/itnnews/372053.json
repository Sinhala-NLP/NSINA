{"Source": "ITN news", "Timestamp": "அக்டோபர் 27, 2021 13:06", "Headline": "முன்னாள் புலனாய்வு பிரதானி நிலந்தவிற்கு அழைப்பாணை..", "News Content": "அரச புலனாய்வு சேவையின் முன்னாள் பணிப்பாளர் நிலந்த ஜெயவர்த்தனவிற்கு எதிர்வரும் 22ம் திகதி நீதிமன்றில் ஆஜராகுமாறு மூவரடங்கிய கொழும்பு மேல் நீதிமன்ற நீதிபதிகள் குழாம் இன்று அழைப்பாணை விடுத்துள்ளது. கடந்த 2019ம் ஆண்டு ஏப்ரல் மாதம் 21ம் திகதி கிறிஸ்தவ தேவாலயங்கள் மற்றும் நட்சத்திர ஹோட்டல்களை இலக்கு வைத்து தற்கொலை குண்டுத்தாக்குதல் நடத்தப்பட்டது. தாக்குதல் தொடர்பில் உறுதியான தகவல் கிடைக்கப்பெற்ற போதும், அதை தடுப்பதற்கு நடவடிக்கை எடுக்கவில்லையென முன்னாள் பொலிஸ்மா அதிபர் பூஜித் ஜயசுந்தர மற்றும் முன்னாள் பாதுகாப்பு செயலாளர் ஹேமசிறி பெர்ணாண்டோ ஆகியோருக்கு எதிராக தாக்கல் செய்யப்பட்டுள்ள வழக்கில் சாட்சி வழங்குவதற்கெனவே நிலந்த ஜெயவர்த்தனவிற்கு அழைப்பாணை விடுக்கப்பட்டுள்ளது. சட்டமா அதிபர் சார்பில் ஆஜரான பிரதி சொலிஸிட்டர் ஜெனரல் திலீப பீரிஸ் முன்வைத்த கோரிக்கைக்கு பதில் வழங்கும் வகையிலேயே இதுதொடர்பான உத்தரவு பிறப்பிக்கப்பட்டுள்ளது. ", "URL": "https://www.itnnews.lk/2023/10/05/372053/", "Category": "Breaking News,தேசிய செய்திகள்", "Parent URL": null}