{"Source": "ITN news", "Timestamp": "පෙබරවාරි 10, 2022 09:28", "Headline": "ගම්පහ විභාග අක්‍රමිකතාවක් ගැන චෝදනා", "News Content": "ගම්පහ විභාග මධ්‍යස්ථානයක අපොස උසස්පෙල ඊයේ දිනයේ පැවති විභාගයේදී  අක්‍රමිකතාවක් සිදුව ඇති බවට සිසුන් දෙදෙනෙකු පැමිණිලි කර තිබෙනවා. උසස්පෙල විභාගයේ අද දිනයේ පැවති චිත්‍ර විෂයෙහි දෙවන ප්‍රශ්නපත්‍රය තමන්ට ලබා නොදුන් බවට විභාගය පෙනී සිටි සිසුන් දෙදෙනෙකු ගම්පහ කලාප අධ්‍යාපන කාර්යාලයට පැමිණිළි කළා.විභාගයේ පළමු ප්‍රශ්න පත්‍රය අවසන් කිරීමෙන් අනතුරුව දෙවන ප්‍රශ්න පත්‍රය පිළිබද විභාග ශාලාව භාරව සිටි ගුරුවරියකගෙන් විමසූ විට එවැනි ප්‍රශ්න පත්‍රයක් නොලැබුණු බවත් මෙම සිසුන් කියා සිටිනවා. කෙසේ වුවද වෙනත් සිසුන්ට දෙවන ප්‍රශ්න පත්‍රයක් ලබා දී ඇති බවයි ඔවුන් ප්‍රකාශ කරන්නේ.අදාළ විභාග මධ්‍යස්ථානයේ ශාලාධිපති සහ සහකාර ශාලාධිපති විභාග කටයුතුවලින් ඉවත් කිරීමට පියවර ගත් බවයි ගම්පහ කලාප අධ්‍යාපන අධ්‍යක්ෂවරයා කියා සිටින්නේ.       ", "URL": "https://www.itnnews.lk/2023/10/05/394139/", "Category": "දේශීය පුවත්", "Parent URL": null}