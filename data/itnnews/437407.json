{"Source": "ITN news", "Timestamp": "සැප්තැම්බර් 27, 2022 15:14", "Headline": "ගුවන් තොටුපොළ ආරක්ෂක නිලධාරීයෙක් අත්අඩංගුවට", "News Content": "රුපියල් කෝටි දෙකක් පමණ වටිනා කිලෝග්‍රෑම් 1 ක් බරැති රන් බිස්කට් 08 ක් කටුනායක ගුවන්තොටුපලෙන් පිට කිරීමට රැගෙන ගිය ගුවන්තොටුපල ආරක්ෂක නිලධාරියෙකු අත්අඩංගුවට ගෙන තිබෙනවා. ඩුබායි සිට දිවයිනට පැමිණි ඉන්දීය ජාතික ගුවන් මගියෙකු මෙම රත්‍රං රැගෙන විත් තිබෙනවා. ඔහු කටුනායක ගුවන්තොටුපලේ සංක්‍රමණික ගුවන් මගී පර්යන්තයේදී මේවා ආරක්ෂක නිලධාරියාට ලබා දෙන්නට ඇති බවයි රේගු නිලධාරීන් සැක පල කරන්නේ. මෙම ආරක්ෂක නිලධාරියා රන් බිස්කට් තොගය තම සාක්කුවේ සඟවාගෙන ගුවන්තොටුපල පැමිණීමේ පර්යන්තයේ රේගු පරිශ්‍රය පසුකරගෙන යාමට උත්සාහ දරමින් සිටියදීයී රේගු නිලධාරීන් අත්අඩංගුවට ගැනුනේ. මොහු  කැලණිය ප්‍රදේශයේ පදිංචි වයස අවුරුදු 40 ක් වන පුද්ගලයෙක්.         ", "URL": "https://www.itnnews.lk/2023/10/05/437407/", "Category": "දේශීය පුවත්", "Parent URL": null}