{"Source": "ITN news", "Timestamp": "செப்டம்பர் 28, 2023 15:21", "Headline": "1236 கிலோகிராம் பீடி இலைகளுடன் இருவர் கைது", "News Content": "கடற்படையினரால் புத்தளம் தளுவ கடற்கரையில் 1,236 கிலோகிராம் பீடி இலைகளுடன் இருவர் கைது செய்யப்பட்டுள்ளனர். இருவரும் கைது செய்யப்பட்ட போது, ​​கடத்தப்பட்ட பீடி இலைகள் விநியோகத்திற்காக தயார் செய்யப்பட்டுள்ளதாக கடற்படை தெரிவித்துள்ளது. சந்தேக நபர்களுடன், குறித்த இடத்தில் இருந்து ஒரு கெப் மற்றும் லொறியையும் கடற்படையினர் கைப்பற்றியுள்ளனர். இந்த நடவடிக்கையில் பிடிபட்ட நபர்கள் 24 வயதுடைய கல்பிட்டியில் வசிப்பவர்கள் என அடையாளம் காணப்பட்டுள்ளனர். சந்தேகநபர்கள் பீடி இலைகள் மற்றும் வாகனங்களுடன் மேலதிக சட்ட நடவடிக்கைகளுக்காக மதுரங்குளிய பொலிஸாரிடம் ஒப்படைக்கப்படவுள்ளனர். கடத்தப்பட்ட மற்றும் சட்டவிரோதமான பொருட்களின் ஊடுருவலைத் தடுக்கும் நோக்கில், நாட்டின் கரையோரப் பகுதிகளில் வழக்கமான தேடுதல் நடவடிக்கைகள் மற்றும் ரோந்துப் பணிகளை மேற்கொள்வதாக கடற்படை தெரிவித்துள்ளது. ", "URL": "https://www.itnnews.lk/2023/10/05/519296/", "Category": "Breaking News,அண்மைய செய்திகள்", "Parent URL": null}