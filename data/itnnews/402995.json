{"Source": "ITN news", "Timestamp": "මාර්තු 21, 2022 13:00", "Headline": "හොරගොල්ල ඉන්ධන පිරවුම්හල අසල තරුණයෙකු ඝාතනය කිරීමේ සිද්ධියට අදාළ සැකකරු සොයා මෙහෙයුම්", "News Content": "හොරගොල්ල ඉන්ධන පිරවුම්හල අසලදී තරුණයෙකු ඝාතනය කිරීමේ සිද්ධියට අදාළ ත්‍රි රෝද රථ රියදුරා අත්අඩංගුවට ගැනීමේ මෙහෙයුම් ක්‍රියාත්මක බව පොලීසිය පවසනවා. ඊයේ රාත්‍රියේ හොරගොල්ල ඉන්ධන පිරවුම්හලෙන් ඉන්ධන ලබාගැනීමට පැමිණි යතුරුපැදිකරුවෙකු හා ත්‍රි රෝද රථ රියදුරෙකු අතර ඇතිවූ ආරවුලක් ඇති වුණා. ත්‍රීරෝද රථ රියදුරු ඉන්ධන  ලබා ගැනීමෙන් අනතුරුව ඉදිරියට ගොස් තිබෙනවා. ආරවුල ඇති කරගත් යතුරුපැදිකරුද ඉන්ධන ලබාගෙන යන විට ඔහුට තියුණු ආයුධයකින් පහර දී බරපතළ තුවාල සිදු කර ත්‍රීරෝද රථ රියදුරු පළාගොස් තිබෙනවා. තුවාලකරු වතුපිටිවල රෝහලට ඇතුළත් කර ප්‍රතිකාර ලබමින් සිටියදීයි මියගියේ. ඔහු කොළඹ 14 ප්‍රදේශයේ පදිංචි 29 හැවිරිදි අයෙක්. සැකකාර ත්‍රීරෝද රථ රියදුරු අත්අඩංගුවට ගැනීම සඳහා නිට්ටඹුව පොලිසිය වැඩිදුර විමර්ශන සිදු කරනවා. ", "URL": "https://www.itnnews.lk/2023/10/05/402995/", "Category": "දේශීය පුවත්", "Parent URL": null}