{"Source": "ITN news", "Timestamp": "ஜனவரி 11, 2023 12:31", "Headline": "உள்ளுராட்சி மன்ற தேர்தலுக்காக 8 அரசியல் கட்சிகள், 11 சுயேட்சை குழுக்களிடமிருந்து கட்டுப்பணம்..", "News Content": "உள்ளுராட்சி மன்ற தேர்தலுக்காக நேற்றைய தினம் வரை 8 அரசியல் கட்சிகளும், 11 சுயேட்சை குழுக்களும் கட்டுப்பணம் செலுத்தியுள்ளதாக தேர்தல்கள் ஆணைக்குழு அறிவித்துள்ளது. பொதுஜன பெரமுன  அனுராதபுரம், பொலன்னறுவை, திருகோணமலை மாவட்டங்களிலும், ஐக்கிய மக்கள் சுதந்திர முன்னணி கம்பஹா மாவட்டத்திலும், நீர்கொழும்பு மாநகர சபையிலும் கட்டுப்பணம் செலுத்தியுள்ளன. இலங்கை தமிழரசு கட்சி மட்டக்களப்பு மாவட்டத்தின் காத்தான்குடி பிரதேச சபை தவிர்ந்த ஏனைய 11 சபைகளுக்காக கட்டுப்பணம் செலுத்தியுள்ளதாக தேர்தல்கள் ஆணைக்குழு அறிவித்துள்ளது. அத்தோடு ஐக்கிய காங்கிரஸ் கட்சி புத்தளம் மாவட்டத்தின் கற்ப்பிட்டி பிரதேச சபைக்காக கட்டுப்பணம் செலுத்தியுள்ளது. தேசிய மக்கள் சக்தி குருநாகல் மாவட்டத்தின் 21 உள்ளுராட்சி மன்றங்களுக்கான கட்டுப்பணத்தை செலுத்தியுள்ளது. அத்தோடு 11 சுயேட்சை குழுக்கள், 11 உள்ளுராட்சி மன்றங்களுக்காக கட்டுப்பணம் செலுத்தியுள்ளதாகவும் தேர்தல்கள் ஆணைக்குழு தெரிவித்துள்ளது. ", "URL": "https://www.itnnews.lk/2023/10/05/455001/", "Category": "Breaking News,தேசிய செய்திகள்", "Parent URL": null}