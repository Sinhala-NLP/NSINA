{"Source": "ITN news", "Timestamp": "දෙසැම්බර් 28, 2021 17:00", "Headline": "පූජ්‍ය බුද්ධංගල ආනන්ද ස්වාමීන් වහන්සේ අපවත් වෙති", "News Content": "බුද්ධංගල ආරණ්‍ය සේනාසනාවාසීව වැඩසිටි පූජ්‍ය බුද්ධංගල ආනන්ද ස්වාමීන් වහන්සේ අපවත් වුණා. ගිහි ජීවිතයේදී වීරෝධාර රණවිරුවකු ලෙසින් ත්‍රස්තවාදී ග්‍රහණයෙන් රට බේරා ගැනීමට සිය අපරිමිත සේවය ලබා දුන් මේජර් ජෙනරාල් ආනන්ද වීරසේකර මහතා පසුව බුද්ධංගල ආනන්ද නමින් පැවිදි දිවියට ඇතුළත් වුණා. සිය පැවිදි දිවිය නිහඩව වුවද අවබෝධයෙන් යුතුව ගත කළ උන්වහන්සේ විචිත්‍ර ධර්ම කථිකයාණන් වහන්සේ නමක මෙන්ම ධර්ම ග්‍රන්ථ කතුවරයාණන් වහන්සේ නමක ද වනවා. ", "URL": "https://www.itnnews.lk/2023/10/05/385407/", "Category": "දේශීය පුවත්", "Parent URL": null}