{"Source": "ITN news", "Timestamp": "மார்ச் 16, 2022 11:17", "Headline": "நாட்டின் தற்போதைய நிலை தொடர்பில் தெளிவுப்படுத்தும் ஜனாதிபதியின் உரை இன்று..", "News Content": "ஜனாதிபதி கோட்டாப்ய ராஜபக்ஷ நாட்டு மக்களுக்கான விசேட உரையை ஆற்றவுள்ளார். இன்று ஜனாதிபதியின் விசேட உரை இடம்பெறவுள்ளதாக ஜனாதிபதி ஊடக பிரிவு அறிவித்துள்ளது. நாட்டின் தற்போதைய நிலை தொடர்பில் அதன்போது ஜனாதிபதியினால் தெளிவுப்படுத்தப்படவுள்ளதாகவும் தகவல்கள் வெளியாகியுள்ளன. ஜனாதிபதி கோட்டாப்ய ராஜபக்ஷ நாட்டின் 7வது நிறைவேற்று அதிகாரம் கொண்ட ஜனாதிபதியாக தெரிவு செய்யப்பட்டதன் பின்னர் முதன்முறையாக கடந்த 2019ம் ஆண்டு நவம்பர் 18ம் திகதி பதவிபிரமானம் மேற்கொண்டார். குறித்த நிகழ்வு அநுராதபுரம் ருவான்வெலிசாயவிற்கு முன்பாக இடம்பெற்றது. அதன்பின்னர் கடந்த வருடம் ஜூன் மாதம் 25ம் திகதி நாட்டு மக்களுக்கு உரை நிகழ்த்தினார். இறுதியாக கடந்த வருடம் ஆகஸ்ட் மாதம் 20ம் திகதி ஜனாதிபதியின் நாட்டு மக்களுக்கான உரை இடம்பெற்றிருந்தமை குறிப்பிடத்தக்கது. ", "URL": "https://www.itnnews.lk/2023/10/05/401507/", "Category": "Breaking News,முதன்மை செய்தி", "Parent URL": null}