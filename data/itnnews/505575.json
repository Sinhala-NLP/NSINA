{"Source": "ITN news", "Timestamp": "අගෝස්තු 5, 2023 09:59", "Headline": "කල් ඉකුත්වූ ආහාර ද්‍රව්‍ය ගබඩාවක් වටලයි", "News Content": "රුපියල් එක්කෝටි හැත්තෑපන් ලක්ෂයකට අධික වටිනාකමකින් යුත් කල් ඉකුත්වූ ආහාර ද්‍රව්‍ය රැසක් වත්තලදී අත්අඩංගුවට ගෙන තිබෙනවා. පාරිභෝගික අධිකාරියේ විශේෂ වැටලීම් ඒකකයේ නිලධාරීන්ට ලැබුනු තොරතුරකට අනුව වත්තල ඇලකන්ද ප්‍රදේශයේදී මෙම වැටලීම සිදු කෙරුණා. කල් ඉකුත්වූ මෙම ආහාර ද්‍රව්‍ය යළි අලෙවි කිරීම සඳහා සකස් කර තිබුණා. පරිප්පු, සීනී, පාන්පිටි , කොත්තමල්ලි ආදිය මෙම ගබඩාවේ තිබූ බවයි වාර්තා වන්නේ. සිද්ධිය සම්බන්ධයෙන් සැකකරුවෙකු අත්අඩංගුවට ගෙන ඇති අතර ඔහු රුපියල් ලක්ෂයක බැදුම්කර මත මුදාහැර තිබෙනවා. භාණ්ඩ තොගය පාරිභෝගික සේවා අධිකාරිය භාරයට ගැනුණා.   ", "URL": "https://www.itnnews.lk/2023/10/05/505575/", "Category": "Breaking News,දේශීය පුවත්", "Parent URL": null}