{"Source": "ITN news", "Timestamp": "ஜூன் 4, 2021 12:47", "Headline": "நாட்டிலுள்ள அனைத்து பொருளாதார மத்திய நிலையங்களும் இன்று திறப்பு", "News Content": "நாட்டிலுள்ள அனைத்து பொருளாதார மத்திய நிலையங்களும் இன்று திறக்கப்படுகின்றன. மொத்த விற்பனைக்காக மாத்திரம் மத்திய நிலையங்கள் திறக்கப்படவுள்ளன. அதற்கமைய தம்புள்ளை, தம்புத்தேகம, கெப்பட்டிபொல, நாரஹேன்பிட்டி, மீகொட, பிலியந்தலை, இரத்மலானை, வெயாங்கொட, வெலிசறை மற்றும் நாவலப்பிட்டி பகுதிகளிலுள்ள பொருளாதார மத்திய நிலையங்கள் சுகாதார வழிகாட்டுதலின் கீழ் திறக்கப்பட்டுள்ளன. அத்தியாவசிய சேவை மற்றும் நடமாடும் விற்பனையாளர்கள் தங்களது அனுமதி பத்திரத்தை காண்பித்து பொருளாதார மத்திய நிலையங்களில் பொருட்களை கொள்வனவு செய்ய முடியுமென அரசாங்கம் அறிவித்துள்ளது. ", "URL": "https://www.itnnews.lk/2023/10/05/340637/", "Category": "Breaking News,தேசிய செய்திகள்,வணிகம்", "Parent URL": null}