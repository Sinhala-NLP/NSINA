{"Source": "ITN news", "Timestamp": "නොවැම්බර් 10, 2022 09:25", "Headline": "කෙර්සන් නගරයෙන් හමුදාව ඉවත් කර ගැනීමට රුසියාව තීරණය කරයි", "News Content": "කෙර්සන් නගරයෙන් හමුදා කණ්ඩායම් ඉවත් කර ගැනීමට රුසියා හමුදා කටයුතු කරමින් සිටින බව විදෙස් මාධ්යන වාර්තා කළා. පසුගිය සති කිහිපය තුළ දී යුක්රේන හමුදා ඉදිරියට ඇදී ඒමත් සමගයි රුසියා හමුදා මෙම තීරණය ගෙන ඇත්තේ. කෙසේවෙතත් මෙය යුද උපක්‍රමයක් වශයෙන් සිදු කරන්නේ ද යන්න තවමත් පැහැදිලි නොමැති බව යුක්රේන හමුදා පවසනවා. කෙර්සන් ප්‍රාන්තය පසුගියදා රුසියාවට නිල වශයෙන් ඈදා ගැනීමට රුසියා ජනාධිපති ව්ලැද්මීර් පුටින් කටයුතු කළා. කෙර්සන් ප්‍රාන්තයේ සිටින හමුදා කණ්ඩායම් වෙත අවශ්‍ය පහසුකම් තවදුරටත් සැපයීමට නොහැකි තත්ත්වයක් පවතින නිසා ඔවුන් ආපසු කැදවීමට‌ කටයුතු කළ බවයි රූපවාහිනිය ඔස්සේ ජනතාව අමතමින් රුසියා හමුදාවේ ජනරාල් සර්ජි සුරෝවිකින් පැවසුවේ.         ", "URL": "https://www.itnnews.lk/2023/10/05/444993/", "Category": "ජාත්‍යන්තර පුවත්", "Parent URL": null}