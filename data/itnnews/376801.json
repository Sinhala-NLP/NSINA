{"Source": "ITN news", "Timestamp": "නොවැම්බර් 17, 2021 17:47", "Headline": "SJB උද්ඝෝෂණයට ත්‍රස්ත ප්‍රහාරයක් එල්ල වන බවට ප්‍රකාශයක් කළ සැකකරු රිමාන්ඩ්", "News Content": "සමගි ජනබලවේගය සංවිධාන කරන උද්ඝෝෂණයට ත්‍රස්තවාදී ප්‍රහාරයක් එල්ල වන බවට ප්‍රකාශයක් කළ සැකකරු ලබන 24 වනදා දක්වා රක්ෂිත බන්ධනාගාරගත කරන්න අධිකරණය නියෝග කළා. සැකකරු කොළඹ ප්‍රධාන මහේස්ත්‍රාත් බුද්ධික රාගල මහතා හමුවට ඉදිරිපත් කිරීමෙන් පසු අදාළ ප්‍රකාශය කළ බව කියන පුද්ගලයාගේ මානසික වෛද්‍ය වාර්තාවක් කැදවන ලෙසටද නියෝග කෙරුණා. සමගි ජනබලවේගය සංවිධාන කරන උද්ඝෝෂණයට ත්‍රස්තවාදී ප්‍රහාරයක් එල්ල වන බවට සදහන් කොළ කැබැල්ලක් ඔහු පසුගියදා කුරුදුවත්ත පොලීසියට ලබා දී තිබුණා. ඒ අනුව කොළඹ අපරාධ කොට්ඨාසය මේ පිළිබද අධිකරණයට කරුණු වාර්තා කළා.   ", "URL": "https://www.itnnews.lk/2023/10/05/376801/", "Category": "Breaking News,දේශීය පුවත්", "Parent URL": null}