{"Source": "ITN news", "Timestamp": "මාර්තු 2, 2023 12:37", "Headline": "වැඩි මිලට බිත්තර අලෙවි කිරීම ගැන සමස්ත ලංකා බිත්තර නිෂ්පාදකයින්ගේ සංගමයේ සභාපතිට නඩු", "News Content": "බිත්තර වැඩි මිලට අලෙවි කිරීම සම්බන්ධයෙන් සමස්ත ලංකා බිත්තර නිෂ්පාදකයින්ගේ සංගමයේ සභාපති සරත් රත්නායක මහතාට අයත් ගොවිපලකට නඩු පැවරීමට පාරිභෝගික කටයුතු පිළිබඳ අධිකාරිය පියවර ගත්තා. කුරුණෑගල දිස්ත්‍රික්කයේ ප්‍රදේශ කිහිපයක වෙළෙඳසැල් වැටලීමට  පාරිභෝගික අධිකාරි නිලධාරීන් ක්‍රියා කළා. ඒ අනුවයි වැඩිමිලට බිත්තර අලෙවි කරන ව්‍යාපාරිකයන් නීතියේ රැහැනට හසුකර ගැනීමට හැකි වුණේ. සමස්ථ ලංකා බිත්තර නිෂ්පාදකයින්ගේ සංගමයේ සභාපති සරත් රත්නායක මහතාට අයත් කොබෙයිගනේ ප්‍රදේශයේ ගොවිපලක ද වැඩිමිලට බිත්තර අලෙවි කරන බවට ලද තොරතුරක් මත වැටලීම් සිදු කිරීමට  පාරිභෝගික කටයුතු පිළිබඳ අධිකාරියේ කුරුණෑගල දිස්ත්‍රික් කාර්යාලය ක්‍රියා කළා. රුපියල් 45 ක මුදලකට බිත්තරයක් අලෙවි කර ඇති බවටයි මෙහිදී හෙලි වුණේ. ඒ අනුවයි මෙම ගොවිපලට එරෙහිව නඩු පැවරීමට කටයුතු කර තිබෙන්නේ.ඊට අමතරව එම ප්‍රදේශයේ තවත් ගොවිපල තුනකට එරෙව නඩු  පැවරීමට ද ඉදිරියේදී කටයුතු කරන බවයි පාරිභෝගික කටයුතු පිළිබඳ අධිකාරිය වැඩිදුරටත් සඳහන් කරන්නේ.     ", "URL": "https://www.itnnews.lk/2023/10/05/464660/", "Category": "දේශීය පුවත්", "Parent URL": null}