{"Source": "ITN news", "Timestamp": "නොවැම්බර් 30, 2021 09:46", "Headline": "මේ වසරේ මෙරටට පැමිණි සංචාරකයින් සංඛ්‍යාව ලක්ෂය පනී", "News Content": "මේ වසරේ මෙරටට පැමිණි සංචාරකයින්ගේ සංඛ්‍යාව ලක්ෂය ඉක්මවා තිබෙනවා. නොවැම්බර් පළමු වනදා සිට පසුගිය 28 වනදා දක්වා සංචාරකයින් 41177 දෙනෙකු මෙරටට පැමිණ ඇති බවයි සංචාරක අමාත්‍යංශය සදහන් කරන්නේ. පසුගිය ජනවාරි මාසයේ සිට නොවැම්බර් 28 වනදා දක්වා සංචාරකයින් එක් ලක්ෂ එක් දහස් අටසිය හැත්තැ දෙදෙනෙකු මෙරටට පැමිණ තිබෙනවා. පසුගිය දින 28 තුළ වැඩිම සංචාරකයින් පිරිසක් පැමිණ ඇත්තේ ඉන්දියාවෙන් බවයි සංචාරක සංවර්ධන අධිකාරියේ සංඛ්‍යා ලේඛන තහවුරු කරන්නේ. ඊට අමතරව රුසියාව, එක්සත් රාජධානිය, පාකිස්ථානය, ජර්මනිය, මාලදිවයින, ප්‍රංශය, ඇමරිකාව, කැනඩාව සහ ඕස්ට්‍රේලියාවෙන් සංචාරකයින් පැමිණ තිබෙනවා.     ", "URL": "https://www.itnnews.lk/2023/10/05/379555/", "Category": "දේශීය පුවත්", "Parent URL": null}