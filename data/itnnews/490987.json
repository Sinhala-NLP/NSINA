{"Source": "ITN news", "Timestamp": "ජූනි 11, 2023 11:09", "Headline": "අනතුරකින් පසු අලි වලියක්", "News Content": "බණ්ඩාරගම හොරණ මාර්ගයේ කොතලාවල හන්දියේ දී ඊයේ ( 10 ) සවස මෝටර් රථයක් සහ යතුරු පැදියක් ගැටීමෙන් අනතුරක් සිදු තිබුණා. අනතුර සිදුවීමෙන් පසුව යතුරු පැදිකරු මෝටර් රථ රියදුරුට අමානුෂික ලෙස පහර දී තිබෙනවා. පහර කෑ පුද්ගලයා මාර්ගයේ ඇද වැටී ඇති අතර යතුරුපැදිකරු මෝටර් රථයට බරපතල අලාභ සිදු කර ඇති බවයි වාර්තා වුණේ. අනතුරුව ප්‍රදේශවාසීන් විසින් යතුරුපැදිකරු සමග උණුසුම්කාරී වචන හුවමාරුවක් ද සිදු වූ බව අප වාර්තාකරු සඳහන් කළා. යතුරුපැදිකරු ඔහුගේ ගැබිණි බිරිඳ සමග යතුරු පැදියෙන් බණ්ඩාරගම දෙස සිට හොරණ දෙසට යමින් සිටියදී අතුරු මාර්ගයක සිට ප්‍රධාන මාර්ගයට දමන ලද මෝටර් රථයේ ගැටී යතුරු පැදිකරු පරලි ගොස් තිබුණා. යතුරුපැදිකරුගේ පහරදීමෙන් තුවාල ලබා මාර්ගයේ වැටී සිටි පුද්ගලයාව පොලිස් නිලධාරීන් රෝහල් ගත කිරීමට පියවර ගෙන තිබෙනවා. සිද්ධියත් සමඟම බණ්ඩාරගම හොරණ මාර්ගයේ දැඩි රථ වාහන තදබදයක් ඇති වී ඇති අතර බණ්ඩාරගම පොලීසිය වැඩිදුර විමර්ශන පවත්වනු ලබනවා ", "URL": "https://www.itnnews.lk/2023/10/05/490987/", "Category": "දේශීය පුවත්", "Parent URL": null}