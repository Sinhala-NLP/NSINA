{"Source": "ITN news", "Timestamp": "අප්‍රේල් 3, 2022 18:02", "Headline": "දිවයිනේ සියලු පාසල්වල ප්‍රාථමික ශ්‍රේණි සිසුන්ට හෙට සිට ලබන 18 තෙක් නිවාඩු", "News Content": "දිවයිනේ සියලු පාසල්වල ප්‍රාථමික ශ්‍රේණි සිසුන් සඳහා හෙට දිනයේ සිට ලබන 18 වනදා තෙක් පාසල් නිවාඩුව ක්‍රියාත්මකයි. දිවයින පුරා පාසල්වල ප්‍රාථමික පන්තිවලට අදාළ විභාග ඇතුළු අධ්‍යයන කටයුතු අවසන් බැවින් මෙම තීරණය ගෙන තිබෙනවා. එහෙත් ඇතැම් ශ්‍රේණි සඳහා විභාග කටයුතු අවසන් නොමැති බැවින් එම ශ්‍රේණිවලට අදාළව විභාග පැවැත්වීමේ බලය විදුහල්පතිවරුන් වෙත පවරා ඇති බවයි බවයි අධ්‍යාපන අමාත්‍යාංශයේ ලෙකම් මහාචාර්ය කපිල පෙරේරා මහතා පැවසුවේ. එම ශ්‍රේණිවල ද විභාග සහ අධ්‍යයන කටයුතු අවසන් සිසුන් පාසල්වලට කැඳවීම අවශ්‍ය වන්නේ නැහැ. මීට අදාළ චක්‍රලේඛයක් හෙට දිනයේ දී නිකුත් කිරීමට නියමිතයි. මේ අතර රටෙහි පවතින තත්ත්වය සැළකිල්ලට ගනිමින් හෙට සිට ලබන 8 වනදා තෙක් බස්නාහිර පළාතේ සියලුම කතෝලික පෞද්ගලික පාසල් හා ජාත්‍යන්තර පාසල් වසා තබන බව කතෝලික පෞද්ගලික පාසල් සාමාන්‍යාධිකාරී ගරු ගැමුණු ඩයස් පියතුමා පවසනවා. ", "URL": "https://www.itnnews.lk/2023/10/05/405371/", "Category": "Breaking News,දේශීය පුවත්", "Parent URL": null}