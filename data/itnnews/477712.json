{"Source": "ITN news", "Timestamp": "අප්‍රේල් 24, 2023 11:18", "Headline": "කුවේටයේ සිටි ශ්‍රි ලාංකික ගෘහ සේවිකාවන් පිරිසක් දිවයිනට", "News Content": "ශ්‍රී ලංකාවට පැමිණීම සදහා කුවේට් රාජ්‍යයේ සිටි පනස් දෙදෙනෙකු අද අළුයම කටුනායක ගුවන්තොටුපලෙන් දිවයිනට පැමිණියා. මෙම පිරිස කුවේට් ශ්‍රී ලංකා තානාපති කාර්යාලයේ ලියාපදිංචි වීමෙන් අනතුරුව එරට අපරාධ පරීක්ෂණ දෙපාර්තමේන්තු සහ ආගමන විගමන දෙපාර්තමේන්තු නිලධාරීන් සමග සම්බන්ධවෙමින් තාවකාලික ගුවන් බලපත්‍ර යටතේ ශ්‍රී ලංකාවට එවා තිබෙනවා. මේ ආකාරයට කුවේට් රාජ්‍යයේ ශ්‍රී ලංකා තානාපති කාර්යාලයේ ලියාපදිංචි වී ශ්‍රී ලංකාව වෙත එවා තිබූ පස් වන කණ්ඩායම මෙයයි . මෙම පිරිස අතර පිරිමි සේවකයින් 17 දෙනෙකු සහ ගැහැණු සේවිකාවන් 35 දෙනෙකු සිටි අතර ඔවුන් අනුරාධපුරය , ගාල්ල , කොළඹ සහ රත්නපුර යන ප්‍රදේශ වල පදිංචිකරුවන් වූහ .         ", "URL": "https://www.itnnews.lk/2023/10/05/477712/", "Category": "Breaking News,දේශීය පුවත්", "Parent URL": null}