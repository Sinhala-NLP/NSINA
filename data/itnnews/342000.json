{"Source": "ITN news", "Timestamp": "ජූනි 11, 2021 12:40", "Headline": "විශ්‍රාම වැටුප් ලබාදීම අද දිනයේත්", "News Content": "සංචරණ සීමා පැවතියද විශ්‍රාමිකයන් සදහා  විශ්‍රාම වැටුප් ලබාදීම අද දිනයේත් සිදු කෙරුණා. වව්නියාව ප්‍රදේශයේ විශ්‍රාමිකයන් සිය විශ්‍රාම වැටුප් ලබාගැනීම සදහා බැංකු වෙත පැමිණෙන ආකාරය අද දැක ගැනීමට ලැබුණා. යුද හමුදාව ඔවුන්ට ප්‍රවාහන පහසුකම් සැපයීමටද කටයුතු කර තිබූ බවයි අප වාර්තාකරුවන් සදහන් කළේ. රත්නපුර සමන්පුර උප තැපැල් කාර්යාලයේ දී ද විශ්‍රාමිකයන්ට සිය වැටුප් ලබාදීම සිදු කෙරුණා. ඔවුන් වෙතද ප්‍රවාහන පහසුකම් ලබාදීමට කටයුතු කර තිබුණා. ගම්පහ ප්‍රදේශයේ විශ්‍රාමික පුරවැසියන්ද සිය විශ්‍රාම වැටුප ලබාගැනීම සදහා අද දිනයේදී කටයුතු කළා. කිසිදු තදබදයකින් තොරව ඔවුන්ට විශ්‍රාම වැටුප් ලබා ගැනීමට හැකි වැඩපිළිවෙළක් සකස් කර තිබූ බවයි අප වාර්තාකරුවන් සදහන් කළේ. විශ්‍රාම වැටුප් ලබාදීම හංවැල්ල ප්‍රදේශයේ දීද සාර්ථක ලෙස ක්‍රියාත්මක කෙරුණා. සෞඛ්‍ය මාර්ගෝපදේශ අනුව ඔවුන් විශ්‍රාම වැටුප් ලබාදීමේ වැඩපිළිවෙළ ක්‍රියාත්මක කෙරු බවයි අප වාර්තාකරුවන් පැවසුවේ. පොලොන්නරුව දිස්ත්‍රික්කයේ ද විශ්‍රාම වැටුප් ලබාගැනීම සදහා බැංකු සහ තැපැල් කාර්යාල විවෘත කර තිබුණා. සෞඛ්‍ය මාර්ගෝපදේශ අනුව එම වැඩපිළි‌වෙළ කාර්යක්ෂමව ක්‍රියාත්මක කිරීම සම්බන්ධයෙන් විශ්‍රාමික ජ්‍යෙෂ්ට පුරවැසියන් රජයට ස්තූතිය පල කළා.   ", "URL": "https://www.itnnews.lk/2023/10/05/342000/", "Category": "දේශීය පුවත්", "Parent URL": null}