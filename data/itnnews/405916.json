{"Source": "ITN news", "Timestamp": "අප්‍රේල් 7, 2022 10:10", "Headline": "සංගීත භාණ්ඩ සොරකම් කළ පුද්ගලයෙකු අත්අඩංගුවට", "News Content": "පානදුර ශ්‍රී සුමංගල බාලිකා විදුහලේ සංගීත කාමරය බිද සංගීත භාණ්ඩ සොරකම් කළ  පුද්ගලයෙකු අත්අඩංගුවට ගෙන තිබෙනවා. රාත්‍රියේ සංගීත කාමයේ පිටුපස ජනේලය කඩා සංගීත භාණ්ඩ රැසක් සොරකම් කර ඇති බවට සංගීත ආචාර්යවරිය පානදුර පොලීසියට පැමිණිළි කර තිබුණා. ඒ අනුව කළ විමර්ශනවලදී එක් සැකකරුවකු අත්අඩංගුවට ගැනීමට හැකි වූයේ අදාළ සංගීත භාණ්ඩ ද සමගයි. ඔහු විදුහල අසල පදිංචි මත්ද්‍රව්‍යවලට ඇබ්බැහි වූවකු බවයි පොලීසිය පවසන්නේ. අදාළ සංගීත භාණ්ඩ ඉතා අඩු මුදලට අලෙවි කිරිම සදහා සූදානම් කර තිබූ බවද පොලීසිය පවසනවා.       ", "URL": "https://www.itnnews.lk/2023/10/05/405916/", "Category": "දේශීය පුවත්", "Parent URL": null}