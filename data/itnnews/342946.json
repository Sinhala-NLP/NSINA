{"Source": "ITN news", "Timestamp": "ජූනි 15, 2021 18:28", "Headline": "තෙල් මිල සංශෝධනය දිගු කාලීන සාකච්ඡාවක ප්‍රතිඵලයක් – ක්ෂණික තීන්දුවක් නෙවෙයි", "News Content": "තෙල්මිල සංශෝධනය වීම රජයේ දිගුකාලීන සාකච්ඡාවක ප්‍රතිඵලයක් මිස ක්ෂණික තීන්දුවක් නොවන බව අමාත්‍ය උදය ගම්මන්පිල මහතා  අද මාධ්‍යයට ප්‍රකාශ කළා. ඒ පිළිබද විවේචන වෙනුවට විකල්ප ඇත්නම් රටට ඉදිරිපත් කරන ලෙසයි අමාත්‍යවරයා වැඩිදුරටත් සදහන් කළේ. මේ අතර ගම්මන්පිල මහතා කියන්නේ තමා දේශපාලන භූමිකාවකට එහා ගිය රටේ අනාගතය දෙස බලන රාජ්‍ය තාන්ත්‍රිකයකු ලෙස තීරණ ගන්නා මහජන නියෝජිතයකු බවයි. බලශක්ති අමාත්‍යාංශයේ අද පැවති මාධ්‍ය හමුවේදී අමාත්‍යවරයා අදහස් පල කිරීමකින් තොරව මාධ්‍යවේදීන් නැගූ ප්‍රශ්නවලට පිළිතුරු ලබාදීම පමණක් සිදු කළා.         ", "URL": "https://www.itnnews.lk/2023/10/05/342946/", "Category": "දේශීය පුවත්", "Parent URL": null}