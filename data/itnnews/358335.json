{"Source": "ITN news", "Timestamp": "අගෝස්තු 25, 2021 12:30", "Headline": "ගුවන් සත්කාරක සේවක සංගමයේ ප්‍රකාශ අසත්‍යයි – ශ්‍රී ලංකන් ගුවන් සේවය", "News Content": "ශ්‍රී ලංකන් ගුවන් සමාගමේ කලමනාකාරීත්වය සම්බන්ධයෙන් ගුවන් සත්කාරක සේවක සංගමය සමාජ මාධ්‍ය ඔස්සේ කරන ප්‍රකාශ ගුවන් සේවයේ හොද හිත පළුදු කිරීම සඳහා ගත් ක්‍රියාමාර්ගයක් බව එම සමාගම සඳහන් කරනවා. කොරෝනාවෙන් රටම පීඩා විඳින අවස්ථාවක ශ්‍රී ලංකන් ගුවන් සත්කාරක සේවකයින් සම්බන්ධයෙන් සමාජ මාධ්‍යවල දක්වා ඇති කරුණු  අසත්‍ය හා නොමඟ යවන සුළු ඒවා බවයි ශ්‍රී ලංකන් ගුවන් සේවය සඳහන් කරන්නේ. කොරෝනා වසංගතය පැතිරීමේ ආරම්භයේ සිටම ශ්‍රී ලංකා ගුවන් සේවා අධිකාරිය වරින් වර  සෞඛ්‍ය හා ආරක්ෂක මාර්ගෝපදේශ නිකුත් කළා. එමෙන්ම ගුවන් සේවය පියාසර කරන රටවල ක්‍රියාත්මක නියෝගද එයට ඇතුළත්. අදාළ සේවකයින් රැක බලා ගැනීමට අවශ්‍ය ආරක්ෂක උපකරණ බලාදීම එන්නත් කිරීම පමණක් නොව කාර්ය මණ්ඩලයේ ආසාදිතයෙකු හමුවුවහොත් රෝහල්ගත කිරීම ආදියද සිදු කර ඇති බවයි ශ්‍රී ලංකන් ගුවන් සේවය සඳහන් කරන්නේ.     ", "URL": "https://www.itnnews.lk/2023/10/05/358335/", "Category": "දේශීය පුවත්", "Parent URL": null}