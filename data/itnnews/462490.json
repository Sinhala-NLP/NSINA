{"Source": "ITN news", "Timestamp": "පෙබරවාරි 22, 2023 15:09", "Headline": "නීති විරෝධීව මෙරටට රැගෙන ආ බීඩිකොළ සමඟ තිදෙනෙකු කල්පිටියේදී අත්අඩංගුවට", "News Content": "නීති විරෝධීව මෙරටට රැගෙන ආ බීඩිකොල කිලෝග්‍රෑම් 1508ක් සමඟ සැකකරුවන් තුන් දෙනෙකු කල්පිටියේදී අත්අඩංගුවට ගෙන තිබෙනවා. නාවික හමුදාව කල්පිටිය ආනවාසල ප්‍රදේශයේදී  සිදු කළ සෝදිසි මෙහෙයුමකදී මෙම බීඩිකොල තොගය සොයා ගැණුනා. ඉන්දියාවේ සිට මෙරටට රැගෙන ආ එම බීඩිකොල කිලෝග්‍රෑම් 1508 ලොරි රථයකින් වෙනත් ප්‍රදේශයකට ප්‍රවාහනය කිරීමට සූදානම් කර තිබූ අවස්ථාවකදීයී වැටලීම සිදු කළේ. සැකකරුවන් තුන් දෙනෙකු ද අත්අඩංගුවට ගත් අතර ඔවුන් හා බීඩිකොල තොගය වැඩිදුර විමර්ශන සඳහා කල්පිටිය පොලිස් ස්ථානය වෙත භාරදීමටයි නාවික හමුදාව කටයුතු කළේ. සැකකරුවන් ගලේවෙල ප්‍රදේශයේ පදිංචිකරුවන් බව මූලික විමර්ශනවලදී අනාවරණය වූ අතර ඔවුන් සම්බන්ධයෙන් වැඩිදුර විමර්ශන ක්‍රියාත්මකයි.       ", "URL": "https://www.itnnews.lk/2023/10/05/462490/", "Category": "දේශීය පුවත්", "Parent URL": null}