{"Source": "ITN news", "Timestamp": "ஏப்ரல் 6, 2023 14:33", "Headline": "விவசாயிகளுக்கு மானிய முறையின் கீழ் நிதி ஒதுக்கீடு", "News Content": "அடுத்த பெரும் போகத்தில் உர விநியோகத்தை அரசாங்கம் நிறுத்தி விவசாயிகளுக்கு மானிய முறையின் கீழ் நிதி ஒதுக்கீடுகளை வழங்கும் என விவசாய அமைச்சர் மஹிந்த அமரவீர தெரிவித்துள்ளார். 2023 ஆம் ஆண்டு பெரும் போகத்தில் உர விநியோகத்தை அரசாங்கம் விலக்கிக் கொண்டு உர விநியோகத்தை தனியாரிடம் ஒப்படைப்பதுடன் இரசாயன உரங்கள், சேதன உரங்கள், விதைகள் மற்றும் விவசாயிகளுக்கு கொள்வனவு செய்வதற்கான நிதி மானியத்தை வழங்க நடவடிக்கை எடுப்பதாக அமைச்சர் அமரவீர தெரிவித்தார். “அதற்காக, ஒவ்வொரு விவசாயிக்கும் ஒரு QR குறியீடு வழங்கப்பட்டு, விவசாயிகள் தங்களுக்குத் தேவையான விவசாய பொருட்களைப் பெற முடியும். 2022/23 சிறு போகத்தில் யூரியா உரம் மற்றும் MOP உர விநியோகத்திற்காக அரசாங்கம் 6.5 பில்லியன் ரூபாயை செலவிட்டுள்ளது. இந்த சிறு போகத்தில் TSP விநியோகத்திற்காக இரண்டு பில்லியன் செலவிட வேண்டியிருந்தது” என்றும் அமைச்சர் தெரிவித்துள்ளார். “இந்தப் பணத்தை விவசாயிகளுக்கு மானியமாக அளித்து அவர்களுக்குத் தேவையான பொருட்களை கொள்வனவு செய்வதற்கு வாய்ப்பை வழங்குவதே இந்த ஏற்பாட்டின் நோக்கம். மேலும் பெரும் போகத்தில் நெல் பயிரிடும் விவசாயிகளுக்கு வழங்க அரசாங்கம் தீர்மானித்துள்ளது. ஹெக்டேருக்கு ரூ.20,000 மற்றும் பாராசூட் முறையின் மூலம் நெல் செய்கைக்கு தேவையான உரம், விதைகள் அல்லது பாராசூட் தட்டுகளை கொள்வனவு செய்வதற்கு இரண்டு ஹெக்டேருக்கு 40,000 ரூபா வழங்கப்படும்” என அமைச்சர் அமரவீர தெரிவித்தார். மண் உரத்தை அரசாங்கம் இலவசமாக வழங்குவதுடன் அனைத்து விவசாயிகளுக்கும் ஏனைய விவசாய பொருட்களை கொள்வனவு செய்வதற்கு கூப்பன் வழங்குவதற்கு நடவடிக்கை எடுப்பதாகவும் அமைச்சர் தெரிவித்தார். ", "URL": "https://www.itnnews.lk/2023/10/05/473683/", "Category": "Breaking News,தேசிய செய்திகள்", "Parent URL": null}