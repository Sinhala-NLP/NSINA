{"Source": "ITN news", "Timestamp": "டிசம்பர் 11, 2021 13:13", "Headline": "ரயிலில் மோதி பெண்ணொருவர் உயிரிழப்பு..", "News Content": "பயாகல எலகஹவத்த ரயில் மார்க்கத்தில் ரயிலில் மோதி பெண்ணொருவர் உயிரிழந்துள்ளார். காலி நோக்கி பயணித்த ரயிலில் மோட்டார் சைக்கிள் மோதி விபத்து நேர்ந்துள்ளதாக பொலிஸார் தெரிவித்துள்ளனர். குறித்த சந்தர்ப்பத்தில் மோட்டார் சைக்கிளில் இருவர் பயணித்துள்ள நிலையில், பின்பக்கத்தில் அமர்ந்துவந்த பெண்ணே விபத்தில் உயிரிழந்துள்ளார். அவர் 26 வயதான பயாகல பகுதியை சேர்ந்த யுவதியென தெரியவந்துள்ளது. விபத்தில் காயமடைந்த மோட்டார் சைக்கிளை செலுத்திய நபர் நாகொட வைத்தியசாலையில் சிகிச்சைப்பெற்று வருவதாக பொலிஸார் தெரிவித்துள்ளனர். குறித்த மார்க்கத்தில் பொருத்தப்பட்டிருந்த சமிஞ்ஞை கட்டமைப்பு செயற்படாத நிலையில், அதனை புதுப்பிக்கததால் குறித்த இடத்தில் விபத்துக்கள் இடம்பெறுவதாக பிரதேசவாசிகள் தெரிவிக்கின்றனர். ", "URL": "https://www.itnnews.lk/2023/10/05/382173/", "Category": "Breaking News,தேசிய செய்திகள்", "Parent URL": null}