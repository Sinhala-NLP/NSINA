{"Source": "ITN news", "Timestamp": "නොවැම්බර් 9, 2021 15:35", "Headline": "ඇෆ්ගනිස්ථානය තුළ පෝලියෝ එන්නත්කරණ වැඩසටහනක් ඇරඹෙයි", "News Content": "ලෝක සෞඛ්‍ය සංවිධානය හා යුනිසෙෆ් සංවිධානය එක්ව ඇෆ්ගනිස්ථානය තුළ පෝලියෝ එන්නත්කරණ වැඩසටහනක් ආරම්භ කර තිබෙනවා. පෝලියෝ එන්නත්කරණ වැඩසටහන සදහා තලෙයිබාන් සංවිධානයේ පූර්ණ සහයෝගයද ලැබී තිබීම විශේෂත්වයක්. පෝලියෝ රෝගය තුරන් කිරීම සදහා ඇෆ්ගනිස්ථානය තුළ එන්නත්කරණ වැඩසටහනක් ක්‍රියාත්මක වන්නේ වසර තුනකට පසුවයි. ප්‍රමාණවත් පුහුණු සේවකයින් සංඛ්‍යාවක් නොමැති වීම එන්නත්කරණ වැඩසටහන වේගවත් කිරීමට බාධා වී තිබෙනවා. මෙම වැඩසටහන සමග ඇෆ්ගනිස්ථානයේ මිලියන තුනක පමණ දරුවන් සංඛ්‍යාවකට පෝලියෝ එන්නත ලබාදීමට බලාපොරොත්තු වන බවයි ලෝක සෞඛ්‍ය සංවිධානය සදහන් කරන්නේ.     ", "URL": "https://www.itnnews.lk/2023/10/05/374967/", "Category": "ජාත්‍යන්තර පුවත්", "Parent URL": null}