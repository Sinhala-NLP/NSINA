{"Source": "ITN news", "Timestamp": "டிசம்பர் 23, 2021 13:34", "Headline": "4வது நாளாகவும் தொடர்கிறது வைத்தியர்களின் பணிப்பகிஸ்கரிப்பு..", "News Content": "அரச வைத்திய அதிகாரிகள் சங்கத்தின் பணிப்புறக்கணிப்பு 4வது நாளாக இன்றும் தொடர்கிறது. 7 கோரிக்கைகளை முன்வைத்து ஆர்பாட்டம் முன்னெடுக்கப்பட்டுள்ளது. தமது கோரிக்கைக்கான தீர்வினை பெற்றுக்கொடுப்பதற்கான அனுமதியினை சுகாதார அமைச்சர் வழங்கும் வரை தொழிற்சங்க போராட்டம் தொடருமென அரச மருத்துவ அதிகாரிகள் சங்கத்தின் ஊடக குழு உறுப்பினர் வைத்தியர் பிரசாந் கொலம்பகே தெரிவித்துள்ளார். தமது சங்கத்தின் பிரதிநிதித்துவம் இன்றி வைத்தியர்களுக்கான நியமன பட்டியலை சுகாதார அமைச்சு வெளியிட்டுள்ளதாக அவர் குறிப்பிட்டுள்ளார். இதற்கு எதிர்ப்பு தெரிவித்தும், வேலைநிறுத்த போராட்டம் ஆரம்பிக்கப்பட்டுள்ளது. இதேவேளை வைத்தியர்களின் தொழிற்சங்க நடவடிக்கை காரணமாக நோயாளர்கள் அசௌகரியங்களை எதிர்கொண்டுள்ளனர். ", "URL": "https://www.itnnews.lk/2023/10/05/384561/", "Category": "Breaking News,அண்மைய செய்திகள்,தேசிய செய்திகள்", "Parent URL": null}