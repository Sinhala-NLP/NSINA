{"Source": "ITN news", "Timestamp": "සැප්තැම්බර් 27, 2022 19:09", "Headline": "රටේ ආර්ථිකය ස්ථාවරව පවත්වාගෙන යාමට රජය සියලු පියවර අනුගමනය කරමින් සිටිනවා", "News Content": "රටේ ආර්ථිකය ස්ථාවරව පවත්වාගෙන යාමට රජය සියලු පියවර අනුගමනය කරමින් සිටින බව වැඩබලන මුදල් අමාත්‍ය ෂෙහාන් සේමසිංහ මහතා පවසනවා. මුදල් අමාත්‍යාංශයේ පැවති සාකච්ඡාවකදීයී ඒ මහතා මේ බව ප්‍රකාශ කළේ. වත්මන් ආර්ථික අර්බුදයට මුහුණ දිය යුත්තේ කෙසේ ද යන්න හා රාජ්‍ය බැංකු කෙසේ ක්‍රියාකරන්නේද යන්න පිළිබද සාකච්ඡාවක් වැඩබලන මුදල් අමාත්‍ය ෂෙහාන් සේමසිංහ මහතාගේ ප්‍රධානත්වයෙන් පැවැත්වුණා. ජනතාව මුහුණදී ඇති පීඩාකාරී ආර්ථික තත්ත්වය හමුවේ ණය ගෙවීම් ඇතුළු බැංකු කටයුතුවලදී සහනදායී පිළිවෙතක් අනුගමනය කරන ලෙස වැඩබලන අමාත්‍යවරයා නිලධාරීන් වෙත මෙහිදී උපදෙස් ලබා දුන්නා. ආර්ථික අභියෝග ජය ගැනීමට සියලු දෙනා එක්ව ක්‍රියාකාරීමේ අවශ්‍යතාව ද ඒ මහතා පෙන්වා අවධාරණය කළා.     ", "URL": "https://www.itnnews.lk/2023/10/05/437458/", "Category": "දේශීය පුවත්", "Parent URL": null}