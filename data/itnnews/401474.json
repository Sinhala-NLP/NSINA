{"Source": "ITN news", "Timestamp": "මාර්තු 16, 2022 08:54", "Headline": "ජනපති අද රාත්‍රී 8.30ට ජාතිය අමතයි", "News Content": "ජනාධිපති ගෝඨාභය රාජපක්ෂ මැතිතුමා අද (16) දිනයේ ජාතිය අමතා විශේෂ ප්‍රකාශයක් සිදු කිරීමට නියමිතයි. එම විශේෂ ප්‍රකාශය අද රාත්‍රී 08.30ට සියලු රූපවාහිනී සහ ගුවන්විදුලි නාලිකා ඔස්සේ  විකාශය කෙරෙන බව ජනාධිපති මාධ්‍ය අංශය නිවේදනය කරනවා. ගෝඨාභය රාජපක්ෂ මැතිතුමා මෙරට 07 වෙනි විධායක ජනාධිපතිවරයා ලෙස පත්වීමෙන් අනතුරුව පළමුවරට ජාතිය ඇමතූවේ 2019 නොවැම්බර් 18 වනදා අනුරාධපුර රුවන්වැලි මහාසෑය අභියස පැවති දිවුරුම්දීමේ උත්සවයේදීයී. ඉන් අනතුරුව පසුගිය වසරේ ජුනි 25 වනදාද ජනාධිපතිතුමා ජාතිය ඇමතුවා. ජනාධිපතිතුමා අවසන් වරට ජාතිය අමතා විශේෂ ප්‍රකාශයක් සිදු කළේ පසුගිය අගෝස්තු 20 වනදායි.           ", "URL": "https://www.itnnews.lk/2023/10/05/401474/", "Category": "දේශීය පුවත්", "Parent URL": null}