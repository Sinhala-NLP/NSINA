{"Source": "ITN news", "Timestamp": "ජූනි 24, 2022 16:19", "Headline": "වන ජීවී නිලධාරීන් යට කිරීමට උත්සාහ කර වැලි ජාවාරම්කරුවන් පලා යයි", "News Content": "වැලි ජාවාරමක් වැටලීමට ගිය වන ජීවී නිලධාරීන් පිරිසක් ලොරි රථවලට යට කිරීමට උත්සාහ කර ජාවාරම්කරුවන් පලාගොස් ඇති බව කරුවලගස්වැව පොලිසිය පවසනවා. තබ්බෝව අභය භූමියට අයත් පහරිය ප්‍රදේශයේ වැලි ජාවාරම් නිරන්තරයෙන් සිදුවනවා. එය වැටලීමටයි කරුවලගස්වැව වනජීවී නිලධාරීන් එහි ගොස් ඇත්තේ. ජාවාරම්කරුවන් එම අවස්ථාවෙහි එකවරම ලොරි රථ පණගන්වා නිලධාරීන් යට කිරීමට උත්සාහකර පලාගොස් තිබෙනවා. ඒ  විදුලි අලි වැටට ද හානි සිදු කරමින්. පළායන ලොරි රථවලට වනජීවී නිලධාරීන් වෙඩි තැබීමක් ද සිදුකර තිබෙනවා. ජාවාරම්කරුවන් හදුනාගෙන ඇති බව පවසන කළුවරගස් වැව අඩවි වනජීවී කාර්යාලයේ නිලධාරීන් කියා සිටින්නේ සිද්ධිය සම්බන්ධයෙන් කළුවරගස්වැව පොලිසියට පැමිණිලි කර බවයි.         ", "URL": "https://www.itnnews.lk/2023/10/05/418976/", "Category": "දේශීය පුවත්", "Parent URL": null}