{"Source": "ITN news", "Timestamp": "ජනවාරි 28, 2022 11:09", "Headline": "තුර්කි විදේශ ඇමති දිවයිනට", "News Content": "එක්දින නිල සංචාරයක් සදහා තුර්කි විදේශ අමාත්‍ය මෙවුලට් කවුසෝග්ලු මහතා අද දිවයිනට පැමිණියා. අද අලුයම කටුනායක බණ්ඩාරනායක ජාත්‍යන්තර ගුවන් තොටුපලෙන් දිවයිනට‌ පැමිණි තුර්කි විදේශ අමාත්‍ය මෙවුලට් කවුසෝග්ලු මහතා සමග 13 දෙනෙකුගෙන් සමන්විත දූත පිරිසක් පැමිණි බවයි අප වාර්තාකරු පවසන්නේ. තුර්කි විදේශ අමාත්‍යවරයා ඇතුලු දූත පිරිස ගුවන් තොටුපලේදී පිළිගනු ලැබුවේ  රාජ්‍ය අමාත්‍ය තාරක බාලසූරිය හා ශ්‍රී ලංකාවේ තුර්කි තානාපතිවරයායි. අද පස්වරුවේ ඒ මහතා දිවයිනෙන් පිටත්ව යෑමට නියමිත බවයි තුර්කි තානාපති කාර්යාලය පවසන්නේ.       ", "URL": "https://www.itnnews.lk/2023/10/05/391839/", "Category": "දේශීය පුවත්", "Parent URL": null}