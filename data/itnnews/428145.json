{"Source": "ITN news", "Timestamp": "අගෝස්තු 10, 2022 11:52", "Headline": "ඊයේ රාත්‍රියේ සිට අරගල භූමියේ කූඩාරම් ඉවතට", "News Content": "ගාලුමුවදොර අරගල භූමියෙන් ඉවත් වන බව අරගලකරුවන් ඊයේ ප්‍රකාශ කළා. ඒ අනුව තවත් කූඩාරම් කිහිපයක් ගලවා ඉවත් කිරීමට ඔවුන් පියවර ගත්තා. ගාලුමුවදොර අරගල භූමියෙන් තමන් ඉවත් වන බව අරගලකරුවන් මාධ්‍ය හමුවේ ඊයේ ප්‍රකාශ කිරීමෙන් අනතුරුව ඊයේ රාත්‍රි කාලයේ කූඩාරම් කිහිපයක් ගලවා ඉවත් කර ගැනීමට කටයුතු කරන අයුරු දක්නට ලැබුණා. එම භූමියේ තවත් ඉතිරිව ඇත්තේ කූඩාරම් දහයකටත් වඩා අඩු සංඛ්‍යාවක් බවයි අප වාර්තාකරුවන් සදහන් කළේ. ගාලුමුවදොර අරගල භූමියේ ඉදිකිරිම් ඉවත් කරන ලෙස පොලිසිය ලබා දුන් නියෝගයට එරෙහිව අරගලකරුවන් අධිකරණයට ගොස් තිබුණා. ගොනු කර ඇති පෙත්සම්වලට අදාළ නියෝගය අද ලබාදීමට නියමිතයි.   ", "URL": "https://www.itnnews.lk/2023/10/05/428145/", "Category": "Breaking News,දේශීය පුවත්", "Parent URL": null}