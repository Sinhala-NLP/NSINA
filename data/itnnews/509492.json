{"Source": "ITN news", "Timestamp": "අගෝස්තු 20, 2023 10:26", "Headline": "කාන්තාවන් සිහි නැති කර රන් මාල සොරාගන්නා සංවිධානාත්මක කණ්ඩායමක් අත්අඩංගුවට- කාන්තාවකුත් ඒ අතර", "News Content": "කාන්තාවන් සිහිනැති කර එම කාන්තාවන් පැළද සිටින ස්වර්ණාභරණ සොරාගන්නා සංවිධානාත්මක කල්ලියක් (19) දින අත්අඩංගුවට ගැනිමට හැටන් පොලිසියේ අපරාධ විමර්ෂණ අංශයේ නිලධාරින් සමත් වී තිබෙනවා. ඉකුත් (12) දින හැටන් නගරයේ උත්සව ශාලාවක පැවති උත්සවයකට පැමිණි කාන්තාවක් සමග මිතුදමක් ඇති කරගත් එම උත්සවයට සහභාගී වී සිටි තවත් කාන්තාවක් එම කාන්තාව තමන් පැමිණි ත්‍රිරෝද රථයෙන් නිවසටම රැගෙන ගොස්\nබස්සවන බවට පවසා එම කාන්තාව තවත් තරුණයන් දෙදෙනෙකු සමග ත්‍රිරෝද රථයේ ගමන් කරමින් සිටියදී හැටන් දික්ඔය ප්‍රදේශයේදී එම කාන්තාවට බිමට ජලය වැනි යමක් ලබා දී තිබෙනවා. එය පානය කිරිමෙන් අනතුරුව අදාළ කාන්තාවට සිහිය නැති වීමත් සමග කාන්තාවගේ ගෙල බැඳි පවුම් 2 ½ රු ලක්ෂ 4 ක් පමණ වටිනා රන් මාලය සොරාගෙන එම කාන්තාව දික්ඔය සාංචිමලේ මාර්ගයේ පිහිටි බස් නැවතුම්පොලක දමා එම සැකකරුවන් පලාගොස් ඇති බවයි පොලිසිය සඳහන් කළේ. එම මාර්ගයේ ගමන් ගත් පිරිසක් විසින් සිහිසුන් වී සිටි කාන්තාව දික්ඔය මූලික රෝහල වෙත ඇතුලත් කර තිබෙනවා. එම කාන්තාවට සිහිය පැමිණිමෙන් අනතුරුව සිද්ධිය සම්බන්ධයෙන් එම කාන්තාව හැටන් පොලිසියට පැමිණිල්ලක් කර ඇති අතර පැමිණිල්ල අනුව හැටන් පොලිසියේ අපරාධ විමර්ෂණ අංශයේ ස්ථානාධිපතිවරයා ඇතුළු පොලිස් නිලධාරින් සිසිටිවි දර්ශන ඔස්සේ විමර්ෂණයක් ආරම්භ කළ බව සඳහන්. ත්‍රිරෝද රථය ප්‍රථමයෙන් අසොයා ගැනුණු අතර පසුව එම සොරකමට සම්බන්ධ තවත් සැකකරුවන් දෙදෙනෙකු සහ සැකකාරිනියක් අත්අඩංගුවට ගෙන තිබෙනවා. සැකකරුවන් අත්අඩංගුවට ගැනිමෙන් අනතුරුව සැකකරුවන් සන්තකයේ තිබි සොරකම් කරන ලද පවුම් 2 ½ රන් මාලය සහ රු 60000/= මුදලක්ද පොලිස් භාරයට ගෙන ඇති බවයි ඔවුන් පැවසුවේ. අත්අඩංගුවට ගත් සැකකරුවන් දෙදෙනා හැටන් සහ නාවලපිටිය ප්‍රදේශයේ පදිංචිකරුවන් බවත්, සැකකාරිනිය වටවල ප්‍රදේශයේ පදිංචිකාරිනියක් බවත්, එම සැකකරුවන් අවු 27-45 වයස් කාණ්ඩ වල පසුවන මෙවැනි සොරකම් ගණනාවකට\nපොලිස් ස්ථාන කිහිපයකටම අවශ්‍යව සිටි සැකකරුවන් බවට හැටන් පොලිසිය විසින් කරන ලද මූලික විමර්ෂණ වලදි අනාවරණය වී තිබෙනවා.    ", "URL": "https://www.itnnews.lk/2023/10/05/509492/", "Category": "දේශීය පුවත්", "Parent URL": null}