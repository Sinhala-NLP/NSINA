{"Source": "ITN news", "Timestamp": "ජූලි 25, 2021 10:02", "Headline": "අධික වැසි හේතුවෙන් චීනයේ බොහෝ ප්‍රදේශවලට දැඩි බලපෑම්", "News Content": "අධික වැසි සහිත කාලගුණය හේතුවෙන් චීනයේ බොහෝ ප්‍රදේශවල ජන ජීවිතයට දැඩි බලපෑම් එල්ලවී තිබෙනවා. චීනයට බලපා ඇති ඉන්ෆා සුළිකුණාටුව හේතුවෙන් දැඩි ගංවතුර තත්ත්වයක් ද පවතිනවා. ගුවන් ගමන් , වරාය මෙහෙයුම්, දුම්රිය ධාවනය හා පොදු ප්‍රවාහන සේවා ද තාවකාලිකව අත්හිටුවීමට එරට බලධාරීන් පියවර ගෙන තිබෙනවා. අයහපත් කාලගුණය පහව යන තෙක් නිවෙස් තුලට වී සිටින ලෙසයි ජනතාවට උපදෙස් ලබා දී ඇත්තේ. මධ්‍යම චීනයට පසුගිය සතියේදී ඇද හැලුණු වර්ෂාව හේතුවෙන් ද දැඩි බලපෑම් එල්ලවුණා. ඉන් මිය ගිය පිරිස 60කට ආසන්නයි.             ", "URL": "https://www.itnnews.lk/2023/10/05/351549/", "Category": "ජාත්‍යන්තර පුවත්", "Parent URL": null}