{"Source": "ITN news", "Timestamp": "අගෝස්තු 28, 2023 13:10", "Headline": "සිංගප්පූරුවේ මහා කරුණා බෞද්ධ සංගමයෙන් වවුනියාවේ දරුවන්ට පරිත්‍යාගයක්", "News Content": "සිංගප්පූරුවේ මහා කරුණා බෞද්ධ සංගමයෙන් වවුනියාව දිස්ත්‍රික්කයේ ආර්ථික අපහසුතා ඇති දිළිඳු පවුල්වල දරුවන්ට හා ගැබිනි මව්වරුන් 267 දෙනෙකුට උපකරණ පරිත්‍යාග කිරීමක් පසුගියදා සිදු කෙරුණා. සංගමයේ ශ්‍රී ලංකා සම්බන්ධීකාරක ආචාර්ය පූජ්‍ය කරදටියන ගුණරතන ස්වාමින් වහන්සේගේ අනුශාසනා පරිදි සිංගප්පූරුවේ දානපතියන්ගේ පූර්ණ අනුග්‍රහකත්වයෙනුයි මෙම ප්‍රධානයන් සිදු කෙරුණේ. වවුනියාව ඉරට්ටපෙරියකුලම,  චෙන්ෂුලාන් අධ්‍යාපන මධ්‍යස්ථානයේ දී අදාළ පරිත්‍යාග පිරිනැමීම සිදුවුණා. දරුවන්ගේ ප්‍රයෝජනය සදහා පරිගනක යන්ත්‍රයක් හා තවත් උපකරණ තොගයක් ද මෙහිදි පරිත්‍යාග කෙරුණා. එමෙන්ම මෙම චෙන්ෂුලාන් අධ්‍යාපන මධ්‍යස්ථානයේ තෙමහල් ගොඩනැගිල්ල ප්‍රදේශයේ දරුවන්ගේ පූර්ණ අධ්‍යාපන කටයුතු සදහා භාවිත කිරීමට ගිවිසුම් අත්සන් කිරීම ද මෙහිදි සිදුවුණා. පොදු රාජ්‍ය මණ්ඩලීය අයිකොනික් සම්මේලනය වෙත ගිවිසුම් ගතවයි මෙම භාර කිරීම සිදු කෙරුණේ.             ", "URL": "https://www.itnnews.lk/2023/10/05/511477/", "Category": "දේශීය පුවත්", "Parent URL": null}