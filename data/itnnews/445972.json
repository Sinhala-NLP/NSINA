{"Source": "ITN news", "Timestamp": "නොවැම්බර් 16, 2022 14:00", "Headline": "මහකන්නයට යූරියා බෙදාහැරීම ඇරඹේ", "News Content": "මහකන්නයේ වී වගාවට අවශ්‍ය සම්පූර්ණ යූරියා පොහොර ප්‍රමාණය ගොවිජනසේවා මධ්‍යස්ථාන වෙත නිකුත් කිරීම අද ආරම්භ වුණා. මහකන්නයේ වී වගාව මේ වන විට ආරම්භ වී තිබෙනවා. ඊට අවශ්‍ය යූරියා පොහොර බාධාවකින් තොරව ලබාදීමට රජය විශේෂ වැඩපිලිවෙලක් ක්‍රියාවට නංවනු ලැබුවා. ඒ අනුව දිවයින පුරා පිහිටි ගොවිජන සේවා මධ්‍යස්ථාන හරහා ගොවීන්ට අවශ්‍ය යූරියා පොහොර ලබාදීමට විධිවිධාන සකස් කෙරුණා. කොළඹ වරායට ඊයේ ලගා වූ යූරියා පොහොර මෙට්‍රික් ටොන් 22,000 ක් සහිත නෞකාවෙන් එම පොහොර ගොඩබෑම සිදුවන අයුරු අමාත්‍ය මහින්ද අමරවීර මහතා නිරීක්ෂණය කළා. එම අවස්ථාවට කෘෂිකර්ම අමාත්‍යාංශ ලේකම් ගුණදාස සමරසිංහ මහතා ඇතුළු පිරිසක් එක්ව සිටියා. ", "URL": "https://www.itnnews.lk/2023/10/05/445972/", "Category": "Breaking News,දේශීය පුවත්", "Parent URL": null}