{"Source": "ITN news", "Timestamp": "පෙබරවාරි 24, 2022 11:26", "Headline": "ඊයේ දිනය තුළ කොවිඩ් ආසාදිතයින් 1281ක්", "News Content": "ඊයේ දිනයේ කොරෝනා ආසාදිතයින් 1281 දෙනෙකු හදුනාගැනීමත් සමඟ  මෙරටින් වාර්තාවන සමස්ත ආසාදිතයින් සංඛ්‍යාව 640578 ක්‍. 16909 දෙනෙකු තවදුරටත් ප්‍රතිකාර ලබනවා. සුවය ලැබූ සංඛ්‍යාව 607583 ක්. ඊයේ දිනයේ මරණ 31 ක් වාර්තා කිරීමත් සමග කොරෝනා ආසාදිත මරණ 16,086 දක්වා ඉහළ ගොස් තිබෙනවා. එන්නත්කරණ වැඩසටහන යටතේ පළමු මාත්‍රාව එක්කෝටි හැට අට ලක්ෂ හැට හය දහස් 770 දෙනෙකු  ලබා ගෙන තිබෙනවා.‍ දෙවන මාත්‍රාව ලබා ගෙන ඇති සංඛ්‍යාව එක්කෝටි හතලිස් ලක්ෂ විසි හත් දහස් හාරසිය දහයක්. හැට අට ලක්ෂ හැට දෙදහස් හයසිය විසි පස් දෙනෙකු තුන්වන මාත්‍රාව ලබා ගෙන ඇති බව සෞඛ්‍ය අංශ තහවුරු කළා. මේ අතර ගත වූ පැය 24 තුළ ලොව වැඩිම කොරෝනා ආසාදිතයින් වාර්තා වී ඇත්තේ බ්‍රසීලයෙන්.‍ එම සංඛ්‍යාව 133626 ක්. වැඩිම මරණ ඇමෙරිකාවෙන් වාර්තා වී ඇති අතර ඒම සංඛ්‍යාව 2440 ක් බවයි එරට වාර්තා සදහන් කළේ. ", "URL": "https://www.itnnews.lk/2023/10/05/397386/", "Category": "දේශීය පුවත්", "Parent URL": null}