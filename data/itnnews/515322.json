{"Source": "ITN news", "Timestamp": "සැප්තැම්බර් 12, 2023 09:37", "Headline": "දුම්රියක වහලය මත නැග පැමිණි මගියෙක් ඇද වැටී මරුට", "News Content": "දුම්රිය වහලය මත ගමන් කළ තරුණයෙකු රාගම හොරපේ දුම්රිය ස්ථානයේදී ඇද වැටී මියගොස් තිබෙනවා. මහනුවර සිට කොළඹ දක්වා ධාවනය වෙමින් තිබූ දුම්රියේ වහලය මත නැගී පැමිණි මෙම තරුණයා හොරපේ දුම්රිය ස්ථානයේදී එහි වහලය ගැටීමත් සමග බිද ඇද වැටී තිබෙනවා. එහිදී බරපතල තුවාල ලැබූ තරුණයා එම ස්ථානයේදීම මිය ගොස් ඇති බවයි වාර්තා වුණේ. ඔහු විසිහැවිරිදි වියේ පසුවූ තරුණයෙකු බව පොලිසිය ප්‍රකාශ කළා. දුම්රිය වෘත්තීය සමිති ආරම්භ කර ඇති වර්ජනය හේතුවෙන් දුම්රිය රැසක් අවලංගු කර ඇති අතර ධාවනය වන දුම්රියවල මගීන් විශාල පිරිසක් ගමන් කරනවා. ", "URL": "https://www.itnnews.lk/2023/10/05/515322/", "Category": "දේශීය පුවත්,නවතම පුවත්", "Parent URL": null}