{"Source": "ITN news", "Timestamp": "සැප්තැම්බර් 26, 2022 10:00", "Headline": "ජනපති ජපානයට යයි – වැඩබලන අමාත්‍යවරුන් පත්කරයි", "News Content": "ජනපති යටතේ පවතින අමාත්‍යාංශවලට වැඩබලන අමාත්‍යවරුන් පත්කර තිබෙනවා. ජනාධිපති රනිල් වික්‍රමසිංහ මහතා ජපානයේ සහ පිලිපීනයේ නිල සංචාරයක නිරතව සිටින  කාලසීමාවේදී එතුමා යටතේ පවතින අමාත්‍යාංශයන්හි රාජ්‍ය අමාත්‍යවරුන්ට වැඩබලන අමාත්‍යධුරයන්හි වගකීම් පවරා තිබෙනවා. ඒ අනුව වැඩබලන ආරක්ෂක අමාත්‍යවරයා ලෙස ප්‍රමිත බණ්ඩාර තෙන්නකෝන්, වැඩබලන මුදල් ආර්ථික ස්ථායිකරණ සහ ජාතික ප්‍රතිපත්ති අමාත්‍යවරයා ලෙස මුදල් රාජ්‍ය අමාත්‍ය ශෙහාන් සේමසිංහ, වැඩබලන ආයෝජන ප්‍රවර්ධන අමාත්‍යවරයා ලෙස ආයෝජන ප්‍රවර්ධන අමාත්‍ය දිලුම් අමුණුගම පත්කර තිබෙනවා. එසේම වැඩබලන තාක්ෂණ අමාත්‍යවරයා ලෙස පත්කර ඇත්තේ රාජ්‍ය අමාත්‍ය කනක හේරත් මහතායි. වැඩබලන කාන්තා ළමා කටයුතු හා සමාජ සවිබල ගැන්වීම් අමාත්‍යවරයා ලෙස රාජ්‍ය අමාත්‍ය අනූප පැස්කුවල් මහතා පත්කර ඇති බවයි ජනාධිපති මාධ්‍ය අංශය පවසන්නේ.     ", "URL": "https://www.itnnews.lk/2023/10/05/437109/", "Category": "දේශීය පුවත්", "Parent URL": null}