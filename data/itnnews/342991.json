{"Source": "ITN news", "Timestamp": "ජූනි 16, 2021 10:10", "Headline": "ඊයේ දිනය තුළ කොවිඩ් ආසාදිතයින් 2334ක් – වැඩිම පිරිස කොළඹ දිස්ත්‍රික්කයෙන්", "News Content": "ඊයේ දිනයේත් මෙරටින් කොරෝනා ආසාදිතයින් 2334 දෙනෙකු හදුනාගැනුණා. කොරෝනා රෝගීන් වාර්තා වීම තවමත් වැඩි වශයෙන් සිදුවන නිසා සියලු දෙනා දැඩි අවධානයෙන් කටයුතු කිරීම අත්‍යවශ්‍ය බව සෞඛ්‍ය අංශ අවධාරණය කරනවා. ඊයේ දිනයේ මෙරටින් කොරෝනා ආසාදිතයන් 2334 දෙනෙකු හදුනා ගැනුණු අතර ඉන් 59 දෙනෙකු විදෙස්ගතව සිට මෙරට පැමිණි පුද්ගලයෙකු වනවා. සෙසු පිරිසෙන් වැඩිම සංඛ්‍යාව වූ ආසාදිතයන් 546 දෙනා හමු වී ඇත්තේ කොළඹ දිස්ත්‍රික්කයෙන්. ගම්පහෙන් ආසාදිතයන් 250 දෙනෙකු හා කලුතරින් ආසාදිතයන් 268 දෙනෙකු වාර්තා වී තිබෙනවා. මේ අතර නුවරඑළියෙන් ආසාදිතයන් එකසිය හැට දෙදෙනෙකු,  මහනුවරින් ආසාදිතයන් 161 දෙනෙකු හා යාපනයෙන් ආසාදිතයන් 125 දෙනෙකු හදුනාගත් පිරිසට ඇතුළත්. ඒ අනුව මේ දක්වා මෙරටින් හමුවී ඇති සමස්ත කොරෝනා ආසාදිතයන් සංඛ්‍යාව 228256 ක්. ඒ අතරින් 33518 දෙනෙකු රෝහල්ගතව ප්‍රතිකාර ලබනවා. මේ දක්වා සුවය ලැබූ සමස්ත කොරෝනා ආසාදිතයන් සංඛ්‍යාව 192478 ක්. ඊයේ දිනයේ ද තවත් කොරෝනා මරණ 55 ක් වාර්තා වූ අතර ඒ අනුව මේ දක්වා මෙරට සිදු වූ සමස්ත කොරෝනා මරණ සංඛ්‍යාව 2203 දක්වා ඉහළ ගියා.       ", "URL": "https://www.itnnews.lk/2023/10/05/342991/", "Category": "දේශීය පුවත්", "Parent URL": null}