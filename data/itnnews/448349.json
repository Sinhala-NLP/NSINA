{"Source": "ITN news", "Timestamp": "நவம்பர் 30, 2022 13:32", "Headline": "ஆசிரியர்களின் இடமாற்றம் தொடர்பாக கல்வியமைச்சர் சுசில் பிரேமஜயந்த் தெளிவுபடுத்தல்", "News Content": "ஏனைய அரச அதிகாரிகளை போன்று, ஆசிரியர்களின் இடமாற்றம் தொடர்பாக கல்வியமைச்சர் சுசில் பிரேம ஜயந்த் தெளிவுப்படுத்தியுள்ளார். அரச ஊழியர்களை இடமாற்றம் செய்யும் பொதுவான முறைக்கமைய ஆசிரியர்களை இடமாற்றம் செய்தால் மாணவர்களுக்கான பாடவிதானங்களை பூரணப்படுத்துவதில் பிரச்சினைகள் ஏற்படுமென அமைச்சர் சுட்டிக்காட்டியுள்ளார். அதன் காரணமாக மாணவர்களின் தேவையை அடிப்படையாக கொண்டு உரிய ஆசிரியர்கள் நியமிக்கப்படுவார்களென அமைச்சர் சுசில் பிரேமஜயந்த் தெரிவித்துள்ளார். இடமாற்றம், ஆசிரியர் சங்கம் மற்றும் மாற்றம் தொடர்பான சபை ஆகியவற்றின் நிர்வாக ரீதியான பிரச்சினைக்கு காரணம் நிர்வாகத்தின்போது தொழில்நுட்ப ரீதியான பயன்பாடு உரிய முறையில் இடம்பெறாமையே என அமைச்சர் தெரிவித்துள்ளார். சகல கல்வி மாற்றங்களின்போதும் அடிப்படையானது தொழில்நுட்ப நிர்வாக முறைகளிலேயே தங்கியுள்ளது. அதற்காக புரட்சிகர தொழில்நுட்ப நிர்வாகம் இடம்பெறவேண்டுமென அமைச்சர் சுசில் பிரேமஜயந்த் தெரிவித்துள்ளார். இதேவேளை டிஜிட்டல் கல்வி மேம்பாட்டுக்காக கொள்கை ரீதியாக தயாரிக்கப்பட்ட டிஜிட்டல் கல்வி அடிப்படையிலான பிரதான திட்டம் தொடர்பில் சட்ட வரைபொன்று கல்வியமைச்சரிடம் கையளிக்கப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/448349/", "Category": "தேசிய செய்திகள்", "Parent URL": null}