{"Source": "ITN news", "Timestamp": "ජූනි 28, 2022 21:31", "Headline": "චිනයෙන් ශ්‍රී ලංකාවට සහල් මෙට්‍රික් ටොන් 10,000 ක්", "News Content": "චීනය මෙරටට සහල් මෙට්‍රික් ටොන් දස දහසක් පරිත්‍යාග කර තිබෙනවා. එහි පළමු සහල් තොගය නිල වශයෙන් භාරදීම සිදු වුණා. චීන ශ්‍රී ලංකා රබර් සහල් ගිවිසුමට වසර 70 ක් සපිරීම නිමිත්තෙන් මෙම වසරේ ජනවාරි 08 වනදා එවකට වෙළද අමාත්‍යවරයා ලෙස කටයුතු කළ ආචාර්ය බන්දුල ගුණවර්ධන මහතා හා චීන රජය අතර සාකච්ඡාවක් සිදු වුණා. ඒ අනුව සහල් මෙට්‍රික්ටොන් 10,000 ක පරිත්‍යාගයක් ලබාදීමටයි චීන රජය තීරණය කලේ. එහි පළමු තොගය වූ සහල් මෙට්‍රික් ටොන් 5000 ක් මෙරටට අද ලගා වූ අතර චීන තානාපති කාර්යාල නිලධාරීන් මෙම සහල් තොග නිල වශයෙන් ලංකා රජයට භාර කළා. මෙම අවස්ථාවේ චීනය ශ්‍රී ලංකාවට ලබා දෙන සහාය බෙහෙවින් අගය කරන බවයි අමාත්‍ය බන්දුල ගුණවර්ධන මහතා මෙහිදී සදහන් කළේ. ශ්‍රී ලංකාවේ චීන තානාපති කී සෙන් හොන් මහතා ඇතුළු පිරිසක් මෙම අවස්ථාවට එක්ව සිටියා.         ", "URL": "https://www.itnnews.lk/2023/10/05/419912/", "Category": "දේශීය පුවත්", "Parent URL": null}