{"Source": "ITN news", "Timestamp": "අප්‍රේල් 9, 2023 09:39", "Headline": "තලවකැලේ නගරයේ වෙළෙඳසැල් හදිසි පරීක්ෂාවකට – ව්‍යාපාරිකයින් රැසකට එරෙහිව නීතිමය පියවර", "News Content": "එළඹෙන සිංහල හින්දු අලුත් අවුරුද්ද නිමිත්තෙන් පාරිභෝගිකයන්ට ගුණාත්මක ආහාර ද්‍රව්‍ය ලබාදිමේ අරමුණින් මහජන සෞඛ්‍ය පරික්ෂකවරුන් විසින් ඊයේ (08) දින තලවකැලේ නගරයේ හදිසි පරික්ෂාවක් සිදු කරණු ලැබුවා. කොටගල මහජන සෞඛ්‍යය පරික්ෂක කාර්යාලය යටතේ පාලනය වන තලවකැලේ නගරයේ ආහාර ද්‍රව්‍යය අලෙවි කරන තොග සහ සිල්ලර වෙළදසැල් , ආපන ශාලා සහ බේකරි මහජන සෞඛ්‍ය පරික්ෂකවරුන්ගේ හදිසි පරික්ෂාවට ලක් කෙරුණා. කොටගල සෞඛ්‍ය වෛද්‍යය නිලධාරි එස් .කේ සුදර්ශන් මහතා ඇතුළු එම කාර්යාලයේ මහජන සෞඛ්‍ය පරික්ෂකවරුන් සහ තලවකැලේ ලිදුල නගර සභාවේ මහජන සෞඛ්‍ය පරික්ෂකවරුන් එක්ව මෙම හදිසි පරික්ෂාව සිදු කළා. මෙම හදිසි පරික්ෂාවේදි තොග සහ සිල්ලර වෙළෙඳසැල් රැසකම අලෙවි කිරිම සඳහා ගබඩා කර තිබු කල් ඉකුත් වු ආහාර ද්‍රව්‍යය රැසක් සහ පරිභෝජනයට නුසුදුසු තත්වයේ තිබු ආහාර ද්‍රව්‍යය රැසක් විනාශ කිරිමට මහජන සෞඛ්‍ය පරික්ෂකවරුන් පියවර ගත්තා. තලවකැලේ නගරයේ ආපන ශාලා සහ බේකරි මහජන සෞඛ්‍ය පරික්ෂකවරුන් පරික්ෂාවට ලක් කල අතර , එහිදි අපිරිසිදු අකාරයෙන් පිලියෙල කර අලෙවි කිරිම සඳහා සුදානම් කර  තිබු ආහාර පාන රැසක්ද විනාශ කිරමට පියවර ගෙන තිබුණා. අපිරිසිදු අකාරයෙන් ආපන ශාලා පවත්වාගෙන ගිය වෙළෙඳසැල් හිමියන්ට එම අඩුපාඩුකම් සපුරා ගෙන පිරිසිදු අකාරයෙන් ආහාර පාන පිලියෙල කරන ලෙසට මහජන සෞඛ්‍ය පරික්ෂකවරුන් විසින් එම ආපන ශාලා හිමියන්ට  අවවාද කල අතර , එම ආපන ශාලා යලිත් වරක් මහජන සෞඛ්‍ය පරික්ෂකවරුන්ගේ අධික්ෂණයට ලක් කිරිමට නියමිතයි. මෙම හදිසි පරික්ෂාවේදි තලවකැලේ නගරයේ කල් ඉකුත් වු ආහාර ද්‍රව්‍යය  අලෙවි කල වෙලදුන් සහ අපිරිසිදුව ආපන ශාලා පවත්වාගෙන ගිය වෙලදුන් රැසකට එරෙහිව නුවරඑළිය මහේස්ත්‍රාත් අධිකරණය හමුවේ නෛතික පියවර ගැනිමට කටයුතු කල බව මෙම වැටලිමට එක් වු මහජන සෞඛ්‍ය පරික්ෂකවරුන් පැවසුවා.   ", "URL": "https://www.itnnews.lk/2023/10/05/474400/", "Category": "දේශීය පුවත්", "Parent URL": null}