{"Source": "ITN news", "Timestamp": "මාර්තු 9, 2023 19:13", "Headline": "සංවේදී සිත් ඇති ඔබෙන් ජීවිතයක් බේරගන්න උදව්වක් ඉල්ලයි", "News Content": "අනුරාධපුර, ගලෙන්බිඳුණුවැව, සිවලාකුලම ප්‍රදේශයේ පදිංචි හදවත් රෝගයකින් පෙලෙන දැරියක සිටින පවුලක් ජීවත්වීමට දරන්නේ දැඩි උත්සාහයක්. හදවත් රෝගයකින් පෙළෙන වයස අවුරුදු එකහමාරක දැරිය පරීක්ෂා කළ වෛද්‍යවරුන් පවසා ඇත්තේ ඇයගේ හදවතේ අස්වාභාවික පිහිටීමක් නිසා මෙම තත්ත්වය උද්ගතව ඇති බවයි. දැරියගේ පියා දැරියත් ඇයගේ මව වන විසිහැවිරිදි හිරුණි කුමාරිත් හැර දමා ගොස් ඇත්තේ දැරියට මාස අටක්ව තිබියදීයි. විසිහැවිරිදි මෙම මව කුළී රැකියාව කරමින් දරුවන් දෙදෙනාත් තම මවත් රැක බලා ගැනීමට දරන්නේ අපමණ වෙහෙසක්. දැරියට ශල්‍යකර්මයක් සිදු කිරීමට රුපියල් ලක්ෂ 14 ක මුදලක් අවශ්‍ය බව වෛද්‍යවරුන් පවසා තිබෙනවා. දැරියන්ගේ මිත්තනිය වන එච් මංගලිකා මහත්මියගේ නමින් ගලෙන්බිදුනුවැව ලංකා බැංකු ශාඛාවේ ඇති 836 13 954 ගිණුම් අංකයට කිසියම් හෝ මූල්‍ය දායකත්වයක් සපයන ලෙස පරිත්‍යාගශීලීන්ගෙන් ඔවුන් ඉල්ලා සිටිනවා.  ", "URL": "https://www.itnnews.lk/2023/10/05/466799/", "Category": "දේශීය පුවත්", "Parent URL": null}