{"Source": "ITN news", "Timestamp": "செப்டம்பர் 18, 2022 15:21", "Headline": "சுங்க வரி செலுத்தாமல் மறைத்து வைக்கப்பட்டிருந்த வாகனம்", "News Content": "இரண்டு கோடி ரூபாவுக்கும் அதிகமான பெறுமதியான மொண்டேரோ ஜீப் ஒன்று, சுங்க வரி செலுத்தாமல் மோசடியான முறையில் இலங்கைக்கு கொண்டு வரப்பட்டு, மத்தள பகுதியிலுள்ள வீடொன்றில் மறைத்து வைக்கப்பட்டிருந்ததை பொலிஸார் கண்டுபிடித்துள்ளனர். வாகனத்தின் உரிமையாளரும் பொலிஸாரால் கைது செய்யப்பட்டுள்ளார். பாணந்துறையில் வசிக்கும் உறவினர் ஒருவர் கதிர்காமத்திற்கு வந்திருந்த போது, ​​தொழில்நுட்பக் கோளாறு காரணமாக மொண்டேரோ தனது வீட்டில் நிறுத்தி வைக்கப்பட்டிருந்ததாக சந்தேக நபர் இதன்போது தெரிவித்துள்ளார். இருப்பினும், இந்த வாகனத்தின் அடையாளம் குறித்த குறிப்பிட்ட தகவல்கள் இன்னும் உறுதிப்படுத்தப்படவில்லை. இந்த வாகனம் மற்றுமொரு வாகனத்தின் இலக்கத் தகடுகளைப் பயன்படுத்தி மத்தள பகுதிக்கு கொண்டு வரப்பட்டதாக கூறப்படுகிறது. வாகனத்தில் இருந்த ஆவணங்கள் போலியானது எனவும் தெரியவந்துள்ளது. ", "URL": "https://www.itnnews.lk/2023/10/05/435698/", "Category": "தேசிய செய்திகள்", "Parent URL": null}