{"Source": "ITN news", "Timestamp": "அக்டோபர் 25, 2021 18:05", "Headline": "காலையில் கற்பித்த ஆசிரியர்கள் மாலையில் ஆர்ப்பாட்டத்தில்..", "News Content": "அதிபர் ஆசிரியர் ஒருங்கிணைந்த தொழிற்சங்க கூட்டணி பாடசாலை நேரத்தி;ற்கு பின்னர் கோட்டை ரயில் நிலையத்திற்கு முன்னால் ஆர்ப்பாட்டத்தில் ஈடுபட்டனர். இதனால் கடும் வாகன நெரிசல் ஏற்பட்டதை அவதானிக்க முடிந்தது. இவ் ஆர்ப்பாட்டத்தில் கலந்துகொண்ட ஜோஷப் ஸ்டாலின் கருத்து வெளியிடுகையில் இன்று முதல் சட்டப்படி வேலை செய்யும் திட்டத்தை தொழிற்சங்கங்கள் முன்னெடுக்கப்போவதாக தெரிவித்தார். கோட்டை ரயில் நிலையத்திற்கு முன்னால் ஆர்ப்பாட்டத்தில் ஈடுபட்டோர் ஜனாதிபதி செயலகம் வரை பாதை யாத்திரையில் சென்று டெலிகொம் நிறுவனத்திற்கு முன்னால் திரும்பி கோட்டை ரயில் நிலையத்தை வந்தடைந்தது. ஆர்ப்பாட்டத்திற்கு ஆதாரவு தெரிவித்து ஜோஷப் ஸ்டாலின் மஹிந்த ஜயசிங்க, எல்வல பஞ்சா சேகர தேரர் ஆகியோரும் தொழிற்சங்கத் தலைவர்களும் கோட்டை ரயில் நிலையத்திற்கு முன்னால் வருகை தந்திருந்தனர். இவ் ஆர்ப்பாட்டம் காரணமாக கடும் வாகன நெரில் ஏற்பட்டதுடன் பொதுமக்கள் பல்வேறு அசௌகரியங்களுக்கு முகம் கொடுத்தனர். மட்டக்களப்பிலும் ஆசிரியர்கள் போராட்டத்தில் ஈடுபட்டனர். இலங்கை ஆசிரியர் சங்கம் , ஆசிரியர் சேவை சங்கம், அதிபர் ஆசிரியர் தொழிற்சங்கம் உட்பட பல்வேறு தொழிற்சங்கங்கள் இணைந்து மட்டக்களப்பு காந்தி பூங்காவில் ஒன்று கூடிய இவர்கள் ஊர்வலமாக சென்று மட்டக்களப்பு மணிக்கூட்டு கோபுரத்தி;ற்கு முன்பாக ஆர்ப்பாட்டத்தில் ஈடுபட்டனர். ", "URL": "https://www.itnnews.lk/2023/10/05/371731/", "Category": "Breaking News,அண்மைய செய்திகள்,தேசிய செய்திகள்", "Parent URL": null}