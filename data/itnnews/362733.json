{"Source": "ITN news", "Timestamp": "සැප්තැම්බර් 15, 2021 14:32", "Headline": "තලෙයිබාන් සංවිධානයේ ජ්‍යෙෂ්ඨ සාමාජිකයින් අතර මත ගැටුම් උග්‍ර වෙයි", "News Content": "තලෙයිබාන් සංවිධානයේ ජ්‍යෙෂ්ඨ සාමාජිකයින් අතර මත ගැටුම් උග්‍ර වී ඇති බව බිබිසි පුවත් සේවය සදහන් කරනවා. පසුගියදා පත්කළ අන්තර්පාලන රජය පිළිබදවයි මෙම මත ගැටුම් ඇතිව තිබෙන්නේ. තලෙයිබාන් සංවිධානයේ ආරම්භක සාමාජිකයෙකු මෙන්ම උප අග්‍රාමාත්‍යවරයා වන මුල්ලා අබ්දුල් ගහානි හා කැබිනට් අමාත්‍යවරයෙකු අතර එරට ජනාධිපති මන්දිරයේ දී උණුසුම් වචන හුවමාරුවක් සිදුවී තිබෙනවා. ඉන් අනතුරුව උප අග්‍රාමාත්‍යවරයා කාබුල් නගරයෙන් පිටවී ඇති බවයි වාර්තා වන්නේ. තලෙයිබාන් සංවිධානය ලද ජයග්‍රහණයේ වැඩි ගෞරවය කාට හිමි විය යුතු ද යන්න පිළිබදවද මත භේද හටගෙන තිබෙනවා. උප අග්‍රාමාත්‍යවරයා සරණාගතයන් පිළිබදව අමාත්‍යවරයා සමග ද ගැටුමක් ඇති කරගෙන ඇති බවයි බිබිසි පුවත් සේවය වාර්තා කරන්නේ.   ", "URL": "https://www.itnnews.lk/2023/10/05/362733/", "Category": "ජාත්‍යන්තර පුවත්", "Parent URL": null}