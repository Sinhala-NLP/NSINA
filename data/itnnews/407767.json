{"Source": "ITN news", "Timestamp": "අප්‍රේල් 22, 2022 10:49", "Headline": "ලෝක මිහිතල දිනය අද", "News Content": "ජගත් මිහිතල දිනය අදට යෙදී තිබෙනවා. ‘අපේ ග්‍රහලෝකයේ ආයෝජනය කරන්න’ යන්න මෙවර ජගත් මිහිතල දිනයේ තේමාවයි. 1970 වසරේ අප්‍රේල් මස 22 වනදා ඇමෙරිකාවේදී පළමුවරට ජගත් මිහිතල දිනය සැමරීම සිදුවුණා. ලොව පුරා රටවල් 193ක ජනතාව ජගත් මිහිතල දිනය සමරනවා. පරිසරය ඇතුළු මිහිතලය සුරක්ෂිත කිරීමට ලෝක ප්‍රජාවගේ අවධානය යොමු කිරීම මෙන්ම ඒ සදහා වන කැපකිරීම පෙන්වීම මෙහි ප්‍රධාන අරමුණයි. මිහිතලයේ විනාශයට බලපාන ප්‍රධාන පාරිසරික කරුණු කිහිපයක් පවතිනවා. පොසිල ඉන්ධනවලින් සිදුවන ගෝලීය උණුසුම දිළිදුබව, ආහාර නාස්තිය, ජෛව විවිධත්වය අහිමිවීම, ප්ලාස්ටික් දුෂණය, වන විනාශය,  වායු දූෂණය,  අයිස් තට්ටු දියවීම සහ මුහුදේ ජල මට්ටම ඉහළ යාම වැනි කරුණු මිහිතලයේ විනාශයට දැඩිලෙස බලපා තිබෙනවා. මෙරට පරිසර විනාශයට ද මේ අතුරින් කරුණු රැසක් බලපා තිබෙනවා. ඒ පිළිබද සාකච්ඡාවද ජගත් මිහිතල දිනයේදී සිදුවනවා.               ", "URL": "https://www.itnnews.lk/2023/10/05/407767/", "Category": "දේශීය පුවත්", "Parent URL": null}