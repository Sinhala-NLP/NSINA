{"Source": "ITN news", "Timestamp": "ஜூன் 24, 2021 11:19", "Headline": "பொசன் நோன்மதி தினம் இன்றாகும்..", "News Content": "பொசன் நோன்மதி தினம் இன்றாகும். இந்தியாவில் அசோக சக்கரவர்த்தியின் மகனான அரகாத் மஹிந்த தேரர் இலங்கைக்கு வருகை தந்து பௌத்த போதனைகளை வழங்கிய முதல் நாளாக இந்த நாள் கருதப்படுகின்றது. அதுமாத்திரமின்றி பௌத்த மதம் இலங்கையில் அறிமுகப்படுத்தப்பட்ட தினமே பொசன் தினமாகவும் குறிப்பிடப்படுகிறது. ‘அனைத்து உயிரினங்களும் நோய்த் தாக்கம் இன்றி ஆரோக்கியமாக வாழ்வதே’ இம்முறை பொசன் நோன்மதி தினத்தின் தொனிப்பொருளாகும். கடந்த 21ம் திகதி ஆரம்பமான பொசன் வாரம் எதிர்வரும் 28ம் திகதி வரை அனுஷ்டிக்கப்படுகின்றது. நேற்றைய தினம் மிஹிந்தலை ரஜமகாவிகாரையில் ஆலோக்க பூஜை எனும் ஒளி விளக்குப் பூஜையை புத்த சாசன மதவிவகார மற்றும் கலாசார அமைச்சர் என்ற வகையில் பிரதமர் மஹிந்த ராஜபக்ஷ ஆரம்பித்து வைத்தார். இன்று அரச பொசன் தேசிய தின நிகழ்வு, ஜனாதிபதி கோட்டாபய ராஜபக்ஷ தலைமையில் மிஹிந்தலை ரஜமஹா விஹாரையில் ஒழுங்குசெய்யப்பட்டுள்ளது. சுகாதார வழிகாட்டல்களை உரிய முறைகள் பின்பற்றி சமயநிகழ்வுகள்; ஒழுங்கு செய்யப்பட்டுள்ளன. பக்தர்களின் பங்களிப்பின்றி பிரதிபக்தி பூஜைக்கு முன்னுரிமை வழங்கி இம்முறை பொசன் நோன்மதி அனுஷ்டிக்கப்படுகின்றது. ", "URL": "https://www.itnnews.lk/2023/10/05/344809/", "Category": "Breaking News,தேசிய செய்திகள்,முதன்மை செய்தி", "Parent URL": null}