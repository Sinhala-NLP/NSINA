{"Source": "ITN news", "Timestamp": "ஜூன் 3, 2021 12:29", "Headline": "6 மாவட்டங்களுக்கு மண் சரிவு அபாய எச்சரிக்கை", "News Content": "மேல், சப்ரகமுவ, வடமேல் மற்றும் மத்திய மாகாணங்களிலும் காலி மற்றும் மாத்தறை மாவட்டங்களிலும் இடைக்கிடையே இடியுடன் கூடிய மழை பெய்யக்கூடுமென வளிமண்டலவியல் திணைக்களம் அறிவித்துள்ளது. 6 மாவட்டங்களுக்கு மண் சரிவு அபாய எச்சரிக்கையும் விடுக்கப்பட்டுள்ளது. மேற்கு கரையோரப் பகுதிக்கு மேலாக காணப்படும் முகில் கூட்டங்கள் காரணமாக மழையுடன் கூடிய வானிலை ஏற்பட்டுள்ளது. இதனால் மேல் மற்றும் சப்ரகமுவ மாகாணங்களிலும் காலி மாத்தறை மற்றும் நுவரெலியா மாவட்டங்களிலும் சில பகுதிகளில் 150 மில்லிமீற்றர் மழை வீழ்ச்சி பதிவாக கூடும் ஏனைய பகுதிகளில் மாலை அல்லது இரவு வேளைகளில் இடைக்கிடையே மழை பெய்யக்கூடும். மழையுடன் கூடிய வானிலை நாளை மறுதினம் வரை தொடருமென வளிமண்டலவியல் திணைக்களம் தெரிவித்துள்ளது. கொழும்பு, களுத்துறை, காலி, மாத்தறை, நுவரெலியா மற்றும் இரத்தினபுரி ஆகிய மாவட்டங்களுக்கு மண்சரிவு அபாய எச்சரிக்கை விடுக்க்ப்பட்டுள்ளது. இதனால் குறித்த பகுதிகளில் வாழும் மக்கள் அவதானத்துடன் செயற்படுமாறு தேசிய கட்டடட ஆய்வு மையம் அறிவித்துள்ளது. ", "URL": "https://www.itnnews.lk/2023/10/05/340516/", "Category": "Breaking News,அண்மைய செய்திகள்,தேசிய செய்திகள்", "Parent URL": null}