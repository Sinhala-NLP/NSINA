{"Source": "ITN news", "Timestamp": "පෙබරවාරි 24, 2023 15:31", "Headline": "BREAKING NEWS : පුංචි ඡන්දය කල් යයි", "News Content": "ලබන 09 වනදා පළාත් පාලන ආයතන ඡන්ද විමසීම නොපැවෙත්වෙන බව මැතිවරණ කොමිෂන් සභාව මැතිවරණ කොමිසම පවසයි. ඒ අනුව පළාත් පාලන ආයතන ඡන්ද විමසීම පැවැත්වෙන දිනය මාර්තු 03 වනදා ප්‍රකාශයට පත්කරන බවයි මැතිවරණ කොමිෂන් සභාව සඳහන් කළේ. ඡන්ද විමසීම පැවැත්වීම සම්බන්ධයෙන් අවසන් තීරණය ගැනීම සඳහා මැතිවරණ කොමිෂන් සභාව අද (24) පෙරවරුවේ එලෙස රැස්වුණා. කොමිෂන් සභාවේ පාලනයෙන් බැහැරව පැන නැඟී ඇති කරුණු හේතුවෙන් මාර්තු 09 වනදා පැවැත්වීමට නියමිත පළාත් පාලන ආයනත ඡන්ද විමසීම ඒදිනට නොපැවැත්වීමටයි මැතිවරණ කොමිසම තීරණය කර තිබෙන්නේ. මැතිවරණ කොමිෂන් සභාවේ පැවැත්වෙන සාකච්ඡාව සඳහා මැතිවරණ කොමිෂන් සභාවේ සභාපති නීතිඥ නිමල් ජී. පුංචිහේවා එහි සාමාජිකයින් වන එස්.බී. දිවාරත්න, එම්. එම්. මොහොමඩ් සහ කේ. පී. පී. පතිරණ යන මහත්වරුන් විවිධ ක්ෂේත්‍ර නියෝජනය කරන නිලධාරීන් පිරිසක් එක්ව සිටියා. පළාත් පාලන ආයතන ඡන්ද විමසීම කල්දැමීමේ නියෝගයක් නිකුත් කරන ලෙස ඉල්ලා ගොනුකර ඇති රිට් පෙත්සම සලකාබැලීම මැයි මස 11 වනදාට කල්තැබුණා. එමෙන්ම  ජන්දවිමසීමට අදාළව හිටපු පාර්ලිමේන්තු මන්ත්‍රි මුජිබර් රහුමාන් මහතා ඉදිරිපත් කළ මූලික අයිතිවාසිකම් පෙත්සම සලකාබැලීම සිදුවන්නේ ලබන අගහරුවාදායි. ", "URL": "https://www.itnnews.lk/2023/10/05/463111/", "Category": "Breaking News,දේශීය පුවත්", "Parent URL": null}