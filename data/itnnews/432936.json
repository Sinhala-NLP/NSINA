{"Source": "ITN news", "Timestamp": "සැප්තැම්බර් 4, 2022 12:21", "Headline": "වැටී තිබූ ලක්ෂ 5 අයිතිකාරයාටම ලබාදුන් හිතහොඳ කොන්දොස්තර සහ රියදුරු මහත්වරු", "News Content": "බස් රථයක වැටී තිබූ රුපියල් ලක්ෂ පහමාරක් සමඟ පසුම්බියක් එහි අයිතිකරු වෙත ලබාදීමට හක්මන තිස්සමහාරාම බස් රථයක කොන්දොස්තර සහ රියදුරු මහතෙකු ක්‍රියාකර තිබෙනවා. තිස්සමහාරාම බස් නැවතුම්පොල ආසන්නයේ වැටී තිබූ මුදල් පසුම්බිය තංගල්ල ඩිපෝවේ සේවය කරන ටී ජී බන්දුලසේන සහ එම් එම් කුලසිරි යන මහත්වරුන් දෙදෙනා විසින් තිස්සමහාරාම පොලීසියට භාරදී තිබෙනවා. තිස්සමහාරාම දියදහර හෝටලයේ කළමනාකාරවරයා මුදල් තැන්පත් කිරීමට යන අවස්ථාවේ මුදල් පසුම්බිය අස්ථානගතවී ඇති බවට ද පොලීසියට පැමිණිලි කර තිබුණා. ඒ අනුව එහි අනන්‍යතාව තහවුරු කරගෙන මුදල් පසුම්බිය ලබාදීමටයි පොලීසිය කටයුතු කළේ. ", "URL": "https://www.itnnews.lk/2023/10/05/432936/", "Category": "දේශීය පුවත්", "Parent URL": null}