{"Source": "ITN news", "Timestamp": "අප්‍රේල් 11, 2022 12:25", "Headline": "බලපත්‍රයක් නොමැතිව ඩීසල් ගබඩා කරගෙන සිටි පුද්ගලයෙකු අත්අඩංගුවට", "News Content": "පවතින ඉන්ධන හිඟයත් සමඟ නීති විරෝධී ආකාරයෙන් ඉන්ධන ගබඩා කර තබා ගන්නා පුද්ලයින් අත්අඩංගුවට ගැනීමේ මෙහයුම් දිවයින පුරා ක්‍රියාත්මක කර තිබෙනවා. බලපත්‍රයක් නොමැතිව ඩීසල් ලීටර් 325ක් ගබඩා කර ගෙන සිටි පුද්ගලයෙකු වැලිමඩ පොලීසිය මගින් අත්අඩංගුවට ගත්තා. මෙම පුද්ගලයා සමූපකාර ඉන්ධන පිරවුම්හලෙන් කෑන් සහ බැරල්වලට ලබා ගෙන ගබඩා කරගගෙන සිටි බවයි හෙළිවී තිබෙන්නේ . සැකකරු අධිකරණයට ඉදිරිපත් කිරීමෙන් පසු ඇප මත මුදා හැරුණා. මේ අතර ඉන්ධන බෙදා හැරීමේ කටයුතු අධීක්ෂණය සඳහා සහාය ලබාදෙන ලෙස බලශක්ති අමාත්‍යාංශය ස්වදේශ කටයුතු රාජ්‍ය අමාත්‍යංශය වෙත දැනුම්දී තිබෙනවා. පාරිභෝගික ජනතාවට ඉන්ධන බෙදාදීමේ දී අඩුපාඩු සහ අක්‍රමිකතා සිදුවන බවට වාර්තාවීමත් සමඟ මෙම තීරණය ගෙන තිබෙන්නේ. මීට අදාළව දිස්ත්‍රික් මෙන්ම ප්‍රාදේශීය ලේකම්වරුන් දැනුවත් කිරීමට ස්වදේශ කටයුතු රාජ්‍ය අමාත්‍යංශය කටයුතු කළා. තවමත් ගෑස් තොග අවශ්‍ය තරම් වෙළෙඳපොළේ නොමැතිවීම හේතුවෙන් ගෑස් ලබාගැනීමට බොහෝ පිරිස් පෝලිම්වල රැඳී සිටිනවා.ගාල්ල මාතර ප්‍රධාන මාර්ගය අවහිර කරමින් ගාල්ල ප්‍රදේශයේදී ජනතාව උද්ඝෝෂණයක් සිදු කලේ ගෑස් වෙළදපොලේ නොමැති  බව පවසමින්. මේ අතර ගෑස් මෙට්‍රික් ටොන් 3900 ක් රැගත් නෞකාවක් පසුගියදා කොළඹ වරායට ළඟාවුණා. එම නෞකාවෙන් ගෑස් ගොඩබෑමේ කටයුතු ආරම්භවීමත් සමඟ දිනකට ගෑස් සිලින්ඩර ලක්ෂයක් වෙළෙඳපොළට නිකුත් කිරීමට හැකියාව පවතින බවයි ලිට්රෝ සමාගම වැඩිදුරටත් කියාසිටියේ. මේ අතර ඩීසල් ලබාගැනීම සඳහා ඉන්ධන පිරවුම්හල් බොහොමයක් අසල දිගු පෝලිම් අද දිනයේ දක්නට ලැබෙනවා. ඉන්ධන පිරවුම්හල්වල පෙට්‍රල් ද නොමැති බවයි ජනතාව පවසන්නනේ.  ඉන්දීය ණය යෝජනා ක්‍රමය සහ දීර්ඝ කාලීන සැපයුම් ගිවිසුම යටතේ ඩීසල් මෙට්‍රික් ටොන් තිස්දහසක් රැගත් නෞකාවක් අද දිවයිනට ළඟාවීමට නියමිතයි.     ", "URL": "https://www.itnnews.lk/2023/10/05/406410/", "Category": "දේශීය පුවත්", "Parent URL": null}