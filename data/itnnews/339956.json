{"Source": "ITN news", "Timestamp": "මැයි 31, 2021 15:04", "Headline": "ලොස්ඇන්ජලීස් ලංකාරාම විහාරස්ථානයේ වෙසක් කලාපය සාර්ථකව නිමාවට පත් වෙයි", "News Content": "ඇමෙරිකාවේ ලොස්ඇන්ජලීස් හි ලංකාරාම විහාරස්ථානය සංවිධාන කළ වෙසක් කලාපය සාර්ථකව නිමාවට පත්වුණා. ලංකාරාම විහාරාධිපති පූජ්‍ය තලංගම දේවානන්ද ස්වාමීන්වහන්සේගේ අනුශාසනා පරිදි වෙසක් කලාපය ක්‍රියාත්මක කෙරුණා. දින 7 ක් පුරා පැවති මෙම වෙසක් කලාපයට ලොස්ඇන්ජලීස් නුවර ශ්‍රී ලංකා කොන්සල් ජනරාල් ලලිත් චන්ද්‍රදාස මහතා ඇතුලු පිරිසක් සහභාගි වුණා. දාන, ශීල, භාවනා ආදී වැඩසටහන් රැසක් පැවැත්වුණා. පහන් කූඩු ප්‍රදර්ශනය, භක්ති ගීත ගායනය හා දන්සල් ආදිය ද මෙහිදී ක්‍රියාත්මක කෙරුණා.         ", "URL": "https://www.itnnews.lk/2023/10/05/339956/", "Category": "දේශීය පුවත්", "Parent URL": null}