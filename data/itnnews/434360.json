{"Source": "ITN news", "Timestamp": "செப்டம்பர் 12, 2022 09:53", "Headline": "மனித உரிமை பேரவையின் 51வது கூட்டத்தொடர் இன்று", "News Content": "இன்று ,ஜெனிவாவில் ஐக்கிய நாடுகள் மனித உரிமை பேரவையின் 51வது கூட்டத்தொடர் ஆரம்பமாகின்றது. மனித உரிமைகள் ஆணையாளர் மிச்சல் பசேல்ட் (Michelle Bachelet) உலக நாடுகளின் மனித உரிமைகள் தொடர்பான அறிக்கையினை முன்வைக்கவுள்ளார் .  இலங்கை தொடர்பான விவாதமும் இன்றையதினம் இடம்பெற உள்ளது .  ஐக்கிய நாடுகள் மனித உரிமைகள் ஆணையாளர், அண்மையில் இலங்கை தொடர்பில் வெளியிட்டுள்ள எழுத்து மூல அறிக்கையில் மனித உரிமை மீறல்களுடன் தொடர்புடையவர்களை பொறுப்பு கூறலுக்கும் உண்மை நீதி மற்றும் இழப்பீட்டை பெறுவதற்கும் பாதிக்கப்பட்ட  தரப்பினர் கொண்டுள்ள உரிமையை உறுதிசெய்வதற்கான  நிலைமாறு கால நீதி பொறிமுறையை உருவாக்க அரசு தவறியுள்ளதாகவும் தெரிவித்திருந்தார் . தற்போதைய பொருளாதார நெருக்கடியிலிருந்து மீள்வதற்கும் கடந்தகால மனித உரிமை மீறல்கள் மீண்டும் இடம்பெறாமல் இருப்பதற்கும் கட்டமைப்புக்களை மேற்கொள்ள ஆழமான மறுசீரமைப்புக்கள் அவசியம் என வலியுறுத்தியுள்ளார் .அத்துடன் பொருளாதார நெருக்கடி நிலைமைகளை கண்டறிந்து தீர்வுகாணவும் வலியுறுத்தியுள்ளார் . இந்நிலையில் இன்று இடம்பெறும் கூட்டத்தொடரில் வெளிவிவகார அமைச்சர் ஜனாதிபதி சட்டத்தரணி அலிசப்ரி இலங்கை சார்பாக உரையாற்றவுள்ளார். ", "URL": "https://www.itnnews.lk/2023/10/05/434360/", "Category": "Breaking News,தேசிய செய்திகள்", "Parent URL": null}