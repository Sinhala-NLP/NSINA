{"Source": "ITN news", "Timestamp": "අගෝස්තු 22, 2023 09:43", "Headline": "කුඩාවැල්ලේ වෙඩි තැබීමේ සිද්ධියට තවත් දෙදෙනෙකු අත්අඩංගුවට", "News Content": "තංගල්ල කුඩාවැල්ලේදී බහුදින යාත්‍රා ස්කීපර්වරයෙකු වෙඩි තබා ඝාතනය කිරීමේ සිද්ධියේ සැකකරු වූ නාවික සෙබළාට ඒ සඳහා ආධාර අනුබල දුන් දෙදෙනෙකු අත්අඩංගුවට ගෙන තිබෙනවා. පසුගිය 15 වනදා රාත්‍රියේ කුඩාවැල්ල ප්‍රදේශයේදී මෙම බහුදින යාත්‍රාවේ ස්කීපර්වරයා වෙඩි තබා ඝාතනය කර තිබෙනවා. එම ඝාතනයේ වෙඩික්කරුවා ලෙස හඳුනාගත් නාවික හමුදා භටයෙක් පොලිස් වි‌ශේෂ කාර්ය බලකාය බලපිටියේ කළ වැටලීමකදී පෙරේදා අත්අඩංගුවට ගනු ලැබුවා. ඔහුට අදාළ ඝාතනය සිදු කිරීමට ආධාර අනුබල දුන් පුද්ගලයින් දෙදෙනෙකු සැකකරුට ලබාදීමට සුදානම් කර තිබු රුපියල් තුන්ලක්ෂ හැත්තෑහත්දහසක මුදලක් ද සමග අත්අඩංගුවට ගැනීමට පොලිස් විශේෂ කාර්ය බලකාය සමත්වුණා. කොන්ත්‍රාත්තුවක් මත මෙම ඝාතනය සිදුකර ඇති බවයි මූලික විමර්ෂණවලදී හෙළි වුනේ. අම්බලන්ගොඩ බලපිටිය ප්‍රදේශයේ දී අත්අඩංගුවට ගත් මෙම සැකකරුවන් දෙදෙනා වැඩිදුර විමර්ෂණ සදහා තංගල්ල පොලිස් ස්ථානය වෙත භාරදීමටයි පොලිස් විශේෂ කාර්ය බලකාය කටයුතු කර ඇත්තේ.     ", "URL": "https://www.itnnews.lk/2023/10/05/509956/", "Category": "Breaking News,දේශීය පුවත්,ප්‍රධාන පුවත", "Parent URL": null}