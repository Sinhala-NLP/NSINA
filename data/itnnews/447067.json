{"Source": "ITN news", "Timestamp": "நவம்பர் 22, 2022 12:33", "Headline": "களு சாகரவின் பிரதான உதவியாளர் கைது", "News Content": "திட்டமிட்ட குற்றச்செயல்களில் ஈடுபடும் நபரும், போதைப்பொருள் வர்த்தகருமான சமிந்த ரொஹான் மஞ்சு எனப்படும் களு சாகரவின் பிரதான உதவியாளர் கைதுசெய்யப்பட்டுள்ளார். அவரிடமிருந்து கூரிய ஆயுதமும் கைப்பற்றப்பட்டுள்ளது. பொலிஸ் விசேட அதிரடிப்படையின் புலனாய்வு பிரிவு மற்றும் போதைப்பொருள் ஒழிப்பு அதிகாரிகள் கிரேன்பாஸ் பகுதியில் முன்னெடுத்த சுற்றிவளைப்பிலேயே அவர் கைதாகியுள்ளார். அவரிடமிருந்து வாள் மற்றும் இரு மன்னா கத்திகள் என்பன கைப்பற்றப்பட்டுள்ளன. சந்தேக நபர் ஏதேனும் ஒரு குற்றச்செயலை மேற்கொள்ள திட்டமிட்டுள்ளதாக தெரியவந்துள்ளது. 25 வயதுடைய சந்தேக நபர் மேலதிக விசாரணைகளுக்காக கிரேன்பாஸ் பொலிஸ் நிலையத்தில் ஒப்படைக்கப்பட்டுள்ளதாக விசேட அதிரடிப்படை தெரிவித்துள்ளது. ", "URL": "https://www.itnnews.lk/2023/10/05/447067/", "Category": "Breaking News,தேசிய செய்திகள்", "Parent URL": null}