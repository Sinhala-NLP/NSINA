{"Source": "ITN news", "Timestamp": "ඔක්තෝබර් 10, 2022 14:36", "Headline": "යුක්රේන මෙහෙයුමේ නායකත්වයට පුටින් නව ජෙනරාල්වරයෙක් පත්කරයි", "News Content": "යුක්රේනයේ සිදුකෙරෙන යුද මෙහෙයුම් සදහා නායකත්වය ලබාදීමට ජෙනරාල් සර්ගෙ සර්විකෙන් නම් කිරීමට රුසියා ජනාධිපතිවරයා පියවර ගෙන තිබෙනවා. ජෙනරාල් සර්ගෙ සර්විකෙන් මීට පෙර ටජිකිස්තාන්,  චෙච්නියා හා සිරියාවේ දී රුසියා භටකණ්ඩ වෙත නායකත්වය ලබා දී තිබෙනවා. පසුගිය සති කිහිපය තුළදී රුසියාව සතුව තිබූ ඇතැම් ප්‍රදේශ යළි යුක්රේනයට නතුකර ගැනීමත් සමග රුසියා හමුදාවේ ඉහළපෙළේ නිලධාරීන් දෙදෙනෙකු නෙරපා හැරීමට කටයුතු කෙරුණා. ඉන් අනතුරුවයි යුක්රේනයේ දී රුසියා භටකණ්ඩ වෙත නායකත්වය ලබාදීමට නව ජෙනරාල්වරයෙකු පත් කෙරුණේ. නව ජෙනරාල්වරයා යුධ භූමියේ දී ජයග්‍රහණ රැසක් අ්ර ගැනීමට රුසියාව වෙනුවෙන් නායකත්වය ලබාදී තිබීම විශේෂත්වයක්. එමෙන්ම 2017 වසරේ දී ඔහුට හීරෝ ඔෆ් රෂියා සම්මානය ද පිරිනැමුණා.         ", "URL": "https://www.itnnews.lk/2023/10/05/439795/", "Category": "ජාත්‍යන්තර පුවත්", "Parent URL": null}