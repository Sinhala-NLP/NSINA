{"Source": "ITN news", "Timestamp": "செப்டம்பர் 6, 2021 15:48", "Headline": "மரக்கறிகளின் விலையில் வீழ்ச்சி..", "News Content": "கொழும்பு மாவட்டத்திலுள்ள பொருளாதார மத்;திய நிலையங்களை மையப்படுத்தி இன்று முதல் அத்தியாவசிய உணவுப்பொருட்களை வீட்டிற்கே விநியோகிக்கும் வேலைத்திட்டம் முன்னெடுக்கப்படுகிறது. சலுகை வலையில் உணவுப்பொருட்கள் வழங்கப்படுமென கொழும்பு மாவட்ட செயலாளர் பிரதீப் யசரத்ன தெரிவித்தார். இதேவேளை பேலியகொட மெனிங் வர்த்தக சந்தை இன்றைய தினமும் திறக்கப்பட்டுள்ளது. அதிகளவான மரக்கறிகள் கிடைக்கப்பெற்ற போதும் அதை கொள்வனவு செய்வோரின் எண்ணிக்கையில் வீழ்ச்சி காணப்படுவதாக வர்த்தகர்கள் தெரிவித்துள்ளனர். பேலியகொட மீன் சந்தையும், நுகர்வோருக்கென திறக்கப்பட்டுள்ளது. தம்புள்ளை பொருளதார மத்திய நிலையம் மொத்த விற்பனைக்கென அதிகாலை 4.00 மணிக்கு திறக்கப்பட்டது. அதிக தொகையிலான மரக்கறிகள் கிடைக்கப்பெற்று வரும் நிலையில் மரக்கறிகளுக்கான விலை வீழ்ச்சியடைந்துள்ளதாக வர்த்தகர்கள் தெரிவித்துள்ளனர். கெப்பட்டிபொல விசேட பொருளதார மத்திய நிலையமும் மொத்த விற்பனைக்கென திறக்கப்பட்டுள்ளது. நேற்றைய தினத்துடன் ஒப்பிடுகையில் இன்றைய தினம் மரக்கறி விலை மேலும் வீழ்ச்சியடைந்துள்ளதாக வர்த்தகர்கள் தெரிவித்துள்ளனர். ", "URL": "https://www.itnnews.lk/2023/10/05/360575/", "Category": "Breaking News,தேசிய செய்திகள்,வணிகம்", "Parent URL": null}