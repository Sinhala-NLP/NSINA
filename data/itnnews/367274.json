{"Source": "ITN news", "Timestamp": "அக்டோபர் 6, 2021 12:54", "Headline": "பல்கலைக்கழக மாணவர்களுக்கு கொவிட் தடுப்பூசி வழங்கும் வேலைத்திட்டம் நடைமுறை..", "News Content": "பல்கலைக்கழக மாணவர்களுக்கு கொவிட் தடுப்பூசி வழங்கும் வேலைத்திட்டம் நடைமுறைப்படுத்தப்பட்டுள்ளது. 20 வயதுக்கும், 30 வயதுக்கும் இடைப்பட்ட பல்கலைகழக மாணவர்கள் அருகிலுள்ள பல்கலைக்கழகங்களில் தடுப்பூசியை பெற்றுக்கொள்ள முடியுமென பல்கலைக்கழக மானியங்கள் ஆணைக்குழுவின் தலைவர், பேராசிரியர் சம்பத் அமரதுங்க தெரிவித்துள்ளார். எதிர்வரும் 11ம் திகதி திங்கட்கிழமை முதல், 15ம் திகதி வெள்ளிக்கிழமை வரை பல்கலைக்கழகங்களில் தடுப்பூசி செலுத்தப்படவுள்ளதாகவும் அவர் தெரிவித்துள்ளார். பல்கலைக்கழகங்களை மீள ஆரம்பிப்பது குறித்து கவனம் செலுத்தப்பட்டுள்ள நிலையில், பல்கலைக்கழக மாணவர்கள் அனைவரும் தடுப்பூசியை செலுத்துவது குறித்து அவதானம் செலுத்தப்பட்டுள்ளமை குறிப்பிடத்தக்கது. ", "URL": "https://www.itnnews.lk/2023/10/05/367274/", "Category": "Breaking News,தேசிய செய்திகள்", "Parent URL": null}