{"Source": "ITN news", "Timestamp": "ජූනි 9, 2021 14:07", "Headline": "වසා දැමීමේ නීති ඉවත් කිරීමට මෙල්බර්න් නගර බලධාරීන් පියවර ගනී", "News Content": "වයිරස ව්‍යාපාතිය පාලනය කිරීමට පනවා තිබූ වසා දැමීමේ නීති  ඉවත් කිරීමට ඕස්ට්‍රේලියාවේ මෙල්බර්න් නගර බලධාරීන් පියවර ගෙන තිබෙනවා. නව කොරෝනා පොකුරක් වාර්තා වීමත් සමගම වික්ටෝරියා ප්‍රාන්තය සම්පූර්ණයෙන් වසා දැමීමට පියවර ගැනුණා. කෙසේ වුවද මේ වන විට වයිරස ව්‍යාප්තිය සම්පූර්ණයෙන් පාලනය කර තිබීම හේතුවෙන් මෙල්බන් නගරයට පනවා තිබූ වසා දැමීමේ නීති ඉවත් කිරීමටයි පියවර ගැනුණේ. කෙසේ වුවද ගමනාගමනයට හා ජන ඒකරාශීවීම්  සදහා පනවා ඇති නීති ඒ ආකාරයෙන්ම තවත් සතියක කාලයක් බල පැවැත්වෙන බව ආරක්ෂක අංශ පවසනවා. තම නිවසේ සිට කිලෝ මීටර් 25 ක දුරින් එපිටට ගමන් කිරීමට කිසිදු පුද්ගලයෙකුට අවසර හිමි වන්නේ නැහැ.     ", "URL": "https://www.itnnews.lk/2023/10/05/341588/", "Category": "ජාත්‍යන්තර පුවත්", "Parent URL": null}