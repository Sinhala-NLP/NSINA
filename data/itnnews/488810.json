{"Source": "ITN news", "Timestamp": "ජූනි 4, 2023 05:16", "Headline": "වෝනර් පිටියෙන් සමුගැනීම ගැන කතා කරයි", "News Content": "ඔස්ට්‍රේලියානු ආරම්භක පිතිකරු ඩේවිඩ් වෝනර් සිය ටෙස්ට් දිවියෙන් සමුගැනීම සම්බන්ධයෙන් නිවේදනය කර තිබෙනවා. ලබන 07 වනදා ආරම්භ වන ලෝක කුසලාන ටෙස්ට් ක්‍රිකට් තරගාවලියේ අවසන් මහා තරගයට මෙන්ම එංගලන්ත කණ්ඩායම සමග පැවැත්වෙන අළුබදුන ක්‍රිකට් තරගාවලියට ද ඔහු සහභාගී වීමට නියමිතය. ලබන වසරේ ජනවාරි මාසයේ සිඩ්නිහිදී පාකිස්තාන කණ්ඩායම සමග පැවැත්වෙන ටෙස්ට් තරගය සිය අවසන් ජාත්‍යන්තර ටෙස්ට් තරගය බවයි වෝනර් ප්‍රකාශ කර තිබෙන්නේ. එමෙන්ම 2024 පන්දුවාර 20යි 20 ලෝක කුසලාන ක්‍රිකට් තරගාවලිය සිය අවසන් ජාත්‍යන්තර 20යි 20 ක්‍රිකට් තරගාවලිය වනු ඇති බවද ඩේවිඩ් වෝනර් සඳහන් කර තිබෙනවා. ", "URL": "https://www.itnnews.lk/2023/10/05/488810/", "Category": "ක්‍රිකට්,ක්‍රීඩා", "Parent URL": null}