{"Source": "ITN news", "Timestamp": "අගෝස්තු 31, 2023 13:16", "Headline": "විදේශීය දුම්වැටි 3000 ක් සමඟ පුද්ගලයෙකු අත්අඩංගුවට", "News Content": "නීති විරෝධී ලෙස අලෙවි කිරීම සඳහා විදේශීය දුම්වැටි 3000ක්  ප්‍රවාහනය කරමින් සිටි පුද්ගලයෙකු අත්අඩංගුවට ගෙන තිබෙනවා. බටහිර නාවික විධානයට අයත් ශ්‍රී ලංකා නාවික නෞකා රංගල ආයතනය සහ කොළඹ වෙරළබඩ පොලීසිය විසින් පංචිකාවත්තේදී සිදු කළ සෝදිසි මෙහෙයුමකදී මෙම පුද්ගලයා අත්අඩංගුවට ගෙන තිබෙන්නේ. පංචිකාවත්ත මංසන්ධියේදී මාර්ගයේ ගමන් කරමින් තිබූ සැක කටයුතු වෑන් රථයක් පරීක්ෂා කිරීමේදී, එම වෑන් රථයේ නීති විරෝධී ලෙස අලෙවි කිරීම සඳහා ප්‍රවාහනය කරමින් තිබූ විදේශීය දුම්වැටි 3000 සමඟ සැකකරු මෙලෙස අත්අඩංගුවට ගැනීම සිදුවුණා. සැකකරු වයස අවුරුදු 32 වන කොළඹ 13, බ්ලූමැන්ඩල් ප්‍රදේශයේ පදිංචිකරුවෙක්. දුම්වැටි තොගය සහ වෑන් රථය ඉදිරි නිතීමය කටයුතු සඳහා කොළඹ වෙරළබඩ පොලීසිය වෙත භාරදී තිබෙනවා. ", "URL": "https://www.itnnews.lk/2023/10/05/512361/", "Category": "දේශීය පුවත්", "Parent URL": null}