{"Source": "ITN news", "Timestamp": "පෙබරවාරි 2, 2022 15:09", "Headline": "දුම්රිය දෙපාර්තමේන්තුවේ 7000ක සේවක පුරප්පාඩුවක්", "News Content": "දුම්රිය දෙපාර්තමේන්තුවේ හත්දහසක පමණ සේවක පුරප්පාඩු පවතින බව එහි පාලනාධිකාරිය පවසනවා. ඒ සදහා කොන්ත්‍රාත් පදනම මත විශ්‍රාමික සේවකයින්ගේ සේවය ලබා ගැනීම සදහා අනුමැතිය ලැබුණහොත් දුම්රිය ධාවනය යථා තත්ත්වයට පත් කිරීමට හැකිවන බවයි දුම්රිය සාමාන්‍යාධිකාරී ධම්මික ජයසුන්දර මහතා පවසන්නේ. දුම්රිය රියදුරන් සහ නියාමකවරුන්ගේ හිගය හේතුවෙන් දුම්රිය ගමන්වාර ගණනාවක් අවලංගු කිරීමට සිදුව ඇති බව සාමාන්‍යාධිකාරීවරයා පවසනවා. අර්බුදය සම්බන්ධයෙන් ප්‍රවාහන බලධාරීන් සමග සාකච්ඡා කර තිබෙනවා. ඊට අදාළ අනුමැතිය කඩිනමින් ලැබුණහොත් දුම්රිය ධාවනය යථා තත්ත්වයට පත් කළ හැකි බවයි සාමාන්‍යාධිකාරීවරයා පවසන්නේ. දුම්රිය දෙපාර්තමේන්තුවේ අනුමත කාර්ය මණ්ඩලය විසිඑක් දහසක් වුවත් දැනට සේවයේ නියුතු වන්නේ දහතුන්දහසක පිරිසක් බවද ඔහු පවසනවා.       ", "URL": "https://www.itnnews.lk/2023/10/05/392802/", "Category": "දේශීය පුවත්", "Parent URL": null}