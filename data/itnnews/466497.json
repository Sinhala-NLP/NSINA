{"Source": "ITN news", "Timestamp": "මාර්තු 9, 2023 08:24", "Headline": "විදෙස් රටක නිෂ්පාදිත ගිනි අවියක් සමඟ පුද්ගලයකු අත්අඩංගුවට", "News Content": "විශේෂ කාර්ය බලකාය රත්ගම කඳවුරේ නිලධාරීන්ට ලද තොරතුරකට අනුව විශේෂ කාර්ය බලකාය අණදෙන නිලධාරී නීතීඥ වරුණ ජයසුන්දර මහතාගේ නියෝග හා උපදෙස් පරිදි හම්බන්තොට කලාප අණදෙන නිලධාරී ජ්‍යෙෂ්ඨ පොලිස් අධිකාරි එච්.ඒ.වී. දිසානායක මහතාගේ මෙහෙයවීමෙන් ගාල්ල ප්‍රාදේශීය අණදෙන නිලධාරී සහකාර පොලිස් අධිකාරී කුමාර කුලරත්න මහතාගේ මගපෙන්වීම යටතේ විශේෂ කාර්ය බලකාය රත්ගම කඳවුරේ කදවුරු අණදෙන නිලධාරී පොලිස් පරීක්ෂක එම්.බි.එම්.ජේ.එස්. බණ්ඩාර ඇතුළු නිලධාරීන් කණ්ඩායමක් විසින් 2023.03.08 වන දින මීටියාගොඩ පොලිස් වසමේ උඩුමුල්ල, කළුපේ ලිපිනයේ නිවසක් තුල දී වැටලීමක් සිදුකර ඇත. එහි දී විදෙස් රටක නිෂ්පාදිත බොර 12 උණ්ඩ යෙදිය හැකි පතුරම් තුවක්කුවක් සන්තකයේ තබාගෙන සිටි වයස අවුරුදු 38 ක උඩුමුල්ල, කළුපේ ප්‍රදේශයේ පදිංචි පුද්ගලයකු ගිනි අවිය සමඟ අත්අඩංගුවට ගෙන වැඩිදුර විමර්ශන කටයුතු සඳහා මීටියාගොඩ පොලිස් ස්ථානය වෙත භාර දී ඇත. මෙම අවිය ප්‍රදේශයේ සිදු කරන ලද අපරාධ කටයුතු සදහා යොදා ගත්තේද යන්න පිළිබද නිලධාරීන් වැඩිදුර විමර්ශණ සිදුකරණු ලබයි. ", "URL": "https://www.itnnews.lk/2023/10/05/466497/", "Category": "දේශීය පුවත්", "Parent URL": null}