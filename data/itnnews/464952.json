{"Source": "ITN news", "Timestamp": "මාර්තු 3, 2023 11:23", "Headline": "අඹගහකුඹුර අබලන් වැල් පාලමේ අකුරට යන ළමයි", "News Content": "ජීවිතය ජීවත්කරවීමට දැඩි අවදානම් සහගත ගමනක නිරතවන පිරිසක් පිළිබඳ වැලිමඩ ප්‍රදේශයෙන් වාර්තා වනවා. වැලිමඩවත්ත හා අඹගහකුඹුර ප්‍රදේශයේ ජීවත්වන පවුල් සීයක පමණ ජනතාව හාල්ඔය හරහා ගමන් කිරීමට භාවිත කරන වැල් පාලම මේ වනවිට දැඩි ලෙස අබලන්ව පවතිනවා. වසර ගණනාවකට පෙර ඉදිරකර ඇති වැල් පාලම අඹගහකුඹුර, දරගල, වැලිමඩවත්ත, ආදී ප්‍ර දේශවල පවුල් සීයක පමණ පිරිස දෛනිකව සිය ගමනාගමන කටයුතු වෙනුවෙන් භාවිත කරනවා. පාසල් දරුවන් විශාල පිරිසක් වැල් පාලමෙන් දිනපතා පාසල් යනවා. ස්වෙච්ඡා සංවිධාන කිහිපයක් අවස්ථා රැසකදීම මෙය පිළිසකර කළද යළි අබලන් තත්ත්වයකට පත්ව තිබෙනවා. වැල් පාලම භාවිත නොකරන්නේ නම් ප්‍රදේශයේ ජනතාවට නගරයට යාම සඳහා කිලෝමීටර් 6ක පමණ දුරක් අමතරව ගමන් කිරිමට සිදුවනවා. දැවැන්ත අනතුරක් සිදුවීමට පෙර පාලම නවීකරණය කරදෙන ලෙසටයි ජනතාව ඉල්ලා සිටින්නේ.     ", "URL": "https://www.itnnews.lk/2023/10/05/464952/", "Category": "Breaking News,දේශීය පුවත්", "Parent URL": null}