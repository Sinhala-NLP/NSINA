{"Source": "ITN news", "Timestamp": "දෙසැම්බර් 1, 2022 16:37", "Headline": "තිළිණිට ආධාර අනුබලදීමේ චෝදනාවට අත්අඩංගුවට ගෙන සිටි සැකකරුවෙකු ඇප මත මුදා හැරේ", "News Content": "තිළිණි ප්‍රියමාලිගේ මූල්‍ය වංචාවලට ආධාර අනුබලදීමේ චෝදනාවට අත්අඩංගුවට ගෙන අධිකරණයට ඉදිරිපත් කළ සැකකරුවෙකු ඇප මත මුදා හැරුණා. මෙලෙස ඇප මත මුදා හැරුණේ තිළිණි ප්‍රියමාලිට අයත් තිකෝ සමූහ ව්‍යාපාරයේ විධායක නිලධාරියෙකුයි. රුපියල් හාර කෝටි තිස් එක් ලක්ෂයක මුදලක් ලබාගැනීමට තිළිණි ප්‍රියමාලිට ආධාර අනුබල ලබා දුන් බවට ඔහුට චෝදනා එල්ල වී තිබුණා. කිරිල්ලවල පදිංචිකරුවකු ඔහුට එරෙහිව අදාළ පැමිණිල්ල සිදු කර තිබුණා. ඔහු  ඇප මත මුදා හැරුණේ රුපියල් 25,000 ක මුදල් ඇපයක් සහ රුපියල් ලක්ෂ 5 බැගින් වූ ශරීර ඇප දෙකක් මතයි.ඔහුගේ විදේශ ගමන් ද තහනම් කිරීමටයි කොටුව මහේස්ත්‍රාත්වරයා නියෝග කළේ.         ", "URL": "https://www.itnnews.lk/2023/10/05/448509/", "Category": "දේශීය පුවත්", "Parent URL": null}