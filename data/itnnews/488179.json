{"Source": "ITN news", "Timestamp": "ජූනි 1, 2023 14:28", "Headline": "ඇමෙරිකාවේ ඇමසන් සමාගමට ඩොලර් මිලියන තිහක දඩයක්", "News Content": "ඇමෙරිකාවේ ඇමසන් සමාගමට ඩොලර් මිලියන තිහක දඩ මුදලක් පනවා තිබෙනවා. ඇමසන් සමාගම ඇලෙක්සා වොයිස් ඇසිස්ටන්ට් උපාංගය හරහා රැස්කර ගත් ළමුන්ගේ පෞද්ගලික තොරතුරු වසර කිහිපයක් පුරා සමාගම සතුව තබාගෙන ඇති බවටයි හෙළිවී ඇත්තේ. ඇලෙක්සා උපාංගයෙන් පටිගත කරගත් තොරතුරු මකා නොදැමීමේ වරදට ඇමෙරිකාවේ ෆෙඩරල් වෙළද කොමිසමට මෙම දඩ මුදල ගෙවීමට නියම කර තිබෙනවා. මේ අතර ඇමසන් සමාගමේ රීන්ග් නැමැති දොරවලට සවිකරන කැමරා උපාංගයෙන් රැස්කර ගත් තොරතුරු තබා ගැනීමේ වරදට ද ඇමෙරිකා ඩොලර් මිලියන 5.8ක දඩ මුදලක් ගෙවීමටයි නියම කර ඇත්තේ. ", "URL": "https://www.itnnews.lk/2023/10/05/488179/", "Category": "ජාත්‍යන්තර පුවත්", "Parent URL": null}