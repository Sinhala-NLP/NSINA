{"Source": "ITN news", "Timestamp": "දෙසැම්බර් 5, 2022 09:09", "Headline": "දිස්ත්‍රික්ක 5කට නායයාම් පූර්ව අනතුරු ඇඟවීම්", "News Content": "පවතින අයහපත් කාලගුණික තත්වය හේතුවෙන් දිස්ත්‍රික්ක 5කට නායයාම් පූර්ව අනතුරු ඇඟවීමේ පණිවිඩයක් නිකුත් කර ඇති බව ජාතික ගොඩනැගිලි පර්යේෂණ සංවිධානය පවසයි. ඒ අනුව කොළඹ දිස්ත්‍රික්කයේ සීතාවක , ගාල්ල දිස්ත්‍රික්කයේ නාගොඩ , කළුතර දිස්ත්‍රික්කයේ ඉංගිරිය කෑගල්ල දිස්ත්‍රික්කයේ යටියන්තොට සහ වරකාපොළ , රත්නපුර දිස්ත්‍රික්කයේ රත්නපුර සහ ඇලපාත යන ප්‍රදේශ සඳහා අනතුරු ඇඟවීමේ 1 මට්ටම ( විමසිලිමත්වීම- කහ ) නිවේදනය නිකුත් කර තිබේ. මෙම නිවේදනය ඊයේ (4) දින පස්වරු 7 සිට අද (5) පස්වරු 7 දක්වා බල පැවැත්වෙන බව ද එම සංවිධානය ජනතාවට දැනුම් දෙයි.  ", "URL": "https://www.itnnews.lk/2023/10/05/449019/", "Category": "Breaking News,දේශීය පුවත්", "Parent URL": null}