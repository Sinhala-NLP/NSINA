{"Source": "ITN news", "Timestamp": "මැයි 10, 2022 09:23", "Headline": "හෙට උදෑසන 7.00 දක්වා දිවයින පුරා ඇඳිරිනීතිය ක්‍රියාත්මකයි", "News Content": "දිවයින පුරා බලපැවැත්වෙන පරිදී පැනවූ ඇඳිරිනීතිය හෙට උදෑසන 7.00 දක්වා  ක්‍රියාත්මකයි. ඇඳිරිනීතිය මධ්‍යයයේ වුවද බොහෝ ප්‍රදේශවල ජනතාව වීදිබැස විරෝධතාවලට එක්ව සිටි අතර මහජන නියෝජිතයින් රැසකගේ නිවාසවලට පහරදී හානි සිදුකර තිබෙනවා. ගාලුමුවදොර අරගලයේ නිරත පිරිසට ඊයේ එල්ලවූ ප්‍රහාරයත් සමඟ කෝපයට පත් ජනතාව මැති ඇමතිවරුන් රැසකගේ නිවාසවලට පහරදී ගිනි තබා තිබෙනවා. හිටපු අමාත්‍ය රමේෂ් පතිරණ , ජොන්ස්ටන් ප්‍රනාන්දු , ප්‍රසන්න රණතුංග, බන්දුල ගුණවර්ධන,කෙහෙලිය රඹුක්වැල්ල , ගාමිණී ලොකුගේ, විමල් වීරවංශ , රෝහිත අබේගුණවර්ධන, පවිත්‍රා වන්නිආරච්චි යන මහත්ම මහත්මීන්ගේ නිවාසවලට පහරදී ගිනි තබා ඇති බවයි වාර්තා වන්නේ. එමෙන්ම ශාන්ත බණ්ඩාර , කනක හේරත්, අරුන්දික ප්‍රනාන්දු, නිමල් ලන්සා, ඉන්දික අනුරුද්ධ සහ කංචන විජේසේක යන මහත්වරුන් ඇතුළු පිරිසකගේ නිවාසවලට හානි සිදුකර තිබෙනවා. වීරකැටිය මැද මුලන පිහිටි ඩී ඒ රාජපක්ෂ මහතාගේ සහ එම මහත්මියගේ ස්මාරක ද කඩා බිද දමා ඇති අතර ප්‍රදේශයේ විරෝධතාවක් ද ඇතිවුණා. වීරකැටිය ප්‍රාදේශීය සභාවේ සභාපතිවරයාගේ නිවස ආසන්නයේදී සිදුවූ වෙඩි තැබීමකින් දෙදෙනෙකු මියගොස් ඇති අතර තවත් කිහිප දෙනෙකු ද තුවාල ලැබුවා. මේ අතර හිටපු අමාත්‍ය එස් එම් චන්ද්‍රසේන මහතාගේ අනුරාධපුර නිවසට ද කිසියම් පිරිසක් පහරදී හානි සිදුකර තිබෙනවා. මොහාන්ද සිල්වා හා ගාල්ල නගරාධිපති ප්‍රියන්ත සහබන්දු යන මහත්වරුන්ගේ නිවාසවලට ද ප්‍රහාර එල්ලවුණා. අද උදෑසන වන විට එම  ප්‍රදේශයට හමුදා ආරක්ෂාව යෙදවීමටයි කටයුතු යොදා තිබුණේ. ඊයේ දිනයේ ඇතිවූ ගැටුම්කාරි තත්ත්වය හේතුවෙන් පුද්ගලයින් දෙදෙනෙනකු ජිවිතක්ෂයට පත්ව 218 දෙනෙකු තුවාල ලබා තිබෙනවා.       ", "URL": "https://www.itnnews.lk/2023/10/05/410582/", "Category": "Breaking News,දේශීය පුවත්", "Parent URL": null}