{"Source": "ITN news", "Timestamp": "ஜனவரி 3, 2023 13:00", "Headline": "மாணவர்களுக்கு விற்பனை செய்யப்படவிருந்த போதை வில்லைகளுடன் நபரொருவர் கிரேண்ட்பாஸ் பகுதியில் கைது..", "News Content": "பாடசாலை மாணவர்களுக்கு விற்பனை செய்யப்படவிருந்த ஒருவகை போதை வில்லைகளுடன் சந்தேக நபரொருவர் கிரேண்ட்பாஸ் பகுதியில் கைதுசெய்யப்பட்டுள்ளார். பாடசாலை கல்வி நடவடிக்கைகள் ஆரம்பமாகியுள்ள நிலையில், மாணவர்களுக்கு அவற்றை விற்பனை செய்ய சந்தேக நபர் திட்டமிட்டிருந்தமை தெரியவந்துள்ளது. பொலிஸ் விசேட அதிரடிப்படையின் மேல் மாகாண விசேட செயற்பாட்டு பிரிவுக்கு கிடைக்கப்பெற்ற தகவலொன்றின் அடிப்படையில் சுற்றிவளைப்பு மேற்கொள்ளப்பட்டுள்ளது. அதன்போது 80 போதை வில்லைகள் சந்தேக நபரிடமிருந்து கைப்பற்றப்பட்டுள்ளன. வெல்லம்பிட்டிய பகுதியை சேர்ந்த 62 வயதுடைய நபரொருவரே கைதுசெய்யப்பட்டுள்ளார். அவர் மேலதிக விசாரணைகளுக்காக கிரேண்ட்பாஸ் பொலிஸாரிடம் ஒப்படைக்கப்பட்டுள்ளார். ", "URL": "https://www.itnnews.lk/2023/10/05/453621/", "Category": "Breaking News,தேசிய செய்திகள்", "Parent URL": null}