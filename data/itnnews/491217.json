{"Source": "ITN news", "Timestamp": "ජූනි 12, 2023 09:46", "Headline": "ගම්මාන තුනක බලය යළි යුක්රේනයට", "News Content": "යුක්රේනයේ තවත් ගම්මාන තුනක බලය තමන් සතුකරගත් බව එරට හමුදා පවසනවා. ඩොනෙට්ස්ක් කලාපයේ නැගෙනහිර ප්‍රදේශයේ පිහිටි ගම්මාන තුනක බලය මෙසේ අත්පත් කරගෙන තිබෙනවා. රුසියා හමුදා සමග පැවති දරුණු ගැටුම්වලින් පසුවයි මෙම ගම්මාන තුනේ පාලනය යුක්රේන හමුදා සියතට ගෙන ඇත්තේ. එම ගැටුම්වලින් සාමාන්‍ය වැසියන් තුන් දෙනෙකු මියගොස් ඇති අතර තවත් 23 දෙනෙකු තුවාල ලැබුවා. මේ වනවිට කර්සන් ප්‍රදේශයේ බලය අත්පත් කර ගැනීම සදහා ද දෙරට හමුදා අතර දරුණු ගැටුම් හටගෙන ඇති බවයි වාර්තා වන්නේ. කර්සන් ප්‍රදේශයේ පවතින ගංවතුර තත්ත්වය හේතුවෙන් එක්ලක්ෂ හැට දෙදහසක පිරිසක් අවතැන්ව සිටිනවා.         ", "URL": "https://www.itnnews.lk/2023/10/05/491217/", "Category": "ජාත්‍යන්තර පුවත්", "Parent URL": null}