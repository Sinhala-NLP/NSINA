{"Source": "ITN news", "Timestamp": "ජනවාරි 1, 2023 16:54", "Headline": "දිය කොව්ලා හා හංසකාවා යළි මෙහෙයුම් අරඹයි", "News Content": "වරාය ගැඹුරු කිරිමට යොදා ගන්නා දිය කොව්ලා හා හංසකාවා යාත්‍රා ද්විත්වය යළි මෙහෙයුම් සදහා එක්කර තිබෙනවා. ශ්‍රී ලංකා වරාය අධිකාරියට අයත් දිය කොව්ලා හා හංසකාවා යාත්‍රා දෙක පුහුණු සේවකයින් හිඟකම හේතුවෙන් මෙහෙයුම් වලින් ඉවත් කර තිබුණා. වරාය ගැඹුරු කිරිමේ හා රොන්මඩ ඉවත් කිරිමේ මෙහෙයුම්වලට ය එම යාත්‍රා එක් කිරීමට කටයුතු කෙරුණේ අමාත්‍ය නිමල් සිරිපාල ද සිල්වා මහතාගේ මැදිහත්වීම හා මගපෙන්වීම මතයි. මෙම යාත්‍රා දෙකේ මෙහෙයුම් කටයුතු අත්හිටුවීමෙන් විශාල නෞකාවන් වරායට පැමිණිමට පවා අඩාල වී ඇති බව නිලධාරීන් හා සේවකයින් අමාත්‍ය නිමල් සිරිපාල ද සිල්වා මහතාට පෙන්වා දුන්නා. ඒ අනුවයි කඩිනම් පියවරක් ලෙස තාවකාලිකව නියමිත පුහුණුවෙන් පසු 08 දෙනෙකුගෙන් යුතු කාර්ය මණ්ඩලයක් දැනට සිටින වරාය සේවකයින්ගෙන් ආවරණය කර ගැනීමට පියවර ගන්නා ලෙස අමාත්‍යවරයා උපදෙස් ලබා දුන්නේ.     ", "URL": "https://www.itnnews.lk/2023/10/05/453077/", "Category": "Breaking News,දේශීය පුවත්", "Parent URL": null}