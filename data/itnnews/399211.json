{"Source": "ITN news", "Timestamp": "මාර්තු 3, 2022 12:44", "Headline": "තෙල් සහ විදුලි අර්බුදයට අනිද්දා වන විට විසඳුම් ලැබෙන ලකුණු", "News Content": "තෙල් සහ විදුලි අර්බුදයට අනිද්දා වන විට විසදුම් ලබා දෙන බව අමාත්‍ය ගාමිණී ලොකුගේ පවසනවා. හෙට සිට විදුලි කප්පාදුව නතර කිරීමට ද කටයුතු කරමින් සිටින බවයි ඒ මහතා පවසන්නේ. තෙල් සහ විදුලි අර්බුදය සම්බන්ධයෙන් ජනාධිපතිතුමාගේ හා අගමැතිතුමාගේ දැඩි අවධානය යොමු වුණා. ඒ අනුව එම දෙපලගේ ප්‍රධානත්වයෙන් මේ සම්බන්ධ සාකච්ඡාවක් ද පැවැත්වුණා. විෂය භාර අමාත්‍යවරුන් හ අදාළ සංස්ථා සභාපතිවරුන් ඊට එක්ව සිටියා. එහිදී ජනාධිපතිතුමා  කියා සිටියේ ලබන 05 වනදා සිට ගැටලුවට විසදුම් ලබා දෙන බවයි. ඊයේ දිනයේදීම තෙල් ටොන් 6000 ක් ලබාදීමට ගත්  තීරණයත් සමග ගැටලුවට විසදුම් ලබාදීමට හැකි වනු ඇති බවයි අමාත්‍ය ගාමිණි ලොකුගේ අවධාරණය කළේ.         ", "URL": "https://www.itnnews.lk/2023/10/05/399211/", "Category": "දේශීය පුවත්", "Parent URL": null}