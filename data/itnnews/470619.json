{"Source": "ITN news", "Timestamp": "மார்ச் 24, 2023 11:07", "Headline": "ஆசிரியர் சேவைக்கு இணைத்து கொள்வதற்கான போட்டிப்பரீட்சை நாளை இடம்பெறாது", "News Content": "அரசசேவையிலுள்ள பட்டதாரிகளை ஆசிரியர் சேவையில் இணைத்து கொள்ளும் நடவடிக்கை அண்மையில் அறிவிக்கப்பட்டிருந்தது. அந்த அடிப்படையில் அவற்றுக்கான போட்டிப் பரீட்சை  நாளையத்தினம் இடம்பெற இருந்த நிலையில் பரீட்சை நடைபெற மாட்டாது என பரீட்சைகள் ஆணையாளர் நாயகம் நாயகம் எம்.சீ. அமித் ஜயசுந்தர தெரிவித்துள்ளார். நாட்டின் தேசிய மற்றும் மாகாண பாடசாலைகளில் நிலவும் ஆசிரியர் வெற்றிடங்களை நிரப்பும் வண்ணமே இச்செயல் திட்டம் நடைமுறைப்படுத்தப்படுகிறது.\nஆகவே நாளை சனிக்கிழமை 26 ஆயிரம் பட்டதாரிகளுக்கு ஆசிரியர் நியமனங்களை வழங்கும் நோக்கில் நடைபெறவிருந்த இந்தப் போட்டிப் பரீட்சை உயர் நீதிமன்றத்தின் கட்டளையின் அடிப்படையில் நிறுத்தப்பட்டுள்ளது என்றும் அவர் தெரிவித்தார். எதிர்வரும் காலங்களில் கிடைக்கப் பெறவுள்ள உயர் நீதிமன்றின் உத்தரவின் பிரகாரம் இந்தப் பரீட்சை மீண்டும் நடத்தப்படும். அதற்கான திகதியும் பின்னர் அறிவிக்கப்படும் என்றும் அவர் தெரிவித்தார். ", "URL": "https://www.itnnews.lk/2023/10/05/470619/", "Category": "Breaking News,தேசிய செய்திகள்", "Parent URL": null}