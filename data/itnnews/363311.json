{"Source": "ITN news", "Timestamp": "செப்டம்பர் 17, 2021 18:53", "Headline": "நட்டத்திற்கு மத்தியிலும் மின் விநியோகம் துண்டிக்கப்படமாட்டாது : அமைச்சர் காமினி லொக்குகே", "News Content": "தற்போதய நிலையில் பலருக்கு மின் கட்டணத்தை செலுத்த சந்தர்ப்பம் கிடைக்கவில்லை. எனினும் நட்டத்திற்கு மத்தியிலும் மின் விநியோகம் துண்டிக்கப்படமாட்டாதென அமைச்சர் காமினி லொக்குகே தெரிவித்தார். “எமக்கு பொருளாதார ரீதியாக இழப்புக்கள் ஏற்பட்டுள்ளன. எதிர்வரும் ஓரிரு மாதங்களில் நிலைமை மேலும் மோசமடையும். தற்போது 44 பில்லியன் ரூபா மின் கட்டணம் கிடைக்கவேண்டியுள்ளது. அவற்றுக்கு வட்டி அறவிடப்படுவதில்லை. 12 வீத கழிவை வழங்கி கட்டணத்தை செலுத்த பாவனையாளர்கள் ஊக்குவிக்கப்படுவார்கள். கட்டணம் செலுத்தக் கூடிய நிலையில் உள்ளவர்களும் கட்டணம் செலுத்தாதுள்ளனர். எனினும் மின் விநியோகம் துண்டிக்கப்படமாட்டாது.” கேள்வி : மக்களுக்கு நிவாரண காலம் வழங்கப்படுமா? தற்போது நிவாரண காலம் வழங்கப்பட்டுள்ளது. எவரது மின் விநியோகமும் துண்டிக்கப்படவில்லை. கட்டணத்தை செலுத்தக் கூடியவர்களிடமிருந்து அறவிடுமாறு கூறியுள்ளோம். ", "URL": "https://www.itnnews.lk/2023/10/05/363311/", "Category": "Breaking News,தேசிய செய்திகள்", "Parent URL": null}