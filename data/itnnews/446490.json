{"Source": "ITN news", "Timestamp": "නොවැම්බර් 18, 2022 21:24", "Headline": "සුමාත්‍රා ප්‍රදේශයේ හටගත් භූ කම්පනයෙන් ශ්‍රී ලංකාවට කිසිඳු බලපෑමක් නැහැ", "News Content": "ඉන්දීය සාගරයේ දකුනු සුමාත්‍රා ප්‍රදේශයේ හටගත් භූ කම්පනයෙන් ශ්‍රී ලංකාවට කිසිදු බලපෑමක් නැති බව අදාළ අංශ අවධානය කරනවා. මේ හේතුවෙන් අනියත බියක් ඇති කර ගැනීමට අවශ්‍ය නොවන බවයි පෙන්වා දෙන්නේ.දකුණු සුමාත්‍රා ප්‍රදේශයේ හටගත් මෙම භූකම්පනයේ ප්‍රභලත්වයෙන් වාර්තා වුණේ රිච්ටර් පරිමාන ඒකක 6.8ක් ලෙසටයි. අද පස්වරු 7.07 ට පමණ භූකම්පනය ඇති වුණා. කිලෝමීටර් 10 ක් ගැඹුරු මුහුදේ ඇති වූ මෙම භූකම්පනයෙන් ශ්‍රී ලංකාවට බලපෑමක් නැති බව අවධාරණය කෙරෙනවා.කෙසේ වුවද මෙම භූකම්පනයෙන්  සුනාමි පූර්ව අනතුරු ඇගවීම් මධ්‍යස්ථානයෙන් මේ සම්බන්ධයෙන් හදිසි නිවේදනයක් නිකුත් කර තිබෙනවා. එම නිවේදනයට අනුව ශ්‍රී ලංකාවේ මුහුදුබඩ ප්‍රදේශවල ජන ජීවිතය ආරක්ෂා සහිත බවයි දැක්වෙන්නේ.             ", "URL": "https://www.itnnews.lk/2023/10/05/446490/", "Category": "Breaking News,දේශීය පුවත්", "Parent URL": null}