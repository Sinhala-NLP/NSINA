{"Source": "ITN news", "Timestamp": "ජූනි 6, 2022 17:43", "Headline": "තංගල්ලේ වෙඩි තැබීම සඳහා පුද්ගලයින් පැමිණි යතුරුපැදිය සොයා ගැනේ", "News Content": "තංගල්ල මොටකැටිආර ප්‍රදේශයේ සිදුවූ වෙඩි තැබීම සඳහා පුද්ගලයින් පැමිණි යතුරුපැදිය පොලීසිය සොයාගත්තා. මත්ද්‍රව්‍ය ජාවාරම්කරුවන් අතර පවතින ආරවුලක් මත වෙඩිතැබීම සිදුකරන්නට ඇති බවටයි පොලීසිය සැකකරන්නේ. තංගල්ල මොටකැටිආර ප්‍රදේශයේ දී කැබ් රථයක ගමන් කරමින් සිටි පිරිසකට යතුරුපැදියකින් පැමිණි පුද්ගලයින් දෙදෙනෙකු වෙඩි තබා ඇත්තේ ඊයේ රාත්‍රියේයි. කැබ් රථයේ රියදුරු ඇතුළු තුන් දෙනෙකු තුවාල ලබා තංගල්ල රෝහලට ඇතුළත් කිරීමෙන් පසු රියදුරු මියගියා. එම වෙඩි තැබීම සඳහා පුද්ගලයින් පැමිණි යතුරුපැදිය පහජ්ජාව , දේද්දුවාවල ප්‍රදේශයේ තිබී පොලීසිය සොයාගත්තා. මියගිය පුද්ගලයා මත්ද්‍රව්‍ය චෝදනා යටතේ බන්ධනාගාර ගතව සිට ඇප මත නිදහස්ව සිටින පුද්ගලයෙකු බව සඳහන්. ", "URL": "https://www.itnnews.lk/2023/10/05/415436/", "Category": "දේශීය පුවත්", "Parent URL": null}