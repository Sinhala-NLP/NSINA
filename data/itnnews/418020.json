{"Source": "ITN news", "Timestamp": "ජූනි 20, 2022 12:17", "Headline": "මොරටුමුල්ලෙන් නාඳුනන පුද්ගල මළ සිරුරක් හමුවෙයි", "News Content": "මොරටුමුල්ල,  මෝල්පේ ප්‍රදේශයේ අතුරු මාර්ගයක තිබී නාඳුනන මළ සිරුරක් සොයාගෙන තිබෙනවා. මෝල්පේ අතුරු මාර්ගය අසල පිරිමි පුද්ගලයෙකු වැටී සිටින බවට මොරටුමුල්ල පොලීසියට තොරතුරක් ලැබී තිබුණා. ඒ අනුව කළ පරීක්කෂාවේදීයි දෑත් බැද මුඛය ප්ලාස්ටරයකින් ආවරණය කර කැපුම් තුවාල සහිතව වැටී සිටි පුද්ගලයා පොලීසිය විසින් පරීක්ෂා කරනු ලැබුවේ. ඔහු පානදුර රෝහලට ඇතුළත් කෙරුණු අතර ඒ වනවිටත් මියගොස් සිටියා. මියගිය පුද්ගලයා වයස අවුරුදු 20 ත් 25 ත් අතර,  අඩි 5 යි අගල් 6 ක් උස නිල් පැහැති ටී ෂර්ටයක් හා සුදු පැහැති දිග කලිසමක් ඇද සිටි අයෙකු බවයි පොලීසිය පවසන්නේ. මොරටුමුල්ල පොලීසිය මේ පිළිබද පරීක්ෂණ පවත්වනවා.     ", "URL": "https://www.itnnews.lk/2023/10/05/418020/", "Category": "දේශීය පුවත්", "Parent URL": null}