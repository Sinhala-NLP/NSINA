{"Source": "ITN news", "Timestamp": "ජූලි 23, 2023 14:19", "Headline": "මෙක්සිකෝවේ ගින්නකින් පුද්ගලයින් 11 දෙනෙකු ජීවිතක්ෂයට", "News Content": "මෙක්සිකෝවේ මත් පැන් පානය සඳහා වෙන්කර ඇති ස්ථානයක හටගත් ගින්නකින් පුද්ගලයින් 11 දෙනෙකු ජීවිතක්ෂයට පත්ව තිබෙනවා. ඇමෙරිකා දේශසීමා ආසන්නයේ පිහිටා ඇති මෙම ස්ථානයේ හටගත් ගින්නට සැකපිට පුද්ගලයෙකු අත්අඩංගුවට ගත් බවයි පොලීසිය නිවේදනය කරන්නේ. එම පුද්ගලයා බීමත්ව සිටියදී අදාළ ස්ථානයෙන් ඉවත් කිරීමට විරෝධය පළකරමින් ගැටුමක් හටගෙන ඇති අතර පසුව ඔහු ඊට ගිනිතබා තිබෙනවා. එම ස්ථානයේ රැදී සිටි කාන්තාවන්ට හිරිහැර කිරීම හේතුවෙන් ඔහු ඉවත් කළ බවයි වාර්තා වන්නේ. ගින්නෙන් මියගිය පිරිස අතරට පිරිමි පුද්ගලයින් 7 දෙනෙකු සහ කාන්තාවන් 4 දෙනෙකු ඇතුළත්. එමෙන්ම තවත් පුද්ගලයින් 4 දෙනෙකු තුවාල ලබා රෝහල් ගතකර තිබෙනවා.     ", "URL": "https://www.itnnews.lk/2023/10/05/502040/", "Category": "Breaking News,ජාත්‍යන්තර පුවත්", "Parent URL": null}