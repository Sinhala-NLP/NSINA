{"Source": "ITN news", "Timestamp": "නොවැම්බර් 16, 2022 12:28", "Headline": "මිසයිල ප්‍රහාරය එල්ල කළේ කවුදැයි නිශ්චිතව ප්‍රකාශ කළ නොහැකියි – පෝලන්ත ජනපති", "News Content": "පෝලන්තයට එල්ලවු මිසයිල ප්‍රහාරය එල්ල කළේ කවුරුන්ද යන්න පිළිබඳව නිශ්චිතව ප්‍රකාශ කළ නොහැකි බව එරට ජනාධිපතිවරයා නිවේදනය කරනවා. යුක්රේන දේශසිමාව ආසන්නයේ පිහිටා ඇති පෝලන්තයේ ගම්මානයකට එල්ලවු මිසයිල ප්‍රහාරයෙන් පුද්ගලයන් දෙදෙනෙකු ජිවිතක්ෂයට පත්වුණා. එම මිසයිලය රුසියාවේ නිෂ්පාදිත බව පෝලන්තය සදහන් කරනවා. කෙසේ වුවද රුසියාව ප්‍රහාරය එල්ල කල බවට පලවන මාධ්‍ය වාර්තා තහවුරු කිරීමට මේවන තෙක් සාධක හමුව නොමැති බවයි පෝලන්ත ජනාධිපතිවරයා පවසන්නේ. සිද්ධිය සම්බන්ධයෙන් පුළුල් විමර්ශනයක් ක්‍රියාත්මක බව ඔහු පවසනවා. මේ අතර ඇමෙරිකා ජනාධිපති ජො බයිඩ්න් සදහන් කරන්නේ මිසයිල ප්‍රහාරය රුසියාව සිදුකල බවට පැවසිය නොහැකි බවයි. ප්‍රහාරය සම්බන්ධයෙන් සිදු කෙරෙන විමර්ශන අවසන් වනතෙක් රුසියාවට වරද පැටවිය නොහැකි බව ද ඔහු පෙන්වා දෙනවා. පෝලන්තයට මිසයිල ප්‍රහාරයක් එල්ල විමත් සමග ජී 7 කණ්ඩායමේ රාජ්‍ය නායකයින් විශේෂ සාකච්ඡාවක් පැවැත්වුවා. යුක්රේනයේ වර්තමාන ආරක්ෂක තත්ත්වය සම්බන්ධයෙන් එහිදි කතාබහට ලක්වු බවයි වාර්තා වන්නේ. ", "URL": "https://www.itnnews.lk/2023/10/05/445897/", "Category": "Breaking News,ජාත්‍යන්තර පුවත්", "Parent URL": null}