{"Source": "ITN news", "Timestamp": "සැප්තැම්බර් 6, 2022 15:02", "Headline": "ගොවිජන සංවර්ධන පනතට නව සංශෝධන රැසක්", "News Content": "ගොවිජන සංවර්ධන පනතට නව සංශෝධන රැසක් ගෙන එන බව කෘෂිකර්ම අමාත්‍ය මහින්ද අමරවීර මහතා පවසනවා. වසර 20 ක් පැරණි ගොවිජන සංවර්ධන පනත සංශෝධනය කිරීම කාලීන අවශ්‍යතාවක්ව තිබෙනවා. අඳ ගොවි ගැටලු, අයාලේ යන සතුන් වගාවට හානි කිරීම සහ සංවර්ධන සභා පිහිටුවීම යන කරුණුවලට අදාළවයි මෙම සංශෝධන ගෙන ඒමට නියමිතව තිබෙන්නේ. මේ සම්බන්ධයෙන් අමාත්‍යාංශයේදී සාකච්ඡාවක්ද පැවැත්වුණා. එහිදී තීරණය කෙරුණේ අයාලේ යන සතුන් වගා හානි කළ විට ඔවුන් බැද තැබීමේදී එම සතුන්ට ආහාර පාන ලබාදීම වෙනුවෙන් අයිතිකරු දිනකට රුපියල් 25 රුපියල් 1000 දක්වා වැඩි කළ යුතු බවයි. අක්කරයක් සදහා අඳ ගොවීන්ට ලැබෙන වී  බුසල් 14 ඊට වැඩි ප්‍රමාණයක් දක්වා ඉහළ නැංවීමටද යෝජනා කෙරුණා.  මෙම සංශෝධන ඇතුළත් අවසාන නීති කෙටුම්පත පාර්ලිමේන්තුවේ අනුමැතිය ඇතිව ගැසට් කිරීමට නියමිතයි.       ", "URL": "https://www.itnnews.lk/2023/10/05/433414/", "Category": "දේශීය පුවත්", "Parent URL": null}