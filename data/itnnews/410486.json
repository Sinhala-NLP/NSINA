{"Source": "ITN news", "Timestamp": "මැයි 9, 2022 14:08", "Headline": "පොලු මුගුරු රැගත් විරෝධතාකරුවන් විපක්ෂනායකට පහර දෙයි", "News Content": "අද පෙරවරුවේ අරලියගහ මන්දිරයට රැස් වු විශාල පිරිසක් අග්‍රාමාත්‍ය මහින්ද රාජපක්ෂ මහතාට ධුරයෙන් ඉවත් නොවන ලෙසට බල කර සිටියා. අග්‍රාමාත්‍යවරයා  එම ජනතාව ඇමතිමෙන් පසුව පිරිස විසිර ගියා. මෙම පිරිසෙන් කණ්ඩායමක් අරලියමන්දිරය අභියස රැදි සිටින විරෝධතා කරුවන් අතරට ගිය අතර එහිදි යම් නොසන්සුන්කාරී තත්ත්වයක් හටගත්තා. ඉන් අනතුරුව අරලියගහ මන්දිරයට රැස්වී අග්‍රාමාත්‍යවරයාට සහාය පළකළ පිරිස් ගාලු මුවදොර විරෝධතා භූමියට ගමන් කළා. ඒ සමගයි මෙම නොසන්සුන්කාරී තත්වය හටගත්තේ. ගැටුම පාලනයට පොලීසිය මැදිහත්ව සිටිනවා. සිද්ධිය වූ ස්ථානයට ජනතා විමුක්ති පෙරමුණේ නායක අනුර කුමාර දිසානායක මහතා ඇතුළු ක්‍රියාකාරීන් ද පැමිණ සිටියා. මෙම ස්ථානයට විපක්ෂ නායක සජිත් ප්‍රේමදාස මහතා ඇතුළු සමගි ජන බලවේගයේ මන්ත්‍රීවරුන් කිහිප දෙනෙකු ද පැමිණීමත් සමග යළිත් උණුසුම්කාරී තත්ත්වයක් හටගත්තා. පොලු මුගුරු රැගත් විරෝධතාකරුවන් සජිත්  ප්‍රේමදාස මහතා ඇතුළු කණ්ඩායමට පහරදීමට කටයුතු කිරීමත් සමග ඔවුන් එම ස්ථානයෙන් ඉවත්ව ගියා. මේ වනවිට අනුර කුමාර දිසානායක මහතා ඇතුළු ජනතා විමුක්ති පෙරමුණේ ක්‍රියාකාරීන් අරගල භූමියේ රැදී සිටිනවා.     ", "URL": "https://www.itnnews.lk/2023/10/05/410486/", "Category": "දේශීය පුවත්", "Parent URL": null}