{"Source": "ITN news", "Timestamp": "අගෝස්තු 13, 2021 17:43", "Headline": "පහළ මල්වතු ඔය ජලාශයේ ඉදිකිරීම් රාජ්‍ය ඇමති දුමින්ද දිසානායකගේ නිරීක්ෂණයට", "News Content": "රුපියල් මිලියන විසි දෙදහස් 900 ක වියදමෙන් ඉදිකෙරෙන මෙරට 6 වැනි විශාලතම ජලාශය වන පහළ මල්වතු ඔය ජලාශයේ ඉදිකිරීම් රාජ්‍ය අමාත්‍ය දුමින්ද දිසානායක මහතාගේ නිරීක්ෂණයට ලක්වුණා. මෙරට වී අස්වැන්න,  බලශක්ති උත්පාදනය,  පානීය ජල හා වාරි ජල සැපයුම ඉහළ නැංවීම අරමුණු කරගනිමින් දේශීය ඉංජිනේරු තාක්ෂණයෙන් රජරට ඉදිකෙරෙන විශාලතම ජලාශය වන්නේ පහළ මල්වතු ඔය ජලාශයයි. මන්නාරම සහල්නැළියේ අස්වැන්න තුන් ගුණයකින් වැඩිකර ජනතාවට පිරිසිදු පානීය ජලය ලබා දීම හා ගොවිතැන් කටයුතු සදහා අඛණ්ඩව ජලය සැපයීම ව්‍යාපෘතියේ අරමුණයි. පසුගිය 31 වනදා එහි ඉදිකිරීම් ආරම්භ කෙරුණේ අමාත්‍ය චමල් රාජපක්ෂ මහතාගේ ප්‍රධානත්වයෙන්.     ", "URL": "https://www.itnnews.lk/2023/10/05/356134/", "Category": "දේශීය පුවත්", "Parent URL": null}