{"Source": "ITN news", "Timestamp": "டிசம்பர் 2, 2022 12:19", "Headline": "சிறைச்சாலைகளில் நெரிசல் காரணமாக கைதிகளை வீட்டுக்காவலில் வைக்க திட்டம்", "News Content": "சிறைச்சாலைகளில் காணப்படும் நெரிசல் காரணமாக விளக்கமறியலில் வைக்கப்பட்டுள்ளவர்களை வீட்டுக்காவலில் வைக்க திட்டமிடப்பட்டுள்ளது. இதற்காக சட்டமூலம் தயாரிக்கப்படுமென ராஜாங்க அமைச்சர் அநுராத ஜயரத்ன தெரிவித்துள்ளார். சிறைச்சாலைகள் தொடர்பில் மேலும் பல சட்டங்கள் வகுக்கப்படவுள்ளதாகவும் அமைச்சர் குறிப்பிட்டார். வெலிக்கடை சிறைச்சாலைக்கு கண்காணிப்பு விஜயமொன்றை மேற்கொண்டபோதே அவர் இவ்வாறு தெரிவித்தார். வெலிக்கடை சிறைச்சாலையில் 13 ஆயிரம் சிறைக்கைதிகளை தடுத்து வைக்க முடியும். எனினும் அங்கு 26 ஆயிரம் சிறைக்கைதிகள் இருப்பதாக தெரியவந்துள்ளது. போதைக்குற்றங்களுக்காக தடுத்து வைக்கப்பட்டுள்ளவர்களுக்கு புனர்வாழ்வளிக்கும் வேலைத்திட்டமும் முன்னெடுக்கப்பட்டுள்ளதாக ராஜாங்க அமைச்சர் அநுராத ஜயரட்ண தெரிவித்துள்ளார். \n ", "URL": "https://www.itnnews.lk/2023/10/05/448614/", "Category": "Breaking News,தேசிய செய்திகள்", "Parent URL": null}