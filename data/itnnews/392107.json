{"Source": "ITN news", "Timestamp": "ජනවාරි 30, 2022 09:22", "Headline": "ගැරඬි ඇල්ලේ දිය නෑමට ගිය පුද්ගලයින් 4 දෙනෙකු දියේ ගිලී ජීවිතක්ෂයට", "News Content": "ගැරඬි ඇල්ලේ දිය නෑමට ගිය පුද්ගලයින් 4 දෙනෙකු දියේ ගිලී ජීවිතක්ෂයට පත්ව තිබෙනවා. ඇටම්පිටිය පොලිස් වසමේ උමා ඔය ගැරඬි ඇල්ලේ දිය නෑමට ගිය පිරිසකුයි මෙසේ ජීවිතක්ෂයට පත්ව ඇත්තේ. ඇටම්පිටිය පොලිස් ස්ථානයේ නිලධාරීන් හා ප්‍රදේශවාසීන් සිදුකළ සෝදිසි කිරීමේදී කාන්තා මළ සිරුරු 3 ක් සහ පිරිමි මළ සිරුරක් සොයා ගැනීමට හැකි වී තිබෙනවා. අතුරුදන් වූ අනෙක් අය සොයා පොලීසිය හා ප්‍රදේශවාසීන් එක්ව සෝදිසි කිරීමේ කටයුතුවල නිරත වන බවයි අප වාර්තාකරු පැවසුවේ. මිය ගිය අය අතර අවුරුදු 21,  19,  23 වයස්වල කාන්තාවන් සහ වයස අවුරුදු 23 ක් වන ඩේවිඩ් කුමාර නමැති පුද්ගලයෙකු ද වනවා. පශ්චාත් මරණ පරීක්ෂණ කටයුතු සඳහා මෘත ශරීර ඇටම්පිටිය රෝහලේ තැන්පත් කර ඇති බවයි පොලීසිය පවසන්නේ.           ", "URL": "https://www.itnnews.lk/2023/10/05/392107/", "Category": "Breaking News,දේශීය පුවත්", "Parent URL": null}