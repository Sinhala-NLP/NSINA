{"Source": "ITN news", "Timestamp": "நவம்பர் 25, 2021 15:16", "Headline": "கிண்ணியாவில் இன்றைய தினம் துக்க தினம் அனுஷ்டிப்பு..", "News Content": "திருகோணமலை கிண்ணியாவில் இன்றைய தினம் துக்க தினம் அனுஷ்டிக்கப்படுகின்றது. கிண்ணியா பகுதியில் வெள்ளை கொடிகள் பறக்கவிடப்பட்டுள்ளதோடு, சகல வர்த்தக நிலையங்களும் மூடப்பட்டு வர்த்தகர்களும் இதற்கு ஆதரவு தெரிவித்துள்ளதாக எமது செய்தியாளர்கள் தெரிவித்தார்கள். மாணவர்களின் பாடசாலை வருகை குறைவடைந்தமையினால் கற்பித்தல் நடவடிக்கைகளும் இடம்பெறவில்லையென பிரதேச பாடசாலை அதிபர்கள் தெரிவிக்கின்றனர். கிண்ணியாவில் நேற்று முன்தினம் குறிஞ்சாங்கேணி கலப்பில் இடம்பெற்ற படகு பாதை விபத்தில் மரணித்தவர்களுக்காக இத்துக்க திணம் அனுஷ்டிக்கப்படுகின்றது. இதேவேளை, கிழக்கு மாகாண ஆளுநர் அனுராதா யஹம்பத் இன்றைய தினம் கிண்ணியா தள வைத்தியசாலைக்கு விஜயமொன்றை மேற்கொண்டு படகு விபத்தில் பாதிக்கப்பட்டு வைத்தியசாலையில் அனுமதிக்கப்பட்டவர்களை பார்வையிட்டு நலம் விசாரித்தார். இதன்போது பாதிக்கப்பட்டவர்களுக்கான நிவாரணத்தையும் இங்கு வழங்கினார். ", "URL": "https://www.itnnews.lk/2023/10/05/378606/", "Category": "Breaking News,தேசிய செய்திகள்", "Parent URL": null}