{"Source": "ITN news", "Timestamp": "මාර්තු 15, 2023 09:26", "Headline": "රුසියානු ප්‍රහාරක ජෙට් යානයක් ඇමෙරිකා ඩ්‍රෝන යානයක ගැටෙයි", "News Content": "රුසියානු ප්‍රහාරක ජෙට් යානයක් ඇමෙරිකා ඩ්‍රෝන යානයක ගැටී තිබෙනවා. ඩ්‍රෝන යානය කලු මුහුදට කඩාවැටී ඇති බවයි වාර්තා වන්නේ. මෙම සිදුවීම යුක්‍රේන යුද්ධය සම්බන්ධයෙන් ඇමෙරිකාව සහ රුසියාව අතර පවතින ගැටුම තවදුරටත් උත්සන්න කරනු ඇතැයි වාර්තා වනවා. ඩ්‍රෝන යානය ජාත්‍යන්තර ගුවන් සීමාවේ සාමාන්‍ය මෙහෙයුමක යෙදී සිටි බව සඳහන්. රුසියානු ජෙට් යානා දෙකක් ඒ අතරින් ගමන් කිරීමේ දී ඩ්‍රෝන යානය අස්ථාවර වී කඩාවැටී තිබෙනවා. එම් කියු 9 රීපර් වර්ගයේ ඩ්‍රෝන යානය එහි ට්‍රාන්ස් ෆොන්ඩර් උපකරණ ක්‍රියා විරහිත කර පියාසර කර ඇති බවයි රුසියා ආරක්ෂක අමාත්‍යංශය සඳහන් කරන්නේ. ට්‍රාන්ස් ෆොන්ඩර් යනු ගුවන් යානයක් නිරීක්ෂණය කිරීමට ඉඩ සලසන සන්නිවේදන උපාංගයයි.         ", "URL": "https://www.itnnews.lk/2023/10/05/468181/", "Category": "Breaking News,ජාත්‍යන්තර පුවත්", "Parent URL": null}