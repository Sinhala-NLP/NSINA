{"Source": "ITN news", "Timestamp": "මැයි 19, 2023 10:24", "Headline": "විදුලිබල මණ්ඩලය ප්‍රතිව්‍යුහගත කිරීමේ වැඩපිළිවෙළ ගැන විශේෂ සාකච්ඡාවක්", "News Content": "විදුලිබල මණ්ඩලයේ ප්‍රතිව්‍යුහගත කිරීමේ වැඩපිළිවෙලට සහය ලබා දීම වෙනුවෙන් මෙරටට පැමිණ සිටින ලෝක බැංකුවේ බලශක්ති අංශ නීති විශ්ලේෂක ජෝන් ගලිවර් සහ USAID ආයතනය මගින් ලබා දී ඇති බලශක්ති ප්‍රතිව්‍යුහගත කිරීම් උපදේශක හේමන්ත් සහයි සමඟ විශේෂ සාකච්ඡාවක් ඊයේ පැවැත්වුණා එහිදී විදුලිබල මණ්ඩලය ප්‍රතිව්‍යුහගත කිරීමේ පනත සහ සංක්‍රාන්ති කාලරාමුව පිළිබඳව ඔවුන්ගේ අදහස් සාකච්ඡා කර තිබෙනවා. ඉදිරි දින කීපය තුල විදුලිබල මණ්ඩල ප්‍රතිව්‍යුහගත කිරීමේ කමිටුවේ සාමාජිකයන්, ආසියානු සංවර්ධන බැංකුව, ලෝක බැංකුව, USAID සහ JICA සංවර්ධන නියෝජිත ආයතන මගින් තාක්ෂණික සහය ලබා ගැනීමට ලබා දී ඇති සියලුම උපදේශකයන් සමඟ සාකච්ඡා කර නව විදුලිබල පනත අවසන් කිරීමට සහ ප්‍රතිව්‍යුහගත කිරීමේ වැඩපිළිවල හඳුන්වාදීමට කටයුතු කෙරෙනවා. ", "URL": "https://www.itnnews.lk/2023/10/05/484568/", "Category": "දේශීය පුවත්", "Parent URL": null}