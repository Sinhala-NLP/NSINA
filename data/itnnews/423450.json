{"Source": "ITN news", "Timestamp": "ஜூலை 15, 2022 14:17", "Headline": "வூஹான் நகரில் கொலரா பக்ரீரியா அடையாளம்..", "News Content": "கொவிட் வைரஸ் பரவிய சீனாவின் வுஹான் நகரில் கொலரா பக்ரீரியா பரவும் அபாயம் உருவாகியுள்ளது. அங்கு விற்பனைக்காக வைக்கப்பட்டிருந்த ஆமை இறைச்சியில் கொலரா பக்ரீரியா தொற்று இருந்தமை கண்டுபிடிக்கப்பட்டுள்ளது. வுஹான் நகரில் மாணவன் ஒருவர் கொலரா பக்ரீரியா தொற்றாளராக அடையாளம் காணப்பட்டார். இதனையடுத்து அங்கு பரிசோதனைகள் மேற்கொள்ளப்பட்டன. இதன்போதே ஆமை இறைச்சியில் கொலரா பக்ரீரியா தொற்று இருந்தமை கண்டுபிடிக்கப்பட்டது. இதேவேளை வுஹான் நகரில் கொலரா பக்ரீரியா கண்டுபிடிக்கப்பட்டதையடுத்து நகர மக்கள் பீதியடைந்துள்ளனர். கொவிட் வைரசைப் போன்று பெருமளவு பாதிப்புக்கள் ஏற்படலாமென வுஹான் மக்கள் அச்சம் வெளியிட்டுள்ளனர். இதேவேளை வுஹான் இறைச்சி விற்பனை சந்தை முழுமையாக கிருமித்தொற்று நீக்கத்திற்கு உட்படுத்தப்பட்டதாக அதிகாரிகள் தெரிவிக்கின்றனர். பொதுமக்கள் வீணாக அச்சம் கொள்ளத்தேவையில்லையெனவும் அதிகாரிகள் குறிப்பிட்டுள்ளனர். \n ", "URL": "https://www.itnnews.lk/2023/10/05/423450/", "Category": "Breaking News,அக்கம் பக்கம்,சர்வதேச செய்திகள்", "Parent URL": null}