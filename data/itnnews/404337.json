{"Source": "ITN news", "Timestamp": "மார்ச் 28, 2022 13:52", "Headline": "இந்திய வெளிவிவகார அமைச்சர் ஜனாதிபதி சந்திப்பு..", "News Content": "இந்திய வெளிவிவகார அமைச்சர் எஸ்.ஜெய்சங்கர் இன்று (28) காலை ஜனாதிபதி கோட்டாபய ராஜபக்ஷவை சந்தித்தார்.கொழும்பில் இன்று ஆரம்பமாகும் 5வது பிம்ஸ்டெக் மாநாட்டில் கலந்து கொள்வதற்காக இந்திய வெளிவிவகார அமைச்சர் இலங்கை வந்துள்ளார்.இந்திய வெளிவிவகார அமைச்சரை வரவேற்ற ஜனாதிபதி, உணவு மற்றும் மருந்து உள்ளிட்ட அத்தியாவசியப் பொருட்களை இறக்குமதி செய்வதற்கு இந்திய அரசாங்கம் வழங்கிய உதவிக்கு நன்றி தெரிவித்தார். இந்த ஆண்டு, இலங்கைக்கும் இந்தியாவுக்கும் இடையிலான இராஜதந்திர உறவுகளின் 75 வது ஆண்டு நிறைவை முன்னிட்டு நினைவு நாணயம் மற்றும் நினைவு முத்திரை வெளியீடு உட்பட பல நிகழ்வுகள் ஏற்பாடு செய்யப்பட்டுள்ளன. ", "URL": "https://www.itnnews.lk/2023/10/05/404337/", "Category": "Uncategorized @ta,அண்மைய செய்திகள்", "Parent URL": null}