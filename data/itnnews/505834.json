{"Source": "ITN news", "Timestamp": "අගෝස්තු 6, 2023 09:54", "Headline": "වේගය පාලනය කර ගැනීමට නොහැකිවූ කැබ් රථය", "News Content": "පානදුර නල්ලූරුව ප්‍රදේශයේ දී කැබ් රථයක වේගය පාලනය කර ගැනීමට නොහැකිව යතුරුපැදි සේවා ස්ථානයකට කඩාවැදී තිබෙනවා. එම කැබ් රථය අසල තිබූ විදුලි කණුවක ද ගැටී ඇති අතර විදුලි පද්ධතියට ද දැඩි හානි සිදුවුණා. අනතුර සිදුවන ආකාරය කැබ් රථයේ තිබූ කැමරාවක සටහන්ව තිබෙනවා. මෙම කැබ් රථය කළුතර සිට පානදුර දෙසට ගමන් කරමින් තිබුණා. එය ඉදිරියෙන් ගමන් ගත් ලොරි රථයක් පසුකර යාමත් සමඟ කැබ් රථයේ වේගය පාලනය කර ගැනීමට නොහැකිව මාර්ගයේ තිබූ ආරක්ෂිත වැටේ ගැටී කැබ් රථය ඉදිරියට ඇදී ගොස් තිබෙනවා. ඒ සමගම යතුරුපැදි සේවා ස්ථානයක් තුළට කැබ් රථය කඩා වැදී ඇති අතර එහි සිටි දෙදෙනෙකු තුවාල ලබා පානදුර මූලික රෝහලට ඇතුළත් කෙරුණා. මෙම අනතුරෙන් විදුලි කණුවකට මෙන්ම විදුලි රැහැන් වලට බරපතල හානි සිදුව තිබෙනවා. කැබ් රථයේ රියදුරුට නින්දයාම අනතුරට හේතුව බවයි පානදුර පොලීසිය පවසන්නේ.       ", "URL": "https://www.itnnews.lk/2023/10/05/505834/", "Category": "Breaking News,දේශීය පුවත්", "Parent URL": null}