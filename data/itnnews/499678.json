{"Source": "ITN news", "Timestamp": "ජූලි 14, 2023 08:52", "Headline": "ගිනි අවි දෙකක් සමඟ පුද්ගලයෙකු අත්අඩංගුවට", "News Content": "කිසියම් අපරාධයකට සූදානමින් සිටි බවට සැක කෙරෙන පුද්ගලයෙකු ගිනි අවි දෙකක් ද සමඟ අත්අඩංගුවට ගෙන තිබෙනවා. අම්බලන්ගොඩ ගොඩහේන නාමල් උයන ප්‍රදේශයේදීයි මෙම සැකකරු සහ ගිනි අවි අත්අඩංගුවට ගෙන තිබෙන්නේ. විශේෂ කාර්ය බළකායට ලැබුණු තොරතුරකට අනුව එම බළකාය මගින් මෙම වැටලීම සිදු කෙරුණා. මෙරට නිෂ්පාදිත බෝර 12 වර්ගයේ උණ්ඩ යෙදිය හැකි ගිනි අවි දෙක සමඟ අත්අඩංගුවට ගත් සැකකරු වැඩිදුර විමර්ශන සඳහා අම්බලන්ගොඩ පොලිසියට භාර දී තිබෙනවා.     ", "URL": "https://www.itnnews.lk/2023/10/05/499678/", "Category": "Breaking News,දේශීය පුවත්", "Parent URL": null}