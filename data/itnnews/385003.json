{"Source": "ITN news", "Timestamp": "දෙසැම්බර් 26, 2021 13:14", "Headline": "එක රටක් එක නීතියක් සදහා වූ ජනාධිපති කාර්ය සාධක බලකාය මධ්‍යම පළාතේ අදහස් හා යෝජනා ලබාගැනීම අරඹයි", "News Content": "සියලු ජන කොටස්වලට සාධාරණය ඉටුවන සහ සියලු දෙනාට එකගවිය හැකි යෝජනා මාලාවක් ඉදිරිපත් කිරීමට කැපවන බව එක රටක් එක නීතියක් සදහා වූ ජනාධිපති කාර්ය සාධක බලකායේ කමිටු සභාපති පූජ්‍ය ගලගොඩඅත්තේ ඥානසාර ස්වාමීන් වහන්සේ පවසනවා. එක රටක් එක නීතියක් සදහා වූ ජනාධිපති කාර්ය සාධක බලකාය මධ්‍යම පළාත් ජනතාවගේ අදහස් හා යෝජනා ලබාගැනීමේ ආරම්භ කළා. ඊයේ පෙරවරුවේ මාතලේ දිස්ත්‍රික් ලේකම් කාර්යාලයේ සහ පස්වරුවේ මහනුවර දිස්ත්‍රික් ලේකම් කාර්යාලයට පැමිණි ආගමික නායකයින්, ස්වෙච්ඡා සංවිධාන,  වෘත්තීයවේදීන් මෙම කමිටුව හමුවේ අදහස් ලබාදුන්නා. ඒ අනුව අද සහ හෙට යන දෙදින තුළ මධ්‍යම පළාත් ජනතාවගෙන් අදහස් හා යෝජනා ලබාගැනීම තවදුරටත් සිදුකෙරෙනවා.       ", "URL": "https://www.itnnews.lk/2023/10/05/385003/", "Category": "දේශීය පුවත්", "Parent URL": null}