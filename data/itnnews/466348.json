{"Source": "ITN news", "Timestamp": "මාර්තු 8, 2023 13:47", "Headline": "ඩකා අගනුවර පිපිරීමකින් පුද්ගලයින් 18 දෙනෙකු ජීවිතක්ෂයට", "News Content": "බංග්ලාදේශයේ ඩකා අගනුවර සිදුවු පිපිරීමකින් පුද්ගලයින් 18 දෙනෙකු ජීවිතක්ෂයට පත්ව තිබෙනවා. ඩකා අගනුවර පිහිටි මහල් 5කින් සමන්විත ගොඩනැගිල්ලක් තුළයි මෙම පිපිරීම සිදුව ඇත්තේ. මියගිය පිරිස අතරට කාන්තාවන් දෙදෙනෙකු ද ඇතුළත්. අනතුරෙන් තවත් පුද්ගලයින් 140 දෙනෙකු පමණ තුවාල ලබා රෝහල් ගතකර ඇති බවද සඳහන්. ඒ අතරින් 112 දෙනෙකුගේ පමණ හිසට තුවාල සිදුවී ඇති බව රෝහල් ආරංචි මාර්ග සඳහන් කරනවා. පිපිරීමට ලක්වූ ගොඩනැගිල්ල තොග භාණ්ඩ අලෙවි කරන ස්ථානයක් බවයි පොලීසිය සඳහන් කරන්නේ. කෙසේ වුවද පිපිරීමෙන් අනතුරුව ගින්නක් හටගෙන නැහැ.         ", "URL": "https://www.itnnews.lk/2023/10/05/466348/", "Category": "ජාත්‍යන්තර පුවත්", "Parent URL": null}