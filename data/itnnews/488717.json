{"Source": "ITN news", "Timestamp": "ජූනි 3, 2023 12:29", "Headline": "ඩෙංගු කීටයන් විනාශ කිරීම සඳහා රසායනික ද්‍රව්‍ය අඩංගු පෙත්තක්", "News Content": "ඩෙංගු කීට විනාශ කිරීම සඳහා රසායනික ද්‍රව්‍ය අඩංගු පෙත්තක් හදුන්වාදීමට කොළඹ දිස්ත්‍රික් සෞඛ්‍ය අධ්‍යක්ෂ විශේෂඥ වෛද්‍ය චන්දන ගජනායක මහතා සිදුකළා. වෙළදපොළෙන් අඩු මුදලකට එය මිලදි ගත හැකි බවද ඒ මහතා පවසනවා. දිවයිනේ බොහෝ ප්‍රදේශයන්වල ඩෙංගු මදුරුවන් බෝවීම වැඩි වීම හේතුවෙන් එය මැඩලීම සදහා විවිධ ක්‍රියාමාර්ග රැසක් මේ වන විට ගනිමින් පවතිනවා. ඒ අනුව හදුන්වා දී ඇති මෙම රසායනික ද්‍රව්‍ය පෙත්ත වතුර රැදී තිබෙන ස්ථානයකට එකතු කිරීමෙන් මාස දෙකක කාලයක් එම ස්ථානයේ ඩෙංගු මදුරුවන් බෝ වීම වැලැක්විය හැකි බවයි කොළඹ දිස්ත්‍රික් සෞඛ්‍ය අධ්‍යක්ෂ විශේෂඥ වෛද්‍ය චන්දන ගජනායක මහතා ප්‍රකාශ කළේ මේ අතර මෙම වසරේ මේ දක්වා ඩෙංගු රෝගීන් 40206 ක් වාර්තා වී තිබෙනවා. බස්නාහිර පළාතෙන් ඩෙංගු රෝගීන් 20012 දෙනෙකු වාර්තා වී ඇති බවයි සෞඛ්‍ය අංශ සදහන් කරන්නේ. එම පිරිසට ගම්පහ දිස්ත්‍රික්කයේ 8970, කොළඹ දිස්ත්‍රික්කයේ 8516 දෙනෙකු හා කළුතර දිස්ත්‍රික්කයේ 2526 දෙනෙකු ඇතුළත්. පුත්තලම දිස්ත්‍රික්කයෙන් වාර්තා වී ඇති ඩෙංගු රෝගීන්ගේ සංඛ්‍යාව 2576ක් වනවා.         ", "URL": "https://www.itnnews.lk/2023/10/05/488717/", "Category": "දේශීය පුවත්", "Parent URL": null}