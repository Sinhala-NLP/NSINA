{"Source": "ITN news", "Timestamp": "මැයි 25, 2022 20:02", "Headline": "මන්කි පොක්ස් රෝගයට මුහුණ දෙන්න ජර්මනිය එන්නත් මාත්‍රා 40,000ක් ඇණවුම් කරයි", "News Content": "වර්ධනය වන මන්කි පොක්ස් රෝගය ජර්මනිය තුළ ව්‍යාප්ත වුවහොත් ඊට මුහුණ දීම සඳහා එන්නත් මාත්‍රා 40,000ක් ඇණවුම් කර තිබෙනවා. බවැරියන් නොර්ඩික් නැමැති ඖෂධයේ එන්නත් මාත්‍රා 40,000ක් ජර්මනිය ඇණවුම් කර ඇති බවයි වාර්තා වන්නේ. එමෙන්ම මංකි පොක්ස් වැළඳුණහොත් දින 21 ක කාලයක් නිරෝධායනයට ලක්වීම සුදුසු බව ජර්මනියේ සෞඛ්‍ය අමාත්‍ය කාර්ල් ලොටර්බැක් පවසනවා. මෙම අවස්ථාවේ දී මංකි පොක්ස් රෝගය සදහා එන්නතක් නිර්දේශ නොකෙරුණ ද අවශ්‍ය වුවහොත් භාවිත කිරීම සඳහා එන්නත් අවශ්‍ය බවයි අමාත්‍යවරයා සඳහන් කළේ. මේ දක්වා ජර්මනියෙන් මංකි පොක්ස් ආසාදිතයින් 5 දෙනෙකු වාර්තා වී ඇති අතර ඔවුන් සියළුදෙනා පිරිමි පුද්ගලයින් වනවා. ", "URL": "https://www.itnnews.lk/2023/10/05/413186/", "Category": "ජාත්‍යන්තර පුවත්", "Parent URL": null}