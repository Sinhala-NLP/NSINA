{"Source": "ITN news", "Timestamp": "අගෝස්තු 17, 2023 09:32", "Headline": "අග්බෝ ඇතාගේ වම් පාදයේ මූනිස්සම ඇති ස්ථානය නිශ්චිතව හඳුනා ගැනීමට විශේෂ පරීක්ෂාවක්", "News Content": "අග්බෝ ඇතාගේ වම් පාදයේ මූනිස්සම ඇති ස්ථානය නිශ්චිතව හඳුනා ගැනීමට පශු වෛද්‍යවරුන් විශේෂ පරීක්ෂාවක් සිදු කරනවා. අග්බෝ ඇතාගේ වම් පාදයේ මැණික් කටුව ප්‍රදේශයේ පවතින තුවාලය මෙතෙක් සුව අතට හැරී නැහැ. ඒ හේතුවෙන් අද දිනයේ ද වම් පාදය විශේෂ පරීක්ෂාවකට ලක් කරන බවයි පශු වෛද්‍ය තාරක ප්‍රසාද් මහතා කියා සිටින්නේ. මේ අනුව අද සිදු කෙරෙන විශේෂ පරීක්ෂාවත් සමඟ මූනිස්සමේ පිහිටීම හා එය පවතින ස්ථානය නිශ්චිතව හඳුනා ගැනීමට නියමිතයි. අග්බෝ ඇතාගේ හැසිරීම පිළිබඳ සොයා බැලීම සඳහා විශේෂ නිරීක්ෂණයක් ඊයේ පස්වරුවේ සිදු කෙරුණා. බදින තුවක්කුවක් පත්තුවීමෙන් අග්බෝ ඇතාගේ වම් පාදය තුවාල වී මේ වන විට මාස තුනකට වැඩි කාලයක් ගත වී තිබෙනවා. ඒ හේතුවෙන් ඇතා දුර්වල තත්ත්වයට පත්ව ඇති බවයි පශු වෛද්‍යවරුන් ප්‍රකාශ කරන්නේ.           ", "URL": "https://www.itnnews.lk/2023/10/05/508841/", "Category": "Breaking News,දේශීය පුවත්", "Parent URL": null}