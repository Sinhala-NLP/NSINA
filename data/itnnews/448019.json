{"Source": "ITN news", "Timestamp": "නොවැම්බර් 28, 2022 17:38", "Headline": "කටුනායකින් ගුවන් ගතකළ යානයක් හදිසියේ යළි ගොඩබස්වයි", "News Content": "කටුනායක ගුවන්තොටුපොලෙන් ඉන්දියාවේ මදුරෙයි බලා ගුවන්ගතවූ යානයක් විනාඩි 5ක පමණ කාලයකට පසු යළිත් කටුනායක ගුවන්තොටුපොල වෙත ගොඩබස්වා තිබෙනවා. ගුවන් යානයේ ඇතිවූ කාර්මික දෝෂයක් හේතුවෙන් මෙම ගොඩබැස්සවීම කළ බව ගුවන්තොටුපොල කාර්යභාර නිලධාරියා සනාත කළා. ශ්‍රී ලංකන් ගුවන් සේවයේ යූ එල් 139 දරණ මෙම යානයේ  මගීන් 41 දෙනෙකු සහ කාර්ය මණ්ඩලය 8 දෙනෙකු ගමන් කළා. අද පස්වරු 2.02ට  ඉන්දියාවේ මදුරෙයි බලා කටුනායක ගුවන් තොටුපොලෙන් පිටත්වූ යානය යළි පස්වරු 2යි 7ට කටුනායක ගුවන්තොටුපොලට ගොඩබස්වා තිබෙනවා. කාර්ය මණ්ඩලය සහ ගුවන් මගීන් යානයන තුලම රවාගෙන දෝෂය යථා තත්ත්වයට පත් කරමින් සිටින බවයි ගුවන්තොටුපොල ප්‍රකාශකයෙකු ප්‍රකාශ කළේ.       ", "URL": "https://www.itnnews.lk/2023/10/05/448019/", "Category": "දේශීය පුවත්", "Parent URL": null}