{"Source": "ITN news", "Timestamp": "අප්‍රේල් 26, 2021 11:47", "Headline": "අධිවේගයෙන් යකඩ කඳන් සොරකම් කළ 7 ක් දැලේ", "News Content": "මධ්‍යම අධිවේගී මාර්ගයේ ඉදිකිරීම් සදහා ගෙනවිත් තිබූ  රුපියල් ලක්ෂ හැත්තෑවක් පමන වටිනා යකඩ කඳන්  තොගයක්  සොරකම් කල සේවකයන් තිදෙනෙකු ඇතුළු සැකකරුවන් 7 දෙනෙකු අත්අඩංගුවට ගැනීමට පල්ලෙවෙල පොලිසිය සමත්වුණා. ගනේගොඩ ප්‍රදේශයේ වැඩ බිමක් තුළ තිබූ යකඩ කදන් තොගයකුයි මෙලෙස සොරකම් කර තිබුණේ. සොරාගත් යකඩ කඳන් තොගය හා ප්‍රවාහනය කළ ලොරි දෙකද පොලිස් භාරයට ගෙන තිබෙනවා. මෙසේ අත්අඩංගුවට ගෙන ඇත්තේ වැඩබිමේ ආරක්ෂකයෙකු තවත් සේවකයක් බැකෝ යන්ත්‍ර ක්‍රියාකරුවෙක්, යකඩ කඳන්  මිලදී ගත් පුද්ගලයා, භාණ්ඩ ප්‍රවාහනය කළ ලොරියේ රියදුරා , සොරාගත් යකඩ තොගය විකිණිමට සහායවූ බව කියන බෙම්මුල්ල ප්‍රදේශයේ වෙසෙන තැරුව්කරුවා හා සහායකයකුයි. වැඩබිමේ අරක්ෂකයාට රුපියල් දස දහසක මුදලක් ලබා දී මෙම සොරකම සංවිධානය කර ඇති බව මූලික විමර්ශනවලින් අනාවරණය වී තිබෙනවා. සැකකරුවන්ගෙන් කරන ලද ප්‍රශ්නකිරීම් හමුවේ සොරාගත් යකඩ කඳන් තොගය සපුගස්කන්ද සහ කෙරවලපිටිය ප්‍රදේශයේ  තිබියදී සොයාගෙන තිබෙනවා. සොරාගත් යකඩ තොගයේ වටිනාකම රුපියල් ලක්ෂ  70 ක් පමණ වනවා. සැකකරුවන් අත්තනගල්ල අධිකරණයට ඉදිරිපත් කිරීමට නියමිතයි.       ", "URL": "https://www.itnnews.lk/2023/10/05/333764/", "Category": "දේශීය පුවත්", "Parent URL": null}