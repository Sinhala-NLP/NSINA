{"Source": "ITN news", "Timestamp": "ජනවාරි 21, 2022 13:21", "Headline": "එන්නත්කරණයේ සාර්ථකත්වය හේතුවෙන් ශ්‍රී ලංකාවට හිමි කොරියානු රැකියා අවස්ථා වැඩි කරයි", "News Content": "කොවිඩ්-19 මර්දනයට එරෙහිව ශ්‍රී ලංකාව ක්‍රියාත්මක කරන එන්නත්කරණ වැඩපිළිවෙලේ සාර්ථකත්වය හේතුවෙන් කොරියානු රැකියා වෙළඳපොලේ ශ්‍රී ලංකාවට හිමි රැකියා අවස්ථා වැඩි කිරීමට කටයුතු කරන බව දකුණු කොරියානු පාර්ලිමේන්තුවේ කථානායකවරයා ප්‍රකාශ කළ බව කම්කරු අමාත්‍ය නිමල් සිරිපල ද සිල්වා මහතා පවසයි. කම්කරු අමාත්‍යවරයා මේ බව අද (21) පාර්ලිමේන්තුවේ දී හෙළි කළේ ය. මේ සම්බන්ධයෙන් ස්තූතිය ප්‍රකාශ කරන බව කී අමාත්‍යවරයා, මෙලෙස රැකියා අවස්ථා වැඩි වුණේ ජනාධිපතිතුමා ප්‍රධන රජය ගත් සාධනීය ක්‍රියාමාර්ග මත බවද පැවසීය. සිව් දින නිල සංචාරයක් සදහා ඊයේ (19) මෙරටට පැමිණි දකුණු කොරියානු පාර්ලිමේන්තු ජාතික සභාවේ කථානායක පාක් බියෝන්ග් සියෝග් මහතා අද ( 21) පාර්ලිමේන්තුවේ සංචාරයක නිරත විය. කථානයක මහින්ද යාපා අබේවර්ධන මහත විසින් සභාව වෙත පැමිණි දකුණු කොරියානු කථානයකවරයා උණුසුම් ලෙස පිළිගත්තේ ය. ", "URL": "https://www.itnnews.lk/2023/10/05/390363/", "Category": "දේශීය පුවත්", "Parent URL": null}