{"Source": "ITN news", "Timestamp": "ජූනි 7, 2022 13:08", "Headline": "දුෂ්කරතාවයකින් තොරව මහජනතාවට ප්‍රවාහන පහසුකම් සැපයීමට 15දින සිට වැඩසටහනක්", "News Content": "ලංගම බස් ඩිපෝ සඳහා මීට පෙර ලබා දුන් ඉන්ධන මෙන් දෙගුණයක ඉන්ධන ප්‍රමාණයක් ලබා දෙන බවත් පාසල් බස් රථ සහ පෞද්ගලික බස් රථ සඳහා ඉන්ධන මෙම ඩිපෝ මගින් ලබා ගත හැකි බව කැබිනට් ප්‍රකාශක, ප්‍රවාහන අමාත්‍ය ආචාර්ය බන්දුල ගුණවර්ධන මහතා පැවසීය. අමාත්‍යවරයා මේ බව පැවසුවේ අද(07) රජයේ ප්‍රවෘත්ති දෙපාර්තමේන්තුවේ පැවති කැබිනට් මාධ්‍ය හමුවට එක්වෙමිණි. දුෂ්කරතාවයකින් තොරව මහජනතාව සඳහා ප්‍රවාහන පහසුකම් සැපයීම එළඹෙන 15 දින සිට වැඩසටහන් ගණනාවක් ක්‍රියාත්මක කරන බවද අමාත්‍යවරයා වැඩිදුරටත් පැවසීය. එළඹෙන 15 දා සිට ,දුම්රිය වාර ගණන වැඩි කිරීම සහ දුම්රිය මැදිරි ප්‍රමාණය වැඩි කිරීමට කටයුතු කරන බවද කීය. ", "URL": "https://www.itnnews.lk/2023/10/05/415608/", "Category": "දේශීය පුවත්", "Parent URL": null}