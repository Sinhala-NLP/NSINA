{"Source": "ITN news", "Timestamp": "ජූනි 8, 2023 09:45", "Headline": "වසර 7කට පසු සවුදියේ ඉරාන තානාපති කාර්යාලය යළි විවෘත කරයි", "News Content": "වසර 7කට පසු සවුදියේ ඉරාන තානාපති කාර්යාලය යළි විවෘත කර තිබෙනවා. ඉරානය හා සවුදි අරාබිය අතර මාස ගණනක් පුරා චීනයේ මැදිහත් වීමෙන් පැවති සාකච්ඡාවලින් අනතුරුවයි තානාපති කාර්යාලය විවෘත කිරීමට පියවර ගත්තේ. සවුදි අරාබියේ රියාද් අගනුවර පිහිටා ඇති ඉරාන තානාපති කාර්යාලය විවෘත කිරිමේ අවස්ථාවට ඉරාන නියෝජ්‍ය විදේශ අමාත්‍යවරයා සහභාගී වුණා. දෙරට අතර සහයෝගීතාව හා සබඳතා නව යුගයකට පිවිස ඇති බවයි එහිදි ඔහු සඳහන් කළේ. අසල්වැසි රටවල් සමඟ අවබෝධයෙන් හා සාමයෙන් කටයුතු කිරීමට ඉරානය නිරන්තරයෙන් කැපවන බව ද මෙහිදි ඔහු සඳහන් කළා.         ", "URL": "https://www.itnnews.lk/2023/10/05/490267/", "Category": "Breaking News,ජාත්‍යන්තර පුවත්", "Parent URL": null}