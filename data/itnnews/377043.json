{"Source": "ITN news", "Timestamp": "නොවැම්බර් 18, 2021 21:32", "Headline": "අමාත්‍යාංශ කිහිපයක ආයතනික සහ නෛතික රාමුව සංශෝධනය කෙරේ", "News Content": "ජනාධිපති කාර්යාලයේ ජාතික ප්‍රමුඛතා වැඩසටහන් සහ මුදල් විදේශ ජනමාධ්‍ය හා නිපුණතා සංවර්ධන අමාත්‍යාංශවලට අදාළ ආයතන හා නෛතික රාමුව සංශෝධනය කරමින් අති විශේෂ ගැසට් නිවේදනයක් නිකුත් කර තිබෙනවා. ජනාධිපතිතුමා විසිනුුුයි මෙම ගැසට් නිවේදනය නිකුත් කර තිබෙන්නේ. ජනාධිපති කාර්යාලයේ ජාතික ප්‍රමුඛතා වැඩසටහන යටතේ වන ආයතන හා නෛකිත රාමුව සංශෝධනය කරමින් පසුගියදා ස්ථාපනය කළ එක රටක් එක නීතියක් සදහා වූ ජනාධිපති කාර්ය සාධක බළකාය අලුතින් එක් කර තිබෙනවා. ඊට අමතරව නව ආයතනයක් ලෙස ඇතුළත් කර ඇත්තේ හරිත කෘෂිකර්මය පිළිබද ජනාධිපති කාර්ය සාධක බළකායයි. මුදල් අමාත්‍යාංශය ක්‍රියාත්මක කළ යුතු නීති සහ අණ පනත් යටතේ අලුතින් එක් කර ඇත්තේ වරලත් ගණකාධිකාරී ආයතන පනතයි. නව ගැසට් නිවේදනයට අනුව විදේශ අමාත්‍යාංශය යටතට ස්වෙච්ඡා සමාජසේවා සංවිධාන කිහිපයක් අලුතින් එක් කර තිබෙනවා. මෙතෙක් නිපුණතා සංවර්ධන අමාත්‍යාංශය යටතේ පැවති ශ්‍රී ලංකා මුද්‍රණ ආයතනය නව ගැසට් පත්‍රය මගින් යළි ජනමාධ්‍ය අමාත්‍යාංශය වෙත පැවරීමටයි කටයුතු කර තිබෙන්නේ. මෙම ආයතනය මීට පෙර ද ජනමාධ්‍ය අමාත්‍යාංශය යටතේ පැවතුනා. ", "URL": "https://www.itnnews.lk/2023/10/05/377043/", "Category": "Breaking News,දේශීය පුවත්", "Parent URL": null}