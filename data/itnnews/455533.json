{"Source": "ITN news", "Timestamp": "ජනවාරි 14, 2023 11:22", "Headline": "කළුබෝවිල රෝහලේ බාහිර රෝගී අංශයට පැමිණෙන රෝගීන්ගේ වෙනුවෙන්  QR ක්‍රමවේදය", "News Content": "කළුබෝවිල රෝහලේ බාහිර රෝගී අංශයට පැමිණෙන රෝගීන්ගේ පහසුව වෙනුවෙන්  කිව් ආර් ක්‍රමය හදුන්වාදුන්නා. කඩිනම් හා විධිමත් සෞඛ්‍ය සේවාවක් සැපයීම ව්‍යාපෘතියේ අරමුණයි. දකුණු කොළඹ ශික්ෂණ රෝහල හෙවත් කළුබෝවිල රෝහලට රෝගියෙකු පැමිණීමේදී සිදුවිය හැකි අපහසුතා අවම කිරීම සදහායි නවීන තාක්ෂණය යොදාගනිමින් මෙම කිව් ආර් ක්‍රමවේදය හදුන්වාදී ඇත්තේ. රෝහලේ වෙබ් අඩවියට පිවිස ලියාපදිංචිවීමෙන් පසු අදාළ වේලාවටම අදාළ වෛද්‍යවරයා හමුවීම සදහා රෝගීන්ට පැමිණිය හැකියි මෙමගින් රෝහලේ ඇති වන තදබදය අවම කිරීමට මෙන්ම රෝගී කළමනාකරණ සේවාවට ද මහත් සහනයක් සැළසෙනවා. කිව්ආර් ක්‍රමවේදය  හදුන්වාදීමේ අවස්ථාවට සෞඛ්‍ය සේවා අධ්‍යක්ෂ ජෙනරාල් විශේෂඥ වෛද්‍ය අසේල ගුණවර්ධන, කළුබෝවිල රෝහලේ අධ්‍යක්ෂ සාගරී කිරිවන්දෙණිය යන මහත්ම මහත්මීන් ඇතුළු පිරිසක් එක්ව සිටියා.     ", "URL": "https://www.itnnews.lk/2023/10/05/455533/", "Category": "දේශීය පුවත්", "Parent URL": null}