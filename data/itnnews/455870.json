{"Source": "ITN news", "Timestamp": "ජනවාරි 16, 2023 11:44", "Headline": "2023 ලොව සංචාරය කිරීමට සුදුසුම ස්ථාන අතරට ශ්‍රී ලංකාවත්", "News Content": "2023 වසරේ දී ලොව සංචාරය කිරීමට සුදුසුම ස්ථාන අතරට ශ්‍රී ලංකාව ද පත්ව තිබෙනවා. ඒ මහා බ්‍රිතාන්‍යයේ ඉන්ඩිපෙන්ඩන්ට් අන්තර්ජාල පුවත්පත හා ට්‍රැවල් ට්‍රයිඈංගල් නම් සංචාරක වෙබ් අඩවිය සිදුකළ තේරීමකට අනුවයි. මහා බ්‍රිතාන්‍යයේ ඉන්ඩිපෙන්ඩන්ට් අන්තර්ජාල පුවත්පත සිදුකළ තේරීමකට අනුවයි ශ්‍රී ලංකාව ලොව හොඳම සංචාරක ගමනාන්තයක් බවට පත්ව තිබෙන්නේ. ස්වභාවික සෞන්දර්ය විවිධත්වයෙන් යුතු වනජීවීන් මෙන්ම හෝටල් සහ වෙනත් සංචාරක පහසුකම් හේතුවෙන් ශ්‍රී ලංකාව ශ්‍රේණිගත කිරීම්වල ඉහළටම පැමිණෙන බව ඉන්ඩිපෙන්ඩන්ට් පුවත්පත පවසනවා. කොවිඩ් වසංගත තත්ත්වය හොඳින් පාලනය වී තිබීම නිසා සාමාන්‍ය ජන ජීවිත රට තුළ පැවතීම ද සංචාරය සඳහා පහසුවක් බවයි එම පුවත්පත පෙන්වා දෙන්නේ.   ", "URL": "https://www.itnnews.lk/2023/10/05/455870/", "Category": "දේශීය පුවත්", "Parent URL": null}