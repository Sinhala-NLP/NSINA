{"Source": "ITN news", "Timestamp": "අගෝස්තු 31, 2023 15:50", "Headline": "බාල ඖෂධ ආනයනය කිරීම හේතුවෙන් සිදු වූ රෝගී මරණ ගැන හොයන්න කමිටුවක් ඉල්ලා පෙත්සමක්", "News Content": "තත්ත්වයෙන් බාල ඖෂධ ආනයනය කිරීම හේතුවෙන් සිදු වූ රෝගී මරණ හා සංකූලතා සම්බන්ධයෙන් අපක්ෂපාතී පරික්ෂණයක් පැවැත්වීම සදහා 5 දෙනෙකුගෙන් යුත් කමිටුවක් පත් කරන ලෙස ඉල්ලා ශ්‍රේෂ්ඨාධිකරණය හමුවේ මූලික අයිතිවාසිකම් පෙත්සමක් ගොනු කෙරුණා. සමගි ජනබලවේගයේ පාර්ලිමේන්තු මන්ත්‍රීවරුන් වන කාවින්ද ජයවර්ධන හා හර්ෂන රාජකරුණා යන දෙදෙනායි පෙත්සම ගොණු කළේ. ඔවුන් පවසන්නේ මෙරට ඖෂධවල ප්‍රමිතිය ආරක්ෂා කිරීමය ලියා පදිංචි කිරීම /ලියාපදිංචිය අවලංගු කිරීම / නිෂ්පාදනයට අවසර දීම මිල නියම කිරීම ආදිය පිළිබඳ බලය පැවරී ඇත්තේ ජාතික ඖෂධ නියාමන අධිකාරියට බවයි. නමුත් පසුගිය කාලයේ ආනයනය කළ නිර්වින්දන ඖෂධ දෙකක් හා අක්ෂි ඖෂධ වර්ගයක් හේතුවෙන් රෝගී මරණ හා සංකූලතා හටගත් බව ඔවුන් පෙන්වා දෙනවා. ", "URL": "https://www.itnnews.lk/2023/10/05/512445/", "Category": "දේශීය පුවත්", "Parent URL": null}