{"Source": "ITN news", "Timestamp": "අගෝස්තු 22, 2022 17:56", "Headline": "වසන්ත මුදලිගේ දින 90 ක් රඳවාගෙන ප්‍රශ්න කිරිමට අවසර", "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලයේ කැඳවුම්කරු වසන්ත මුදලිගේ,  පූජ්‍ය ගල්වැව සිරිධම්ම හිමි සහ හෂාන් ගුණතිලක යන අය දින 90ක් රඳවාගෙන ප්‍රශ්න කිරිමට ආරක්ෂක අමාත්‍යාංශය පොලිසියට අවසර ලබා දී තිබෙනවා. පසුගිය 18 වනදා අන්තර් විශ්වවිද්‍යාලයීය ශිෂ්‍ය බල මණ්ඩලය කොළඹ දී පැවැත්වූ උද්ඝෝෂණය අතරතුර 19 දෙනෙකු අත්අඩංගුවට ගැනුණා. ඉන් 16 දෙනෙකු අධිකරණයට ඉදිරිපත් කෙරුණු අතර 15 දෙනෙකුට ඇප නියම කෙරුණා. එක් අයෙකු රක්ෂිත බන්ධනාගාර ගත කෙරුණා. වසන්ත මුදලිගේ ඇතුලු අනෙක් තුන්දෙනා පැය 72ක් රදවාගෙන ප්‍රශ්න කිරීමට තීරණය කෙරුණා. ඔවුන් තවදුරටත් රඳවාගෙන ප්‍රශ්න කිරීමට අවසර ඉල්ලමින් පොලිසිය ආරක්ෂක අමාත්‍යාංශයෙන් ලිඛිත ඉල්ලීමක් කර තිබුණා. ඒ අනුවයි ඔවුන් දින 90ක් රදවාගෙන ප්‍රශ්න කිරීමට අවසර හිමිවු‍යේ.   ", "URL": "https://www.itnnews.lk/2023/10/05/430505/", "Category": "දේශීය පුවත්", "Parent URL": null}