{"Source": "ITN news", "Timestamp": "අප්‍රේල් 25, 2021 11:27", "Headline": "අභ්‍යවකාශගාමීන් 04 දෙනෙකු අන්තර්ජාතික අභ්‍යවකාශ මධ්‍යස්ථානයට ළඟා වෙයි", "News Content": "අභ්‍යවකාශගාමීන් 04 දෙනෙකු එන්ඩෙවර් නැමැති ස්පේස් එක්ස් යානයකින් අන්තර්ජාතික අභ්‍යවකාශ මධ්‍යස්ථානයට ඊයේ ළගා වුණා. පැරණි අභ්‍යවකාශ යානාවල කොටස් ප්‍රතිචක්‍රීකරණය කිරීමෙන් සාදන ලද යානයකිනුයි ඔවුන් අභ්‍යවකාශ මධ්‍යස්ථානය වෙත ලගා වුණේ. මෙලෙස ප්‍රතිචක්‍රීකරණය කළ අභ්‍යවකාශ යානයක් භාවිත කළ ප්‍රථම අවස්ථාව මෙයයි. ස්පේස් එක්ස් ව්‍යපෘතිය යනු ලොව ඉහළම පෙලේ ව්‍යාපාරිකයකු වන එලන් මස්ක්ගේ මූල්‍ය ආයෝජනයෙන් ක්‍රියාත්මක කෙරෙන්නක්. ෆ්ලොරීඩාහි කෙනෙඩි මධ්‍යස්ථානයෙන් මෙම යානය උඩුගුවනට පිටත් කර හැරුණා.         ", "URL": "https://www.itnnews.lk/2023/10/05/333504/", "Category": "අතන මෙතන,ජාත්‍යන්තර පුවත්", "Parent URL": null}