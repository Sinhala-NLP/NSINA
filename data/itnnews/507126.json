{"Source": "ITN news", "Timestamp": "අගෝස්තු 10, 2023 14:59", "Headline": "ජපානය මානව සම්පත් සංවර්ධන ශිෂ්‍යත්ව වැඩසටහන ගැන ගත් තීරණය", "News Content": "ජපාන රජයේ ආධාර මත ක්‍රියාත්මක මෙරට මානව සම්පත් සංවර්ධන ශිෂ්‍යත්ව වැඩසටහන අඛණ්ඩව පවත්වාගෙන යාමට ජපානය තීරණය කර තිබෙනවා. ඒ අනුව මේ වසර සඳහා ජපන් යෙන් මිලියන 284 ක ආධාර ලබා දෙනවා. 2010 වසරේ සිට මෙම ආධාර වැඩසටහන ක්‍රියාත්මක වනවා. ජපන් රජය ශ්‍රී ලංකාව සදහා දීර්ඝකාලීනව ශිෂ්‍යත්ව ලබාදීම සිදු කරනවා. මෙම වැඩසටහන යටතේ විධායක මට්ටමේ රාජ්‍ය අංශයේ නිළධාරීන්ට ජපානයේ ප්‍රසිද්ධ විශ්වවිද්‍යාලවල ශාස්ත්‍රපති උපාධි පාඨමාලා හැදෑරීමට අවස්ථාව හිමිවනවා. එමෙන්ම මෙරට රාජ්‍ය අංශය ශක්තිමත් කිරීම සදහා ලබාදෙන සහාය තවදුරටත් පුළුල් කරමින් 2017 වසරේ සිට ජපාන රජය ආචාර්ය උපාධියක්ද හදුන්වා දුන්නා. මේ අනුව රාජ්‍ය නිලධාරීන් දෙසිය විසි දෙදෙනෙකුට මේ වන විටත් ශාස්ත්‍රපති උපාධිය ලබා ගැනීමේ අවස්ථාව උදා කර දී තිබෙනවා. වැඩසටහන ක්‍රියාත්මක කිරීමට අදාළ ගිවිසුමට අත්සන් තැබීම අග්‍රාමාත්‍ය කාර්යාලයේදී සිදු කෙරුණා. ", "URL": "https://www.itnnews.lk/2023/10/05/507126/", "Category": "දේශීය පුවත්", "Parent URL": null}