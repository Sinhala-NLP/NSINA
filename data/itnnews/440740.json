{"Source": "ITN news", "Timestamp": "ඔක්තෝබර් 15, 2022 19:31", "Headline": "රට ගොඩනගන ආර්ථික විප්ලවයක අලුත් ආර්ථික රැල්ලක් ගාල්ලෙන් ඇරඹෙයි", "News Content": "රට ගොඩනගන ආර්ථික විප්ලවයක අලුත් ආර්ථික රැල්ලක් අද ගාල්ලෙන් ආරම්භ කළ බව අමාත්‍ය මනූෂ නානායක්කාර මහතා පවසනවා. කම්කරු සහ විදේශ රැකියා අමාත්‍යාංශය සංවිධාන කරන ගෝකල් ෆෙයා 2022 සමාරම්භක උත්සවයට එක්වෙමින් අමාත්‍යවරයා මේ බව කියා සිටියා. දෙස් විදෙස් රැකියා අපේක්ෂාවෙන් පසුවන සියලු දෙනා අද සහ හෙට දිනයේ ගාල්ල සමනල ක්‍රීඩාංගණයට කැඳවා ඒ සඳහා ඔවුන්ට අවස්ථාව උදා කර දෙන බවයි අමාත්‍යවරයා මෙහිදී ප්‍රකාශ කළේ. මීට සමගාමීව ගාල්ල දිස්ත්‍රික්කයේ විගමනික ශ්‍රමිකයින්ගේ දරුවන්ට ශිෂ්‍යත්ව ප්‍රදානයක්ද සිදු කෙරුණා.       ", "URL": "https://www.itnnews.lk/2023/10/05/440740/", "Category": "දේශීය පුවත්", "Parent URL": null}