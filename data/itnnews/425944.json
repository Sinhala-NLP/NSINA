{"Source": "ITN news", "Timestamp": "ජූලි 30, 2022 20:10", "Headline": "දේශපාලන පක්ෂ මේ මොහොතේ කළ යුත්තේ අනාගතය වෙනුවෙන් වැඩ කිරීමයි", "News Content": "සියලු දේශපාලන පක්ෂ මේ මොහොතේ සිදුකළ යුත්තේ අතීතය පිළිබදව වාද කිරීම නොව අනාගතය වෙනුවෙන් වැඩ කිරීම බව ජනාධිපති රනිල් වික්‍රමසිංහ මහතා පවසනවා. මහනුවර ජනාධිපති මන්දිරයේ පැවති දේශපාලන නියෝජිතයින් සමග පැවති හමුවකදීයි ජනාධිපතිතුමා මේ බව සදහන් කළේ. ශ්‍රීලංකා පොදුජන පෙරමුණ සහ එක්සත් ජාතික පක්ෂය නියෝජනය කරන මහනුවර දිස්ත්‍රික් දේශපාලන ක්‍රියාකාරිකයින් හා ජනාධිපතිතුමා අතර විශේෂ හමුවක් මහනුවර ජනාධිපති මන්දිරයේදී අද සන්ධ්‍යාවේ පැවැත්වුණා. මෙම අවස්ථාවට පොදුජන පෙරමුණේ මහනුවර දිස්ත්‍රික් මැති ඇමතිවරුන් මෙන්ම එක්සත් ජාතික පක්ෂය නියෝජනය කරන හිටපු පාර්ලිමේන්තු මන්ත්‍රිවරුන් සහ මහනුවර දිස්ත්‍රික් දේශපාලන ක්‍රියාකාරිකයින් එක්ව සිටියා. මෙහිදී පොදුජන පෙරමුණ නියෝජනය කරමින් හිටපු අමාත්‍ය මහින්දානන්ද අලුත්ගමගේ මහතා අදහස් පළ කල අතර එක්සත් ජාතික පක්ෂය නියෝජනය කරමින්, පාලිත රංගේ බණ්ඩාර සහ රුවන් විජේවර්ධන යන හිටපු පාර්ලිමේන්තු මන්ත්‍රිවරුන් අදහස් පළකළා. අනතුරුව සභාව ඇමතූ  ජනාධිපති රනිල් වික්‍රමසිංහ මහතා රට ගොඩනැගීම සදහා ගත යුතු පියවර පිළිබදව මෙහිදී අදහස් පළකලා.   ", "URL": "https://www.itnnews.lk/2023/10/05/425944/", "Category": "දේශීය පුවත්", "Parent URL": null}