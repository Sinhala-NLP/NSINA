{"Source": "ITN news", "Timestamp": "ඔක්තෝබර් 18, 2022 14:44", "Headline": "තිළිණි ප්‍රියමාලිගේ ව්‍යාපාරික සහකරු රිමාන්ඩ්", "News Content": "කෝටි ගණනක් මුදල් වංචා කළ තිලිණි ප්‍රියමාලි තැනැත්තියගේ ව්‍යාපාරික සහකරු වන ඉසුරු බණ්ඩාර රක්ෂිත බන්ධනාගාර ගත කෙරුණා. ඒ කොටුව වැඩබලන මහේස්ත්‍රාත් හමුවට ඉදිරිපත් කළ අවස්ථාවේයි. තිලිණි ප්‍රියමාලිගේ ව්‍යාපාරික සහකරු වන ඉසුරු බණ්ඩාර නමැත්තා අපරාධ පරීක්ෂණ දෙපාර්තමේන්තුව මගින් අත්අඩංගුවට ගත්තා. ඔහු අද දිනයේ කොටුව වැඩබලන මහේස්ත්‍රාත් ශිලනි පෙරේරා මහත්මිය හමුවට ඉදිරිපත් කරනු ලැබුවා. ඔහු වෙනුවෙන් ඉදිරිපත් කළ ඇප ඉල්ලීම ප්‍රතික්ෂේප කළ මහේස්ත්‍රාත්වරිය හෙට දින දක්වා රක්ෂිත බන්ධනාගාර ගත කරන ලෙසයි නියෝග කළේ. ඉතා සංකීර්ණ විමර්ශනයක් සිදුකෙරෙන අවස්ථාවක දී ඇප සළකා බැලිය නොහැකි බව ප්‍රකාශ කළ වැඩබලන මහේස්ත්‍රාත්වරිය සැකකරු සන්තකයේ ඇති රුපියල් ලක්ෂ 300කට අධික වටිනාකමකින් යුත් වාහනය පැවරීම වළක්වාලමින් ද නියෝගයක් නිකුත් කළා.               ", "URL": "https://www.itnnews.lk/2023/10/05/441265/", "Category": "Breaking News,දේශීය පුවත්", "Parent URL": null}