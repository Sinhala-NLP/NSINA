{"Source": "ITN news", "Timestamp": "මැයි 17, 2023 16:18", "Headline": "ගෝඨාභයට බෝම්බ ගැසුවායයි බන්ධනාගාර ගතකර සිටි සිවලිංගම් අරූරන් නිදහස් කෙරේ", "News Content": "ගෝඨාභයට බෝම්බ ගැසුවායයි බන්ධනාගාර ගතකර සිටි සිවලිංගම් අරූරන් නිදොස් කොට නිදහස් කර තිබෙනවා. සිවලිංගම් අරූරන් බන්ධනාගාර ගත වනුයේ 2006 වසරේ හිටපු ජනාධිපති ගෝඨාභය රාජපක්ෂ ආරක්ෂක ලේකම් ධූරය හෙබවූ සමයේදී ඔහුට පිත්තල හන්දියේදී එල්ලවූ මරාගෙන මැරෙන බෝම්බ ප්‍රහාරයේ සැක කරුවෙක් ලෙසයි. කොළඹ මහාධිකරණ විනිසුරු නවරත්න මාරසිංහ සිය තීන්දුව ප්‍රකාශ කරමින් පැවසූයේ පුද්ගලයින්ගේ තරාතිරම නොබලා තමන්ගේ අධිකරණ තීන්දු ලබා දෙන බවත් සාක්ෂි නොමැති හෙයින් විත්තිකරු නිදොස් කොට නිදහස් කරන බවයි.\n2009 වසරේදී ත්‍රස්තවාදය වැළැක්වීමේ පනත යටතේ ඔහු රැඳවුම් භාරයට ගෙන නව මැගසින් බන්ධනාගාරයේ වසර 14 කට අධික කාලයක් රඳවා සිටියා. ", "URL": "https://www.itnnews.lk/2023/10/05/484095/", "Category": "දේශීය පුවත්", "Parent URL": null}