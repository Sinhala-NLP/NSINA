{"Source": "ITN news", "Timestamp": "අගෝස්තු 4, 2021 09:37", "Headline": "මාලි රාජ්‍යයේ සිදුවූ රිය අනතුරකින් පුද්ගලයින් 41 දෙනෙකු ජීවිතක්ෂයට", "News Content": "මාලි රාජ්‍ය යේ සිදුවූ රිය අනතුරකින් පුද්ගලයින් 41 දෙනෙකු ජීවිතක්ෂයට පත්ව තිබෙනවා. අනතුරෙන් තවත් පුද්ගලයින් තිස් තුන් දෙනෙකු තුවාල ලබා රෝහල්ගත කර ඇති බවයි වාර්තා වන්නේ. ට්‍රක් රථයක් බස් රථයක ගැටීමෙන් මෙම අනතුර සිදුව තිබෙනවා. ට්‍රක් රථයේ ටයරයක් පුපුරා යාමත් සමඟ එහි පාලනය ගිලිහී යාමෙන් බස් රථයේ ගැටී ඇති බව විදෙස් මාධ්‍ය සඳහන් කරනවා. ලොව භයානකම මාර්ග පද්ධති පිහිටා ඇති රිය අනතුරු වැඩිම ගණනක් සිදුවන කලාපයක් ලෙස අප්‍රිකා කලාපය හැඳින්විය හැකියි. එම කලාපයේ සෑම පුද්ගලයින් ලක්ෂයකටම විසි හය දෙනෙකු රිය අනතුරු හේතුවෙන් මිය යන බව ලෝක සෞඛ්‍ය සංවිධානය සඳහන් කරනවා.     ", "URL": "https://www.itnnews.lk/2023/10/05/354293/", "Category": "ජාත්‍යන්තර පුවත්", "Parent URL": null}