{"Source": "ITN news", "Timestamp": "නොවැම්බර් 23, 2022 09:37", "Headline": "මන්න කන්නාට වෙඩි තැබිමේ සිද්ධියට පුද්ගලයින් 4ක් අත්අඩංගුවට", "News Content": "කොළඹ ග්‍රැන්ඩ්පාස් ප්‍රදේශයේ දි මාරිමුත්තු නාගරාසා හෙවත් මන්න කන්නා නැමැත්තාට වෙඩි තැබිමේ සිද්ධිය සම්බන්ධයෙන් පුද්ගලයින් 4 දෙනෙකු අත්අඩංගුවට ගෙන තිබෙනවා. ග්‍රැන්ඩ්පාස් නවගම්පුර ප්‍රදේශයේ දි පසුගිය 19වන දා මන්න කන්නා නැමැත්තාට ගිණි අවියකින් වෙඩි තබා ඝාතනය කිරිමට තැත් කර තිබුණා. ඒ අපරාධ කල්ලියක සාමාජිකයින් පිරිසකගේ මෙහෙයවීම මතයි. සිද්ධිය සම්බන්ධයෙන් විමර්ශන සිදුකළ පොලිසිය මෙම වෙඩි තැබීමට අධාර අනුබල දිමේ චෝදනා මත පුද්ගලයින් 4 දෙනෙකු අත්අඩංගුවට ගනු ලැබුවා. කොළඹ 13 සහ 14 ප්‍රදේශවල පදිංචිකරුවන් වන මෙම පුද්ගලයින් පොල්ගස්ඕවිට ප්‍රදේශයේදි අත්අඩංගුවට ගත් බවයි පොලිසිය පවසන්නේ. ඔවුන් සම්බන්ධයෙන් අංශ කිහිපයක් ඔස්සේ වැඩිදුර පොලිස් පරීක්ෂණ ක්‍රියාත්මකයි.   ", "URL": "https://www.itnnews.lk/2023/10/05/447210/", "Category": "Breaking News,දේශීය පුවත්", "Parent URL": null}