{"Source": "ITN news", "Timestamp": "සැප්තැම්බර් 3, 2022 14:18", "Headline": "කොළොම්බියාවේ පුපුරාගිය බෝම්බයකින් පොලිස්  නිලධාරීන් 7 දෙනෙකු ජීවිතක්ෂයට", "News Content": "කොළොම්බියාවේ පුපුරාගිය බෝම්බයකින් පොලිස්  නිලධාරීන් 7 දෙනෙකු ජීවිතක්ෂයට පත්වුණා. උත්සවයකට ආරක්ෂාව ලබාදී ආපසු පැමිණෙමින් සිටින අවස්ථාවේදී පොලිස් නිලධාරීන් ගමන්ගත වාහනය බිම් බෝම්බයකට හසු වීමෙනුයි මෙම ඝාතන සිදුවුණේ. වාහනය බිම් බෝම්බයට හසු වීමෙන් පසු තුවක්කුකරුවන් පිරිසක් පැමිණ ඊට වෙඩි තබා ඇති බවද හෙළිවුණා. ගරිල්ලා සංවිධානයක් මෙම ප්‍රහාරය එල්ලකරන්නට ඇති බවයි කොලොම්බියා පොලිසිය සඳහන් කළේ. කෙසේ වෙතත් ප්‍රහාරය සම්බන්ධයෙන් කිසිඳු කණ්ඩායමක් මෙතෙක් වගකීම භාරගෙන නැහැ.     ", "URL": "https://www.itnnews.lk/2023/10/05/432766/", "Category": "ජාත්‍යන්තර පුවත්", "Parent URL": null}