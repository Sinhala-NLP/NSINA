{"Source": "ITN news", "Timestamp": "මැයි 25, 2022 11:19", "Headline": "නිශ්චිත ආර්ථික ප්‍රතිපත්තියක් සකස් කර ගන්නා තෙක් ලෝක බැංකුව ලංකාව දෙස නොබලන ලකුණු", "News Content": "නිෂ්චිත සර්ව ආර්ථික ප්‍රතිපත්ති රාමුවක් සකස් කර ගන්නා තෙක් ශ්‍රී ලංකාවට නව මූල්‍ය ප්‍රදානයන් ලබාදීමට සැළසුම් නොකරන බව ලෝක බැංකුව පවසනවා. ලෝක බැංකුව නිවේදනයක් නිකුත් කරමින් සඳහන් කර ඇත්තේ ජාත්‍යන්තර මූල්‍ය අරමුදල හා අනෙකුත් සංවර්ධන හවුල්කරුවන් සමඟ සම්බන්ධීකරණයෙන් ශ්‍රී ලංකාවට සහාය දැක්වීමට කටයුතු කරමින් සිටින බවයි. ඒ සඳහා ආර්ථික ස්ථාවරත්වය ඇතිකර ගැනීම වෙනුවෙන් නිශ්චිත ප්‍රතිපත්තිමය රාමුවක් ශ්‍රී ලංකාව සකස් කළ යුතුයි. ඒ සදහා දැනටමත් අනුමත කර ඇති ඇතැම් මූල්‍ය ව්‍යාපෘති නැවත සමාලෝචනය කර එම මූල්‍ය ප්‍රතිපාදන ශ්‍රී ලංකාවට අවශ්‍ය ඖෂධ මෙන්ම දිළිදු ජනතාවට සහන ලබාදීම,  ගොවීන්ට හා කුඩා ව්‍යවසායකයින්ට සහන සැලසීම යන අංශ කෙරෙහි යොමු කිරීම වැදගත් බවයි ලෝක බැංකුව නිකුත් කළ නිවේදනයේ වැඩිදුරටත් සදහන් වන්නේ.         ", "URL": "https://www.itnnews.lk/2023/10/05/413065/", "Category": "දේශීය පුවත්", "Parent URL": null}