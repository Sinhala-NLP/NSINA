{"Source": "ITN news", "Timestamp": "செப்டம்பர் 22, 2021 13:15", "Headline": "நேற்றைய தினம் கொவிட் தொற்றாளர்களாக 1,321 பேர் பதிவு..", "News Content": "நாட்டில் நேற்றைய தினம் கொவிட் – 19 வைரஸ் தொற்றாளர்களாக ஆயிரத்து 321 பேர் பதிவாகியுள்ளதாக சுகாதார மேம்பாட்டு பணியகத்தின் புள்ளிவிபர தரவுகள் தெரிவிக்கின்றன. அதனடிப்படையில் இதுவரை பதிவாகியுள்ள மொத்த தொற்றாளர்களின் எண்ணிக்கை 5 இலட்சத்து 7 ஆயிரத்து 330 ஆக உயர்வடைந்துள்ளது. குறித்த எண்ணிக்கையில் 4 இலட்சத்து 34 ஆயிரத்து 140 பேர் வரை தொற்றிலிருந்து குணமடைந்துள்ளதாகவும் சுட்டிக்காட்டப்பட்டுள்ளது. தொடர்ச்சியாக 60 ஆயிரத்து 906 பேர் தொற்றாளர்களாக சிகிச்சைப்பெற்று வருகின்றனர். இந்நிலையில் நேற்றைய தினம் சுகாதார சேவைகள் பணிப்பாளர் நாயகத்தினால் உறுதிப்படுத்தப்பட்ட 66 கொவிட் மரணங்கள் தொடர்பான அறிவிப்பு அரசாங்க தகவல் திணைக்களத்தினால் வெளியிடப்பட்டது. 30 ஆண்களும், 36 பெண்களும் உயிரிழந்தவர்களில் உள்ளடங்குகின்றனர். 30 வயதுக்கும் குறைவான இரண்டு மரணங்களும் சம்பவித்துள்ளதாக சுட்டிக்காட்டப்பட்டுள்ளது. இந்நிலையில் நாட்டில் பதிவாகியுள்ள மொத்த கொவிட் மரணங்களின் எண்ணிக்கை 12 ஆயிரத்து 284 ஆக அதிகரித்துள்ளதாக சுகாதார மேம்பாட்டு பணியகத்தின் புள்ளிவிபர தரவுகள் தெரிவிக்கின்றன. ", "URL": "https://www.itnnews.lk/2023/10/05/364305/", "Category": "Breaking News,தேசிய செய்திகள்", "Parent URL": null}