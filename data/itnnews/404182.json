{"Source": "ITN news", "Timestamp": "මාර්තු 27, 2022 15:44", "Headline": "වසර 50 කට පසු රත්මලාන ගුවන් තොටුපොළ කලාපීය ගුවන් මෙහෙයුම් අරඹයි", "News Content": "වසර 50 කට පසු රත්මලාන ගුවන් තොටුපොළ කලාපීය ගුවන් මෙහෙයුම් අද ආරම්භ කළා. සෞභාග්‍යයේ දැක්ම ප්‍රතිපත්ති ප්‍රකාශයට අනුව මෙරට ගුවන්සේවා කර්මාන්තය දියුණු කිරීමේ අරමුණ සහිතවයි මෙම කටයුතු සිදුකෙරෙන්නේ. කලාපීය ගුවන් මෙහෙයුම් ආරම්භ කිරීම සනිටුහන් කරමින් මාලදිවයින් ජාතික ගුවන් සේවයේ ප්‍රධාන මධ්‍යස්ථානය වන වේලානා ජාත්‍යන්තර ගුවන් තොටුපොළ, කොළඹ ජාත්‍යන්තර ගුවන් තොටුපොළ සහ රත්මලාන අතර කලාපීය ගුවන් සේවා අද ආරම්භ කෙරුණා. වේලානා ජාත්‍යන්තර ගුවන් තොටුපොළේ සිට පෙරවරු 8.45 ට පළමු ගුවන් යානය රත්මලාන ගුවන් තොටුපොළ වෙත පැමිණියා. ", "URL": "https://www.itnnews.lk/2023/10/05/404182/", "Category": "Breaking News,දේශීය පුවත්", "Parent URL": null}