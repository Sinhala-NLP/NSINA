{"Source": "ITN news", "Timestamp": "ජනවාරි 13, 2023 18:57", "Headline": "පාසල් නිල ඇදුම් සඳහා අවශ්‍ය රෙදිපිලි චීනයෙන්", "News Content": "පාසල් නිල ඇදුම් අවශ්‍යතාවෙන් 70% ක රෙදිපිලි තොගයක් චීන පරිත්‍යාගයක් ලෙස මෙරටට භාරදීම අද සිදු වුණා. ඒ කොළඹ වරාය පරිශ්‍රයේදීයී. මෙම වර්ෂයේ නිල ඇදුම් අවශ්‍යතාවෙන් 70% ක් මෙම පරිත්‍යාගයෙන් ආවරණය වනවා.රෙදි මීටර් මිලියන 09 කට ආසන්න ප්‍රමාණයක් අධ්‍යාපන අමාත්‍ය සුසිල් ප්‍රේමජයන්ත මහතා  වෙත භාර දුන්නේ චීන වැඩබලන තානාපති හූවෙයි මහතා විසින්.එම රෙදි පිලි සිසුන්ට සෘජුව ලබාදිය හැකි පරිදි අසුරා ලේබල් කර තිබෙනවා. ඒ අනුව පාසල් දරුවන්ගේ නිල ඇදුම් මාර්තු 20 වනදාට පෙර පාසල් හා පිරිවෙන් වෙත ලබාදීමට කටයුතු කරන බවයි අධ්‍යාපන අමාත්‍යවරයා මෙහිදී සඳහන් කළේ.       ", "URL": "https://www.itnnews.lk/2023/10/05/455501/", "Category": "දේශීය පුවත්", "Parent URL": null}