{"Source": "ITN news", "Timestamp": "නොවැම්බර් 6, 2022 16:44", "Headline": "ටැන්සානියානු මඟී ගුවන් යානයක් කඩා වැටෙයි", "News Content": "ටැන්සානියානු මඟී ගුවන් යානයක් බුකෝබා නගරයට යාබද වික්ටෝරියා විලට කඩා වැටී තිබෙනවා. ගුවන් යානයේ කොපමණ මඟී පිරිසක් සිටියේ ද යන්න මෙතෙක් වාර්තා වී නොමැති අතර 15 දෙනෙකු පමණ බේරා ගෙන ඇති බව විදෙස් මාධ්‍ය වාර්තා කරනවා. ගලවා ගැනීමේ මෙහෙයුම් අංශ සහ එම ප්‍රදේශයේ වැසියන් අනතුරට පත්වු ගුවන් යානයේ සිටින පිරිස් සොයා මෙහෙයුම් ක්‍රියාත්මක කර ඇති බවයි වාර්තා වන්නේ. ටැන්සානියාවේ ප්‍රිසිෂියන් එයාර් ගුවන් සමාගමට අයත් මෙම ගුවන් යානය ද ඒස් සලාම් සිට බුකෝබා දක්වා ගමන් කරමින් සිටින අතරවාරයේයි මෙම අනතුරට ලක්ව ඇත්තේ. ගුවන් යානය එම අවස්ථාවේදී කුණාටුවකට සහ අධික වාර්ෂාවකට හසු වී ඇති බව ද විදෙස් මාධ්‍ය වාර්තා කරනවා.   ", "URL": "https://www.itnnews.lk/2023/10/05/444481/", "Category": "ජාත්‍යන්තර පුවත්", "Parent URL": null}