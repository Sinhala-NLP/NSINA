{"Source": "ITN news", "Timestamp": "ජූනි 9, 2022 17:14", "Headline": "හෙට සිට මුව ආවරණ අනිවාර්ය නැහැ", "News Content": "වහාම ක්‍රියාත්මක වන පරිදි ශ්‍රී ලංකාව තුළ ගෘහස්ථ සහ බාහිර කටයුතුවලදී මුව ආවරණ භාවිතය අනිවාර්ය කිරීමේ නියෝගය ඉවත් කළ දක්වමින් සෞඛ්‍ය අමාත්‍යංශය නිවේදනයක් නිකුත් කර තිබෙනවා. සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අසේල ගුණවර්ධන මහතා නිකුත් කර ඇති එම නිවේදනයේ දැක්වෙන්නේ කිසියම් අයෙකුට ශ්වසන රෝග ලක්ෂණ පවතී නම් මුව ආවරණ භාවිතය වඩාත් යෝග්‍ය බවයි. කිසියම් අයෙකුට ස්වකැමැත්තෙන් මුව ආවරණ භාවිතයට කිසිදු බාධාවක් නොමැති බවත්, නිරීක්ෂණාත්මක පරීක්ෂණයක් (screening test) ලෙස පී සී ආර් හෝ රැපිඩ් පරීක්ෂණ සිදු නොකළ යුතු බවද අසේල ගුණවර්ධන මහතා සඳහන් කර තිබේ. ", "URL": "https://www.itnnews.lk/2023/10/05/416039/", "Category": "Breaking News,දේශීය පුවත්", "Parent URL": null}