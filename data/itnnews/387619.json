{"Source": "ITN news", "Timestamp": "ජනවාරි 9, 2022 09:55", "Headline": "බ්‍රිතාන්‍යයේ කොරෝනා මරණ සංඛ්‍යාව එක්ලක්ෂ පනස්දහස ඉක්මවයි", "News Content": "කොරෝනා වයිරස ව්‍යාප්තිය ආරම්භයේ සිට මේ දක්වා වයිරසය හේතුවෙන් බ්‍රිතාන්‍යයේ  මරණ එක්ලක්ෂ පනස්දහසකට අධික සංඛ්‍යාවක් සිදුව තිබෙනවා. ගතවූ පැය 24ට බ්‍රිතාන්‍යයේ සිදුවූ කොරෝනා මරණ 313 ත් සමග මේ වනවිට එරට මරණ සංඛ්‍යාව 150,057 දක්වා ඉහළ ගියා. ඊයේ දිනයේදී එරටින් හමුවී ඇති වයිරස් ආසාදිතයින් සංඛ්‍යාව 146,390 ක්. ඒ සමඟ එරට සමස්ත කොරෝනා ආසාදිතයින් සංඛ්‍යාව එක්කෝටි හතලිස්තුන් ලක්ෂ තිස්හතර දහසකට ආසන්න වනවා. මරණ හා ආසාදිතයින් සංඛ්‍යාව වාර්තාවීම අවම කිරීමට සියලු දෙනා වයිරසයට එරෙහි එන්නත් ලබාගැනීමට ප්‍රමුඛතාව ලබාදිය යුතු බවයි අග්‍රාමාත්‍ය බොරිස් ජොන්සන් සඳහන් කරන්නේ.             ", "URL": "https://www.itnnews.lk/2023/10/05/387619/", "Category": "Breaking News,ජාත්‍යන්තර පුවත්", "Parent URL": null}