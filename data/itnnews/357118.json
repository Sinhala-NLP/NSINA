{"Source": "ITN news", "Timestamp": "අගෝස්තු 19, 2021 15:45", "Headline": "ඩෙල්ටා ව්‍යාප්තිය අවධානම් මට්ටමකට පත්විය හැකි බව නවසීලන්ත අගමැති පවසයි", "News Content": "නවසීලන්තය මුහුණ පාමින් සිටින ඩෙල්ටා වෛරස් ව්‍යාප්තිය තවදුරටත් අවධානම් මට්ටමකට පත්විය හැකි බව එරට අග්‍රාමාත්‍ය ජසින්ඩා ආර්ඩන් පවසනවා. එරට විශාලතම නගරය වන ඕක්ලන්ඩ් හි ඩෙල්ටා යැයි සැකකෙරෙන එක් ආසාදන සිද්ධියක් සොයා ගැනීමෙන් පසු නගරය දින 3 ක් පුරාවටම හදිසි අගුලුලෑමකට ලක්කිරීමට නවසීලන්ත අග්‍රාමාත්‍ය ජසින්ඩා ආර්ඩන් කටයුතු කළා. අසාදන වැඩිවීමේ ආකෘතිය අනුව ආසාදිතයින් 50 සිට 100 දක්වා ඉහළ යා හැකි බව එරට සෞඛ්‍ය අංශ නිවේදනය කිරීමත් සමග නිරෝධායන නීති දැඩි කිරීමට ඇය කටයුතු කරනු ලැබුවා. විදේශයන් පිළිබද ඇති අත්දැකිමෙන් තම රට පිළිබද අවදානමක් ගැනීමට සූදානම් නැති බවයි ඇය වැඩිදුරටත් පවසන්නේ. කොරෝනා වෛරස් ව්‍යාප්තිය ඉතාමත් හොදින් කළමනාකරණය කළ නවසීලන්තයෙන් මෙවර ආසාදිතයෙකු වාර්තා වුණේ මාස 6 ක කාලයකට පසුවයි.       ", "URL": "https://www.itnnews.lk/2023/10/05/357118/", "Category": "ජාත්‍යන්තර පුවත්", "Parent URL": null}