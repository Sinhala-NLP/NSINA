{"Source": "ITN news", "Timestamp": "නොවැම්බර් 28, 2021 18:30", "Headline": "බොහෝ ප්‍රදේශවලට මිලිමීටර් 100 ඉක්මවූ තද වැසි", "News Content": "තද වැසි සහිත අයහපත් කාලගුණය ලබන පළමු වනදා දක්වා පවතින බව කාලගුණ විද්‍යා දෙපාර්තමේන්තුව පවසනවා. බොහෝ ප්‍රදේශවලට සවස් කාලයේ දී මිලිමීටර් 100 ඉක්මවූ තද වැසි මෙන්ම ප්‍රබල අකුණු අනතුරු ඇති වන බවයි එම දෙපාර්තමේන්තුව අනාවැකි පළකරන්නේ. දිවයිනේ දිස්ත්‍රික් 08ටකට නායයාමේ අනතුරු ඇඟවීම් නිකුත්කර ඇති අතර ගංගා රැසක ජල මට්ටම් පිටාර මට්ටමට පැමිණ තිබෙනවා. කොළඹ , කළුතර ,නුවර , මාතලේ , කෑගල්ල , කුරුණෑගල, නුවරඑළිය සහ රත්නපුර දිස්ත්‍රික්කවලටයි නායයාම් අනතුරු ඇඟවීම් නිකුත්කර තිබෙන්නේ.  ", "URL": "https://www.itnnews.lk/2023/10/05/379229/", "Category": "Breaking News,කාලගුණ අනාවැකිය,දේශීය පුවත්", "Parent URL": null}