{"Source": "ITN news", "Timestamp": "දෙසැම්බර් 3, 2021 16:21", "Headline": "ඔමික්‍රොන් ආසාදිත ශ්‍රී ලාංකිකයා කිසිදු එන්නතක් ගෙන නැහැ", "News Content": "මෙරටින් හදුනා ගැනුණු ඔමික්‍රොන් කොවිඩ්-19 ප්‍රභේදයේ ආසාදිතයා කිසිදු කොරෝනා මර්දඑන්නතක් ලබාගෙන නොමැති බව තහවුරු වී තිබෙනවා. එම ආසාදිතයා බටහිර අප්‍රිකානු රටක් වන නයිජීරියාවෙන් පැමිණි ශ්‍රී ලාංකිකයෙකු වන බව ශ්‍රී ජයවර්ධන පුර විශ්ව විද්‍යාලයේ අසාත්මිකතා ප්‍රතිශක්තිවේද හා සෛජෛව විද්‍යා අධ්‍යයනය අංශයේ ප්‍රධානී ආචාර්ය චන්දිම ජීවන්දර මහතා සඳහන් කළා. මේ රොගියා හැරෙන්නට දැනට වෙනත් කිසිඳු සාම්පලයක ඔමික්‍රොන් කොවිඩ්19 ප්‍රභේදය වාර්තා නොවන බවයි චන්දිම ජීවන්දර මහතා කියා සිටියේ. අදාල ආසාදිතයාගේ ආශ්‍රිතයන්ගේ පී සී ආර් සාම්පල ද අද දිනයේදි තම විද්‍යාගාරයට ලැබීමට නියමිත බවත් එහි වාර්තා කඩිනමින් සෞඛ්‍ය අමාත්‍යාංශය වෙත ලබා දෙන බවත් කොළඹ අද පැවති මාධ්‍ය හමුවකදි චන්දිම ජීවන්දර මහතා වැඩිදුරටත් කියා සිටියා.     ", "URL": "https://www.itnnews.lk/2023/10/05/380399/", "Category": "දේශීය පුවත්", "Parent URL": null}