{"Source": "ITN news", "Timestamp": "සැප්තැම්බර් 4, 2023 15:14", "Headline": "ලැව්ගිනි නිසා ගිනිගත් ග්‍රීසිය", "News Content": "ලැව්ගිනිවලින් තවදුරටත් ග්‍රීසියට බලපෑම් එල්ලවී තිබෙනවා. ඊසාන දිග ග්‍රීසියේ එව්රෝස් කලාපයේයි මෙම ලැව් ගිනි හටගෙන ඇත්තේ. ගින්නට හසුවීමෙන් පුද්ගලයන් විසිදෙනෙකු මියගොස් තිබෙනවා. නිවාස හා දේපළ රැසක්ද ගින්නට හසුව විනාශයට පත්වුණා. ලඳු කැලෑ ආශ්‍රිත වනාන්තර කිහිපයකයි ලැව්ගිනි හටගෙන ඇත්තේ. සාමාන්‍යයෙන් ග්‍රීෂ්ම සෘතුවේ දී ග්‍රීසියේ බොහෝ කලාපවල ලැව්ගිනි ඇතිවීම සුළබ තත්ත්වයක් එහෙත් දේශගුණ විපර්යාස හේතුවෙන් මෙම වසරේ ලැව්ගිනි පැතිරීම වැඩිවී ඇති බව එරට වාර්තා සඳහන් කරනවා.     ", "URL": "https://www.itnnews.lk/2023/10/05/513481/", "Category": "ජාත්‍යන්තර පුවත්", "Parent URL": null}