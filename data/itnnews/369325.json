{"Source": "ITN news", "Timestamp": "அக்டோபர் 15, 2021 12:24", "Headline": "கொரோனா துயரை ஆன்மீக பலத்தால் வெற்றிக்கொள்ள வேண்டுமென பிரதமர் தெரிவிப்பு..", "News Content": "உலகெங்கும் தீராத இடராக மாறியுள்ள கொவிட் தொற்று பரவல் மக்கள் மத்தியில் அச்ச உணர்வை ஏற்படுத்தியுள்ளது. இந்த துன்பங்களை ஆன்மீக பலத்தினாலும், உரிய சுகாதார நடைமுறைகளை பின்பற்றுவதாலும் வெற்றிக்கொள்ள முடியுமென பிரதமர் மஹிந்த ராஜபக்ஷ விஜயதசமியை முன்னிட்டு வெளியிட்டுள்ள வாழ்த்துச் செய்தியில் குறிப்பிட்டுள்ளார். நவராத்திரி நோன்பு காலம் இந்துக்கள் விமர்சையாக கொண்டாடும் விரத காலமாகும். அந்த நிலையை மீளவும் பெற வேண்டும். விஜயதசமியான இன்றுடன் நவராத்திரி விரத காலம் நிறைவுக்கு வருகிறது. இன்றைய நாளை பக்தியுடன் சுகாதார நடைமுறைகளுடனும் கூடியதாக அனுஷ்டிக்குமாறு பிரதமர் அறிவுறுத்தியுள்ளார். இலங்கை வாழ் இந்து மக்கள் அனைவருக்கும் இந்த நன்நாளை முன்னிட்டு வாழ்த்துக்களை தெரிவிப்பதில் மகிழ்ச்சியடைவதாக ஜனாதிபதி தனது வாழ்த்துச்செய்தியில் குறிப்பிட்டுள்ளார். ", "URL": "https://www.itnnews.lk/2023/10/05/369325/", "Category": "Breaking News,தேசிய செய்திகள்,முதன்மை செய்தி", "Parent URL": null}