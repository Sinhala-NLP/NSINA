{"Source": "ITN news", "Timestamp": "නොවැම්බර් 29, 2021 12:16", "Headline": "නව විභාග කොමසාරිස් රාජකාරි අරඹයි", "News Content": "නව විභාග කොමසාරිස් ජෙනරාල් එල් එම් ඩී ධර්මසේන මහතා අද දින සිය රාජකාරි කටයුතු ආරම්භ කළා. සනත් පූජිත මහතා විභාග කොමසාරිස් ජෙනරාල් ධූරයෙන් විශ්‍රාම යාම හේතුවෙනුයි එල් එම් ඩී ධර්මසේන මහතා එම ධූරයට පත් කෙරුණේ. අධ්‍යාපන අමාත්‍යාංශයේ සහකාර ලේකම් පාසල් කටයුතු වශයෙන් සේවය කරමින් සිටි එල් එම් ඩී ධර්මසේන මහතා පාසල් කිහිපයක විදුහල්පතිවරයෙකු ලෙසද කටයුතු කර තිබෙනවා. 1988 වසරේදී අධ්‍යාපන පරිපාලන සේවයට එක් වූ ඒ මහතා මීට පෙර සහකාර විභාග කොමසාරිස්වරයා වශයෙන්ද සේවය කළා. නව විභාග කොමසාරිස් ජෙනරාල් එල් එම් ඩී ධර්මසේන මහතා විභාග දෙපාර්තමේන්තුවේදී අද සිය රාජකාරි කටයුතු ආරම්භ කළේ එහි විසිවන කොමසාරිස් ජෙනරාල්වරයා ලෙසයි. රාජ්‍ය අමාත්‍ය විජිත බේරුගොඩ මහතා ඇතුළු පිරිසක් මෙම අවස්ථාවට එක්ව සිටියා.   ", "URL": "https://www.itnnews.lk/2023/10/05/379280/", "Category": "දේශීය පුවත්", "Parent URL": null}