{"Source": "ITN news", "Timestamp": "ஏப்ரல் 17, 2022 22:38", "Headline": "59 மில்லியன் ரூபா பெறுமதியான கேரள கஞ்சா கடற்படையினரால் மீட்பு..", "News Content": "59 மில்லியன் ரூபா பெறுமதியான கேரள கஞ்சா தொகை கடற்படையினரால் கண்டுப்பிடிக்கப்பட்டுள்ளது. மன்னார் தெற்கு கடற்பரப்பில் மேற்கொள்ளப்பட்ட ரோந்து படை நடவடிக்கையின் போதே கேரள கஞ்சா தொலை கைப்பற்றப்பட்டுள்ளது. சுமார் 197 கிலோ 60 கிராம் எடைக்கொண்ட கேரள கஞ்சா தொகை கடற்படையினரின் கட்டுப்பாட்டுக்குள் கொண்டுவரப்பட்டுள்ளது. கடல் மார்க்கமாக இடம்பெறும் போதைப்பொருள் வர்த்தகம் உள்ளிட்ட சட்டவிரோத நடவடிக்கைகளை கட்டுப்படுத்துவதற்கென கடற்படையினர் விசேட ரோந்து படை நடவடிக்கைகளை முன்னெடுத்துள்ளனர். கடலில் மிதந்த நிலையில் காணப்பட்ட சந்தேகத்திற்கு இடமான பைகளை சோனையிட்டபோதே கேரள கஞ்சா தொகை கைப்பற்றப்பட்டுள்ளது. 45 மில்லியன் ரூபாவுக்கும் கூடுதலான பெறுமதியுடைய ஒரு தொகை கேரள கஞ்சாவுடன் 3 சந்தேக நபர்கள் கடற்படையினரால் கைதுசெய்யப்பட்டனர். யாழ்ப்பாணம் நெடுந்தீவு பகுதியில் மேற்கொண்ட சுற்றிவளைப்பின் போது இவை கைப்பற்றப்பட்டன. சந்தேகத்திற்கு இடமான டிங்கி படகொன்றை கடற்படையினர் சோதனையிட்டபோது பல மூடைகளை கடலில் எறிந்துவிட்டு சந்தேக நபர்கள் தப்பிச்செல்ல முற்பட்டுள்ளனர். ", "URL": "https://www.itnnews.lk/2023/10/05/407175/", "Category": "Breaking News,தேசிய செய்திகள்", "Parent URL": null}