{"Source": "ITN news", "Timestamp": "ஆகஸ்ட் 5, 2021 13:22", "Headline": "டிணியா பூஞ்சை நோய் தொற்று தற்போது அதிகரிப்பு..", "News Content": "உடலில் நோய் எதிர்ப்பு சக்தி குறைவதால் ஏற்படும் டிணியா பூஞ்சை நோய் தொற்று தற்போது அதிகரித்துள்ளது. அதுதொடர்பில் தெளிவுப்படுத்தும் ஊடகவியலாளர் சந்திப்பு அரசாங்க தகவல் திணைக்களத்தில் இடம்பெற்றது. குறித்த தொற்று நோய் பல வருடங்களாக இலங்கையில் மாத்திரமின்றி உலகளாவிய ரீதியில் காணப்படும் ஒரு பூஞ்சை நோய் தொற்றாகும். கடந்த 4, 5 வருடங்களாக டிணியா பூஞ்சை நோயின் தாக்கம் படிப்படியாக அதிகரித்து வருவதா விசேட வைத்தியர் சர்ம நோய் தொடர்பான விசேட வைத்திய நிறுவனத்தின் இணை செயலாளர் விசேட வைத்தியர் தீபானி முனிதாச தெரிவித்தார். இந்நோயின் பிரதான அறிகுறி அரிப்பு ஆகும். அதிகளவில் தோல் சுருங்கும் இடங்களிலும் வியர்வை அதிகளவில் சேரும் இடங்களிலும் அதிகளவில் ஏற்படும். தலை மற்றும் நகங்களிலும் இத்தொற்று ஏற்படுவதற்கான சாத்தியம் காணப்படுகிறது. நோய் எதிர்ப்பு சக்தி குறைந்தவர்கள் நீரிழிவு அல்லது ஒரு சில மருந்து வகைகளை உட்கொள்வோருக்கும் இந்நோய் ஏற்படுவதற்கான சாத்தியம் காணப்படுவதாக சரும நோய் தொடர்பான விசேட வைத்தியர் ஜனக்க அக்கரவிட்ட தொடுகைகளின் ஊடாக டிணியா பூஞ்சை நோய் தொற்று பரவுகிறது. குழந்தைகளுக்கு இந்நோய் தொற்று ஏற்படுவதற்கான சாத்தியம் காணப்படுகிறது. இந்நிலையில் தனிப்பட்ட சுகாதார தொடர்பில் கூடுதல் கவனம் செலுத்த வேண்டியது அவசியம் என வைத்தியர்கள் அறிவுறுத்தியுள்ளனர். இந்நோய் தொற்றை சிகிச்சைகளின் ஊடாக குணப்படுத்த முடியும் என வைத்தியர்கள் அறிவுறுத்தியுள்ளனர். ", "URL": "https://www.itnnews.lk/2023/10/05/354673/", "Category": "Breaking News,அண்மைய செய்திகள்", "Parent URL": null}