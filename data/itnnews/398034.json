{"Source": "ITN news", "Timestamp": "පෙබරවාරි 26, 2022 18:20", "Headline": "ඇතැම් පුද්ගලයන් ලබාදුන් නිදහස අයුතු ආකාරයෙන් භාවිතා කරනවා", "News Content": "වත්මන් රජය ජනතාවගේ ප්‍රජාතන්ත්‍රවාදි අයිතිවාසිකම් හා නිදහස උපරිම වශයෙන් ආරක්ෂා කිරීමට කටයුතු කර ඇතත් ඇතැම් පුද්ගලයන් එම නිදහස අයුතු ආකාරයෙන් භාවිත කරමින් සිටින බව ජනාධිපති ගෝඨාභය රාජපක්ෂ මැතිතුමා පවසනවා. රන්බිම ඔප්පු ලක්ෂයක් පිරිනැමීමේ ජාතික මහෝත්සවයට ඇඹිලිපිටිය මහවැලි ක්‍රීඩාංගනයේදී අද එක්වෙමිනුයි ජනාධිපතිතුමා මේ බව කියා සිටියේ. මහවැලි ව්‍යාපාරයේ වලව ජානපදිකයන්ටයි සමාරම්භක වැඩසටහන යටතේ අද රන්බිම ඔප්පු ප්‍රධානය සිදු කෙරුණේ. එම උත්සවයට අග්‍රාමාත්‍ය මහින්ද රාජපක්ෂ වාරිමාර්ග අමාත්‍ය චමල් රාජපක්ෂ, රාජ්‍ය අමාත්‍ය සිරිපාල ගම්ලත් ඇතුළු පිරිසක් එක්වුණා. පළමු අදියරේදී වලව කලාපයේ ජානපදිකයන්ට රන්බිම ඔප්පු 35000 ක් ලබාදීම සිදු කෙරෙනවා.     ", "URL": "https://www.itnnews.lk/2023/10/05/398034/", "Category": "දේශීය පුවත්", "Parent URL": null}