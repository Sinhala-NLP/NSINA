{"Source": "ITN news", "Timestamp": "ஜனவரி 7, 2022 10:57", "Headline": "கொரோனா பரவல் சுனாமி பேரலையாக மாறும் ஆபத்து : உலக சுகாதார அமைப்பு", "News Content": "கொரோனா பரவல் சுனாமி பேரலையாக மாறும் ஆபத்து ஏற்பட்டுள்ளதாக உலக சுகாதார அமைப்பு எச்சரித்துள்ளது. டெல்டா மற்றும் ஒமிக்ரோன் திரிபுகள் இரட்டை குழல் துப்பாக்கி போன்று உருவெடுத்துள்ளதாக உலக சுகாதார அமைப்பு தெரிவித்துள்ளது. அமெரிக்காவில் கடந்த வாரத்தில் மாத்திரம் 10 இலட்சத்திற்கும் அதிகமான கொவிட் தொற்றாளர்கள் பதிவாகியுள்ளனர். இங்கிலாந்து, அவுஸ்திரேலியா, போர்த்துக்கல் மற்றும் டென்மார்க் போன்ற நாடுகளிலும் கொவிட் பரவல் உச்சம் தொட்டுள்ளது. கடந்தவாரத்தில் கொவிட் தொற்றாளர்களின் எண்ணிக்கை 71 வீதத்தால் அதிகரித்துள்ளதாக உலக சுகாதார அமைப்பு சுட்டிக்காட்டியுள்ளது. டெல்டா மற்றும் ஒமிக்ரோன் பரவல் சுனாமி போன்று மாறும் ஆபத்தை உருவாக்கியுள்ளதாக உலக சுகாதார அமைப்பு குறிப்பிட்டுள்ளது. ", "URL": "https://www.itnnews.lk/2023/10/05/387251/", "Category": "Breaking News,அக்கம் பக்கம்,அண்மைய செய்திகள்,சர்வதேச செய்திகள்", "Parent URL": null}