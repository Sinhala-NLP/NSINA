{"Source": "ITN news", "Timestamp": "ජනවාරි 5, 2022 16:26", "Headline": "කාබනික ආහාරවල සාම්පල පරීක්ෂා කිරීම සඳහා නව රසායනාගාරයක්", "News Content": "කාබනික ආහාරවල සාම්පල පරීක්ෂා කිරීම සඳහා නව රසායනාගාරය පිහිටුවීමට නැගෙනහිර පළාත් සභාව ගිවිසුම්ගත වුණා. නැගෙනහිර පළාත් සභාව හා ශ්‍රී ලංකා කාර්මික තාක්ෂණ ආයතනය එක්වයි මෙම රසායනාගාරය ඉදිකිරීමට නියමිතව ඇත්තේ. ගිවිසුමට අත්සන් තැබීම නැගෙනහිර පළාත් ආණ්ඩුකාර අනුරාධා යහම්පත් මහත්මියගේ ප්‍රධානත්වයෙන් සිදු කෙරුණා. ඉදිකිරීමට යෝජිත මෙම රසායනාගාරය සඳහා අයි එස් ඕ ප්‍රමිතීන් ලබා ගැනීම මෙන්ම එහි ක්‍රියාකාරීත්වයට අදාළ මෙහෙයුම් මාර්ගෝපදේශ සංවර්ධනය සඳහා මෙම අවබෝධතා ගිවිසුම මගින් ප්‍රතිපාදන සලසා තිබෙනවා. කන්තලේ ප්‍රදේශයේ ඉදිකෙරෙන නව රසායනාගාරය හරහා දිවයිනේ ඕනෑම ප්‍රදේශයක කාබනික ආහාර සාම්පල් පරීක්ෂා කිරීමේ අවස්ථාව සැලසෙනවා.     ", "URL": "https://www.itnnews.lk/2023/10/05/386929/", "Category": "දේශීය පුවත්", "Parent URL": null}