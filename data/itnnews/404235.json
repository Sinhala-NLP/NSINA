{"Source": "ITN news", "Timestamp": "මාර්තු 28, 2022 09:32", "Headline": "යුද ගැටුම් යුක්රේනයෙන් පලාගිය සංඛ්‍යාව ලක්ෂ 40කට ආසන්නයි – UN", "News Content": "යුද ගැටුම් හේතුවෙන් යුක්රේනයෙන් වෙනත් රටවලට පලාගිය පුද්ගලයින් සංඛ්‍යාව ලක්ෂ 40 කට ආසන්න බව ජගත් සංවිධානය නිවේදනය කරනවා. යුක්රේනයේ වැඩිම පිරිසක් පලාගොස් ඇත්තේ පෝලන්තයටයි. එරටට පලාගිය පිරිස ලක්ෂ 23 කට ආසන්න වනවා. එමෙන්ම රුමේනියාවට 580,000 ඉක්මවූ සංඛ්‍යාවක් හංගේරියාවට 350,000 කට ආසන්න පිරිසක් මෝල්ඩෝවා රාජ්‍යයට 380,000 කට අධික සංඛ්‍යාවක් හා රුසියාවට 270,000 ඉක්මවූ පිරිසක් ලෙස සරණාගතයින් ලෙස පලාගොස් ඇති බවයි වාර්තා වන්නේ. පෝලන්තයේ යුක්රේන වැසියන් විශාල සංඛ්‍යාවක් වාසය කරන අතර එරටට වැඩිම සරණාගතයින් සංඛ්‍යාවක් පලායාමට හේතුවද එයයි.       ", "URL": "https://www.itnnews.lk/2023/10/05/404235/", "Category": "Breaking News,ජාත්‍යන්තර පුවත්", "Parent URL": null}