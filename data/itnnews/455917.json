{"Source": "ITN news", "Timestamp": "ஜனவரி 16, 2023 12:55", "Headline": "இந்தோனேஷியாவில் நிலநடுக்கம்..", "News Content": "இந்தோனேஷியாவில் நிலநடுக்கம் பதிவாகியுள்ளது. அது ரிக்டர் அளவில் 6.0ஆக பதிவாகியுள்ளது. இந்தோனேஷியாவின் மேற்கு கடற்பகுதியில் 48 கிலோ மீற்றர் ஆழத்தில் நிலநடுக்கம் மையம்கொண்டுள்ளதாக அமெரிக்க புவியியல் ஆய்வு மையம் தெரிவித்துள்ளது. எனினும் சுனாமி எச்சரிக்கை விடுக்கப்படவில்லை. நிலநடுக்கத்தினால் ஏற்பட்ட சேத விபரங்கள் குறித்து இதுவரை தகவல் வழங்கப்படவில்லை. இதேவேளை இந்தோனேஷியாவின் ஜாவா பகுதியில் கடந்த நவம்பர் மாதம் 21ம் திகதி பதிவான நிலநடுக்கத்தில் 331 பேர் பலியானமை குறிப்பிடத்தக்கது. ", "URL": "https://www.itnnews.lk/2023/10/05/455917/", "Category": "Breaking News,சர்வதேச செய்திகள்", "Parent URL": null}