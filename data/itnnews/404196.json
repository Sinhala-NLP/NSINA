{"Source": "ITN news", "Timestamp": "මාර්තු 27, 2022 18:45", "Headline": "“හරිත දැයක්” ජාතික ගෙවතු වගා සංග්‍රාමය 2022 සමාරම්භක වැඩසටහන ලබන අඟහරුවාදා", "News Content": "හරිත දැයක් ජාතික ගෙවතු වගා සංග්‍රාමය 2022 සමාරම්භක වැඩසටහන ලබන අඟහරුවාදා ආරම්භ වනවා. වසවිසෙන් තොර පෝෂණයෙන් සපිරි නැවුම් එළවළු හා පළතුරු, පළා වර්ග, අල වර්ග ඇතුලු බෝග තම ගෙවත්තෙන්ම සපයා ගැනීම තුළින් නිරෝගී ස්වයං පෝෂිත පවුල් ඒකක බිහිකිරීමේ සංකල්පය මතයි මෙම වැඩසටහන ආරම්භ කර තිබෙන්නේ. පවුල් ලක්ෂ 22 ක් පමණ මෙම ගෙවතු වගා වැඩසටහනට සම්බන්ධ කරගැනීමට සැලසුම් කර තිබෙනවා. එක් එක් ප්‍රාදේශීය ලේකම් කොට්ඨාසවල ග්‍රාම නිලධාරී වසම් මට්ටමින් වැඩසටහන ක්‍රියාත්මක කෙරුණු ඇති.  ජාතික වැඩසටහනට සමගාමීව සතියක් පුරා ගෙවතු වගාවට අදාල විවිධ වැඩසටහන් රටපුරා ක්‍රියාත්මක කෙරෙනවා.       ", "URL": "https://www.itnnews.lk/2023/10/05/404196/", "Category": "දේශීය පුවත්", "Parent URL": null}