{"Source": "ITN news", "Timestamp": "අගෝස්තු 20, 2022 11:58", "Headline": "ණය හිමියන්ගෙන් සහතිකයක් අපේක්ෂා කරන බව IMF කියයි", "News Content": "ශ්‍රී ලංකාව සඳහා නව මූල්‍ය වැඩපිලිවෙලක් ක්‍රියාත්මක කිරිමේදී  ණය හිමියන් වෙතින් ප්‍රමාණවත් සහතිකයක් අපේක්ෂා කරන බව ජාත්‍යන්තර මූල්‍ය අරමුදල පවසනවා. ජාත්‍යන්තර මූල්‍ය අරමුදලේ විශේෂ නියෝජිත කණ්ඩායමක් මේ මස අග කොළඹට පැමිණීමට නියමිතයි. මෙම සංචාරයේ අරමුණ වන්නේ ශ්‍රී ලංකාවට ආධාර පැකේජයක් ලබා දීම සඳහා කාර්ය මණ්ඩල මට්ටමේ එකඟතාව ඉදිරියට ගෙන යාමයි. නියෝජිත කණ්ඩායම මේ මස 24 වනදා සිට 31 වනදා තෙක් ශ්‍රී ලංකාවේ රැඳී සිටිනු ඇති. මෙරට රාජ්‍ය ණය තිරසාර නොවන  මට්ටමක පවතින බැවින් රටේ ණය හිමියන්ගෙන් ණය ස්ථාවර භාවය පිළිබඳ සහතිකයක් ලබා ගැනීම අවශ්‍ය වනවා. ජාත්‍යන්තර මූල්‍ය අරමුදල වෙතින් ලබා ගැනීමට සාකච්ඡා කර ඇති ණය පැකේජය ඇමෙරිකා ඩොලර් බිලියන දෙකත් තුනත් අතර ප්‍රමාණයක් වනවා. ශ්‍රී ලංකාව සැප්තැම්බර් මාසයේදී මූල්‍ය ස්ථාවරත්වය සහතික කිරීම සඳහා අතුරු අයවැයක් ඉදිරිපත් කිරීමට ද නියමිතයි. මෙරට ද්වී පාර්ශ්වික ණය ප්‍රමාණය ඇමෙරිකා ඩොලර් බිලියන 6.2 ක් වන අතර ජාත්‍යන්තර ස්වෛරී බැදුරම් කර ප්‍රමාණය ඩොලර් බිලියන 14 ක් වනවා.     ", "URL": "https://www.itnnews.lk/2023/10/05/430015/", "Category": "දේශීය පුවත්", "Parent URL": null}