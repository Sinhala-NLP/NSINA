{"Source": "ITN news", "Timestamp": "ජූනි 30, 2021 15:06", "Headline": "2023 තෙක් සංචාරක කර්මාන්තය යථා තත්ත්වයට පත් කළ නොහැකියි – UN", "News Content": "කඩා වැටීමට ලක්ව ඇති සංචාරක කර්මාන්තය 2023 වසර වන තෙක් සම්පූර්ණයෙන් යථා තත්ත්වයට පත් කළ නොහැකි බවට ජගත් සංවිධානය නිවේදනය කරනවා. ජගත් සංවිධානය නිකුත් කළ නවතම වාර්තාවකයි මේ බව දැක්වෙන්නේ. කොරෝනා වයිරස ව්‍යාප්තිය හේතුවෙන් සංචාරක කර්මාන්තය ඇනහිට ඇති අතර එමගින් සිදුව ඇති පාඩුව ඇමරිකා ඩොලර් ට්‍රිලියන 2.4ක් වන බවට ගණන් බලා තිබෙනවා. වයිරස ව්‍යාප්තියට පෙර තත්ත්වය හා සලකා බැලීමේදී මේ වනවිට සංචාරක කර්මාන්තය කඩා වැටීමට ලක්ව ඇත්තේ 75%කින් පමණ බව එම වාර්තාවේ සඳහන්.  සංචාරක ආකර්ශනය දිනාගත් ලොව කුඩා හා දුප්පත් රටවලටයි මෙමගින් වැඩිම හානිය සිදුව ඇත්තේ. වයිරසයට එරෙහි එන්නත්කරණය හා එන්නත් සහතික මගින් සංචාරක කර්මාන්තය යළි නගා සිටුවිය හැකි බව  ජගත් සංවිධානය පවසනවා.       ", "URL": "https://www.itnnews.lk/2023/10/05/346253/", "Category": "Breaking News,අතන මෙතන,ජාත්‍යන්තර පුවත්", "Parent URL": null}