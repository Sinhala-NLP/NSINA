{"Source": "ITN news", "Timestamp": "අගෝස්තු 18, 2021 11:45", "Headline": "සඳහිරු සෑයේ කොත් වහන්සේ රැගත් පෙරහැර අත්තනගල්ලට ලඟාවේ", "News Content": "සදහිරු සෑයේ කොත් වහන්සේ සහ චූඩා මාණික්‍යය රැගත් රථ පෙරහර ආගමික ආශිර්වාද මධ්‍යයේ අත්තනගල්ල රජමහා විහාරය වෙත ගමන් ආරම්භ කළා. මෙම පෙරහර අද උදෑසන ගමන් ආරම්භ කළේ වට්ටාරම ශ්‍රී අරහන්ත මලියදේව රජමහා විහාරස්ථානයෙන්. ආගමික ආශිර්වාද මධ්‍ය යේ මෙම රථ පෙරහර දේවාලේගම,  රංවල,  ගලිගමුව,  කොටියාකුඹුර,  රුවන්වැල්ල,  මීවිටිගම්මන සහ ඌරාපොල හරහා ගමන් කර අද පස්වරුවේ අත්තනගල්ල රජමහා විහාරය වෙත පැමිණෙනු ඇති. පෙරහර ගමන් ගන්නා අවස්ථාවේ දී සෞඛ්‍ය ආරක්ෂණ මාර්ගෝපදේශයන්ට අනුව ආශිර්වාද ලබා ගන්නා ලෙස ජනතාවගෙන් ඉල්ලීමක්ද කෙරෙනවා.     ", "URL": "https://www.itnnews.lk/2023/10/05/356827/", "Category": "දේශීය පුවත්", "Parent URL": null}