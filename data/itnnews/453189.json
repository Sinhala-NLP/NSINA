{"Source": "ITN news", "Timestamp": "ජනවාරි 2, 2023 15:03", "Headline": "දකුණු කොරියාව සහ ඇමෙරිකාව ඒකාබද්ධව න්‍යෂ්ටික අභ්‍යාසයක් සිදුකිරීමට සූදානම්", "News Content": "දකුණු කොරියාව සහ ඇමෙරිකාව ඒකාබද්ධව න්‍යෂ්ටික අභ්‍යාසයක් සිදුකිරීමට සූදානම් වනවා. උතුරු කොරියාවේ වර්ධනය වන න්‍යෂ්ටික හැකියාවන් හමුවේ මෙම ඒකාබද්ධ අභ්‍යාසය පිළිබඳව සාකච්ඡා පවත්වන බව දකුණු කොරියා ජනාධිපති යූන් සුක් යෝල් පවසනවා. ඔහු මාධ්‍ය හමුවකට එක්වෙමින් මේ පිළිබඳව සඳහන් කළා. උතුරු කොරියාවේ ක්‍රියා පිළිවෙත දීර්ඝ කාලීනව නැවැත්වීම මෙහි අරමුණ වනවා. උතුරු කොරියාව ඊයේ දිනයේ දී ද බැලැස්ටික් මිසයිලයක් අත්හදා බැලීමක් සිදු කළා. උතුරු කොරියා නායක කිම් ජෝන් උන් නව වසර ආරම්භයේදී ප්‍රකාශ කළේ අන්තර් මහද්වීපික බැලැස්ටික් මිසයිල සංවර්ධනය කිරීම සහ න්‍යෂ්ටික අවි අත්හදා බැලීම සම්බන්ධයෙන් මෙම වසරේදීත් වැඩිදුරටත් ක්‍රියාත්මක කරන බවයි.               ", "URL": "https://www.itnnews.lk/2023/10/05/453189/", "Category": "ජාත්‍යන්තර පුවත්", "Parent URL": null}