{"Source": "ITN news", "Timestamp": "මැයි 7, 2023 14:54", "Headline": "අධිවේගී මාර්ගයේ අනතුරකින් එකම පවුලේ පස් දෙනෙකුට තුවාල", "News Content": "දක්ෂිණ අධිවේගී මාර්ගයේ සිදු වු අනතුරකින් එකම පවුලේ පස් දෙනෙකු තුවාල ලැබුවා. කහතුඩුව ප්‍රදේශයේ දීයි අනතුර සිදු වුණේ. මාතර ප්‍රදේශයේ පැවති මංගල උත්සවයකට සහභාගී වී අත්තනගල්ල බලා ගමන් කරමින් සිටි පිරිස රැගත් වෑන් රථයේ පසුපස මෝටර් රථයක් ගැටී තිබෙනවා. එම අනතුරත් සමග මෝටර් රථය වට කිහිපයක් කැරකි යකඩ වැටේ ගැටී පෙරළි ඇති බවයි පොලිසිය සඳහන් කළේ. වෑන් රථය ද යකඩ වැටේ ගැටී ඇති අතර එම අවස්ථාවේ රථය තුළ සිටි අවුරුදු 8ක කුඩා දැරියක හා කාන්තාවක වාහනයෙන් පිටතට විසි වී තිබෙනවා. අනතුරින් ඔවුන් දෙදෙනා සහ තවත් කාන්තාවන් දෙදෙනෙකු මෙන්ම පිරිමි පුද්ගලයෙකු තුවාල ලැබුවා. ඔවුන් හෝමාගම මුලික රෝහලට ඇතුලත් කිරීමටයි කටයුතු කෙරුණේ. මෝටර් රථයේ අධික වේගය අනතුරට හේතු වු බවටයි පොලිසිය සැකක පළ කරන්නේ.           ", "URL": "https://www.itnnews.lk/2023/10/05/481202/", "Category": "දේශීය පුවත්", "Parent URL": null}