{"Source": "ITN news", "Timestamp": "අප්‍රේල් 2, 2022 11:39", "Headline": "සිද්ධාලේප වෙදමහත්මයා ජීවිතයෙන් සමුගනී", "News Content": "සිද්ධාලේප සමූහ ව්‍යාපාරයේ සභාපති වෛද්‍ය වික්ටර් හෙට්ටිගොඩ මහතා අභාවප්‍රාප්ත වුණා. කලක්පුරා අසනීප තත්ත්වයෙන් පසුවූ ඒ මහතා රෝහල්ගතව ප්‍රතිකාර ලබමින් සිටියදී අභාවප්‍රාප්ත වුණේ. ඒ මහතා මිය යන විට 84 වන වියේ පසුවුණා. ඉතා අපහසුවෙන් ව්‍යාපාරික කටයුතු ආරම්භ කළ ඒ මහතා මෙරට සාර්ථකම ව්‍යාපාරිකයෙකු බවට පත්වුණා. ඖෂධ වර්ග 90 ක් පමණ ලොවපුරා රටවල් 20කට අධික සංඛ්‍යාවකට අලෙවිකරන තරමටම ඔහුගේ ව්‍යාපාරය වර්ධනය කර ගත්තා. වික්ටර් හෙට්ටිගොඩ මහතා 2004 වසරේදී ජනාධිපතිවරණයට ද තරග කළා. එමෙන්ම මහජන බැංකුවේ අධ්‍යක්ෂවරයෙකු මෙන්ම ගම්උදාව ව්‍යාපෘතියේ උපදේශකවරයෙකු ලෙසද ඒ මහතා ක්‍රියාකර තිබෙනවා.                 ", "URL": "https://www.itnnews.lk/2023/10/05/405151/", "Category": "Breaking News,දේශීය පුවත්", "Parent URL": null}