{"Source": "ITN news", "Timestamp": "අප්‍රේල් 25, 2021 14:08", "Headline": "දිල්ලි නගරය තවදුරටත් වසා තැබේ", "News Content": "ඉන්දියාවේ දිල්ලි නගරය තවදුරටත් වසා තැබෙන බව ඉන්දීය රජය නිවේදනය කරනවා. ඒ ගතවූ පැය විසිහතරේදී දෛනිකව හදුනාගත් වැඩිම ආසාදිතයන් සංඛ්‍යාව වන තුන් ලක්ෂ හතලිස් නව දහස් තුන්සිය දහ තුනක් වාර්තාවීමත් සමගයි. ඊයේ දිනයේ දී ඉන්දියාවේ සිදුව ඇති කොරෝනා මරණ සංඛ්‍යාව 2761 ක් බව සෞඛ්‍ය අංශ නිවේදනය කරනවා. මේ වනවිට එරට සමස්ත කොරෝනා ආසාදිතයින් සංඛ්‍යාව එක් කෝටි හැට නව ලක්ෂ පනස් එක් දහස් හත්සිය හැට නවයක් දක්වා ඉහළ ගොස් ඇති අතර සිදුව ඇති මරණ සංඛ්‍යාව එක් ලක්ෂ අනූ දෙදහස් තුන්සිය දහයක්. රෝහල්වල පවත්නා ඔක්සිජන් හිගතාව හේතුවෙන් මරණ රැසක් සිදුව ඇති බවයි වාර්තා වන්නේ. කෙසේ වුවද ඊයේ දිනයේ දී සිංගප්පුරුවෙන් ඉන්දියාවට ඔක්සිජන් පිරිනැමීමක් ද සිදු කෙරුණා. ", "URL": "https://www.itnnews.lk/2023/10/05/333634/", "Category": "ජාත්‍යන්තර පුවත්", "Parent URL": null}