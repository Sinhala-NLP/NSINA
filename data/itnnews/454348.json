{"Source": "ITN news", "Timestamp": "ජනවාරි 8, 2023 10:33", "Headline": "නොරොච්චෝලේ බලාගාරයේ දෙවන ජනන යන්ත්‍රය අද සිට යළි ජාතික පද්ධතියට", "News Content": "නඩත්තු කටයුතු සදහා අක්‍රීය කෙරුණු නොරොච්චෝලේ බලාගාරයේ දෙවන ජනන යන්ත්‍රය අද සිට යළිත් ජාතික පද්ධතියට එක් කිරිමට බලාපොරොත්තු වන බව විදුලි බල මණ්ඩලය පවසනවා. ගල් අගුරු තොග ප්‍රමාණවත් නොවීම සහ අලුත් වැඩියා කටයුතු හේතුවෙන් නොරොච්චෝලේ ගල් අගුරු බලාගාරයේ එක් ජනන යන්ත්‍රයක් පසුගිය 23වන දා අක්‍රීය කෙරුණා. එම ජනන යන්ත්‍රය අක්‍රීය කිරිමෙන් ජාතික පද්ධතියට අහිමි වු ධාරිතාව මෙගා වොට් 270ක් වනවා. මේ වන විට ප්‍රමාණවත් පරිදි ගල් අගුරු තොග ලැබෙමින් පවතින බැවින් මෙම ජනන යන්ත්‍රය ක්‍රියාත්මක කිරිමට හැකි වන බවයි විදුලි බල මණ්ඩලය සදහන් කරන්නේ. ඊයේ දිනයේ දි ගල් අගුරු රැගත් තවත් නෞකාවක් දිවයිනට පැමිණියා. මේ වන විට එම නෞකාවේ ගල් අගුරු තොග ගොඩ බෑමේ කටයුතු සිදු කෙරෙමින් පවතිනවා. ඒ අනුව ගල් අගුරු මෙක්ට්‍රික් ටොන් 60000 බැගින් වු නෞකා දෙකක් මේ වසර තුළ දිවයිනට පැමිණ තිබෙනවා. මේ අතර විදුලි බිල නැවත වරක් සංශෝධන කිරීම සම්බන්ධව අවසන් තීරණය හෙට අමාත්‍ය මණ්ඩල රැස්වීමේ දි ගැනිමට නියමිතයි.         ", "URL": "https://www.itnnews.lk/2023/10/05/454348/", "Category": "දේශීය පුවත්", "Parent URL": null}