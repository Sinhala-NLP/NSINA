{"Source": "ITN news", "Timestamp": "ජූනි 27, 2022 14:37", "Headline": "දකුණු අප්‍රිකාවේ අවන්හලක සිටි තරුණයින් 21 දෙනෙකු ජීවිතක්ෂයට", "News Content": "දකුණු අප්‍රිකාවේ අවන්හලක සිටි තරුණයින් 21 දෙනෙකු ජීවිතක්ෂයට පත්ව ඇති බව විදෙස් මාධ්‍ය වාර්තා කරනවා. ඔවුන් මියයාමට හේතුව මේ වනතෙක් අනාවරණය වී නොමැති අතර ආහාර විෂවීමක් විය හැකි බවට අනුමාන කරනවා. ඔවුන් සියලු දෙනා තරුණ වයසේ පසුවන්නන් වන අතර ලාබාලම පුද්ගලයාගේ වයස අවුරුදු 13 ක්. එමෙන්ම මියගිය පිරිස අතර ගැහැණු ළමුන් 8 දෙනෙකු සහ පිරිමු ළමුන් 13 දෙනෙකු වනවා. මළ සිරුරුවල කිසිදු තුවාලයක් හෝ හානි කිරීමක් දක්නට නොලැබෙන බවයි පොලීසිය සදහන් කරන්නේ. මියගිය අය අධ්‍යාපන කටයුතු හැදෑරූ පාසලේ විභාග කටයුතු අවසන්වීම සැමරීම සදහා ඔවුන් එම අවන්හලට පැමිණ සිටි බවද සදහන්.           ", "URL": "https://www.itnnews.lk/2023/10/05/419531/", "Category": "ජාත්‍යන්තර පුවත්", "Parent URL": null}