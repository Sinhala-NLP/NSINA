{"Source": "ITN news", "Timestamp": "ජූලි 19, 2023 09:21", "Headline": "පාර්ලිමේන්තුව අදත් රැස්වෙයි", "News Content": "අද (19) පාර්ලිමේන්තුව පෙ.ව. 09.30 ට රැස්වන අතර, පෙ.ව. 09.30 සිට පෙ.ව. 10.30 දක්වා මන්ත්‍රීවරයන්ගේ වාචික පිළිතුරු අපේක්ෂා කරන ප්‍රශ්න සඳහා කාලය වෙන්කර තිබෙනවා. ඉන් අනතුරුව, පෙ.ව 10.30 සිට ප.ව 5.00 දූෂණ විරෝධී පනත් කෙටුම්පත සහ අපරාධයක වින්දිතයන් සහ සාක්ෂිකරුවන් හට සහාය දීමේ සහ ආරක්ෂා කිරීමේ පනත් කෙටුම්පත් පිළිබඳ කාරක සභා අවස්ථාව පැවැත්වීමට නියමිතයි. අනතුරුව, හදට හද භාරකාර අරමුදල (සංස්ථාගත කිරීමේ) පනත් කෙටුම්පත දෙවැනිවර කියවීම සඳහා ඉදිරිපත් කිරීමට නියමිතයි. අනතුරුව, ප.ව 5.00 සිට ප.ව 5.30 දක්වා සභාව කල් තබන අවස්ථාවේ ප්‍රශ්න සඳහා කාලය වෙන්කර තිබෙනවා. ", "URL": "https://www.itnnews.lk/2023/10/05/500818/", "Category": "Breaking News,දේශීය පුවත්", "Parent URL": null}