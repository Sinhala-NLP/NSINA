{"Source": "ITN news", "Timestamp": "පෙබරවාරි 1, 2022 09:46", "Headline": "ලොව පුරා සුවහසක් ප්‍රේක්ෂකයන් අමන්දානන්දයට පත්කළ චීන නව අවුරුදු සංදර්ශනය", "News Content": "ජනවාරි 31 වනදා රාත්‍රී අටට චීන මාධ්‍ය සමූහය විසින් ඉදිරිපත් කරන ලද ‘වසර 2022 වසන්ත උත්සව කලා හා සංස්කෘතික සංදර්ශනය’ නියමිත වේලාවට ප්‍රීතිමත් හා සුභ අලුත් අවුරුදු වාතාවරණයක් හමුවේ ප්‍රේක්ෂකයින් ඉදිරියේ ඇරඹිණ. නිර්මාණශීලිත්වයෙන් ඉදිරිපත් කෙරුණු සංදර්ශනය සුවහසක් ප්‍රේක්ෂකයින් වෙත මානසික කලාත්මක සංස්කෘතික සාධක සපිරි සංග්‍රහයක් ගෙන දී තිබේ. චීන කොමියුනිස්ට් පක්ෂයේ ශතසංවත්සරය, ගම්මාන සංවර්ධනය, ජෛව ශිෂ්ටාචාරය, සීත ඍතු ඔලිම්පික් උළෙල හා අභ්‍යාවකාශ ජයග්‍රහණ එහි බොහෝ අංගයන්හී තේමාවන් විය. 31 වනදා මධ්‍යම රාත්‍රී 12 වන විට, වසර 2022 වසන්ත උත්සව කලා හා සංස්කෘතික සංදර්ශනයේ රූපවාහිනී නැරඹුම් අනුපාතය 21.93%කි. නව මාධ්‍ය ඔස්සේ නැරඹූ වාර ගණන කෝටි 493.2කි. පසුගිය වසරට වඩා එය කැපී පෙනෙන ඉහල යාමකි. වසර 2022 වසන්ත උත්සව කලා හා සංස්කෘතික සංදර්ශනය නව ගමනක් සඳහා පා තබන චීන ජනතාවගේ ජීවගුණය විදහා පෑමකි.   ", "URL": "https://www.itnnews.lk/2023/10/05/392480/", "Category": "ජාත්‍යන්තර පුවත්", "Parent URL": null}