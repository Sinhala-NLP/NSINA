{"Source": "ITN news", "Timestamp": "මැයි 1, 2021 12:51", "Headline": "ඉන්දියාවේ පැය 24 කදී කොරෝනා රෝගීන් ගණන ලක්ෂ 4ත් පනියි", "News Content": "ඉන්දියාවෙන් දිනක් තුළ  වාර්තා වූ කොරෝනා ආසාදිත සංඛ්‍යාව ලක්ෂ 4 ඉක්මවා ගියා. ගතවූ පැය 24 තුළ ඉන්දියාවෙන් වාර්තා වූ ආසාදිතයන්ගේ සංඛ්‍යාව හාරලක්ෂ දෙදහස් දහයක්. එම සංඛ්‍යාව ලොව දිනකදී වාර්තා වූ වැඩිම ආසාදිතයින් සංඛ්‍යාව ලෙසයි දැක්වෙන්නේ. ඊයේ දිනය තුළදී ඉන්දියාවෙන් කොරෝනා මරණ තුන්දහස් පන්සිය විසි දෙකක් වාර්තා වුණා. ඒ අනුව එරට සමස්ථ කොරෝනා මරණ සංඛ්‍යාව දෙලක්ෂ එකොළොස් දහස් අටසිය තිස්පහ දක්වා ඉහළ ගොස් තිබෙනවා. ගෝලීය කොරෝනා ආසාදිත සංඛ්‍යාව පහලොස් කෝටි දහනව ලක්ෂ අනූදෙදහස් දෙසිය පහළොවක් දක්වා ඉහළ ගොස් තිබෙනවා.   ‍ ", "URL": "https://www.itnnews.lk/2023/10/05/334742/", "Category": "ජාත්‍යන්තර පුවත්", "Parent URL": null}