{"Source": "ITN news", "Timestamp": "දෙසැම්බර් 11, 2022 17:14", "Headline": "පේරාදෙණිය විශ්වවිද්‍යාලයේ හිටපු උපකුලපතිට පහරදීමක්", "News Content": "පේරාදෙණිය විශ්ව විද්‍යාලයේ හිටපු උපකුලපති ජ්‍යෙෂ්ඨ මහාචාර්ය අතුල සේනාරත්න මහතාට පහරදීමක් සිදුව තිබෙනවා. ජ්‍යෙෂ්ඨ මහාචාර්ය අතුල සේනාරත්න මහතාට සහ ඔහුගේ පුත්‍රයාටයි මෙම පහරදීම සිදුව ඇත්තේ. යතුරුපැදියක් මාර්ගයේ නවතා තැබීම සම්බන්ධයෙන් විශ්වවිද්‍යාල සිසුන් සහ හිටපු උපකුලපතිවරයාගේ පුත්‍රයා අතර සිදුවූ බහින්බස් වීමකින් අනතුරුව පහරදීම සිදුව ඇති බවයි පැවසෙන්නේ. ඊට සම්බන්ධ වූ විශ්වවිද්‍යාල සිසුන් පිරිස අතුල සේනාරත්න මහතාගේ නිවසට ඇතුළුවී ඊට හානි සිදුකර තිබෙනවා. සිද්ධියෙන් තුවාල ලැබූ හිටපු උපකුලපතිවරයා මේ වනවිට පේරාදෙනිය ශික්ෂණ රෝහලේ ප්‍රතිකාර ලබනවා.         ", "URL": "https://www.itnnews.lk/2023/10/05/449709/", "Category": "දේශීය පුවත්", "Parent URL": null}