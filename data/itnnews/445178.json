{"Source": "ITN news", "Timestamp": "நவம்பர் 11, 2022 12:34", "Headline": "20-20 உலகக்கிண்ண இறுதிப்போட்டிக்கு மழையால் தடை ஏற்படலாமென எதிர்வுகூறல்..", "News Content": "20 – ருவென்றி உலகக்கிண்ண கிரிக்கட் தொடரின் இறுதிப்போட்டிக்கு மழையால் பாதிப்புக்கள் ஏற்படலாமென எதிர்வுகூறப்பட்டுள்ளது. எதிர்வரும் ஞாயிற்றுக்கிழமை மெல்பேர்ன் கிரிக்கட் மைதானத்தில் இறுதிப்போட்டி நடைபெறவுள்ளது. பாகிஸ்தான் மற்றும் இங்கிலாந்து அணிகள் போட்டியில் மோதவுள்ளன. எதிர்வரும் ஞாயிற்றுக்கிழமை மெல்பேர்ன் பகுதியில் மழை பெய்வதற்கான சாத்தியக்கூறுகள் 95 வீதம் காணப்படுவதாக கணிக்கப்பட்டுள்ளது. 25 மில்லிமீற்றர் மழைவீழ்ச்சி பதிவாகலாமெனவும் எதிர்வுகூறப்பட்டுள்ளது. இறுதிப்போட்டிக்கு மழையால் பாதிப்பு ஏற்பட்டால் மாற்றுதினமாக திங்கட்கிழமை அறிவிக்கப்பட்டுள்ளது. அன்றைய நாளிலும் மழை பெய்வதற்கான சாத்தியங்களே இருப்பதாக அவுஸ்திரேலிய வானிலை தகவல்கள் தெரிவிக்கின்றன. இதனால் ரசிகர்கள் கவலையடைந்துள்ளனர். ", "URL": "https://www.itnnews.lk/2023/10/05/445178/", "Category": "Breaking News,அண்மைய செய்திகள்,கிரிக்கெட்,விளையாட்டு", "Parent URL": null}