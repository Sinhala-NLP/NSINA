{"Source": "ITN news", "Timestamp": "ජූලි 9, 2021 11:30", "Headline": "බලපත්‍ර නොමැතිව තේ තොගයක් ප්‍රවාහනය කළ දෙදෙනෙකු අත්අඩංගුවට", "News Content": "බලපත්‍ර නොමැතිව තේ තොගයක් ප්‍රවාහනය කළ පුද්ගලයින් දෙදෙනෙකු ට්‍රක් රථයක් ද සමඟ අත්අඩංගුවට ගැනීමට විශේෂ කාර්ය බලකාය සමත් වුණා. පොලිස් විශේෂ කාර්ය බලකාය වරල්ල ප්‍රදේශයේ දී සිදුකළ වැටලීමකින් සැකකරුවන් දෙදෙනා සහ තේ තොගය අත්අඩංගුවට ගනු ලැබුවා. තේ කිලෝ ග්‍රෑම් 906 ක් මෙසේ බලපත්‍ර නොමැතිව ප්‍රවාහනය කරමින් තිබූ බවයි පොලීසිය පවසන්නේ. කොටපොල ප්‍රදේශයේ තේ කර්මාන්ත ශාලාවකින් මිලදී ගත් මෙම තේ කුඩු තොගය කොළඹ බලා රැගෙන එමින් තිබූ බව මූලික පරීක්ෂණ වලදී හෙළිවුණා. සැකකරුවන් වැඩිදුර පරීක්ෂණ සදහා කොස්මෝදර පොලීසිය වෙත භාරදීමට පොලිස් විශේෂ කාර්ය බලකාය පියවර ගත්තා.             ", "URL": "https://www.itnnews.lk/2023/10/05/347990/", "Category": "දේශීය පුවත්", "Parent URL": null}