{"Source": "ITN news", "Timestamp": "ජූනි 20, 2021 08:57", "Headline": "කොරෝනා හේතුවෙන් බ්‍රසීලයේ මියගිය සංඛ්‍යාව ලක්ෂ පහ ඉක්මවයි", "News Content": "කොරෝනා වයිරසය හේතුවෙන් බ්‍රසීලයේ මියගිය සංඛ්‍යාව ලක්ෂ පහ ඉක්මවා ඇති බව ලෝක සෞඛ්‍ය සංවිධානය නිවේදනය කරනවා. ගතවූ පැය 24 ට බ්‍රසීලයෙන් කොරෝනා මරණ 2247 ක් වාර්තා වීමත් සමඟයි එරට සමස්ත කොරෝනා මරණ සංඛ්‍යාව 500,868 දක්වා ඉහළ ගොස් ඇත්තේ. එමෙන්ම මේ වනවිට බ්‍රසීලය කොරෝනා මරණ වැඩිම සංඛ්‍යාවක් වාර්තා වන රටවල් අතර දෙවන ස්ථානයේ පසුවනවා. කෙසේ වුවද වයිරස ව්‍යාප්තිය මැඩලීම සඳහා  ජනාධිපති ජේර් බොල්සනාරෝ නිසි පියවර ගෙන නොමැති බවටයි ජනතාව චෝදනා කරන්නේ. සමාජ දුරස්ථභාවය තබා ගැනීම සඳහා වුවද කිසිඳු නීතියක් මේ වනතෙක් පනවා නැහැ. එරට වැඩිහිටි ජන ගහනයෙන් 15%ක ප්‍රතිශතයකට පමණක් මේ වනවිට එන්නත් මාත්‍රා දෙකම ලබාදී ඇති බව වාර්තා වනවා. මේ අතර ජනාධිපතිවරයා හා එරට රජය වයිරස ව්‍යාප්තිය මැඩ පැවැත්වීමට ගෙන ඇති ක්‍රියාමාර්ග සම්බන්ධයෙන් කොංග්‍රස් මණ්ඩලය මගින් විශේෂ පරීක්ෂණයක් ද සිදු කරනවා.     ", "URL": "https://www.itnnews.lk/2023/10/05/343810/", "Category": "Breaking News,ජාත්‍යන්තර පුවත්", "Parent URL": null}