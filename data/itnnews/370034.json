{"Source": "ITN news", "Timestamp": "ඔක්තෝබර් 18, 2021 12:43", "Headline": "ධූර කාලය අවසන් ශ්‍රී ලංකාවේ චෙක් ජනරජයේ තානාපති සහ ඇමති ජී.එල් අතර හමුවක්", "News Content": "ශ්‍රී ලංකාවේ චෙක් ජනරජයේ තානාපති මිලාන් හෝවොර්කා මහතා සිය ධූර කාලය අවසන්ව සිය රට බලා යාමට පෙර අමාත්‍ය මහාචාර්ය ජී එල් පීරිස් මහතා හමු වුණා. විදේශ කටයුතු අමාත්‍යාංශයේ පැවති මෙම හමුවේදී දෙරටේ මිතුදම වර්ධනය සම්බන්ධයෙන් සාකච්ඡා වී තිබෙනවා. පසුගිය කාලය තුළ චෙක් රජරජය සමඟ පැවති සබඳතා තවදුරටත් වර්ධනය කර ගැනීමට හැකි වූ බවයි ජී එල් පීරිස් මහතා ප්‍රකාශ කළේ. එමෙන්ම වෙළෙඳ ආයෝජන සහ සංචාරක ක්ෂේත්‍රවල සබඳතා පුළුල් කිරීමේ හැකියාව පිළිබඳවද මෙහිදී අවධානය යොමු වුණා. කලාපීය ගැටලු පිළිබඳවද මෙහිදී සාකච්ඡා වී තිබෙනවා. කෝවිඩ් නයින්ටීන් වසංගත කාලය තුළ ශ්‍රී ලංකාවේ සිටි චෙක් ජාතිකයින්ට ලබාදුන් සහාය පිළිබඳව තානාපතිවරයා ස්තූතිය පළකළා. ශ්‍රී ලංකාව සහ චෙක් ජනරජය අතර දඩුවම් ලැබූ පුද්ගලයින් හුවමාරු කිරීම පිළිබඳ ගිවිසුමකට ද මෙහිදී අත්සන් තබා තිබෙනවා.       ", "URL": "https://www.itnnews.lk/2023/10/05/370034/", "Category": "දේශීය පුවත්", "Parent URL": null}