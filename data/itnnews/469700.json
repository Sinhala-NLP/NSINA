{"Source": "ITN news", "Timestamp": "මාර්තු 20, 2023 15:08", "Headline": "ජපානය තුළ ලාංකේය සංචාරක කර්මාන්තය පිළිබඳව ප්‍රවර්ධන වැඩසටහන් රැසක්", "News Content": "ඉදිරි මාස කිහිපයේ ජපානය තුළ ලාංකේය සංචාරක කර්මාන්තය පිළිබඳව ප්‍රවර්ධන වැඩසටහන් රැසක් සිදුකිරීමට පියවර ගෙන තිබෙනවා. ඉදිරි මාස කිහිපයේ ජපානය තුළ ලාංකේය සංචාරක කර්මාන්තය පිළිබඳව ප්‍රවර්ධන වැඩසටහන් රැසක් සිදුකිරීමට පියවර ගන්නා බව ශ්‍රි ලංකාවේ සංචාරක කර්මාන්තය පිළිබඳව ගවේශනාත්මක චාරිකාවක් සඳහා දිවයිනට පැමිණි ජපාන දූත පිරිසක් තමන් හමුවූ අවස්ථාවේ ප්‍රකාශ කළ බව සංචාරක හා ඉඩම් අමාත්‍ය හරීන් ප්‍රනාන්දු මහතා පවසයි. ඒ අනුව එළබෙන ජූලි මාසයේදී 250ගෙන් සමන්විත ජපාන සංචාරකයන් පිරිසක් මෙම වැඩසටහනේ පළමු කණ්ඩායම ලෙස මෙරටට රැගෙන ඒමටත් ඔවුන් බලාපොරොත්තු වන බව ද අමාත්‍යවරයා සඳහන් කරයි. ජපානය වැනි දියුණු, ඉලක්ක ගත රාජ්‍යයක් ලාංකේය සංචාරක කර්මාන්තය කෙරෙහි දක්වන ආකල්පය සතුටට කරුණක් බව අමාත්‍යවරයා වැඩිදුරටත් ප්‍රකාශ කරයි ", "URL": "https://www.itnnews.lk/2023/10/05/469700/", "Category": "දේශීය පුවත්", "Parent URL": null}