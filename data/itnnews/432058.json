{"Source": "ITN news", "Timestamp": "අගෝස්තු 30, 2022 14:51", "Headline": "රුසියාව චීනය ඇතුළු රටවල් කිහිපයක් සමඟ දැවැන්ත යුද අභ්‍යාසයක් පැවැත්වීමට සූදානම්", "News Content": "රුසියාව චීනය ඇතුළු රටවල් කිහිපයක් සමඟ දැවැන්ත යුද අභ්‍යාසයක් පැවැත්වීමට සූදානම් වනවා. සැප්තැම්බර් 01 වනදා සිට 07 වනදා දක්වා මෙම යුද අභ්‍යාසයට පැවැත්වීමට නියමිතයි. සිරියාව,  ඉන්දියාව හා නිකරගුවාව මෙම යුද අභ්‍යාසයට සහභාගීවීමට නියමිතයි. රුසියාව යුක්රේනයේ  යුද මෙහෙයුම් අඛණ්ඩව පවත්වාගෙන යන මොහොතක මෙවැනි යුද අභ්‍යාසයක් පැවැත්වීම තුළින් රුසියාවට හිතවත් රටවල් සමග පවත්නා ආරක්ෂක සබදතා ප්‍රදර්ශනය  කිරීම සිදු කෙරෙන බවයි විශ්ලේෂකයින් පවසන්නේ. වොස්ටොක් 2022 ලෙස නම් කර ඇති මෙම යුද අභ්‍යාසය නැගෙනහිර රුසියා මුහුදු කළාපයේ හා ජපාන මුහුදේ දී පැවැත්වීමට සැළසුම් කර තිබෙනවා. ඒ සදහා සෙබලුන් 50,000 ක්,  ප්‍රහාරක අවි 5000 ක්, ගුවන්යානා 140 ක් හා යුද නෞකා 60 ක් එක්වන බව රුසියා ආරක්ෂක අමාත්‍යාංශය නිවේදනය කරනවා. මෙම දැවැන්ත යුද අභ්‍යාසයට සහභාගී වන චීන භට කණ්ඩායම් රුසියාවට පැමිණෙන අයුරු දැක්වෙන වීඩියෝවක් ද මාධ්‍යයට නිකුත් කර තිබෙනවා. චීනය,  ඉන්දියාව, සිරියාව හා නිකරගුවාවට අමතරව පැරණි සෝවියට් සමූහ ආණ්ඩුවට අයත් රටවල් කිහිපයක්/ ලාඕසය හා මොංගෝලියාව ද සහභාගී වන බව සදහන්         ", "URL": "https://www.itnnews.lk/2023/10/05/432058/", "Category": "ජාත්‍යන්තර පුවත්", "Parent URL": null}