{"Source": "ITN news", "Timestamp": "නොවැම්බර් 23, 2022 09:33", "Headline": "ඉන්දුනිසීයාවේ භුකම්පනයෙන් මියගිය සංඛ්‍යාව 268 ක් දක්වා ඉහළට", "News Content": "ඉන්දුනිසීයාවේ ජාවා දූපතට බලපෑ භුකම්පනයෙන් මියගිය සංඛ්‍යාව 268 ක් දක්වා ඉහළ ගොස් තිබෙනවා. මියගිය පුද්ගලයින් අතරට පාසල් ළමුන් රැසක් අයත්වන බවයි විදෙස් මාධ්‍ය සඳහන් කරන්නේ. පාසල පැවැත්වෙමින් තිබියදි භූ කම්පනය සිදුව ඇති අතර එම පාසල් ගොඩනැගිල්ල කඩා වැටී තිබෙනවා. පුද්ගලයින් දහසකට අධික සංඛ්‍යාවක් තුවාල ලබා ඇති බවයි සහන කණ්ඩායම් සඳහන් කරන්නේ. එමෙන්ම තවත් පුද්ගලයින් 151ක් දෙනෙකු අතුරුදන් බව ද වාර්ථා වනවා. නිවාස විසිදෙදහසක් පමණ භූ කම්පනයෙන් විනාශයට පත්වුණා. අවතැන් වු පනස් අටදහසකට අධික සංඛ්‍යාවක් සහන කඳවුරු වෙත යොමු කර තිබෙනවා. සුන්බුන් අතර සිරවී සිටින පිරිස් සොයා මෙහෙයුම් ක්‍රියාත්මකයි.     ", "URL": "https://www.itnnews.lk/2023/10/05/447205/", "Category": "Breaking News,ජාත්‍යන්තර පුවත්", "Parent URL": null}