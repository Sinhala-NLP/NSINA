{"Source": "ITN news", "Timestamp": "பிப்ரவரி 14, 2022 13:40", "Headline": "யுக்ரேனிலுள்ள இலங்கையர்கள் தொடர்பில் அவதானம்..", "News Content": "யுக்ரேனிலுள்ள இலங்கையர்கள் தொடர்பில் தொடர்ச்சியாக ஆராய்ந்து வருவதாக வெளிவிவகார அமைச்சு தெரிவித்துள்ளது. யுக்ரேனில் நிலவும் நெருக்கடி நிலை காரணமாக பல்வேறு நாடுகள் தமது நாட்டு பிரஜைகளை அந்நாட்டிலிருந்து வெளியேறுமாறு அறிவுறுத்தி வருகின்றன. எவ்வாறெனினும் யுக்ரேனில் சுமார் 40 இலங்கையர்கள் மாத்திரமே தங்கியுள்ள நிலையில், அவர்களில் 7 பேர் மாணவர்கள் என வெளிவிவகார அமைச்சு தெரிவித்துள்ளது. அங்குள்ள இலங்கையர்கள் எந்தவொரு பிரச்சினையுமின்றி அந்நாட்டில் தங்கியுள்ளனர். யுக்ரேனில் இலங்கைக்கான தூதரகம் இல்லாதபோதும் துருக்கியின் அங்காராவில் அமைந்துள்ள தூதரகத்தின் ஊடாக இலங்கையர்கள் தொடர்பில் கவனம் செலுத்தப்பட்டுள்ளது. அவசர நிலை ஏற்பட்டால் அங்குள்ள இலங்கையர்களை வெளியேற்றுவதற்கான உரிய தயார்ப்படுத்தல்கள் மேற்கொள்ளப்பட்டுள்ளதாகவும் வெளிவிவகார அமைச்சு தெரிவித்துள்ளது. ", "URL": "https://www.itnnews.lk/2023/10/05/394922/", "Category": "Breaking News,அண்மைய செய்திகள்,தேசிய செய்திகள்", "Parent URL": null}