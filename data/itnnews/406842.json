{"Source": "ITN news", "Timestamp": "අප්‍රේල් 15, 2022 09:33", "Headline": "ප්‍රදේශ කිහිපයකට සවස් කාලයේදී වැසි හෝ ගිගුරුම් සහිත වැසි", "News Content": "උතුරු, උතුරු-මැද, නැගෙනහිර, මධ්‍යම සහ ඌව පළාත්වල සවස් කාලයේදී හෝ රාත්‍රී කාලයේදී තැනින් තැන වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි. බස්නාහිර,සබරගමුව සහ වයඹ පළාත්වලත් ගාල්ල සහ මාතර දිස්ත්‍රික්කවලත් වැසි ස්වල්පයක් ඇතිවිය හැකියි. ගිගුරුම් සහිත වැසි සමඟ ඇතිවිය හැකි තාවකාලික තද සුළං වලින් සහ අකුණු මඟින් සිදු වන අනතුරු අවම කර ගැනීමට අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවගෙන් කාරුණිකව ඉල්ලා සිටිනවා. දෘශ්‍ය ලෙස සූර්යයා උතුරට ගමන් කිරීමේදී සූර්යයා, අප්‍රේල් මස 05 සිට 15 දක්වා දිනවලදී ශ්‍රී ලංකාව ආශ්‍රිත අක්ෂාංශ වලට සෘජුවම ඉහලින් පවතී. අද (15) දින දහවල් 12:10 ට කොවිලන් තුඩුව, මල්ලකම් සහ මලන්කාඩු යන ප්‍රදේශ වලට හිරු මුදුන් වනු ඇත. ", "URL": "https://www.itnnews.lk/2023/10/05/406842/", "Category": "Breaking News,දේශීය පුවත්", "Parent URL": null}