{"Source": "ITN news", "Timestamp": "ජූලි 21, 2022 16:03", "Headline": "රුසියාව යුරෝපයට ගෑස් සැපයීම යළි අරඹයි", "News Content": "රුසියාව සිය විශාලතම නළ මාර්ගය ඔස්සේ යුරෝපයට ගෑස් සැපයීම යළි ආරම්භ කර තිබෙනවා. නෝර්ඩ් ස්ට්‍රීම් එක ලෙස හැදින්වෙන නළ මාර්ගය ඔස්සේ ගෑස් සැපයිම සිදුවන අතර අලුත්වැඩියා කටයුත්තක් සදහා එය දින 10 ක කාලයක් වසා දමා තිබුණා. රුසියාව දිගටම ගෑස් සැපයීම සිදු නොකර සිටීද යන්න පිළිබදව දැඩි භීතියක් පසුගිය දිනවලදී යුරෝපය තුළ ඇති වුනා. යුරෝපා සංගමය සිය සාමාජික රටවලින් ඉල්ලා ඇත්තේ ඉදිරි මාස හතක කාලය තුලදී රුසියාවෙන් ලබා ගන්නා ගෑස් ප්‍රමාණය සියයට පහළොවකින් පහත දමන ලෙසයි. රුසියාව යුරෝපයේ ස්වභාවික ගෑස් අවශ්‍යතාවෙන් සියයට හතළිහක් සපයනවා.     ", "URL": "https://www.itnnews.lk/2023/10/05/424273/", "Category": "ජාත්‍යන්තර පුවත්", "Parent URL": null}