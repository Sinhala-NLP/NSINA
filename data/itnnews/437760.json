{"Source": "ITN news", "Timestamp": "සැප්තැම්බර් 29, 2022 10:28", "Headline": "ලොව සුප්‍රකට රැප් ගායන ශිල්පියෙකු වන කූලියෝ මිය යයි", "News Content": "ලොව සුප්‍රකට රැප් ගායන ශිල්පියෙකු වන කූලියෝ මියගොස් තිබෙනවා. කූලියෝ මියයන විට 59 හැවිරිදි වියේ පසුවූ බවයි විදෙස් මාධ්‍ය වාර්තා කළේ. ගැන්ස්ටාස් පැරඩයිස් ගීතය ඔස්සේ අතිශය ජනප්‍රියත්වයක් හිමිකර ගත් කූලියෝ 1980 දශකයේදී සංගීත ක්ෂේත්‍රයට පිවිසියා. හිප්හොප් ගායන සම්ප්‍රදායෙන්ද ඔහු විශාල ජනප්‍රියත්වයක් හිමි කර ගැනීමට සමත් වුණා. කූලියෝගේ අභාවයට හේතුව මෙතෙක් අනාවරණය කර නැහැ. ඔහු ලොස් ඇන්ජලීස්හි මිතුරෙකුගේ නිවසේ නාන කාමරයක් තුළ සිහිසුන්ව සිටියදී හමු වී තිබෙනවා.     ", "URL": "https://www.itnnews.lk/2023/10/05/437760/", "Category": "ජාත්‍යන්තර පුවත්", "Parent URL": null}