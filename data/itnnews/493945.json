{"Source": "ITN news", "Timestamp": "ජූනි 22, 2023 10:55", "Headline": "මින්නේරිය හෙළ බොජුන්හලට වනඅලි පහරදීමක්", "News Content": "මින්නේරිය හෙළ බොජුන්හලට වනඅලි පහරදීමෙන් එය මුළුමනින්ම විනාශ කෙරුණා. කොළඹ මඩකලපුව  ප්‍රධාන මාර්ගයේ මින්නේරිය මිහිරිගම පිහිටි මෙම හෙලබොජුන්හල ඉදිකර ඇත්තේ මීට වසර 5 කට පමණ පෙරයි. එය කෘෂිකර්ම අමාත්‍යාංශයට අයත් වනවා. කොළඹ මඩකලපුව ප්‍රධාන මාර්ගයේ ගමන් ගන්නා විශාල පිරිසක් අඩු මිලට හා පිරිසිදුව මෙම ස්ථානයෙන් ආහාරපාන ලබා ගන්නවා. කෙසේ වුවද මින්නේරිය ජාතික වනෝද්‍යානයේ සිට ආහාර සොයා ඊයේ රාත්‍රියේ පැමිණි වනඅලි රංචුවක් මෙම හෙල බොජුන්හලට පහරදී තිබෙනවා. මෙම ස්ථානයේ කාන්තාවන් දස දෙනෙකු රැකියාවේ නිරත වනවා. උද්ගතකව ඇති තත්ත්වය හමුවේ එම සියලු දෙනාගේ රැකියාව ද මේ වන විට අහිමි වී ගොස් තිබෙනවා.     ", "URL": "https://www.itnnews.lk/2023/10/05/493945/", "Category": "Breaking News,දේශීය පුවත්", "Parent URL": null}