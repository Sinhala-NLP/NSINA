{"Source": "ITN news", "Timestamp": "ඔක්තෝබර් 8, 2021 15:45", "Headline": "නිරෝධායන නීති කඩකරන්නන් සෙවීමට රොබෝ යන්ත්‍රයක්", "News Content": "නොමනා ක්‍රියාවන් සිදුකරන පිරිස් හදුනාගැනීම සදහා රොබෝ තාක්ෂණය යොදා ගැනීමට සිංගප්පූරුව කටයුතු කර තිබෙනවා. සිංගප්පූරුවේ නගර කිහිපයක වීදී,  සාප්පු සංකීර්ණ සහ ගෘහස්ත ප්‍රදේශ කිහිපයක මෙලෙස රොබෝ යන්ත්‍ර යෙදවීමට එරට රජය කටයුතු කර තිබෙනවා. දැනට ක්‍රියාත්මක කර ඇති නිරෝධායන නිති කඩකරන්නන්, නිති විරෝධී ලෙස දුම් පානය කරන්නන් සහ සීමාව ඉක්මවා රැස්ව සිටින පිරිස් නිරීක්ෂණය කර ගැනීමේ අරමුණින් රොබෝ යන්ත්‍ර භාවිතයට ගෙන තිබෙනවා. එහි රෝද මත සවිකර ඇති කැමරා උපකරණ 7 ක් උපයෝගී කරගනිමින් අවශ්‍ය පිරිස් නීතිය රැහැනට හසු කර ගැනීමට හැකිවීම විශේෂත්වයක්. ඉදිරියේදී ජනතාව දැනුවත් කිරීමට අවශ්‍ය තොරතුරු රොබෝ යන්ත්‍රය මත ප්‍රදර්ශනය කිරීමටද කටයුතු සූදානම් කර ඇති බවයි පැවසෙන්නේ.         ", "URL": "https://www.itnnews.lk/2023/10/05/367916/", "Category": "අතන මෙතන,ජාත්‍යන්තර පුවත්", "Parent URL": null}