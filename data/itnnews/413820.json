{"Source": "ITN news", "Timestamp": "මැයි 28, 2022 19:10", "Headline": "හඳුනාගත් ක්ෂේත්‍ර කිහිපයකට විදුලි ගාස්තු සංශෝධනයක් සිදුකිරීමට යෝජනා", "News Content": "අඩු ආදායම්ලාභී පවුල්වලට සහ අඩුවෙන් විදුලිය භාවිත කරන පාර්ශ්වයන්ට හැර හඳුනාගත් ක්ෂේත්‍ර කිහිපයකටම විදුලි ගාස්තු  සංශෝධනයක් සිදුකිරීමට බලාපොරොත්තු වන බව බලශක්ති අමාත්‍යාංශයේ පැවති මාධ්‍ය හමුවකට එක්වෙමින් විදුලි බල හා බලශක්ති අමාත්‍ය කංචන විජේසේකර මහතා ප්‍රකාශ කලා. මේ අතර වහල මත සූර්යපැනල සවිකර විදුලිබලය උත්පාදනය කිරීමේ ව්‍යාපෘතිය ලබන පළමුවනදා සිට ආරම්භ කරන බවත් රාජ්‍ය සහ පෞද්ගලික ආයතන ද මේ සම්බන්ධයෙන් දැනුවත් කිරීමට පියවර ගන්නා බවත් අමාත්‍යවරයා වැඩිදුරටත් කියා සිටියා. මේ අතර වැඩිපුර විදුලිය වැය කරන අයට අය කරන ගාස්තුව අවම කර ගැනීමේ ක්‍රමවේදයක් ද මෙම මාධ්‍ය හමුවේ දී අමාත්‍යවරයා හදුන්වා දුන්නා.           ", "URL": "https://www.itnnews.lk/2023/10/05/413820/", "Category": "Breaking News,දේශීය පුවත්", "Parent URL": null}