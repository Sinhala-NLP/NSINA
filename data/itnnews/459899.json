{"Source": "ITN news", "Timestamp": "පෙබරවාරි 8, 2023 13:23", "Headline": "වෘත්තීය සමිති ඒකාබද්ධ විරෝධතා නිසා අද(8) සේවා රැසක් ඇණහිටී", "News Content": "වෛද්‍ය – ජලය – විදුලිබල – තෙල් – බැංකු – වරාය ඇතුළු ක්ෂේත්‍ර රැසක වෘත්තීය සමිති අද දිනයේ අකුරුට වැඩ කිරීමේ වෘත්තීය ක්‍රියාමාර්ගයකට එළඹ සිටිනවා. ඒ නව බදු ප්‍රතිපත්තියට විරෝධය පළකරමින්. බදු ප්‍රතිපත්තිය වහාම සංශෝධනය කරන ලෙස වෘත්තිකයින් රජයෙන් ඉල්ලා සිටිනවා. මේ අතර මේ සම්බන්ධයෙන් රජය දක්වන ප්‍රතිචාරය සලකා බලා ඉදිරි වෘත්තීය ක්‍රියාමාර්ග ගන්නා බවයි ඔවුන් පවසන්නේ. නව බදු ප්‍රතිපත්තියට විරෝධය පළ කරමින් රජයේ රෝහල්වල වෛද්‍යවරුන් සහ කාර්ය මණ්ඩලය අද දිනයේ වැඩ වර්ජනයක් ආරම්භ කර තිබෙනවා. මේ හේතුවෙන් රෝගීන් දැඩි අපහසුතාවට පත්වුණා. අද ක්‍රියාත්මක කරනු ලබන සෞඛ්‍ය වෘත්තීය ක්‍රියා මාර්ගය සාර්ථක බවයි රජය වෛද්‍ය නිලධාරීන්ගේ සංගමය මාධ්‍ය හමුවක් කැඳවමින් ප්‍රකාශ කළේ. මේ අතර අත්‍යවශ්‍ය ක්ෂේත්‍රයන් වල වෘත්තීය සමිති රැසක් අද දහවල් 12 සිට වෘත්තීය ක්‍රියා මාර්ගයක නියැළෙන බව පොදුජන ප්‍රගතිශීලි සේවක සංගමය පවසනවා.   ", "URL": "https://www.itnnews.lk/2023/10/05/459899/", "Category": "Breaking News,දේශීය පුවත්", "Parent URL": null}