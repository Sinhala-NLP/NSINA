{"Source": "ITN news", "Timestamp": "පෙබරවාරි 7, 2022 15:12", "Headline": "කලු ජාතිකයින්ට සිදුවන ආසාධාරණයන්ට එරෙහිව මිනියා පොලිස් ප්‍රදේශයේ විරෝධතා", "News Content": "ඇමෙරිකාවේ කලු ජාතිකයින්ට සිදුවන ආසාධාරණයන්ට එරෙහිව මිනියා පොලිස් ප්‍රදේශයේ යළිත්වරක් විරෝධතා පැවැත්වෙනවා. නිවාසයක් පරීක්ෂාකරන අතරතුර දී එහි සිටි කලුජාතික තරුණයෙකුට වෙඩි තැබීමේ සිද්ධියක් මුල්කර ගනිමින් මෙවර විරෝධතා ක්‍රියාත්මකයි. පොලීසිය කිසිදු දැනුම්දීමකින් තොරව අමීර් ලොක් නමැති විසිදෙහැවිරිදි තරුණයා වාසය කළ නිවසට ඇතුළුවී තිබෙනවා. එහිදී කලබල වූ තරුණයා පොලීසිය වෙතට ගිනි අවියක් එල්ලකිරීමත් සමගයි පොලීසිය වෙඩිතබා ඇත්තේ. මෙවැනි දැනුම්දීමකින් තොරව නිවෙස් පරීක්ෂා කිරීම් වහා තහනම් කරන ලෙස විරෝධතාකරුවන් ඉල්ලා සිටිනවා. කලුජාතිකයින්ට හිංසා කිරීමේ අරමුණෙන් ඇමෙරිකා පොලීසිය මේ ආකාරයේ ක්‍රියා දිගින් දිගටම සිදුකරන බවටද ඔවුන් චෝදනා කරනවා. 2020 වසරේ දී මිනියාපොලිස්, පොලීසිය ජෝර්ජ් ෆ්ලොයිඩ් ඝාතනය කිරීමෙන් පසු ඇමෙරිකාවේ කලු ජාතිකයින්ට එරෙහිව සිදුවන අපරාධයන් සම්බන්ධයෙන් වැඩි අවධානයක් හිමිවුණා.               ", "URL": "https://www.itnnews.lk/2023/10/05/393702/", "Category": "ජාත්‍යන්තර පුවත්", "Parent URL": null}