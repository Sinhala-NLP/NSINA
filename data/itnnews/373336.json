{"Source": "ITN news", "Timestamp": "நவம்பர் 2, 2021 10:44", "Headline": "கிளிநொச்சியில் போலி இலக்கத்தகடுகள் தயாரிக்கப்படும் இடமொன்று சுற்றிவளைப்பு..", "News Content": "கிளிநொச்சி பகுதியில் போலி இலக்கத்தகடுகள் தயாரிக்கப்படும் இடமொன்று சுற்றிவளைக்கப்பட்டுள்ளது. இதன்போது சந்தேகநபர் ஒருவரும் கைது செய்யப்பட்டுள்ளார். பொலிஸ் விசேட அதிரடிப்படையினருக்கு கிடைத்த இரகசிய தகவலுக்கமைய கிளிநொச்சி கனகபுரம் பகுதியில் சுற்றிவளைக்கப்பட்டது. இதன்போது போலியான முறையில் தயாரிக்கப்பட்ட 15 முன் இலக்கத்தகடுகளும், 28 பின் இலக்கத்தகடுகளும் அரச முத்திரையுடன் கூடிய 363 ஸ்டிக்கர்களும் கண்டுபிடிக்கப்பட்டுள்ளன. கைது செய்யப்பட்டவர் உதயநகர் பகுதியை சேர்ந்த 46 வயதுடையவர் என தெரியவந்துள்ளது. அவரை இன்றைய தினம் கிளிநொச்சி நீதவான் நீதிமன்றில் ஆஜர்ப்படுத்த நடவடிக்கை எடுக்கப்பட்டுள்ளது. சம்பவம் தொடர்பில் பொலிஸார் மேலதிக விசாரணைகளை முன்னெடுத்துள்ளனர். ", "URL": "https://www.itnnews.lk/2023/10/05/373336/", "Category": "Breaking News,தேசிய செய்திகள்", "Parent URL": null}