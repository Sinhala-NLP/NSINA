{"Source": "ITN news", "Timestamp": "මාර්තු 27, 2023 10:10", "Headline": "ආමි සනත් කොටුවෙයි – හරක් කටාගේ සමීපතමයෙක්", "News Content": "අත්අඩංගුවේ පසුවන සංවිධානාත්මක අපරාධ කල්ලි නායකයෙකුවන හරක් කටාගේ මත්කුඩු ජාලය මෙහෙයවූ ආමි සනත් නමැත්තා හෙරොයින් සමග අත්අඩංගුවට ගෙන තිබෙනවා. පොලිස් විශේෂ කාර්ය බලකායේ විශේෂ මෙහෙයුම් අංශ දෙකෙහි නිලධාරීන් අහංගම, මිදිගම ප්‍රදේශයේ සිදුකළ වැටලීමකදීයි සැකකරු අත්අඩංගුවට ගනු ලැබුවේ. නදුන් චින්තක හෙවත් හරක්කටාගේ මත්ද්‍රව්‍ය ජාලය මොහු මෙහෙයවා ඇති බවයි පොලිසිය පවසන්නේ. හරක් කටාගේ ආමි සනත් නමින් හදුන්වන මෙම සැකකරු මත්ද්‍රව්‍ය ජාවාරමට අමතරව හරක්කටාගේ මෙහෙයවීම මත වෙඩි තැබීම් වලට භාවිතකළ ගිනි අවි ප්‍රමාණය සහ ප්‍රහාරවලට යොදාගත් අවි පිරිසිදු කිරීම ආදී කටයුතු මොහු සිදුකර ඇති බව පොලිසිය වැඩිදුරටත්කියා සිටියා. මේ අතර මහ පරිමාණ මත්කුඩු ජාවාරම්කරුවෙකු වන ප්‍රින්ස් කොලම් නමැත්තාගේ සමීපතමයෙකු ද පොලිස් විශේෂ කාර්ය බලකාය අත්අඩංගුවට ගත්තා. ඒ, ග්‍රෑන්ඩ්පාස් ප්‍රදේශයේ සිදුකළ වැටලීමකදියි. 40 හැවිරිදි මොහු වැඩිදුර පරීක්ෂණ සඳහා ග්‍රෑන්ඩ්පාස් පොලිසියට භාර දී තිබෙනවා ", "URL": "https://www.itnnews.lk/2023/10/05/471150/", "Category": "දේශීය පුවත්", "Parent URL": null}