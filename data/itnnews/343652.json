{"Source": "ITN news", "Timestamp": "ජූනි 19, 2021 12:21", "Headline": "ඇන්ටෝනියෝ ගුටරේස් නැවතත් එක්සත් ජාතීන්ගේ සංවිධානයේ මහලේකම් ධුරයට", "News Content": "එක්සත් ජාතීන්ගේ සංවිධානයේ මහලේකම් ඇන්ටෝනියෝ ගුටරේස් නැවතත් එම ධුරයට තේරී පත්වුණා. දෙවන වරටත් තේරී පත්වුනු ඔහුගේ ධුර කාලය තවත් වසර 5 ක කාලයක් සදහා බල පැවැත්වෙන බවයි එක්සත් ජාතීන්ගේ සංවිධානයේ සභාපති වෝල්කන් ‌බොස්කීර් නිල වශයෙන් දැනුම් දී තිබෙන්නේ. ඉතිහාසයේ පෙර නොවූ ආකාරයෙන් ලෝකය මුහුණ පා සිටින දරුණුතම වසංගත තත්ත්වය මර්දනය කිරීමට සිය උපරිම දායකත්වය ලබා දෙන බව සිය ධුරයේ දිවුරුම් දෙමින් ඇන්ටෝනියෝ ගුටරේස් පවසා සිටියා. 72 හැවිරිදි පෘතුගිසී ජාතික දේශපාලනඥයෙකු වූ ඇන්ටෝනියෝ ගුටරේස් එක්සත් ජාතීන්ගේ සංවිධානයේ මහලේකම්වරයා ලෙස 2017 වසරේ සිට කටයුතු කරනු ලබනවා.     ", "URL": "https://www.itnnews.lk/2023/10/05/343652/", "Category": "ජාත්‍යන්තර පුවත්", "Parent URL": null}