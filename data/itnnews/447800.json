{"Source": "ITN news", "Timestamp": "නොවැම්බර් 27, 2022 16:18", "Headline": "ඇඹුල් කෙසෙල් ව්‍යාපෘතියේ පළමු අස්වැන්න ඩුබායි වෙත", "News Content": "කෘෂි නවීකරණ ව්‍යාපෘතිය යටතේ වගා කෙරුණු ඇඹුල් කෙසෙල් පළමු කන්ටේනරය අපනයනය කෙරුණා. රාජාංගනය ඇඹුල් කෙසෙල් ව්‍යාපෘතියේ පළමු අස්වැන්න ලෙස කිලෝග්‍රෑම් 12,500කුයි මෙලෙස ඩුබායි රාජ්‍ය වෙත අපනයනය කෙරුණේ. කෘෂිකර්ම අමාත්‍යංශයේ විදේශ අරමුදල් මත ක්‍රියාත්මක කෘෂි නවීකරණ ව්‍යාපෘතිය යටතේ රාජාංගනය ප්‍රදේශයේ අක්කර 400 ක ඇඹුල් කෙසෙල් වගාකර තිබෙනවා. එහි පළමු අස්වැන්න ලබාගැනීම සිදුකෙරුණු අතර කිලෝග්‍රෑම් 12,500 කින් යුත් තොගය ඩුබායි රාජ්‍ය වෙත අපනයනය කෙරුණා. ඒ අනුව ඉදිරියේ දී සෑම සතියකම සෙනසුරාදා දිනයේ දී ඇඹුල් කෙසෙල් ඩුබායි වෙළෙදපොලට අපනයනය කිරීමට සැළසුම්කර තිබෙනවා. අපේ රට ඩොලර් අර්බුදයකට මුහුණ දී ඇති අවස්ථාවේ මෙවැනි ව්‍යාපෘති තුළින් ඊට යම් සහනයක් ලැබෙන බවයි අමාත්‍ය මහින්ද අමරවීර මහතා පවසන්නේ. ", "URL": "https://www.itnnews.lk/2023/10/05/447800/", "Category": "දේශීය පුවත්", "Parent URL": null}