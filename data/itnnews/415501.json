{"Source": "ITN news", "Timestamp": "ජූනි 7, 2022 10:16", "Headline": "ශ්‍රී ලංකාවට ලබාදුන් සහයෝගයට විදේශ ඇමති ඉන්දීය මහකොමසාරිස්ට කෘතඥතාව පළ කරයි", "News Content": "ශ්‍රී ලංකාව වෙනුවෙන් කළ පරිත්‍යාගශීලී සහයෝගයට විදේශ අමාත්‍ය මහාචාර්ය ජී එල් පීරිස් මහතා ඉන්දීය මහකොමසාරිස්වරයා වෙත සිය කෘතඥතාව පළකළා. විදේශ අමාත්‍ය ජී එල් පීරිස් මහතා සහ ඉන්දීය මහ කොමසාරිස් ගෝපාල් බග්ලේ මහතා අතර හමුව විදේශ කටයුතු අමාත්‍යාංශයේදී පැවැත්වුණා. ආහාර ඉන්ධන පොහොර සහ ඖෂධ වැනි අත්‍යවශ්‍ය ද්‍රව්‍ය ශ්‍රී ලංකාවට ලබා දීමට ඉන්දියාව මේ වන විට පියවර ගෙන තිබෙනවා. ශ්‍රී ලංකාව මුහුණ දී ඇති මෙම අභියෝගාත්මක අවස්ථාවේ ඉන්දියාව ලබා දෙන නොමසුරු සහ අඛණ්ඩ සහාය සම්බන්ධයෙන් විදේශ කටයුතු අමාත්‍යවරයා සිය ස්තූතිය පළකළා. ද්වී පාර්ශ්වික කටයුතු සහ රටේ වත්මන් තත්ත්වය පිළිබදව ද අමාත්‍යවරයා මහකොමසාරිස්වරයා දැනුවත් කළා. අසල්වැසි රාජ්‍යයක් ලෙස දිගුකළක් පුරා පැවති ද්වී පාර්ශ්වික සබදතාවල වැදගත්කම දෙපාර්ශ්වයේ ඇගයීමට ලක්වුණා.         ", "URL": "https://www.itnnews.lk/2023/10/05/415501/", "Category": "දේශීය පුවත්", "Parent URL": null}