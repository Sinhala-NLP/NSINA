{"Source": "ITN news", "Timestamp": "ஜூன் 18, 2021 12:46", "Headline": "தெமட்டகொடையில் ஐவருக்கு டெல்ட்டா வகை கொரோனா தாக்கம் ஏற்பட்டமை குறித்து விசேட பரிசோதனைகள் ஆரம்பம்", "News Content": "தெமட்டகொட பிரதேசத்தில் இனங்காணப்பட்ட இந்திய டெல்ட்டா வகை கொரோனா வைரஸ் தொற்றினால் பாதிக்கப்பட்ட ஐவர் தொடர்பில் சுகாதார பிரிவு விசேட பரிசோதனைகளை ஆரம்பித்துள்ளது. குறித்த ஐவருக்கும் இந்த வைரஸ் தொற்று எவ்வாறு ஏற்பட்டது என்பது தொடர்பில் கண்டறிவதே இதன் பிரதான நோக்கமாகும். தெமட்டகொட ஆரமய பிரதேசத்தில் இந்திய டெல்ட்டா வகை கொரோனா வைரஸ் தொற்றுக்கு இலக்கான ஐவர் சமூகத்திலிருந்து அடையாளம் காணப்பட்டனர். குறித்த வகை நோய் தொற்றினால் சமூகத்தில் இனங்காணப்பட்ட முதற்சந்தரப்பம் இதுவாகும். இந்த வைரஸ் வகை பரவும் வேகம் மிக அதிகமாகும். இதனால் பாதிக்கப்படுபவர்கள் தீவிர நோய் நிலைமைகளுக்கு ஆளாக நேரிடுமென சுகாதார பிரிவு தெரிவித்துள்ளது. இந்நிலையில் தெமட்டகொடையில் அடையாளம் காணப்பட்ட ஐந்து தொற்றாளர்கள் தொடர்பில் மேற்கொள்ளப்பட்ட முதற்கட்ட பரிசோதனைகளை அடிப்படையாக கொண்டே குறித்த விடயங்களை வைத்திய ஹேமந்த ஹேரத் வெளியிட்டுள்ளார். ", "URL": "https://www.itnnews.lk/2023/10/05/343505/", "Category": "Breaking News,தேசிய செய்திகள்,முதன்மை செய்தி", "Parent URL": null}