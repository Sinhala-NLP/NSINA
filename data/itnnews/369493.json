{"Source": "ITN news", "Timestamp": "ඔක්තෝබර් 15, 2021 14:28", "Headline": "එන්නත්කරණය ඇතුලු වෛද්‍ය ප්‍රතිකාර සඳහා කටුවක් රහිත සිරින්ජරයක්", "News Content": "වෛද්‍ය විද්‍යාවේ වැදගත් සන්ධිස්ථානයක් සනිටුහන් කරමින් එන්නත්කරණය ඇතුලු වෛද්‍ය ප්‍රතිකාර සදහා කටුවක් රහිත සිරින්ජරයක් හදුන්වා දීමට නෝර්විජියානු පර්යේෂකයින් කණ්ඩායමක් කටයුතු කර තිබෙනවා. වර්චුවලි පේන්ලස් බබ්ල් ගන් නමින් හදුන්වන මෙම සිරින්ජරය මගින් වේදනාවකින් තොරව රෝගියාට  අවශ්‍ය ඖෂධ ශරීරගත කිරීමට හැකියාව පවතින බවයි පැවසෙන්නේ. මේ සදහා උපයෝගී කර ගනු ලබන්නේ ලේසර් කිරණ බව සදහන්. ක්ෂණිකව මේ තුළින් ඖෂධ ශරීරගත කිරීමේ හැකියාව ලැබෙන බව පර්යේෂකයින් පෙන්වා දෙනවා. සිරින්ජර භාවිතය මගින් ප්‍රතිකාර ලබාගැනීමට බියක් දක්වන පුද්ගලයින්ට මෙම නව ක්‍රමවේදය තුළින් සහනයක් සැළසෙන අතර කටු භාවිතය තුළින් ඇතිවන ආසාත්මිකතා වළක්වා ගැනීමට ද මෙමගින් හැකියාව ලැබෙනවා.       ", "URL": "https://www.itnnews.lk/2023/10/05/369493/", "Category": "අතන මෙතන", "Parent URL": null}