{"Source": "ITN news", "Timestamp": "අප්‍රේල් 12, 2022 12:33", "Headline": "බන්ධනාගාර රැදවූවන්ට අමුත්තන් හමුවීම සඳහා දින 05 ක විශේෂ කාලයක්", "News Content": "අලුත් අවුරුද්ද වෙනුවෙන් බන්ධනාගාර රැදවූවන්ට අමුත්තන් හමුවීම සඳහා දින 05 ක විශේෂ කාලයක් ලබාදී තිබෙනවා. අද සිට ලබන 16 වනදා දක්වා එම කාලය ක්‍රියාත්මකයි. බන්ධනාගාර කොමසාරිස් මාධ්‍ය ප්‍රකාශක චන්දන ඒකනායක මහතා පැවසුවේ එක් රැදවුවකුට ඥාතීන් තුන් දෙනෙකු හමුවීමට අවස්ථාව ලබාදී ඇති බවයි. රැදවූවන්ගේ ඥාතීන් නිවසේ සකස් කළ රැගෙන බත් පාර්සලයක් හා රස කැවිලි එක් අයෙකුට ප්‍රමාණවත් පරිදි ලබාදීමට ද අවස්ථාව හිමි වනවා. රැදවුවකුගේ ඥාතියෙකුට හෝ ඔහු නම් කරන එක් පුද්ගලයෙකුට මෙම විශේෂ කාලසීමාව තුළ සිරකරු වෙනුවෙන් මසකට තැන්පත් කරන රුපියල් 2000 ට අමතරව රුපියල් 2000 ක මුදලක් ආපනශාලාවේ තැන්පත් කළ හැකියි.       ", "URL": "https://www.itnnews.lk/2023/10/05/406599/", "Category": "දේශීය පුවත්", "Parent URL": null}