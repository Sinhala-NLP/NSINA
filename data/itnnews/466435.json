{"Source": "ITN news", "Timestamp": "மார்ச் 8, 2023 16:07", "Headline": "தன் வாழ்வில் ஏற்பட்ட கசப்பான அனுபவம் தொடர்பில் குஷ்பூ", "News Content": "நடிப்பு அரசியல் என வெவ்வேறு துறைகளில் தன் பயணத்தை மேற் கொள்ளும் குஷ்பூ அண்மையில் நிகழ்ச்சி ஒன்றில் சிறிய வயதில் தனக்கு நேர்ந்த மோசமான சம்பவம் குறித்து மனம் திறந்துள்ளார். “என் அம்மாவுக்கு மிகவும் மோசமான திருமண வாழ்க்கையே அமைந்தது. தன் மனைவியையும், குழந்தையையும் அடிக்கும் ஒரு குடும்ப தலைவர்தான் அவருக்கு அமைந்தார். எனக்கு எட்டு வயது இருக்கும்போது என் அப்பாவால் பாலியல் ரீதியாகத் துன்புறுத்தப்பட்டேன். ஆனால் அவருக்கு எதிராக என்னால் பேசமுடியவில்லை. இதை வெளியில் சொன்னால் என் அம்மாவும் என்னை நம்பவில்லை எனில் என்ன செய்வது, இதனால் குடும்ப உறுப்பினர்களுக்கு ஏதேனும் பிரச்னை வருமோ என்ற அச்சம் என்னுள் இருந்தது. கணவனே கண்கண்ட தெய்வம் என்ற மனப்பான்மையிலேயே என் அம்மா வாழ்ந்து வந்தார். இனியும் தாங்க முடியாது என முடிவு செய்து என் 15 வயதில் அப்பாவுக்கு எதிராகப் பேசத் தொடங்கினேன். எனக்கு16 வயதுகூட இருக்காது. அதற்குள் அவர் எங்களை விட்டுச் சென்றார். அடுத்த வேளை உணவுக்குக்கூட என்ன செய்வது எனத் தெரியாமல் நாங்கள் தவித்தோம்” எனத் தெரிவித்துள்ளார். மேலும், “என் குழந்தைப் பருவம் மிக மோசமானதாகப் பல பிரச்னைகளைக் கொண்டதாக இருந்துள்ளது. ஆனாலும் கூடவே நான் அதை எதிர்த்துப் போராடும் தைரியமும் நம்பிக்கையும் பெற்றேன்’’ எனக் கூறியுள்ளார். ", "URL": "https://www.itnnews.lk/2023/10/05/466435/", "Category": "கொலிவுட்,பொழுதுபோக்கு", "Parent URL": null}