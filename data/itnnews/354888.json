{"Source": "ITN news", "Timestamp": "අගෝස්තු 6, 2021 12:17", "Headline": "ජනපති අමරපුර මහා නිකායේ අභිනව මහා නායක හිමියන් බැහැ දකී", "News Content": "අමරපුර නිකායේ අභිනව මහානාහිමියන් බැහැදුටු ජනාධිපති ගෝඨාභය රාජපක්ෂ මැතිතුමා උන්වහන්සේට සිය සුභාශිංසනා පුදකළා. රාජගිරිය කලපලුවාව තපෝවන භාවනා මධ්‍යස්ථානය වෙත පැමිණි ජනාධිපති ගෝඨාභය රාජපක්ෂ මැතිතුමා අමරපුර නිකායේ අභිනව මහා නායක පදවියට පත් අග්ගමහා පණ්ඩිත අතිපූජ්‍ය දොඩම්පහල චන්දසිරි ස්වාමීන් වහන්සේ බැහැදුටුවා. උන්වහන්සේට සිය සුභාශිංසන එක්කල ජනාධිපතිතුමා ශාසනික,  ආගමික සහ ජාතික වශයෙන් අමරපුරා නිකායෙන් සිදුවන සේවය අගය කරන බවත් එම මෙහෙවර අඛණ්ඩවව සිදුකරගෙන යාමට තමාගේත් රජයේත් පූර්ණ සහයෝගය දෙන බවත් නාහිමියන් හමුවේ ප්‍රකාශ කළා. ධාතු මන්දිරය වෙත ගොස් ආගමික වතාවත්වල නිරත වූ ජනාධිපතිතුමාට මහා සංඝරත්නය සෙත්පිරිත් සජ්ඣායනා කර ආශිර්වාද එක්කළා.           ", "URL": "https://www.itnnews.lk/2023/10/05/354888/", "Category": "දේශීය පුවත්", "Parent URL": null}