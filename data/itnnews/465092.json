{"Source": "ITN news", "Timestamp": "මාර්තු 3, 2023 18:47", "Headline": "ගෝඨාගේ කාමරයේ තිබූ මුදල ගැන විමසීමට අල්ලස් කොමිසමේ ලොක්කාව අධිකරණයට කැඳවයි", "News Content": "හිටපු ජනාධිපති ගෝඨාභය රාජපක්ෂ මහතාගේ නිල කාමරයේ තිබූ මුදල සම්බන්ධයෙන් විමසීමට ලබන 31 වනදා අධිකරණය හමුවේ පෙනී සිටින ලෙස අල්ලස් කොමිසමේ අධ්‍යක්ෂ ජෙනරාල්වරයාට අධිකරණය නියෝග කළා. ජනාධිපති මන්දිරයට අරගලකරුවන් ඇතුළු වූ අවස්ථාවේ හිටපු ජනාධිපති ගෝඨාභය රාජපක්ෂ මහතාගේ නිල කාමරයේ තිබී රුපියල් එක්කෝටි හැත්තෑ අට ලක්ෂ පනස් දහසක මුදලක් සොයා ගැනුණා. මේ සම්බන්ධ නඩුව කොටුව මහේස්ත්‍රාත් අධිකරණය හමුවේ අද විභාගයට ගැනුණා. එම අවස්ථාවේ මහේස්ත්‍රාත් තිළිණ ගමගේ මහතා අධිකරණයේ පෙනී සිටින ලෙස අල්ලස්කොමිසමේ අධ්‍යක්ෂ ජෙනරාල්වරයාට අදාළ නියෝගය නිකුත් කළේ. ", "URL": "https://www.itnnews.lk/2023/10/05/465092/", "Category": "දේශීය පුවත්", "Parent URL": null}