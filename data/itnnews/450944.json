{"Source": "ITN news", "Timestamp": "දෙසැම්බර් 18, 2022 12:28", "Headline": "නිළ සංචාරයක් සඳහා මෙරටට පැමිණි ඉන්දීය නාවික හමුදා ප්‍රධානි දිවයිනෙන් පිටව යයි", "News Content": "නිළ සංචාරයක් සඳහා මෙරටට පැමිණි ඉන්දීය නාවික හමුදා ප්‍රධානි අද්මිරාල් ආර් හරී කුමාර් මහතා තම සංචාරය නිම කර දිවයිනෙන් පිටවගියා. මෙරටට පැමිණි ඉන්දීය නාවික හමුදා ප්‍රධානි අද්මිරාල් ආර් හරී කුමාර් මහතා ජනාධිපති රනිල් වික්‍රමසිංහ , අග්‍රාමාත්‍ය දිනේෂ් ගුණවර්ධන , රාජ්‍ය අමාත්‍ය ප්‍රමීත බණ්ඩාර තේන්කෝන් යන මහත්වරුන් හමුවී ද්විපාර්ශවීය සාකච්ඡා පැවැත්වුවා. එමෙන්ම ආරක්ෂක අමාත්‍යාංශ ලේකම් විශ්‍රාමික ජෙනරාල් කමල් ගුණරත්න මහතා හා ආරක්ෂක මාණ්ඩලික ප්‍රධානී මෙන්ම ත්‍රිවිද හමුදා ප්‍රතිවරුන් හමුවී සාකච්ඡා පැවත්වීමට ඉන්දීය නාවික හමුදා ප්‍රධානි කටයුතු කළා. මෙරට වැදගත් ස්ථාන කිහිපයක සංචාරය කළ ආර් හරී කුමාර් මහතා නිළ සංචාරය නිම කරමින් ඊයේ පස්වරුවේ යළි ඉන්දියාව බලා පිටව ගියා.     ", "URL": "https://www.itnnews.lk/2023/10/05/450944/", "Category": "දේශීය පුවත්", "Parent URL": null}