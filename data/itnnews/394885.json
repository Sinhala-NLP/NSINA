{"Source": "ITN news", "Timestamp": "පෙබරවාරි 14, 2022 12:01", "Headline": "ඇමරිකාව ඇෆ්ගනිස්ථාන ජනතාවට අත්‍යවශ්‍යව ඇති මුදල් ගිල දැමීම සමාජ මාධ්‍යයන්හි විවේචනයට", "News Content": "ඇමරිකා ජනාධිපති ජොන් බයිඩන් මහතා පසුගිය 11 වැනිදා ඇමරිකාවේ පවතින තහනම් කරන ලද ඇෆ්ගනිස්ථාන මහ බැංකු වත්කම් පිළිබඳ විධායක නියෝගයකට අත්සන් කළේය. ඇ.ඩො. බිලියන 7කින් පමණ යුක්ත මෙම වත්කම ක්‍රියාකාරකම් 2ක් සඳහා යොදාගැනීමට එමගින් සැළසුම් කර තිබේ. ඉන් අඩක් ‘9·11’ සිද්ධියෙන් මිය ගිය ජනතාවට වන්දි ගෙවීම වෙනුවෙන් භාවිත කෙරෙනු ඇත. ඉතිරි ‍කොටස තලේබාන් රජයේ සැලකිල්ල නොතකා එරට ජනතාවට ඊනියා ‘සහනාධාර ’ ලෙසට ලබාදීමට සැළසුම් කෙරේ. මෙය ගෝලීය ව්‍යාකූලත්වයට ලක්වී ඇත. ඇෆ්ගනිස්ථාන ජනතාවට අතිශය වැදගත් වත්කම් ඇමරිකා රජය විසින් ප්‍රසිද්ධියේ හැරගෙන තිබේ. එරට අධිපතිවාදය හා වංචනික ස්වභාවය එමගින් පෙන්නුම් කෙරේ. පසුගිය වසරේ අගෝස්තු මාසයේ මධ්‍යම භාගයේ තලේබාන් සංවිධානය ඇෆ්ගනිස්ථානයේ අගනුවර වන කාබුල් අත්පත් කර ගැනීමෙන් පසු විදේශ රටවල ඇෆ්ගනිස්ථාන මහා බැංකුව සතු වත්කම් ඇමරිකා රජය විසින් තහනම් කර තිබේ. ඇමරිකා ජනාධිපති ජොන් බයිඩන්ගේ නියෝගයේ සඳහන් මෙම බිලියන 7ක වත්කම් ඊට ඇතුළත්ය. මෙය ඇෆ්ගනිස්ථාන ජනතාව හිමි විය යුතු බව සත්‍යයකි. ඕනෑම ආකාරයකින් එය භාවිත කිරීම ඇමරිකාවට කිසිදු අයිතියක් නොමැත. ඇමරිකා රජය පිළිකුල් සහගතව මෙවැනි ආකාරයේ පියවරක් ‍ගෙන ඇත්තේ කවර හේතු නිසාද? ඇමරිකාවට නව කොරොනා වසංගතය ඵලදායීව පාලනය කිරීමට නොහැකිවී ඇත. උද්ධමනය ඉහළ මට්ටමක පවතී. බයිඩන් රජයට සහාය දක්වන අනුපාතය කැපී පෙනෙන ලෙස පහත වැටී තිබේ. ණය ඉහළ මට්ටමක පවතී. ගෝලීය වශයෙන් එකම සුපිරි බලවත් රට ලෙසට හඳුන්වාගන්නා ඇමරිකාව ඇෆ්ගනිස්ථාන ජනතාවට අත්‍යවශ්‍යව ඇති මුදල් ගිලදැමීම ඉතා පිළිකුල් සහගතය.  යුක්තිය හාසාධාරණත්වය පතන පිරිස් විවිධාකාරයෙන්  මෙවැනි හැසිරීම හෙළා දකිමින් මානව හිමිකම් සැබෑ ලෙස ආරක්ෂා කරමින් ඇෆ්ගනිස්ථාන ජනතාවට ප්‍රායෝගික ලෙස සහාය දැක්විය යුතු බව ඇතැම් පාර්ශ්ව අවධාරණය කරති. ", "URL": "https://www.itnnews.lk/2023/10/05/394885/", "Category": "ජාත්‍යන්තර පුවත්", "Parent URL": null}