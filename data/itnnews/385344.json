{"Source": "ITN news", "Timestamp": "டிசம்பர் 28, 2021 13:30", "Headline": "திறந்தவெளி இசை நிகழ்ச்சிகளுக்கு அனுமதி வழங்க பொலிஸார் தயார்..", "News Content": "கொரோனா தொற்று பரவல் காரணமாக நிறுத்தப்பட்டிருந்த திறந்தவெளி இசை நிகழ்ச்சிகளை நடாத்துவதற்கு அனுமதி வழங்கப்பட்டுள்ளது. சுகாதார விதிமுறைகளுக்கமைய இசை நிகழ்வுகளை நடாத்துவது குறித்து நேரம் ஒதுக்கப்பட்டுள்ளது. திஙகள், செவ்வாய், புதன் மற்றும் வியாழக்கிழமைகளில் இரவு 10 மணிவரையும் வெள்ளி மற்றும் சனி ஆகிய நாட்களில் அதிகாலை 1 மணிவரையும் திறந்தவெளி இசை நிகழ்சிகளை நடாத்துவதற்கு அனுமதி கிடைக்கின்றது. ஞாயிற்றுகிழமைகளில் நள்ளிரவு 12.30 மணிவரை இசை நிகழ்ச்சிகளை நடாத்தமுடியும். திறந்தவெளி இசை நிகழ்ச்சிகளை சுகாதார விதிமுறைகளுக்கமைய நடாத்தவேண்டும். அதன் பொறுப்பை இசை நிகழ்ச்சிகளின் ஏற்பாட்டாளர்கள் ஏற்கவேண்டியுள்ளதுடன், தேவை ஏற்படின் பிராந்திய சுகாதார வைத்திய உத்தியோகத்தரிடமும் ஆலோசனைகளை பெறவேண்டும். இசை நிகழ்ச்சிகளை நடாத்துவதற்காக ஒலிபெருக்கிகளுக்கான அனுமதிப்பத்திரங்களை வழங்கவும் அனுமதி வழங்கப்பட்டுள்ளதாக பொலிஸ்மா அதிபர் அலுவலகம் தெரிவிக்கின்றது. கொரோனா தொற்று காரணமாக நீண்ட காலமாக இசை நிகழ்ச்சிகளை நடாத்துவதற்கு தடை விதிக்கப்பட்டிருந்தது. ", "URL": "https://www.itnnews.lk/2023/10/05/385344/", "Category": "Breaking News,தேசிய செய்திகள்", "Parent URL": null}