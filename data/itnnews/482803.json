{"Source": "ITN news", "Timestamp": "මැයි 13, 2023 10:28", "Headline": "නොදිරන කසල වලින් මුදල් සොයන්න නව වැඩපිළිවෙළක්", "News Content": "බස්නාහිර පළාතේ එක්රැස්වන නොදිරන කසල මුදල් ඉපයිය හැකි සම්පතක් බවට පත්කිරීමේ නව වැඩපිළිවෙලක් ක්‍රියාත්මක වනවා. බස්නාහිර පළාත් අපද්‍රව්‍ය කළමනාකරණ අධිකාරියේ මූලිකත්වයෙනුයි ව්‍යාපෘතිය ක්‍රියාත්මක වන්නේ. එම අධිකාරියේ සභාපති මෙරිල් පෙරේරා මහතාගේ උපදෙස් අනුව ක්‍රියාත්මක මෙම ව්‍යාපෘතිය යටතේ හරිත බලකායේ සාමාජික පිරිස 2000ක් දක්වා වර්ධනය කර ගැනීමේ වැඩපිළිවෙලක් ක්‍රියාත්මකයි. ඒ අනුව නිවාස හා ව්‍යාපාරික ස්ථානවල දෛනිකව ජනනය වන දිරාපත් නොවන කසල එක්රැස් කර ගැනීම සඳහා වැඩපිළිවෙලක් ක්‍රියාත්මක වනවා. එවැනි කසල එක්රැස් කරන පිරිස බදවාගනිමින් ඔවුන්ට ඒ වෙනුවෙන් ඉහළ දීමනාවක් ලබාදීම සිදුවනවා. ඊට දායකවන හරිත බලකායේ පිරිසගේ මාසික ආදායම රුපියල් පහලොස් දහසේ සිට පනස් දහස දක්වා මේ වන විට වැඩිවී ඇති බවයි හරිත බලකායේ සාමාජිකයින් වෙනුවෙන් සංවිධාන කර තිබූ වෛද්‍ය කඳවුරේ සමාරම්භක අවස්ථාවට එක්වෙමින් මෙරිල් පෙරේරා මහතා ප්‍රකාශ කළේ. හරිත බලකායේ සාමාජිකයන්ගේ සෞඛ්‍ය තත්ත්වය පිළිබඳ මෙම කඳවුරේදී පරික්ෂා කර බැලුනා. ව්‍යාපෘතිය සදහා පෞද්ගලික අංශයේ සහාය ලැබී තිබෙනවා.     ", "URL": "https://www.itnnews.lk/2023/10/05/482803/", "Category": "දේශීය පුවත්", "Parent URL": null}