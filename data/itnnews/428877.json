{"Source": "ITN news", "Timestamp": "අගෝස්තු 14, 2022 15:20", "Headline": "ස්පාඤ්ඤයේ උත්සවයක් අතරතුරදී හමාගිය දැඩි සුළඟකින් 40 දෙනෙකුට තුවාල", "News Content": "ස්පාඤ්ඤයේ උත්සවයක් අතරතුරදී හමාගිය දැඩි සුළඟකින් එහි තිබු වේදිකාව කඩා වැටී තිබෙනවා. ඉන් එක් අයෙකු ජිවිතක්ෂයට පත්ව පුද්ගලයින් 40 දෙනෙකු තුවාල ලබා ඇති බවයි වාර්තා වන්නේ. ස්පාඤ්ඤයේ වැලෙන්සියා හි පැවැති ජනප්‍රිය ඉලෙක්ට්‍රොනික් සංගීත සංදර්ශනයක් අතරතුරයි මෙම අනතුර සිදුවුණේ. එම අවස්ථාවේ දී එම ප්‍රදේශයට දැඩි සුළඟක් හමා ගොස් ඇති අතර එහිදී වේදිකාව කඩා වැටී තිබෙනවා. අනතුරුව එම උත්සවය නවතා දැමීමටයි බලධාරීන් කටයුතු කර ඇත්තේ. මියගිය පුද්ගලයා 20 හැවිරිදි වියේ පසුවන තරුණයෙක් වන අතර තුවාල ලැබු පුද්ගලයින්ගෙන් 3 දෙනෙකුගේ තත්වය බරපතල බවයි වාර්තා වන්නේ.           ", "URL": "https://www.itnnews.lk/2023/10/05/428877/", "Category": "ජාත්‍යන්තර පුවත්", "Parent URL": null}