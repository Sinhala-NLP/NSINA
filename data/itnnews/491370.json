{"Source": "ITN news", "Timestamp": "ජූනි 12, 2023 13:38", "Headline": "යුරෝපයේ සිදු කෙරෙන ඉතිහාසයේ දැවැන්තම ගුවන් අභ්‍යාසය", "News Content": "යුරෝපයේ සිදු කෙරෙන ඉතිහාසයේ දැවැන්තම ගුවන් අභ්‍යාසය නේටෝවේ මූලිකත්වයෙන් අද ආරම්භ වුණා. යුක්රේනයට රුසියාව එල්ල කරන ප්‍රහාරවලට ප්‍රතිචාරයක් ලෙසයි මෙම ගුවන් අභ්‍යාසය සිදු කිරීමට නේටෝ සංවිධානය කටයුතු කර ඇත්තේ. ඒ සඳහා ජපානය හා ස්වීඩනය ද ඇතුලත්ව නේටෝ රටවල් විසිපහේ දායකත්වය ලැබී තිබෙනවා. ප්‍රහාරක යානා 250ක් මෙම ගුවන් අභ්‍යාසයට එක්වන බවයි වාර්තා වන්නේ. එමෙන්ම ගුවන් සෙබළු දසදහසක් මෙම අභ්‍යාසයට එක්වනවා. ලබන 23වනදා දක්වා මෙම අභ්‍යාසය ක්‍රියාත්මකයි. ", "URL": "https://www.itnnews.lk/2023/10/05/491370/", "Category": "ජාත්‍යන්තර පුවත්", "Parent URL": null}