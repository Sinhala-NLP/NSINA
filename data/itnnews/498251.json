{"Source": "ITN news", "Timestamp": "ජූලි 8, 2023 08:55", "Headline": "ශ්‍රී ලංකා පිල තරඟ 7ම ජය ගනී", "News Content": "සිම්බාබ්වේදී පැවැත්වෙන එක්දින ලෝක කුසලාන සුදුසුකම් ලැබීමේ ක්‍රිකට් තරගාවලියේ ශ්‍රී ලංකා පිල සහභාගි වූ තරග හතම ජය ලබා අපරාජිතව අවසන් මහ තරගයට පිවිසීමට ඊයේ සමත් වුණා. ‘සුපිරි හය’ වටයේ අවසන් තරගය ලෙස බටහිර ඉන්දීය කොදෙව් පිලට එරෙහිව හරාරේහිදී අද පැවැති තරගයෙන් ශ්‍රී ලංකා පිල කඩුලු 8 ක පහසු ජයක් ලැබුවා. ශ්‍රී ලංකා පිතිකරුවෝ ලකුණු 244 ක ජයග්‍රාහි ඉලකක්ය ඕවර 44.2 කදී කඩුලු 2 ක් පමණක් දැවී සම්පූර්ණ කිරීමට සමත් වී තිබුණා. බටහිර ඉන්දීය කොදෙව් පිල ඕවර 48.1 කදී සියලු දෙනා දැවී 243 (ජොන්සන් චාල්ස් 39,  කේසි කාටි 87, රොමාරියෝ ෂෙපෙර්ඩ් 26, මහීෂ් තීක්‍ෂණ 34/4, දුෂාන් හේමන්ත 49/2) ශ්‍රී ලංකා පිල ඕවර 44.2 කදී කඩුලු 2 ට 244 (පැතුම් නිස්සංක 104, දිමුත් කරුණාරත්න 83, කුසල් මෙන්ඩිස් නොදැවී 34, සදීර සමරවික්‍රම නොදැවී 17) ", "URL": "https://www.itnnews.lk/2023/10/05/498251/", "Category": "ක්‍රිකට්,ක්‍රීඩා", "Parent URL": null}