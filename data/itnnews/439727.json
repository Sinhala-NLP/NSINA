{"Source": "ITN news", "Timestamp": "ඔක්තෝබර් 10, 2022 11:00", "Headline": "රුසියන් සංචාරකයින් රැගත් එරෝෆ්ලොට් ගුවන් යානයක් කටුනායකට", "News Content": "රුසියාවේ එරෝෆ්ලොට් ගුවන් සේවය ශ්‍රී ලංකාව සමඟ ගුවන් ගමන් යළි අරඹමින් පළමු යානය අද දිවයිනට පැමිණියා. එරෝෆ්ලොට් ගුවන් සේවයේ ගුවන් ගමන් ශ්‍රී ලංකාව වෙත යළි අරඹමින් පැමිණි පළමු යානය පිළිගැනීමට නිමල් සිරිපාල ද සිල්වා,  හරින් ප්‍රනාන්දු යන අමාත්‍යවරුන් සහ රාජ්‍ය අමාත්‍ය ප්‍රේමලාල් ජයසේකර මහතා කටුනායක ගුවන්තොටුපොලට පැමිණ සිටියා. කොළඹ සහ මොස්කව් අතර ඉරිදා සහ බ්‍රහස්පතින්දා දිනවල ගුවන් ගමන් ක්‍රියාත්මක කෙරෙනවා. මේ සදහා ඒ 330 ගුවන් යානා යෙදවීමට නියමිතයි.  ලබන මස සිට සතියකට ගුවන් ගමන් වාර 4 ක් ක්‍රියාත්මක කෙරෙනු ඇති. අයර්ලන්ත සමාගමක් ගොනුකළ පැමිණිල්ලක් විභාග කිරීමෙන් අනතුරුව කොළඹ වාණිජ මහාධිකරණය පැනවූ වාරණ නියෝගයක් මත ශ්‍රී ලංකාව සහ රුසියාව අතර එරෝෆ්ලොට් ගුවන් සේවයේ ගුවන් ගමන් නතර කෙරුණා. ඉන් අනතුරුවයි මෙම ගුවන් සේවයේ පළමු ගුවන් යානය අද දිනයට දිවයිනට පැමිණියේ.         ", "URL": "https://www.itnnews.lk/2023/10/05/439727/", "Category": "Breaking News,නවතම පුවත්", "Parent URL": null}