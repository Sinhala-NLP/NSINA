{"Source": "ITN news", "Timestamp": "ඔක්තෝබර් 25, 2021 15:51", "Headline": "ඇෆ්ගනිස්තානය දැඩි ආහාර අර්බුදයක", "News Content": "ඇෆ්ගනිස්තානය දැඩි ආහාර අර්බුදයකට මුහුණ දී සිටින බව ජගත් සංවිධානය සඳහන් කරනවා. ආහාර අර්බුදය විසඳීමට අවශ්‍ය නිසි ක්‍රියාමාර්ග නොගතහොත් මිලියන ගණනක ඇෆ්ගන් වැසියන් කුසගින්නේ මිය යාමට ඉඩ ඇති බවටයි ජගත් සංවිධානයේ ලෝක ආහාර වැඩසටහන අනතුරු අඟවන්නේ. එරට ජනගහනයෙන් අඩක් පමණ එනම් මිලියන විසිතුනට ආසන්න සංඛ්‍යාවක් ආහාර හිඟතාවයට මුහුණ දී සිටිනවා. ඇෆ්ගනිස්ථානයේ වයස අවුරුදු පහට අඩු දරුවන්ගෙන් මිලියන 3.2ක් පමණ මන්දපෝෂණයෙන් පෙලෙන බවද ලෝක ආහාර වැඩසටහන සඳහන් කරනවා.       ", "URL": "https://www.itnnews.lk/2023/10/05/371696/", "Category": "ජාත්‍යන්තර පුවත්", "Parent URL": null}