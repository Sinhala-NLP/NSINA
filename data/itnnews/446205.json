{"Source": "ITN news", "Timestamp": "නොවැම්බර් 17, 2022 10:54", "Headline": "අලිමංකඩවල පදිංචිකරුවන්ට විකල්ප ඉඩම්", "News Content": "අලිමංකඩවල පදිංචිකරුවන් ඉවත් කර ඔවුන්ට විකල්ප ඉඩම් ලබාදීමට පියවර ගන්නා බව අමාත්‍ය මහින්ද අමරවීර මහතා පවසනවා. දිවයිනේ හදුනා ගත් අලි මංකඩ 16 ක් පවතිනවා. ඒවා මිනිස් ක්‍රියාකාරකම් හේතුවෙන් අලින්ට අහිමි වි ඇති අතර ඒ ආශ්‍රිතව ජනතාව පදිංචි කරවීම, වගාවන් සිදු කිරීම හා නොයෙකුත් කටයුතු සිදු කිරිම ඊට හේතුවයි. 2024 වන විට අලිමංකඩවල පදිංචි සියලු පුද්ගලයින් ඉවත් කිරීමට රජය තීරණය කර තිබෙනවා. නුදුරේදීම අලිමංකඩ තුනක පදිංචි ජනතාව ඉවත් කර ඔවුන්ට පදිංචිය සදහා විකල්ප ඉඩම් ලබාදීමටත් වගාවන් සිදු කරන බැවින් වන්දි ලබාදීමටත් වැඩපිළිවෙළක් සැකසිය යුතු බව අමාත්‍ය මහින්ද අමරවීර මහතා ප්‍රකාශ කළා. වනජිවී හා වන සංරක්ෂණ අමාත්‍යාංශයේ ගැටලු සම්බන්ධයෙන් පැවති සාකච්ඡාවකට එක්වෙමිනුයි අමාත්‍යවරයා මේ බව කියා සිටියේ.     ", "URL": "https://www.itnnews.lk/2023/10/05/446205/", "Category": "දේශීය පුවත්", "Parent URL": null}