{"Source": "ITN news", "Timestamp": "අගෝස්තු 6, 2023 16:20", "Headline": "ඉන්දියාවේ මනිපූර් ප්‍රාන්තයේ හටගත් ගැටුම්වලින් ඊයේ දිනයේදී පමණක් 6 දෙනෙකු ජීවිතක්ෂයට", "News Content": "ඉන්දියාවේ මනිපූර් ප්‍රාන්තයේ හටගත් ගැටුම්වලින් ඊයේ දිනයේදී පමණක් පුද්ගලයින් 6 දෙනෙකු ජීවිතක්ෂයට පත්ව තිබෙනවා. මාස කිහිපයක සිට ඉන්දියාවේ මනිපූර් ප්‍රාන්තයේ ජනවර්ග දෙකක් අතර ගැටුම් පවතිනවා. එම ගැටුම් මේ වනවිට ප්‍රචණ්ඩකාරී ස්වරූපයක් ගෙන ඇති අතර වෙඩි තැබීම් හා අත්බෝම්බ ප්‍රහාරයන් සිදුකෙරුණ බව ද සදහන්. තත්ත්වය පාලනය කිරීම සදහා ඉන්දීය හමුදාව යොදවා තිබුණ ද දෙපාර්ශ්වය අතර විටින් විට ගැටුම් හටගන්නවා. දහස් ගණනක පිරිසක් අවතැන්ව සිටින අතර 200 ආසන්න සංඛ්‍යාවක් ගැටුම් හේතුවෙන් ජීවිතක්ෂයට පත්ව ඇති බවයි වාර්තා වන්නේ.         ", "URL": "https://www.itnnews.lk/2023/10/05/506016/", "Category": "ජාත්‍යන්තර පුවත්", "Parent URL": null}