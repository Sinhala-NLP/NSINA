{"Source": "ITN news", "Timestamp": "மார்ச் 10, 2022 12:32", "Headline": "இலங்கைக்கு தொடர்ந்தும் ஒத்துழைப்பு வழங்க தயாரென சீனா தெரிவிப்பு..", "News Content": "இலங்கையின் பொருளாதார அபிவிருத்திக்கு தொடர்ந்தும் ஒத்துழைப்பு வழங்க தயாராகவுள்ளதாக சீனா தெரிவித்துள்ளது. இரு நாடுகளுக்கும் இடையிலான இராஜதந்திர உறவுகள் ஆரம்பிக்கப்பட்ட காலப்பகுதியில் இருந்து, பரஸ்பர புரிந்துணர்வு ஊடாக இரு நாடுகளும் ஒத்துழைப்புடன் செயற்பட்டு வந்துள்ளதாக சீன வெளிவிவகார அமைச்சு தெரிவித்துள்ளது. சீனா இலங்கைக்கு வழங்கியுள்ள கடனை மீள செலுத்தும் செயற்பாடு தொடர்பில், மறுசீரமைப்பு குறித்து பரிசோதிக்குமாறு இலங்கை முன்வைத்துள்ள கோரிக்கை தொடர்பில் சீன வெளிவிவகார அமைச்சில் இடம்பெற்ற ஊடகவியலாளர் சந்திப்பின்போது கேள்வி எழுப்பப்பட்டது. இலங்கையில் தற்போது எழுந்துள்ள நெருக்கடி விரைவில் அரசாங்கத்தினதும் மக்களின் ஒத்துழைப்புடனும் வெற்றிக்கொள்ளப்படுமெனவும் சீன வெளிவிவகார அமைச்சர் தெரிவித்துள்ளார். இந்நிலையில் இலங்கை எதிர்காலத்தில் பாரிய அபிவிருத்தியை எட்டுமெனவும் சீனா நம்பிக்கை வெளியிட்டுள்ளது. ", "URL": "https://www.itnnews.lk/2023/10/05/400450/", "Category": "Breaking News,அண்மைய செய்திகள்,தேசிய செய்திகள்", "Parent URL": null}