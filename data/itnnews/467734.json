{"Source": "ITN news", "Timestamp": "මාර්තු 13, 2023 14:49", "Headline": "සරණ ගුණවර්ධනට ඇප", "News Content": "හිටපු නියෝජ්‍ය අමාත්‍යවරයෙකු වූ සරණ ගුණවර්ධන මහතා ඇප මත මුදාහැරීමට කොළඹ මහාධිකරණය නියෝග කළා. සංවර්ධන ලොතරැයි මණ්ඩලයේ සභාපතිවරයා වශයෙන් කටයුතු කරමින් සිටියදී එහි වාහන 3 ක් අවභාවිත කළ බවට සරණ ගුණවර්ධන මහතාට චෝදනා එල්ල වී තිබෙනවා. ඊට අදාළ අධි චෝදනා පත්‍ර භාරදීමෙන් අනතුරුව ඔහු ඇප මත මුදාහරිණ ලෙස කොළඹ මහාධිකරණ විනිසුරු මහේන් වීරමන් මහතා නියෝග කළා. 2006 වසරේ අගෝස්තු 1 වනදා සිට 2007 වසරේ ජුලි 31 වනදා දක්වා කාලය තුළ සංවර්ධන ලොතරැයි මණ්ඩලයේ සභාපතිවරයා ලෙස කටයුතු කරමින් එහි වාහන 3 ක් අවභාවිත කරමින් රජයට රුපියල් ලක්ෂ 24 කට ආසන්න මුදලක් පාඩු කළ බවටයි සරණ ගුණවර්ධන මහතාට චෝදනා ගොණු කර ඇත්තේ. අල්ලස් කොමිසම ගොණු කර ඇති මෙම නඩුව මැයි 08 වනදා කැදවීමට ද අධිකරණය නියෝග කළා.       ", "URL": "https://www.itnnews.lk/2023/10/05/467734/", "Category": "Breaking News,දේශීය පුවත්", "Parent URL": null}