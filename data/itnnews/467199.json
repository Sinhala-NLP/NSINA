{"Source": "ITN news", "Timestamp": "මාර්තු 11, 2023 17:10", "Headline": "IMF සාකච්ඡා සාර්ථකවීමත් සමඟ ශ්‍රී ලාංකික ව්‍යවසායකයන්ට අවස්ථා රැසක්", "News Content": "ගෝලීය ආර්ථික අර්බුදය අවස්ථාවක් බවට පත් කරගනිමින් එය මෙරට දියුණුව සදහා යොදාගන්නා ලෙස අග්‍රාමාත්‍ය දිනෙෂ් ගුණවර්ධන මහතා තරුණ ව්‍යවසායකයන්ගෙන් ඉල්ලා සිටිනවා. අග්‍රාමාත්‍යවරයා  මේ බව සදහන් කළේ කොළඹ පැවති ලාංකීය ව්‍යවසායකයන්ගේ මණ්ඩලය අමතමිනුයි.ජාත්‍යන්තර මූල්‍ය අරමුදල සමග පවතින සාකච්ඡා සාර්ථකවීමත් සමග ශ්‍රී ලාංකික ව්‍යවසායකයන්ට අවස්ථා රැසක් නිර්මාණය වන බවයි අග්‍රාමාත්‍යවරයා පෙන්වා දුන්නේ. මාතෘභූමිය වෙනුවෙන් ආදරයකින් යුතුව ආර්ථීක අර්බුදය හමුවේ මෙරට තුළ රැදී සිටිමින් කටයුතු කළ ව්‍යවසායකයන් වෙත ප්‍රනාමය පුද කරන බවද අග්‍රාමාත්‍යවරයා  කියා සිටියා. ඉදිරියේදී පෞද්ගලික අංශය කෙරෙහි වැඩි විශ්වාසයක් සහ වැඩි අවස්ථාවක් හිමිවන බවද දිනේෂ් ගුණවර්ධන මහතා සදහන් කළා. මෙම අවස්ථාවට මෙරට ඇමෙරිකා තානාපති ජුලි චංග්,  හිටපු ජනාධිපති මෛත්‍රීපාල සිරිසේන යන මහත්ම මහත්මීන් ඇතුළු පිරිසක් එක්ව සිටියා.   ", "URL": "https://www.itnnews.lk/2023/10/05/467199/", "Category": "දේශීය පුවත්", "Parent URL": null}