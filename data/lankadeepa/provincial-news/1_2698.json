{
    "Source": "www.lankadeepa.lk",
    "Timestamp": "2020 අගෝස්තු මස 12",
    "Headline": "වරෙන්තුකරුවෝ 5ක් සමඟ 14ක් අරලංගවිලදී දැලේ",
    "News Content": "(ක.ග.කරුණාරත්න) අරලගංවිල පොලිස් වසමේ කළ විශේෂ මෙහෙයුමකදී අධිකරණය මගින්  විවෘත වරෙන්තු නිකුත් කර සිටි වරෙන්තුකරුවන් 5දෙනෙකු ඇතුළු විවිධ වැරදි සම්බන්‍ධයෙන්වූ සැකකරුවන් 14 දෙනෙකු අද(12) අත්අඩංගුවට ගත්බව අරලගංවිල පොලීසිය කියයි. අරලගංවිල සහ ඒ අවට ප්‍රදේශවලට කේරළ ගංජා බෙදාහැරීමේ ජාවාරමකට සම්බන්‍ධ බව කියන අයෙකු කේරළ ගංජා ග්‍රෑම් 250ක්ද සමඟ අත් අඩංගුවට ගැනීමට හැකිවූ බව පොලීසිය සඳහන් කළේය. ඊට අමතරව කසිප්පු ළඟ තබාගෙන සිටි පුද්ගලයන් 04 දෙනෙකු සහ බීමත් රියැදුරන් තිදෙනෙකුද වන බව කියති. පොලිස් අත් අඩංගුවට පත් සැකකරුවන් සියලුම දෙනා අරලගංවිල පොලිස් බල ප්‍රදේශය තුල පදිංචිකරුවන් බව අනාවරණය වී ඇත. මෙම සැකකරුවන් අද දිනයේ (12) අධිකරණයට ඉදිරිපත් කිරීමට නියමිතය. අරලගංවිල පොලීසිය මේ පිළිබඳව පරීක්‍ෂණ පවත්වයි.  ",
    "URL": "https://www.lankadeepa.lk/provincial_news/වරෙන්තුකරුවෝ-5ක්-සමඟ-14ක්-අරලංගවිලදී-දැලේ/59-577034",
    "Category": "provincial-news"
}