{
    "Source": "www.lankadeepa.lk",
    "Timestamp": "2019 අගෝස්තු මස 05",
    "Headline": "කසල තේ  ලොරියක් ප්‍රපාතයකට පෙරැළෙයි",
    "News Content": "(රංජිත් රාජපක්ෂ)                        පිළිමතලාවේ සිට ආගරපතන ප්‍රදේශයේ පෞද්ගලික තේ කර්මාන්ත ශාලාවකට කසල තේ ප්‍රවහනය කරමින් තිබු ලොරි රථයක් පෙරැළි ලොරි රථයේ ගමන් ගත් රිය සහයකයා සහ යතුරුපැදිකරු තුවාල  ලබා  ලිදුල රෝහල වෙත ඇතුලත් කර ඇති බව ලිදුල පොලිසිය පැවසීය. ප්‍රතිවිරුද්ධ දිශාවෙන් ඉදිරියට ධාවනය වු යතුරුපැදියකට ඉඩ ලබාදීමට  යාමේදී ලොරි රථය අඩි 75 පමණ ප්‍රපාතයකට පෙරළී ඇතැයි පොලීසිය කියයි. අද (05) මෙම අනතුර සිදු වි ඇත්තේ තලවකැලේ ඩයගම ප්‍රධාන මාර්ගයේ ලිදුල නාගසේන අග්‍රකන්ද කැල්ඩොනියා ප්‍රදේශයේදිය. ලොරි රථය පෙරලෙන අවස්තාවේ ලොරි රථයේ රියදුරා ඉන් ඉවතට පැන දිවි බේරාගෙන ඇති අතර යතුරුපැදිකරුටද යතුරුපැදියේ වේගය පාලනය කර ගත නොහැකිව ප්‍රධාන මාර්ගයේ අභියස කන්දක ගැටී මෙම අනතුර සිදු වී ඇත. තුවාල ලැබූ  රිය සහයකයා සහ යතුරුපැදිකරු ලිදුල රෝහල වෙත ඇතුළත් කිරිමෙන් පසු වැඩි දුර ප්‍රතිකාර සහා නුවරඑළිය මූලික රෝහල වෙත මාරු කර යවා ඇත.  ",
    "URL": "https://www.lankadeepa.lk/provincial_news/කසල-තේ--ලොරියක්-ප්‍රපාතයකට-පෙරැළෙයි/59-554828",
    "Category": "provincial-news"
}