{
    "Source": "www.lankadeepa.lk",
    "Timestamp": "2019 නොවැම්බර් මස 20",
    "Headline": "ත්‍රිරෝද රථයක් ටිපර් රථයක ගැටී අයෙක් මරුට",
    "News Content": "(දිලීප් ජයසේකර සහ රුක්මන් රත්නායක) හම්බන්තොට සිට වීරවිල දෙසට ගමන් කරමින් තිබූ ටිපර් රථයක් වීරවිල ගුවන් හමුදා කඳවුර ඉදිරිපිට නවතා තිබූ ත්‍රිරෝද රථයක ගැටීමෙන් වූ අනතුරකින් අද(20) පුද්ගලයෙක් මියගොස් ඇතැයි  වීරවිල පොලීසිය පවසයි. මියගොස් ඇත්තේ ත්‍රිරෝද රථයේ ගමන්ගත්, තංගල්ල ප්‍රදේශයේ පදිංචිකරුවෙකු වන ඩබ්ලිව්.ඒ.එස්.බණ්ඩාර නැමති 38 හැවිරිදි පුද්ගලයෙකි. ටිපර් රථය හම්බන්තොට සිට වීරවිල දෙසට ගමන් කරමින් සිට ඇති අතර ත්‍රිරෝද රථය වීරවිල ගුවන් හමුදා කදවුර ඉදිරිපිට නවතා තිබී ඇත. ටිපර් රථ රියදුරුට රථය පාලනය කරගැනීමට නොහැකිව ඉදිරිපිට මාර්ගය අයිනේ නවතා තිබූ ත්‍රි රෝද රථයේ ගැටී අනතුර සිදුව ඇත. සිද්ධිය සම්බන්ධයෙන් ටිපර් රථයේ රියදුරු වීරවිල පොලිසිය අත්අඩංගුවට ගෙන තිබේ. සැකකරු තිස්සමහාරාම මහේස්ත්‍රාත් අධිකරණයට ඉදිරිපත් කිරීමට නියමිතය. සිද්ධිය සම්බන්ධයෙන් වීරවිල පොලීසියේ රථවාහන අංශය වැඩිදුර විමර්ෂණ පවත්වයි.  ",
    "URL": "https://www.lankadeepa.lk/provincial_news/ත්‍රිරෝද-රථයක්-ටිපර්-රථයක-ගැටී-අයෙක්-මරුට/59-560853",
    "Category": "provincial-news"
}