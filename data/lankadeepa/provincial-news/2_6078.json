{
    "Source": "www.lankadeepa.lk",
    "Timestamp": "2019 ඔක්තෝබර් මස 21",
    "Headline": "කාන්තාවක අපයෝජනය කළ වෛද්‍යවරයෙකු අත්අඩංගුවට",
    "News Content": "(බිමල් ශ්‍යාමන් ජයසිංහ සහ ශාන්ත ප්‍රදීප් කුලරත්න)හෝමාගම ගොඩගම අතුරු මාර්ගයකදී කාන්තාවක අපයෝජනය  කිරීමට උත්සහ කළ බව කියන කොළඹ ජාතික රෝහලේ වෛද්‍යවරයෙකු අද (21) අත්අඩංගුවට ගත් බව මීගොඩ පොලිසිය කියයි.සැකකාර වෛද්‍යවරයාට  එම කාන්තාවගේ සැමියා පහරදීමෙන් ප්‍රතිකාර සඳහා හෝමාගම මූලික රෝහලට ඇතුළත් කළ ඇති අතර  කාන්තාවද එම රෝහලටම ඇතුළත් කර ඇති බව පොලිසිය පැවසීය.පහර කෑමට ලක්වූ වෛද්‍යවරයා ගොඩගම ප්‍රදේශයේ පෞද්ගලික වෛද්‍ය මධ්‍යස්ථානයක් ද පවත්වාගෙන යන අයෙකු බව පොලිසිය සඳහන් කළේය.සිද්ධියට මුහුණ පෑ කාන්තාව සිය දරුවා සමඟ එම පාලු මාර්ගය ඔස්සේ නිවස කර පැමිණෙමින් සිටියදී මෝටර් රථයකින් පැමිණ තිබූ සැකකාර වෛද්‍යවරයා කැලෑබද ප්‍රදේශයකදී එම කාන්තාවට හිරහැර කර ඇති බව පොලිසිය කියයි.එම කාන්තාවගේ කෑ ගැසීමත් සමඟ සැකකාරු වෛද්‍යවරයා පලාගොස් ඇති බවත් පසුව කාන්තාව එම සිද්ධියට සිය සැමියාට පවසා ඇති බවත් පොලිසිය කීය.එම කාන්තාවගේ සැමියා සැකකාර වෛද්‍යවරයාගේ නිවස සොයා යාමේදී ඉදිරියට මෝටර් රථයකින් පැමිණී වෛද්‍යවරයාට පහර දී ඇති බව පොලිසිය සඳහන් කළේය.  ",
    "URL": "https://www.lankadeepa.lk/provincial_news/කාන්තාවක-අපයෝජනය-කළ-වෛද්‍යවරයෙකු-අත්අඩංගුවට/59-559191",
    "Category": "provincial-news"
}