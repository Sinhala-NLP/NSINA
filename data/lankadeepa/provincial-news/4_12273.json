{
    "Source": "www.lankadeepa.lk",
    "Timestamp": "2018 අප්‍රේල් මස 12",
    "Headline": "ඇගලුම් කම්හලෙන් රෙදී සොරාගත් තිදෙනෙක් කොටුවෙති",
    "News Content": " බිමල් ශ්‍යාමන් ජයසිංහබණ්ඩාරගම කැස්බෑව මාර්ගයේ ගල්කඩේ හන්දියේ ඇගලුම් කර්මාන්ත ශාලාවකින් රුපියල් ලක්ෂ 5 කට අධික රෙදි සොරාගත් පුද්ගලයන් තිදෙනෙකු අද (12) අත්අඩංගුවට ගත් බව බණ්ඩාරගම පොලිසිය පවසයි.මොවුන් අතර රෙදිපිළි ගබඩාවේ සේවකයන් දෙදෙනෙකු වන බව පොලිසිය කියයි.මීට මාස පහකට පමණ පෙරදී පැමිණි ගබඩා පාලකවරයාට හොර රහසේ රාත්‍රී කාලයේ දී අවස්ථා දෙකකදී මෙලෙස රෙදි සොරා ගෙන තිබු බවත් මීට දින තුනකට ඉහතදී ගබඩාව අසල ලොරියක් නතර කර තිබීම පිළිබඳව ඇතිවු සැකයක් මත පරික්ෂා කිරිමේ දී සොරකම පිළිබඳ තොරතුරු අනාවරණය වී ඇත.  ",
    "URL": "https://www.lankadeepa.lk/provincial_news/ඇගලුම්-කම්හලෙන්-රෙදී-සොරාගත්-තිදෙනෙක්-කොටුවෙති/59-527369",
    "Category": "provincial-news"
}