{
    "Source": "www.lankadeepa.lk",
    "Timestamp": "2019 ජනවාරි මස 06",
    "Headline": "සිංහරාජයේ අලි දෙදෙනාට නැවතත් ජීවිත තර්ජන",
    "News Content": " (බිඟුන් මේනක ගමගේ)  සිංහරාජ වනාන්තරයේ අලි දෙදෙනාගේ ජීවිත නැවතත් තර්ජිත තත්ත්වයට පත්ව ඇතැයි ද විධිමත් ක්‍රමවේදයකින් ඔවුන්ගේ ආරක්ෂාව සහතික කරන ලෙස වනජීවී දෙපාර්තමේන්තුවෙන් ඉල්ලා සිටින්නේ යැයි ද සඳහන් කරමින් වැසි වනාන්තර සුරකින්නෝ සංවිධානය නිවේදනයක් නිකුත් කර ඇත. මෙම අලි දෙදෙනා සිංහරාජ උතුරු මායිමේ රක්වාන 4 කණුව ප්‍රදේශයෙහි මේ දිනවල දකින්නට ඇතැයි ද පසුගිය කාලයේදී අලි දෙදෙනා මුහුණ පෑ තත්ත්ව සැළකිල්ලට ගැනීමේදී මේ ප්‍රදේශයේදී අනතුරක් වීමට ඉඩ ඇතැයි ද එම නිවේදනයෙහි සඳහන් වේ. අලින් වාර්ෂිකව හෙක්ටයාර 11000 ක භූමි භාගයක සැරිසරන නමුත් හිටපු වනජීවී ඇමැතිවරයා මෙම අලි දෙදෙනා හෙක්ටයාර 30 ක කුඩා භූමියකට කොටු කිරීමට උත්සාහ කළැයි ද එයින් සිදුවන්නේ උන් දෙදෙනා තවත් ප්‍රචණ්ඩකාරී වීම යැයි ද වැසි වනාන්තර සුරකින්නෝ සංවිධානය පවසයි.  මෙම පියවර කඩිනමින් අනුගමනය නොකළහොත් තවත් දැවැන්තයකුට නිරපරාදේ ජීවිතයෙන් වන්දි ගෙවීමට සිදුවනු ඇතැයි ද එම නිවේදනයේ වැඩිදුරටත් සඳහන් වේ.   ",
    "URL": "https://www.lankadeepa.lk/news/සිංහරාජයේ-අලි-දෙදෙනාට-නැවතත්-ජීවිත-තර්ජන/101-543413",
    "Category": "provincial-news"
}