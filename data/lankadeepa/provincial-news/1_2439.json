{
    "Source": "www.lankadeepa.lk",
    "Timestamp": "2020 සැප්තැම්බර් මස 13",
    "Headline": "මෝටර් උණ්ඩ දෙකක් හෝමාගමින් අල්ලයි",
    "News Content": "(ශාන්ත ප්‍රදීප් කුමාර කුලරත්න) හෝමාගම පොලිස් වසමේ , මාගම්මන,දොලේකඩේ මාර්ගයේ නියඳගල වෙල්‍ යායේ කැලෑබද පෙදෙසක ,මෝටාර් උණ්ඩ දෙකක් තිබී අද (13) සොයා ගත් බව හෝමාගම පොලිසිය පවසයි .අද (13) දහවල් වෙල්යාය පිරිසිදු කරමින් සිටි ගොවි මහතකුට බෑගයක බහා තිබූ පාර්සලයක් පරික්ෂා කිරීමේදී ඒ තුළ කිසියම්  සැක සහිත පාර්සලයක් තිබී හමුවීමත් සමග පොලිසිය දැනුවත් කර තිබේ.මේ දිනවල ගිනි අවි ,පුපුරණ ද්‍රව්‍ය සහ මත්ද්‍රව්‍ය වැටලීම් සිදුකරන හෙයින් ඒ පිළිබඳ බියට පත් කිසියම් අයකු මෙම මෝටර් උණ්ඩ දෙක  මෙම ස්ථානයට ගෙනවිත් දමන්නට ඇතැයි පොලිසිය සැක කරයි.ඒ අනුව මෙම උණ්ඩ දෙක අධිකරණ නියෝගයක් හරහා බෝම්බ නිෂ්ක්‍රිය අංශයට බාර දී නිෂ්ක්‍රීය කිරීමට පියවර ගන්නා බව පොලිසිය පවසයි .   ",
    "URL": "https://www.lankadeepa.lk/provincial_news/මෝටර්-උණ්ඩ-දෙකක්-හෝමාගමින්-අල්ලයි/59-578951",
    "Category": "provincial-news"
}