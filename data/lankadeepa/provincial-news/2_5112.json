{
    "Source": "www.lankadeepa.lk",
    "Timestamp": "2020 ජනවාරි මස 08",
    "Headline": "දිඹුලාගල නා හිමිගේ  පිළිරුවක් මනම්පිටිය සීලපුරදී විවෘත කරේ",
    "News Content": "( නිමල් ජයරත්න)දිඹුලාගල ආරණ්‍ය සේනාසනාධිපතිව වැඩවිසු අපවත් වි වදාළ  දිඹුලාගල නා හිමි හෙවත් මාතර කිතලගම සිරි සීලාලංකාර නායක මා හිමිපාණන්ගේ   ජිවමාන ප‍්‍රමාණයේ ප‍්‍රතිමාව මනම්පිටිය සීලපුර මංසන්ධියේදි ශ‍්‍රි ලංකා යුද හමුදාපති ලූතිනන් ජෙනරාල් ශවේන්ද්‍ර සිල්වා මහතාගේ ප්‍රධානත්වයෙන්  විවෘත කෙරිණි. උතුරු නැගෙනහිර තමන්කඩුව දෙදිසාවේ ප‍්‍රධාන සංඝනායක දිඹුලාගල ආරණ්‍ය සේනාසනාධිපති මිල්ලානේ සිරියාලංකාර නායක ස්වාමින් වහන්සේගේ ආශිර්වාදයෙන් දිඹුලාගල උතුරු ශාසනාරක්ෂක බල මණ්ඩලයේ ලේඛකාධිකාරි මනම්පිටිය මාගංතොට ශ‍්‍රි ධර්මරාජ විහාරාධිපති අත්තනකඩවල ජනතාලංකාර නාහිමියන්ගේ අනුශාසනා පරිදි නැගෙනහිර ආරක්ෂක සේනාංකාධිපති මේජර් ජෙනරාල් රසික නාමල් ප‍්‍රනාන්දු මහතා ඇතුලූ රණවිරුවන්ගේ සහභාගිත්වයෙන් දිඹුලාගල නාහිමි පිළිරුව විවෘත කෙරිණි. වෙඩි වැදිමෙන් අපවත් වු දිඹුලාගල නාහිමියන් රට ජාතිය ආගම වෙනුවෙන් සුවිශාල මෙහෙවරක් කළ සංඝ පිතෘවරයාණන් නමකි. මාදුරුඔය ජලාශය ඉදිකිරිමේ පුරෝගාමියා වු දිඹුලාගල නාහිමියන් ගොවිජනපද මෙන්ම වෙහෙරවිහාර, පාසල්, පංසල්, මංමාවත්, ඉදිකරමින් මෙරටේ වැඩිම භික්ෂු පරපුරක් ශාසනයට ඇතුළත් කර ගත් හිමිනමකි. මෙම අවස්ථාවට පළාතේ ගරුතර මහා සංඝරත්නය සහ පොළොන්නරු දිස්ත‍්‍රික් ලේකම් පණ්ඩුක අබේසේකර ප‍්‍රාදේශිය සභා සහ පළාත් සභා පක්ෂ විපක්ෂ මැති ඇමතිවරුන් රාජ්‍ය අංශ ප‍්‍රධානින් මෙන්ම ත‍්‍රිවිධ හමුදාව පොලිසිය ඇතුලූ ගොවි ජනතාව විශාල පිරිසක් එක්ව සිටියහ.  ",
    "URL": "https://www.lankadeepa.lk/provincial_news/දිඹුලාගල-නා-හිමිගේ--පිළිරුවක්-මනම්පිටිය-සීලපුරදී-විවෘත-කරේ/59-563731",
    "Category": "provincial-news"
}