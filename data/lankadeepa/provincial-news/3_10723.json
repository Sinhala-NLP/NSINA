{
    "Source": "www.lankadeepa.lk",
    "Timestamp": "2018 සැප්තැම්බර් මස 17",
    "Headline": "හෙරොයින් සමඟ ගුවන් තොටෙන් අයෙක් අත්අඩංගුවට",
    "News Content": "(ටී.කේ.ජී.කපිල )                      රුපියල් එක් කෝටි හැට ලක්ෂ හැට දහසක් වටිනා හෙරොයින් තොගයක් නීතිවිරෝධී ලෙස ශ්‍රී ලංකාවට රැගෙන ආ පාකිස්තාන ජාතිකයකු අද (17) කටුනායක ගුවන් තොටුපොළේ දී රේගු මත්ද්‍රව්‍ය පාලන අංශයේ නිලධාරීන් විසින් අත්අඩංගුවට ගනු ලැබීය.               මොහු 35 හැවිරිදි පාකිස්තානු ජාතික ව්‍යාපාරිකයෙකි. ඔහු අද (17) උදෑසන 8.15 ට ඕමාන් ගුවන් සේවයේ ඩබ්ලිව්.වයි.- 371 දරණ ගුවන් යානයෙන් මස්කට් හරහා පකිස්තානයේ කරච්චි  නුවර සිට කටුනායක ගුවන් තොටුපොළ වෙත පැමිණ තිබිණි. මොහු  රැගෙන ආ ගමන් මල්ලේ ව්‍යාජ පතුලක හෙරොයින් කිලෝ ග්‍රෑම් 1 යි ග්‍රෑම් 606 ක් සඟවා ගෙන තිබී රේගු මත්ද්‍රව්‍ය පාලන අංශයේ නිලධාරීන් විසින් අත්අඩංගුවට ගනු ලැබීය.     ",
    "URL": "https://www.lankadeepa.lk/provincial_news/හෙරොයින්-සමඟ-ගුවන්-තොටෙන්-අයෙක්-අත්අඩංගුවට/59-536764",
    "Category": "provincial-news"
}