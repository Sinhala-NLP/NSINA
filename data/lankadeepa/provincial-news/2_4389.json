{
    "Source": "www.lankadeepa.lk",
    "Timestamp": "2020 මාර්තු මස 09",
    "Headline": "රිය අනතුරකින් අයෙක් මරුට",
    "News Content": "(ලලිත් නවරත්න) තලවිල හලාවත මාර්ගයේ කරඹ ප්‍රදේශයේදී අද( 09) සිදුවූ ත්‍රීරෝද අනතුරකින් එහි රියදුරු සහ තවත් පුද්ගලයෙකු බරපතල තුවාල ලබා පුත්තලමරෝහළට ඇතුළත් කිරීමෙන් අනතුරුව රියදුරු මියගොස්  ඇතැයි නොරොච්චෝලේ පොලීසිය පවසයි. මෙම අනතුරෙන් මරණයට පත්ව ඇත්තේ හලාවත සවරාණ පදිංචි මොහොමඞ් රයිෆ් මෙහොමඞ් ඉක්රාම් නැමති 25 හැවිරිදි අවිවාහක පුද්ගයෙකි.  ත්‍රීරෝද රථයේ ගමන්ගත් තවත් පුද්ගලයෙකුගේ තත්වය බරපතල බව රෝහල් ආරංච් මාර්ග පවසයි. තලවිල  දේවස්ථානයේ රෙදි සහ නිමිඇදුම් අලෙවිය  සිදුකර අද අලුයම හලාවත දක්වා එනගමනේදි කරඹ ප්‍රදේශයේදී ත්‍රීරෝද රථය මාර්ගයෙන්ඉවතට පැන මාරගසක වැදීමෙන් මෙම අනතුර සිදුව ඇත රියදුරුට නින්දගොස් ඇතිබවට පොලීසිය සැකකරයි.  ​  ",
    "URL": "https://www.lankadeepa.lk/provincial_news/රිය-අනතුරකින්-අයෙක්-මරුට/59-567358",
    "Category": "provincial-news"
}