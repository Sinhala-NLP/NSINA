{
    "Source": "www.lankadeepa.lk",
    "Timestamp": "None  2017 ජනවාරි මස 08",
    "Headline": "එක්දරු පියා පුටුවේදී අවසන් ගමන් යයි",
    "News Content": "බණ්ඩාරගම බොලබොටුව නිවසක තනිව විසූ එක්දරු පියකු (44) සාලයේ තිබූ පුටුවක් මත අභිරහස් ලෙස මියගොස් සිටි බවත් ඒ අසල ලේ පැල්ලම් තිබූ බවත් පොලිසිය පවසයි.ඔහුගේ මව සහ නෑනා අසල නිවසක සිට ඔහු සිටි නිවසට පැමිණෙද්දී පුටුවක් මත ඔහු මියගොස් සිටින ආකාරය දැක ඇතැයි ද කියති.මීට වසර 10කට පෙර බණ්ඩාරගම සිදුවූ ඝාතනයක් සම්බන්ධ නඩුවක සැකකරුවකු වූ මොහු මාස කිහිපයකට පෙර නඩුව අවසන්වීම නිසා නිදහස්ව ඇතැයි පොලිසිය කියයි. ඝාතනය සම්බන්ධයෙන් බණ්ඩාරගම පොලිසිය පරීක්ෂණ පවත්වයි.  ",
    "URL": "https://www.lankadeepa.lk/provincial_news/එක්දරු-පියා-පුටුවේදී-අවසන්-ගමන්-යයි/59-497152",
    "Category": "provincial-news"
}