{
    "Source": "www.lankadeepa.lk",
    "Timestamp": "2017 ජුලි මස 01",
    "Headline": "නීති විරෝධීව මසුන් ඇල්ලූ ධීවරයෝ 10ක් අත්අඩංගුවට",
    "News Content": "පුපුරණ ද්‍රව්‍ය යොදා ගනිමින් ඉරනතිව් දූපතට දකුණින් වූ මුහුදු තීරයේ නීති විරෝධී ලෙස ධීවර කටයුතුවල නිරත වූ පුද්ගල‍යින් 10 දෙනෙකු සහ ඔවුන්ට අයත් ඩිංගි බෝට්ටු 2 ක් අත්අඩංගුවට ගත් බව නිවික හමුදාව පවසයි.  එම බෝටුවල තිබූ තහනම් දැල් 11 ක්, කිමිදීම සඳහා යොදා ගන්නා පා වරල් යුගල් 11 ක්, මුහුණු ආවරණ 11 ක්, ජී.පී.එස්. යන්ත්‍ර 2 ක් සහ මසුන් කිලෝග්‍රෑම් 29 ක් පමණ ද අත්අඩංගුවට නිවික හමුදා බාරයට ගෙන ඇත.  සැකකරුවන් සහ  ධීවර යාත්‍රා සහ ධීවර ආම්පන්න කිලිනොච්චි, ධීවර සම්පත් කළමනාකරණ සහකාර කාර්යාලයට බාර දීමට කටයුතු කළ බව නාවික හමුදාව කියයි.   ",
    "URL": "https://www.lankadeepa.lk/provincial_news/නීති-විරෝධීව-මසුන්-ඇල්ලූ-ධීවරයෝ-10ක්-අත්අඩංගුවට/59-514572",
    "Category": "provincial-news"
}