{
    "Source": "www.lankadeepa.lk",
    "Timestamp": "2020 ජනවාරි මස 06",
    "Headline": "මාර්ගයේ බර වාහන ගමන් කිරීම නවත්වන්නැයි පිටබැද්දර ගම්වාසීහු පාරට බසිති",
    "News Content": "(එස්.ඩි .කොඩිකාර) පිටබැද්දර , දං කොලුව රාජවත්ත හරහා සියඹලාගොඩ බටහිර  වැඩ නිම නොකළ කාපට් මාර්ගයේ ටොන්  පහට වඩා වැඩි බර වාහන රාජවත්ත ප්‍රදේශයේ  ගල් මෝලක් වෙත  ගමන් කිරීම හේතුවෙන්  මාර්ගය ආරම්භයේ තිබෙන පාලම සහ මාර්ගය අබලන්  යැයි පවසා  ඊට එරෙහි ව ගම්වාසීහූ  අද  (06)  ගල් මෝල ඉදිරිපිට විරෝධතාවයක නියැලුණහ.  විරෝධතාකරුවෝ විවිධ සටන් පාඨ කියමින් සහ විරෝධතා පුවරු අතැතිව  මෙම විරෝධතාවට එක්ව සිටියහ.  ",
    "URL": "https://www.lankadeepa.lk/provincial_news/මාර්ගයේ-බර-වාහන-ගමන්-කිරීම-නවත්වන්නැයි-පිටබැද්දර-ගම්වාසීහු-පාරට-බසිති/59-563578",
    "Category": "provincial-news"
}