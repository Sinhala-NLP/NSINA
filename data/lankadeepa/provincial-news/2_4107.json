{
    "Source": "www.lankadeepa.lk",
    "Timestamp": "2020 අප්‍රේල් මස 03",
    "Headline": "මොනරාගල 2245 ක් ස්වයං-නිරෝධායනයේ",
    "News Content": "කේෂර ගුණතිලක විදේශ රටවල සහ කොළඹ ඇතුළු විවිධ ප්‍රදේශවල රැකියාවන් වල නිරතව සිට මොනරාගල දිස්ත්‍රික්කයට පැමිණි පුද්ගලයින් 2245 දෙනෙකු නිවෙස් වල සිට නිරෝධායනය වන බැව් මොනරාගල දිසාපති ගුණදාස සමරසිංහ මහතා පැවසීය. විදේශ රට වල සිට පැමිණි පුද්ගලයින් 140 දෙනෙකුද කොළඹ ඇතුළු විවිධ ප්‍රදේශවල සිට පැමිණි පුද්ගලයින් 1095 දෙනෙක්ද මෙලෙස නිවෙස් වල නිරෝධායනය වෙමින් සිටිති. මොනරාගල ප්‍රාදේශීය සෞඛ්‍ය සේවා අධ්‍යක්ෂක පාලිත අධිකාරි මහතාගේ උපදෙස් පිට මහජන සෞඛ්‍ය පරීක්ෂකවරුන් සහ පවුල් සෞඛ්‍ය සේවා නිලධාරිනියන්ගේ අධීක්ෂණය යටතේ මෙම පිරිස නිරෝධායනය වන බැව් සඳහන් කළ දිසාපතිවරයා දින දහහතරක් ඔවුන් නිවෙස්වලම රැඳීසිටිය යුතු බවද සඳහන් කළේය. මීට අමතරව කෝවිඩ්19 රෝගය වැළඳී ඇති බවට සැක සහිත රෝගීන් තිදෙනෙක්ද මොනරාගල දිස්ත්‍රික් මහ රෝහලේ ප්‍රතිකාර ලබමින් පසුවෙති.  ",
    "URL": "https://www.lankadeepa.lk/provincial_news/මොනරාගල-2245-ක්-ස්වයං-නිරෝධායනයේ/59-569588",
    "Category": "provincial-news"
}