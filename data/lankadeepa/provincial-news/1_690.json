{
    "Source": "www.lankadeepa.lk",
    "Timestamp": "2021 අගෝස්තු මස 01",
    "Headline": "කොතලාවල පනතට ත්‍රිකුණාමලයෙදීත් විරෝධය",
    "News Content": "(අමදෝරු අමරජිව)කොතලාවල විශ්ව විද්‍යාල පනත වහා අකුලාගන්නා ලෙස බල කරමින මිනී පෙට්ටියක් රැගෙන මළ බෙර වයමින්  ත්‍රිකුණාමල නගරය හරහා අද විරෝධතා පාගමනක් සංවිධානය කර තිබුණි.බහුජන සංවිධාන රැසක හා වෘත්තිය සමිති රැසක සහභාගිත්වයෙන් කොතලාවල පනතට එරෙහි ඒකාබද්ධ මධ්‍යස්ථානය මගින් මෙම විරෝධතාවය සංවිධානය කර ඇත.රජයේ හා විපක්ෂයේ මැති ඇමති අනු රූ ප්‍රදර්ශණය කරමින් පැවැති මෙම විරෝධතා පා ගමන නගරයේ ඔරලෝසු කණුව අසලදි ත්‍රිකුණාමල මුලස්ථාන ප්‍රධාන පොලිස් පරික්ෂක දුමින්ද රාජපක්ෂ මහතා විසින් ජනතා විමුක්ති පෙරමුණේ ත්‍රිකුණාමල දිස්ත්‍රික් නායක අරුන් හේමචන්ද්‍ර මහතාට විරෝධතාවය නතර කරණ ලෙස කෙරෙන අධිකරණ නියෝගය භාරදෙනු ලැබිය.අනතුරුව විරෝධතා පාගමන බස්නැවතුම් පොල ඉදිරියට පැමිණ සිවිල් සංවිධාන ක්‍රියාකාරිකයන්ගේ අදහස් දැක්විමකින් පසුව අවසන් කෙරිණි.   ",
    "URL": "https://www.lankadeepa.lk/news/කොතලාවල-පනතට-ත්‍රිකුණාමලයෙදීත්-විරෝධය/101-596052",
    "Category": "provincial-news"
}