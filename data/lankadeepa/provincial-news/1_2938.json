{
    "Source": "www.lankadeepa.lk",
    "Timestamp": "2020 ජුලි මස 09",
    "Headline": "නිට්ටඹුවේ නිවසක ගින්නක් - සුරතල් සතුන් විශාල ප්‍රමාණයක් මරුට",
    "News Content": "(ටෝනි කරුණානායක) නිට්ටඹුව රදාවඩුන්න ප්‍රදේශයේ දෙමහල් නිවසක  පහත මාලයේ අද (09) ඇති වූ ගින්නකින් එහි සිටි සුරතල් සතුන් විශාල ප්‍රමාණයක් මියගොස් ඇතැයි නිට්ටඹුව පොලිසිය පැවසීය.නිවසේ තිබූ ත්‍රී රෝද රථයක් ද ගින්නෙන් විනාශ වී ඇති බව පොලිසිය කීය.සුරතල් මසුන් සිටි ටැංකි පුපුරා යාමෙන් සුරතල් මසුන් මියගොස් ඇති අතර ගින්නට හසු වීමෙන් කුඩු වල සිටි පරවියන් ඇතුළු විවිධ වර්ගයේ කුරුල්ලන් රැසක් ද කුඩූ තුළම මියගොස් ඇති බව පොලිසිය පැවසීය.ගින්නට හේතුව මෙතෙක්  අනාවරණය වී නොමැති අතර නිට්ටඹුව පොලිසිය වැඩිදුර පරික්ෂණ සිදු කරනු ලබයි.   ",
    "URL": "https://www.lankadeepa.lk/provincial_news/නිට්ටඹුවේ-නිවසක-ගින්නක්---සුරතල්-සතුන්-විශාල-ප්‍රමාණයක්-මරුට/59-575176",
    "Category": "provincial-news"
}