{
    "Source": "www.lankadeepa.lk",
    "Timestamp": "Editor  2021 අගෝස්තු මස 31",
    "Headline": "පැය 24 කදී ගම්පහින් ආසාදිතයින් 1402 ක්",
    "News Content": "( තිලකරත්න දිසානායක.)ගම්පහ දිස්ත්‍රික්කයෙහි ආසාදිතයින් සංඛ්‍යාව  1,18,170 දෙනෙකු දක්වා ඉහළ ගොස් ඇති බව දිස්ත්‍රික් සෞඛ්‍ය සේවා අධ්‍යක්ෂ කාර්යාලයීය 29 වෙනි දින සවස නිකුත් කළ වෙබ් අඩවි වාර්තාවෙහි සදහන්ය.එදින සවස වනවිට පැය 24 ක කාලය තුල දිස්ත්‍රික්කයෙන් ආසාදිතයින් 1402 දෙනෙකු හමුව ඇති බවත් මින් 193 ක් වන වැඩිම පිරිසක් මිනුවන්ගොඩ සෞඛ්‍ය වෛද්‍ය නිලධාරී කොට්ඨාසයෙන් වන බවත් එහි සදහන්ව ඇත. දිස්ත්‍රික්කයේ සෙසු සෞඛ්‍ය වෛද්‍ය නිලධාරී කොට්ඨාසයන් ආශ්‍රිතව ආසාදිතයින් හමුවීම මහර කොට්ඨාසයෙන්  - 150 ක්,  අත්තනගල්ල  - 140 ක්,  ගම්පහ  - 139 ක්,  බියගම  - 131 ක්,  දිවුලපිටිය  - 116 ක්,  ජාඇල  - 102 ක්,  දොම්පෙ  - 100 ක්,  මීගමුව  - 88 ක්, මීරිගම  - 84 ක්,  කැලණිය  - 63 ක්,  සීදූව  -  34 ක්,  කටාන  - 22 ක්,  රාගම සහ වත්තල කොට්ඨාසයන්ගෙන් ආසාදිතයින්  - 20 දෙනෙකු බැගිනි. පැය  24 ක් තුල ගම්පහ දිස්ත්‍රික්කයේ කර්මාන්තශාලා ආශ්‍රිතව ආසාදිතයින් 92 දෙනෙකු හමුව ඇති බවත් එය ආයෝජන කලාපය කටුනායකකින් - 69 ක්, බියගමින්  - 18 ක් සහ වෙනත් කර්මාන්තශාලා ආශ්‍රිතව 5 දෙනෙකු වශයෙන් බවත් වෙබ් අඩවියෙහි සදහන්ය.දිස්ත්‍රික්කයේ රෝහල් වෙත පැය 24 ක කාලය තුල ආසාදිතයින් 598 දෙනෙකු ප්‍රතිකාර පිනිස ඇතුලත් කොට ඇති අතර සැක සහිත රෝගීන් 11 දෙනෙකු ප්‍රතිකාර මධ්‍යස්ථාන වෙත යොමු කොට ඇත. එම රෝහල් සහ ප්‍රතිකාර මධ්‍යස්ථානයන්හි ඔක්සිජන් සහිත ප්‍රතිකාර ලබන ආසාදිතයින් සංඛ්‍යාව 518 දෙනෙකි.දිස්ත්‍රික් සෞඛ්‍ය සේවා අධ්‍යක්ෂ කාර්යාලයීය වෙබ් අඩවියෙහි සදහන් අන්දමට දිස්ත්‍රික්කයෙහි ආසාදිතයින්ගේ පළමු පෙළ ආශ්‍රිතයින් 35,814 දෙනෙකු නිවෙස්වල ස්වයං නිරෝධායනයට ලක් කිරීමට පියවර ගෙන ඇත.   ",
    "URL": "https://www.lankadeepa.lk/news/පැය-24-කදී-ගම්පහින්-ආසාදිතයින්-1402-ක්/101-598040",
    "Category": "provincial-news"
}