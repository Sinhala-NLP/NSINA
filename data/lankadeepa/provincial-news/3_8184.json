{
    "Source": "www.lankadeepa.lk",
    "Timestamp": "2019 අප්‍රේල් මස 23",
    "Headline": "බෝර දොළහේ ගිනිඅවි පතුරොම් 4ක් සමඟ අයෙක් අත්අඩංගුවට",
    "News Content": "(එච්. එම්. ධර්මපාල) කළුබෝවිල සරණංකර පාරේ අතුරු මාර්ගයකදී බෝර 12 වර්ගයේ ගිනි අවි පතුරොම් 4ක් සමඟ පුද්ගලයකු අද(23) අත්අඩංගුවට ගත් බව කොහුවල පොලිසිය කියයි. කොහුවල පොලිසිය ලද තොරතුරකට අනුව එම පතුරොම් දෙමහල් නිවසක් ඉදිරිපිට තිබී සොයාගත් බවත් නිවසේ සිටි පුද්ගලයකු මෙලෙස අත්අඩංගුවට ගෙන ඇති බවත් පොලිසිය පවසයි. සැකකරු හෙට(24) අධිකරණයට ඉදිරිපත් කිරීමට නියමිතය. කොහුවල පොලිසිය වැඩිදුර පරීක්ෂණ පවත්වයි.  ",
    "URL": "https://www.lankadeepa.lk/provincial_news/බෝර-දොළහේ-ගිනිඅවි-පතුරොම්-4ක්-සමඟ-අයෙක්-අත්අඩංගුවට/59-549064",
    "Category": "provincial-news"
}