{
    "Source": "www.lankadeepa.lk",
    "Timestamp": "2019 අප්‍රේල් මස 19",
    "Headline": "වාට්ටුවක උඩුමහළින් වැටී රෝගියෙක් මරුට",
    "News Content": "( සුමතිපාල දීයගහගේ සහ ඩී ජී සුගතපාල ) කරාපිටිය ශික්ෂණ රෝහලේ 58 වට්ටුවේ ප්‍රතිකාර ලබමින් සිටි රෝගියෙකු අද (19) අලුයම එම වාට්ටුවේ උඩුමහලින් බිමට වැටි මිය ගොස් ඇතැයි ගාල්ල පොලිසිය පවසයි. මෙම අනතුරින් මිය ගොස් ඇත්තේ වැලිගම දෙනිපිටිය පදිංචිකරුවෙකුවූ නල්ලපෙරුම ආරච්චිගේ අමරතුංග නැමැති 58 හැවිරිදි පුද්ගලයෙකි.  මෙම පුද්ගලයා ඊයේ අසනිපවු පසු කරාපිටිය ශීක්ෂණ රෝහලට ඇතුලු කිරිමෙන් පසුව අද අලුයම රෝහලේ උඩුමහලින් බිමට වැටිමෙන් පසුව මොහු නැවත වාට්ටුවට ගෙන ගිය පසුව වෛද්‍යවරයා විසින් පරික්ෂා කර බලා මිය ගොස් ඇති බව පවසා තිබේ.  මෙසේ මිය ගොස් ඇති පුද්ගලයාගේ මරණය පිළිබද මහේස්ත්‍රාත් පරික්ෂණය ගාල්ල වැඩබලන මහේස්ත්‍රාත් nලලිත් පතිරණ මහතා විසින් අද (19) කරාපිටිය ශික්ෂණරෝහලේදී පැවැත්වීමට නියමිතව ඇත.ගාල්ල පොලිසිය මේ පිළිබද පරික්ෂණ පවත්වයි.  ",
    "URL": "https://www.lankadeepa.lk/provincial_news/වාට්ටුවක-උඩුමහළින්-වැටී-රෝගියෙක්-මරුට/59-548842",
    "Category": "provincial-news"
}