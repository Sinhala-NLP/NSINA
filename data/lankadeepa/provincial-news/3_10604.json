{
    "Source": "www.lankadeepa.lk",
    "Timestamp": "2018 සැප්තැම්බර් මස 29",
    "Headline": "‘සුව සැරිය‘ ගිලන් රථ සේවය උතුරු මැද පළාතටත්",
    "News Content": "(අනුරාධපුර දයාරත්න ඇඹෝගම)ඉන්දියානු රජයේ ආධාර යටතේ ශ්‍රී ලංකාවට ලබාදුන්  \"1990-සුව සැරිය\" ගිලන් රථ සේවයේ ගිලන් රථ 21ක් උතුරු මැද පළාත සදහා බෙදා දීම අනුරාධපුර යොවුන් නිකේතනයේ දී අද(29) දින සිදු කෙරිණි.මෙම ගිලන් රථ 21න් අනුරාධපුර දිස්ත්‍රික්කය සදහා 14 ක් ද පොලොන්නරුව දිස්ත්‍රීක්කය සදහා 07 ක්ද මෙහිදී ලබාදුන්හ.මෙම අවස්ථාවට ජාතික ප්‍රතිපත්ති හා ආර්ථික කටයුතු පිළිබද රාජ්‍ය අමාත්‍ය හර්ෂ ද සිල්වා, ළමා සහ කාන්තා කටයුතු පිළිබද අමාත්‍ය චන්ද්‍රාණි බණ්ඩාර, පළාත් ආණ්ඩුකාර ඇම්.පී. ජයසිංහ, පාර්ලිමේන්තු මන්ත්‍රී චන්දිම මහින්සෝම, ඉන්දීය නියෝජය මහ කොමසාරිස්වරයා ඇතුළු ඉන්දිය නියෝජිකයන් ඇතුලු පිරිසක් එක්ව සිටියහ.  ",
    "URL": "https://www.lankadeepa.lk/provincial_news/‘සුව-සැරිය‘-ගිලන්-රථ-සේවය-උතුරු-මැද-පළාතටත්/59-537528",
    "Category": "provincial-news"
}