{
    "Source": "www.lankadeepa.lk",
    "Timestamp": "2018 දෙසැම්බර් මස 27",
    "Headline": "රජරට සරසවියේ සිසුන් පිරිසක් උද්ඝෝෂණයක",
    "News Content": "(දයාරත්න ඇඹෝගම)රජරට විශ්ව විද්‍යාලයේ පංති තහනම් කර ඇති සිසුන් 16 දෙනාගේ පංති තහනම ඉවත් කරන ලෙසට ඉල්ලා සිසුහු අද (27) සරසවි භූමියේදී උද්ඝෝෂණයක නිරත වූහ.මෙසේ පන්ති තහනමට ලක්ව සිටියේ රජරට සරසවියේ මහා ශිෂ්‍ය සංගමයේ හිටපු සභාපති ලහිරු සංජිව සිසුවා ඇතුළු සිසුන් 16 කි.සරසවි භූමියේ පැවති උද්ඝෝෂණයෙන් අනතුරුව සිසුහු මේ වන විට විට පරිපාලන ගොඩනැගිල්ල ඉදිරිපිට රැඳී සිටිති.මේ සම්බන්ධයෙන් අදහස් දැක්වූ රජරට විශ්ව විද්‍යාලයේ මහ ශිෂ්‍ය සංගමයේ සභාපති ප්‍රදිප් ප්‍රේමලාල් සිසුවා මෙසේ පැවසීය.‘‘සිසුන් 16 දෙනෙකුගේ පංති තහනම් කරලා දැන් වසරකටත් වැඩියි. මේ සම්බන්ධයෙන් විසදුමක් ලබා දෙන ලෙස අපි උපකුලපතිතුමාගෙන් ඉල්ලා සිටියා. මේ වනතුරු විසඳුමක් ලැබුනේ නැහැ.මේ සම්බන්ධයෙන් අපි අද (27) දින උපකුලපතිතුමා හමුවී සාකච්ඡාවක් ඉල්ලුවා. එතුමා කියනවා සිසුන් 12 දෙනෙකු සම්බන්ධයෙන් පමණක් සාකච්ඡා කළ හැකියි කියලා. අපි ඉල්ලා සිටින්නේ පංති තහනම් කළ සිසුන් 16 දෙනාගේම පංති තහනම ඉවත් කර දෙන ලෙසයි.\"විසඳුමක් ලැබෙන තෙක් තමන් පරිපාලන ගොඩනැගිල්ල ඉදිරිපිට රැඳී සිටින බවද ප්‍රදිප් ප්‍රේමලාල් සිසුවා  වැඩිදුරටත් පැවසීය.   ",
    "URL": "https://www.lankadeepa.lk/provincial_news/රජරට-සරසවියේ-සිසුන්-පිරිසක්-උද්ඝෝෂණයක/59-542927",
    "Category": "provincial-news"
}