{
    "Source": "www.lankadeepa.lk",
    "Timestamp": "2019 දෙසැම්බර් මස 20",
    "Headline": "බැංකුවක ණය අයකරන්නෙකුට මූන්දලමේදී පහරදීලා",
    "News Content": "(හිරාන් ප්‍රියංකර ජයසිංහ )මුන්දලම වේලාසිය ප්‍රදේශයේ දී පෞද්ගලික බැංකුවක ණය අයකරන්නෙකු තියුණු ආයුධ වලින් කැපුම් තුවාල ලබා පුත්තලම මුලික රෝහලට අද (20)  දහවල් ඇතුළත් කර ඇති බව මුන්දලම පොලිසිය කියයි. මෙසේ තුවාල ලබා ඇත්තේ වාරික ක්‍රමයට ගම්මාන වල කාන්තාවන්ට ණය ලබා දෙන බැංකුවක ණය අයකරනු ලබන නිළධාරියකු බව කියයි. ණය අයකරන්නා අද  (20) උදේ කාලවේ මුන්දලම වේලාසිය ප්‍රදේශයේ නිවෙස් වලට ගොස් ණය අයකර ගැනිමේන් පසුව ආපසු තම සේවා ස්ථානයට එමින් සිටියදි වේලාසිය පන්සල් හංදියේදී  මහ මග හරස් කර ඇති කොල්ල කරුවන් දෙදෙනෙකු මොහු සතුව තිබු මුදල් කොල්ල කෑමට සැරසි ඇති බව කියයි .  සේවකයා මෙම කොල්ලකරුවන් සමඟ පොර බදන අවස්ථාවේදී එක් කොල්කරුවකු සේවකයාට පිහියකින් ඇණ ඇති බව කියයි.  ",
    "URL": "https://www.lankadeepa.lk/provincial_news/බැංකුවක-ණය-අයකරන්නෙකුට-මූන්දලමේදී-පහරදීලා/59-562646",
    "Category": "provincial-news"
}