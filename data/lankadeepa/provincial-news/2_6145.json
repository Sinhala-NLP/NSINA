{
    "Source": "www.lankadeepa.lk",
    "Timestamp": "2019 ඔක්තෝබර් මස 15",
    "Headline": "දමන ප්‍රා.සබේ අයවැය කෙටුම්පත ඒකමතිකව සම්මතයි",
    "News Content": "(නවරත්න සමරතුංග)දමන ප‍්‍රාදේශීය සභාවේ 2020 වසර සඳහා අද (15) ඉදිරිපත් කළ අයවැය කෙටුම්පත එම සභාවේ ශ‍්‍රී ලංකා නිදහස් පක්ෂයේ සහ පොදු ජන පෙරමුණේ මන්ත‍්‍රීවරු ඒකමතිකව සම්මත කළහ.මෙදින අයවැය කෙටුම්පත සභාවට ඉදිරිපත් කරන බව දමන ප‍්‍රාදේශීය සභාවේ සභාපති මංගල මහින්ද ගුණවර්ධන මහතාවිසින් න්‍යාය පත‍්‍රයට ඇතුළත් කර තිබිණි.ඒ අනුව මාසික රැස්වීමට සහභාගිවීමට පැමිණි විපක්ෂ නායක පේ‍්‍රමලාල් ගුරුසිංහ සහ අසෝකා සන්ධ්‍යා කුමාරි යන දෙදෙනා උදෑසන සැසි වාරයට සහභාගි වුණ නමුත් තේ පානයෙන් පසුව පැවති දෙවැනි සැසි වාරයට සහභාගි නොවී සභා ගැබින් පිටව ගොස් තිබිණි.මෙහිදී  සභාපති මංගල මහින්ද ගුණවර්ධන මහතා විසින් 2020 අයවැය කෙටුම්පත සභාවට ඉදිරිපත් කිරීමේදී කිසිදු විවාදයකින් තොරව අත් ඔසවා ඒකමතිකව සම්මත විය.මෙදින එම සභාවේ එක්සත් ජාතික පක්ෂය නියෝජනය කරන හේවා ගමගේ ලලිතා නදීකා සඳරුවන් බණ්ඩාර යන මන්ත‍්‍රීවරියෝ සහ ජනතා විමුක්ති පෙරමුණේ එකම මන්ත‍්‍රීවරයා වන කේ.කේ. මුණසිංහ මෙන්ම පොදුජන පෙරමුණු මන්ත‍්‍රී ලලිත් ලංකා ලියන ගමගේ මහතා ද සභා රැස්වීමට සහභාගී නොවූහ.විපුල රත්නායක සහ ඒ.ජී. දයාතිස්ස යන ශ්‍රී ලංකා නිදහස් පක්ෂය නියෝජනය කරන මන්ත‍්‍රීවරු, පොදුජන පෙරමුණ නියෝජනය කරන එච්.ඇම්.නවරත්න මාග‍්‍රට් වික‍්‍රමසිංහ බිබිලේ පියදස්සී හිමි, රංජිත් බණ්ඩාර, ඞී.ඇම්.ගුණතිලක සහ සුසන්ත ගුණසේකර යන මන්ත‍්‍රීවරු අයවැයට පක්ෂව ඡන්දය ප‍්‍රකාශ කළහ.  ",
    "URL": "https://www.lankadeepa.lk/provincial_news/දමන-ප්‍රා-සබේ-අයවැය-කෙටුම්පත-ඒකමතිකව-සම්මතයි/59-558848",
    "Category": "provincial-news"
}