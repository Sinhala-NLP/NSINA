{
    "Source": "www.lankadeepa.lk",
    "Timestamp": "2019 ඔක්තෝබර් මස 29",
    "Headline": "ඌව වතු කම්කරු මධ්‍යස්ථානයේ සාමාජිකයෝ විරෝධයක",
    "News Content": "(සමන් පාලිත නානායක්කාර)ඉඩම් හා නිවාස අයිතිය තහවුරු කරනු මැයෙන් ඌව වතු කම්කරු මධ්‍යස්ථානය සංවිධානය කළ උද්ඝෝෂණයක් අද(29) බණ්ඩාරවෙල නගර මධ්‍යයේ දී පැවැත්විණි.කොස්ලන්ද මීරියබැද්ද නායයාම සිදු වී අදට වසර පහක් 5 ක් සම්පූර්ණවීම හේතුවෙන්, නායයාමෙන් නිවාස අහිමි වූ, තවදුරටත් නිවාස නොලැබුණු පිරිසට නිවාස ලබාදෙන්නැයි ඉල්ලා සිටිමින් මෙම උද්ඝෝෂණය   සංවිධානය කර තිබුණි.සිංහල, දෙමළ, ඉංග්‍රීසි මාධ්‍යයෙන් වැකි සඳහන් පුවරු ප්‍රදර්ශනය කරමින් 200ක පමණ පිරිසක් මෙයට සහභාගී වී සිටියහ.  ",
    "URL": "https://www.lankadeepa.lk/provincial_news/ඌව-වතු-කම්කරු-මධ්‍යස්ථානයේ-සාමාජිකයෝ-විරෝධයක/59-559600",
    "Category": "provincial-news"
}