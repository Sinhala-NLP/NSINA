{
    "Source": "www.lankadeepa.lk",
    "Timestamp": "2020 ජුලි මස 13",
    "Headline": "ගිංතොට මෝයකට අසළ ගල් දෙබොක්කාවක මළ සිරුරක්",
    "News Content": " (ජේ.කේ.එල් චාමින්ද)  ගිංතොට මෝයකට අසළ ගල්වැටියක හිරවී තිබු නාඳුනන පිරිමි අයකුගේ මළ සිරුරක් අද (13) දහවල් සොයාගත් බැව් රත්ගම පොලිසිය පවසයි. මෙකී පුද්ගලයා මැදිවියේ පසුවන අයෙකු බව පොලිසිය පවසයි.  මළ සිරුර ගල්දෙබොක්කාවක් අතර  සිරවී තිබියදී එය ප්‍රදේශවාසියෙකු දැක පොලිසියට දැනුම් දී ඇත. මළ සිරුර  රත්ගම හදිසි මරණ පරීක්ෂක සාගරිකා නිල්මිණි මහත්මියගේ නියෝගය මත අද දින කරාපිටිය ශික්ෂණ රෝහලේ මෘත ශරීරාගාරය වෙත රැගෙන යාමට නියමිතය. රත්ගම පොලිසිය වැඩිදුර පරීක්ෂණ පවත්වයි.  ",
    "URL": "https://www.lankadeepa.lk/provincial_news/ගිංතොට-මෝයකට-අසළ-ගල්-දෙබොක්කාවක-මළ-සිරුරක්/59-575354",
    "Category": "provincial-news"
}