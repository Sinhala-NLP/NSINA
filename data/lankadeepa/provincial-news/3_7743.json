{
    "Source": "www.lankadeepa.lk",
    "Timestamp": "2019 මැයි මස 30",
    "Headline": "ව්‍යාජ මුදල් සමඟ දෙදෙනෙක් අත්අඩංගුවට",
    "News Content": "(බිමල් ශ්‍යාමන් ජයසිංහ)රුපියල් 500 ව්‍යාජ නෝට්ටු 41 සමඟ එකම පවුලේ සහෝදරයන් දෙදෙනෙකු කොහුවල සුපිරි වෙළඳසැලකදී අත්අඩංගුවට ගත් බව පොලිසිය පවසයි.එම වෙළඳසැලෙන් භාණ්ඩ ලබාගෙන ඒ වෙනුවෙන් ලබාදුන් රුපියල් 500 නෝට්ටු පිළිබඳ ඇති වූ සැකයක් මත ඒ බව පොලිසියට දැන්වීමෙන් පසු කළ පරීක්ෂාවකදී මොවුන් අත්අඩංගුවට ගත් බව පොලිසිය කියයි.සැකකරුවෝ වයස අවුරුදු 19 - 20 අතර වියේ පසුවන කොළඹ 10 සංඝරාජ මාවතේ පදිංචිකරුවෝ වෙති.අත්අඩංගුවට ගත් සැකකරුවන් දෙදෙනා නුගේගොඩ අධිකරණයට ඉදිරිපත් කිරීමට නියමිතය.  ",
    "URL": "https://www.lankadeepa.lk/provincial_news/ව්‍යාජ-මුදල්-සමඟ-දෙදෙනෙක්-අත්අඩංගුවට/59-551262",
    "Category": "provincial-news"
}