{
    "Source": "www.lankadeepa.lk",
    "Timestamp": "2019 අගෝස්තු මස 30",
    "Headline": "හිමිනමකට පහරදුන් අයට නීතිය ක්‍රියාත්මක කරන්නැයි උද්ඝෝෂණයක්",
    "News Content": "(හසිත රංග ගුණතිලක) සිංහලේ ජාතික ව්‍යාපාරයේ සාමාජිකයෝ කොළඹ බුද්ධ ශාසන අමාත්‍යංශය ඉදිරිපිටදී අද(30) උද්ඝෝෂණයක නිරත වූහ. අම්පාර පොතුවිල්හි පිහිටි මුහුදු මහා විහාරයේ විහාරවාසී හිමි නමකට පසුගිය 27 වැනි දින පුද්ගලයකු පහරදීමට තැත්කිරීම සම්බන්ධයෙන් කඩිනම් පරීක්ෂණයක් පවත්වා එම පුද්ගලයාට එරෙහිව නීතිය ක්‍රියාත්මක කරන්නැයි ඉල්ලමින් ඔවුහු විරෝධතාවයේ යෙදුණහ. මෙම පිරිස බුද්ධශාසන අමාත්‍යංශය ඉදිරිපිටදී පැය දෙකක පමණ කාලයක් විරෝධතාවේ නිරත වූහ. (ඡායාරූප හා වීඩියෝ - ශාන්ත රත්නායක)   ",
    "URL": "https://www.lankadeepa.lk/provincial_news/හිමිනමකට-පහරදුන්-අයට-නීතිය-ක්‍රියාත්මක-කරන්නැයි-උද්ඝෝෂණයක්/59-556114",
    "Category": "provincial-news"
}