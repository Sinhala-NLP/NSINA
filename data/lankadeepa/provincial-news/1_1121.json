{
    "Source": "www.lankadeepa.lk",
    "Timestamp": "2021 මැයි මස 09",
    "Headline": "හුදකලා කළ දඹුල්ලේ කඩයක වැඩ කළ දහයක් අල්ලයි",
    "News Content": "(කාංචන කුමාර ආරියදාස)හුදෙකලා කර සංචරණ නීති පනවා තිබියදී දඹුල්ල නගරයේ  තොග වෙළෙඳසලක් විවෘත කොට සෞඛ්‍ය නීති සියල්ල උල්ලංඝනය කරමින් වෙළඳාම් කටයුතු වල නිරතව සිටී එහි සේවය කළ පුද්ගලයන් දස දෙනකු අත්අඩංගුවට ගත්බව දඹුල්ල පොලිසිය කියයියුද හමුදාව පොලිසිය දඹුල්ල මහනගර සභාවේ සෞඛ්‍ය අංශ ඒකාබද්ධව යොදවා ලබාගත් තොරතුරු අනුව මෙම වැටලීම කළ බව මාතලේ දිස්ත්‍රික්ක කොවිඩ් මර්ධන කමිටු ප්‍රධානී මේජර් ජෙනරාල් නිශාන්ත මානගේ මහතා පවසයි.බොහෝ කම්කරුවන් මුහුණු ආවරණ ඉවත් කරමින් නිරෝධායන නීති කඩමින් පරිමාණයෙන් ආහාර තොග අලෙවිය ප්‍රවාහනය ආදී සිදුකරන බව අනාවරණය කරගත් බව නාගරික සෞඛ්‍ය අංශය කියයි.එම කඩයද වසා තැබිමට පොලිසිය ක්‍රියා කළේය.  ",
    "URL": "https://www.lankadeepa.lk/provincial_news/හුදකලා-කළ-දඹුල්ලේ-කඩයක-වැඩ-කළ-දහයක්-අල්ලයි/59-590272",
    "Category": "provincial-news"
}