{
    "Source": "www.lankadeepa.lk",
    "Timestamp": "2020 අගෝස්තු මස 31",
    "Headline": "ගංජා විකිණු කාන්තාවක් අත්අඩංගුවට",
    "News Content": " (ක.ග කරුණාරත්න) ගංජා විකිණීමේ ජාවාරමක නිරතව සිටි 29 හැවිරිදි කාන්තාවක විකිණීමට සූදානම්කර තිබූ ගංජා  සමඟ  සුංගාවිල, පරණගමදී අද(31) අත් අඩංගුවට ගත් බව පුලස්තිපුර පොලීසිය කියයි. මෙම එක් ගංජා කට්ටයක් රුපියල් 500කට අලෙවිකරන බව ඇය  පොලීසියට ප්‍රකාශකර ඇත. පොලීසියට ලැබුණු තොරතරක් මත මෙම වැටලීම සිදුකර තිබේ. දෙදරු මවක වන ඇය කාලයක් තිස්සේ ඉතා රහසිගතව මෙම ජාවාරම සිදුකර තිබෙන බව විමර්ශනවලදී අනාවරණයවූ බව පොලීසිය පැවැසීය. සැකකාරිය අද(31)දිනයේ අධිකරණයට ඉදිරිපත් කිරීමට නියමිත බව විමර්ශන සිදු කරන පොලිස් නිලධාරීහු පැවැසූහ. පුලස්තිපුර පොලීසිය මේ පිළිබඳව පරීක්‍ෂණ පවත්වයි.  ",
    "URL": "https://www.lankadeepa.lk/provincial_news/ගංජා-විකිණු-කාන්තාවක්-අත්අඩංගුවට/59-578138",
    "Category": "provincial-news"
}