{
    "Source": "www.lankadeepa.lk",
    "Timestamp": "2019 ජනවාරි මස 04",
    "Headline": "කොළඹ-වව්නියා බසයකට බෝතල් ප්‍රහාරයක්",
    "News Content": "( ඔගස්ටින් ප්‍රනාන්දු)               කොළඹ සිට වවුනියාව බලා ධාවනය වු ලංගම බසයකට අද ( 4 ) අලුයම   එල්ල වු බෝතල් ප්‍රහාරය පිළිබඳ පරීක්ෂණ අරඹා ඇතැයි ආරච්චිකට්ටුව පොලීසිය පවසයි.  මෙම බසය කොළඹ සිට සිය ගමන් වාරය අරඹා  තිබිය දී  බත්තුඔය හේන්කට්ටිය ප්‍රදේශයේ දී යතුරු පැදියෙන් ආ නාදුනන දෙදෙනෙකු හිස් බෝතලයකින් ඉදිරි දකුණු පස රාමුවට ප්‍රහාරයක් එල්ල කර පලා ගිය බවත් කියයි . එම පහරින් ඉදිරි  රාමුව මුළුමනින්ම බිදී ගොස්  ඇතැයිද පොලීසිය පවසයි.  පහර එල්ල කළ අය පිළිබදව කිසිදු තොරතුරක් හෙළි වි නැති අතර  සිද්ධිය සම්බන්ධයෙන් වැඩිදුර පරික්ෂණ සිදුකෙරේ.   ",
    "URL": "https://www.lankadeepa.lk/news/කොළඹ-වව්නියා-බසයකට-බෝතල්-ප්‍රහාරයක්/101-543287",
    "Category": "provincial-news"
}