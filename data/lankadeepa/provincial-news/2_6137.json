{
    "Source": "www.lankadeepa.lk",
    "Timestamp": "2019 ඔක්තෝබර් මස 16",
    "Headline": "දියබෙදුම රෝහලේ වෛද්‍ය හිඟය පියවන්නැයි විරෝධතාවයක්",
    "News Content": "(ක.ග.කරුණාරත්න) පොළොන්නරුව, දියබෙදුම ග්‍රාමීය රෝහලේ පවතින වෛද්‍යවරුන්ගේ හිඟය පියවීමට පියවර ගන්නැයි ඉල්ලා ප්‍රදේශවාසීහු පිරිසක් අද(16) දියබෙදුම නගරයේදී උද්ඝෝෂණයක නිරත වූහ. දියබෙදුම සහ ඒ අවට ගම්මානවල පිරිසක් ඊට සහභාගී වී සිටියහ.දියබෙදුම ග්‍රාමීය රෝහලේ සේවය කිරීමට සිටිනුයේ එක් වෛද්‍යවරයකු බවත්, නේවාසික රෝගීන් ඇතුළුකරගැනීම, පස්වරුවේ සහ රාත්‍රී කාලයේ වෛද්‍ය ප්‍රතිකාර ලබාදීම යන දෑ නවතා ඇතැයිද එම කටයුතු නිවැරදි කිරීමට වහා පියවර ගන්නා ලෙසත් විරෝධතාකරුවෝ ඉල්ලා සිටියහ.විරෝධතාකරුවන් බකමූණ ගිරිතලේ ප්‍රධාන මාර්ගය අවහිර කරමින් උද්ඝෝෂණයෙහි නිරතවීම හේතුයෙන් මාර්ගයේ රථ වාහන ගමනාගමනයට බාධා එල්ල වූ බව පොලිසිය පැවසීය.  ",
    "URL": "https://www.lankadeepa.lk/provincial_news/දියබෙදුම-රෝහලේ-වෛද්‍ය-හිඟය-පියවන්නැයි-විරෝධතාවයක්/59-558875",
    "Category": "provincial-news"
}