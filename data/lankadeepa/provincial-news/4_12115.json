{
    "Source": "www.lankadeepa.lk",
    "Timestamp": "2018 මැයි මස 08",
    "Headline": "දියබෙදුම ගම්වාසීහු පාරට බසිති",
    "News Content": "ක.ග කරුණාරත්න දියබෙදුම, ඉහකුළුවැව ප්‍රදේශයේදී අලියකු පහර දීමෙන් පුද්ගලයකු මිය යාමේ සිද්ධියට විරෝධය පළකර ගම්වාසීන් 200 ක පමණ පිරිසක් අද (8) දහවල් දියබෙදුම නගරයේදී උද්ඝෝෂණයක නිරත වූහ.මෙලෙස මිය ගිය ඉහකුළුවැව පදිංචි 59 හැවිරිදි තිදරු පියකු වන එච්.ජී ගුණදේව යන අයයි. දියබෙදුම - ගිරිතලේ මාර්ගය අවහිර කරමින් විරෝධතාවයේ යෙදුණු උද්ඝෝෂණකරුවන් කියා සිටියේ මේ වන විට ඉහකුළුවැව ගම්මානයේ පමණක් මිනිස් ජීවිත 8 ක් අලින් බිළිගෙන තිබෙන බවයි.අලින්ගෙන් සිදුවන මෙම හිරිහැරයට නොපමාව විසඳුම් දිය යුතු යැයි ද ඔවුහු පාලකයන්ගෙන් ඉල්ලා සිටියහ.  ",
    "URL": "https://www.lankadeepa.lk/provincial_news/දියබෙදුම-ගම්වාසීහු-පාරට-බසිති/59-528550",
    "Category": "provincial-news"
}