{
    "Source": "www.lankadeepa.lk",
    "Timestamp": "2018 ඔක්තෝබර් මස 13",
    "Headline": "ලොරි රථ අනතුරින් අධික මාර්ග තදබදයක්",
    "News Content": "ක.ග. කරුණාරත්නපොලොන්නරුව මඩකලපුව ප්‍රධාන මාර්ගයේ මනම්පිටිය කොටලීය පාලම මතදී අද (13) පස්වරු 05.00 ට පමණ ධාවනය වෙමින් තිබූ ලොරි රථයක් පාලමෙන් පිටතට පැන අනතුරට ලක්වී ඇතැයි පොලොන්නරුව පොලීසිය කියයි.ඒ හේතුවෙන් මෙහි වාහන ගමනා ගමනය මුළුමනින්ම ඇන හිට ඇත. කොටලීය පාලම දෙපස පැය 03 කට අධික කාලයකට පටන් විශාල තදබදයක් පවතින බවද පොලීසිය සඳහන් කරයි.අනතුරට ලක් වූ ලොරිය ඒ ස්ථානයෙන් ඉවත් කර ගැනීම සඳහා අවශ්‍ය කටයුතු කරමින් සිටින බව පොලොන්නරුව පොලීසියේ රථවාහන අංශයේ නිලධාරීහු ප්‍රකාශ කළහ.   ",
    "URL": "https://www.lankadeepa.lk/provincial_news/ලොරි-රථ-අනතුරින්-අධික-මාර්ග-තදබදයක්/59-538448",
    "Category": "provincial-news"
}