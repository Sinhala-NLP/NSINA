{
    "Source": "www.lankadeepa.lk",
    "Timestamp": "2019 අගෝස්තු මස 20",
    "Headline": "මුහුදු හක් බෙල්ලන් 2634 ක් සමඟ 2 ක් අත්අඩංගුවට",
    "News Content": "(පද්මා කුමාරී කංකානම්ගේ)කල්පිටිය මණ්ඩල කුඩාව මිහිරාජ් පුරම් හී ගෙවත්තක උර 19 ක බහා වල දමා තිබූ මිලිමීටර් 70 ට අඩු මුහුදු හක් බෙල්ලන් 1839 ක් සහ මිලි මීටර් 70 ට වැඩි හක් බෙල්ලං 795 ක් අද (20) රාත්‍රීයේ සොයාගත් බව කල්පිටිය පොලිසිය පැවැසීය.මෙම හක් බෙල්ලන් සමඟ සැකකරුවන් දෙදෙනෙකු ද අත්අඩංගුවට ගෙන ඇත.1996 අංක දෙක දරණ ධීවර හා ජලජ සම්පත් පනතට අනුව මිලි මීටර 70 ට අඩු හක් බෙල්ලන් සන්තකයේ තබා ගැනීම ගබඩා කර තැබීම සහ ප්‍රවාහනය සපුරා තහනම් බව වැටලීම සිදු කළ කල්පිටිය පොලිස් ස්ථානාධිපතිවරයා පැවසීය.මිලිමීටර් 70 ට වැඩි බෙල්ලන් සන්තකයේ තබා ගැනීමට බලපත්‍ර තිබිය යුතු අතර සැකකරුවන් සතුව බල පත්‍ර නොතිබූ බව පොලිසිය පැවැසීය.  ",
    "URL": "https://www.lankadeepa.lk/provincial_news/මුහුදු-හක්-බෙල්ලන්-2634-ක්-සමඟ-2-ක්-අත්අඩංගුවට/59-555638",
    "Category": "provincial-news"
}