{
    "Source": "www.lankadeepa.lk",
    "Timestamp": "2020 ඔක්තෝබර් මස 13",
    "Headline": "මාතර-යටියන ප්‍රධාන මාර්ගයේ වාහන ගමනාගමනයට බාධා",
    "News Content": "(ක්‍රිෂාන් ජීවක ජයරුක්) මාතර දිස්ත්‍රික්කයට බලපා ඇති වැසි සහිත කාලගුණික තත්වයත් සමග ඇල්ලකන්ද ප්‍රදේශයේදී විශාල කජු ගසක් පාරට ඇදවැටීමෙන් අද(13) උදෑසන මාතර-යටියන ප්‍රධානමාර්ගයේ වාහන ගමනාගමනය සම්පූර්ණයෙන්ම අඩාල විය. එම ගස කඩා වැටීම නිසා අධි බලැති විදුලි රැහැන් පද්ධතිය සමග විදුලි කණු කිහිපයකට ද අලාභ හානි සිදු වී තිබීම නිසා ප්‍රදේශයේ විදුලි බලය ද ඇණහිට තිබුණි. මේ නිසා වාහන ගමනාගමනය විකල්ප මාර්ග ඔස්සේ සිදු කෙරුණු අතර බස් ධාවනයේ ද අඩුවක් දැක ගත හැකි විය.  ",
    "URL": "https://www.lankadeepa.lk/provincial_news/මාතර-යටියන-ප්‍රධාන-මාර්ගයේ-වාහන-ගමනාගමනයට-බාධා/59-580509",
    "Category": "provincial-news"
}