{
    "Source": "www.lankadeepa.lk",
    "Timestamp": "2018 මාර්තු මස 16",
    "Headline": "පෙට්‍රල් ප්‍රවාහනය කළ සැකකරුවෙක් අත්අඩංගුවට",
    "News Content": "(ජුඩ් සමන්ත)කුඩා ප්‍රමාණයේ ලොරියකින් ප්‍රවාහනය කරමින් තිබූ පෙට්‍රල් ලීටර් 1050 ක් සමඟ සැකකරුවෙක් අත්අඩංගුවට ගත් බව පල්ලම පොලීසියේ රථ වාහන අංශය පවසයි.සැකකරු ආඩිගම - මදවක්කුලම පදිංචිකරුවෙකි.මෙම වැටලීම  ඊයේ (15) ආඩිගම - කම්මන්දළුව ප්‍රදේශයේ දී සිදු කර ඇත.පෙට්‍රල් තොගය බැරල් 5 ක අසුරා තිබී ඇත. මෙම පෙට්‍රල් තොගය අලෙවි කිරීම සඳහා මදවක්කුලම ප්‍රදේශයට රැගෙන යමින් සිටි බව සැකකරු පවසා ඇත.  ",
    "URL": "https://www.lankadeepa.lk/provincial_news/පෙට්‍රල්-ප්‍රවාහනය-කළ-සැකකරුවෙක්-අත්අඩංගුවට/59-525697",
    "Category": "provincial-news"
}