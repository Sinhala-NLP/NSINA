{
    "Source": "www.lankadeepa.lk",
    "Timestamp": "2020 සැප්තැම්බර් මස 16",
    "Headline": "මාවුස්සාකැලේ-කාසල්රී පිටාර මට්ටමට",
    "News Content": "(ගාමිණී බණ්ඩාර ඉලංගන්තිලක) මධ්‍යම කඳුකරයේ ජල විදුලිබලාගාර, ජල  පෝෂක ප්‍රදේශ වලට මාසයකට වැඩි කාලයක් තිස්සේ ඇද හැලෙන අධික වර්ෂාවත් සමග  මාවුස්සාකැලේ හා කාසල්රී යන ජලාශ දෙකේ ජල මට්ටම පිටාර මට්ටමට ආසන්න වෙමින් පවති. පවතින අධික වර්ෂාවත් සමග මාවුස්සාකැලේ හා කාසල්රී යන ජලාශ දෙකේ ජල මට්ටම අද (16) පෙ.ව.06.00 වන විට පිටාර මට්ටමට පැමිණීමට  පිළිවෙළින් අඩි 16 ක් හා 08 ක් වශයෙන් පැවති බව එම ජලාශ බාර ඉංජිනේරුවෝ පැවසූහ. ජාතික ජල විදුලි බල පද්ධතියට අයත්, ලක්ෂපාන ජලවිදුලිබලාගාර සංකීර්ණයයටතේ ඇති ලක්ෂපාන, නව ලක්ෂපාන, කැනියෝන්, විමලසුරේන්ද්‍ර හා පොල්පිටිය යන ජලවිදුලි බලාගාර 5 සඳහා ප්‍රධාන වශයෙන් ජලය සැපයෙන්නේ මාවුස්සාකැලේ හා කාසල්රී යන ජලාශ දෙකෙනි.  ",
    "URL": "https://www.lankadeepa.lk/provincial_news/මාවුස්සාකැලේ-කාසල්රී-පිටාර-මට්ටමට/59-579145",
    "Category": "provincial-news"
}