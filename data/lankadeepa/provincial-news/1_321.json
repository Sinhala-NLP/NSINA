{
    "Source": "www.lankadeepa.lk",
    "Timestamp": "2021 දෙසැම්බර් මස 06",
    "Headline": "කාන්තාවන් මුදලට විකුණා වැඩ වරදී",
    "News Content": "(ශාන්ත ප්‍රදීප් කුමාර කුලරත්න)මත්තේගොඩ නිවාස සංකීර්ණයේ නිවසක කලක සිට පවත්වාගෙන ගිය කාන්තාවන් මුදලට අලෙවි කිරීමේ මධ්‍යස්ථානයක් වටලා , එහි සිටි කාන්තාවන්  දෙදෙනකු අත්අඩංගුවට ගත් බව මත්තෙගොඩ පොලීසිය පවසයි.ඒ අතර නිවස හිමි කාන්තාව සහ මුදලට අලෙවි වෙන කාන්තාව ද සිටි බව පොලිසිය කියයි .මෙම කාන්තාවන් දෙදෙනා කුළුපඟ මිතුරියන් වන අතර,  මුදලට අලෙවි වන කාන්තාවගේ ඉල්ලීම පරිදි , මත්තේගොඩ නිවාස සංකීර්ණයේ පිහිටි මෙම නිවස ලබාගෙන ,  කලක සිට මෙම ජාවාරම කරගෙන ගොස් ඇති බව  පැවසෙ.ඒ සඳහා පැමිණෙන එක් පුද්ගලයකුගෙන් පැයකට රුපියල් 3000ක මුදලක් ලබාගෙන ඇති අතර , නිවස හිමි කාන්තාවට ඉන් රුපියල් 500ක මුදලක් ලබාදී ඇතැයි පැවසේ.මේ පිළිබඳව මත්තෙගොඩ පොලීසියට ලද තොරතුරක් අනුව සිදුකළ වැටලීමකදී මෙම කාන්තාවන් දෙදෙනා අත්අඩංගුවට ගැනීමට හැකි වූ බවත් , එම අවස්ථාවේ දී ද පුද්ගලයෙකුගේ  පැමිණීම අපේක්ෂාවෙන් සැකකාරියන් සිටඇති බවද පැවසේ.මෙම ස්ථානය කුඩා නිවසක් වන අතර එහි ඉඩකඩ ලැබෙන පරිද්දෙන් ,  තවත් කාන්තාවන් ගෙන්වා පුද්ගලයින්ට  අලෙවි ගෙන ඇතැයි ද පොලීසිය කියයි .අත්අඩංගුවට ගත් කාන්තාවන් කැස්බෑව අධිකරණයට ඉදිරිපත් කිරීමට නියමිතය.    ",
    "URL": "https://www.lankadeepa.lk/provincial_news/කාන්තාවන්-මුදලට-විකුණා-වැඩ-වරදී/59-604321",
    "Category": "provincial-news"
}