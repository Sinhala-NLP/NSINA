{
    "Source": "www.lankadeepa.lk",
    "Timestamp": "2019 අගෝස්තු මස 23",
    "Headline": "හිටපු මහ බැංකු අධිපතිට ගෞරව සම්මානයක්",
    "News Content": "(මනුල වික්‍රම)මහ බැංකුවේ හිටපු අධිපති අජිත් නිවාඩ් කබ්රාල් මහතාට ශ්‍රී ලංකා රාමඤ්ඤ මහා නිකාය මගින් ‘‘ දේශ කීර්ති ලංකා පුත්‍ර ‘‘ ගෞරව සම්මානය  පිරණැමිණි.අනුරාධපුර රුවන්මැලි චෛත්‍ය මළුවට වැඩම කළාවු දහස් නමක් භික්ෂූන් ඉදිරිපිටදී මෙම සම්මානය පුද කෙරුණේ ශ්‍රී ලංකා රාමඤ්ඤ මහ නිකායේ අනුනායක ගලපිටියාගම විමලධම්ම නාහිමියන් අතිනි.අජිත් නිවාඩ් කබ්රාල් මහතා සිය ධූර කාලය තුළ රටේ ආර්ථිකය නැංවිම හා රට මුහුණ දුන් අභියෝග  හමුවේ යහපත් මූල්‍ය කලමනාකාරණයක් සිදුකරමින් ඉටුකළා වූ මෙහෙවර වෙනුවෙන් ඒ මහතාට උපහාර ලබාදීම හා එවැනි සේවාවන් වෙනුවෙන් ආදර්ශයක් ලබාදීම මෙම සම්මානය පිරිණැමිමේ අරමුණ බව මහ සංඝරත්නය අවධාරණය කළහ.අමරපුර මහ  නිකායේ අනුනායක බෙංගමුවේ  නාලක,රාමඤ්ඤ සම නිකායේ  නියෝජ්‍ය ලේඛකාධිකාරී  නැදලගමුවේ විජයමෛත්‍රී,රුවන්මැලි චෛත්‍යාරාමාධිපති නුවරකලාවියේ ප්‍රධාන සංඝනායක පල්ලේගම හේමරතන,අභයගිරි විහාරාධිකාරී ආචාර්ය කල්ලංචියේ රතනසිරි,ලංකාරාමාධිකාරී උතුරුමැද පළාතේ ප්‍රධාන අධිකරණසංඝනායක රැලපනාවේ ධම්මජෝති, අභයගිරි පූර්වාරාමාධිපති රාමඥ්ඤමහා නිකායේ උතුරුමැද පළාත් ප්‍රධාන සංඝනායක ත්‍රිපිටකවේදී පොතානේ ධම්මානන්ද ,අනුරාධපුර සම්බුද්ධත්ව ජයන්ති විහාරාධිපති උතුරු උතුරු මධ්‍යම දෙදිසාවේ ප්‍රධාන සංඝනායක නුගේතැන්නේ පඤ්ඤානන්ද නාහිමිවරුන් ද මෙමඅවස්ථාවට වැඩමකර සිටියහ.විපක්ෂනායක මහින්ද රාජපක්ෂ,පාරිල්මේන්තු මන්ත්‍රීවරුන් වන එස්.එම්.චන්ද්‍රසේන,ශෙහාන් සේමසිංහ ශ්‍රී ලංකා පොදුජන පෙරමුණේ සභාපති මහාචාර්ය ජී.එල්.පීරිස්, හිටපු අගවිනිසුරු සරත් එන් ද සිල්වා යන මහත්වරු ඇතුළු විහාල පිරිසක් මෙම අවස්ථාවට සහභාගී වූහ.    ",
    "URL": "https://www.lankadeepa.lk/provincial_news/හිටපු-මහ-බැංකු-අධිපතිට-ගෞරව-සම්මානයක්/59-555831",
    "Category": "provincial-news"
}