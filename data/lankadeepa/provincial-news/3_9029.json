{
    "Source": "www.lankadeepa.lk",
    "Timestamp": "2019 පෙබරවාරි මස 08",
    "Headline": "ඇමෙරිකා එක්සත් ජනපද ආරක්ෂක උපදේශක නාවික හමුදාපති හමුවෙයි",
    "News Content": "ශ්‍රී ලංකාවේ ඇමෙරිකා එක්සත් ජනපද ආරක්ෂක උපදේශක, ලුතිනන් කර්නල් ඩග්ලස් සී.හීස් මහතා නාවික හමුදාධිපති, වයිස් අද්මිරාල් පියල් ද සිල්වා මහතා හමුවිය. නාවික හමුදා මූලස්ථානයේදී මෙම හමුව පැවැත්විණි. අනතුරුව ඔවුන් ද්වි පාර්ශ්වික වශයෙන් වැදගත් කරුණු කීපයක් පිළිබඳව සුහඳ කතාබහක නිරත වූ අතර, එම අවස්ථාව සනිටුහන් කරමින් සමරු තිළිණ හුවමාරුවක් ද සිදු කෙරිණි.(36698)   ",
    "URL": "https://www.lankadeepa.lk/provincial_news/ඇමෙරිකා-එක්සත්-ජනපද-ආරක්ෂක-උපදේශක-නාවික-හමුදාපති-හමුවෙයි/59-545338",
    "Category": "provincial-news"
}