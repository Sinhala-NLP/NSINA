{
    "Source": "www.lankadeepa.lk",
    "Timestamp": "2020 පෙබරවාරි මස 21",
    "Headline": "ඉන්ධනහළකින් ලක්ෂ 86 ක් වංචා කළ සේවකයකු අත්අඩංගුවට ගන්න විමර්ශන",
    "News Content": "( නයනජිව බන්ඩාර)වැල්ලවාය ප්‍රදේශයේ ඉන්ධන පිරවුම්හළක සේවකයකු ලෙස කටයුතු කරමින් රුපියල් 8,620,000 ක් වංචා කළ පුද්ගලයකු අත්අඩංගුවට ගැනිමට විමර්ශනයක් ආරම්භ කළ බව මොණරාගල අපරාධ විමර්ශන අංශය පවසයි.වැල්ලවාය හපුතලේ පාර පෞද්ගලික ආයතනයක හිමිකරු වන සෝමසුන්දරම් කේදීස්වරන් පිල්ලේ යන ව්‍යාපාරිකයා කළ පැමිණිල්ලකට අනුව මෙම විමර්ශනය ආරම්භ කර තිබේ.මෙම සැකකරු කලක් මෙම පැමිණිලිකරුට අයත් වෛද්‍ය මධ්‍යස්ථානයේ සේවය කර ඇති බවත් ඉන් ඇති වූ විශ්වාසයට සැකකරු පැමිණිලිකරුට අයත් ඉන්ධන පිරවුම් හළක සේවයට යොදවා තිබී ඇති බවත් මේ පිළිබඳව විමර්ශන කටයුතු කරන පොලිස් නිලධාරියකු අප කළ විමසිමකදි කිය.සැකකරු බුත්තල ලණුගල කොලනියේ පදිංචිකරුවකු බව පොලිසිය පවසයි.  ",
    "URL": "https://www.lankadeepa.lk/provincial_news/ඉන්ධනහළකින්-ලක්ෂ-86-ක්-වංචා-කළ-සේවකයකු-අත්අඩංගුවට-ගන්න-විමර්ශන/59-566471",
    "Category": "provincial-news"
}