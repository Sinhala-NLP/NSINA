{
    "Source": "www.lankadeepa.lk",
    "Timestamp": "2019 නොවැම්බර් මස 29",
    "Headline": "රත්කිඳ ජලාශයේ වාන් දොරටු හතම විවෘත කෙරේ",
    "News Content": "(සමන් පාලිත නානායක්කාර)ගිරාඳුරුකෝට්ටේ උල්හිටිය රත්කිඳ ජලාශයේ වාන් දොරටු හතම අද (29) සවස  විවෘත කළ  බව බදුල්ල ආපදා කළමනාකරණ  මධ්‍යස්ථානයේ සහකාර අධ්‍යක්ෂ  ඊ.එම්.එල් උදය  කුමාර මහතා පැවසීය.ඒ හේතුවෙන් ගිරාඳුරුකෝට්ටේ රත්කිඳ මාර්ගය ජලයෙන් යට විය හැකි බැවින් ඒ පිළිබඳව දැඩි විමසිල්ලෙන් පසුවන්නැයි එම මාර්ගය භාවිතා කරන රියදුරන්ගෙන් ඉල්ලා සිටින බව සහකාර අධ්‍යක්ෂවරයා වැඩිදුරටත් සඳහන් කළේය.පවතින අධික වර්ෂාව නිසා  උල්හිටිය ජලාශයේ වාන් දොරටු හතෙන් තත්පරයකට ඝන මීටර් 26 ක ජල ධාරිතාවක් නිකුත් වන බවද උදය කුමාර මහතා පැවසීය.   ",
    "URL": "https://www.lankadeepa.lk/provincial_news/රත්කිඳ-ජලාශයේ-වාන්-දොරටු-හතම-විවෘත-කෙරේ/59-561410",
    "Category": "provincial-news"
}