{
    "Source": "www.lankadeepa.lk",
    "Timestamp": "2019 ජුනි මස 13",
    "Headline": "කොළොන්නාව රජයේ කර්මාන්තශාලාව ඉදිරිපිට මළසිරුරක්",
    "News Content": "(නිමන්ති රණසිංහ)  වැල්ලම්පිටියේ පිහිටි කොළොන්නාව  රජයේ කර්මාන්තශාලාව  ඉදිරිපිට තිබී පුද්ගල මළ සිරුරක් හමු වී ඇතැයි පොලීසිය කියයි. මියගොස් ඇත්තේ  දමන නුවර වැවගල පදිංචි  රවීන්ද්‍ර නිරෝෂණ නැමැති  වයස  අවුරුදු 42 ක පුද්ගලයෙකු බව හඳුනාගෙන ඇත. මෙම තැනැත්තාගේ නාසයෙන් සහ මුඛයෙන් රුධිරය වහනය වී ඇති බවද පරීක්ෂණවලදී හෙළි වී ඇති අතර  මෙය ඝාතනයක් යැයි සැකයක් මතු වී ඇතැයි ද පොලීසිය කියයි. කොළඹ ප්‍රධාන මහෙස්ත්‍රාත්  ලංකා ජයරත්න මෙනවිය එම ස්ථානයට පැමිණ මහෙස්ත්‍රාත් මරණ පරීක්ෂණය කළාය.  ",
    "URL": "https://www.lankadeepa.lk/provincial_news/කොළොන්නාව-රජයේ-කර්මාන්තශාලාව-ඉදිරිපිට-මළසිරුරක්/59-551954",
    "Category": "provincial-news"
}