{
    "Source": "www.lankadeepa.lk",
    "Timestamp": "2019 අප්‍රේල් මස 08",
    "Headline": "ජල ටැංකියකින් හොරෙන් ජලය ගත් ව්‍යාපාරිකයකුට දඩ",
    "News Content": "(ජයන්ත සමරකෝන්) නළ ළිඳකින් ජලය ලබාගන්නා බව පෙන්වමින් භූගත ජල ටැංකියක් මගින් වසර 15ක් තිස්සේ හොරෙන් ජලය ලබාගත් ව්‍යාපාරිකයකුට මාළිඟාකන්ද මහේස්ත්‍රාත් කෝසල සේනාධීර මහතා විසින් රුපියල් 5000ක දඩයක්ද, මණ්ඩලයේ දඩමුදල ද ගෙවීමට නියම කර තිබේ. මෙසේ දඩ නියමවූයේ පංචිකාවත්තේ වාහන අමතරකොටස් ව්‍යාපාරිකයෙකු වන මනෝහරන් සුන්දරලිංගම් නැමැත්තෙකුටය. මෙහිදී එම ව්‍යාපාරිකයාට පළමුව රුපියල් ලක්ෂ 4ක දඩ මුදලක් නිම කර ඇති අතර ඒ පිළිබඳව එකඟතාවයකට නොපැමිණීම නිසා අධිකරණයට කරුණු වාර්තා කිරීමෙන් පසු මහේස්ත්‍රාත්වරයා විසින් රුපියල් 5,000ක දඩමුදල නියමකර ඇත. කොළඹ අනවසර ජල වැටලීම් අංශය හා මරදාන පොලිසිය එම වැටලීම කර ඇත.  ",
    "URL": "https://www.lankadeepa.lk/provincial_news/ජල-ටැංකියකින්-හොරෙන්-ජලය-ගත්-ව්‍යාපාරිකයකුට-දඩ/59-548483",
    "Category": "provincial-news"
}