{
    "Source": "www.lankadeepa.lk",
    "Timestamp": "2021 මැයි මස 29",
    "Headline": "ජංගම වෙළඳරථ නොපැමිණීමෙන් කුරුණැගල ජනතාව අසීරුතාවේ",
    "News Content": "(පුෂ්පකුමාර ජයරත්න)අත්‍යාවශ්‍ය සේවා සහිත ජංගම වෙළඳ රථ නොපැමිණීමෙන් කුරුණෑගල දිස්ත්‍රික්කයේ නාගරික මෙන්ම ග්‍රාමීය මට්ටමේ පදිංචි ජනතාව දැඩි අසීරුතාවයකට පත්ව සිටින බව වාර්තාවේ.රජය පවසන ආකාරයට බොහෝ ප්‍රදේශ වලට මෙතෙක් කිසිදු ජංගම වෙළෙන්දෙක් පැමිණ නැති බවද නාගරික ප්‍රදේශ වලට පමණක් ඉඳහිට චූන් පාන් ජංගම රථ පමණක් පැමිණෙන බවද ජනතාව පෙන්වා දෙති.මෙම තත්ත්වය හමුවේ රජය විසින් පනවා ඇති සංචරණ සීමා හේතුවෙන් එළවළු ඇතුළු අත්‍යාවශ්‍ය ආහාර ද්‍රව්‍ය සපයා ගැනීමට නොහැකි වීමෙන් තමන් දැඩි අසීරුතාවයට පත්ව සිටින බවද ලබන 07 වන දින තෙක් එසේ සිටීම අසීරු කාර්යයක් වන බැවින් ඒ සඳහා ඉක්මන් විසඳුමක් සපයා දෙන ලෙස ජනතාව බලධාරින්ගෙන් ඉල්ලා සිටිති.   ",
    "URL": "https://www.lankadeepa.lk/provincial_news/ජංගම-වෙළඳරථ-නොපැමිණීමෙන්-කුරුණැගල-ජනතාව-අසීරුතාවේ/59-591443",
    "Category": "provincial-news"
}