{
    "Source": "www.lankadeepa.lk",
    "Timestamp": "2019 ජුලි මස 20",
    "Headline": "අනතුරකින් සිසුවියක් මරුට",
    "News Content": "(අශෝක තිලකරත්න)  මෙවර උසස් පෙළ විභාගයට පෙනී සිටීමට නියමිතව සිටි ශිෂ්‍යාවක් උපකාරක පංතියකට ගොස් ආපසු නිවසට එන අතරතුරේ වීරවිලදී බස් රථයෙන් බැස පාර මාරුවෙමින් සිටියදී වාහනයක හැපීමෙන් සිදු වූ අනතුරෙන් මරණයට පත්වී ඇතැයි වීරවිල  පොලිසිය  පවසයි. එසේ මියගොස් ඇත්තේ වීරවිල  තිස්සපුර කුඩා ගම්මාන 11හි  පදිංචි දෙබරවැව ජාතික පාසලේ ඉගෙනුම ලබන භාග්‍යා දිව්‍යාංගනී (18) නැමති  ශිෂ්‍යාවකි. අනතුරෙන් බරපතල තුවාල ලැබූ ඇය  හම්බන්තොට මහ රෝහලට ඇතුළත් කිරීමෙන් අනතුරුව මරණයට පත්ව ඇතැයි  පොලිසිය කියයි. මෙම මරණය සම්බන්ධ හදිසි මරණ පරික්ෂණය අද (20) පෙරවරුවේ තිස්සමහාරාම  හදිසි මරණ පරික්ෂක  කේ.ජී.සී.නිරංජන්   මහතා විසින්  පැවැත්වීමට නියමිතය.     වීරවිල පොලිසිය මෙම මාරක අනතුර සම්බන්ධයෙන් වැඩිදුර පරීක්ෂණ පවත්වයි.  ",
    "URL": "https://www.lankadeepa.lk/provincial_news/අනතුරකින්-සිසුවියක්-මරුට/59-553952",
    "Category": "provincial-news"
}