{
    "Source": "www.lankadeepa.lk",
    "Timestamp": "2020 දෙසැම්බර් මස 14",
    "Headline": "කහ, එනසාල් තොගයක් සමඟ 4ක් දැලේ",
    "News Content": " (ශාන්ත ප්‍රදීප් කුමාර කුලරත්න)රුපියල් දෙකෝටි හැත්තෑහතර ලක්ෂයක් වටිනා කහ සහ එනසාල් තොගයක්  සමඟ සැකකරුවන් 04 දෙනෙකු අත්අඩංගුවට ගත් බව යුද හමුදාව පවසයි .ශ්‍රී ලංකා යුද හමුදා බුද්ධි අංශයට ලද තොරතුරක් අනුව මන්නාරම පේසාලේ ප්‍රදේශයේ කඩ්ඩුකරන්කුඩි ඉරිප්පු ප්‍රදේශයේදී  සැකකරුවන් මෙසේ අත්අඩංගුවට ගත් බව කියයි.කහ කිලෝ ග්‍රෑම් 4300 සහ එනසාල් කිලෝ ග්‍රෑම් 80 කැබ් රථයක සගවා  ප්‍රවාහනය කරමින් සිටියදී සැකකරුවන් සිවු දෙනා මෙසේ අත්අඩංගුවට ගෙන තිබේ. සැකකරුවන් සහ නීති විරෝඩී භාණ්ඩ  ඉදිරි විමර්ශන සඳහා තලෙයිමන්නාරම පොලිසියට බාරදී ඇතැයි පැවසේ.  ",
    "URL": "https://www.lankadeepa.lk/provincial_news/කහ--එනසාල්-තොගයක්-සමඟ-4ක්-දැලේ/59-583334",
    "Category": "provincial-news"
}