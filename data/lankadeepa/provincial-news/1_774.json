{
    "Source": "www.lankadeepa.lk",
    "Timestamp": "2021 ජුලි මස 18",
    "Headline": "පස්සර බ්‍රානිවත්තේ ආසාදිතයින් 41ක්",
    "News Content": "(ප්‍රසාද් රුක්මල් )පස්සර පාලාගොල්ල ග්‍රාම සේවා වසමේ බ්‍රානිවත්තේ කෝවිඩ් 19 ආසාදිතයින්  41ක් හමුවීමත් සමඟ පවුල් 92ක සාමාජිකයින් 350ක් අද (18) සිය නිවෙස් වල ස්වයං නිරෝධනයට යොමු කල බව සෞඛ්‍ය අංශ පවසයි .කෝවිඩ් ආසාදිත පිරිස අතර කුඩා දරුවන් ,කාන්තාවන් ,පිරිමින් සිටින බවත් ,ඔවුන් බදුල්ල ,බිදුණුවැව කහගොල්ල කෝවිඩ් ප්‍රතිකාර ඒකක වලට ඇතුළත් කිරිමට කටයුතු කර තිබෙන බවද සෞඛ්‍ය බළධාරීන් පැවසූහ .දැනට පස්සර බ්‍රානිවත්තේ නිවාස 81ක පවුල් 92ක් මෙසේ සිය නිවෙස් වල ස්වයං නිරෝධනයට ලක් කර සිටින බවත් , අද (18) දින ඔවුන්ගෙන් 108 දෙනෙකුට පීසීආර් පරීක්ෂණ සිදු කල බවද සෞඛ්‍ය අංශ සදහන් කළේය .සෙසු පිරිසගේ පීසීආර් පරීක්ෂණ කටයුතු කඩිනමින් සිදු කරන බවත් , මීට පෙර සිදු කළ පීසීආර් පරීක්ෂණ 73කින් පසුව මෙම කෝවිඩ් 19 ආසාදිතයන් 41 දෙනා හදුනාගත් බවද සෞඛ්‍ය බළධාරීන් වැඩිදුරටත් සදහන් කර සිටියහ .   ",
    "URL": "https://www.lankadeepa.lk/covid19/පස්සර-බ්‍රානිවත්තේ-ආසාදිතයින්-41ක්/203-595029",
    "Category": "provincial-news"
}