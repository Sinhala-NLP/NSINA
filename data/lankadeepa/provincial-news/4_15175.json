{
    "Source": "www.lankadeepa.lk",
    "Timestamp": "None  2015 මාර්තු මස 06",
    "Headline": "‘වැසි තත්ත්වය පහවේ‘",
    "News Content": "වැසි ඇතිවීමේ හැකියාව අඩු මට්ටමක පවතින බව කාලගුණ විද්‍යා දෙපාර්තමේන්තුව කියයි.කෙසේ වෙතත්, අපරභාගයේදී හෝ සන්ධ්‍යා කාලයේදී  බස්නාහිර සහ සබරගමුව පළාත්වලත් ගාල්ල සහ මාතර දිස්ත්‍රික්ක වලත්  තැනින් තැන වැසි හෝ ගිගුරුම් සහිත වැසි ඇති වීමේ හැකියාව ඇතැයි ද සඳහන් කරයි.‘‘ගිගුරුම් සහිත වැසි ඇති වන විට එම ප්‍රදේශ වල තාවකාලිකව තද සුළං ඇති විය හැකියි. ‘‘‘‘පුත්තලම සිට කොළඹ සහ ගාල්ල හරහා හම්බන්තොට දක්වා වන ගැඹුරු සහ නොගැඹුරු  මුහුදු ප්‍රදේශවල අපරභාගයේදී සහ රාත්‍රී කාලයේ වැසි හෝ ගිගුරුම් සහිත වැසි ස්වල්පයක් ඇති වේ‘‘.සුළං නැගෙනහිර දෙසින් හමන අතර වේගය පැයට කිලෝ මීටර්  20-30 ක් පමණ වන බවත් ගිගුරුම් සහිත වැසි ඇති වන විට එම මුහුදු ප්‍රදේශ වල තාවකාලිකව තද සුළං ඇති විය හැකි බවත් කාලගුණ විද්‍යා දෙපාර්තමේන්තුව පවසයි.2015 මාර්තු මස 06 වැනි දින උදෑසන 05.30 ට නිකුත් කෙරිණි. ",
    "URL": "https://www.lankadeepa.lk/provincial_news/‘වැසි-තත්ත්වය-පහවේ‘/59-300927",
    "Category": "provincial-news"
}