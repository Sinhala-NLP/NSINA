{
    "Source": "www.lankadeepa.lk",
    "Timestamp": "2019 ජුනි මස 26",
    "Headline": "නීතිවිරෝධීව ගෙන ආ දුම්වැටි සමඟ අයෙක් අත්අඩංගුවට",
    "News Content": "(ටී.කේ.ජී.කපිල )ඩුබායි සිට නීතිවිරෝධී ලෙස මෙරටට ගෙන ආ දුම්වැටි තොගයක් සමඟ ශ්‍රී ලාංකික ගුවන් මගීයකු අද (26) අලුයම කටුනායක ගුවන් තොටුපළේ දී රේගු නිලධාරීන් විසින් අත්අඩංගුවට ගෙන ඇති බව වැඩබලන රේගු මාධ්‍ය ප්‍රකාශක, රේගු අධිකාරී ලාල් වීරකෝන් මහතා පැවසීය.මොහු ගම්පහ, යක්කල ප්‍රදේශයේ පදිංචි 30 හැවිරිදි ව්‍යාපාරිකයෙකි. ඔහු අද (26) අලුයම 1.30 ට ඩුබායි සිට පැමිණි ෆ්ලයි ඩුබායි ගුවන් සේවයේ එෆ්.ඉසෙඩ් - 557 දරණ ගුවන් යානයෙන් කටුනායක ගුවන් තොටුපළ වෙත පැමිණියේය.ඔහු විසින් රැගෙන විත් තිබූ ගමන් මලු 5 ක රුපියල් ලක්ෂ 22 ක් වටිනා ඩුබායි හි නිෂ්පාදිත දුම්වැටි 36,400 ක් අඩංගු දුම්වැටි කාටූන් 182 ක් සඟවා ගෙන සිටියදී රේගු නිලධාරීන් විසින් අත්අඩංගුවට ගෙන තිබිණි.  ",
    "URL": "https://www.lankadeepa.lk/provincial_news/නීතිවිරෝධීව-ගෙන-ආ-දුම්වැටි-සමඟ-අයෙක්-අත්අඩංගුවට/59-552548",
    "Category": "provincial-news"
}