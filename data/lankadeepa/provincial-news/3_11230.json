{
    "Source": "www.lankadeepa.lk",
    "Timestamp": "2018 අගෝස්තු මස 08",
    "Headline": "ලක්ෂ 12 ක කොස් දැව ප්‍රවාහනය කළ අයෙක් අත්අඩංගුවට",
    "News Content": "(එස් .ඩි .කොඩිකාර) දෙනිපිටිය ප්‍රදේශයේ සිට කඹුරුගමුව ප්‍රදේශය දක්වා බලපත්‍ර රහිතව රුපියල් ලක්ෂ 12 ක් පමණ වටිනා කොස් දැව කඳන් ප්‍රවාහනය කරමින් තිබූ දොඹකරය සහිත ලොරි රථයක් එහි රියදුරු සමඟ නිදන්ගල අද (8) අත්අඩංගුවට ගත් බව පොලිසිය කියයි. අත්අඩංගුවට ගන්නා ලද සැකකරු කොටවිල  ප්‍රදේශයේම පදිංචිකරුවෙකි. සැකකරු සහ කොස් දැව කඳන් සමඟ ලොරි රථය මාතර මහේස්ත්‍රාත් අධිකරණයට ඉදිරිපත් කිරීමට නියමිතය. සිද්ධිය සම්බන්ධයෙන් කොටවිල පොලීසිය වැඩිදුර පරීක්ෂණ පවත්වයි.   ",
    "URL": "https://www.lankadeepa.lk/provincial_news/ලක්ෂ-12-ක-කොස්-දැව-ප්‍රවාහනය-කළ-අයෙක්-අත්අඩංගුවට/59-534180",
    "Category": "provincial-news"
}