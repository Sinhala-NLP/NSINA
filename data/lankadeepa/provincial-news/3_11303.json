{
    "Source": "www.lankadeepa.lk",
    "Timestamp": "2018 අගෝස්තු මස 01",
    "Headline": "වසර 5කට පෙර අරාබියට ගිය කාන්තාව ගැන තොරතුරක් නැතිලු",
    "News Content": "ප්‍රින්ස් රත්නායක එක්සත් අරාබි එමීර් රාජ්‍යයෙහි රැකියාව සඳහා පිටත්ව ගොස් එහිදී කිසිදු තොරතුරක් නොමැති කාන්තාවක පිළිබදව තොරතුරක් ලබාගැනීම සදහා ශ්‍රී ලංකා විදේශ සේවා නියුක්ති කාර්යාංශය මහජන සහාය පතයි. මෙසේ තොරතුරු අවශ්‍යව ඇත්තේ මතුගම, කන්දහේන ප්‍රදේශයේ පදිංචිව සිටි බී.රූපිකා චාන්දනී නැමැති අය සම්බන්ධයෙනි. රූපිකා චාන්දනී මෙනෙවිය 2013 වසරේ ජනවාරි මස 16 වැනි දින එක්සත් අරාබි එමීර් රාජ්‍යය බලා පිටත්ව ගොස් තිබේ. මේ වන විට ඇය සම්බන්ධයෙන් කිසිදු තොරතුරක් නොමැත. මෙම කාන්තාව පිළිබද තොරතුරක් දන්නා අයෙක් වේ නම් විදේශ සේවා නියුක්ති කාර්යාංශයේ සමථ III අංශයේ 0112864136 යන දුරකතන අංකයට දැනුම් දෙන ලෙස ඉල්ලා සිටී. තොරතුරු අවශ්‍ය කාන්තාවගේ ඡායාරූපය පහතින්.  ",
    "URL": "https://www.lankadeepa.lk/provincial_news/වසර-5කට-පෙර-අරාබියට-ගිය-කාන්තාව-ගැන-තොරතුරක්-නැතිලු/59-533764",
    "Category": "provincial-news"
}