{
    "Source": "www.lankadeepa.lk",
    "Timestamp": "2018 දෙසැම්බර් මස 14",
    "Headline": "මීගමුව මහ නගර සබේ අයවැය වැඩි ඡන්දෙන් සම්මතයි",
    "News Content": "ප්‍රසාද් මුතුකුඩ  මීගමුව මහා නගර සභාවේ නගරාධිපති දයාන් ලාන්සා මහතා විසින් 2019 වර්ෂයට ඉදිරිපත් කළ  අයවැය ලේඛනය අද (14) ඡන්ද 40 සභා සම්මත විය . අයවැයට  පක්ෂව ජොදුජන පෙරමුණේ ඡන්ද 25 සහ එක්සත් ජාතික පක්ෂයෙන් ඡන්ද 15 ලැබිණි. ජනතා විමුක්ති පෙරමුණ මන්ත්‍රී ධුර 3 ක් ද ඊට විපක්ෂව ඡන්දය භාවිතා කළේය. නගරාධිපති දයාන් ලාන්සා මහතාගේ ප්‍රධානත්වයෙන් මීගමුව මහා නගර සභා  ශාලාවේ දී පැවැත්විණි.නියෝජ්‍ය  නගරාධිපති   මොහොමඩ්  අන්සාර් ෆරිස් මහාතා මෙයට සහභාගී වු අතර මීගමුව  එජාප සහ ශ්‍රිලනිප පක්ෂ නායකවරුන් වන රොයිස් විජිත ප්‍රනාන්දු  සහ ලලිත් ටෙන්සිල්  යන මහත්වරුන්  ඇතුළු නාගරික  මන්ත්‍රිවරුන් පස්දෙනෙකු  මෙම අයවැය ප්‍රතිපත්ති ප්‍රකාශය සඳහා සහභාගී නොවූහ.  ",
    "URL": "https://www.lankadeepa.lk/provincial_news/මීගමුව-මහ-නගර-සබේ-අයවැය-වැඩි-ඡන්දෙන්-සම්මතයි/59-542199",
    "Category": "provincial-news"
}