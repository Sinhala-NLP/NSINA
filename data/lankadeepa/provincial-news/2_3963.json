{
    "Source": "www.lankadeepa.lk",
    "Timestamp": "2020 අප්‍රේල් මස 17",
    "Headline": "අකුණු සැර වැදීමෙන් දැරියක් මරුට",
    "News Content": "සමන් පාලිත නානායක්කාර කොස්ලන්ද කෑලිපනාවෙල  ගම්පහ වත්ත 11 හැවිරිදි දැරියක් අද (17) සවස අකුණු සැර වැදීමෙන් ජීවිතක්ෂයට පත්වී ඇතැයි කොස්ලන්ද පොලීසිය කියයි. මෙසේ ජීවිතක්ෂයට පත්වී ඇත්තේ මෙවර 5 ශ්‍රේණිය ශිෂ්‍යත්ව විභාගයට ඉදිරිපත් වීමට නියමිතව සිටි එම් .රුක්සි (11) නැමති  පාසල් ශිෂ්‍යාවකි. පැවැති  අධික වර්ෂාව සමග සිය මව සමඟ හේනක වාඩියක සිටින අතරතුර අකුණු සැර  වැදී ඇතැයි ද  ඇය වැල්ලවාය දිසා රෝහලට ඇතුළත් කරන විටත්   මිය ගොස් සිටි බව ද  පොලීසිය කියයි .කොස්ලන්ද  පොලීසිය පරීක්ෂණ පවත්වයි.   ",
    "URL": "https://www.lankadeepa.lk/provincial_news/අකුණු-සැර-වැදීමෙන්-දැරියක්-මරුට/59-570434",
    "Category": "provincial-news"
}