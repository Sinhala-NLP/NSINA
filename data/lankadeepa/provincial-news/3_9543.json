{
    "Source": "www.lankadeepa.lk",
    "Timestamp": "2019 ජනවාරි මස 04",
    "Headline": "දුම්වැටි තොගයක් සමඟ ලාංකිකයෙක් අත්අඩංගුවට",
    "News Content": "(ටී.කේ.ජී.කපිල )                    විදේශීය නිෂ්පාදිත දුම්වැටි තොගයක් ඩුබායි සිට නීතිවිරෝධී ලෙස මෙරටට ගෙන ආ ශ්‍රී ලාංකික ගුවන් මගියකු අද (4) කටුනායක ගුවන් තොටුපළේ දී රේගු නිලධාරීන් විසින් අත් අඩංගුවට ගනු ලැබීය.                    මොහු කුළියාපිටිය ප්‍රදේශයේ පදිංචි 24 හැවිරිදි ව්‍යාපාරික තරුණයෙකි . එහි රුපියල් 16,50,000 ක් වටිනා විදේශීය නිෂ්පාදිත දුම්වැටි වර්ග තුනකට අයත් දුම්වැටි 30,000 ක් අඩංගු , දුම්වැටි කාටූන් 150 ක් තිබී සොයා ගෙන ඇත.  දුම්වැටි තොගය රාජසන්තක කර, මෙම ව්‍යාපාරිකයාට රුපියල් ලක්ෂයක දඩ මුදලක් ගෙවන ලෙසද නියෝග කෙරිණි.  ",
    "URL": "https://www.lankadeepa.lk/provincial_news/දුම්වැටි-තොගයක්-සමඟ-ලාංකිකයෙක්-අත්අඩංගුවට/59-543303",
    "Category": "provincial-news"
}