{
    "Source": "www.lankadeepa.lk",
    "Timestamp": "2021 සැප්තැම්බර් මස 05",
    "Headline": "විදුලි රැහැනේ පැටලී  පස් දරු පියා මරුට",
    "News Content": "(ගල්ගමුව නිහාල් ජයවීර )වල් ඌරන් දඩයමට කූඹුරක් අයිනේ ඇද තිබූ විදුලිය බලය කැවු කම්බියක ගැටීමෙන් හැත්තෑ දෙහැවිරිදි පියෙකු මියගොස් ඇතැයි මහව පොලිසිය කියයි .මරණයට පත්ව ඇත්තේ මහව , මාකඩුවාව පදිංචිව සිටි ඩබ්ලිව් එම් මුදියන්සේ නමැති පස්දරු පියා බව පරීක්ෂණවලදි අනාවරණය වු බව පොලිසිය කියයි .මේ පියා පෙරේදා (04) උදේ සිය පුතෙකුගේ කුඹුරට ගොස් ඇති බවත් ,සවස් වන තුරු ඔහු නිවසට නොපැමිණීම නිසා ඒ පිළිබඳව නිවැසියන් සොයා බලද්දී කුඹුරේ කෙළවර වැට අසළ වැටි සිටින බව දැක ඇතැයි පොලිසිය පවසයි .වැටි සිටින පියා නැඟි සිටුවීමට දියණිය උත්සාහ කරද්දී ඇයට ද විදුලිය සැර වැදී ඇතැයි පරීක්ෂණවලදි අනාවරණය වු බව පොලිසිය පවසයි .ඉන් ඇයට අනතුරක් සිදුව නැති බව පොලිසිය කියයි .විදුලිය බලය කැවු කම්බිය පස්දරු පියාගේ අතක පැටලි තිබූ බව ද  ඔහු කුඹුරට යද්දී රැගෙන ගිය කැත්ත සිරුර අසළ තිබූ බව ද පොලිසිය කියයි .    ",
    "URL": "https://www.lankadeepa.lk/news/විදුලි-රැහැනේ-පැටලී--පස්-දරු-පියා-මරුට/101-598362",
    "Category": "provincial-news"
}