{
    "Source": "www.lankadeepa.lk",
    "Timestamp": "2018 අප්‍රේල් මස 05",
    "Headline": "හෙරොයින් ජාවාරම්කරුට ජීවිතාන්තය තෙක් සිරදඬුවම්",
    "News Content": "(මනෝප‍්‍රිය ගුණසේකර)හෙරොයින් ග්‍රෑම් අටක් ජාවාරම් කිරීමේ චෝදනාවට වරදකරු වු මට්ටක්කුලිය ප‍්‍රදේශයේ පුද්ගලයෙකුට කොළඹ මහාධිකරණ විනිසුරු විකුම් කළුආරච්චි මහතා අද (05) ජීවීතාන්තය දක්වා වු බරපතල වැඩ සහිත සිර දඬුවමක් නියම කළේය.මීට වසර 07 කට පෙර කොළඹ මට්ටක්කුලිය ප‍්‍රදේශයේදී හෙරොයින් ග්රූම් 8.09 ක් ජාවාරම් කළ බවට වු චෝදනාව පැමිණිල්ල විසින් සාධාරණ සැකයකින් තොරව ඔප්පු කර ඇතැයි තීරණය කළ විනිසුරුවරයා ජීවීතාන්තය දක්වා වු බරපතල වැඩ සහිත සිරදඬුවම් නියම කළේ කොළඹ 14 ෆර්ගියුෂන් පාර ප‍්‍රදේශයේ පදිංචි සංගර් කදීෂ්වරන් නමැත්තෙකුටය.2011 සැප්තැම්බර් මස 06 වැනිදා හෝ ඊට ආසන්න දිනයක කොළඹ කොළඹ 14 ෆර්ගියුෂන් පාර ප‍්‍රදේශයේදී හෙරොයින් ග්‍රෑම් 8.09 ක් ළඟ තබා ගැනීම සහ ජාවාරම් කිරීම යටතේ විත්තිකරුට එරෙහිව නීතීපතිවරයා විසින් නඩු පවරා තිබිණි.පොලිස් මත්ද්‍රව්‍ය නාශක කාර්යංශයේ නිලධාරීන් විසින් කොළඹ  ෆර්ගියුෂන් පාර ප‍්‍රදේශයේ කළ වැටලීමකදී හෙරොයින් ළඟ තබාගෙන සිටි විත්තිකරු අත්අඩංගුවට ගෙන ඇති බව නඩු විභාගයේදී හෙළි විය.විත්තිකරුට එරෙහි හෙරොයින් ළඟ  තබාගැනීමේ චෝදනාව සාධාරණ සැකයකින් තොරව ඔප්පු කොට නැතැයි තීරණය කරමින් එම චෝදනාවෙන් ඔහු නිදොස් කොට නිදහස් කළ විනිසුරුවරයා විත්තිකරුට එරෙහි හෙරොයින් ජාවාරම් කිරීමේ චෝදනාව පැමිණිල්ල විසින් සාධාරණ සැකයකින් තොරව ඔප්පු කොට ඇතැයි තීරණය කොට ඔහුට ඒ සඳහා ජීවීතාන්තය දක්වා වු බරපතල වැඩ සහිත සිරඳඩුවම් නියම කළේය.  ",
    "URL": "https://www.lankadeepa.lk/provincial_news/හෙරොයින්-ජාවාරම්කරුට-ජීවිතාන්තය-තෙක්-සිරදඬුවම්/59-526980",
    "Category": "provincial-news"
}