{
    "Source": "www.lankadeepa.lk",
    "Timestamp": "2019 ඔක්තෝබර් මස 25",
    "Headline": "බණ්ඩාරවෙල නගර සභාවේ උප නගරාධිපති - නාගරික මන්ත‍්‍රීවරුන්ගේ සහය ගෝඨාභයට",
    "News Content": "(ඩී.කේ.රත්න)බණ්ඩාරවෙල මහ නගර සභාවේ නගරාධිපතිවරයා හැර උප නගරාධිපතිවරයා ඇතුලු නාගරික මන්ත‍්‍රීවරුන් නව දෙනාම අද (25) පොදුජන පෙරමුණේ ජනාධිපති අපේක්ෂක ගෝඨාභය රාජපක්ෂ මහතාගේ ප‍්‍රධනත්වයෙන් බණ්ඩාරවෙල නගරයේ පැවති ජන රැළියේදී ශ‍්‍රී ලංකා පොදුජන පෙරමුණට එක්වූහ.පසුගිය පළාත් පාලන මැතිවරණයේදී ස්වාධීන කණ්ඩායම අංක 01 යටතේ තරග කළ ස්වාධීන කණ්ඩායම බණ්ඩාරවෙල මහ නගර සභාවේ බහු ආසන දෙකත් සමඟ කොට්ඨාස අටම ජයග‍්‍රහණය කරමින් මන්ත‍්‍රීවරුන් දස දෙනෙකු නගර සභාවට තේරී පත්වෙමින් බණ්ඩාරවෙල මහ නගර සභාවේ බලය හිමිකර ගනු ලැබිණි.මෙම ස්වාධීන මන්ත‍්‍රීවරුන් දස දෙනාගෙන් බණ්ඩාරවෙල මහ නගර සභාවේ නගරාධිපති ජනක නිශාන්ත රත්නායක මහතා හැර අනෙක් සියලුම නාගරික මන්ත‍්‍රීවරුන් ශ‍්‍රී ලංකා පොදුජන පෙරමුණේ ජනාධිපති අපේක්ෂක ගෝඨාභය රාජපක්ෂ මහතාගේ ජයග්‍රහණය තහවුරු කිරීමඳහා එම පක්ෂයට එක්වී තිබේ.   ",
    "URL": "https://www.lankadeepa.lk/provincial_news/බණ්ඩාරවෙල-නගර-සභාවේ-උප-නගරාධිපති---නාගරික-මන්ත‍්‍රීවරුන්ගේ-සහය-ගෝඨාභයට/59-559485",
    "Category": "provincial-news"
}