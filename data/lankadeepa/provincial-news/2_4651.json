{
    "Source": "www.lankadeepa.lk",
    "Timestamp": "2020 පෙබරවාරි මස 14",
    "Headline": "පස්සර දී වාහන 47 ක ට තහනම් නියෝග",
    "News Content": "( පාලිත ආරියවංශ ) බදුල්ල  දිස්ත්‍රික් මෝටර් පරික්ෂකවරුන් දෙදෙනෙකු පස්සර පොලිසිය සමඟ එක්ව පස්සර නගරයේදී අද (14)  කළ   වාහන සෝදිසියකදී විවිධ අඩුපාඩු  සහිත වාහන වාහන 47 ක  ට තහනම් නියෝග නිකුත් කළේය . ඒවා අතර ලංගම බස්රථ 8ක් ද වන බව පොලිසිය සදහන් කළේය . වාහන 15 කට අවවාද කර මුදාහැර තිබේ . බස්රථ, වෑන්රථ. මෝටර් රථ ,ත්‍රිරෝදථ ඇතුලු වාහන 62 ක්  මෙහිදි පරීක්ෂාවට ලක්විය . තිරිංගදෝෂ, ඇතුලු කාර්මික් දෝෂ, පැතිකන්නාඩි නොතිබීම, සුක්කානම් දෝෂ , ටයර් ගෙවී තිබිම ඇතුලු වැරැදි මෙහිදි අනාවරණය වී තිබේ .ඒවා නිවැරැදි කර සතියක් ඇතුළත්  ඉදිරිපත් කරන තෙක් මෙම තහනම බලපැවැත්වේ .  ",
    "URL": "https://www.lankadeepa.lk/provincial_news/පස්සර-දී-වාහන-47-ක-ට-තහනම්-නියෝග/59-566050",
    "Category": "provincial-news"
}