{
    "Source": "www.lankadeepa.lk",
    "Timestamp": "2019 නොවැම්බර් මස 25",
    "Headline": "ත්‍රිරෝද රථයක් බස් රථයක ගැටී තිදෙනෙකුට තුවාල",
    "News Content": "(රංජිත් රාජපක්ෂ) හැටන් බගවන්තලාව ප්‍රධාන මාර්ගයේ නෝර්වුඩ් පොලිසිය ඉදිරිපිටදී අද(25) පෞද්ගලික බස් රථයක් සහ ත්‍රිරෝද රථයත් එකිනෙක ගැටී වූ අනතුරින් තිදෙනෙකු තුවාල ලබා දික්ඔය මූලික රෝහලට ඇතුළත් කර ඇතැයි නෝර්වුඩ් පොලිසිය පවසයි. නොර්වුඩ් සිට හැටන් දක්වා ධාවනය වු ත්‍රි‍රෝද රථයේ රියදුරුට වේගය පාලනය කරගත නොහැකිව,  හැටන් සිට මස්කෙලිය දක්වා ධාවනය වු පෞද්ගලික බස් රථයෙහි ගැටීමෙන් මෙම අනතුර සිදුව ඇත. ත්‍රිරෝද රථයේ ගමන් ගත් රියදුරා, පිටුපස අසුනේ ගමන් ගත් කුඩා දරුවෙකු ඇතුළු තිදෙනෙකු බරපතල තුවාල ලබා ඇතැයි පොලිසිය කියයි. ත්‍රිරෝද රථයේ රියදුරා බීමත්ව සිටි බවට කරුණු හෙළි වී ඇතැයි අනතුර පිළිබඳව පරීක්ෂණ පවත්වන නොර්වුඩ් පොලිසිය වැඩිදුරටක් කියාසිටී.   ",
    "URL": "https://www.lankadeepa.lk/provincial_news/ත්‍රිරෝද-රථයක්-බස්-රථයක-ගැටී-තිදෙනෙකුට-තුවාල/59-561112",
    "Category": "provincial-news"
}