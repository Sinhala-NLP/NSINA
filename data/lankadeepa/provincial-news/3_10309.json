{
    "Source": "www.lankadeepa.lk",
    "Timestamp": "2018 නොවැම්බර් මස 01",
    "Headline": "කෝටියක මත්කුඩු  මීගමුවෙන් අල්ලයි",
    "News Content": "(ඉන්දිකා රාමනායක) රුපියල් කෝටියකට අධික වටිනාකමකින් යුත් හොරොයින් මත්කුඩු තොගයක්  නවීන සුභෝපභෝගි මෝටර් රථයකින් හම්බන්තොට සිට මීගමුව බලා රැගෙන එමින් සිටි ජාවාරම්කරුවකු මීගමුව කුරණ ප‍්‍රදේශයේ දී සුරාබදු මත්ද්‍රව්‍ය නාශක කාර්යාංශයේ නිලධාරීන් කණ්ඩායමක් විසින්  අත්අඩංගුවට ගත් බව  සුරාබදු දෙපාර්තමේන්තුව කියයි.හම්බන්තොට පදිංචි (38) හැවිරිදි සැකකරු අත්අඩංගුවට ගන්නා අවස්ථාවේ ඔහු සතුව ග‍්‍රෑම් 700 යි මිලි ග‍්‍රෑම් 100 ක ප‍්‍රමාණයක් සහිත පාර්සලයක් තිබු බවද  සුරාබදු දෙපාර්තමේන්තුව පවසයි. මෙම සැකකරු කාලයක පටන් සිය මෝටර් රථයෙන් හම්බන්තොට සිට මීගමුවට මත්කුඩු ප‍්‍රවාහනය කරන බවට සුරාබදු මත්ද්‍රව්‍ය නාශක කාර්යාංශය වෙත ලැබුණු බුද්ධි තොරතුරක් මත  නිලධාරීන් කණ්ඩායමක් දීර්ඝ ලෙස විමර්ශනය කිරීමෙන් පසු පෙරේදා (31 )සවස 6.00 ට පමණ මෙම සැකකරු මත්කුඩු සමග අත්අඩංගුවට ගත් බව  උසස් සුරාබදු නිලධාරියෙක් පැවසීය. මෙම සැකකරු හෙරොයින් තොගයක් රැගෙන මීගමුව පැමිණෙන බවට   ලැබුණ තොරතුරක් අනුව  සුරාබදු  නිලධාරීන් කණ්ඩායමක් පෙරේදා  පස්වරු 6.00 ට පමණ  අත්අඩංගුවට ගත් සැකකරු  අද  (1) පස්වරුවේ මීගමුව මහේස්ත‍්‍රාත් අධිකරණයට ඉදිරිපත් කිරීමට  නියමිතව තිබුණි.   ",
    "URL": "https://www.lankadeepa.lk/news/කෝටියක-මත්කුඩු--මීගමුවෙන්-අල්ලයි/101-539656",
    "Category": "provincial-news"
}