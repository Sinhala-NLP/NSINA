{
    "Source": "www.lankadeepa.lk",
    "Timestamp": "2020 මැයි මස 25",
    "Headline": "අකුරල ඇවිදන මං තීරුව අසළ මුහුදු ගල්වැටියක  මළ සිරුරක් තිබී හමුවෙයි",
    "News Content": "(  එම් .සුසිල් ප්‍රියන්ත )අකුරල  ඇවිදින මංතීරුව අසළ මුහුදු අන්තයේ ගල් වැටියක තිබී අභිරහස් අයුරින් මියගිය පිරිමි අයකුගේ මළ සිරුරක් අද (25 ) උදේ සොයා ගත් බව අම්බලන්ගොඩ පොලීසිය කියයිමේ මළ සිරුර කාගේ කවුදැයි යන්න තවම අනාවරණයවී නැති බවද පොලීසිය කියයි. මළ සිරුර මුහුදෙන් ගසාගෙන එන්නට ඇතැයි තමන් සැකකරන බවද පොලීසිය කියයි . එය සොයා ගන්නාවිට හදුනාගත නොහැකි ආකාරයට බෙහෙවින්ම නරක්වී ඇති බවත් මීට දින කිහිපයකට උඩදි මේ පුද්ගලයා මියයන්නට ඇති බවද පොලීසිය කියයි. මේ පිලිබදව අම්බලන්ගොඩ පොලීසිය වැඩිදුර පරික්ෂණ පවත්වයි.  ",
    "URL": "https://www.lankadeepa.lk/provincial_news/අකුරල-ඇවිදන-මං-තීරුව-අසළ-මුහුදු-ගල්වැටියක--මළ-සිරුරක්-තිබී-හමුවෙයි/59-572553",
    "Category": "provincial-news"
}