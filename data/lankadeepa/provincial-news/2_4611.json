{
    "Source": "www.lankadeepa.lk",
    "Timestamp": "2020 පෙබරවාරි මස 18",
    "Headline": "වැලි ලොරියට යටවී යතුරුපැදිකරු මරුට",
    "News Content": "(ඩී.ජී.සුගතපාල) ගාල්ල දඩල්ල කනත්ත ඉදිරිපිටදි අද (18) සවස යතුරු පැදිකරුවෙකු ලොරි රථයකට යටවී මියගොස් ඇතැයි ගාල්ල පොලිසිය පවසයි. මියගොස් ඇත්තේ බූස්ස කදුරුපේ පදිංචිකරුවෙකු වන  දඩල්ලගේ ආරියරත්න(63) සිල්වා නමැති අයෙකි. ඔහු කොළඹ සිට ගාල්ල දෙසට යතුරු පැදියෙන් එමින් සිටියදි එම දිසාවේ සිටම පැමිණි ලංගම බස් රථයකට ඉස්සර කිරීමට යාමේදි  බසයේ  ගැටී යතුරුපැදිකරු පාරට විසිවී ඇත. ඒ සමගම ඉදිරියෙන් වැලි  ප්‍රවාහනය කරමින් තිබු ලොරියක් ඔහුගේ හිස මතින් ගොස් ඇති බව අනාවරණය වී ඇති බවත් පොලිසිය පවසයි. අනතුරට සම්බන්ධ බස් රථයේ රියදුරාද ලොරියේ රියදුරාද වාහන දෙකද අත්අඩංගුවට ගෙන ඇත. ගාල්ල පොලිසියේ රථ වාහන අංශය විසින් වැඩිදුර පරීක්ෂණ  පවත්වයි.  ",
    "URL": "https://www.lankadeepa.lk/provincial_news/වැලි-ලොරියට-යටවී-යතුරුපැදිකරු-මරුට/59-566262",
    "Category": "provincial-news"
}