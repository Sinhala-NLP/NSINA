{
    "Source": "www.lankadeepa.lk",
    "Timestamp": "2020 මාර්තු මස 20",
    "Headline": "සංක්‍රමණික ධීවරයෝ දූපත් හැරයති",
    "News Content": "(පද්මා කුමාරී කංකානම්ගේ ) කල්පිටිය දූපත් සමූහයට අයත් වැඩිම සංක්‍රමණික ධීවර ප්‍රජාවක් වෙසෙන බත්තලංගුණ්ඩුව හා පල්ලියවත්ත ධීවරයෝ සිය ගම්බිම් කරා ගොස් ඇතැයි, කල්පිටිය ප්‍රාදේශීය ලේකම් නන්දන සෝමතිලක මහතා පවසයි. කල්පිටිය දූපත්වල තත්ත්වය විමසා ඇලීමට කළ සංචාරයක දී මෙම කරුණු අනාවරණය වූ බව ඒ මහතා සඳහන් කරයි. මෙම බොහෝ ධීවරයෝ මීගමුව හලාවත වැනි ප්‍රදේශවල පදිංචිකරුවෝ වෙති. මේ වන විට කල්පිටිය ජැටිය ඔස්සේ දූපත්කරා මගීන් රැගෙන ගිය, මගී ප්‍රවාහන බෝට්ටු සේවාව ද නතර කර ඇත.  ",
    "URL": "https://www.lankadeepa.lk/provincial_news/සංක්‍රමණික-ධීවරයෝ-දූපත්-හැරයති/59-568237",
    "Category": "provincial-news"
}