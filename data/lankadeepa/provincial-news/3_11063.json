{
    "Source": "www.lankadeepa.lk",
    "Timestamp": "2018 අගෝස්තු මස 23",
    "Headline": "කාන්තා මළ සිරුරක් හලාවත මුහුදු වෙරළින් හමුවෙයි",
    "News Content": "  ජුඩ් සමන්ත මියගිය කාන්තා මළ සිරුරක් හලාවත - තානායම අසල මුහුදු වෙරළේ තිබී හමුවී ඇතැයි හලාවත පොලීසිය කියයි.අද (23) පෙරවරුවේ මෙම මළ සිරුර හමු වී ඇත.වයස අවුරුදු 40- 45 ක් පමණ වන මිය ගොස් ඇති කාන්තාව කොට කලිසමක් සහ හැට්යක් ඇද සිටින බව පොලීසිය කියයි.මිය ගොස් ඇත්තේ කාගේ කවුරුන්ද? මරණයට හේතුව සියදිවි හානිකර ගැනීමක්ද? එසේත් නැත්නම් වෙනත් හේතුවක් ද යන්න මෙතෙක් අනාවරණය වී නැත.හලාවත පොලීසිය වැඩිදුර විමර්ශන කටයුතු කරගෙන යයි.  ",
    "URL": "https://www.lankadeepa.lk/provincial_news/කාන්තා-මළ-සිරුරක්-හලාවත-මුහුදු-වෙරළින්-හමුවෙයි/59-535152",
    "Category": "provincial-news"
}