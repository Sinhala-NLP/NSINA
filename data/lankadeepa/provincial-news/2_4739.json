{
    "Source": "www.lankadeepa.lk",
    "Timestamp": "2020 පෙබරවාරි මස 06",
    "Headline": "අතුරුදන්වූ අයකුගේ සිරුර සොයාගනී",
    "News Content": "(තරංග ගුණරත්න)වැලිගම  පැනෑටියන ප්‍රදේශයේදී අතුරුදහන් වූ බව කියන  පුද්ගලයකුගේ මළ  සිරුර  එම පෙදෙසෙහි දොළක තිබී  (06 ) සොයාගත් බව වැලිගම පොලිසිය පවසයි.මිය ගොස් ඇත්තේ, වැලිගම පොලිස් වසමේ පැනෑටියන දිවෙලවත්ත පදිංචිව සිටි 61 වයසැති  බැඳිහකුරුලාගේ ගුණපාල නැමැති සිව්දරු පියෙකි.මොහු  පසුගිය 3 දින රාත්‍රියේ  නිවසෙහි සිටියද  පසුදා  උදෑසන සිට අතුරුදන්ව ඇත. ඔහුගේ බිරිඳ  මේ සම්බන්ධයෙන් වැලිගම  පොලිසිය වෙත පැමිණිලි කර තිබිණි.  ඒ අනුව, වැලිගම පොලිසිය සහ ප්‍රදේශවාසීන් එක්ව කළ සෝදිසි මෙහෙයුමකදී 'කෙල්ල මළ දොළෙහි' තිබී ඔහුගේ මළ සිරුර හමුවී ඇත.මළසිරුර  තිබු ස්ථානයේ සතුන් දඩයම් කිරීම සඳහා  අනවසරයෙන් ඇද දමා තිබු විදුලි කම්බියක්ද පොලිසිය ෙ සොයා ගෙන තිබිණි.මරණයට  හේතුව මෙතෙක්  අනාවරණය වී නොමැති අතර, වැලිගම පොලිසිය වැඩිදුර පරීක්ෂණ පවත්වයි.   ",
    "URL": "https://www.lankadeepa.lk/provincial_news/අතුරුදන්වූ-අයකුගේ-සිරුර-සොයාගනී/59-565605",
    "Category": "provincial-news"
}