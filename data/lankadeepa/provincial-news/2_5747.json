{
    "Source": "www.lankadeepa.lk",
    "Timestamp": "2019 නොවැම්බර් මස 26",
    "Headline": "වැසි දියේ බැස  පාසල් යන කිලිනොච්චියේ දරුවෝ",
    "News Content": "(රොමේෂ් මධුෂංඛ) පසුගිය දිනවලදී ඇදහැලුණු ධාරාණිපාත වර්ෂාව හේතුවෙන් කිලිනොච්චිය හින්දු විද්‍යාලය යටවීමෙන් පාසල් සිසුහු පීඩාවට පත්ව සිටිති. කිලිනොච්චියේ පන්නකන්ඩි, ඌරියාන් ගම්මානයන්හි අතුරු මාර්ග කිහිපයක් ද යටවී ඇති අතර මේ හේතුවෙන් සාමාන්‍ය වැසියන්ගේ ගමනාගමන කටයුතු අඩාල වී තිබිණි. කිලිනොච්චියේ කුඩා වැව් සියල්ලක්ම වාන් මට්ටමට ආසන්නව පවතී. ඉදිරි දිනවලදී ද වැසි ලැබී වැව් සියල්ල එකවර වාන් දැමුවහොත්, ප්‍රදේශ කිහිපයකට ගංවතුර ඇතිවීමේ අවදානමක්ද පවතින බව  කිලිනොච්චිය ආපදා කළමනාකරන කාර්යාලය වැඩිදුරටත් පවසයි.  ",
    "URL": "https://www.lankadeepa.lk/provincial_news/වැසි-දියේ-බැස--පාසල්-යන-කිලිනොච්චියේ-දරුවෝ/59-561146",
    "Category": "provincial-news"
}