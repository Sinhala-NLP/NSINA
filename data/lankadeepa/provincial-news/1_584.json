{
    "Source": "www.lankadeepa.lk",
    "Timestamp": "2021 අගෝස්තු මස 30",
    "Headline": "නිරෝධායනය අස්සේ සූදු ගැසූ හයක් අල්ලයි",
    "News Content": "(විමුක්ති එස් රුද්‍රිගු)නිරෝධායන නීතිරීති උල්ලංඝනය කරමින් රාගම වල්පොල පවත්වාගෙන ගිය මහා පරිමාණ සුදුපොලක් වටලා එහි සුදු කෙළමින් සිටි හය දෙනකු සැක පිට අත්අඩංගුවට ගත් බව රාගම පොලිසිය පවසයි .එහිදී රුපියල් 8500 ක මුදලක් ද  එම හයදෙන පැමිණි යතුරැ පැදි හය ද පොලිස් භාරයට ගෙන ඇතනීරෝධායන ඇදිරි නීතිය කඩ කිරීම, නීරෝධායන නීති උල්ලංඝනය කිරීම, මුදලට සූදු කෙලීම යන චෝදනා ගොනු කොට සැකකරැවන් හය දෙනාට චෝදනා ගොනු කරන බව රාගම පොලිසිය පවසයි .ලැබුණු තොරතුරකට අනුව 22 දින රාගම පොලිස් ස්ථානාධිපති ප්‍රධාන පොලිස් පරීක්ෂක අසේල බුද්ධික රාජපක්ෂ, උපපොලිස් පරීක්ෂක  යු.ඩී. අබේරත්න, උපපොලිස් පරීක්ෂක වයි.බී. රාජකරැණා, පොලිස් සැරයන්වරුන් වන 27096 උපනන්ද,64769 රත්නසිරි , පොලිස් කොස්තාපල්වරුන් වන 68977 පෙරේරා 9574 සදුන් යන මහත්වරුන්ගෙන් සැදුම්ලත් කණ්ඩායමක්  මෙම වැටලීම සිදු කල බව රාගම පොලිසිය පවසයි .  ",
    "URL": "https://www.lankadeepa.lk/news/නිරෝධායනය-අස්සේ-සූදු-ගැසූ-හයක්-අල්ලයි/101-597955",
    "Category": "provincial-news"
}