{
    "Source": "www.lankadeepa.lk",
    "Timestamp": "2018 මාර්තු මස 23",
    "Headline": "දැදුරුඔයේ  නාඳුනන මළ සිරුරක්",
    "News Content": " (ජුඩ් සමන්ත)නාඳුනන  පිරිමි  මළ  සිරුරක් දැදුරුඔයේ පා වෙමින් තිබියදී සොයා ගෙන ඇති බව හලාවත පොලීසිය කියයි.හලාවත - සිප්පිකලාන, මැල්ලකැලේ ප්‍රදේශයේ දැදුරුඔය ඉවුරට ගොඩ ගසා තිබූ මෙම මළ සිරුර සම්බන්ධයෙන් ප්‍රදේශයේ ග්‍රාම නිලධාරීවරයා විසින් හලාවත පොලීසිය දැනුවත් කර තිබුණි.මිය ගොස් ඇති අය කාගේ කවුරුන්ද , මිය යාමට හේතුව කුමක්ද යන්න මෙතෙක් අනාවරණය වී නොමැත. සිරුර තිබෙන ස්ථානයට පොලිස් ආරක්ෂාව යොදවා ඇතැයි පොලීසිය කියයි.  ",
    "URL": "https://www.lankadeepa.lk/provincial_news/දැදුරුඔයේ--නාඳුනන-මළ-සිරුරක්/59-526108",
    "Category": "provincial-news"
}