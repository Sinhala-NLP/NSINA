{
    "Source": "www.lankadeepa.lk",
    "Timestamp": "2019 දෙසැම්බර් මස 03",
    "Headline": "රාජාංගණය ජලාශයේ වාන් දොරටු 6 ක් විවෘත කරයි",
    "News Content": "(අතුල බණ්ඩාර නෙළුම්පත්ගම)රාජාංගණය ජලාශයේ වාන් දොරටු 6 ක් අද (03) විවෘත කර තිබෙන බව රාජාංගණය ජලාශය භාර වාරි මාර්ග ඉංජිනේරු ලසික හේමාල් මහතා පැවසීය.ඒ අනුව තත්පරයට ගණ අඩි 6312 ක ජල ධාරිතාවයක් රාජාංගණය ජලාශයෙන් මුදාහරිනු ලබයි.කලා ඔය සහ අනෙකුත් ජල පෝෂක ප්‍රදේශ වල සිට රාජාංගණය ජලාශයට තත්පරයට ගණ අඩි 6000 ක පමණ ජල ධාරිතාවයක් ලැබෙමින් පවතියි.ජලාශයේ දොරවල් දෙකක් අඩි 6 බැගින්ද තවත් දොරවල් දෙකක් අඩි 4 බැගින්ද ඉතිරි දොරවල් දෙක අඩි දෙක බැගින්ද එසවීමට කටයුතු කළ බව වාරිමාර්ග ඉංජිනේරුවරයා වැඩිදුරටත් පැවසීය.   ",
    "URL": "https://www.lankadeepa.lk/provincial_news/රාජාංගණය-ජලාශයේ-වාන්-දොරටු-6-ක්-විවෘත-කරයි/59-561638",
    "Category": "provincial-news"
}