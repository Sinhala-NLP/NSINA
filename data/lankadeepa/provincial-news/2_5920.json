{
    "Source": "www.lankadeepa.lk",
    "Timestamp": "2019 නොවැම්බර් මස 06",
    "Headline": "මතුගම ආනන්ද ශ්‍රාස්ත්‍රාලයට බලහත්කාරයෙන් ඇතුළු වූ අයෙක් අත්අඩංගුවට",
    "News Content": "(බිමල් ශ්‍යාමන් ජයසිංහ) මතුගම ආනන්ද ශ්‍රාස්ත්‍රාලයට බලහත්කාරයෙන් ඇතුළු වීමට උත්සහ දැරු මුස්ලිම් ජාතික තරුණයෙක් අද (06) සැකපිට අත්අඩංගුවට ගත් බව මතුගම පොලිසිය කියයි. අද (06) පෙරවරු 7.30 ට පමණ මෙම පුද්ගලයා පදවාගෙන ආ යතුරු පැදිය එකවරම ප්‍රධාන ගේට්ටුවෙන් ඇතුළු කර විද්‍යාලය තුලට යාමට උත්සහ දැරීමේදී ආරක්ෂක අංශයේ නිලධාරීන් එම පුද්ගලයා අල්ලා ඒ ආසන්නයේ සිටි ඇමැති ආරක්ෂක අංශයේ නිලධාරීන්ට බාර දී තිබූ බව පොලිසිය කියයි. අත්අඩංගුවට ගත් තරුණයා අලුත්ගම දර්ගා නගරයේ පදිංචිකරුවෙකි. මෙම සැකකරු යම් ත්‍රස්තවාදී හෝ අන්තවාදී ක්‍රියාවන්ට සම්බන්ධ  වූවෙක් ද එසේ නැතිනම් මානසික ආබාධයකින් පෙලෙන්නෙක්ද යන්න වැඩිදුර පරීක්ෂණ පවත්වන බව පොලිසිය කියයි.   ",
    "URL": "https://www.lankadeepa.lk/provincial_news/මතුගම-ආනන්ද-ශ්‍රාස්ත්‍රාලයට-බලහත්කාරයෙන්-ඇතුළු-වූ-අයෙක්-අත්අඩංගුවට/59-560082",
    "Category": "provincial-news"
}