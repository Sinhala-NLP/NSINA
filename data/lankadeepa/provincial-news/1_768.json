{
    "Source": "www.lankadeepa.lk",
    "Timestamp": "2021 ජුලි මස 19",
    "Headline": "පොලිස් වෙස් ගෙන මං කොල්ල කෑ අයෙක් අත්අඩංගුවට",
    "News Content": "(ශාන්ත ප්‍රදීප් කුමාර කුලරත්න සහ බිමල් ශ්‍යාමන්)පොලිස් නිලධාරියකු බව පවසමින් මහ මග ගමන් ගන්නා පුද්ගලයින් පරික්ෂා කිරීමේ මුවාවෙන් , එක් ලක්ෂ තිස් දහසක් වටිනා රන්  කොපුවක් , හා රුපියල් පනස් දහසක මුදලක්, අවස්ථා හතරකදී කොල්ලකා පළාගිය පුද්ගලයෙකු,හෙරොයින් ග්‍රෑම් හතරක් සමඟ අත්අඩංගුවට ගත් බව පිලියන්දල පොලීසිය පවසයි.මෙම ජාවාරම සඳහා මහමග තිබි, අහුලාගත් , පොලිස් නිලධාරියකුගේ රාජකාරි හැඳුනුම්පතක් භාවිතා කර ඇතැයි ද පැවසේ .සැකකරු පිළියන්දල , බෝකුන්දර  , වට මාවත , හා සුවාරපොල යන ප්‍රදේශවලින් මෙසේ  කොල්ලකෑම් සිදුකර තිබූ අතර   ඒ පිළිබඳව  පොලිසියට පැමිණිලි හතරක් ලැබී තිබුණි .ඒ අනුව කොල්ලකෑම් සිදුකළ ස්ථාන අසල  සවිකර තිබූ ආරක්ෂිත කැමරා පද්ධති පරීක්ෂා කිරීමේදී, අනාවරණය කරගත් තොරතුරකට අනුව  කොල්ලකෑම සඳහා භාවිතා කළ බවට සැකකෙරෙන යතුරු පැදිය , පිලියන්දල නගරය හරහා යමින්  සිටියදී 18  දා දහවල් අත්අඩංගුවට ගෙන තිබේ.පසුව අත්අඩංගුවට ගත් සැකකරුගෙන් කළ ප්‍රශ්න කිරීම්වලදී , රුපියල් එක් ලක්ෂ තිස් දහසක් වටිනා, රන් කොපුව පොලිස් භාරයට ගත් අතර අවස්ථා  කීපයකදී කොල්ල කන ලද රුපියල් 50,000 මුදලින් හෙරොයින් පානය කර ඇතැයි පැවසේ .ඒ අනුව කොල්ලකෑම සඳහා භාවිතා කළ, පල්සර් වර්ගයේ යතුරු පැදියක් , සම්පූර්ණ මුහුණු ආවරණ හිස්වැසුමක්, පොලිස් නිලධාරියකුගේ  රාජකාරිය හැඳුනුම්පතක් ,  හෙරොයින් ග්‍රෑම් 4 ,පොලිස් භාරයට ගත් බව කියයි .පසුව සැකකරුගෙන් කළ ප්‍රශ්න කිරීම්වලදී  අනාවරණය වී ඇත්තේ , කොරෝනා වසංගතය හේතුවෙන් හෙරොයින් පානය කිරීමට මුදල් නොමැති නිසා මහමග තිබී අහුලාගත් පොලිස් රාජකාරි  හැඳුනුම්පත , මහ මග ගමන් ගන්නා පුද්ගලයින්ට පෙන්වා ,බිය ගන්වා, ඔවුන් සන්තකයේ ඇති රන් භාණ්ඩ හා මුදල් කොල්ල කා පළා ගොස් එම මුදල් වැය කොට හෙරොයින් පානය කළ බවයි.ඒ අනුව අත්අඩංගුවට ගත් පිළියන්දල වෑවල  ප්‍රදේශයේ පදිංචි 23 හැවිරිදි සැකකරු කැස්බෑව අධිකරණය ට ඉදිරිපත් කිරීමට නියමිතය .  ",
    "URL": "https://www.lankadeepa.lk/news/පොලිස්-වෙස්-ගෙන-මං-කොල්ල-කෑ-අයෙක්-අත්අඩංගුවට/101-595090",
    "Category": "provincial-news"
}