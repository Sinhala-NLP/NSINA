{
    "Source": "www.lankadeepa.lk",
    "Timestamp": "2020 මැයි මස 10",
    "Headline": "නිරෝධායනය අවසන් කළ  තවත් 14 ක් බූස්ස නිරෝධායන මධ්‍යස්ථානයෙන් පිටව යති",
    "News Content": "(සුමතිපාල දීයගහගේ )ගාල්ල බූස්ස නාවික හමුදා කදවුරේ පිහිටුවා ඇති නිරෝධායන මධ්‍යස්ථානයේ නිරෝධායන කටයුතුවල යෙදි සිටි ජාත්‍යන්තරනෞකා සහ වරාය ආරක්ෂණ අංශයේ රාජකාරීවල නිරත පුද්ගලයින් 14 දෙනෙකු නිරෝධායනය සාර්ථකව අවසන්කොට පිටව ගිය බව නාවික හමුදාවේ මාධ්‍ය ප්‍රකාශක ලුතිනන් කමාන්ඩර් ඉසුරු සූරියබණ්ඩාර මහතා පවසයි.  මොවුන් එම මධ්‍යස්ථානයෙන් පිටව යෑමට පෙර පී සී ආර් පරික්ෂණයට භාජනය කොට කෝවිස්-19 වෛරසය ඔවුන්ගේසිරුරු තුල නොමැති බව තහවුරු කර ගෙන තිබුණි. එමෙන්ම මෙම කණ්ඩායම නිරෝධායනය සාර්ථකව අවසන් කළ බවට නිකුත් කරන  සහතිකය නාවික හමුදාව විසින්මොවුන්ට ලබාදී තිබේ.  මේවන විට බූස්ස නාවික හමුදා කදවුරේ පිහිටුවා ඇති නිරෝධායන මධ්‍යස්ථානයේදි එම කටයුතු අවසන් කළපුද්ගලයින් 129 දෙනෙකු පිටව ගොස් ඇති අතර තවත් 55 දෙනෙකු තව දුරටත් එම කටයුතුවල නිරතව සිටින බවද ඉසුරුසූරියබණ්ඩාර මහතා පැවසිය.    ",
    "URL": "https://www.lankadeepa.lk/provincial_news/නිරෝධායනය-අවසන්-කළ--තවත්-14-ක්-බූස්ස-නිරෝධායන-මධ්‍යස්ථානයෙන්-පිටව-යති/59-571629",
    "Category": "provincial-news"
}