{
    "Source": "www.lankadeepa.lk",
    "Timestamp": "2020 සැප්තැම්බර් මස 13",
    "Headline": "ලොරියකින් මත්පැන් ප්‍රවාහනය කළ දෙදෙනෙක් අත්අඩංගුවට",
    "News Content": "(සිතුම් චතුරංග)         බලපත්‍ර නොමැතිව අනුරාධපුරයේ සිට මන්නාරම දක්වා ලොරි රථයකින් මත්පැන් ප්‍රවාහනය කළ පුද්ගලයින් දෙදෙනකු මත්පැන් බෝතල් 660 සමඟ මන්නාරම වනජීවි කාර්යාලය අසළ දී අත්අඩංගුවට ගත් බව මන්නාරම පොලිසිය කියයි.දීර්ඝ කාලයක සිට බලපත්‍ර නොමැතිව මත්පැන් ප්‍රවාහනය කරන ජාවාරමක් පිළිබඳ මන්නාරම පොලිස් දූෂණ මර්දන අංශය වෙත ලැබුණ තොරතුරක් මත සිදුකළ වැටලීමකදී මිලි ලීටර 750 මත්පැන් බෝතල් තොගය සමඟ සැකකරුවන් අත්අඩංගුවටගෙන තිබේ.අත්අඩංගුවට ගත් මත්පැන් ප්‍රවාහනය සඳහා බියර ප්‍රවාහන බලපත්‍රයක් පමණක් සැකකරුවන් ලබාගෙන ඇති අතර බියර සමඟ සූක්ෂම ලෙස සඟවා මෙම මත්පැන් ප්‍රවාහනය කරන බව පොලිසිය පවසයි.පොලිසිය පැවසූයේ ප්‍රදේශයේ සිටින බලවත් ව්‍යාපාරිකයකුගේ උපදෙස් මත දීර්ඝ කාලයක සිට බලපත්‍ර නොමැතිව මත්පැන් ප්‍රවාහනය සිදුකර ඇති බවට තොරතුරු අනාවරණය වූ බවයි.මත්පැන් තොගයේ වටිනාකම රුපියල් ලක්ෂ 12 කට අධික බවද පොලිසිය පවසයි. අත්අඩංගුවට ගත් සැකකරුවන් අනුරාධපුර , සාලියවැව පදිංචි වයස අවුරුදු 29 ත් 39 වයසේ පසුවන්නෝ වෙති.අත්අඩංගුවට ගත් සැකකරුවන් මන්නාරම මහෙස්ත්‍රාත් අධිකරණයට ඉදිරිපත් කිරීමට නියමිතය.  ",
    "URL": "https://www.lankadeepa.lk/provincial_news/ලොරියකින්-මත්පැන්-ප්‍රවාහනය-කළ-දෙදෙනෙක්-අත්අඩංගුවට/59-578938",
    "Category": "provincial-news"
}