{
    "Source": "www.lankadeepa.lk",
    "Timestamp": "2019 මැයි මස 06",
    "Headline": "කොළඹ-මහනුවර මාර්ගය දෙපස පැළ රෝපණය කිරීමට යයි",
    "News Content": "(මනෝජ් හර්ෂික) කොළඹ මහනුවර මාර්ගයේ දෙපස පැළ 2500ක් රෝපණය කිරීමේ ව්‍යාපෘතියේ සමාරම්භක උත්සවය මහවැලි සංවර්ධන හා පරිසර රාජ්‍ය අමාත්‍ය අජිත් මාන්නප්පේරුම මහතාගේ ප්‍රධානත්වයෙන් අද (06) බැලුම්මහර, සේරුවිල ප්‍රදේශයේ දී සිදු කෙරුණි. මෙහිදී නා පැළ හා ඇසළ පැළ මාර්ගය දෙපස රෝපණ කිරීම සිදු කළ අතර ජනාධිපති මෛත්‍රීපාල සිරිසේන මහතාගේ සංකල්පයකට අනුව මෙම වැඩසටහන ක්‍රියාවට නැංවීම සිදු වේ. ව්‍යාපෘතියේ පළමු අදියර ලෙස කඩවත සිට නිට්ටඹුව දක්වාත් දෙවන අදියර ලෙස නිට්ටඹුවේ සිට මහනුවර දක්වාත් රුක් රෝපණය සිදු කිරීමට නියමිතය.  ",
    "URL": "https://www.lankadeepa.lk/provincial_news/කොළඹ-මහනුවර-මාර්ගය-දෙපස-පැළ-රෝපණය-කිරීමට-යයි/59-549950",
    "Category": "provincial-news"
}