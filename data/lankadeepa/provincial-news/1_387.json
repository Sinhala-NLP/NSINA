{
    "Source": "www.lankadeepa.lk",
    "Timestamp": "2021 නොවැම්බර් මස 05",
    "Headline": "වැස්සෙන් වැඩිම හානිය බදුල්ලට",
    "News Content": "(සමන් පාලිත නානායක්කාර)මේ දිනවල පවතින වැසි සහිත  කාලගුණ තත්වය හේතුවෙන්  වැඩිම බලපෑමක් එල්ල වූ බදුල්ල දිස්ත්‍රික්කයේ අද (5) වන විට හදිසි ආපදා නිසා පවුල් 687 ක පුද්ගලයින් 2682 ක්  බලපෑමට ලක්වී ඇතැයි බදුල්ල ආපදාකළමනාකරණ මධ්‍යස්ථානය කියයි. මියයෑම් 4 ක් වාර්තා වන අතර නිවාස එකොළහකට පූර්ණ හානි ද සිදු වී ඇති බවත් අර්ධ හානි වූ නිවාස 534 සිදුවී ඇති බවත් එම මධ්‍යස්ථානය කියයි.කුඩා හා මධ්‍ය පරිමාණ ව්‍යාපාර ස්ථාන 10ක් බලපෑමට ලක්වී තිබේ. ආරක්ෂිත ස්ථාන 5 ක පවුල් 29ක පුද්ගලයින් 112 දෙනකු රඳවා ඇති බවද එම මධ්‍යස්ථානය සඳහන් කරයි.   ",
    "URL": "https://www.lankadeepa.lk/provincial_news/වැස්සෙන්-වැඩිම-හානිය-බදුල්ලට/59-602382",
    "Category": "provincial-news"
}