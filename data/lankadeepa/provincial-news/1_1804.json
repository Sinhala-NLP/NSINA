{
    "Source": "www.lankadeepa.lk",
    "Timestamp": "2020 දෙසැම්බර් මස 15",
    "Headline": "රන් බඩු කොල්ල කෑ  හිටපු යුද හමුදා ලුතිනන් කර්නල්වරයකු අත්අඩංගුවට",
    "News Content": "ශාන්ත ප්‍රදීප් කුමාර කුලරත්නයතුරු පැදියක යමින් මහමග  ගමන් ගන්නා කාන්තාවන්ගේ ගෙල බැඳි රන් මාල කොල්ල කෑමේ ජාවාරමක නිරත වූ හිටපු යුධ හමුදා ලුතිනන් කර්නල්වරයකු අත්අඩංගුවට ගත් බව අතුරුගිරිය පොලීසිය පවසයිමෙසේ අත්අඩංගුවට ගෙන ඇත්තේ අතුරුගිරිය මාලබේ  ප්‍රදේශයේ පදිංචි 28 හැවිරිදි එක්දරු පියෙකිමෙම පුද්ගලයා මීට වසර කිහිපයකට පෙර ලූතිනන්  කර්නල්වරයෙකු ලෙස යුද හමුදාවේ සේවයට බැඳී ඇති අතර පසුව ඔහුගේ පියා මැදිහත් වී නීත්‍යානුකූලව සේවයෙන් ඉවත් කරවා ගෙන ඇතැයිද පොලිසිය පවසයි .පසුව සැකකරු සිය යතුරු පැදිය භාවිතා කරමින් හුදකලා  මාර්ගවල ගමන් ගන්නා කාන්තාවන්ගේ ගෙල බැඳි රන් මාල කොල්ලකෑමේ ජාවාරමක නිරතව ඇතැයිද පොලිසිය පවසයි.එසේ කොල්ල කන රන් භාණ්ඩ  අතුරුගිරිය මහරගම  හෝමාගම නුගේගොඩ ඇතුළු ප්‍රදේශවල රන් භාණ්ඩ  අලෙවි මධ්‍යස්ථානවලට උකස් කර  ඉන්  උපයා ගන්නා මුදලින් සුඛෝපභෝගී ජීවිතයක් ගත කර ඇතැයිද පැවසේ.සැකකරු අත්අඩංගුවට ගැනීමෙන් පසුව  සිදුකරන ලද ප්‍රශ්න කිරීම් වලදී උකස්කර ලද රුපියල් ලක්ෂ හැටකට ආසන්න වටිනාකමින් යුත් රන් භාණ්ඩ තොගයක්  සොයා  ගත් බව පොලිසිය පවසයි.කොල්ලකෑම සඳහා භාවිතා කළ  යතුරු පැදිය ද පොලිස් බාරයට ගෙන ඇත .සැකකරු කඩුවෙල අධිකරණයට ඉදිරිපත් කිරීමට නියමිතය .  ",
    "URL": "https://www.lankadeepa.lk/provincial_news/රන්-බඩු-කොල්ල-කෑ--හිටපු-යුද-හමුදා-ලුතිනන්-කර්නල්වරයකු-අත්අඩංගුවට/59-583373",
    "Category": "provincial-news"
}