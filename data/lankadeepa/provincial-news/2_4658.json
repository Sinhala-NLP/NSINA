{
    "Source": "www.lankadeepa.lk",
    "Timestamp": "2020 පෙබරවාරි මස 13",
    "Headline": "ගංජා බෙදාහරින මධ්‍යස්ථානයක් වටලයි",
    "News Content": "(ඩබ්.ඒ පියතිලක)හිගුරක්ගොඩ ගිරිතලේ ජනපදයේ නිවසක පවත්වාගෙන ගිය ගංජා බෙදා හැරිමේ මධ්‍යස්ථානයක් වැටලීමට හැකි වූ බව පොලොන්නරුව කොට්ඨාස මත්ද්‍රව්‍ය වැටලීම් ඒකකයේ නිලධාරියෙක් පැවසීය.වැටලීමේදී පුද්ගලයින් 06 දෙනෙකු, කේරල ගංජා ග්‍රෑම් 500 ක් , ත්‍රිරෝද රථ දෙකක්  සහ යතුරු පැදි 03 ක් අත්අඩංගුවට ගෙන තිබේ.පොලොන්නරුව , අරලගංවිල, වැලිකන්ද, මැදිරිගිරිය , හිගුරක්ගොඩ  සහ මින්නේරිය යන ප්‍රදේශවලට ගංජා බෙදාහරින මධ්‍යස්ථානය මෙය බව පොලිසිය පැවසීය.වැටලීම සිදුකරන අවස්ථාවේ විවිධ ප්‍රදේශවලින්  ගංජා රැගෙන යාම සඳහා පැමිණි පුද්ගලයින් 05 දෙනෙකු ද අත්අඩංගුවට පත්ව තිබේ.    ",
    "URL": "https://www.lankadeepa.lk/provincial_news/ගංජා-බෙදාහරින-මධ්‍යස්ථානයක්-වටලයි/59-565970",
    "Category": "provincial-news"
}