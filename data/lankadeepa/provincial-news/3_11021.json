{
    "Source": "www.lankadeepa.lk",
    "Timestamp": "2018 අගෝස්තු මස 27",
    "Headline": "වගාවන්ගෙන් සියයට හැටක් නාස්ති වෙයි",
    "News Content": "  විනීතා එම් ගමගේ මෙරට වගා කෙරෙන බෝගයන් හි පසු අස්වනු හානියෙන් වාර්ෂිකව රටට රුපියල් මිලියන 18,000 කට අධික මුදලක් අහිමි වන බව මෑතක දී චීන විශේෂඥයින් පිරිසක් විසින් සිදුකරන ලද අධ්‍යයනයකින් හෙළි වී ඇත.සතුන්ගෙන් සිදුවන හානි, අස්වනු නෙළා ගැනීම් දී සිදුවන හානි මෙන්ම මිලක් නොමැතිකම නිසා ඇතැම් විට වගාවන් අතහැර දැමීම වැනි කරුණුත් මෙම පසු අස්වනු හානි ලෙස සළකනු ලැබ ඇත.ශ්‍රී ලංකාවේ වගා කරන බෝගවලින් සියයට 30ක් වාර්ෂිකව වන සතුන් විසින් විනාශ කරනු ලබන අතර රිළවා, වඳුරා, අලි ඇතුන් මෙන්ම වල් ඌරන්, ඉත්තෑවන්, මොනරුන් වැනි සතුන් ද වන බව කෘෂිකර්ම අමාත්‍යංශය කියයි.තවත් සියයට තිහක් පමණ නියඟය හා පසු අස්වනු නාස්තිය නිසා වාර්ෂිකව විනාශ වන අතර භාවිතයට ගත හැකි වන්නේ සමස්ත වගාවෙන් සියයට 40 ක පමණ ප‍්‍රමාණය පමණකැයි ද අමාත්‍යංශය පෙන්වා දෙයි. කෙසේ වෙතත් පසු අස්වනු නාස්තිය වළක්වා ගැනීම සඳහා ගතයුතු කි‍්‍රයාමාර්ග ලෙස නවීන තාක්ෂණය යොදා ගැනීම හා අස්වනු නෙලා ගැනීමේ දී භාවිතා කළ යුතු දියුණු  ක‍්‍රම හා ඒ පිළිබඳ ප‍්‍රමාණවත් දැනුමක් ගොවීන්ට ලබා දීමට ද පර්යේෂක කණ්ඩායම නිර්දේශ කර ඇත. මෙම පර්යේෂක කණ්ඩායමේ පර්යේෂණ වාර්තාව හා පසු අස්වනු නාස්තිය වළක්වා ගැනීමේ දී ගත යුතු කි‍්‍රයා මාර්ග පිළිබඳ නිර්දේශ ද මෙම පර්යේෂකයින් විසින් කෘෂිකර්ම අමාත්‍ය මහින්ද අමරවීර මහතා වෙත භා දෙනු ලැබ ඇත.    ",
    "URL": "https://www.lankadeepa.lk/provincial_news/වගාවන්ගෙන්-සියයට-හැටක්-නාස්ති-වෙයි/59-535382",
    "Category": "provincial-news"
}