{
    "Source": "www.lankadeepa.lk",
    "Timestamp": "2017 දෙසැම්බර් මස 19",
    "Headline": "හොරෙන් යතුරුපැදි විකුණන්න ගිය අයෙක් අත්අඩංගුවට",
    "News Content": "(හේමලතා ඩී හේවගේ) බිංගිරිය - බෝවත්ත නගරයේ නවතා තිබු යතුරුපැදියක් සොරාගෙන විත් පන්නල නගරයේදි අලෙවි කිරිමට සුදානමින් සිටි පුද්ගලයකු අද (19) අත්අඩංගුවට ගත් බව පන්නල පොලිසිය පවසයි.යතුරුපැදිය පොලිස් බාරයට ගෙන ඇත. යතුරුපැදියේ අංක තහඩු ද ඉවත් කර තිබු බවත්  සැකකරු මීට ඉහතදී ගෙවල් බිඳුම් තුනකට සම්බන්ධව අධිකරණයේ නඩු පවරා ඇති අයකු බවත් දැනගත හැකි වු බව පොලිසිය කියයි.සැකකරු 29 හැවිරිදි ගල්ගම්මුල්ල,වැවගම පදිංචිකරුවෙකි.     ",
    "URL": "https://www.lankadeepa.lk/provincial_news/හොරෙන්-යතුරුපැදි-විකුණන්න-ගිය-අයෙක්-අත්අඩංගුවට/59-521765",
    "Category": "provincial-news"
}