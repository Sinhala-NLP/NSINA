{
    "Source": "www.lankadeepa.lk",
    "Timestamp": "2019 අප්‍රේල් මස 07",
    "Headline": "ඌවේ සෞඛ්‍ය වර්ජනය අවසන්",
    "News Content": "( පාලිත ආරියවංශ )ඌවේ රෝහල්හි සෞඛ්‍ය ආයතනවල වෛද්‍යවරු ඇතුළු සෞඛ්‍ය කාර්යමණ්ඩල  ක්‍රියාත්මක කළ  වැඩ වර්ජනය   අවසන් කර තිබේ . ඌව ප්‍රධාන අමාත්‍යවරයා සහ රජයේ වෛද්‍ය නිලධාරින්ගේ සංගමයේ  ඌව පළාත් සම්බන්ධිකාරක  පාලිත රාජපක්ෂ මහතා ප්‍රමුඛ බදුල්ල මහ රෝහලේ වෛද්‍ය වරු පිරිසක් අතර ඌව ආණ්ඩුකාර කාර්යාලයේදී පැවති සාකච්ඡාවකදි ප්‍රධාන අමාත්‍ය වරයා   රජයේ වෛද්‍ය නිලධාරින්ගේ සංගමය වෙත ලිඛිතව කණගාටුව පළකිරීමෙන් පසු වර්ජනය නතර කිරීමට තිරණ ය කෙරිණි. අමාත්‍ය චාමර සම්පත් දසනායක මහතා , බදුල්ල ප්‍රාදේශීය සෞඛ්‍ය සේවා අධ්‍යක්ෂිකා ජනිතා තෙන්නකෝන් මහත්මියට  බැන තර්ජනය කර ඇතැයි පවසමින් ඊට විරෝධය පා  මෙම වර්ජනය අරඹා තිබිණි.දින තුනක් පැවැති  මෙම වරජනය  අවසන් වී  මේ වන විට රෝහල් කටයුතු යථා තත්වයට පත්ව තිබේ.  ",
    "URL": "https://www.lankadeepa.lk/provincial_news/ඌවේ-සෞඛ්‍ය-වර්ජනය-අවසන්/59-548430",
    "Category": "provincial-news"
}