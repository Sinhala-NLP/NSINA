{
    "Source": "www.lankadeepa.lk",
    "Timestamp": "2021 ජනවාරි මස 19",
    "Headline": "බොරලැස්ගමුව නගර සභාවේ වරිපනම් අංශය වසා දමයි",
    "News Content": "(ශාන්ත ප්‍රදීප් කුමාර කුලරත්න)බොරලැස්ගමුව නගර සභාවේ සේවකයකුට කොරෝනා වයිරසය ආසාදනය වීම හේතුවෙන් එම නගර සභාවේ වරිපනම් අංශය තාවකාලිකව වසා දැමීමට පියවර ගත් බව නගරාධිපති කේ.ඩී.අරුණ ප්‍රියශාන්ත මහතා පැවසීය.ඒ අනුව වරිපනම් අංශයේ සේවකයින් 17දෙනෙකු ස්වයං නිරෝධායනයට ලක් කළ බවද ඒ මහතා කීය.වේරහැර ප්‍රදේශයේ පදිංචි ආසාදිතයාගේ මව මිය යාමෙන් පසුව සිදුකළ පී.සී.ආර්  පරීක්ෂණයේදී ඇයට කොරෝනා ආසාදනය වී ඇති බවට තහවුරු වී තිබිණි. ඉන්පසු සිදුකළ පී.සී.ආර්  පරීක්ෂණයේදී නගර සභා සේවකයාට ද වයිරසය ආසාදනය ඇති බවට තහවුරු වී තිබුණි.ඒ අනුව තාවකාලිකව වසා දමා තිබූ  බොරලැස්ගමුව  නගර සභාවේ වරිපනම් අංශය 20 වැනිදා යලි විවෘත කරන බව ද  නගරාධිපති අරුණ ප්‍රියශාන්ත මහතා වැඩිදුරටත් පැවසීය.  ",
    "URL": "https://www.lankadeepa.lk/provincial_news/බොරලැස්ගමුව-නගර-සභාවේ-වරිපනම්-අංශය-වසා-දමයි/59-584872",
    "Category": "provincial-news"
}