{
    "Source": "www.lankadeepa.lk",
    "Timestamp": "2020 ජුලි මස 30",
    "Headline": "ජල නලයක් පිපිරීමෙන් පාසල් තාප්පය පෙරැළෙයි",
    "News Content": " (ප්‍රියානි මංගලිකා )                         නිකවැරටිය මහසෙන්  ජාතික පාසල අසල මහව මාර්ගයේ  අද (30) අලුයම ප්‍රධාන ජල නලයක් පිපිරී යාමෙන්  පාසල් ඉදිරිපිට තාප්පය  පෙරැළී ගොස් ක්‍රීඩා ගාරයකට ද හානි සිදුව ඇත.පාසල් ආරක්ෂක අංශ සඳහන් කළේ අද අලුයම 1.30 ට පමණ හදිසියේම  විශාල ජල කඳක් පාසල තුළට  ගලා ආ බවත්  තාප්පය කඩා වැටුණු බවත්, අදාළ අංශ වෙත  දැනුම්  දුන් බවයි.මේ වන විට ප්‍රදේශයේ ජල සැපයුමෙ ද ඇනහිට ඇති අතර, පුපුරා ගිය ජල නලය  කඩිනමින් යථාතත්වයට පත් කිරීමට පියවර ගන්නා බවද ජල සම්පත් මණ්ඩලය පවසයි.මේ දිනවල නිකවැරටිය මහව ප්‍රධාන මාර්ගය කාපට් කර සංවර්ධනය කිරීම ද සිදු කෙරෙන අතර ,කුමන හේතුවක් මත ජල නලය පුපුරා ගියේ ද යන්න පිළිබඳව ජල සම්පාදන මණ්ඩලය පරීක්ෂණ සිදුකරයි.  ",
    "URL": "https://www.lankadeepa.lk/provincial_news/ජල-නලයක්-පිපිරීමෙන්-පාසල්-තාප්පය-පෙරැළෙයි/59-576386",
    "Category": "provincial-news"
}