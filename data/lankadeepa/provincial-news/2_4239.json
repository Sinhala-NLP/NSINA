{
    "Source": "www.lankadeepa.lk",
    "Timestamp": "2020 මාර්තු මස 26",
    "Headline": "ඇඳිරි නීතිය තිබියදී  අනවසරෙන් මැණික් ගැරූ 5ක් අල්ලයි",
    "News Content": "රංජිත් රාජපක්ෂ                       ඇඳිරි නීතිය උල්ලංඝනය කරමින් අනවසරෙන් මැණික් ගරමින් සිටි සැකකරුවන් පස්දෙනෙකු අද(25) පස්වරුවේ සැකපිට අත්අඩංගුවට ගත් බව බගවන්තලාව පොලිසිය පැවසීය.බගවන්තලාව පොලිස් වසමට අයත් ලොයිනොන් තේ වත්තේ තෙත්බිම් කලාපයක සැකකරුවන් පිරිස විශාල වලවල් හරා අනවසරෙන් මැණික් ගරන බවට ලද තොරතුරක් මත බගවන්තලාව පොලිසියේ නිලධාරින් විසින් වැටලිමක් සිදු කර අදාල සැකකරුවන් අත්අඩංගුවට ගෙන ඇත.සැකකරුන් සන්තකයේ මැණික් ගැරිම සදහා උපයෝගි කරගත් උපකරණ රැසක් අත්අඩංගුවට ගත් බවත්, අත්අඩංගුවට ගත් සැකකරුවන් එම වතුයායේම පදිංචිකරුවන් බවයි පොලිසිය පවසයි.අත්අඩංගුවට ගත් සැකකරුවන් ඇදිරි නිති රෙගුලාසි උල්ලංඝනය කිරීමේ චෝදනාව යටතේ සහ බලපත්‍රයක් නොමැතිව අනවසරෙන් මැණික් ගැරීම යන චෝදනා යටතේ හැටන් මහේස්ත්‍රාත් අධිකරණය වෙත ඉදිරිපත් කිරීමට නියමිතය.  ",
    "URL": "https://www.lankadeepa.lk/provincial_news/ඇඳිරි-නීතිය-තිබියදී--අනවසරෙන්-මැණික්-ගැරූ-5ක්-අල්ලයි/59-568823",
    "Category": "provincial-news"
}