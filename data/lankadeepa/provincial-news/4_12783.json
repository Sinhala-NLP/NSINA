{
    "Source": "www.lankadeepa.lk",
    "Timestamp": "2018 පෙබරවාරි මස 19",
    "Headline": "සිංගප්පූරුවෙන් ලක්ෂ 08 ක දුම්වැටි ගෙනා පියාත් දියණියත් අසුවෙති",
    "News Content": "(ටී.කේ.ජී.කපිල ) නීතිවිරෝධී ලෙස ශ්‍රී ලංකාවට , සිංගප්පූරුවේ සිට විදේශීය නිෂ්පාදිත දුම්වැටි තොගයක් රැගෙන ආ පියෙකු සහ දියණියක් කටුනායක ගුවන් තොටුපොළේ දී රේගු නිලධාරීන් අත් අඩංගුවට ගත් බව රේගු මාධ්‍ය ප්‍රකාශක සුනිල් ජයරත්න මහතා ප්‍රකාශ කළේය . මොහු කොළඹ ග්‍රෑන්ඩ්පාස් ප්‍රදේශයේ පදිංචි 42 හැවිරිදි පුද්ගලයෙකි. ඔහු සිය දියණිය සමග සිංගප්පූරුවේ සිට පැමිණි ශ්‍රී ලන්කන් ගුවන් සේවයේ යූ.එල්. - 303 දරන ගුවන් යානයෙන් කටුනායක ගුවන් තොටුපොළ වෙත පැමිණ තිබුණි. ඔහු රැගෙන ආ ගමන් මල්ලේ බෙන්සන් ඇන්ඩ් හෙජස් වර්ගයේ දුම්වැටි 16,000 ක් සගවා ගෙන තිබී රේගු නිලධාරීන් අත් අඩංගුවට ගෙන තිබුණි . ඒවායේ වටිනාකම රුපියල් ලක්ෂ 08 ක් බව රේගුව සඳහන් කරයි   ",
    "URL": "https://www.lankadeepa.lk/provincial_news/සිංගප්පූරුවෙන්-ලක්ෂ-08-ක-දුම්වැටි-ගෙනා-පියාත්-දියණියත්-අසුවෙති/59-524507",
    "Category": "provincial-news"
}