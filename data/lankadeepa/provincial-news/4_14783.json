{
    "Source": "www.lankadeepa.lk",
    "Timestamp": "None  2016 පෙබරවාරි මස 03",
    "Headline": "බෙන්තොටට 40 රියන් උස බුද්ධ ප්‍රතිමාවක්",
    "News Content": "බෙන්තොට උඩකොටුව බෝධි සමීප රාජමහා විහාරස්ථානය මගින් බෞද්ධයන්ගේ ආධාර උපකාර මත අභිනවයෙන් ඉදිකෙරෙන බුදු පිළිම වහන්සේගේ නිධන් තැන්පත් කිරීමේ පූජෝත්සවය පසුගියදා ඇමැති ගයන්ත කරුණාතිලක මහතාගේ මූලිකත්වයෙන් සිදුකැරිණි.බෙන්තර ගංතෙර සෙල්සිබර මත ඉදිවෙන මෙම බුදු පිළිමවහන්සේ බෙන්තොට උඩකොටුව බෝධි සමීප රාජමහා විහාරධිපති බෙන්තර ජිනානන්ද නාහිමිගේ අනුශසකත්වයෙන් හා මූලික අධීක්ෂණයෙන් සිදුකෙරේ.  බුදු පිළිමවහන්සේ රියන් 40ක් උසකින් ඉදිවේ.        ",
    "URL": "https://www.lankadeepa.lk/provincial_news/බෙන්තොටට-40-රියන්-උස-බුද්ධ-ප්‍රතිමාවක්/59-382630",
    "Category": "provincial-news"
}