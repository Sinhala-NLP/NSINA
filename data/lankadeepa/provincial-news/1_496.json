{
    "Source": "www.lankadeepa.lk",
    "Timestamp": "2021 සැප්තැම්බර් මස 19",
    "Headline": "වියළි කහ සමඟ  දෙදෙනකු මාට්ටු",
    "News Content": "( ටී.කේ.ජී.කපිල )නීතිවිරෝධී ලෙස මුහුදු මාර්ගයෙන් මෙරටට ගෙන ආ රුපියල් ලක්ෂ 70 ක් පමණ වටිනා වියළි කහ තොගයක් කටුනායක ප්‍රදේශය ඔස්සේ රැගෙන යමින් සිටි පුද්ගලයන් දෙදෙනෙකු සමග අත් අඩංගුවට ගැනීමට පොලිස් විශේෂ කාර්යය බළකායේ නිලධාරීන් පිරිසක් සමත් වී තිබුණි .කිලෝ ග්‍රෑම් 1,253 යි ග්‍රෑම් 700 ක් බරැති මෙම වියළි කහ තොගය රැගෙන , කටුනායක 18 කණුව මෙන්ඩිස් ක්‍රීඩාංගණය අසළින් ගමන් ගනිමින් සිටි පුද්ගලයන් දෙදෙනා සමග අත් අඩංගුවට ගැනීමට මෙම පොලිස් විශේෂ කාර්යය බළකායේ නිලධාරීන් කටයුතු කර තිබුණි . මීගමුව පිටිපන ප්‍රදේශයේ පදිංචි 27 හැවිරිදි වර්ණකුලසූරිය සුමුදු අසාන් ප්‍රනාන්දු සහ එම ප්‍රදේශයේම පදිංචි 45 හැවිරිදි වෑවලගේ රෝඩ්ලස් සුජීව යන පුද්ගලයන් දෙදෙනා , නීරෝධායන ලෙස මෙරටට ගෙනැවිත් ඇති වියළි කහ තොගයක් කටුනායක ප්‍රදේශය ඔස්සේ ප්‍රවාහනය කරමින් සිටින බවට ලද තොරතුරු මත , කටුනායක 18 කණුව මෙන්ඩිස් ක්‍රීඩාංගණය අසළ රැක සිට මෙම අත් අඩංගුවට ගැනීම සිදු කර තිබුණි .මෙසේ අත් අඩංගුවට ගත් වියළි කහ තොගය සහ ඒවා රැගෙන ගිය පුද්ගලයන් දෙදෙනා මේ වනවිට මීගමුව මහේස්ත්‍රාත් අධිකරණය වෙත ඉදිරිපත් කර තිබේ .   ",
    "URL": "https://www.lankadeepa.lk/provincial_news/වියළි-කහ-සමඟ--දෙදෙනකු-මාට්ටු/59-599306",
    "Category": "provincial-news"
}