{
    "Source": "www.lankadeepa.lk",
    "Timestamp": "2018 මැයි මස 17",
    "Headline": "ටී 56  ගිනි අවියක් සමඟ  අයෙක් අත්අඩංගුවට",
    "News Content": " (දිලීප් ජයසේකර)සුරියවැව පොලිස් බල ප්‍රදේශයට අයත් මීගහජදුර බෝගහඉදිවැව ප්‍රදේශයේදී ටී පනස් හයේ උණ්ඩ දෙකක් හා ගල්කටස් වර්ගයේ ගිනි අවියක් සමඟ සැකකරුවෙකු තංගල්ල කොට්ඨාශ අපරාධ විමර්ශන ඒකකයේ නිළධාරීන් අද (17) පෙරවරුවේ අත්අඩංගුවට ගෙන තිබේ.මෙලෙස අත්අඩංගුවට පත්ව ඇත්තේ අංක 113, බෝගහඉදිවැව, මීගහජදුර, සුරියවැව පදිංචි 35 හැවිරිදි පුද්ගලයෙකි.තංගල්ල කොට්ඨාසභාර පොලිස් අධිකාරී ලක්සිරි ගීතාල් මහතාට ලද තොරතුටකට අනුව අද  (17) පෙරවරුවේ මෙම වැටලිම සිදු කර තිබේ.වැටලීම සිදු කර සැකකරු අත්අඩංගුවට ගන්නා අවස්ථාවේදී සැකකරු සන්තකයේ තිබි මෙරට නිශ්පාධිත ගල්කටස් වර්ගයේ ගිනි අවියක් හා ටි 56 ජිව උණ්ඩ දෙකක්ද පොලිසිය විසින් සොයාගෙන ඇත.අත්අඩංගුවට පත් සැකකරු වැඩිදුර පරීක්ෂණ කටයුතු සදහා සුරියවැව පොලීසියට බාරදී තිබේ.සැකකරු හම්බන්තොට මහේස්ත්‍රාත් අධිකරණයට ඉදිරිපත් කිරීමට නියමිතය..  ",
    "URL": "https://www.lankadeepa.lk/provincial_news/ටී-56--ගිනි-අවියක්-සමඟ--අයෙක්-අත්අඩංගුවට/59-529186",
    "Category": "provincial-news"
}