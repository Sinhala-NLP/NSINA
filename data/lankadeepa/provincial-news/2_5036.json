{
    "Source": "www.lankadeepa.lk",
    "Timestamp": "2020 ජනවාරි මස 14",
    "Headline": "කාන්තා වැසිකිළි  වීඩියෝ කළ කම්කරුවා අත්අඩංගුවට",
    "News Content": "( පාලිත ආරියවංශ )බදුල්ලේ  රාජ්‍ය ආයතනයක කාන්තා වැසිකිළියේ  ජංගම දුරකතනයක් රඳවා  වීඩියෝ කළැයි  සැකපිට  කාර්යාලයේම සේවය කරන කම්කරුවෙක්  බදුල්ල පොලිසිය විසින් අද (14) අත් අඩංගුවට ගෙන තිබේ . කාන්තාවන්ගේ දර්ශන මෙන්ම ජංගම  කැමරාව සහිත ජංගම දුරකථනය ඇටවූ  සැකකරුගේ මුහුණද එහි රූගත වි ඇතැයි පොලිසිය  පවසයි . වැසිකිලිය සේදීම සදහා උපයෝගි කරගන්නා ද්‍රාවණ  බහාලන බාල්දියක සූක්ෂ ලෙස මෙම ජංගම දුරකතනය සඟවා තිබිණි . වැසිකිලියට ගිය සේවිකාවක් විසින් එය කාර්යාලයේ ඉහල නිලධාරින්ට දැනුම් දීමෙන් පසු ඔවුන් විසින් පොලිසියට පැමිණිලි කර තිබිණි අත්අඩංගුවට ගත් සැකකරු අද (14) බදුල්ල මහේස්ත්‍රාත් අධිකරණයට ඉදිරිපත් කිරීමට නියමිතය.   ",
    "URL": "https://www.lankadeepa.lk/provincial_news/කාන්තා-වැසිකිළි--වීඩියෝ-කළ-කම්කරුවා-අත්අඩංගුවට/59-564074",
    "Category": "provincial-news"
}