{
    "Source": "www.lankadeepa.lk",
    "Timestamp": "2019 ජනවාරි මස 07",
    "Headline": "සරත් ඒකනායක ආණ්ඩුකාර ධූරයේ වැඩ අරඹයි",
    "News Content": "  (දයාරත්න ඇඹෝගම)උතුරු මැද පළාතේ නව ආණ්ඩුකාරවරයා ලෙස  සරත් ඒකනායක මහතා අද (07) සිය ධූරයේ රාජකාරි බාරගත්තේය.ජනාධිපති මෛත්‍රීපාල සිරිසේන මහතා විසින් පසුගියදා සරත් ඒකනායක මහතා උතුරු මැද පළාතේ නව ආණ්ඩුකාරවරයා ලෙස පත් කොට තිබුණි.අටමස්ථානාධිපති පල්ලේගම සිරිනිවාස නාහිමිපාණන් බැහැ දැකීමෙන් අනතුරුව ජය ශ්‍රී මහා බෝධීන් වහන්සේ වැද පුදා ආශිර්වාද ලබා ගත් ආණ්ඩුකාර සරත් ඒකනායක මහතා පසුව අනුරාධපුර මහ ලේකම් කාර්යලයේ  සිය කාර්යාලයේ දී සෙත් පිරිසත් සජ්ජායනා මැද සහ සර්ව ආගමික පූජකතුමන්ලාගේ ආශිර්වාදය මැද සිය රාජකාරී කටයුතු ආරම්භ කළේය.මෙම අවස්ථාවට සරත් එකනායක මහතාගේ බිරිද,පුතණුවන්,පාර්ලිමේන්තු මන්ත්‍රීවරුන් වන දුමින්ද දිසානායක, ශෙහාන් සේමසිංහ, චන්දිම ගමගේ සහ පළාත් ප්‍රධාන ලේකම් එච්.එම්.පී. බණ්ඩාර මහතා ඇතුළු විශාල පිරිසක් සහභාගි වූහ.  ",
    "URL": "https://www.lankadeepa.lk/provincial_news/සරත්-ඒකනායක-ආණ්ඩුකාර-ධූරයේ-වැඩ-අරඹයි/59-543484",
    "Category": "provincial-news"
}