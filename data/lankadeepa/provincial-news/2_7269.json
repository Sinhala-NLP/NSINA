{
    "Source": "www.lankadeepa.lk",
    "Timestamp": "2019 ජුලි මස 10",
    "Headline": "ගිනි අවි දෙකක් - සමඟ දෙදෙනෙක් අත්අඩංගුවට",
    "News Content": "(දිලීප් ජයසේකර)තණමල්විලදී ගිනි අවි දෙකක් සමඟ දඩයමේ යමින් සිටි පුද්ගලයන් දෙදෙනෙකු තංගල්ල කොට්ඨාස සංවිධානාත්මක අපරාධ මැඩලීම් ඒකකයේ නිලධාරීන් විසින් අද (10) පස්වරුවේ අත්අඩංගුවට ගෙන තිබේ.මෙලෙස අත්අඩගුවට පත් වුයේ සෙල්ලකතරගම පදිංචි වයස අවුරුදු 33 හා 38 වයස් වල පසු වන සැකකරුවන් දෙදෙනෙකි.අත්අඩංගුවට පත් සැකකරුවන් දෙදෙනා කාලයක සිට හෝටල් වලට දඩමස් සැපයීමේ ජාවාරමක නිරත පුද්ගලයන් දෙදෙනෙකු බව මූලික පරීක්ෂණවලදි අනාවරණය වි ඇත.සැකකරුවන් දෙදෙනා පොලිස් නිලධාරීන් දැක කැලය තුළට දිව යාමේදී පොලිස් නිලධාරීන් හඹා ගොස් එහි සැඟවී සිටි සැකකරුවන් දෙදෙනා අත්අඩංගුවට ගෙන තිබේ.සැකකරුවන් දෙදෙනා, බෙහෙත් කොටන තුවක්කු දෙක සමඟ වැඩිදුර විමර්ෂණ කටයුතු සඳහා කතරගම පොලිසියට බාරදී ඇත.ඔවුන්ව කතරගම සංචාරක මහේස්ත්‍රාත් අධිකරණයට ඉදිරිපත් කිරීමට නියමිතය.   ",
    "URL": "https://www.lankadeepa.lk/provincial_news/ගිනි-අවි-දෙකක්---සමඟ-දෙදෙනෙක්-අත්අඩංගුවට/59-553430",
    "Category": "provincial-news"
}