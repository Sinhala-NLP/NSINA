{
    "Source": "www.lankadeepa.lk",
    "Timestamp": "2018 සැප්තැම්බර් මස 30",
    "Headline": "මන්නාරම් මඩු කැලේ දී හක්කපටස් බෝම්බයට බිළි වු අලියා මරුට",
    "News Content": " රොමේෂ් මධුෂංඛ මන්නාරම මඩු පරසන්කුලම්හි පෙරියවලයං කඩ්ඩු ප්‍රදේශයේ දී හක්කපටස් බෝම්බයකට ගොදුරුව ජීවිතයත් මරණයත් අතර සටනක යෙදී සිටි වල් අලියා මිය ගිය බවට මන්නාරම් වනජීවි නිලධරයෝ පවසති.පසුගිය 27 වැනිදා බෝම්බයට ගොදුරු වූ වල් අලියා පිළිබඳ පළමුව 20 වැනි සිංහ රෙජිමේන්තුවේ යුද හමුදා නිලධාරීන් දැක ඒ බව වනජීවී නිලධාරීන් වෙතට දැනුම් දීමෙන් වනජීවි නිලධාරීන් අදාළ ස්ථානයට පැමිණ යුද හමුදා නිලධාරීන් සමඟ එක්ව ප්‍රතිකාර කිරීම එදින සිටම සිදු කළද බෝම්බය පුපුරා යාමෙන් දරුණු ලෙසට තුවාල ලබා තිබීම නිසා වල් අලියා බේරා ගැනීමට නොහැකිව ඇත.දඩයම් කරුවන් විසින් හක්කපටස් බොම්බයක් යොදා තිබියදී මෙම වල් අලියා ගොදුරු වී ඇති අතර හක්කපටස් බෝම්බය අලියාගේ මුඛය තුළම පුපුරා යාම හේතුවෙන් මුඛයටත් හිසටත් දැඩි හානි සිදුවීම හේතුවෙන් අලියාගේ ජීවිතය බේරා ගැනීමට නොහැකි වූ බව පශු වෛද්‍යවරු කියති.හක්කපටස් බෝම්බය තැබූ පුද්ගලයින් කවුරුන් දැයි යන්න පිළිබඳව මෙතෙක් අනාවරණය වී නොමැති අතර එම පිරිස් සොයා ද පරික්ෂණයක් වනජීවි නිලධාරීන් විසින් ආරම්භ කරනු ලැබීය.  ",
    "URL": "https://www.lankadeepa.lk/provincial_news/මන්නාරම්-මඩු-කැලේ-දී-හක්කපටස්-බෝම්බයට-බිළි-වු-අලියා-මරුට/59-537540",
    "Category": "provincial-news"
}