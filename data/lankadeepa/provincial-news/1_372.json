{
    "Source": "www.lankadeepa.lk",
    "Timestamp": "2021 නොවැම්බර් මස 10",
    "Headline": "සූදු කෙළිය කාන්තාවන් 6 ක් ඇතුළු 8 ක් අල්ලයි",
    "News Content": "(ශාන්ත ප්‍රදීප් කුමාර කුලරත්න)මහරගම යහම්පත් මාවතේ  නිවසක මුදලට සුදු ක්‍රීඩාවේ යෙදුණු  කාන්තාවන් හය දෙනෙකු ඇතුළු අටක්  , රුපියල් තිස් දෙදහස් පන්සියයක් සමඟ  අත්අඩංගුවට ගත් බව මහරගම  පොලීසිය පවසයි.එහි  කාන්තාවන් හය දෙනකු සහ පිරිමි පුද්ගලයින් දෙදෙනකු මෙසේ අත්අඩංගුවට ගෙන තිබේ.මෙසේ අත්අඩංගුවට ගෙන ඇත්තේ මහරගම , නුගේගොඩ , පිලියන්දල , ගංගොඩවිල සහ ඇඹිලිපිටිය ප්‍රදේශවල පදිංචි (32 -47) වයසේ පසුවන්නන් බව පොලිසිය කියයි .වැටලීම වන අවස්ථාවේදී සැකකරුවන් රුපියල් 6000 ක මුදලක් සඳහා සුදු ක්‍රීඩාවේ යෙදෙමින් සිටි අතර ,පසුව කළ පරික්ෂාවේදී සැකකරුවන් සන්තකයේ තිබී තවත් රුපියල් 26 , 500 භාරයට ගත් බව පොලිසිය කියයි .අත් අඩංගුවට ගත් සැකකරුවන් ,නුගේගොඩ අධිකරණයට ඉදිරිපත් කිරීමට නියමිතය .    ",
    "URL": "https://www.lankadeepa.lk/provincial_news/සූදු-කෙළිය-කාන්තාවන්-6-ක්-ඇතුළු-8-ක්-අල්ලයි/59-602682",
    "Category": "provincial-news"
}