{
    "Source": "www.lankadeepa.lk",
    "Timestamp": "2018 මාර්තු මස 24",
    "Headline": "සුසාන භූමියේ ගෝඩා බැරල්",
    "News Content": "නයිනමඩම චන්දන ප්‍රනාන්දු                                                                              පොලිස්පති පූජිත් ජයසුන්දර මහතාගේ උපදෙස් මත රටපුරා ඊයේ (23) රාත්‍රියේ සිදුකල විශේෂ මෙහෙයුමකට අනුව දන්කොටුව පොලිස් බල ප්‍රදේශයේ මොහොට්ටිමුල්ල  ප්‍රදේශයේ සිදුකල වැටලිමකදී මොහොට්ටිමුල්ල පොදු සුසාන භුමියේ මළ සිරුරක් දමා තිබු කොන්ක්‍රීට් වලක, ගෝඩා බැරල් සඟවා කසිප්පු ජාවාරමක් සිදුකල වෙන්නප්පුව ප්‍රාදේශිය සභාවේ මන්ත්‍රීවරයෙකුගේ සහෝදරයෙකු කියන අයෙකු සැකපිට අත්අඩංගුවට ගත් බව දන්කොටුව පොලිසිය පවසයි.සැකකරු එම මිනිවලේ තිබු සිරුරු කොටස් ප්ලාස්ටික් උරයක බහා ගොඩට ගෙන පැත්තකින්  ගෝඩා බැරල් කසිප්පු නිපදවීම සඳහා තබා ඇති බවට තොරතුරු හෙළි වු බව පොලිසිය කියයි.                                                               මෙලෙස අත් අඩංගුවට ගෙන ඇත්තේ 33 හැවිරිදි අයෙකි    කාලයක සිට මෙම සුසාන භූමිය තුල කසිප්පු ජාවාරම කරගෙන ගොස් ඇති බවත් ප්‍රදේශයේ සිදුවන බොහෝ අපචාර සිදුවීම්වලට මෙම පුද්ගලයා සම්බන්ධ බවට තොරතුරු හෙළි වි ඇති බව කරුණු අනාවරණය කරගෙන තිබේ. එම වලේ තිබි ගෝඩා බැරල් 3 ක් හා නිවසේ තිබි ගෝඩා බැරල් 2 ක් සොයාගත් බවත්, සැකකරුගේ නිවස සුසාන භුමිය මායිමේම පිහිටීම නිසා මෙම ජාවාරම කරගෙන යාමට පහසුවක් වි ඇති බවත් පොලිසිය වැඩිදුරටත් කියයි.දන්කොටුව පොලිස් ස්ථානාධිපති පොලිස් පරික්ෂක තිළිණ හෙට්ටිආරච්චි මහතාගේ මෙහෙයවිමෙන් මෙම වැටලීම සිදුකර තිබේ.       ",
    "URL": "https://www.lankadeepa.lk/provincial_news/සුසාන-භූමියේ-ගෝඩා-බැරල්/59-526191",
    "Category": "provincial-news"
}