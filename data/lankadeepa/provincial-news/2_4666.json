{
    "Source": "www.lankadeepa.lk",
    "Timestamp": "2020 පෙබරවාරි මස 13",
    "Headline": "නිතිවීරෝධීව පස් කපමින් සිටි දෙදෙනෙක් අත්අඩංගුවට",
    "News Content": "(සිරිනිහාල් ගමගේ)                           වදුරබ පොලිස් බල ප්‍රදේශයේ මාබොටුවන හා ලේල්වල ප්‍රදේශයේ බලපත්‍ර නොමැතිව පස් කපමින් සිටි සැකකරුවන් දෙදෙනකු සමඟ ඒ සඳහා භාවිතා කළ ජේසීබී යන්ත්‍ර දෙකක් අත්අඩංගුවට ගත් බව වදුරබ පොලිසිය පවසයි.පස් ප්‍රවාහනය සඳහා බලපත්‍ර මේ වන විට අවශ්‍ය නොවන නමුදු පස් කැපීමට බලපත්‍ර අවශ්‍ය වන බවත් ඒ පිළිබඳ තැකීමකින් තොරව නීතිවිරෝධී ලෙස පස් කපමින් සිටියදී මොවුන් අත්අඩංගුවට ගෙන ඇත.අත්අඩංගුවට ගත් සැකකරුවන් බද්දේගම මහේස්ත්‍රාත් අධිකරණයට ඉදිරිපත් කිරිමට නියමිතය.      ",
    "URL": "https://www.lankadeepa.lk/provincial_news/නිතිවීරෝධීව-පස්-කපමින්-සිටි-දෙදෙනෙක්-අත්අඩංගුවට/59-565943",
    "Category": "provincial-news"
}