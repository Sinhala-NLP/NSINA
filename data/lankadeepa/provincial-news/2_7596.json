{
    "Source": "www.lankadeepa.lk",
    "Timestamp": "2019 ජුනි මස 12",
    "Headline": "ලංගම බසයක් පෙරළී සිසුන් 10 ක් රෝහලේ",
    "News Content": "(හේමලතා ඩී හේවගේ )                                     ගිරිඋල්ල ඩිපෝවට  අයත් ලංගම බස් රථයක් පන්නල එළිබිච්චිය - බලවල මාර්ගයේ මහජන ක‍්‍රීඩාගංණය අසළදී මර්ගයෙන් ඉවතට පැන පෙරැළීයාමෙන් එහි ගමන්ගත් පාසල් සිසුන් 10 දෙනකු පමණ තුවාල ලබා දඔදෙණිය රෝහලට  ඇතුළු කර තිබේ. මෙලෙස තුවාල ලැබූ පාසල් සිසුන් ගිරිඋල්ල අධ්‍යාපන කළාපයට අයත් පාසල් කරා ගමන්ගත් සිසුන් බවත් බස්රථයේ රියදුරු සහ කොන්දොස්තරවරයාද මෙම අනතුරෙන් තුවාල ලබා රෝහල්ගතකර ඇතිබවත් පොලීසිය පවසයි . මෙම අනතුර සිදු වූයේ  බස් රථයේ ඇතිවූ කාර්මික දෝෂයකින්ද  එසේ නොමැතිනම් රියදුරුට  රථය පාලනය කරගැනීමට නොහැකිවීමෙන්දැයි පොලිසිය වැඩිදුර පරීක්ෂණ පවත්වයි.  ",
    "URL": "https://www.lankadeepa.lk/provincial_news/ලංගම-බසයක්-පෙරළී-සිසුන්-10-ක්-රෝහලේ/59-551876",
    "Category": "provincial-news"
}