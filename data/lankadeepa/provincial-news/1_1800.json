{
    "Source": "www.lankadeepa.lk",
    "Timestamp": "2020 දෙසැම්බර් මස 15",
    "Headline": "නුවරඑළිය නගර සභා අය වැය සම්මතයි",
    "News Content": "( ෂෙල්ටන් හෙට්ටිආරච්චි) නුවරඑළිය  මහනගර සභාවේ 2021 වර්ෂය සඳහා  නුවරඑළිය  පුරපති චන්දන ලාල් කරුණාරත්න මහතා විසින්  ඉදිරිපත් කළ  අයවැය  යෝජනාව පාලක   සියලුම  නාගරික මන්ත්‍රී වරුන්ගේ  සහාය  මත සභා  සම්මතවිය.නගරාධිපති චන්දන ලාල් කරුණාරත්න මහතා ඇතුළු නාගරික  මත්‍රි වරු 13 දෙනෙකු  පක්ෂව ඡන්දය  ප්‍රකාශ  කළ අතර අයවැය යෝජනාවට  විරුද්ධව  හිටපු  නගරාධිපති  වර්තමාන  නාගරික  මන්ත්‍රි  මහින්ද  දොඩම්පේගමගේ මහතා  අයවැය යෝජනාවට විරුද්ධව  ඡන්දය  ප්‍රකාශ  කර සිටියහ . විපක්ෂය  නියෝජනය  කළ නාගරික  මංත්‍රි වරුන්  3 ක් ඡන්දය  දිමෙන් වැළකී සිටියහ . විපක්ෂය නියෝජනය කරණ  නාගරික  මංත්‍රි වරුන්  6  දෙනෙකු ඊයේ  පැවැති  විශේෂ මහ සභා  රැස්වීමට සහභාගි  නොවුහ. නාගරික  මන්ත්‍රී  මහින්ද දොඩම්පේගමගේ මහතා විසින්  නුවරඑළිය  පුරපති වරයා විසින්  ඉදිරි පත් කළ අයවැය යෝජනාවට විරුද්ධව  දීර්ඝ  ලෙස  කරුණු  දැක්විම ද  විශේෂ  සිද්ධියකි .පසුගිය  පලාත් පාළන මැතිවරණයයෙන්  තේරිපත් වු නාගරික  මංත්‍රි  මොහොමඩ් පලිල් මහතා  තම මන්ත්‍රී ධුරයෙන් ඉල්ලා  අස්වු පසු ඒ වෙනුවට  යලි සභාවට පැමිණි  මහින්ද දොඩම්පේගමගේ මහතා  අදහස්  දැක්විම ද  විශේෂ සිද්ධියකි.   ",
    "URL": "https://www.lankadeepa.lk/provincial_news/නුවරඑළිය-නගර-සභා-අය-වැය-සම්මතයි/59-583388",
    "Category": "provincial-news"
}