{
    "Source": "www.lankadeepa.lk",
    "Timestamp": "2019 සැප්තැම්බර් මස 21",
    "Headline": "කෙසෙල් වගාවක ගංජාත් වවලා",
    "News Content": "( ඩී.කේ.රත්න) කෙසෙල් වගා කරන මුවාවෙන් තණමල්විල බලහරුව ප්‍රදේශයේ අක්කර කාලක ඉඩමක ගංජා වගා කළ පුද්ගලයෙකු අද (21) ගංජා ගස් 2079 ක් සමග මොනරාගල දිසා මත්ද්‍රව්‍ය වැටලීම් අංශයේ නිලධාරීන් විසින් අත්අඩංගුවට ගෙන ඇතැයි තණමල්විල පොලීසිය පවසයි.තණමල්විල ඌව කුඩාඔය සමගිපුර ප්‍රදේශයේ පදංචි වයස අවුරුදු 40ක පමණ පුද්ගලයෙකු මෙම ගංජා ගස් සමග අත්අඩංගුවට ගෙන තිබේ.මොනරාගල දිසා මත්ද්‍රව්‍ය වැටලීම් අංශයේ නිලධාරීන් විසින් තණමල්විල බලහරුව ප්‍රදේශයේ සිදු කරන ලද විශේෂ සෝදිසි මෙහෙයුමකදී කෙසෙල් වගා කරන මුවාවෙන් ගංජා වගා වගා කළ මෙම පුද්ගලයා අත්අඩංගුවට ගෙන ඇත.අත්අඩංගුවට ගනු ලැබූ පුද්ගලයා වැඩිදුර විමර්ශන කටයුතු සඳහා වැල්ලවාය මහේස්ත්‍රාත් අධිකරණයට ඉදිරිපත් කිරීමට තණමල්විල පොලීසියට බාරදී තිබේ.තණමල්විල පොලිස් නිලධාරීහු මේ පිළිබඳව පරීක්ෂණ සිදු කරති.  ",
    "URL": "https://www.lankadeepa.lk/provincial_news/කෙසෙල්-වගාවක-ගංජාත්-වවලා/59-557397",
    "Category": "provincial-news"
}