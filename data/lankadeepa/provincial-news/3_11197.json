{
    "Source": "www.lankadeepa.lk",
    "Timestamp": "2018 අගෝස්තු මස 12",
    "Headline": "පස් කන්දකට යට වු අයෙක් රෝහලේ",
    "News Content": "( නිශාන්ත කුමාර) ගෙපොලක් කපමින් සිටියදී පස් කන්දක් කඩා වැටී  ඊට යටවී බරපතල තුවාල ලැබූ  පස්සර ඇකිරිය ප්‍රදේශයේ පුද්ගලයෙකු අද (12) දහවල් මීගහකිවුල රෝහලට ඇතුළු කළ පසුව වැඩිදුර ප්‍රතිකාර සඳහා බදුල්ල මහ රෝහල වෙත ඇතුළු කර තිබේ.සිද්ධියෙන් තුවාල ලබා ඇත්තේ පස්සර ඇකිරිය උණගොල්ල ගම්මානයේ අවුරුදු 40 ක පුද්ගලයෙකි.තවත් පිරිසක් සමඟ මෙම පුද්ගලයා නිවසක් ඉදිකිරීම සදහා ගෙපලක් කපමින් සිටියදී බුරුල්වූ පස් කන්දක් එක්වරම ඔහුගේ සිරුර මතට කඩා වැටී ඇති අතර එහි සිටි පිරිස එක්ව ඔහු පිටතට ගෙන රෝහල් ගත කිරීමට පියවර ගෙන ඇත.  ",
    "URL": "https://www.lankadeepa.lk/provincial_news/පස්-කන්දකට-යට-වු-අයෙක්-රෝහලේ/59-534392",
    "Category": "provincial-news"
}