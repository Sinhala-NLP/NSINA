{
    "Source": "www.lankadeepa.lk",
    "Timestamp": "2019 පෙබරවාරි මස 08",
    "Headline": "කැස්බෑ මස් සමඟ තිදෙනෙක් අත්අඩංගුවට",
    "News Content": "( ඔගස්ටින් ප්‍රනාන්දු)    කෑස්බෑවුන් මරා මස් කර අලෙවි කිරීමේ ජාවාරමක නිරතවූ පුද්ගලයන් තිදෙනෙකු කැස්බෑ  මාංශ තොගයක් සමඟ අද ( 8) අලුයම හලාවත අඹකදවිල ධීවර ගම්මානයේ දී අත් අඩංගුව‍ට ගත් බව හලාවත පොලිසිය කියයි. එක් දින යාත්‍රාවක් ද යතුරු පැදියක්ද සමග කැස්බෑ මංශ කිලෝ 9ක් ද අත් අඩංගුවට ගත් බවත් කියයි .  හලාවත අඹකදවිල ප්‍රදේශයේ ධීවරයින් ඈත දියඹට ගොස් අල්ලා ගන්නා කැස්බෑවුන් මුහුද මැද සිය යාත්‍රාවන් තුළදීම මරා මස් කර එම මාංශ ගොඩබිමට ගෙනැවිත් අලෙවි කරන බවට ලද තොරතුරක් මත අද ( 8)  අඹකදවිල වෙරළට පැමිණි සැක කටයුතු ධීවර යාත්‍රාවක් පරීක්ෂා කළ පොලිස් නිලධාරින් පිරිසකට එම බෝට්ටුවේ තිබි කැස්බෑ මාංශ තොගයක් හමු වී තිබේ. යාත්‍රාවේ ආ ධීවරයා අත් අඩංගුවට ගත් බවත්  ඔහුගෙන් ලද තොරතුරක් මත අඹකදවිල නිවසක තිබී තවත් කැස්බෑ මාංශ තොගයක් ද යතුරු පැදියකින් කැස්බෑ මාංශ තොගයක් ගෙන යමින් සිටි අයෙකුවද අත්අඩංගුවට ගෙන ඇති බවත් කියයි.  සැකකරුවෝ අඹකදවිල ප්‍රදේශයේ පදිංචිකරුවෝ වෙති. ඔවුන් අද ( 8 දා ) හලාවත අධිකරණය හමුවට ඉදිරිපත් කිරිමට නියමිතව ඇතො. හලාවත පොලිසිය පරීක්ෂණ සිදු කරයි.  ",
    "URL": "https://www.lankadeepa.lk/provincial_news/කැස්බෑ-මස්-සමඟ-තිදෙනෙක්-අත්අඩංගුවට/59-545350",
    "Category": "provincial-news"
}