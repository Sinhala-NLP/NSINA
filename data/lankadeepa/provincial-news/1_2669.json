{
    "Source": "www.lankadeepa.lk",
    "Timestamp": "2020 අගෝස්තු මස 16",
    "Headline": "මරණ දඬුවම නියමව දසවසරක් සැඟව සිටි අයෙක් අත්අඩංගුවට",
    "News Content": "(බිමල් ශ්‍යාමන් ජයසිංහ )මරණ දඬුවම නියමව දස වසරක් තිස්සේ සැඟව සිටි පුද්ගලයෙක් බණ්ඩාරගම කිදෙල්පිටිය ප්‍රදේශයේදී අත්අඩංගුවට ගත් බව බණ්ඩාරගම පොලීසිය කියයි . මෙලෙස අත්අඩංගුවට ගෙන ඇත්තේ වැල්මිල්ල කිඳෙල්පිටිය කිතුලමුල්ල ගමගේ සමන් කුමාර නමැත්තෙකි . අත්අඩංගුවට ගත් මෙම සැකකරු ඝාතනයට ලක්වූ දකුණු පළාතේ සංවිධානාත්මක අපරාධ කරුවෙකු වූ වම්බොට්ටාට නැමැත්තා  ගේ සහෝදරයා බව පොලිසිය කියයි . පුද්ගල ඝාතනයක් සම්බන්ධයෙන් සැකකරු නොමැතිව ඇඹිලිපිටිය අධිකරණය මගින් විභාග කළ නඩුවකින් අනතුරුව  2010 පෙබරවාරි මාසේ ලබා දුන් තීන්දුවක් අනුව සැකකරුට මරණීය දණ්ඩනය නියම වි තිබු බව පොලිසිය කියයි   ",
    "URL": "https://www.lankadeepa.lk/provincial_news/මරණ-දඬුවම-නියමව-දසවසරක්-සැඟව-සිටි-අයෙක්-අත්අඩංගුවට/59-577258",
    "Category": "provincial-news"
}