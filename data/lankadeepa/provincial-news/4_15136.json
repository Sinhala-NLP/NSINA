{
    "Source": "www.lankadeepa.lk",
    "Timestamp": "None  2015 අප්‍රේල් මස 29",
    "Headline": "ජාතික රෝහලේ වෙසක් සතිය",
    "News Content": "සම්බුදු තෙමඟුල නිමිත්තෙන් විපස්සි බෞද්ධ මධ්‍යස්ථානයේ අනුශාසකත්වයෙන්, අධ්‍යක්ෂතුමන්ගේ සහ ප්‍රධාන හෙද නිලධාරිනියගේ උපදේශකත්වයෙන් ශ්‍රී ලංකා ජාතික රෝහලේ පැතුම් බෝධි මළුවේදී අප්‍රේල් 27 වැනිදා සිට මැයි 3 දක්වා පිංකම් මාලාවක් පැවැත්වේ.දිනපතා පස්වරු 4 සිට ධර්ම දේශනා, ආශිර්වාද බෝධි පූජා, පිරිත් දේශනා, අටවිසි බුද්ධ වන්දනා ඇතුළු පිංකම් රැසක් සංවිධානය කර ඇත. මැයි 3 වැනිදා වෙසක් පොහෝ දින කුප්පියාවත්ත ජයසේඛරාරාමාධිකාරී තලල්ලේ ධම්මදේව හිමියන්ගේ මෙහෙයවීමෙන් විශේෂ අටවිසි බුද්ධ පූජාවක්ද පැවැත්වීමට නියමිතය.  ",
    "URL": "https://www.lankadeepa.lk/provincial_news/ජාතික-රෝහලේ-වෙසක්-සතිය/59-312762",
    "Category": "provincial-news"
}