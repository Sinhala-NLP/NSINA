{
    "Source": "www.lankadeepa.lk",
    "Timestamp": "2020 ජනවාරි මස 17",
    "Headline": "ගංජා පාර්සලයක් සමඟ සිසුවකු ඇතුළු දෙදෙනෙකු අත්අඩංගුවට",
    "News Content": "(නිශාන්ත කුමාර) ගංජා පාර්සලයක් ළඟ තබා සිටි පාසල් සිසුවකු ඇතුළු දෙදෙනෙකු අද(17) සැකපිට අත්අඩංගුවට ගත් බව කන්දකැටිය පොලිසිය කියයි. මෙලෙස අත්අඩංගුවට ගෙන ඇත්තේ 18 හැවිරිදි පාසල් සිසුවෙකු සහ අවුරුදු 29 ක තරුණයෙකි. ඔවුන්ගේ හැසිරීම සම්බන්ධයෙන් සැක සිතූ පොලිසිය ඔවුන් පරීක්ෂා කිරීමේදී ගංජා පාර්සලය හමුවී ඇත. සොයාගත් ගංජා ප්‍රමාණය මෙතෙක් ගණනය කර නොමැත. කන්දකැටිය පොලිසිය වැඩිදුර පරීක්ෂණ පවත්වයි.  ",
    "URL": "https://www.lankadeepa.lk/provincial_news/ගංජා-පාර්සලයක්-සමඟ-සිසුවකු-ඇතුළු-දෙදෙනෙකු-අත්අඩංගුවට/59-564301",
    "Category": "provincial-news"
}