{
    "Source": "www.lankadeepa.lk",
    "Timestamp": "2021 ජුලි මස 07",
    "Headline": "මීගලෑවේ ගොවීහු පොහොර ඉල්ලා පාරට බසිති",
    "News Content": "(නිහාල් ජයවීර)මීගලෑව මහවැලි කොට්ඨාසයේ ගැටිලෑව 311/ඩී/3, ගොවි සංවිධානයේ ගොවිහු පිරිසක් සිය වගාවන්ට පොහොර ලබා දෙන ලෙස ඉල්ලා අද (07) දහවල් ගැටිලෑව කුඹුරු යායේ නිහඬ උද්ඝෝෂණයක් පැවැත් වූහ .දුරස්ථ භාවය සෞඛ්‍ය ආරක්ෂිත ක්‍රම අනුගමනය කරමින් හා විවිධ සටන් පාඨ ලියු පෝස්ටර් ප්‍රදර්ශනය කරමින් මේ නිහඬ උද්ඝෝෂණය පැවැත් වූහ .මෙවර යල් කන්නයේ වගා කළ ගොයම්වලට මේ වන විට මාස දෙකක පමණ කාලයක් ගතව ඇති බවත් එහෙත් වගාවට යෙදීමට පොහොර ඇටයක්වත් තමන්ට ලැබි නැති බව ගොවීහු කියති .සමස්ත ලංකා ගොවිජන සම්මේලනයේ කුරුණෑගල දිස්ත්‍රික් සංවිධායක සංජීව කරුණාසාගර මහතා ද මේ නිහඬ උද්ඝෝෂණයට සම්බන්ධ වී සිටියේය .  ",
    "URL": "https://www.lankadeepa.lk/provincial_news/මීගලෑවේ-ගොවීහු-පොහොර-ඉල්ලා-පාරට-බසිති/59-594244",
    "Category": "provincial-news"
}