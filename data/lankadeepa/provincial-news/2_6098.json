{
    "Source": "www.lankadeepa.lk",
    "Timestamp": "2019 ඔක්තෝබර් මස 20",
    "Headline": "ස්වර්ණාභරණ සොරකම් කළ අයෙක් රිමාන්ඩ්",
    "News Content": "(සම්පත් ප්‍රියනන්දන සහ නාලක ජේ හෙට්ටිආරච්චි)දිවා කාලයේ නිවස්  වලට ඇතුළු වී  ස්වර්ණාභරණ සහ මුදල් සොරකම් කළ සැකකරුවෙකු බලන්ගොඩ වැඩබලන මහෙස්ත්‍රාත් ඒ.එම්. එස්  මැණිකේ මහත්මිය හමුවට ඉදිරිපත් කිරීමෙන් පසු  ඔක්තෝබර්  31 වැනිදා දක්වා රක්ෂිත බන්ධනාගාර ගත කරන ලෙස අද (20) දා නියෝග කළාය.බලන්ගොඩ ඇල්ලෙඅරාව නාකැටිය ප්‍රදේශයේ පදිංචි  22 හැවිරිදි සැකකරුවෙකු මෙලෙස රක්ෂිත බන්ධනාගාර ගත කෙරිණි. බලන්ගොඩ පොලිසියේ නිලධාරීන් කණ්ඩායමක් විසින් මෙම සැකකරු අත්අඩංගුවට ගෙන බලන්ගොඩ වැඩ බලන මහෙස්ත්‍රාත්වරිය හමුවට ඉදිරිපත් කිරීමෙන් අනතුරුව මෙලෙස රක්ෂිත බන්ධනාගාර ගත කෙරිණි.  ",
    "URL": "https://www.lankadeepa.lk/provincial_news/ස්වර්ණාභරණ-සොරකම්-කළ-අයෙක්-රිමාන්ඩ්/59-559096",
    "Category": "provincial-news"
}