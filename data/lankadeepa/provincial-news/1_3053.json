{
    "Source": "www.lankadeepa.lk",
    "Timestamp": "2020 ජුනි මස 29",
    "Headline": "බස් - ලොරි රථ අනතුරකින් පුද්ගලයෙක් මරුට",
    "News Content": "(කේ.බුද්ධික කුමාරසිරි  සහ බිමල් ශ්‍යාමන් ජයසිංහ)මොරගහහේන  - කොට්ටාව මාර්ගයේ බෙරුකැටිට ප්‍රදේශයේදී මාර්ගයේ ගමන් කරමින් තිබූ බස් රථයක පිටුපස ලොරි රථයක් ගැටීමෙන් අද (29) සවස සිදු වූ අනතුරකින් ලොරි රථයේ සහයකයා එම ස්ථානයේදීම මිය ගොස් ඇතැයි මීගොඩ පොලිසිය පැවසීය.අනතුරින් රියදුරු තුවාල ලබා අවිස්සාවේල්ල මූලික රෝහලට ඇතුළත් කළ බව පොලිසිය සඳහන් කළේය.මහරගම සිට හොරණ බලා ධාවනය වූ පෞද්ගලික බස් රථයක පිටුපස ලොරි රථය ගැටී ඇති අතර ලොරි රථය ගැටුණු ප්‍රදේශයේ වාඩි වී සිටි ලොරි සහයකයා මෙලෙස මියගොස් ඇති බව පොලිසිය පැවසීය.     ",
    "URL": "https://www.lankadeepa.lk/provincial_news/බස්---ලොරි-රථ-අනතුරකින්-පුද්ගලයෙක්-මරුට/59-574492",
    "Category": "provincial-news"
}