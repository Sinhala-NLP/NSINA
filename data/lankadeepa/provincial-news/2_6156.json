{
    "Source": "www.lankadeepa.lk",
    "Timestamp": "2019 ඔක්තෝබර් මස 13",
    "Headline": "යුද්ධයේදී මියගිය ගජබා විරුවන් සිහිකර පුෂ්පෝපහාර උත්සවයක්",
    "News Content": "(මනුල වික්‍රම)ගජබා රෙජිමේන්තුවේ 36 වන සංවත්සරයට සමගාමීව මියගිය ගජබා රණවිරුවන් සිහිපත්කර පුෂ්පෝපහාර පිදීමේ උත්සවයක් අද (13) සවස සාලියපුර  පිහිටි රණවිරු ස්මාරකයේ දී පැවැත්විණි.එම රෙජිමේන්තුවේ පුරෝගාමියා වූ මේජර් ජෙනරල් විජය විමලරත්න මහතා ඇතුළු මියගිය නිලධාරීන් 171 දෙනෙකු හා සෙසු සාමාජිකයින් 479 දෙනෙකු වෙනුවෙන් පුෂ්පෝපහාර පිදීමට යුද හමුදාපති මේජර් ජෙනරල් ශවේන්ද්‍ර සිල්වා මහතා ප්‍රමුඛ හමුදා නිලධාරීහු සහ මියගිය අයගේ ඥාතීහූද එක්ව සිටියහ.   ",
    "URL": "https://www.lankadeepa.lk/provincial_news/යුද්ධයේදී-මියගිය-ගජබා-විරුවන්-සිහිකර-පුෂ්පෝපහාර-උත්සවයක්/59-558718",
    "Category": "provincial-news"
}