{
    "Source": "www.lankadeepa.lk",
    "Timestamp": "2021 අගෝස්තු මස 28",
    "Headline": "ප්‍රමිතියෙන් බාල ඔක්සිමීටර් තොගයකට මුද්‍රා තබයි",
    "News Content": "(ඩී.ජී.සුගතපාල)ඖෂධ ශාලාවල ඇති රුධිරයේ ඔක්සිජන් මට්ටම පරික්ෂා කරනු ලබන ඔක්සි මිටර් බොහොමයක් ප්‍රමිතියෙන් තොර බවට ලැබුන පැමිණිලි අනුව ගාල්ල දිස්ත්‍රික් ආහාර හා ඖෂධ පරික්ෂක නිලධාරින් විසින් ගාල්ල නගරයේ සහ කරාපිටියේ ඖෂධ ශාලාවල ඇති ඔක්සි මිටර් අද පරික්ෂා කරනු ලැබිය.ඖෂධ ශාලාවල ඇති ඔක්සි මිටර් නිවෙස්වලට ගෙන ගොස් රුධිරයේ ඔක්සිජන් ප්‍රමාණය බැලිමේදි පෙන්වන ප්‍රමාණයත් රෝහලට ගියවිට රෝහලෙන් ඔක්සිජන් ප්‍රමාණය බැලිමේදි එකිනෙකට වෙනස් ප්‍රමාණයන් පෙන්විම නිසා තමන් මහත් අපහසුවට පත්වන බවට ජනතාව විසින් කරණ ලද පැමිණිලි අනුව මෙම ඔක්සි මිටර් පරික්ෂාව සිදු කර ඇත.මේවා බොහොමයක් සෙල්ලම් බඩු ගෙන්වන මුවාවෙන් පිටරටින් ගෙන්වා ඇති ප්‍රමිතියෙන් තොර ඒවා බවත් පරික්ෂා කරන ලද ඔක්සි මිටර්වල වාර්තා කොළඹට යවා වාර්තා එනතෙක් ඒවා මුද්‍ර තබා ඖෂධ ශාලා හිමියන් බාරයේම තැබිමට පියවර ගත් බවත් ගාල්ල දිස්ත්‍රික් ආහාර හා ඖෂධ පරික්ෂක එස්.එස්.හපුආරච්චි මහතා පැවසිය.   ",
    "URL": "https://www.lankadeepa.lk/news/ප්‍රමිතියෙන්-බාල-ඔක්සිමීටර්-තොගයකට-මුද්‍රා-තබයි/101-597856",
    "Category": "provincial-news"
}