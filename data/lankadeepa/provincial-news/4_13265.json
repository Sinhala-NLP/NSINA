{
    "Source": "www.lankadeepa.lk",
    "Timestamp": "2017 නොවැම්බර් මස 01",
    "Headline": "පොල්වත්තේ මුරකරුගේ මරණය ගැන සොයයි",
    "News Content": "(ජුඩ් සමන්ත) පොල් වත්තක සේවය කරමින් සිටියදී අභිරහස් ලෙස මියගිය අයෙකුගේ  මරණය සම්බන්ධයෙන් පශ්චාත් මරණ පරීක්ෂණය පවත්වා අධිකරණයට  කරුණු වාර්තා කරන ලෙස හලාවත දිසා විනිසුරු හා මහේස්ත්‍රාත් හේෂාන්ත ද  මෙල් මහතා හලාවත මහ රෝහලේ අධිකරණ වෛද්‍යය නිලධාරීවරයාට අද (1) නියෝග කළේය.මරණයට පත්ව ඇත්තේ තොඩුවාව-ඉරණවිල,ධීවර ගම්මානයේ  පදිංචිකරුවෙකු වන වර්ණකුලසූරිය ලෙනාඩ් ප්‍රියංකර තමෙල් (54) නම් අයෙකි.  මියගිය අය හලාවත - පල්ලම පොලිස් වසමේ තම්මන ප්‍රදේශයේ පොල්  වත්තක මුරකරුවෙකු ලෙස සේවය කරමින් සිට ඇත. එම වත්ත ආසන්නයේ   ඇති වෙනත් පොල් වත්තක මුරකරුවෙකුට පසුගිය 31 වැනිදා සවස මළ සිරුර  හමුවී ඇත.   ",
    "URL": "https://www.lankadeepa.lk/provincial_news/පොල්වත්තේ-මුරකරුගේ-මරණය-ගැන-සොයයි/59-519729",
    "Category": "provincial-news"
}