{
    "Source": "www.lankadeepa.lk",
    "Timestamp": "2019 ජුලි මස 02",
    "Headline": "ගින්නකින් වෙළඳසැලක් විනාශයි - හිමිකරු රෝහලේ",
    "News Content": "(රෝහණ සමරවීර) පල්ලේබැද්ද අම්බැවිල මගයාය හන්දියේ සිල්ලර වෙළඳසැලක් අද (02) ගිනිගෙන සම්පූර්ණයෙන් විනාශ වී ඇතැයි ප්‍රදේශවාසීහු පවසති.ගින්න නිවා දැමීමට උත්සහ කළ වෙළඳසැල් හිමියා ද පිළිස්සුම් තුවාල ලබා රෝහල් ගතකර ඇත.ප‍්‍රදේශවාසීහු විශාල සංඛ්‍යාවක් එම ස්ථානයට පැමිණ ගින්න නිවා දැමීමට ක‍ටයුතු කළහ. වැලිගෙපොල ප‍්‍රාදේශීය ලේකම් කාර්යාලයේ  ආපදා කළමණාකර මධ්‍යස්ථානයේ සතු බවුසරයක් ද එම ස්ථානයට ජලය රැගෙන පැමිණ තිබුණි.ගින්නෙන් වෙළඳසැලෙහි සියලු බඩු බාහිරාදිය සම්පූර්ණයෙන් විනාශ වී ඇත.සිදු වූ අලාභය මෙතෙක් ගණන් බලා නොමැති අතර, ගින්නට හේතුව අනාවරණය කරගෙන නොමැත.  ",
    "URL": "https://www.lankadeepa.lk/provincial_news/ගින්නකින්-වෙළඳසැලක්-විනාශයි---හිමිකරු-රෝහලේ/59-552899",
    "Category": "provincial-news"
}