{
    "Source": "www.lankadeepa.lk",
    "Timestamp": "None  2015 පෙබරවාරි මස 22",
    "Headline": "‘වැසි සහිත කාලගුණයක්‘",
    "News Content": "පළාත් කීපයකට වැසි ඇති වීමේ හැකියාව ක්‍රමයෙන් වැඩිවෙමින්  පවතින බව කාලගුණ විද්‍යා දෙපාර්තමේන්තුව කියයි.‘‘නැගෙනහිර සහ ඌව පළාත්වල තැනින් තැන වැසි ඇති වේ‘‘.‘‘අපරභාගයේදී හෝ සන්ධ්‍යා කාලයේදී දිවයිනේ බස්නාහිර , මධ්‍යම සහ සබරගමුව පළාත් වල  වැසි හෝ ගිගුරුම් සහිත වැසි ඇති විය හැකියි‘‘.‘‘ගිගුරුම් සහිත වැසි ඇති වන විට එම ප්‍රදේශ වල තාවකාලිකව තද සුළං ඇති විය හැක. අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස ජනතාවගෙන් කාරුණිකව ඉල්ලා සිටිනු ලැබේ‘‘.‘‘දිවයිනේ ගාල්ල සිට පොතුවිල් හරහා ත්‍රීකුණාමලය දක්වා වන ගැඹුරු සහ නොගැඹුරු  මුහුදු ප්‍රදේශවල වැසි  ස්වල්පයක් ඇති වේ‘‘.‘‘සුළං ඊසාන දෙසින් හමන අතර වේගය පැයට කිලෝ මීටර් . 20-40 අතර  වේ.‘‘මන්නාරම සිට පුත්තලම හරහා කොළඹ දක්වා සහ ගාල්ල සිට මාතර හරහා පොතුවිල් දක්වා වන මුහුදු ප්‍රදේශ වල සුළං වේගය විටෙක පැයට කිලෝ මීටර් 50 පමණ අගයක් දක්වා වැඩි විය හැකි බැවින් එම මුහුදු ප්‍රදේශ විටෙක තරමක් රළු විය හැකියි‘‘.2015පෙබරවාරි මස 22 වැනි දින දහවල්  12.00 ට නිකුත් කෙරිණි. ",
    "URL": "https://www.lankadeepa.lk/provincial_news/‘වැසි-සහිත-කාලගුණයක්‘/59-298573",
    "Category": "provincial-news"
}