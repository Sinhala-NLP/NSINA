{
    "Source": "www.lankadeepa.lk",
    "Timestamp": "2019 අප්‍රේල් මස 10",
    "Headline": "උත්සව සමයේ කොළඹ ආරක්ෂාවට පොලිසියේ 2400 ක්",
    "News Content": "(ඉන්දිකා රාමනායක)අලුත් අවුරුදු සමයේ කොළඹ නගරයේ  ආරක්ෂාව සහ රථවාහන රාජකාරි වෙනුවෙන් 2400 ක පොලිස් නිලධාරීන් පිරිසක් යොදවා ඇති බව පොලිස් මාධ්‍ය ප‍්‍රකාශක පොලිස් අධිකාරි රුවන් ගුණසේකර මහතා කියා සිටියේය.මින් 1800 ක  නිලධාරීන් ප‍්‍රමාණයක් රථවාහන රාජකාරි සඳහා ද සෙසු පිරිස ආරක්ෂක රාජකාරි සඳහා යොදවා ඇති බවද  රුවන් ගුණසේකර මහතා සඳහන් කළේය.බීමත් රියදුරන් , වංචනික වෙළෙදුන් හා  ගැටකපන්නන් අත්අඩංගුවට ගැනීමට  සඳහා සාමාන්‍ය  ඇඳුමෙන් ද පොලිස් නිලධාරීන් කොටසක් රාජකාරියට යොදවා ඇති බවද පොලිස් මාධ්‍ය ප‍්‍රකාශකවරයා වැඩිදුරටත් පැවසීය.පොලිස් මාධ්‍ය  පොලිස් අධිකාරි රුවන් ගුණසේකර මහතා මේ බව  පැසුමේ පොලිස් මුලස්ථානයේ අද (10) පැවති මාධ්‍ය හමුවකදීය.  ",
    "URL": "https://www.lankadeepa.lk/provincial_news/උත්සව-සමයේ-කොළඹ-ආරක්ෂාවට-පොලිසියේ-2400-ක්/59-548617",
    "Category": "provincial-news"
}