{
    "Source": "www.lankadeepa.lk",
    "Timestamp": "2020 මාර්තු මස 16",
    "Headline": "කටුනායක  ගුවන්තොටුපොළ  කසළ  අංගනයේ ගින්නක්",
    "News Content": "( වී.ඒ.නිශ්ශංක)කටුනායක  ගුවන් තොටුපොළ හා ගුවන් තොටුපොළ සමාගමටම අයත් කසළ කසළ අංගනයක ඉඩමක  අද (16 ) පස්වරුවේ හදිසි ගින්නක් හටගෙන තිබේ.එම ගින්නනෙන් ගුවන්තොටුපළ ආශ්‍රිත මුලු ප්‍රදේශයම දුමින් වැසී ගොස් පවතී. එම ගින්න ව්‍යාප්තවීම මැඩ පවත්වා ලීමට ආයෝජන ප්‍රවර්ධන කලාපයේ ගිනි නිවන යන්ත්‍ර දෙකක් යෙදවීමට  කටුනායක පොලීසීය ක්‍රියාකරමින් සිටී. මෙම ස්ථානයේ පවත්වාගෙන යන කසළ අංගනය කටුනායක ජාත්‍යන්තර ගුවන් තොටුපොළෙන් සහ ගුවන් යානාවලින් ඉවත් කරන ලද කසළ අපද්‍රව්‍ය දැවීමේ අංගනය සම්බන්ධ ස්ථානයකි.  ගින්නෙන් කසළ අපද්‍රව්‍ය දැවීමේ අංගනයටද හානි සිදුවී ඇති බව පොලීසිය පවසයි. එම හදිසි ගින්න මැඩපැවැත්වීමට කටුනායක සහ ගුවන් තොටුපළ පොලිස් ස්ථානයේ නිලධාරීන්, අයෝජන කලාපයේ ගිනිනිවන ඒකකයේ නිලධාරීන් කටයුතු කරමින් සිටි. ගුවන් යානා වලින් ඉවතලන කසළ දහනාගාරය සහ ගින්න පැවති ස්ථානයට යාබදව ඇත්තේ ආයෝජන ප්‍රවර්ධන කලාපයට අයත් දේපළකි. ගින්න පැතිරීම  වැලක්වීමට ආයෝජන ප්‍රවර්ධන කලාපයේ ගිනි නිවන ඒකකයේ ගිනි නිවන යන්ත්‍ර දෙකක් හා කටුනායක පොලීසිය මගින් ගෙන්වන ලද ජල බවුසර් යොදවා ගින්න මැඩපැවැත්වීමට මහත් උත්සාහයක් යොදවා කටුනායක පොලිසිය ක්‍රියාකර ඇත.   ",
    "URL": "https://www.lankadeepa.lk/provincial_news/කටුනායක--ගුවන්තොටුපොළ--කසළ--අංගනයේ-ගින්නක්/59-567892",
    "Category": "provincial-news"
}