{
    "Source": "www.lankadeepa.lk",
    "Timestamp": "Editor  2019 අගෝස්තු මස 10",
    "Headline": "අපේ රටට ශක්තිමත් පෞරුෂයක් තිබෙන ජනාධිපතිවරයෙක් ඕනෑ",
    "News Content": "(ලුණුගල ප්‍රසන්න පත්මසිරි)“අපේ රටට දැන් ශක්තිමත් හොද පෞරුෂයක් තිබෙන ජනාධිපතිවරයෙක් අවශ්‍යයි. එහෙම නැතුව මේ රටගොඩ ගන්න බැහැ..“යැයි පාර්ලිමේන්තු මන්ත්‍රි නිමල් සිරිපාලද සිල්වා මහතා අද 10 පැවසීය.බදුල්ල දෙමෝදර ඌව පළාත් සභාව මගින් අළුතින් ඉදිකළ ආදාහනාගාරය විවෘත කරමින් නිමල් සිරිපාලද සිල්වා මහතා එසේ කීය.“නායකයාගේ නම කියන කොට කවුරුත් නැගිටින නායකයෙක් නැතුව මේ රට හදන්න බෑ. එවැනිශක්තිමත් නායකයෙක් හදන්න දායකවීම තමයි අපි මේ යුගයේ කළ යුත්තේ... අපි යුගයේ කාර්යභාරය මැනවින්ඉටුකරනවා. අන්තවාදයට එරෙහි වන ජාතික ආරක්ෂාව ගැන හිතන නායකයෙක් හා ජනතාව ගැන හිතෙන නායකයෙක් හදන්න ශ්‍රී ලංකා නිදහස් පක්ෂය දැන් ඉතාම නම්‍යශීලීව හා ව්‍යාප්ත ලෙස හිතලා ජනතාව පැත්තෙන් තීන්දුවක් ගෙන අපි ගමට ඇව්ත් ජනතාවට කියනකම් ඉන්න...  දැන් ඒ දේට මංපෙත් විවර වී තියෙනවා“ යැයි නිමල් සිරිපාලද සිල්වා මහතා පැවසීය.  ",
    "URL": "https://www.lankadeepa.lk/provincial_news/අපේ-රටට-ශක්තිමත්-පෞරුෂයක්-තිබෙන-ජනාධිපතිවරයෙක්-ඕනෑ/59-555140",
    "Category": "provincial-news"
}