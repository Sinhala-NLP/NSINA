{
    "Source": "www.lankadeepa.lk",
    "Timestamp": "2019 පෙබරවාරි මස 12",
    "Headline": "මත්ද්‍රව්‍ය මඬින්න දකුණට එස්.ටී.එෆ් කඳවුරු",
    "News Content": "බිඟුන් මේනක ගමගේ දකුණු පළාතේ මත්ද්‍රව්‍ය මාෆියාව මර්දනයට විශේෂ කාර්ය බළකාය සහභාගී කරගෙන විශේෂ වැඩපිළිවෙළක් ආරම්භ කරන්නේ යැයි දකුණු පළාත් ආණ්ඩුකාර රංජිත් කීර්ති තෙන්නකෝන් මහතා පැවසීය. ඒ අනුව ලබන සතියේදී දකුණු පළාතේ ස්ථාන තුනක විශේෂ කාර්ය බළකා කඳවුරු ආරම්භ කරන්නේ යැයි ද තෙන්නකෝන් මහතා පැවසීය. මේ වනවිට අදාළ කඳවුරු පිහිටුවීම සඳහා ස්ථාන පහක් හඳුනාගෙන ඇතැයි ද ඒවායෙන් වඩාත් සුදුසු ස්ථාන තුන පළාත් ආරක්ෂක මණ්ඩලය මගින් ඉක්මණින්ම තීරණය කරන්නේ යැයි ද ආණ්ඩුකාරවරයා පැවසීය. විශේෂ කාර්ය බළකායේ මෙහෙයුම් සඳහා අවශ්‍ය පහසුකම් පසුගිය කාලයේ ලැබී නැතැයි ද එසේ වී නම් මත්ද්‍රව්‍ය මාෆියාව මෙතරම් වර්ධනය වන්නේ නැතැයි ද කීර්ති තෙන්නකෝන් මහතා වැඩිදුරටත් සඳහන් කළේය.   ",
    "URL": "https://www.lankadeepa.lk/provincial_news/මත්ද්‍රව්‍ය-මඬින්න-දකුණට-එස්-ටී-එෆ්-කඳවුරු/59-545570",
    "Category": "provincial-news"
}