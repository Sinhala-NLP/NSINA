{
    "Source": "www.lankadeepa.lk",
    "Timestamp": "2019 නොවැම්බර් මස 03",
    "Headline": "ගිනි අවියක් සමඟ පුද්ගලයෙක් අත්අඩංගුවට",
    "News Content": "(දිලීප් ජයසේකර)හම්බන්තොට ගොන්නොරුව පාරේ පහළ අන්දරවැවදී මෙරට නිෂ්පාදිත ගිනි අවියක් සමඟ පුද්ගලයෙකු අද (03) අත්අඩංගුවට ගත් බව සුරියවැව පොලිස් විශේෂ කාර්ය බලකා කඳවුරේ නිලධාරීයෙකු සඳහන් කළේය.මෙලෙස අත්අඩංගුවට පත් වූයේ පහළ අන්දරවැව ප්‍රදේශයේම පදිංචි 43 හැවිරිදි පුද්ගලයෙකි.සැකකරු පහළ අන්දරවැව ප්‍රදේශයේ හේන් ගොවිතැන් කටයුතු වල නියැලෙමින් සිටින අතරවාරයේ රාත්‍රී කාලයේ දඩයමේ ගොස් ඇති බවයි මූලික ප්‍රශ්න කිරීම්වලදී අනාවරණය වී ඇත.අත්අඩංගුවට පත් සැකකරු පහළ අන්දරවැව ඇතුළු අවට ප්‍රදේශ වලට දඩමස් සැපයු ප්‍රධාන ජාවාරම්කරුවෙකු බව පොලිසිය පැවසීය.සැකකරු සම්බන්ධයෙන් ලද තොරතුරකට අනුව සිදුකළ වැටලීමකදී මෙරට නිෂ්පාදිත ගිනි අවිය සමඟ සැකකරු අත්අඩංගුවට ගෙන තිබේ.සැකකරු වැඩිදුර විමර්ශන කටයුතු සඳහා හම්බන්තොට පොලිසියට භාර දී ඇති අතර සැකකරු හම්බන්තොට මහේස්ත්‍රාත් අධිකරණයට ඉදිරිපත් කිරීමට නියමිතය.   ",
    "URL": "https://www.lankadeepa.lk/provincial_news/ගිනි-අවියක්-සමඟ-පුද්ගලයෙක්-අත්අඩංගුවට/59-559879",
    "Category": "provincial-news"
}