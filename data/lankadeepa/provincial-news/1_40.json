{
    "Source": "www.lankadeepa.lk",
    "Timestamp": "2022 දෙසැම්බර් මස 17",
    "Headline": "කහටගස්දිගිලියේ බඩඉරිඟු වගා වනසයි",
    "News Content": "(උපුල් හේරත්)කහටගස්දිගිලිය ප්‍රාදේශීය ලේකම් කොට්ඨාසයට අයත් කටුකැලියාව, මහපොතාන හා වැලිමුවපොතාන යන ගම්මානවල වගා කර ඇති බඩ ඉරිඟු අක්කර සියයකට අධික ප්‍රමාණයක් සේනා දළඹුවන් කා දමා  විනාශ කර ඇතැයි ගොවීහු මැසිවිලි නගති .මෙම සිද්ධිය පිළිබඳව ගොවීන් සඳහන් කරන්නේ වගකිව යුතු ආයතන මෙතෙක් දැනුවත් කලත් නිසි විසඳුමක් ලැබී නොමැති බවයි.කටුකැලියාව සහ මහපොතාන ගම්මානවල බඩඉරිඟු වගාව මෙසේ විනාශ වී ඇත.සේනා දළඹුවා විනාශ කරන්න මෙතෙක් හැකියාවක් ලැබුණේ නැහැ .අපේ තිබුන මුළු සේසතම වියදම් කරලයි මේ පැතිවල ඉන්න ගොවියෝ ගොවිතැන් කරන්නේ .අපි ඉල්ලන්නේ මෙච්චරයි .පුළුවන් තරම් ඉක්මනින් අපිට බෙහෙත් ඖෂධයක් හොයල දෙන්න මෙි වගාව රැකගන්න .අපේ ජීවත් වීමේ අරගලය මෙතනයි තියෙන්නෙ යැයිද ඔවුහු පවසති.  ",
    "URL": "https://www.lankadeepa.lk/provincial_news/කහටගස්දිගිලියේ-බඩඉරිඟු-වගා-වනසයි/59-625376",
    "Category": "provincial-news"
}