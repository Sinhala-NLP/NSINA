{
    "Source": "www.lankadeepa.lk",
    "Timestamp": "2019 අප්‍රේල් මස 10",
    "Headline": "185 වන උදාගම ජනතා අයිතියට",
    "News Content": "(පද්මා කුමාරී කංකානම්ගේ )උදාගම්මාන වැඩ සටහන යටතේ ජනතා අයිතියට පත්වන 185 වන උදාගම කල්පිටිය මණ්ඩල්කුඩා  \"මීලාදුන් නබී ග්‍රාමම් \" නිවාස ඉදිකිරීම් සහ සංස්කෘතික කටයුතු පිළිබද අමාත්‍ය සජිත් ප්‍රේමදාස මහතා අතින් අද ( 10) ජනතා අයිතියට පත්කෙරිණි.නිවාස 26 කින් සමන්විත මෙම නිවාස යෝජනා ක්‍රමය සඳහා මුල් ගල් තබා ඇත්තේ 2018 වසරේ ජුනි 13 දින ය. මෙම නිවාස සඳහා වන හිමිකම් පත් ප්‍රදානය ද එතුමා අතින් සිදු විය.විසිරි ණය 175 ක් නිකුත් කිරීම,සොදුරු පියස ණය හිමිකම් පත් 50 ක් ප්‍රදානය,නිවාස ණය හා ආධාර පත් 150 ක් පිරිනැමීම,ඇස් කන්නාඩි බෙදා දීම,පොල් පැල ප්‍රදානය ද සිදු විය.මෙම අවස්ථාවට ප්‍රදේශයේ ආගමික නායකයින්, රාජ්‍ය අමාත්‍ය නිරෝෂන් පෙරේරා,පුත්තලම් දිස්ත්‍රික් පාර්ලිමේන්තු මන්ත්‍රීවරුන් වන පාලිත රංගේ බණ්ඩාර,හෙක්ටර් අප්පුහාමී ඇතුලු දේශපාලන නියෝජිතයින් පිරිසක් සහභාගී වූහ.  ",
    "URL": "https://www.lankadeepa.lk/provincial_news/185-වන-උදාගම-ජනතා-අයිතියට/59-548611",
    "Category": "provincial-news"
}