{
    "Source": "www.lankadeepa.lk",
    "Timestamp": "2018 පෙබරවාරි මස 11",
    "Headline": "මුන්දලම සමීරගම සේවා පියස මධ්‍යස්ථානයට මැර ප්‍රහාරයක්",
    "News Content": "හිරාන් ප්‍රියංකර ජයසිංහ මුන්දලම සමීරගම සේවා පියස මධ්‍යස්ථානයට අද ( 11 ) අළුයම කිසියම් පිරිසක් එල්ල කළ මැර ප්‍රහාරයකින් හානි වී ඇති බව මුන්දලම පොලිසිය පවසයි . සේවා පියසේ ප්‍රධාන පුවරුවට හා දොරවල් හා ජනෙල් වලට පහර දි ඇති අතර මෙම සේවා පියසේ සමීරගම ග්‍රාම නිලධාරි කාර්යාලයත් ,ආර්ථික සංවර්ධන නිලධාරි කාර්යාලය , කෘෂීකර්ම පර්යේෂණ  හා නිශ්පාදන සහකාර කාර්යාලය හා  සමෘද්ධි සංවර්ධන කාර්යාලයත් පිහිටා තිබේ . අදාල පහර දිම පිළිබඳ තවමත් කිසිදු හෝඩුවාවක් ලැබි නොමැති අතර සිද්ධිය පිළිබඳව මුන්දලම පොලිසිය පරික්ෂ පවත්වයි .   ",
    "URL": "https://www.lankadeepa.lk/provincial_news/මුන්දලම-සමීරගම-සේවා-පියස-මධ්‍යස්ථානයට-මැර-ප්‍රහාරයක්/59-524182",
    "Category": "provincial-news"
}