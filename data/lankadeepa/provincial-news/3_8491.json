{
    "Source": "www.lankadeepa.lk",
    "Timestamp": "2019 මාර්තු මස 21",
    "Headline": "කෙසෙල්ගමුව ඔයේ  මැණික් ගැරූ  6 ක් අත්අඩංගුවට",
    "News Content": " (හැටන් රංජිත් රාජපක්ෂ )                       බගවන්තලාව මහඑළිය රක්ෂිතයේ  සිට  කාසල්රි ජලාශයට ප්‍රධාන වශයෙන් ජලය ගලා බසිනා කෙසෙල්ගමුඔයේ අනවසරෙන්  මැණික්  ගරමින්  සිටි ජාවාරම්කරුවන් 6 දෙනෙක්  බගවන්තලාව පොලිසිය විසින් අද (21) දහවල් සැකපිට අත්අඩංගුවට ගෙන ඇත. රත්නපුර ප්‍රදේශයේ පදිංචි මෙම සැකකරුවන් තෙරේසියා වත්ත ප්‍රදේශයේ කෙසෙල්ගමුඔය උණ බට යොදා හරස් කරමින් දිග උදලු යොදා ගනිමින් කෙසෙල්ගමුඔය පතුලේ තිබෙන මැණික් ඉල්ලම් ගොඩ ගනිමින් මෙම අනවසර මැණික් ගැරිම සිදු කරමින් සිටි බවයි  බගවන්තලාව පොලිසියේ ස්ථානාධිපති පොලිස් පරික්ෂක ශාන්ත බණ්ඩාර මහතා පැවසීය. කෙසෙලේගමුඔය පතුලේ තිබෙන මැණික් ඉල්ලම් ගොඩ ගැනිම හේතුවෙන් ගග දෙපස ඉවුරු කඩා වැටිමෙන් විශාල පරිසර හානියක් සිදු වෙමින් පැවති බව  වැටලිම සිදු කළ බගවන්තලාව පොලිසියේ නිලධාරින් පැවසීය. බගවන්තලාව ප්‍රදේශයේ මැණික් ජාවාරම්කරුවෙකු විසින් මෙම අනවසර මැණික් ගැරිමේ ජාවාරම කාලයක් තිස්සේ මෙහෙයවා ඇති බවත්,  මෙම වැටලිමේදි සැකකරුවන් සන්තකයේ තිබු මැණික් ඉල්ලම් ගොඩ ගැනිම සදහා උපයෝගි කර ගත් උදලු කිහිපයක් සහ මැණික් ගැරිම සදහා යොදාගත් උපකරණ කිහිපයක්ද පොලිස් භාරයට ගෙන ඇත.සැකකරුවන් අත්අඩංගුවට ගැනීමට නියමිතය.    ",
    "URL": "https://www.lankadeepa.lk/provincial_news/කෙසෙල්ගමුව-ඔයේ--මැණික්-ගැරූ--6-ක්-අත්අඩංගුවට/59-547619",
    "Category": "provincial-news"
}