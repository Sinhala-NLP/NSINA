{
    "Source": "www.lankadeepa.lk",
    "Timestamp": "2019 මැයි මස 29",
    "Headline": "පුද්ගල ඝාතනයකට වසර 22 කට පසු  මරණ දඬුවම්",
    "News Content": " (දිලීප් ජයසේකර)අසභ්‍ය වචනයෙන් බැන වැදුණායැයි  කිමයින් මහ මග රැක සිට වසර 22කට පෙර පුද්ගලයෙකු ඝාතනය කළ  සැකකරුවෙකුට හම්බන්තොට මහාධිකරණ විනිසුරු තාමර තෙන්නකෝන් මහතා අද (29) මරණ දඩුවම නියම කළේය.මෙලෙස මරණ දඩුවම නියම කෙරුණේ පන්නෙගමුව තිස්සමහාරාම පදිංචි බදනගේ විමලසිරි නැමති තිදෙරු පියෙකුටය.1997.07.05 වන දින පන්නෙගමුව හැළඹාන පාරේදි පන්නිගමුව,වීරවිල පදිංචි තිදෙරු පියෙකු වු අබේසිංහ ලියන ආරච්චිගේ ගාමිණි නැමති අය මන්නයකින් කපා කොටා ඝාතනය සම්බන්ධයෙන් සැකකරුට එරෙහිව නීතිපතිවරයා විසින් හම්බන්තොට මහාදිකරණය හමුවේ නඩු පවරා තිබුණි.මියගිය ගාමීණී නැමති අය හා සැකකරු අතර බහින් බස් විමක් සිදු වි ඇති අතර ඉන් කෝපයෙන් සිටි බදනගේ විමලසිරි නොහොත් මාලු විමලේ නැමති අය ගාමිණී සිය පා පැදියෙන් ගමන් කරමින් සිටියදි පන්නිගමුව හැළඹාන පාරේ රැක සිට මාලු කපන මන්නයෙන් ඔහුට පහරදි තිබේ.සිය පාපැදිය මතම දරුණු කැපුම් තුවාල සහිතව එම ස්ථානයේදීම ගාමිණි මැරී වැටි සිටියේය.සිද්ධිය සම්බන්ධයෙන් තිස්සමහාරාම පොලීසිය පරික්ෂණ පවත්වා සැකකරු වන මාලු විමලේ නැමැත්තා අත්අඩංගුවට ගෙන අධිකරණයට ඉදිරිපත් කෙරුණි.‍මෙම සිද්ධිය සම්බන්ධයෙන් වු මුලික නඩු විභාගයෙන් පසු නීතිපති වරයා විසින් සැකකරුට එරෙහිව 2000 වසරේදි හම්බන්තොට මහාධිකරණයේ අධිචෝදනා බාරදීමෙන් පසු නඩු විභාගය ආරම්භ කෙරුණි.එහිදී සැකකරුට එරෙහිව නගා තිබු චෝදනාව සාධාරණ සැකයෙන් ඔබ්බට ඔප්පු විම හේතුවෙන් මහාධිකරණ විනිසුරු තාමර තෙන්නකෝන් මහතා අද (29) දින සිය නියෝගය ප්‍රකශයට පත් කෙරුණි.මෙහිදි මහාධිකරණ විනිසුරු වරයා නියෝග කෙරුනේ පැමිණිල්ල විසින් සැකකරුට එරෙහිව නගා තිබු චෝදනාව සාධාරණ සැකයෙන් ඔබ්බට ඔප්පු කිරිම හේතුවෙන් සැකකරුට මරණ දඩුවම නියම කරන බවයි.ඒ අනුව සැකකරු ශ්‍රි ලංකා ජනාධිපති වරයා විසින් නියම කරන වේලාවකදි ස්ථානයකදි බෙල්ලෙන් එල්ලා මරණයට පත් කරනතෙක් සැකකරු වැළිකඩ බන්ධනාගාරයේ සිර කර තබන ලෙසද බන්ධනාගාර නිළධාරින්ට නියෝග කෙරුණි.පැමිණිල්ල වෙනුවෙන් තිස්සමහාරාම පොලිසියේ පොලිස් කොස්තාපල් (91147)සදරුවන් රජයේ අධිනීතීඥ ගයාන් ලක්රුවන් පෙරේරා මහතා සමග පෙනීසිටියේය.  ",
    "URL": "https://www.lankadeepa.lk/provincial_news/පුද්ගල-ඝාතනයකට-වසර-22-කට-පසු--මරණ-දඬුවම්/59-551236",
    "Category": "provincial-news"
}