{
    "Source": "www.lankadeepa.lk",
    "Timestamp": "2020 සැප්තැම්බර් මස 28",
    "Headline": "වරෙන්තු 9 කට සම්බන්ධ සැකකරුවකු කොටපොළින් අල්ලයි",
    "News Content": "(එස්. ඩී.කොඩිකාර) ගෙවල් බිඳුම් ඇතුළු දේපළ සොරකම් කිරීම් රැසකට සම්බන්ධ විවෘත වරෙන්තුවක් ඇතුළු දින වරෙන්තු 9 ට සම්බන්ධ සැකකරුවෙකු අද (28) කොටපොළ,හිගුරුපනාගල ප්‍රදේශයේ දී අත්අඩංගුවට ගත් බව කොස්මෝදර පොලිසිය පවසයි. අත්අඩංගුවට ගත් සැකකරු (34) හැවිරිදි කොටපොළ ප්‍රදේශයේ පදිංචි පුද්ගලයකු බව පොලිසිය කියයි. සැකකරු දෙනියාය,කොස්මෝදර,ඌරුබොක්ක,කනංකේ,මොරවක,පිටබැද්දර,අකුරැස්ස පොලිස් බල ප්‍රදේශවල ගෙවල් බිඳුම් ඇතුළු දේපළ සොරකම් කිරීම් වලට සොයමින් සිටි එම පොලීසිවලට අවශ්‍යව සිටි සැකකරුවෙකි. පොලිස් විශේෂ කාර්යාංශයට  ලද තොරතුරක් මත සැකකරු අත්අඩංගුවට ගනු ලැබිණි.  ",
    "URL": "https://www.lankadeepa.lk/provincial_news/වරෙන්තු-9-කට-සම්බන්ධ-සැකකරුවකු-කොටපොළින්-අල්ලයි/59-579750",
    "Category": "provincial-news"
}