{
    "Source": "www.lankadeepa.lk",
    "Timestamp": "2019 දෙසැම්බර් මස 16",
    "Headline": "මෝටර් රිය-බවුසරය එකිනෙක ගැටී අයෙක් මරුට",
    "News Content": "(හිරාන් ප්‍රියංකර ජයසිංහ) මුන්දලම  කරිකට්ටිය  ප්‍රදේශයේ  අද (16) ඉන්ධන ප්‍රවාහනය කරනු ලබන බවුසරයක මෝටර් රථයක් ගැටි එක් අයකු මරණයට පත්වු බව මුන්දලම පොලිසිය කියයි.අනතුරින් මරණයට පත්ව ඇත්තේ මාලඹේ තලවතුගොඩ වැලි පාර පදිංචි 43 හැවිරිදි නිශාන්ත මංජුල සිල්වා නැමති අයකු බව පොලිසිය කියයි.කොළඹ සිට පුත්තලම පාලවිය සිමේන්ති සමාගමට ඉන්දන ප්‍රවාහනය කරමින් තිබු බවුසරයක අනුරාධපුර සිට කොළඹ බලා ගමන් ගනිමින් තිබු මෝටර් රථයක් ගැටිමේන් මෙම අනතුර සිදුව ඇති බව කියයි.අනතුර සිදුවන අවස්ථාවේදි මෝටර් රථයේ පස් දෙනෙකු ගමන් කර ඇති අතර එයින් එක් අයකු මරණයට පත්ව ඇති බවත් අනෙක් පිරිස සුළු තුවාල ලබා ඇති බව රෝහල් ප්‍රකාශකයෙක් පැවසීය. අනතුරට පත් මෝටර් රථයේ ගමන් ගත් පිරිස අනුරාධපුර ජය ශ්‍රී මහා බෝධින් වහන්සේ වන්දනා කර  ආපසු නිවෙස් බලා ගමන් කරමින් සිටියදි මෙම අනතුර සිදුව ඇති  බව කියයි.  ",
    "URL": "https://www.lankadeepa.lk/provincial_news/මෝටර්-රිය-බවුසරය-එකිනෙක-ගැටී-අයෙක්-මරුට/59-562376",
    "Category": "provincial-news"
}