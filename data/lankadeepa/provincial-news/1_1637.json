{
    "Source": "www.lankadeepa.lk",
    "Timestamp": "2021 ජනවාරි මස 17",
    "Headline": "මාර්ගයේ ඇද තිබූ විදුලි රැහැනක වැදී අයෙක් මරුට",
    "News Content": "(අනීෂා මානගේ) සිය කුඩා කැබ් රථයෙන් නිවෙසට යමින් සිටියදී මාර්ගයේ ඇද තිබූ විදුලි රැහැනක පැටලීමෙන් ව්‍යාපාරික දෙදරු පියකු ඊයේ(16) රාත්‍රීයේ මිය ගොස් ඇතැයි කටුවන පොලිසිය කියයි. මෙලෙස මියගොස් ඇත්තේ කටුවන හිඟුරකන්ද ප්‍රදේශයේ පදිංචි අගම්පොඩිගේ විජේතුංග(35) නම් දෙදරු පියෙකු බව පොලිසිය කියයි. එම පුද්ගලයා ව්‍යාපාරිකයකු වන අතර ඔහුට අයත් බව කියන කුඩා කැබ් රථයෙන් නිවෙසට යමින් සිටියදී නිවෙස ඉදිරිපස මාර්ගයේ වාහනය ලිස්සා ගොස් අසල තිබූ කානුවකට වැටී ඇත. ඔහු නැවත වාහනය පිටුපසට සහ ඉදිරියට ගැනීමේදී මාර්ගය හරහා ඇද තිබූ විදුලි රැහැන වාහනයේ පිටුපසින් සවි කර තිබූ බව කියන අමතර කොටසක පැටලී වයරය කැපී ඇතැයි පොලිසිය කියයි. එහිදී ඔහු වාහනයෙන් බැස වාහනය කානුවෙන් ගොඩගැනීමට උත්සාහ කිරීමේදී විදුලි සැර වැදී ඇතැයි පොලිසිය කියයි.  ",
    "URL": "https://www.lankadeepa.lk/provincial_news/මාර්ගයේ-ඇද-තිබූ-විදුලි-රැහැනක-වැදී-අයෙක්-මරුට/59-584759",
    "Category": "provincial-news"
}