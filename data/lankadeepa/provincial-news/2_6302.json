{
    "Source": "www.lankadeepa.lk",
    "Timestamp": "2019 සැප්තැම්බර් මස 29",
    "Headline": "කොකේන් ගිලදැමු බ්‍රසීල ජාතික කාන්තාවක් කටුනායකදී අත්අඩංගුවට",
    "News Content": "(ටී.කේ.ජී.කපිල ) කොකේන් ගුලි ලෙස සකස්කර ගිලදමා  ලංකාවට පැමිණ සිටි බ්‍රසීල ජාතික කාන්තාවක්  කටුනායක ගුවන් තොටුපළ පැමිණීමේ පර්යන්තයේ දී රේගු මත්ද්‍රව්‍ය පාලන අංශයේ නිලධාරීන් පිරිසක් විසින් අත් අඩංගුවට ගෙන ඇත. අද (29 )  උදෑසන 9.00 පමණ  මෙම කාන්තාව ගිල දමා තිබූ කොකේන් 40 ක් පමණ එළියට ගැනීමට මීගමුව දිස්ත්‍රික් මහ රෝහල් වෛද්‍යවරුන් සමත් වී තිබුණි .  මෙම කාන්තාව බ්‍රසීලයේ සිට කටාර් රාජ්‍යය වෙත පැමිණ , එතැන් සිට  දෝහා සිට පැමිණි  කටාර් ගුවන් සේවයේ කිව්.ආර්.- 664 දරණ ගුවන් යානයෙන්  ඊයේ (28) උදෑසන කටුනායක ගුවන් තොටුපළ වෙත පැමිණ තිබේ . ඇය පිළිබඳව ඇති වූ සැකය මත ඇය ස්කෑන් පරීක්ෂණයකට ලක්  කිරීමේ දී , ඇයගේ ආමාශයේ මෙම කොකේන් ගුලි තොගය ඇති බවට අනාවරණය වීමෙන් පසු , රේගු නිලධාරීන් විසින් ඇය අත් අඩංගුවට ගෙන වහාම මීගමුව දිස්ත්‍රික් මහ රෝහල වෙත ඇතුළත් කර තිබේ . එහිදී එම රෝහල් වෛද්‍යවරුන් විසින් විරේක බෙහෙත් ලබා දෙමින් , මෙම ගුලි තොගය එළියට ගැනීමේ ප්‍රයත්නය ආරම්භ කර තිබුණි .      ",
    "URL": "https://www.lankadeepa.lk/provincial_news/කොකේන්-ගිලදැමු-බ්‍රසීල-ජාතික-කාන්තාවක්-කටුනායකදී-අත්අඩංගුවට/59-557846",
    "Category": "provincial-news"
}