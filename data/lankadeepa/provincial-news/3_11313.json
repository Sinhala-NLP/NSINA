{
    "Source": "www.lankadeepa.lk",
    "Timestamp": "2018 ජුලි මස 31",
    "Headline": "සංගිලි දැල් කට්ටල 2 ක් සමඟ ධීවරයින් 4 දෙනෙකු අත්අඩංගුවට",
    "News Content": "(පද්මා කුමාරී කංකානම්ගේ )වලංගු ධීවර මෙහෙයුම් බලපත්‍ර නොමැතිව පුත්තලම කළපුවේ තිරික්කපල්ලම ප්‍රදේශයේ ධීවර කටයුතුවල නියැලුණු ධීවරයින් 4 දෙනෙකු සංගිලි දැල් කට්ටල දෙකක් සමඟ ධීවර හා ජලජ සම්පත් දෙපාර්තුමේන්තුවේ  පුත්තලම කාර්‍යාලයේ නිලධාරීන් විසින් අද(31) අත්අඩංගුවට ගෙන තිබේ.මෙම වැටලීමට පුත්තලම තම්බපණ්ණී නාවික හමුදා නිලධාරීන් ධීවර හා ජලජ සම්පත් දෙපාර්තුමේන්තුවේ නිලධාරීන්ට සහාය ලබා දී ඇත.1996 අංක දෙක දරන ධීවර පනත අනුව සංගිලි දැල් භාවිතය තහනම් බවත් පුත්තලම සහකාර ධීවර අධ්‍යක්ෂ සරත් චන්ද්‍රනායක මහතා පවසයි. විශේෂයෙන්ම කළපු පතුලට හාණි සිදුවන මෙම දැල් මගින් කුඩා මසුන් මෙන්ම මසුන්ගේ බිත්තර ද විනාශ වන බව ඒ මහතා වැඩි දුරටත් පැවසීයඅත්අඩංගුවට ගත් සැකකරුවන් සහ භාණ්ඩ පුත්තලම මහේස්ත්‍රාත් අධිකරණයට ඉදිරිපත් කිරීමට නියමිතය.  ",
    "URL": "https://www.lankadeepa.lk/provincial_news/සංගිලි-දැල්-කට්ටල-2-ක්-සමඟ-ධීවරයින්-4-දෙනෙකු-අත්අඩංගුවට/59-533701",
    "Category": "provincial-news"
}