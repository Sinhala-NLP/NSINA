{
    "Source": "www.lankadeepa.lk",
    "Timestamp": "2019 නොවැම්බර් මස 09",
    "Headline": "පන්නල ඉස්වැටිය වැවේ  දිය නෑමට ගිය තරුණයෙකු අතුරුදහන්",
    "News Content": "(හේමලතා ඩී හේවගේ)පන්නල ඉංගරදවුල ප්‍රදේශයේ පිහිටි ඉස්වැටිය නම් අක්කර 5 ක පමණ වපසරියකින් යුත් වැවක ගිලී අද (08) තරුණයෙකු අතුරුදහන් වී ඇති බව පන්නල පොලිසිය පවසයි.අතුරුදන්වී ඇත්තේ 27 හැවිරිදි තරුණයෙකි.තරුණයන් දෙදෙනෙකු සමඟ මෙම තරුණයා දියනෑම සඳහා වැවට බැස ඇති අවස්ථාවේදී මෙම අනතුරට මුහුණ පා ඇති බව පොලිසිය කියයි.පන්නල පොලිසියේ නිලධාරින් සමඟ ප්‍රදේශවාසින් එක්ව මෙම පුද්ගලයා සොයාගැනීම සඳහා දිය යට පරීක්ෂා කළද සොයාගැනීමට නොහැකි වූ බවද පොලිසිය පවසයි.    ",
    "URL": "https://www.lankadeepa.lk/provincial_news/පන්නල-ඉස්වැටිය-වැවේ--දිය-නෑමට-ගිය-තරුණයෙකු-අතුරුදහන්/59-560238",
    "Category": "provincial-news"
}