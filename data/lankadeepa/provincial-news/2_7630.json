{
    "Source": "www.lankadeepa.lk",
    "Timestamp": "2019 ජුනි මස 10",
    "Headline": "රිය අනතුරකින් හමුදා සාමාජිකයෙක් මරුට",
    "News Content": "(ඔගස්ටින් ප්‍රනාන්දු)කොළඹ හලාවත මාර්ගයේ කටුනේරියේ දි අද ( 10) උදෑසන සිදුවු අනතුරකින් හමුදා සාමාජිකයෙකු මිය ගොස් ඇති බව මාරවිල පොලිසිය කියයි. ඔහු සේවයට යමින් සිටියදී ත්‍රි රෝද රථයක ගැටී ඉදිරියෙන් පැමිණි ලොරි රථයක ද ගැටී අනතුරට ලක්ව ඇත. තුවාල ලැබූ හමුදා සෙබළා මාරවිල මූලික රෝහලට ඇතුළත් කර ඇතත් ඒ වනවිටත් ඔහු මිය ගොස් සිටි බව රෝහල් ආරංචි මාර්ග පවසයි.මිය ගොස් ඇත්තේ හලාවත මුගුණුවටවන විසු වර්ණකුලසුරිය ටිරෝන් සෙපිල් ප්‍රනාන්දු ( 29 ) නමැති,  ගුවන් හමුදා සාමාජිකයෙකි.අනතුරට සම්බන්ධ රථවල රියදුරන් අත්අඩංගුවට ගෙන ඇති අතර සිද්ධිය සම්බන්ධයෙන් මාරවිල පොලිසිය වැඩිදුර පරීක්ෂණ පවත්වයි.  ",
    "URL": "https://www.lankadeepa.lk/provincial_news/රිය-අනතුරකින්-හමුදා-සාමාජිකයෙක්-මරුට/59-551758",
    "Category": "provincial-news"
}