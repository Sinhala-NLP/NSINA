{
    "Source": "www.lankadeepa.lk",
    "Timestamp": "2019 සැප්තැම්බර් මස 11",
    "Headline": "සිසුවියන් අපයෝජනය කළ උපකාරක පන්ති ගුරුවරයා අල්ලයි",
    "News Content": "(කේ. බුද්ධික කුමාරසිරි)හෝමාගම ගොඩගම ප‍්‍රදේශයේ පෞද්ගලික උපකාරක පංතියක් තුළදී එහි සිසුවියන් කිහිපදෙනෙකු අපයෝජනය කළ බව කියන උපකාරක පංති ගුරුවරයෙකු අද (11)  සැකපිට අත්අඩංගුවට ගත් බව මීගොඩ පොලිසිය පවසයි. සැකකාර පෞද්ගලික උපකාරක පංති ගුරුවරයා පංති කාමරය තුළ ඉගැන්වීම් කටයුතු සිදු කරන අතරතුර අපයෝජනය කර ඇති බවට සිසුවියන් තිදෙනෙකු විසින් කොළඹ ළමා හා කාන්තා කාර්යංශයට පැමිණිල කර ඇතැයිද, ඒ අනුව සැකකාර ගුරුවරයා සැකපිට අත්අඩංගුවට ගත් බවද පොලිසිය කියයි.  ",
    "URL": "https://www.lankadeepa.lk/provincial_news/සිසුවියන්-අපයෝජනය-කළ-උපකාරක-පන්ති-ගුරුවරයා-අල්ලයි/59-556785",
    "Category": "provincial-news"
}