{
    "Source": "www.lankadeepa.lk",
    "Timestamp": "2020 අප්‍රේල් මස 01",
    "Headline": "ට්‍රැක්ටරයකට යටවී හමුදා සෙබළෙකු ජීවිතක්ෂයට",
    "News Content": "සමන් පාලිත නානායක්කාර දියතලාව  යුද හමුදා කඳවුරේ භූමියේදී අද (1) ටැක්ටරයක් පෙරළී යුද හමුදා සෙබළකු ජීවිතක්ෂයට පත්වී ඇතැයි දියතලාව යුද හමුදාව කියයි. මෙසේ ජීවිතක්ෂයට පත්වී ඇත්තේ  දියතලාව යුද හමුදා කඳවුරේ පොදු සේවා  බළකායට අනියුක්තව  සේවය කළ කෝප්‍රල් බී. එම්. ඩී. එම්.  දිසානායක (27)නමති ආණමඩුව පදිංචිව සිටි අයෙකි.ඔහු විසින් පැදවූ ට්‍රැක්ටරය පෙරළීමෙන් පසු ඊට  යටවී   බරපතළ  තුවාල ලබා   දියතලාව මූලික රෝහලට ඇතුළත් කිරීමෙන් පසුව  මිය ගොස් ඇත .මේ පිළිබඳව පශ්චාත් මරණ පරීක්ෂණය දියතලාව මූලික රෝහලේදී රෝහලේ දී සිදුකිරීමට නියමිතය. හමුදා පොලීසිය හා දියතලාව පොලිසිය පරීක්ෂණ පවත්වයි.  ",
    "URL": "https://www.lankadeepa.lk/provincial_news/ට්‍රැක්ටරයකට-යටවී-හමුදා-සෙබළෙකු-ජීවිතක්ෂයට/59-569475",
    "Category": "provincial-news"
}