{
    "Source": "www.lankadeepa.lk",
    "Timestamp": "2020 පෙබරවාරි මස 13",
    "Headline": "පුරන් කුඹුරු අස්වැද්දීමේ ජාතික වැඩසටහන ඇරඹෙයි",
    "News Content": "(ප්‍රියානි මංගලිකා )ජනපති ගෝඨාභය රාජපක්ෂ මහතාගේ සෞභාග්‍යයේ ඉදිරි දැක්ම වැඩපිළිවෙළ යටතේ පුරන් කුඹුරු අස්වැද්දීමේ ජාතික වැඩසටහන කුරුණෑගල දිස්ත්‍රික්කයේ , මාවතගම, කුඹුරු යායේ දී, කෘෂිකර්ම අමාත්‍ය චමල් රාජපක්ෂ මහතාගේ ප්‍රධානත්වයෙන් අද (13) පැවැත්විණි.සෞභාග්‍යයේ ඉදිරි දැක්ම වගා සෞභාග්‍යය සමාරම්භක උළෙලේ දී කෘෂිකර්ම අමාත්‍ය චමල් රාජපක්ෂ මහතාගේ සුරතින් ජාතික වැඩසටහනේ සමාරම්භය සනිටුහන් කෙරිණි.මෙම අවස්ථාවට මහා මාර්ග,වරාය,නාවික කටයුතු අමාත්‍ය ජොන්ස්ටන් ප්‍රනාන්දු, වයඹ පළාත් ආණ්ඩුකාර ඒ.ජේ.එම්.මුසාම්මිල්, පාර්ලිමේන්තු මන්ත්‍රී ශාන්ත බණ්ඩාර, ජයරත්න හේරත් යන මහතුන් ද මහජන නියෝජිතයන්, රාජ්‍ය නිලධාරීන් ඇතුළු ප්‍රදේශවාසීහු රැසක් එක්ව සිටියහ.   ",
    "URL": "https://www.lankadeepa.lk/provincial_news/පුරන්-කුඹුරු-අස්වැද්දීමේ-ජාතික-වැඩසටහන-ඇරඹෙයි/59-565962",
    "Category": "provincial-news"
}