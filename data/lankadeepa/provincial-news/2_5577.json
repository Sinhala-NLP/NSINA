{
    "Source": "www.lankadeepa.lk",
    "Timestamp": "2019 දෙසැම්බර් මස 05",
    "Headline": "බදුල්ලේ පවුල් 499 ක පිරිස් අවතැන් කඳවුරු 9ක",
    "News Content": "(පාලිත ආරියවංශ සහ සමන් පාලිත)පවතින වැසි සමඟ ඇතිවු ආපදා තත්වයන්  මත සහ  ආපදා අවදානම් තත්වයන් මත සිය නිවාස වලින් ඉවත් කළ පවුල් 449 කට අයත් පුද්ගලයන් 1945 දෙනෙක්  අවතැන් කදවුරු 9 ක නතර කර ඇතැයි ආපදා කළමණාකරණ බදුල්ල දිස්ත්‍රික් සහකාර අධ්‍යක්ෂ ඊ.එල්.එම්. උදය කුමාර මහතා පැවසීය. ලුණුගල කඳවුරු 2ක්, බදුල්ල 1ක්, ඌව පරණගම 2ක්, පස්සර 1 ක් හාලඇලි 3ක් ලෙස මෙම කදවුරු ස්ථාපති කර තිබේ. නායයාම් පස්හා ගල් කඩාවැටීම් හා ගස් කඩාවැටීමනිසා දිස්ත්‍රික්කයේ නිවාස 298 කට හානි සිදුව ඇති බවද සදහන් කළේය. ඒ අතර පූර්ණ හානි සිදුවූ නිවාස ගණන 6 කි. ඒවා ඌවපරණගම නිවාස 2, වැලිමඩ  නිවාස 1, හල්දුම්මුල්ල  නිවාස 2, රිදීමාලියද්ද  නිවාස 1 ලෙස එම නිවාස වාර්තාවී තිබේ.  අනෙක් නිවාසවල ට අර්ධ හානි සිදුව ඇතැයිද  උදය කුමාර මහතා පැවසීය. පස් හා ගල් කඩාවැටීමේ අවධානම ඇල්ල-වැල්ලවාය සහ බදුල්ල - පස්සර මාර්ගවල පවතින බවද අවධාරණය කළේය. ආරක්ෂිත පියවරක් ලෙස බදුල්ල-පස්සර මාර්ගය සවස 6-00 සිට වසා තැබීමටද තීරණය කර තිබේ.   ",
    "URL": "https://www.lankadeepa.lk/provincial_news/බදුල්ලේ-පවුල්-499-ක-පිරිස්-අවතැන්-කඳවුරු-9ක/59-561757",
    "Category": "provincial-news"
}