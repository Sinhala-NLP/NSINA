{
    "Source": "www.lankadeepa.lk",
    "Timestamp": "2018 ජුලි මස 02",
    "Headline": "හිඟුරක්ගොඩ කලාප කාර්යාලය ඉදිරිපිට විරෝධතාවයක්",
    "News Content": " ක.ග කරුණාරත්න මැදිරිගිරිය, මහ අඹගස්වැව ශ්‍රී රාහුල කණිෂ්ඨ විද්‍යාලයේ ඉගෙනුම ලබන තම දරුවන්ට ඉංග්‍රීසි සහ චිත්‍ර විෂය ඉගැන්වීම සඳහා අවශ්‍ය ගුරුවරු ලබාදෙන ලෙස ඉල්ලා ඒ දරුවන්ගේ මාපියෝ අද (2) හිඟුරක්ගොඩ කලාප අධ්‍යාපන කාර්යාලය ඉදිරිපිට විරෝධතාවක නිරතවූහ.උද්ඝෝෂණයට 200 ක පමණ පිරිසක් පැමිණ සිටි අතර විරෝධතාව පැය 2 කට ආසන්න කාලයක් පැවැත්විණි.එම ගැටළුවට ඉක්මණින් විසඳුම් ලබාදෙන බවට සහකාර අධ්‍යාපන අධ්‍යක්ෂ (සැලසුම්) වික්‍රමසිංහ බණ්ඩාර මහතා විසින් දරුවන්ගේ දෙමාපියන්ට පොරොන්දු වීමෙන් පසුව ඔවුහු විසිර ගියහ.  ",
    "URL": "https://www.lankadeepa.lk/provincial_news/හිඟුරක්ගොඩ-කලාප-කාර්යාලය-ඉදිරිපිට-විරෝධතාවයක්/59-531951",
    "Category": "provincial-news"
}