{
    "Source": "www.lankadeepa.lk",
    "Timestamp": "2018 අගෝස්තු මස 24",
    "Headline": "තද සුළඟින් නිවාස 28 කට හානි",
    "News Content": "(ක.ග. කරුණාරත්න සහ චාපා මධුභාෂිනි) වර්ෂාව සමඟ ඇතිවූ තද සුළඟ හේතුවෙන් හිඟුරක්ගොඩ නගරයට ආසන්නයේ පිහිටි සමූපකාර මාවතේ සහ ආර්.බී. 1 ප‍්‍රදේශයේ නිවාස 28 ක් හානියට පත්වී ඇතැයි දිස්ත‍්‍රික් ආපදා කළමනාකරණ ඒකකය කියයි.මේ හේතුවෙන් පීඩාවට පත් පුද්ගලයෝ ගණන 110 කි. හිඟුරක්ගොඩ දුම්රිය පොළට ආසන්නයේ සහ හිඟුරක්ගොඩ 2 කණුව ප‍්‍රදේශයේ සුළඟට ගස් කඩා වැටීම නිසා මාර්ග අවහිරතා ඇතිවී රථවාහන ගමනාගමනයට ද බාධා එල්ල වූ බව හිඟුරක්ගොඩ පොලීසිය කියයි.විදුලිය සහ දුරකථන රැහැන් පද්ධති මතට ද ගස් කඩා වැටීමෙන් ඒවාට ද හානි සිදුවී තිබේ. එක් නිවාසයකට පූර්ණ හානි සිදුව ඇති අතර තවත් නිවාස 18 සහ ව්‍යාපාරික ස්ථාන 4 අර්ධ හානි සිදුව ඇති බව ආපදා කළමණාකරණ මධ්‍යස්ථානයේ උසස් නිළධාරියෙකු  සඳහන් කළේය.   ",
    "URL": "https://www.lankadeepa.lk/provincial_news/තද-සුළඟින්-නිවාස-28-කට-හානි/59-535253",
    "Category": "provincial-news"
}