{
    "Source": "www.lankadeepa.lk",
    "Timestamp": "2018 ඔක්තෝබර් මස 21",
    "Headline": "දුම්වැටි සමඟ රේගුවේදී දෙදෙනෙක්  අත්අඩංගුවට",
    "News Content": "(ටී.කේ.ජී.කපිල )දුම්වැටි තොගයක් ඩුබායි සිට නීතිවිරෝධී ලෙස ශ්‍රී ලංකාවට ගෙන ආ මෙරට ව්‍යාපාරික කාන්තාවක සහ තවත් පුද්ගලයෙක්  අද (21)  කටුනායක ගුවන් තොටුපොළේ දී අත්අඩංගුවට ගත් බව රේගුව පවසයි.අත්අඩංගුවට ගත්  35 හැවිරිදි පුද්ගලයා නාත්තන්ඩිය ප්‍රදේශයේ පදිංචිකරුවෙකු වන අතර , ව්‍යාපාරික කාන්තාව 52 හැවිරිදි හෙට්ටිපොළ ප්‍රදේශයේ පදිංචිකාරිනියකි .ඔවුන් දෙදෙනා අද(21) දින උදෑසන 7.00 ට ඩුබායි සිට පැමිණි ෆ්ලයි ඩුබායි ගුවන් සේවයේ එෆ්.ඉසෙඩ් 547 දරණ  ගුවන් යානයෙන් කටුනායක ගුවන් තොටුපොළ වෙත පැමිණ , කිසිවක් ප්‍රකාශ කිරීමට නොමැති \" හරිත මාවත \" ඔස්සේ ගුවන් තොටුපොළෙන් පිටව යමින් සිටියදී රේගු නිලධාරීන් විසින් අත් අඩංගුවට ගෙන තිබුණි .                 ඔවුන් දෙදෙනා  රැගෙන ආ ගමන් මලු දෙකක් තුළ රුපියල් 19,50,000 ක් වටිනා මෙම විදේශීය නිෂ්පාදිත දුම්වැටි 39,000 ක් අඩංගු දුම්වැටි කාටූන් 195 ක් සඟවා ගෙන සිටි බව රේගුව පවසයි .            ",
    "URL": "https://www.lankadeepa.lk/news/දුම්වැටි-සමඟ-රේගුවේදී-දෙදෙනෙක්--අත්අඩංගුවට/101-538869",
    "Category": "provincial-news"
}