{
    "Source": "www.lankadeepa.lk",
    "Timestamp": "2020 ජුනි මස 06",
    "Headline": "ගැරඩි ඇල්‍ලට තිදෙනෙක් බිලිවෙති",
    "News Content": "(එෆ්.අස්ලම් සහ පාලිත ආරියවංශ)පස්සර මඩොල්සිම ගැරඩිඇල්ල දියඇල්ලේ දියනෑමට ගිය පියකු, දියණියක සහ තවත් දැරියක   දියේ ගිලී මරුමුවට පත්ව ඇතැයි මඩොල්සිම පොලිසිය පවසයි.මෙලෙස මියගොස් ඇත්තේ රාජපක්ෂ මුදියන්සේලාගේ ජයරත්න බන්ඩාර(37) , රාජපක්ෂ මුදියන්සේලාගේ රජිනි නිකේෂලා(12) සහ නෑදෑ දැරියක වන චලනි (13) යන අය වේ.මොවුන් ගෝනගල ප්‍රදේශයේ පදිංචි අතර අද(6) පෙරවරුවේ දියනෑම සඳහා ගැරඩිඇල්ල දිය ඇල්ලේ වලකට බැස ඇති බවත් ඒ අවස්ථාවේදී දියේ ගිලී මරුමුවට පත්ව ඇති බවත් පොලිසිය සදහන් කරයි.බදුල්ල කොට්ඨාස බාර ජ්‍යෙෂ්ඨ පොලිස් අධිකාරී වසන්ත කන්දෙවත්ත,සහකාර පොලිස් අධිකා‍‍‍‍‍‍රි බුද්ධික ගුණසේකර යන මහත්වරුන්ගේ උපදෙස් මත මඩොල්සිම පොලිසිය වැඩිදුර පරීක්ෂන සිදුකරයි.(ඡායාරූප - පාලිත ආරියවංශ)  ",
    "URL": "https://www.lankadeepa.lk/provincial_news/ගැරඩි-ඇල්‍ලට-තිදෙනෙක්-බිලිවෙති/59-573287",
    "Category": "provincial-news"
}