{
    "Source": "www.lankadeepa.lk",
    "Timestamp": "2020 පෙබරවාරි මස 09",
    "Headline": "ආඩිගම රියඅනතුරකින් තරුණයකු මරුට",
    "News Content": "හිරාන් ප්‍රියංකර ජයසිංහආඩිගම කිරියන්කල්ලිය මාර්ගයේ ගමන් කරමින් තිබූ වෑන් රථයක් අද (9)  පාලමක ගැටි සිදුවු අනතුරින් තරුණයකු මිය ගොස් 7 දෙනෙකු තුවාල ලබා මුන්දලම හා හලාවත රෝහලට ඇතුළත් කළ බව මුන්දලම පොලිසිය කියයි.මෙසේ මරණයට පත්වි ඇත්තේ මනිරන්ජන් සරෝජ් කුමාර (24 ) නැමති තරුණයෙකි.ආඩිගම සිට මුන්දලම දක්වා අධික වේගයෙන්  ගමන් කරමින් තිබු සුඛෝපභෝගි වෑන් රථයක් රියදුරුට පාලනය කර ගැනීමට නොහැකි වීමෙන් අනතුර සිදුව තිබේ.තුවාල ලැබු පිරිසෙන් දෙදෙනෙකු මුන්දලම රෝහලේ ප්‍රතිකාර ලබන බවත් 5 දෙනෙකු හලාවත මහ රෝහලට ඇතුළත් කර ඇති බවත් පොලිසිය කියයි.සිද්ධියෙන් තුවාල ලබා ඇත්තේ ආඩිගම,  කිරියන්කල්ලිය , හලාවත , කොළඹ යන ප්‍රදේශවල පදිංචිකරුවෝ වෙති.සිද්ධිය සම්බන්ධව මුන්දලම පොලිසිය වැඩිදුර පරික්ෂණ පවත්වයි .   ",
    "URL": "https://www.lankadeepa.lk/provincial_news/ආඩිගම-රියඅනතුරකින්-තරුණයකු-මරුට/59-565713",
    "Category": "provincial-news"
}