{
    "Source": "www.lankadeepa.lk",
    "Timestamp": "2023 පෙබරවාරි මස 16",
    "Headline": "කන්ටේනර්-යතුරුපැදි ගැටීමෙන් අයෙක් මරුට",
    "News Content": "(ෂේන් සෙනෙවිරත්න)පල්ලෙකැලේ යුද හමුදා කඳවුරේ සිට යාපනය දක්වා ධාවනය වූඅඩි 40 ක් දිග යුද හමුදා කන්ටේනර් රථයක් වේගය පාලනය කර ගැනීමට නොහැකිවඅලවතුගොඩ පොලිස් වසමේදී අනතුරට ලක්වීයතුරු පැදි දෙකක ගැටීමෙන් එක් යතුරුපැදිකරුවෙකු මියගොස් තවත් යතුරු පැදි කරුවෙකු බරපතල තුවාල ලබා ඇති බව පොලීසිය කියයි .මෙම අනතුරින් බරපතළ තුවාල ලබා සිටි එක් යතුරුපැදිකරුවෙකු බමාතලේ රෝහලට ඇතුළත් කිරීමෙන් පසු මියගොස් ඇති අතරඔහු 58 හැවිරිදිඋකුල ප්‍රදේශයේ පදිංචිකරුවෙකි .සිද්ධියෙන් තුවාල ලැබූ තවත් යතුරුපැදිකරුවෙකු බරපතළ තුවාල ලබා මාතලේ රෝහලේ ප්‍රතිකාර ලබමින් සිටින බව පොලීසිය කියයි .මෙම අනතුරට ප්‍රධාන හේතුව වී ඇත්තේ අධික වේගය සහ අපරික්ෂාකාරී රිය ධාවනය බව පවසන පොලිසිය අනතුර සිදු වූ ස්ථානයේ මීටර් 21ක් දිග තිරිංග පහරක් නිරීක්ෂණය වී ඇති බව  පැවසීය.අනතුරට පත් කන්ටේනරය රථයේ ඉදිරිපස විදුර මීටර 09ක් දුරටවිසිවී ගොස් තිබූ බවද පොලිසිය කියයි .මාර්ගයේ රථවාහන අධික ස්ථානයක දී මෙම අනතුර සිදු වූවා නම් මීට වැඩි විශාල විනාසයක් සිදුවීමට තිබු බවද පොලිසිය කියයි .   ",
    "URL": "https://www.lankadeepa.lk/provincial_news/කන්ටේනර්-යතුරුපැදි-ගැටීමෙන්-අයෙක්-මරුට/59-628729",
    "Category": "provincial-news"
}