{
    "Source": "www.lankadeepa.lk",
    "Timestamp": "2020 ජුලි මස 03",
    "Headline": "ජනාධිපති කලාවැව කඩවර දේවාලය වැඳ පුදා ගනී",
    "News Content": "(කුෂාන් ජයවර්ධන )ජනාධිපති ගෝඨාභය රාජපක්ෂ මහතා අද (03)  දහවල් කලාවැව කඩවර දේවාලය වැඳ පුදා ගැනීමට පැමිණියේය.ජනාධිපතිවරයා පැමිණි එම අවස්ථාවට ප්‍රදේශයේ මහ සංඝරත්නය ද හිටපු අමාත්‍යවරුන් වන එස් එම් චන්ද්‍රසේන දුමින්ද දිසානායක ඇතුලු අනුරාධපුර දිස්ත්‍රික් ජනතා නියෝජිතවරු රැසක් ද එක්වූහ.කඩවර දෙවිදුන් වැඳ පුදාගත් ජනාධිපතිවරයා එහි අලුතින් ඉදිකෙරෙන දේවාල භූමියද නිරීක්ෂණය කළේය.ප්‍රදේශවාසීන් රැසක්ද එම අවස්ථාවේ ජනාධපතිවරයා දැකබලා ගැනීමට පැමිණ සිටි අතර ජනාධිපති ගොඨාභය රාජපක්ෂ මහතා එහිදී ජනතාවගේ උණුසුම් පිළි ගැනීමට ද ලක්විය. එම අවස්ථාවට වැඩම කළ සිටි මහසංඝරත්නය එහිදී ජනාධිපතිවරයාට ආශිරවාද පිරිත් සජ්ඣායනාවක් ද පැවැත්වූහ.ජනාධිපතිවරයා එම අවස්ථාවේ පැමිණ සිටි පිරිසට සිය ආචාරය ද පුදකළේය.  ",
    "URL": "https://www.lankadeepa.lk/provincial_news/ජනාධිපති-කලාවැව-කඩවර-දේවාලය-වැඳ-පුදා-ගනී/59-574785",
    "Category": "provincial-news"
}