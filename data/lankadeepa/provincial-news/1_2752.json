{
    "Source": "www.lankadeepa.lk",
    "Timestamp": "2020 අගෝස්තු මස 02",
    "Headline": "යුද හමුදා නිල ඇඳුම් 10 ක් සමඟ පුද්ගලයෙක් අත්අඩංගුවට",
    "News Content": "(එම් .සුසිල් ප්‍රියන්ත)අහුන්ගල්ල වැලිකන්ද බෝගහපිටිය ප්‍රදේශයේදී හෙරොයින් මත් කුඩු , යුද හමුදා නිල ඇඳුම් හා මුදල් තොගයක් සමඟ අද (02) පුද්ගලයෙක් අත්අඩංගුවට ගත්බව විශේෂ කාර්‍ය බලකායේ අලුත්ගම කඳවුරේ උසස් නිලධාරියෙකු පැවසීය.හෙරොයින් මත් කුඩු ග්‍රෑම් 4 යි මිලි ග්‍රෑම් 130 ක් , යුද හමුදා නිල ඇඳුම් 10 ක් හා රුපියල් 6,97,600 ක මුදලක් සැකකරු සන්තකයේ තිබී අත්අඩංගුවට ගත් බව පොලිස් විශේෂ කාර්‍ය බලකාය කියයි.සැකකරු යුද හමුදා සේවයෙන් පලා ආ අයෙකු බවත් ඔහු මීට පෙරද මත් කුඩු ලඟ තබා ගැනීම සම්බන්ධයෙන් රක්ෂිත බන්ධනාගාර ගත කොට ඇප මත සිටින අයෙකු බවත් පොලිස් විශේෂ කාර්‍ය බලකාය කියයි.   ",
    "URL": "https://www.lankadeepa.lk/provincial_news/යුද-හමුදා-නිල-ඇඳුම්-10-ක්-සමඟ-පුද්ගලයෙක්-අත්අඩංගුවට/59-576534",
    "Category": "provincial-news"
}