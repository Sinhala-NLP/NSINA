{
    "Source": "www.lankadeepa.lk",
    "Timestamp": "2021 ජුනි මස 04",
    "Headline": "දික්ඔය එකම පවුලේ 10 ක් ඇතුළු 23කට කොරෝනා",
    "News Content": "( හැටන් සුදත් එච්. එම්. හේවා)හැටන් දික්ඔය නගර සභා බල ප්‍රදේශයේ එකම පවුලේ 10 ක් ඇතුළු කොවිඩ් 19 ආසාදිතයන් 23 දෙනකු  අද 04 ලැබුණු පි. සි. ආර්. වාර්ථා මත තහවුරුවි ඇති බව හැටන් දික්ඔය නගර සභාවේ සෞඛ්‍ය අංශයේ නිලධාරියකු පැවසීය.කොවිඩ් ආසාදිත වීමෙන් හැටන් ගාමිණි පුර ප්‍රදේශයේ මිය ගිය අයගේ පවුලේ පිරිස ඇතුළු 36 දෙනකු පි. සි. ආර්. පරික්ෂාවන්ට ලක් කිරිමෙන් පසු මෙම ආසාදිතයන් 23 දෙනා හදුනා ගැනිමට හැකිවු බවද ඔහු කිවේය.කොවිඩ් ආසාදනයෙන් මිය අයගේ පවුලේ 10 දෙනකු ආසාදිතයන් බවට හදුනා ගෙන ඇති බවත් අනික් ආසාදිතයන් හැටන් දුබුරු ගිරිය,හැටන් සාත්තු නිවාස පාර, හැටන් ඩංබාර්, හැටන් සාලිය පුර, දික්ඔය නගරය, යන ප්‍රදේශවලින් හමුව ඇති බවත් හැටන් ගාමිණි පුර එම පවුලේ ආසාදිතයන් 10 දෙනා අතර අවුරුදු 05ට අඩු එක් අයෙක් අවුරුදු 18 අඩු 04 දෙනකුද සිටින බව එම නිලධාරියා වැඩිදුරත් සඳහන් කළේය.  ",
    "URL": "https://www.lankadeepa.lk/provincial_news/දික්ඔය-එකම-පවුලේ-10-ක්-ඇතුළු-23කට-කොරෝනා/59-591802",
    "Category": "provincial-news"
}