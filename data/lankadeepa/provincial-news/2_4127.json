{
    "Source": "www.lankadeepa.lk",
    "Timestamp": "2020 අප්‍රේල් මස 01",
    "Headline": "කරාපිටිය රෝහලට ඇලවීෂියස් විද්‍යාලයේ 96 කණ්ඩායමෙන් පරිත්‍යාගයක්",
    "News Content": "(ජී.ඩබ්ලිව්. කේ.ප්‍රේමතිලක ද සිල්වා )අධි සාන්ද්‍රිත මධ්‍යසාර අඩංගු අත් සෝදන දියර අඩංගු කෑන් තොගයක් ගාල්ල සාන්ත  ඇලවීෂියස් විද්‍යාලයේ 96 ශිෂ්‍ය කණ්ඩායම විසින් කරාපිටිය ශික්ෂණ රෝහලේ භික්ෂු වාට්ටුව  , අංක දොළහ වාට්ටුව සහ බාහිර රෝගී අංශයේ ප්‍රයෝජනය සඳහා අද (01) පරිත්‍යාග කෙරිණි. මෙම කටයුත්ත සඳහා ගාල්ල සාන්ත  ඇලවීෂියස් විද්‍යාලයේ  96 ශිෂ්‍ය කණ්ඩායමේ කැළුම් දිසානායක මහතා ඇතුළු පිරිසක් එක් ව සිටියහ. කරාපිටිය ශික්ෂණ රෝහලේ භික්ෂු වාට්ටුව භාර වෛද්‍ය කේසර දිලන්ත කුමාර මහතා මෙම කටයුත්ත  සම්බන්ධීකරණය කළේය.    ",
    "URL": "https://www.lankadeepa.lk/provincial_news/කරාපිටිය-රෝහලට-ඇලවීෂියස්-විද්‍යාලයේ-96-කණ්ඩායමෙන්-පරිත්‍යාගයක්/59-569456",
    "Category": "provincial-news"
}