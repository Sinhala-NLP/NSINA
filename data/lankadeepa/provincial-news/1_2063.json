{
    "Source": "www.lankadeepa.lk",
    "Timestamp": "2020 ඔක්තෝබර් මස 30",
    "Headline": "ඇඳිරි නීතිය අස්සේ දැව ජාවාරමුන් රජ ගමනේ",
    "News Content": "( හේමලතා ඩී හේවගේ)                               නිරෝධායන ඇඳිරිනීතිය පනවා ඇති අවස්ථාවේ පන්නල - කංකානියමුල්ල රක්ෂිතයෙන් හොර රහසේ කපා ගත් මිල්ල දැව ගස් 02 ක් එම රක්ෂිතය ආසන්නයේ පිහිටි නිවෙසක ඉතා සූක්ෂම අයුරින් සඟවා තිබියේදී එක් සැකකරු සමග අත්අඩංගුවට ගත්බව කුලියාපිටිය අඩවිවන නිළධාරි කාර්යාලය පවසයි.                                                                                        මෙලෙස  දැව කඳන් තොගය සමග අත්අඩංගුවට ගෙන ඇත්තේ ඊරියගොල්ල ප්‍රදේශයේ පදිංචි විවාහක අයෙකු වන අතර ඇදිරි නීතිය පනවා ඇති අවස්ථාවේ මෙම රක්ෂිතයේ දැව ජාවාරමක් සිදුවන බවට ලද තොරතුරකට අනුව අඩවි වන නිළධාරීන් විසින් වනයේ කල විමර්ශණයකින් පසු මෙම දැව කඳන් අත්අඩගුවට ගැනීමට හැකිවූ බවද පැවස.                                                                             අත්අඩංගුවට ගත් සැකකරු ඇපමත මුදාහැර ඇති අතර ඉදිරි දිනකදී සියඵ නඩු භාණ්ඩ සමග ඔහු කුලියාපිටිය මහේස්ත්‍රාත් අධිකරණය වෙත ඉදිරිපත් කිරීමට නියමිතය.  ",
    "URL": "https://www.lankadeepa.lk/provincial_news/ඇඳිරි-නීතිය-අස්සේ-දැව-ජාවාරමුන්-රජ-ගමනේ/59-581354",
    "Category": "provincial-news"
}