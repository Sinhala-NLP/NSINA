{
    "Source": "www.lankadeepa.lk",
    "Timestamp": "None  2016 සැප්තැම්බර් මස 04",
    "Headline": "‘පළාත් කීපයකට වැසි වාර කීපයක්‘",
    "News Content": "බස්නාහිර, සබරගමුව, මධ්‍යම, දකුණු සහ වයඹ පළාත්වලත් යාපනය දිස්ත්‍රික්කයෙත් සිහින් වැසි වැසි වාර කීහිපයක් ඇති ඇති වන බව කාලගුණ විද්‍යා දෙපාර්තමේන්තුව කියයි.ඌව සහ නැගෙනහිර පළාත්වල ස්ථාන ස්වල්පයක සවස 2.00 න් පමණ පසුව වැසි  හෝ ගිගුරුම් සහිත වැසි ඇති විය හැක. දිවයින හරහා විටින් විට හමන තරමක් තද සුළං  තවදුරටත් බලාපොරොත්තු වේ.දෘශ්‍ය ලෙස සූර්යයා දකුණට ගමන් කිරීමේදී, අගෝස්තු මස 28 වන දින සිට සැප්තැම්බර් 07 දක්වා ශ්‍රී ලංකාව ආසන්න  අක්ෂාංශ වලට සෘජුවම ඉහලින් පවතී. අද දින (04) දහවල් 12.10 හේනෙගම ,කුඹුක්ගොල්ල ,යටියන්තොට සහ කන්දෙගෙදර යන නගර වලට ඉතා ආසන්නව හිරු මුදුන්ව පවතී.කොළඹ සිට ගාල්ල හරහා හම්බන්තොට  දක්වා වන මුහුදු ප්‍රදේශයේ සහ මන්නාරම සිට කන්කසන්තුරය හරහා මුලතිව් දක්වා මුහුදු ප්‍රදේශවල තැනින් තැන වැසි ‍හෝ ගිගුරුම් සහිත වැසි  ඇති ‍වේ. ",
    "URL": "https://www.lankadeepa.lk/provincial_news/‘පළාත්-කීපයකට-වැසි-වාර-කීපයක්‘/59-454064",
    "Category": "provincial-news"
}