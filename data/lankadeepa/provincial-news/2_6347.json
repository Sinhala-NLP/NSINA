{
    "Source": "www.lankadeepa.lk",
    "Timestamp": "2019 සැප්තැම්බර් මස 25",
    "Headline": "පුද්ගල ඝාතනයක සැකකරු රිමාන්ඩ්",
    "News Content": "(සම්පත් ප්‍රියනන්දන සහ නාලක ජේ. හෙට්ටිආරච්චි) තියුණු ආයුධයකින්  ගෙල  කපා   පුද්ගලයකු  ඝාතනය  කළ සැකකරු  ඔක්තෝබර් මස (03) වැනිදා දක්වා රිමාන්ඩ් ගතකරන ලෙස බලන්ගොඩ මහෙස්ත්‍රාත් ජයරුවන් දිසානායක මහතා අද (25)  නියෝග කළේය.බලන්ගොඩ  මාවෙල ග්‍රාම සේවා වසමේ පදිංචි ටී.ඩී.පොඩිනේරිස්   නැමැති ( 60 ) සැකකරුවෙකු මෙලෙස රිමාන්ඩ් ගත කෙරිණි. ඊයේ  (24) මාවෙල ⁣ග්‍රාමසේවා වසමේ අබේහින්න ගම ප්‍රදේශයේ දි  තියුණු ආයුධයකින්  කපාකොටා  ඇල්ල හතනලාගේ ගුණරත්න නැමැති (54) හැවිරිදි  තිදරු පියෙකු සැකකරු  ඝාතන කර තිබුණි. එම සිද්ධියට අදාළව මෙම සැකකරු බලන්ගොඩ පොලිසිය විසින් අත්අඩංගුවට ගෙන බලන්ගොඩ මහෙස්ත්‍රාත් වරයා හමුවට ඉදිරිපත් කිරීමෙන් අනතුරුව මෙලෙස ඔක්තෝබර් මස (03) වැනිදා දක්වා රක්ෂිත බන්ධනාගාර ගත කෙරිණි.  ",
    "URL": "https://www.lankadeepa.lk/provincial_news/පුද්ගල-ඝාතනයක-සැකකරු-රිමාන්ඩ්/59-557638",
    "Category": "provincial-news"
}