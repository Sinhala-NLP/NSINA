{
    "Source": "www.lankadeepa.lk",
    "Timestamp": "2020 සැප්තැම්බර් මස 23",
    "Headline": "වසා දැමූ සම්බාහන මධ්‍යස්ථානයේ මත්ද්‍රව්‍ය ජාවාරමේ කළ 4  ක් අල්ලයි",
    "News Content": "(බිමල් ශ්‍යාමන් ජයසිංහ)                              වසා දමා තිබෙන  සම්බාහන මධ්‍යස්ථානයක් තුළ සිට මත්ද්‍රව්‍ය ජාවාරමේ යෙදුණු  කාන්තාවක් හා  එකම පවුලේ සහෝදරයන්  දෙදෙනෙකු  ඇතුළු සිව් දෙනෙක් අද ( 23 ) මත්ද්‍රව්‍ය හා මුදල් සමඟ අත්අඩංගුවට ගත් බව තලංගම පොලිසිය කියයි.                එම සැකකරුවන් අතර ගුවන් හමුදා සේවයෙන් පළා ආ සෙබලෙක් ද වන බව පොලිසිය සඳහන් කරයි .                      මෙම සැකකරුවන් සමඟ හෙරොයින් මත් කුඩු ග්‍රෑම් 4 මිලිග්‍රෑම් 300 , අයිස් මත්ද්‍රව්‍ය ග්‍රෑම් 20,  කේරල ගංජා ග්‍රෑම් 100, ජාවාරමෙන් උපයා ගත් බවට  සැකකරන මුදලින්  රුපියල් 15,000, ජංගම දුරකථන 2  හා  විද්‍යුත් තරාදියක්   පොලිසියේ බාරයට ගෙන ඇත .     ",
    "URL": "https://www.lankadeepa.lk/provincial_news/වසා-දැමූ-සම්බාහන-මධ්‍යස්ථානයේ-මත්ද්‍රව්‍ය-ජාවාරමේ-කළ-4--ක්-අල්ලයි/59-579559",
    "Category": "provincial-news"
}