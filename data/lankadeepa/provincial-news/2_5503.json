{
    "Source": "www.lankadeepa.lk",
    "Timestamp": "2019 දෙසැම්බර් මස 10",
    "Headline": "යාපනයේ වැවක මළසිරුරක්",
    "News Content": " (රොමේෂ් මධුෂංඛ)                 යාපනය පුන්ගන් කුලම් ප්‍රදේශයේ පිහිටි කුඩා වැවක තිබී පුද්ගල මළ සිරුරක් සොයාගත් බවට යාපනය පොලීසිය පවසයි. පුන්ගන්කුලම්හි වන්නාම් නැමති කුඩා වැවේ මළ සිරුර පාවෙනු දැක ප්‍රදේශවාසීන් විසින් ඒ බව යාපනය පොලීසියට දැනුම් දී ඇත. පොලීසය එම ස්ථානයට පැමිණ මළ සිරුර ගොඩට ගෙන තිබේ. මිය ගිය පුද්ගලයා අවුරුදු 60 ක පමණ වියපත් පුද්ගලයෙකු වන අතර ඔහු මිය යාමට හේතුව මෙතෙක් අනාවරණය වී නොමැත. මළ සිරුර මරණ පරීක්ෂණය වෙනුවෙන් යාපනය රෝහලට රැගෙන ගිය බව යාපනය පොලීසිය වැඩිදුරටත් කියයි.  ",
    "URL": "https://www.lankadeepa.lk/provincial_news/යාපනයේ-වැවක-මළසිරුරක්/59-562012",
    "Category": "provincial-news"
}