{
    "Source": "www.lankadeepa.lk",
    "Timestamp": "2020 ජුලි මස 23",
    "Headline": "පොලිස් නිලධාරීන්ගේ රාජකාරියට බාධා කළ අයෙක් රිමාන්ඩ්",
    "News Content": "( ටෝනි කරුණානායක)  බිමත්ව රිය ධාවනය කිරිමේ වරද පැහැදිලි කර  එම රියදුරු අත්අඩංගුවට ගැනීමට ගිය පොලිස් නිලධාරීන් ට පහරදිමට තැත් කර පොලිසියේ නිලධාරින්ගේ රාජකාරියට බාධා කළ සැකකරු 27 වැනිදා දක්වා රිමාන්ඩ් බාරයේ තබන ලෙස මිනුවන්ගොඩ වැඩ බලන මහෙස්ත්‍රාත් චාන්දනී දයාරත්න මහත්මිය අද ( 23)  නියම කළාය. කටුනායක පොලිසිය මගින් අත්අඩංගුවට ගෙන අධිකරණ යට ඉදිරිපත් කරන ලද මිගමුව තිබිරිගස්කටුව ප්‍රදේශයේ පදිංචි එන්.ජි.සම්පත් කුමාර නැමැති සැකකාර යතුරු පැදිකරු මෙසේ රිමාන්ඩ් බාරයට පත් කෙරුණි . කටුනායක පොලිසියේ නිලධාරින් කණ්ඩායමක් අද (23)අලුයම කටුනායක කෝවින්න ප්‍රදේශයේ පිහිටි පාලම අසළ මාර්ග බාධක යොදා වාහන පරික්සා කරන අවස්ථාවේ සැකකරු යතුරු පැදි යකින් පැමිණ ඇති බවත් සැකකරු සන්තකයේ රියදුරු බලපත්‍රය හෝ යතුරු පැදි යට අදාළ බලපත්‍ර කිසිවක් නොතිබු බව පොලිසිය අධිකරණ ය හමුවේ පැවසිය .  සැකකරු බිමත්ව සිටින හෙයින් සැකකරු ට වරද කියාදිඅත්අඩංගුවට ගැනීම ට සුදානම් වු අවස්ථාවේ සැකකරු පොලිස් නිලධාරින් ට පරුෂ වචනයෙන් බැනවැදි පහරදී මටතැත් කර පොලිස් නිලධාරීන් ව තල්ලුකර පලායාමට තැත්කරමින් එම පොලිස් නිලධාරීන් ගේ රාජකාරියට බාදා කර ඇති බව පොලිසිය අධිකරණ ය හමුවේ වැඩිදුරටත් පැවසිය .  ",
    "URL": "https://www.lankadeepa.lk/provincial_news/පොලිස්-නිලධාරීන්ගේ-රාජකාරියට-බාධා-කළ-අයෙක්-රිමාන්ඩ්/59-575998",
    "Category": "provincial-news"
}