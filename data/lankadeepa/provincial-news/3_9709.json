{
    "Source": "www.lankadeepa.lk",
    "Timestamp": "2018 දෙසැම්බර් මස 20",
    "Headline": "රන් අාභරණ සමඟ අයෙක් ගුවන් තොටුපොළේදී අත්අඩංගුවට",
    "News Content": "(ටී.කේ.ජී.කපිල ) අර්ධ වශයෙන් වැඩ නිම කළ ස්වර්ණාභරණ තොගයක් නීතිවිරෝධී ලෙස මෙරටට ගෙන ආ ශ්‍රී ලාංකික ගුවන් මගියෙකු කටුනායක ගුවන් තොටුපළේ දී  අත්අඩංගුවට ගත් බව රේගුව පවසයි. මොහු කොළඹ , වැල්ලම්පිටිය ප්‍රදේශයේ පදිංචි 60 හැවිරිදි ව්‍යාපාරිකයෙකි . ඔහු ඊයේ (19 ) දින රාත්‍රී 11.30 ට සිංගප්පූරුවේ සිට පැමිණි ශ්‍රී ලන්කන් ගුවන් සේවයේ යූ.එල්.- 307 දරණ ගුවන් යානයෙන් කටුනායක ගුවන් තොටුපළ වෙත පැමිණ , එහි කිසිවක් ප්‍රකාශ කිරීමට නොමැති \" හරිත මාවත \" ඔස්සේ ගුවන් තොටුපළෙන් පිටව යමින් සිටියදී , ඔහුගේ ගමන් මල්ලේ සඟවා ගෙන තිබූ මෙම ස්වර්ණාභරණ තොගය සොයාගෙන රේගු නිලධාරීන් විසින් අත්අඩංගුවට ගෙන තිබේ . එහි රුපියල් හැට නව ලක්ෂයක් වටිනා , කිලෝ ග්‍රෑම් 01 යි , ග්‍රෑම් 150 ක් බර අර්ධ වශයෙන් වැඩ නිම කළ මෙම මාල තොගයක් තිබූ බව රේගු මාධ්‍ය ප්‍රකාශකවරයා සඳහන් කළේය . මෙම රන් තොගය තොගය රාජසන්තක කර , මෙම ව්‍යාපාරිකයාට රුපියල් ලක්ෂ පහක දඩ මුදලක් ගෙවන ලෙස ද නියෝග කර තිබේ .  ",
    "URL": "https://www.lankadeepa.lk/news/රන්-අාභරණ-සමඟ-අයෙක්-ගුවන්-තොටුපොළේදී-අත්අඩංගුවට/101-542522",
    "Category": "provincial-news"
}