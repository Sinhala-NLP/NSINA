{
    "Source": "www.lankadeepa.lk",
    "Timestamp": "2021 ජුනි මස 03",
    "Headline": "එකම බසයෙන් ගිය  ඇගළුම් සේවිකාවන් 18 කට කොවිඩ්",
    "News Content": "( පාලිත ආරියවංශ )   හපුතලේ  සෞඛ්‍ය වෛද්‍ය නිලධාරි කොට්ඨාශයට අයත් පිටරත්මලේ , තොටලාගල හා දඹේතැන්න  යන තේ වතු වල පදිංචි ඇගළුම් සේවිකාවන් 18 දෙනෙක් කොවිඩ් 19 ආසාදනය වී ඇති බව  පී.සී.ආර්. පරික්ෂණ වලදී අද (3) දා තහවුරු වූ බව හපුතලේ සෞඛ්‍ය වෛද්‍ය නිලධාරි කාර්යාලය පවසයි .බලංගොඩ  , ඇගම් කම්හලක සේවයක කරන මේ පිරිස එකම බස් රථයකින් හපුතලේ සිටි බලංගොඩට ගමන්කර ඇති අතර  ඉකුත් 20 වැනිදා ඇගළුම් කම්හලේදී කරන ලද පී.සී.ආර් පරික්ෂණයකදී  මෙම බස්රථයේ ගමන්කළ  ඇගළුම් සේවිකාවකට කොවිඩ් 19 අසාදිත  බව තහවුරු වීමෙන් පසු  මෙම පරික්ෂාව සිදුකර  තිබේ .මේ අනුව එම සේවිකාවන් 33 දෙනෙකු පී.සී.ආර් . පරීක්ෂණට ලක්කල බවත් ඉන් 18 දෙනෙක් ආසාධිතයන් බව හදුනාගත් බවත්  හපුතලේ සෞඛ්‍ය වෛද්‍ය නිලධාරි කාර්යාලය සඳහන්කළේය .ඔවුන්ගේ  ආශ්‍රිතයන්ද  ස්වයං නිරෝධායනයට ලක්කිරීමට පියවරගෙන තිබේ .   ",
    "URL": "https://www.lankadeepa.lk/provincial_news/එකම-බසයෙන්-ගිය--ඇගළුම්-සේවිකාවන්-18-කට-කොවිඩ්/59-591752",
    "Category": "provincial-news"
}