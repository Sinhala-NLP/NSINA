{
    "Source": "www.lankadeepa.lk",
    "Timestamp": "2019 නොවැම්බර් මස 21",
    "Headline": "ගව සොරකමේ ගිය පුද්ගලයෙක් අත්අඩංගුවට",
    "News Content": "(බිමල් ශ්‍යාමන් ජයසිංහ)වෑන් රථයකට ව්‍යාජ අංක තහඩු ගසාගෙන ගව සොරකමේ ආ සංවිධානාත්මක කණ්ඩායමක පුද්ගලයකු කිලෝ මීටර් තුනක් පමණ පසුපස හඹාගොස් කලුතර වෙනිවැල්කැටියේ දී වෑන් රථය සමඟ අද (21) අත්අඩංගුවට ගත් බව දොඩංගොඩ පොලිසිය පවසයි.තවත් පුද්ගලයන් දෙදෙනෙක් පලාගොස්  ඇති අතර ගවයින් තිදෙනෙකු ද පොලිසිය බාරයට ගෙන ඇත.අත්අඩංගුවට ගනු ලැබූ පුද්ගලයා ගව සොරුන්ට ඔත්තු ලබා දෙන බව පොලිසිය සඳහන් කරයි.  ",
    "URL": "https://www.lankadeepa.lk/provincial_news/ගව-සොරකමේ-ගිය-පුද්ගලයෙක්-අත්අඩංගුවට/59-560925",
    "Category": "provincial-news"
}