{
    "Source": "www.lankadeepa.lk",
    "Timestamp": "2020 සැප්තැම්බර් මස 30",
    "Headline": "’’ බාබූ ’’ ලක්ෂ දෙකක හෙරොයින් සමඟ අල්ලයි",
    "News Content": "(බිමල් ශ්‍යාමන් ජයසිංහ)                              ග්‍රෑන්ඩ්පාස්  ඔරුගොඩවත්ත ප්‍රදේශයේ  නිවසක දී  රුපියල් ලක්ෂ 2 කට අධික වටිනා හෙරොයින් මත්කුඩු සමඟ මා මුන්ගෙ රත්නම්  නොහොත් \" බාබූ \"නැමැත්තා  අද (30)  අත්අඩංගුවට ගත් බව කොළඹ අපරාධ කොට්ඨාසය කියයි .                        එම සැකකරු සමඟ මත්කුඩු ග්‍රෑම් 10 මිලිග්‍රෑම් 200 හා මත්කුඩු ජාවාරමෙන් උපයා ගත් බවට සැකකරන රුපියල් 35,560 පොලිසිය බාරයට ගෙන ඇත .සැකකරුගෙන්  සිදු කළ ප්‍රශ්න කිරීමේ දී ඔරුගොඩවත්ත ප්‍රදේශයේ මහා පරිමාණයෙන් මත්කුඩු ජාවාරමේ යෙදෙන සාතම්මා වත්තේ ‘කුඩු පද්මිණී’ නමැත්තියට අයත් මත්කුඩු ප්‍රදේශවලට ගොස්  අලෙවි කරන බව පොලිස් නිලධාරියකු පැවසීය.   ",
    "URL": "https://www.lankadeepa.lk/provincial_news/’’-බාබූ-’’-ලක්ෂ-දෙකක-හෙරොයින්-සමඟ-අල්ලයි/59-579891",
    "Category": "provincial-news"
}