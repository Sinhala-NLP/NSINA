{
    "Source": "www.lankadeepa.lk",
    "Timestamp": "2020 අප්‍රේල් මස 21",
    "Headline": "තල්ගසකින් ඇදවැටී තල්රා මදින්නෙක් මිය යයි",
    "News Content": "රොමේෂ් මධුෂංඛයාපනය ඉලවාලෙයි ප්‍රදේශයේදී තල්රා මදින් පුද්ගලයෙකු තල් ගසකින් වැටී මිය ගොස් ඇති බවට යාපනය පොලීසිය පවසයි.ඉලවාලෙයි ප්‍රදේශයේ පදිංචි 43 හැවිරිදී ඒ.සිවකුමාර් නැමති පුද්ගලයා රාමැදීම සඳහා තල්ගසට නැග සිටින අතරතුර එකවරම ගසෙන් වැටී ඇත.එහිදී බරපතල තත්වයේ සිටි ඔහු තෙලිප්පලෙයි රෝහලට ඇතුලත් කිරීමෙන් පසුව වැඩිදුර ප්‍රතිකාර සඳහා යාපනය ශික්ෂණ රෝහලට ඇතුලත් කිරීමෙන් පසුව මිය ගොස් ඇත.තල්ගසට නැග සිටින අවස්ථාවේදී කිසියම් අසනීප තත්වයක් සෑදී ගසෙන් බිමට වැටුනාදැයි සැකසහිත බවට පරික්ෂණ සිදු කරන පොලීසිය වැඩිදුරටත් පැවසීය.  ",
    "URL": "https://www.lankadeepa.lk/provincial_news/තල්ගසකින්-ඇදවැටී-තල්රා-මදින්නෙක්-මිය-යයි/59-570605",
    "Category": "provincial-news"
}