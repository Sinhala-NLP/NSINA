{
    "Source": "www.lankadeepa.lk",
    "Timestamp": "2019 ජනවාරි මස 29",
    "Headline": "ගුරු පත්වීම් වසරක් තිස්සේ ඇණහිටී",
    "News Content": "(බිඟුන් මේනක ගමගේ)  ගුරු සහායකයන් 3 777 කට ගුරු සේවයේ 3(2) ශ්‍රේණියට අනියුක්ත කිරීමට කැබිනට් අනුමැතිය දී වසරකට ආසන්න කාලයක් ගතව තිබියදීත් එම තීරණය ක්‍රියාවට නගා නැතැයි ද එය කඩිනම් කිරීමට තීන්දු ගන්නැයි රාජ්‍ය සේවා කොමිසමනේ හා අධ්‍යාපන අමාත්‍යංශ ලේකම්වරයාගෙන් ඉල්ලා සිටින්නේ යැයි ද ලංකා ගුරු සංගමය නිවේදනයක් නිකුත් කරමින් සඳහන් කරයි. රුපියල් 10 000 ක දීමනාවකට ගුරුවරයකු කරන සියලු කටයුතු කිරීමට මේ පිරිසට සිදුව ඇතැයි ද මේ නිසා ඔවුන් දැඩි පීඩාවකට පත්ව ඇතැයි ද එම සංගමයේ ප්‍රධාන ලේකම් ජෝෂප් ස්ටාලින් මහතා පවසයි. රජයේ වතු ආශ්‍රිත දෙමළ මාධ්‍ය පාසල් සඳහා විභාග කොමසාරිස් ජනරාල්වරයා තරග විභාගයක් පවත්වා බඳවා ගත් 2804 ක ගෙන් හා රජයේ පාසල්වල බුද්ධ ධර්මය ඉගැන්වීම සඳහා ජාතික අධ්‍යාපන ආයතනය මගින් තරග විභාගයක් පවත්වා තෝරාගත් 973 දෙනෙකුගෙන් මෙම පිරිස සමන්විත යැයි ද අධ්‍යාපන ඇමැතිවරයා විසින් ඉදිරිපත් කරන ලද කැබිනට් පත්‍රිකාවක් මගින් ඔවුන් ගුරු සේවයේ 3(2) ශ්‍රේණියට අනියුක්ත කිරීමට අනුමැතිය ලැබී ඇතැයි ද එම නිවේදනයේ සඳහන් වේ.    ",
    "URL": "https://www.lankadeepa.lk/provincial_news/ගුරු-පත්වීම්-වසරක්-තිස්සේ-ඇණහිටී/59-544722",
    "Category": "provincial-news"
}