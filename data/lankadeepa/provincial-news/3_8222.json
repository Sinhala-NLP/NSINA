{
    "Source": "www.lankadeepa.lk",
    "Timestamp": "2019 අප්‍රේල් මස 17",
    "Headline": "නිවාඩුවට ආ ඉතාලි ජාතිකයා හදිසියේ අසනීපවී මරුට",
    "News Content": "චන්දන ප්‍රනාන්දු                                                                                ලංකාවට නිවාඩුවකට පැමිණි ඉතාලි ජාතිකයකු හදිසි අසනීප තත්වයක් හේතුවෙන් මාරවිල රෝහලට ඇතුළු කිරිමෙන් පසු අද (17) මියගොස් ඇතැයි වෙන්නප්පුව පොලිසිය පවසයි.                                                                       මෙලෙස මියගොස් ඇත්තේ ඉතාලියේ නාපෝලි පදිංචි බෘනෝ සවස්තායි (82) නැමැති අයෙකි.                                                              පසුගිය (10) දා මෙම ඉතාලි ජාතිකයා නයිනමඩමේ පදිංචි තමන්ව බලා ගන්නා සේවකයකු සමඟ මෙරට සංචාරයකට පැමිණ තිබේ.මැද නයිනමඩම ප්‍රදේශයේ පදිංචි එම ලාංකිකයා සමඟ මෙලෙස නිවාඩුව ගත කරමින් සිටියදී මාරවිල රෝහලට ප්‍රතිකාර සඳහා ඇතුළත් කර ඇතැයි පොලිසිය පවසයි.                                                           මෙම ඉතාලි ජාතිකයා සෑම වසරක සිට තමන්ව රැකබලා ගන්නා ලාංකික සේවකයා සමඟ මෙලෙස ලංකාවේ නිවාඩුව ගත කිරිමට පැමිණෙන තිබේ.              මෙම ඉතාලි ජාතිකයාගේ මරණය සම්බන්ධයෙන් ලංකාවේ පිහිටි ඉතාලි තනාපති කාර්යාලය දැනුවත් කර ඔවුන්ගේ අවසරය මත මාරවිල රෝහලේ දි පශ්චාත් මරණ පරික්ෂණය සිදු කිරිමට නියමිතය.     ",
    "URL": "https://www.lankadeepa.lk/provincial_news/නිවාඩුවට-ආ-ඉතාලි-ජාතිකයා-හදිසියේ-අසනීපවී-මරුට/59-548772",
    "Category": "provincial-news"
}