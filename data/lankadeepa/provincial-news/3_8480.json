{
    "Source": "www.lankadeepa.lk",
    "Timestamp": "2019 මාර්තු මස 22",
    "Headline": "බීඩි කොළ ගෝනි 41 සමඟ තිදෙනෙකු අත්අඩංගුවට",
    "News Content": "තලෙයිමන්නාරම් මුහුදු ප්‍රදේශය ආශ්‍රිතව සිදු කළ සෝදිසි කිරීමකදී  බීඩි කොළ සහිත ගෝනි  41 ක් සමඟ පුද්ගලයින් තිදෙනෙකු (03) නාවික හමුදාව අත්අඩංගුවට  ගෙන තිබේ. උතුරු මැද නාවික විධානයට අනුයුක්ත නාවිකයන් පිරිසක් විසින් අද (22) මොවුන් අත්අඩංගුවට ගෙන ඇත.එහිදී  බීඩි කොළ කිලෝග්‍රෑම් 1547.68 ක ප්‍රමාණයක් නාවික හමුදාව සොයා ගැනීමට සමත්ව ඇති අතර, මෙම බීඩි කොළ ඩිංගි යාත්‍රාවක් මඟින් ඉන්දියාවේ සිට මෙරටට රැගෙන ඒමට උත්සාහ කර ඇති  බවවට සැක කරන බව නාවික හමුදාව පවසයි. අත්අඩංගුවට ගත් පුද්ගලයින් වයස අවුරුදු 28, 30 සහ 35 වන වියෙහි පසුවන තලෙයිමන්නාරම, ඌරුමලේ ප්‍රදේශයේ පදිංචිකරුවන් බව හඳුනාගෙන ඇත.එම බීඩි කොළ තොගය සහ පුද්ගලයින් ඉදිරි පරීක්ෂණ කටයුතු සඳහා යාපනය, රේගු කාර්යාලය වෙත භාර දීමට නියමිතව ඇත.තවද, පසුගිය දින කිහිපයක සිට නාවික හමුදාව විසින් තලෙයිමන්නාරම් මුහුදු ප්‍රදේශයෙන් කරනු ලැබූ සොදිසි කිරීම් වලින් මේවන විට බීඩී කොළ කිලෝ ග්‍රෑම් 2787.3 ක ප්‍රමාණයක් ‍අත්අඩංගුවට ගැනීමට සමත්වී ඇති අතර තවදුරටත් නාවික හමුදාව සොදිසි මෙහෙයුම් සිදුකරමින් සිටී.(36698) (ඡායාරූප - නාවික හමුදා මාධ්‍ය අංශය)    ",
    "URL": "https://www.lankadeepa.lk/provincial_news/බීඩි-කොළ-ගෝනි-41-සමඟ-තිදෙනෙකු-අත්අඩංගුවට/59-547666",
    "Category": "provincial-news"
}