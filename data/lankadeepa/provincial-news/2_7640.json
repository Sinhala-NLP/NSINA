{
    "Source": "www.lankadeepa.lk",
    "Timestamp": "2019 ජුනි මස 08",
    "Headline": "මෝටර්  රථ - යතුරුපැදි ගැටුමින් යතුරුපැදිකරු  ජීවිතක්ෂයට",
    "News Content": "(අශෝක තිලකරත්න)අම්බලන්තොට නගරයේදී අද (08) අලුයම 2.00ට පමණ මෝටර්  රථයක් සහ  යතුරුපැදියක්  එකිනෙක ගැටීමෙන් සිදු වූ අනතුරෙන් යතුරුපැදිකරු  මරණයට පත්වී  ඇතැයි  අම්බලන්තොට පොලිසිය  පවසයි.  මියගොස් ඇති යතුරුපැදිකරුගේ සිරුර මේ වනවිට හම්බන්තොට මහ රෝහලේ මෘත ශරීරාගාරයේ තබා  ඇති   අතර ඔහු මෙතෙක් හඳුනා ගෙන නැතැයි ද පොලිසිය කීය. මෙම  අනතුරට අදාල මෝටර් රථය  සහ එහි රියදුරු පොලිසිය මගින් අත්අඩංගුවට ගෙන  ඇත. අම්බලන්තොට පොලිසිය මෙම අනතුර සම්බන්ධයෙන් වැඩිදුර පරීක්ෂණ පවත්වයි.  ",
    "URL": "https://www.lankadeepa.lk/provincial_news/මෝටර්--රථ---යතුරුපැදි-ගැටුමින්-යතුරුපැදිකරු--ජීවිතක්ෂයට/59-551713",
    "Category": "provincial-news"
}