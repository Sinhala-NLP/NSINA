{
    "Source": "www.lankadeepa.lk",
    "Timestamp": "2019 මාර්තු මස 13",
    "Headline": "එප්පාවල ගොවි සංවිධාන 36ක් උද්ඝෝෂණයේ",
    "News Content": "(දයාරත්න ඇඹෝගම)  එප්පාවල කොට්ඨාසයේ ගොවි සංවිධාන 36 ක ගොවි ගෙවිලියෝ පිරිසක් එප්පාවල නගරයේදී අද(13) උද්ඝෝෂණයක නිරත වූහ.  වී සඳහා රජය මගින් ලබා දී ඇති සහතික මිල නිෂ්පාදන පිරිවැයටවත් ප්‍රමාණවත් නොවන බව පවසා වී සඳහා රුපියල් 50 ක සහතික මිලක් ලබා දෙන ලෙස බල කරමින් ඔවුහු උද්ඝෝෂණයේ යෙදුනහ. ගොවි ගෙවිලියෝ 1000කට ආසන්න පිරිසක් විරෝධතාවයට එක්ව සිටියහ.  විරෝධතාකරුවෝ තලාව - කැකිරාව ප්‍රධාන මාර්ගය එප්පාවලින් අවහිර කරමින් විරෝධතාවයේ නිරත වූහ. මේ හේතුවෙන් එප්පාවල නගරය හරහා ගමන් කළ වාහන අතුරු මාර්ග ඔස්සේ ධාවනය කරවීමට එප්පාවල පොලීසිය කටයුතු සැලැස්වීය.   ",
    "URL": "https://www.lankadeepa.lk/provincial_news/එප්පාවල-ගොවි-සංවිධාන-36ක්-උද්ඝෝෂණයේ/59-547206",
    "Category": "provincial-news"
}