{
    "Source": "www.lankadeepa.lk",
    "Timestamp": "2020 ඔක්තෝබර් මස 18",
    "Headline": "නිවසක නිධන් හැරූ හිමිකරු සහ තවත් අයෙක් අත්අඩංගුවට",
    "News Content": "(ඩබ් ඒ පියතිලක )හිගුරක්ගොඩ ගුවන්තොටුපල අසන්නයේ වරාහේන මාර්ගයේ නිවසක  නිධන් සෙවිම සඳහා  කැණිම්කළ  නිවස හිමිකරු හා තවත් පුද්ගයෙක්  වතුර මොටර් ඇතුළු උපකරණ රැසක්  අද (18) හිගුරක්ගොඩ පොලිසිය විසින් අත්අඩංගුවට ගත් බව හිගුරක්ගොඩ පොලිසිය  පවසයි. මෙසේ අතුඅඩංගුවට පත්ව ඇත්තේ වරාහේන පාර , ගුවන්තොටුපල අසල , හිගුරක්ගොඩ  ප්‍රදේශයේ  පදිංචි (70) හැවිරිදි නිවස හිමිකරු සහ (49) හැවිරිදි  දෙදෙනෙකු පොලිසිය විසින් අත්අඩංගුවට ‍ගෙන  තිබේ. පොලිසිය විසින් කළ විමර්ශන අනුව  මෙම පුද්ගලයින් ළිදක් කපන මුවාවෙන් නිධන් ගැනිමේ අරමුණ ඇතිව කැනීම් කටයුතු කර තිබේ.  නිවාසහිමියන් පවසා ඇත්තේ ළිදක් කපන බවයි. පොලිසිය පවසා සිටින්නේ එම ස්ථානය කල පරික්ෂාවේ දි කැනීම් කරමින් තිබු ස්ථානයේ සිට මිටර් තුනක් පමණ දුරින් අංග සම්පුර්ණ  ලෙස ගඩොලින් බදින ලද ළිදක් ඇති නමුත් ඒ අසන්නයේම  ළිදකට උචිත නොවන ලෙස දෝනාවක් ලෙස පොලිසිය එම ස්ථානයට යන විටත් කැනීම් කරමින් සිට ඇත. එම සථානයේ තිබි වතුර මොටර් එකක්, දිග ජල නල පද්ධතියක්, උදලු බාල්දි ඇතුළු උපකරණ රැසක් අත්අඩංගුවට ගෙන තිබේ.   ",
    "URL": "https://www.lankadeepa.lk/news/නිවසක-නිධන්-හැරූ-හිමිකරු-සහ-තවත්-අයෙක්-අත්අඩංගුවට/101-580750",
    "Category": "provincial-news"
}