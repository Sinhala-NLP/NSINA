{
    "Source": "www.lankadeepa.lk",
    "Timestamp": "2023 පෙබරවාරි මස 03",
    "Headline": "හිටපු ජනපතිවරුන්ගේ වියදම මේ වසරේත් බරට බරයි",
    "News Content": "2022 වසරේ මෙන් 2023 වසරේද රුපියල් මිලියන ගණනක් හිටපු ජනාධිපතිවරුන්ගේ වියදම් වෙනුවෙන් වෙන් කර ඇතැයි ඩේලි මිරර් පුවත්පත පෙන්වා දී තිබේ. වෙන් කර ඇති මුදලින් වැඩි ප්‍රමාණයක් ඔවුන්ට ලබා දී ඇති රාජ්‍ය නිවාස සහ වාහන නඩත්තු කිරීම සඳහාය.හිටපු ජනාධිපතිවරුන් වන චන්ද්‍රිකා කුමාරතුංග, මහින්ද රාජපක්ෂ, මෛත්‍රිපාල සිරිසේන සහ නැසී ගිය හිටපු ජනාධිපතිවරයකු වන රණසිංහ ප්‍රේමදාසගේ බිරිඳ වන හේමා ප්‍රේමදාස වෙනුවෙන් ශ්‍රී ලංකාව මුදල් වෙන් කරන අතර ඔවුන් වෙනුවෙන් අයවැය යටතේද මුදල් වෙන් කරනු ලබයි.පසුගිය වසරේ ශ්‍රී ලංකාවේ ඇති වූ ආර්ථික අර්බුදය හේතුවෙන් 2023 වසරේ අයවැය ප්‍රකාශයට පත් කිරීමේදී මහා භාණ්ඩාගාරය  වියදම් අඩුකිරීමේදී හැකි සෑම අංශයකම වියදම් අඩු කරනු ඇතැයි බොහෝ දෙනා බලාපොරොත්තු වූවත් මහා භාණ්ඩාගාරය නිකුත් කළ දත්ත අනුව 2022 වසරට සාපේක්ෂව ඇතැම් අංශ වෙනුවෙන් වෙන්කර ඇති මුදල් සුළු වශයෙන් අඩු වී ඇතත් ඇතැම් අංශවලට 2022 වසරට වඩා වැඩි මුදලක් 2023 වසර සඳහා වෙන් කර ඇත.හිටපු ජනාධිපතිවරුන් සඳහා පහසුකම් සැපයීම සඳහා වෙන් කරන ලද මුදල් එවැනි එක් අංශයකි.නිල දත්ත වාර්තා අනුව මෙම වසරේද හිටපු ජනාධිපතිවරුන් වෙනුවෙන් මිලියන ගණනක මුදලක් වෙන් වී ඇත.චන්ද්‍රිකා කුමාරතුංගචන්ද්‍රිකා කුමාරතුංග මහත්මිය වෙනුවෙන් 2022 වසරේ වාහන සඳහා මිලියන දෙකක මුදලක් වෙන් කර තිබූ අතර එය 2023 වසරේ මිලියන 10 ක මුදලක් දක්වා විශාල ලෙස වැඩි වී තිබේ.පසුගිය වසරේ මෙන් මෙම වසරේත් විශ්‍රාමික ප්‍රතිලාභ සඳහා  රුපියල් මිලියන 1 යි 170000ක  මුදලක් වෙන් කර තිබේ. 2023 වසරේ වෙනත් වියදම් වෙනුවෙන් රුපියල් මිලියන 3 යි 500000 ක මුදලක් වෙන් කර ඇති අතර වෙනත් වියදම් යටතේ  2022 වසරේ වෙන්කළ මුදලට වඩා වැඩි මුදලක් 2023 වසරේ වෙන් කර ඇත.එසේම 'ගොඩනැගිලි සහ ව්‍යුහයන්' යන වියදම් කාණ්ඩය යටතේ 2022 වසරේ වෙන්කළ රුපියල් මිලියනයක මුදල 2023 වසරේ ද වෙන්කර තිබේ.මහින්ද රාජපක්ෂ2023 නිල දත්තවලට අනුව 2022 වසරේ මෙන් 2023 වසරේද විශ්‍රාමික ප්‍රතිලාභ යටතේ රුපියල් මිලියන 1 යි 170000 ක මුදලක් වෙන්කර ඇත.2022 වසරේ වාහන වෙනුවෙන් වෙන්කර තිබූ මිලියන දෙකක මුදල 2023 වසරේ මිලියන 10 ක් දක්වා වැඩි වී තිබේ. 2023 වසර සඳහා වෙනත් වියදම් වෙනුවෙන් රුපියල් මිලියන 11 වෙන්කර ඇති අතර 2022 වසරේ වෙනත් වියදම් කාණ්ඩය සඳහා රුපියල් මිලියන 10 ක මුදලක් වෙන්කර තිබිණි.'ගොඩනැගිලි සහ ව්‍යුහයන්' යන වියදම් කාණ්ඩය යටතේ 2022 වසරේ වෙන්කළ රුපියල් මිලියනයක මුදල 2023 වසරේ ද වෙන්කර තිබේ.ආර්ථික අර්බුදය මධ්‍යයේ  කොළඹ 7 විජේරාම පාරේ රුපියල් මිලියන 800 ක වියදමින් අලුත්වැඩියා කළ නිවසට මහින්ද රාජපක්ෂ මහතා නැවත පදිංචියට පැමිණි අතර ඔහු නිවස අලුත්වැඩියා කරන තෙක් රැඳී සිටි බෞද්ධාලෝක මාවතේ නිවස ජූලි මාසයේ ධුරයෙන් ඉවත් වූ ඔහුගේ සහෝදරයා වන ගෝඨාභය රාජපක්ෂ මහතාට ලබා දී තිබේ.2022 වසරේ අග්‍රාමාත්‍ය කාර්යාලයේ අතිකාල සහ උත්සව දීමනා වෙනුවෙන් මහා භාණ්ඩාගාරය රුපියල් මිලියන 70 ක මුදලක් වෙන්කර තිබූ අතර එය 2021 වසරට සාපේක්ෂව රුපියල් මිලියන 4 ක අඩු වීමකි. 2022 වසරේ අග්‍රාමාත්‍ය කාර්යාලයේ දේශීය සහ ජාත්‍යන්තර සංචාරක වියදම් සඳහා රුපියල් මිලියන 12ක් වෙන්කර තිබූ අතර 2021 වසරේ ඒ වෙනුවෙන්  රුපියල් මිලියන 37 ක මුදලක් වෙන් වී තිබිණි.2022 වසරේ අග්‍රාමාත්‍ය කාර්යාලයේ නඩත්තු වියදම් සඳහා මහා භාණ්ඩාගාරය රුපියල් මිලියන 229ක මුදලක් වෙන්කර තිබූ අතර 2021 වසරට සාපේක්ෂව එය මිලියන 16 ක වැඩි වීමක් විය.මෛත්‍රිපාල සිරිසේන2023 නිල දත්තවලට අනුව 2022 වසරේ මෙන් 2023 වසරේද විශ්‍රාමික ප්‍රතිලාභ යටතේ රුපියල් මිලියන 1 යි 170000 ක මුදලක් වෙන්කර ඇත. 2023 වසර සඳහා වෙනත් වියදම් කාණ්ඩය වෙනුවෙන් රුපියල් මිලියන 11ක් වෙන්කර ඇති අතර 2022 වසරේ වෙනත් වියදම් කාණ්ඩය වෙනුවෙන් රුපියල් මිලියන 10ක් වෙන් වී තිබිණි.'ගොඩනැගිලි සහ ව්‍යුහයන්' යන වියදම් කාණ්ඩය යටතේ 2022 වසරේ වෙන්කළ රුපියල් මිලියනයක මුදල 2023 වසරේ ද වෙන්කර තිබේ.2022 වසරේ වාහන වෙනුවෙන් වෙන්කර තිබූ මිලියන දෙකක මුදල 2023 වසරේ මිලියන 10 ක් දක්වා වැඩි වී තිබේ.ගෝඨාභය රාජපක්ෂ2023 වසරේ විශ්‍රාමික ප්‍රතිලාභ වෙනුවෙන්  රුපියල් මිලියන 1 යි 170000 ක මුදලක් ගෝඨාභය රාජපක්ෂ මහතා වෙනුවෙන් වෙන්කර ඇත.2023 වසර සඳහා වෙනත් වියදම් කාණ්ඩය වෙනුවෙන් රුපියල් මිලියන 10 ක මුදලක් වෙන්කර තිබේ.2023 වසර සඳහා වාහන වෙනුවෙන් රුපියල් මිලියන දෙකක මුදලක්ද 'ගොඩනැගිලි සහ ව්‍යුහයන්' වෙනුවෙන් රුපියල් මිලියනයක මුදලක් ද ගෝඨාභය රාජපක්ෂ මහතා වෙනුවෙන් වෙන්කර ඇත.හේමා ප්‍රේමදාසහේමා ප්‍රේමදාස මහත්මිය වෙනුවෙන් 2022 වසරේ වාහන සඳහා වෙන්කර තිබූ රුපියල් ලක්ෂ 8 ක  මුදල  2023 වසරේදී රුපියල්  මිලියන  5 ක් දක්වා වැඩි වී තිබේ.පසුගිය වසරේ මෙන් මෙම වසරේත් විශ්‍රාමික ප්‍රතිලාභ යටතේ රුපියල් 780000 ක මුදලක් වෙන්කර ඇත.2023 වසර සඳහා වෙනත් වියදම් කාණ්ඩය වෙනුවෙන් රුපියල් මිලියන 1 යි 500000 ක මුදලක් වෙන්කර ඇති අතර එය 2022 වසරට සාපේක්ෂව ලක්ෂ දෙකක වැඩි වීමකි.'ගොඩනැගිලි සහ ව්‍යුහයන්' යන වියදම් කාණ්ඩය යටතේ 2022 වසරේ වෙන්කළ රුපියල් මිලියනයක මුදල 2023 වසරේ ද වෙන්කර තිබේ.034  ",
    "URL": "https://www.lankadeepa.lk/features/හිටපු-ජනපතිවරුන්ගේ-වියදම-මේ-වසරේත්-බරට-බරයි/2-628056",
    "Category": "features"
}