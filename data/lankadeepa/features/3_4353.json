{
    "Source": "www.lankadeepa.lk",
    "Timestamp": "None  2016 දෙසැම්බර් මස 06",
    "Headline": "“බ්‍රවුන්රිග්ගේ ලැයිස්තුව කටු ගානු-උඩරට 18ක් විරුවන් කරනු“",
    "News Content": "කැප්පෙටිපොල දිසාව ඇතුළු මහනුවර රාජධානියේ නායකයින් 19 දෙනකු ද්‍රෝහීන් ලෙස නම් කරමින් එංගලන්ත ආණ්ඩුකාර රොබට් බ්‍රවුන්රිග් 1818දී නිකුත් කළ ගැසට් පත්‍රය අවලංගු කරන ලෙස අධිකරණ අමාත්‍ය විජයදාස රාජපක්ෂ මෛත්‍රීපාල සිරිසේන ජනපතිගෙන් ඉල්ලයි.1818 දී බ්‍රිතාන්‍ය රජ කිරුළට විරුද්ධව අරගල කළැයි කියමින් බ්‍රිතාන්‍ය ආණ්ඩුකාරවරයා මෙම ගැසට් පත්‍රය නිකුත් කළේය.රට ජාතිය වෙනුවෙන් සටන් කළ නායකයන් අවුරුදු 200ක් පමණ කාලයක් ද්‍රෝහීන් ලෙස නම් කැර සිටි බවත් එය අවලංගු කර එම නායකයින් 19 දෙනා ‘වීරයන්‘ ලෙස නම් කරන ලෙසත්  අමාත්‍යවරයා ජනපතිගෙන් ඉල්ලා සිටි බව අධිකරණ අමාත්‍යංශය නිවේදනයක් නිකුත් කරමින් පැවසිය.කැප්පෙටිපොල දිසාවකිවුලගෙදර මොහොට්ටාලගොඩගෙදර රටේ අධිකාරම්කැටකාල මොහොට්ටාලමහ බෙත්මරාළකුඩා බෙත්මරාළපොල්ගොල්ල මොහොට්ටාලවත්තේ කැළේ මොහොට්ටාලපොල්ගහගෙදර රෙහෙනරාළපොස්රේවත්ත විදානේයාලගොම්බේ මොහොට්ටාලඋඩුමදුරේ මොහොට්ටාලකොහුකුඹුරේ රටේරාළකොහුකුඹුරේ වලව්වේමොහොට්ටාලේ බුටුවේ රටේරාළබගිනිගහවෙළ රටේරාළමහබදුල්ලේ ගම්මානේ රටේරාළබුලුපිටියේ මොහොට්ටාලපල්ලේ මෙල්හෙයායේ ගමැතිරාළකැප්පෙටිපොළ දිසාවගේ ඇතුළු නායකයින්ගේ පවුලේ අය ගැන හෝ ඥාතීන් ගැන විස්තර ඇතොත් අමාත්‍යංශ ලේකම් දැනුවත් කරන ලෙසද අමාත්‍යංශය  ජනතාවගෙන් ඉල්ලයි. ",
    "URL": "https://www.lankadeepa.lk/features/“බ්‍රවුන්රිග්ගේ-ලැයිස්තුව-කටු-ගානු-උඩරට-18ක්-විරුවන්-කරනු“/2-487777",
    "Category": "features"
}