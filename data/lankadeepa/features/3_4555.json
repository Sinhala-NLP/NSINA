{
    "Source": "www.lankadeepa.lk",
    "Timestamp": "None  2016 මැයි මස 31",
    "Headline": "අක්කාට දුන් දෑවැද්දෙන් වියරු වැටී  අම්මටයි නංගිටයි වෙඩි තියලා",
    "News Content": " සමාජය අභිමුව බොහෝ මිනිස්සු සිටිති. එහෙත් මිනිසත්කම පිරුණු මිනිසුන් සිටින්නේ අතළොස්සකි. ගම්පහ කොහෙල්බද්දර නමැති ගමේ රයියාදොලුව වත්තේ විසූ පිලපිටිය මුදලාලිද එවැන්නෙකි.දරු තිදෙනෙකුගේ පියෙක් වූ පිලපිටිය මුදලාලි සිය ප්‍රිය ඇඹේණියට ආදරණීය සැමියෙකු වූවේය. ඔහු ගමේ වැසියන්ටත් අනේක විධ උපකාර කළ ගුණවන්තයෙකු වූවේය. කිසි විටකත් නෑ, බෑ කියන වචන පාවිච්චි නොකළ ඔහු තමාට හැකි පමණින් සමාජසේවා කටයුතුවලද නිරත වූවේය. එවන් වූ මනුසත් ගුණ ඇති මුදලාලි හිටිහැටියේම රෝගාතුරවී මියගියේය. ඔහුගේ ප්‍රිය ඇඹේනිය හඬාවැලපුණාය. සීලවතී, නීල කාන්තී සහ චන්දරේට පිය සෙනෙහස අහිමි වූහ.පිලපිටිය මුදලාලිගේ පවුලේ තිබූ සශ්‍රීකත්වය බිඳවැටුණේය. ඔහුගේ බිරිඳ දරුවන් තිදෙනාත් සමඟ ජීවන සටන ආරම්භ කළාය. දිවා රෑ නොබලා වෙහෙසෙන ඇය දරුවන්ගේ කුසගින්න නිවා නිරාහාරව සිටි අවස්ථා බොහෝය. ඒ සෑම දිනකම පිලපිටිය මුදලාලි පිළිබඳව වූ මතකයන් සිහිපත් කරමින් රැය පහන් කළාය.“මුදලාලි මට මේ පැටවු තුන්දෙනා ලෝකයාගෙන් කතාවක් නොඅහා හදාගන්න ශක්තිය දෙන්න මුදලාලි” ඇය මිය ගිය සැමියා සිහිපත් කරමින් ප්‍රාර්ථනා කළාය. ඒත් එන්න එන්නම ඔවුනගේ ජීවිතය දුෂ්කර විය. සීලවතී නම් වූ වැඩිමල් දියණිය රූමත්ය. ඇය යෞවනත්වයට පත්වන විට මුදලාලි හාමිනේගේ සිත මහා බරකින් පිරීගියාය. දුවරු දෙදෙනෙක් ඉන්නා මවක් විදියට ඔවුන්ගේ අනාගතය ගොඩනගන්නේ කෙසේදැයි කල්පනා කළාය.දරුවන් රකිමින් ජීවිත සටන ගෙනයන මුදලාලි හාමිනේගේ සිත ගිනිගත් තවත් ගැටලුවක් විය. පවුලේ එකම පිරිමි දරුවා වූ චන්දරේ රස්තියාදුකාර කොලු ගැටවුන්ට එකතුවීම ඊට හේතුව විය.ඔහු කිසි විටකත් සිය මවගේ දුක සැප නොබැලුවේය. සිය සොයුරියන්ගේ ආරක්ෂාව පිළිබඳ නොතැකුවේය. දවස පුරාම රස්තියාදුවේ ගිය චන්දරේ මතට ලොල් වූවෙකු වූවේය. රෑ බෝවනතුරුම නිවසට නොඑන ඔහු ඇතැම් දිනවල වෙන වෙන නිවෙස්වල  රාත්‍රිය ගෙවා දැමුවේය. චන්දරේ සිහියෙන් ඉන්නා අවස්ථා දුලබ වූ හෙයින් මුදලාලි හාමිනේ දිනක් උදෑසනම ඔහු කතාවට අල්ලාගන්නට උත්සාහ දැරුවාය.“චන්දරේ ඇයි මගේ පුතේ උඹ ඔය විදියට බොන්නේ. උඹේ තාත්තා මේ ගමේ බොහොම ගෞරවයෙන් හිටපු මිනිහෙක්. උඹේ ඔය බේබදු කම ඒ මනුස්සයට එලොවවත්  නිදහසේ ඉන්න දෙන්නේ නෑ මගේ පුතේ. උඹට ඉන්නේ ගෑණු සහෝදරියෝ දෙන්නෙක්. උන්ව දීග දෙන්න ඕන. උඹේ ඔය රස්තියාදු කාර ජීවිතේ අතඇරපන් මගේ පුතේ.”චන්දරේගේ හිස අතගාමින් අසරණ මුදලාලි හාමිනේ ලෙන්ගතු වදනින් පැවසුවාය. ඇගේ කීම බිහිරි අලින්ට කළ වීනා වාදනයක් බඳුවිය. චන්දරේ ඇගේ අත ගසා දමා ඉදිරියට පැන සුපුරුදු රස්තියාදු කල්ලිය වෙත ඇදුණේය. අසරණ මුදලාලි හාමිනේගේ නේත්‍රා මත කඳුළු බිංදු දඟ කළාය. හිස් අහස දෙස බලා දිගු සුසුමක් ගත් මුදලාලි හාමිනේ මක්‍ඳ්fඤාක්කා දඩු කීපයක් රැගෙන වත්ත පහළට ඇදුනාය.ගිනිකාස්ටක අව්ව ගතට පීඩා ගෙන දුන්නාය. එහෙත් ඇය මාස කීපයකින් එහි අල නෙළාගත හැකි බව දන්නා හෙයින් වෙහෙස නොබලා දඬු සිටවන්නට වූවාය.මව ජීවිතය හා කරන සටන වැඩිමල් දියණිය වූ සීලවතීට බලාසිටිය නොහැකි විය. ඒ නිසාම ඇය රෙදි විවීමේ වැඩපළකට යාමට තීරණය කළාය. “අම්මේ උඹට මේ පවුල ගොඩදාන්න තනියම නැහෙන්න බෑ. ඒ නිසා මම අල්ලපු ගමේ රෙදි මෝලට රෙදි වියන්න යනවා” සීලවතී ඇගේ තීරණය මවට පැවසුවාය.“මුදලාලි හිටිය නම් උඹලට ඔහොම දුක් විඳින්න වෙන්නේ නෑ මගේ දුවේ. ඒ මනුස්සයා උඹලව හැදුවේ  රජ පැටවු වගේ”සීලවතී දෙස ආදරයෙන් බලා සිටි මුදලාලි හාමිනේ වේදනාවෙන් වචන මුදා හැරියාය.සීලවතීත් පවුල් බරින් අඩක් සිය කරමත තියාගෙන කැරකෙන නූල් රෝදයක් සමඟ පොරබැදුවාය. පවුලේ ගැහැනුන් තිදෙනා ආර්ථික ගින්නෙන් බැටකන විට සල්ලාල බේබදු තරුණයන් සමඟ එක් වූ චන්දරේ අරමුණක් නැති ලොවක අතරමන්වී සිටියේය.මුදලාලි හාමිනේගේ සිතට ආර්ථික බර හැරෙන්නට තවත් ගැටලුවක් වූවාය. ඒ සිය වැඩිමල් දියණිය වූ සීලවතීගේ ජීවිතය පිළිවෙළක් කර දීමය. සිය රූමත් දියණිය දෙසට ලෝකයාගේ නේත්‍රා එල්ලවීමට පෙර ගෞරවාන්විත විවාහයක් කරදිය යුතුයැයි ඇය කල්පනා කළාය. ඒ නිසාම කපු මහත්වරුන් සොයා ඒ කටයුත්ත බාර දීමට සිතා ගත්තාය.ගැහැණියකගේ පවිත්‍රතාව ගුණගරුක බව සුචරිතවත් බව නිවසකට ආභරණයක් වැනිය. එහෙත් එදා සමාජයෙන් සුචරිතවත් ගැහැණුකමට වඩා දෙන දෑවැද්ද මැන බැලීම සිරිතවිය.“දුවට මනමාලයෙක් නම් හොයන්න පුළුවන්. ඒත් කොච්චර දෑවැද්දක් දෙනවද?”කපුවෝ විමසූහ“මුදලාලිත් එක්කම අපිට තිබුණ දේපළ නැතිවුණා. ඉතිරිවෙලා තියෙන්නේ මේ ගේයි ඉඩමයි විතරයි. ඒක දරුවෝ තුන්දෙනාටම අයිතියි. සීලවතීට දෙන්න පුළුවන් වෙන්නේ ඒකෙන් කොටසක් විතරයි”මේ කතාබහ දැනගත් පසු චන්දරේ යක්ෂාරූඪ වූවේය. නිවැසියන් සමඟ දබර කරගෙන වෙන වෙන නිවෙස්වල ලැගුම් ගත්තේය. මංගල්‍යයට කිසිදු සහයක් නොදී මත්පැන් බොමින් කාලය ගෙවා දැමුවේය.දරුවන් තිදෙනා සමඟ ජීවිත සටන අභියෝගයක් කරගත් මුදලාලි හාමිනේ පසු නොබැස්සාය. ඇයට හැකි පමණින් මංගල උත්සවය සූදානම් කළාය. චාරිත්‍රානුකුලව සීලවතී විවාහකරදී ගෙයි ඔප්පුවද තැගි කිරීමට අමතක නොකළාය.නව යුවළ සුබ මොහොතින් මනාලයාගේ නිවස බලා පිටත් වූහ. ඥතිහිතමිත්‍රාදීහු ද නිවෙස් බලා පිටත්වූහ. මුදලාලි හාමිනේත් නීලකාන්තිත් පමණක් නිවසේ ඉතිරි වූහ. නීල කාන්ති නිවස අත්පස් කළ අතර වයෝවෘධ මුදලාලි හාමිනේ වැඩිමල් දියණිය පිළිබඳ සිතමින් සයනයට වැටුණාය.ගතවූයේ නිමේෂයකි. වසා තිබූ දොර කඩාගෙන චන්දරේ මතුවූවේය. වෙරි මතින් සිටි ඔහුගේ දෑස් රතු වූ ලොවි ගෙඩිසේ විය. මත් ගඟ කැවිලි සුවද පරයා නිවස පුරා පැතිර ගියේය. අතින් පිස්තෝලයක් ගත් චන්දරේ සිය මැණියන්ගේ කාමරය වෙත ගමන් ගත්තේය.“අම්මේ කෝ මේ ගැණි” ඔහු නිවසේ බඩුවල හැපෙමින් පිස්තෝලය කරකවමින් මවට සමීප විය”“මොකද මේ උඹට පිස්සුද චන්දරේ”සතුටුවෙන්න ඕන දවසක උඹ අමු තිරිසනෙක් වගේ හැසිරෙන්නේ”මුදලාලි හාමිනේ සයනයෙන් නැගිසිටිමින් පැවසුවාය.“උඹ අපිට අසාධාරණය කළේ. මට දීපන් ගෙයි ඔප්පුව. නැත්නම් උඹව මරනවා”සිය මවගේ දෙවුරෙන් අල්ලා එහෙට මෙහෙට හොලවමින් කෑ ගසන්නට වූ චන්දරේ දස මසක් කුස හොවා ලේ කිරි කර පොවා ආදරයෙන් තමාව ඇතිදැඩි කළ මවට කම්මුල් පහරක්ද ගැසුවේය.දුර්වල වූ ගත පාලනය කරගත නොහැකි වූ අසරණ මුදලාලි හාමිනේ විසිවී ගොස් ඇඳේ හැපී වැටුණි. දිනෙක චන්දරේම වෙනුවෙන් කිරි බවට පත් වූයේ ඇගේ රුධිරයයි. ඒ කිරි බී ඇතිදැඩි වූ ඒ  අජාසත් පුතාම සිය මෑණියන්ගේ ලේ සෙලවූවාය. කතා කරගත නොහැකි වූ මුදලාලි හාමිනේ ලේ වමනේ දමන්නට වූවාය.අසරණ මවට දෙන වධ බලා සිටිය නොහැකි වූ නීලකාන්තී සිය සහෝදරයාට දෑත් එක්කර වැන්දාය.“අනේ චන්දරේ අයියේ අම්මට ගහන්න එපා. උඹට ඔනේ නම් මාව මරපන් ඒත් උඹටයි මටයි ජීවිතේ දුන්න අම්ම හිරිහැර කරන්න එපා” ඒ කිසිදු වදනකින් චන්දරේගේ දරුණු හිත මෙල්ල නොවිණි. ඔහු ආනන්තරිය පාපකර්මය සිදු කළේය. ඔහුගේ අතේ තිබුණ පිස්තෝලය ඔහුට ජීවය දුන් මවගේ හිසට එල්ල කළේය. ඇය ලේ විලක් මැද ඇද වැටෙද්දී ඔහුත් සමඟ එක බඩවැල කඩාගෙන ආ සහෝදරියට අනිත් වෙඩි පහර එල්ල කළේය.සහෝදරියත් මවත් එතනම මරා දැමූ චන්දරේ වියරු සිනහවක් නැගුවේය. ඔහු ඒ මොහොතේම නිවසින් පිටව ගියේය. අපරාධකරුවාට නීතියෙන් බේරී  සිටිය නොහැකිවේ. මිනීමරුවෙකු වූ චන්දරේට ද සිපිරිගෙයට යාමට සිදුවූවේය. එහි සිට දුක් විඳින විට ඔහු කළ භයානක අපරාධය සිහිවන්නට විය.කුඩා කල සිට ආදරයෙන් හදාගත් අම්මා ආදරයෙන් බත් ගුලි සාදා කවන හැටි මැවී පෙනුණේය. රෝගී වූ විට ළඟට විත් ගාථා කියමින් ආදරයෙන් බලාගන්නා හැටි සිහිවූවේය. සහෝදරියන් සමඟ සෙල්ලම් කළ අතීතය මතකයට ආවේය. “මම මොකක්ද දෙයියනේ මේ කරපු අපරාධය” ඔහු ඔහුගේ හිස බිත්තියේ ගසා ගන්නට විය. ඔහුගේම කෙස්වලින් ඇදගන්නට විය. ඔහු කළ අපරාධය සිහිකරමින් විඳව විඳවා ජීවිතය ගෙවා දැමීමට සිදුවූවේය.මේ ඛේදනීය වෘත්තාන්තය උඩුගම්පල කෙහෙල්බද්දර පදිංචි පහලයාගොඩ ජිනදාස විතානගේ මහතා දුටුවේය. එය ජන මාධ්‍ය සුලබ නොවූ අවදියක ශත දහයක කවි කොළයක් වශයෙන් ප්‍රසිද්ධ කළේය. මේ එම කවි පන්තියයි. තුන් සිත පහදා තුන්යම වඳිමින් තුන්ලොවගුරු සම්බුදු    සම්මාපින් සිදුවන්නට දුන් දිවි මග එලිගන්වා සිහි පෙම්බර    අම්මාඉන්දිය සයුරේ වන් මුතු ඇටයක් මව් බිමවෙත හිසකඳ     නම්මාකම්පාවන හද පුවතක් පවසමි කන හරවනු මැන වෙත     දැන්මාඑයි ගිනිදල නැග වාවනු බැරිවන සොවකින් පපුවක් ඇති     යන්නේකොයි කවුරුත් දුක් කඳුලෙහි අයියෝ කියමින් තවමත් වැල    පෙන්නේදයිවය හදවත කොහොමද මෙ අපරාධයෙ වගතුග  කිය    වෙන්නේරයියාදොලුවම උණුලේ ගඟකින් නෑවුනු පුවතකි පව    සන්නේසලකති ගම කොයි කවුරුත් එකලෙස වරදක්නම් නැහැ     කියැවූවේපිලපිටියේ මුදලාලිට කොතනත් කාගෙන් හොඳ හිත     හිමිවූවේමිල මුදලින් අඩුවක් නෑ ඒකයි නැති බැරි වුන්හට    සැලකුවේවෙල හෙළඳාමෙන් ඇඹනිය සමගින් රැකගති දරු පවුල ක    ජීවේසීලවතී වැඩිමල් දියණිය වෙයි ගතවත හැඩරුව හොඳට    ඇතීනීලකාන්ති බාලම දෝණිය ඇත පවුලෙම ආදරයෙ    එතීකාල කන්නිකම පවුලට ගෙන දුන් හුරුකර හිතකට නපුරු    ගතීබාල චන්ද්‍ර නම පුතුට යොදා ඇත හොඳ ගතිගුණ කිසි තැනක    නැතීකණකොක් රෑනක් දවසක් හැඬුවලු මහ රෑ වහලේ මුදුනෙ     ගැටීහෙනහුරු අපලය පවුලට වැදුනා පිරිහී මේ අසලකුණු    කෙටීපණ වගෙ දරුවන් බිරියද හැරදා පෙන්වා දී බණ දහමේ     හැටීමොන කරුමෙද මන්දා මුදලාලි මැරුණා හදිසියෙ යසට    හිටීකවුරුන් කොහොමට කීවත් මේ දුක වාවනු බෑ හදවත     ගැස්සේතැවුලෙන් තැවුලට පත්වී බිරිඳක් වැලපෙයි මුලු දවසෙහි     තිස්සේහවු හරණක් කෝ හිතවන්තයො නෑ දිවි ගැටලුව දින දින     ඉස්සේපවුලේ කටයුතු අවුලට පත්විය මුදලාලි මැරුණට    පස්සේ දරු තුන් දෙනෙක් බිරියක් ලොව තනිව    තියාගත් පසු තාත්තෙක් සදහට දෙනෙත    පියාඅම්මා කෙනෙක් දරු පවුලක් රකින    නියාගත් දැඩි වෙහෙස මෙතෙකැයි කිව නොහැක    ලියාආදායමක් නෑ වියදම    දරන්නටඉස්සර වගේ බෑ කටයුතු    කරන්නටඅග හිඟ කමින් වෙයිමතු වද    විඳින්නටසිතමින් වෙහෙස විය ඇය පිරි    මහන්නටඋන් හැටි එදා දැන් අද කොහොමද    ඉන්නේසිතමින් නිතර මව දුක් කඳුලුය    බොන්නේඅම්මට වද දිදී කොහොමද පසු    වන්නේඒකයි සීලවති රෙදි විවුමට    යන්නේකොලුවා බාල චන්දර සිටි එකම    පුතාකණකට නොගෙන වැඩිහිටි අය කියන    කතාපාදඩ රැලකගේ නොමනා ඇසුර    පතානොමගට ඇදුනි විලසට දුක දෙවන    ඉතාඅඩු පාඩුවක් ගැන නෑඬුව කිසි    දාකලොකු දුව තරුණියකි වයසට යන    ගේකදෙන්නට ඇයව දීගෙක නැතිකර    සෝකසෙවුවා තරුණයෙක් මව යුතුකම    ඒකඋන්නත් තරුණියක් ගතිගුණ පා    සුද්දනැත්නම් වත්කමක් තරුණෙකු පෑ    හෙද්දවත්මන සිරිත එය අපහට නෑ    හෙද්දඇහුවා මනාලිට මොනවද දෑ    වැද්දදෙන්නට යමක් දියණිට තනිකර    නැත්තේදරු තුන් දෙනාටයි මුලු දේපල    ඇත්තේදයාදයට කොටසක් ගෙය සහ    වත්තේඇයහට දෙන්න මව තීරණයකි    ගත්තේමේ තීරණය දැනගෙන මව අරන්    ඇතීතරහෙන් පිපිරෙමින් හිත වියරුවෙන්    එතීකන බව කියා තම අම්මව මරන්    පෙතීබේබදු පුතා පිට අගුවල ලැගුන්    ගතීකැඳවා මනාලයගේ පස නිවස    වෙතඑක්කර දියණියගෙ නැකතට අතට    අතඉඩමේ ඔප්පුවද සතුටින් යුතුව    සිතදී සැනසුනා අම්මා තුටු කඳුලු    මතකටයුතු මඟුලෙ අහවර වනතුරු    උන්නාගෙන පිස්තෝලයක් යහලුවෙකුගෙ    දන්නාමංගල දිනයෙ රෑ ගෙයි අය බිය    ගන්වාඅම්මගෙ පුතා බී ගෙන ගෙතුලට    පැන්නාඇද උඩ හිටිය අම්මව බෙල්ලෙන්    අල්ලාපරඬැල වගේ ඇද ඒමේ අත    හොල්ලාඅක්කට දුන්න ඉඩමේ ඔප්පුව    ඉල්ලාකරදර කළා කෝපයෙ ගිනිගුලි    අල්ලාමොනවද පුතේ උඹ බී ගෙන    දොඩවන්නේමොකටද අහිංසක අම්මට වද    දෙන්නේකටයුතු අක්කගේ නොමැතිව    සලකන්නේඋඹ මේකටද? ගෙදරින් එලියට    පැන්නේගේ දොර ඉඩකඩන් ලොකු එකියගෙ    නමටදුන්නා නේද දීගෙක දෙන්නට    ජයටබැල්ලී මේක අහගන් හොඳ හැටි    කනටකටවහ වෙඩිල්ලක් තොගෙ තියනව    කටටකියමින් දුන්නු කම්මුල් පහරට    බුම්මාවාවනු බැරුව ඇය ලේ වමනය    දැම්මාමොනවා කරන්නද පුත වයසක    දැන්මානොමරන් පුතේ නොමරන් අසරණ    අම්මාමේ මලයකා අම්මාහට කරන    විනදකිමින් තවත් සිත වාවනු නොහැකි    තැනබාලම දියණි මේ දබරය මැදට    පැනකිව්වා මෙහෙම අයියව සිප වැලඳ    ගෙන අයියේ අපිට ඇඟ ලෙය කිරිකර    දුන්නඅම්මට එපා මේ හැටියට වද    දෙන්නතරහක් හිතේ තියනව නන් පලි    ගන්නමරපන් මාව අම්මගෙ වෙනුවට    මෙන්නවිසිකර ඉවත නැගණිය උගෙ අත    ගස්සාමාරාවේස වී වියරුව වගෙ    පිස්සාතිබ්බා වෙඩිල්ලක් ගිනිකඳ ගෙන    උස්සාඅම්මා මැරී වැටුනා ලේ වැසි    වස්සාඉන්නට බැරිව දුක් ගින්දර    දරාගෙනවැලපෙන හඬන මල අම්මව    බදාගෙනනංගී වෙතට හැරෙමින් මූ    රවාගෙනතැබූ වෙඩි පහර ගිය පපුවද    පලාගෙනඅන්තිම නින්දෙ තම අම්මා    නිදියද්දීනංගී ලේ විලක් වැටෙමින්    දගලද්දීනොමදත් එකකු මෙන් මහ විපතක    සිද්ධීමේ අමනයා ගියෙ එහි නොසිටම    ඇද්දීපාවුන රුධිර ගංගා මිහි තලය    මතඑක්වී වදුල වැල් නොනැවති ගලනු    ඇතසසලව මිනි මරුවකුගේ දරුණු     සිතවැලපෙනවාලු දඟගෙයි අද රතුව    නෙතමිනීමරුවෙක් දුක්වෙන හැටිදහදුක් විඳන් මා ඇති දැඩි කළ    අම්මේඅම්මගෙ අගය මට දැන් දැනෙනව    අම්මේඉපදෙන ජාති ජාතිත් මගෙ බුදු    අම්මේඅම්මා වෙලා මට කිරි දෙනු මැන    අම්මේජීවිත දෙකක් අපරාදේ කරන්    නිමිමා කළ විපත ගැන සිහියට නගන්    නෙමිදවසට දහස්වර ඉපදෙමි මැරෙන්    නෙමිඒ ලේ වලට මම වන්දිය    ගෙවන්නෙමිනංගී අම්ම මලහැටි මහ පොළොව    බදාමැවිලා පෙනෙයි එයි ගිනි පපු කැනති    දදාමැරෙනාතුරා මේ වගෙ හිරගෙයක    නොදාමරලා දැම්ම නම් එකවර වැඩිය    හොඳානැසුමට අම්මගේ නිංගිගේ පණ    කෙන්දඅත්දෙක ඉස්සුවේ මම මොන හිත    කින්දමිනිහා නොමිනිහා උනු හේතුව    මන්දමේ පව් ගෙවන්නට කවදා පුලු    වන්දඇසුරින් ලගින් සිටි පාදඩ අමන    රැලේවරදින් කොටුවුනා මම නීතියෙහි     දැලේමා හැදු මගේ අම්මා මා අතිනි    මලේවිස මත් පැනයි මා අමු තිරිසනකු    කලේගතිගුණ නිසා මා වෙත තුබු    අසික්කිතඅම්මා කෙනෙක් මට නංගි    කෙනෙක්නැතයලි පය තබන්නට ලොව නිසි    මගක්වෙතමටනන් ඉතින් කවදාවත්    ඉඩක්නැත සම්පාදකගෙන්නොමිනිස් ගුණය නම් විසකටු ලයේ    ඇනීදැල්වෙයි දිනෙන් දින සිත්තුල කොවේ    ගිනිඅමතමි සෙනෙහෙනි බැතියෙනි    දයාවෙනිඔබ දෙසු දහම මේකද බුදු    සුවාමිනිමත්පැන් බඳුන පියපුතු මුවතබා    බොතීනරකට දෙපිය ඔසවයි දුසි රිතේ    එතීනයි මාපිලන් මෙන් විස හද වතේ    ඇතීමිනිසා මිනිස් කමටත් අද නිගා    දෙතීමහ කවියන්ය ලේ බල කොල    අලවගෙනඇති පිරිසකට කවියෙන් කවි    ලොවමකනදැනගනු පිණිස කවියා සහ කවිය    ගැනමෙය ජිනදාස ලිවු බව සිහි තබනු    මැන  ",
    "URL": "https://www.lankadeepa.lk/features/අක්කාට-දුන්-දෑවැද්දෙන්-වියරු-වැටී--අම්මටයි-නංගිටයි-වෙඩි-තියලා/2-421359",
    "Category": "features"
}