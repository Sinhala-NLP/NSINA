{
    "Source": "www.lankadeepa.lk",
    "Timestamp": "None  2012 ඔක්තෝබර් මස 09",
    "Headline": "අතත් නෑ දඩත් ගෙවා හිරේ යන්න වේ",
    "News Content": "ඇමෙරිකාවේ ප්ලොරිඩා නුවර එවර්ග්ලේඩ් හි වොලස් වෙදරහෝල්ට් (63) තම දරු පවුල හා මිතුරන් පිරිසක් සමග විනෝද චාරිකාවක් සඳහා පසුගිය ජූනියේදී ගියේය. නිදැල්ලේ සතුන් සිටින උද්‍යානයකට ගිය ඔවුහු හැඩි දැඩි කිඹුලකු සිටින කුඩා විලක් අසල බෝට්ටුව පදවමින් සිටියහ.කිඹුලකු අසලට තරමක් කිට්ටු කළ වොලස් පිළිස්සීමට ගෙනා මස් කුට්ටියක් කිඹුලාට දික් කෙළේය. සිදු වූයේ ඔහු නොසිතූ දෙයකි. උරහිස අසලින් අත කඩාගත් කිඹුලා විලේ අතුරුදන් විය. වනජිවි නිළධරින් හා උද්‍යාන පාලකයින් එක්ව කිඹුලා මරා බඩ පලා ගිල දමා තිබූ අත රැගෙන නැවත බද්ධකිරීම සඳහා වෛද්‍යවරුන්ට ලබා දුන්නද අතට සිදු වී තිබූ හානි නිසා එය කළ නොහැකි විය.  දිනකට පසු රෝහලට පැමිණි වනජිවි නිළධාරීන් වොලස්ගේ බිරිය අත යම් ලියවිල්ලක් තැබීය. මරාදැමූ කිඹුලාගේ වටිනාකමත් එක්කාසු කොට අනවසරයෙන් සතුන්ට කෑම දීම පිළිබඳව ඔහු ලොකු දඩයකට යටත් කොට තිබිණි. අනවසරයෙන් සතුන්ට කෑම නොදෙන්නැයි එම උද්‍යානයේ ඇති දැන්වීම් නොසලකා ඔහු කිඹුලාට කෑම දුන් බව බිරිය කියයි. ගිය ජුනි12 වැනි දා වූ මේ සිද්ධියෙන් පසු වොලස් හිරගෙට යැවූ නමුත් පසුව ඇමෙරිකා ඩොලර් දහසක දඩයක් මත මුදා හැරිණි.  බෝට්ටු කපිතාන්වරයකු වන ඔහු කැර ඇත්තේ ඇමෙරිකා ඩොලර් 500ක ( රුපියල් 65000ක) දඩයක් හා සිරදපඬුවම් නියම කළ හැකිය.  ",
    "URL": "https://www.lankadeepa.lk/features/අතත්-නෑ-දඩත්-ගෙවා-හිරේ-යන්න-වේ/2-69694",
    "Category": "features"
}