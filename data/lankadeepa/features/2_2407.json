{
    "Source": "www.lankadeepa.lk",
    "Timestamp": "2021 ජනවාරි මස 24",
    "Headline": "ලැරී කිං වුණාට කොරෝනාට පරදී",
    "News Content": "පනස් දහසකට වැඩි සම්මුඛ සාකච්ඡා පැවැත්වීමෙන් මෙන් ලොව පුරා කීර්තිමත් වූ එක්සත් ජනපදයේ මාධ්‍ය දැවැන්තයා හෙවත් ලැරී කිං ඉකුත් 23 වැනිදා ලොස් ඇන්ජලීස් නුවර රෝහලකදී සිය  දිවිසැරිය නිම කළේ කොරෝනා මාරයා මාර පරාජය කළ නොහැකි වීම නිසාය.ඉකුත් දෙසැම්බර් මාසයේදී  ඇමෙරිකාවේ ලොස් ඇන්ජලිස්හි පිහිටි රෝහලකට ඔහුව ඇතුළත් කළ අතර එහිදී සිදු කළ පී.සී.ආර්. පරික්ෂණයකින් තහවුරු වී තිබුණේ ඔහුට වෛරසය ආසාදනය වී ඇති බවය.ලොස් ඇන්ජලීස් හි සීඩාර්ස්-සීනයි වෛද්‍ය මධ්‍යස්ථානයේ දී ජීවීතක්ෂයට පත් ලැරී කිං දියවැඩියාව, හෘද මෙන්ම පෙණහළු පිළිකා යන රෝග හේතුවෙන් වසර ගණනාවක සිට වෛද්‍ය ප්‍රතිකාර ගත් අයෙක් වන අතර , කොවිඩ් වයිරසය ආසාදනය වීමෙන් මාසයකට ආසන්න කාලයක්  එම රෝහලේ ප්‍රතිකාර ලබමින් සිටියේය.මිය යන විට 87වැනි වියෙහි පසුවූ ඔහු සිය මාධ්‍ය ජීවිත කාලය පුරා 50,000 අධික ඉහළ පෙළේ පාර්ශව, ජනාධිපතිවරුන් ලෝක නායකයින් රැසක් සමඟ සම්මුඛ සාකච්ඡා සිදු කර ඇත.ගුවන්විදුලි සහ රූපවාහිනී විකාශනයේ දශක පහකට වැඩි කාලයක් පුරා සේවය කරනු ලැබු ඔහු සිය පළමු ගුවන්විදුලි විකාශනය වැඩසටහන 1957 වසරේදී ආරම්භ කරන විට දී 22 හැවිරිදි වියේ පසුවිය.ජනප්‍රිය ගුවන් විදුලි හා රූපවාහිනී විචාරක ලැරී කිං ලෝරන්ස් හාවි සීගර් හීදී 1933 දී උපත ලැබීය. ඔහු 1957 දී ෆ්ලොරිඩාවේ මයාමි බීච් හි ගුවන්විදුලි මධ්‍යස්ථානයක disc-jockey presso ලෙස සේවය කරමින් ජන මාධ්‍යයට පිවිසියේය. ඔහුගේ කළමනාකරුගේ උපදෙස් පරිදි ඔහු තම වාසගම කිං ලෙස වෙනස් කළේ මේ කාලයේදී ය. ඔහු 1978 දී පාපන්දු විචාරකයෙකු බවට පත් වූ නමුත් සාර්ථකත්වය ලැබුනේ 1985 දී ‘ලැරී කිං ලයිව්’ උපත ලැබීමත් සමඟය. එය වසර 25 ක් පුරා අමෙරිකාවේ සහ සී.එන්.එන් හි විකාශය විය.කිං සිය වෘත්තීය කාලය තුළ සම්මුඛ සාකච්ඡා 50,000 කට අධික ප්‍රමාණයක් කර ඇත. විශාල කණ්නාඩි සඳහා ප්‍රසිද්ධ වූ ඔහු 1974 සිට සියලුම එක්සත් ජනපද ජනාධිපතිවරුන් සම්මුඛ සාකච්ඡා කිරීමෙන් පසු 2010 දී විශ්‍රාම ගියේය.ඒවගේම ලැරී කිං ලෝක නායකයන් වන යසර් අරෆත් සහ ව්ලැඩිමීර් පුටින්, ෆ්‍රෑන්ක් සිනාත්‍රා, මාලන් බ්‍රැන්ඩෝ සහ බාබ්‍රා ස්ට්‍රයිසැන්ඩ් වද පසුව ඔහු තමාගේම වෙබ් අඩවියක් සඳහා සම්මුඛ සාකච්ඡා කිරීමට ගිය අතර 2012 දී ඔරා ටීවී හි “ලැරී කිං නව්” සත්කාරකත්වය සැපයීම ආරම්භ කළේය.ලැරී කිං අට වතාවක් විවාහ වූ අතර 1992 සිට 1995 දක්වා ඇමති රාම ෆොක්ස් සමඟ විවාහ ගිවිසගෙන සිටියේය. ඔහුට දරුවන් පස්දෙනෙකු සිටි අතර ඔවුන්ගෙන් 2020 දී ඇන්ඩි සහ චියා පිළිවෙලින් හෘදයාබාධ හා පෙනහළු පිළිකාවක් හේතුවෙන් මිය ගියහ. සීඩාර්ස් සීනයි වෛද්‍ය මධ්‍යස්ථානයේ කොවිඩ්ගේ දැඩි සෞඛ්‍ය ක්‍රියාමාර්ග හේතුවෙන් අනෙක් දරුවන්ට රෝහල් ගතව සිටියදී ඔහුව බැලීමට නොහැකි විය.දේශපාලන නායකයින් සහ ප්‍රසිද්ධ පුද්ගලයින් සම්මුඛ සාකච්ඡා කිරීම සඳහා ලොව පුරා කීර්තියක් අත්කර ගත් එක්සත් ජනපදයේ මාධ්‍යහ් දැවැන්තයා වන ලැරී කිං වසර 63 ක් පුරා ගුවන්විදුලි, රූපවාහිනී සහ ඩිජිටල් මාධ්‍ය වේදිකා හරහා ලැරීගේ දහස් සංඛ්‍යාත සම්මුඛ සාකච්ඡා සිදු කරනු ලැබූ අතර ඔහු ලැබූ සම්මාන සහ ගෝලීය ප්‍රසාදය ගුවන් විදුලි විකාශකයෙකු ලෙස ඔහුගේ සුවිශේෂී හා කල් පවත්නා දක්ෂතාවයට සාක්ෂි සපයයි.කිං ජෙරල්ඩ් ෆෝඩ්ගේ සිට බැරක් ඔබාමා දක්වා සෑම එක්සත් ජනපද ජනාධිපතිවරයෙකු සමඟම සම්මුඛ සාකච්ඡා පැවැත්වීය. ඔහුගේ අනෙකුත් ඉහළ පෙළේ අමුත්තන් අතර ආචාර්ය මාටින් ලූතර් කිං, දලයි ලාමා, නෙල්සන් මැන්ඩෙලා සහ ලේඩි ගගා ද ඇතුළත් විය.ලැරී කිං ගේ පවුලේ ඥාතීන් ප්‍රකාශකර ඇත්තේ දේහය පිළිබඳ අවසන් කටයුතු පසුව දැනුම් දෙන බවය. ගාඩියන් ඇසුරෙනි......125  ",
    "URL": "https://www.lankadeepa.lk/features/ලැරී-කිං-වුණාට-කොරෝනාට-පරදී/2-585094",
    "Category": "features"
}