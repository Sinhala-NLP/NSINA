{
    "Source": "www.lankadeepa.lk",
    "Timestamp": "None  2013 අප්‍රේල් මස 27",
    "Headline": "කොට කලිසම් සුරූපිකාවන්ගේ ගුවන් සේවය",
    "News Content": "නොක් එයාර් යනු තායිලන්තයේ, මිල අඩු අභ්‍යන්තර ගුවන් ගමන් සේවාවකි. නොක් එයාර් ගුවන් සේවයට අයත් බෝයිං ඇතුළු සෙසු ගුවන් යානා සෑම එකකම නාසයේ එසේත් නැතිනම් ගුවන් යානයේ ඉදිරිපස මුහුණේ තාරා හොටක් සිතුවම් කර තිබේ. ‘නොක් එයාර්’ අනන්‍යතාව එයයි.මිල අඩු වුවත් ‘නොක් එයාර්’ ගුවන් සේවය තායිලන්ත වැසියන් අතර ජනපි‍්‍රය නොවිණි. පසුගියදා ‘නොක් එයාර්’ ගුවන් සමාගම අපූරු වෙළෙඳ ප‍්‍රචාරක වැඩසටහනක් ආරම්භ කළේය. ඔවුන් එය ආරම්භ කළේ හිතමිතුරු සමාජ ජාල වෙබ් සේවයක් වන ‘ෆේස්බුක්’ හරහාය. අඩනිරුවත් ගුවන් සේවිකාවන් ගුවන් යානාවල සේවයේ යෙදවීම එම වැඩසටහනයි.  බිකිනියකින් සහ කොට කලිසමකින් සැරැසුණු සුරූපී ගුවන් සේවිකාවන් ‘නොක් එයාර්’ ගුවන් යානා ඉදිරියේ පෙනී සිටින ඡායාරූප ෆේස්බුක් හරහා ප‍්‍රසිද්ධ කෙරුණි. මෙම ‘ආකර්ෂණීය’ ඡුායාරූප හේතුවෙන් ‘නොක් එයාර්’ ගුවන් සමාගම අද වනවිට තායිලන්තයේ පමණක් නොව, මුළු ලෝකයේම ආකර්ෂණය දිනා සිටී. එපමණක් නොව, තව නොබෝ දිනකින් ඔවුන් මියන්මාරය සමඟ ගුවන් ගමන් ආරම්භ කිරීමට ද සූදානම් වෙයි.”අප කළේ ආන්දෝලනාත්මක දෙයක්. බැණුම් අහන්නත් වුණා. විවේචන එල්ල වුණා. ඒත් අන්තිමේදී අපේ අදහසට කැමැති බොහෝ දෙනෙක් සිිටින බව පැහැදිලිව පෙනුණා. අපේ ආදායම දැන් ඉහළ ගිහින්” යැයි ‘නොක් එයාර්’ සමාගමේ ප‍්‍රධාන විධායක අධ්‍යක්ෂ පැටී සරසින් පැහැදිලි කරයි.”අප අපේ අලූත් අදහස මුලින්ම ෆේස්බුක් හරහා ප‍්‍රසිද්ධ කර බැලූවා. ඊට තායිලන්ත වැසියන් පමණක් ලක්ෂ දෙකකට වැඩි පිරිසක් කැමැත්ත පළ කළා. අප එය කි‍්‍රයාවට නැංවීමට තීරණය කළේ ඉන් පසුවයි. මා ඒ ගැන ඇත්තටම සතුටු වෙනවා” යැයි ද පැටී සරසින් වැඩි දුරටත් කියා සිටී. කෙසේ නමුත් තම ගුවන් සේවාවේ ලාභය වෙනුවෙන් කාන්තාවන් අඩ නිරුවත් කිරීම කිසිසේත් සුදුසු නොවන බව කාන්තා අයිතිවාසිකම් සුරැකීමේ සංවිධාන චෝදනා කරයි. තායිලන්ත සංස්කෘතික අමාත්‍යාංශයට පවා මේ සම්බන්ධයෙන් පැමිණිලි ලැබී ඇතැයි ද වාර්තා වේ.එපමණක් නොව ‘නොක් එයාර්’ ගුවන් සමාගමට කලාපීය සෙසු රටවල ප‍්‍රධාන පෙළේ ගුවන් සේවා සමාගම්වලින් ද විවේචන එල්ල වී ඇත. ”ගුවන් සේවිකාවන් සඳහා ගන්නේ සුරූපිණියන්. ඒක එසේ විය යුතුයි. ආකර්ෂණයක් අවශ්‍යයි. ඒත් ඔවුන්ගේ සිරුරු පෙන්වා මගීන් ඇද ගැනීම සුදුසු ද කියා දෙවරක් සිතා බලන්න වෙනවා” යැයි චීනයේ විදේශ ගුවන් සේවා සමාගමේ ප‍්‍රධානී ජී යැං ජියොන් පවසයි.නොක් එයාර් ගුවන් සේවය පිහිටුවනු ලැබුවේ 2004 වසරේදීය. එහි මූලස්ථානය පිහිටා ඇත්තේ බැංකොක් නුවරය. තායි ජාත්‍යන්තර ගුවන් සේවය හා සම්බන්ධ මිල අඩු ගුවන් සේවයක් ලෙස එය මුල සිටම ජනතාවට හඳුන්වා දෙනු ලැබුණි. පුහුණුව ලබාදෙමින්... 2004 වසරේ නොක් එයාර් ගුවන් සේවය ආරම්භ කළ අවස්ථාවේදී එහි සිටි සේවක සේවිකාවන් ගණන 130 කි. 2011 වෙද්දී එය 600 තෙක් ඉහළ ගියේය. 2007 වසරේදී ඉන්දියාවේ බැංගලෝර් තෙක් තම ගුවන් සේවය ව්‍යාප්ත කිරීමට නොක් එයාර් සමාගමට හැකිවිය. මෙය නොක් එයාර් ගුවන් සේවයේ ප‍්‍රථම විදෙස් ගුවන් සංචාරයයි.ඉන්පසු ඉන්දියාවේ චෙන්නායි, නවදිල්ලි සහ හයිද්‍රාබාද් යන නගරවලට ද තායිලන්තයේ සිට ගුවන් ගමන් ආරම්භ කළේය. කෙසේ නමුත් 2007 වසර අවසන් වෙද්දී ‘ජෙස්ටර් ඒසියා’ ගුවන් සේවයෙන් එල්ල වූ අභියෝග හමුවේ බැංගලෝර් ගුවන් ගමන අත්හිටුවීමට නොක් එයාර් සමාගම තීරණය කළේය. සී.එන්.එන්. වාර්තාවක් ඇසුරිනි - ලූසිත ජයමාන්න ගුවන් සේවිකාවෝ   ",
    "URL": "https://www.lankadeepa.lk/features/කොට-කලිසම්-සුරූපිකාවන්ගේ-ගුවන්-සේවය/2-113406",
    "Category": "features"
}