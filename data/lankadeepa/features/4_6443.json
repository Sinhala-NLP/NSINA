{
    "Source": "www.lankadeepa.lk",
    "Timestamp": "None  2012 ජනවාරි මස 22",
    "Headline": "කැලේ රජාණෝ වෙදාණෝ",
    "News Content": "බුද්ධදාස නම් වූ රජ කෙනකු ලංකාවේ සිටි බව ඉතිහාසයේ සඳහන් වේ. ඔහු රජකු පමණක් නොව වෙදකු බව ද කියැවේ. එසේ මෙසේ වෙදෙකු නොව සැණින් සැත්කම් කළ දක්‍ෂ වෛද්‍යවරයෙක් විය.දිනක් රජතුමා ගිය මගෙහි නාගයෙක් මහත් වේදනාවෙන් පසු වු බවත්, රජතුමා ඌ අසලට ගොස් පරීක්‍ෂා කිරීමේදී ඌ දරුණු ගෙඩියකින් පීඩා විඳි බවත් දක්නට ලැබී ඇත. රජතුමා තමා ළග තිබූ තියුණු ආයුධයෙන් ගෙඩිය සිදුරුකොට  ඕජස් යවා බෙහෙත් කළ බවත් නයා එයින් සුවපත් වූ බවත් ඒ ඉතිහාස කථාවේ ම සඳහන් වේ.වැදිනායක ඌරුවරිගේ වන්නියලැ ඇත්තෝ ද රැහේ අයට රජ කෙනෙකි. මේ කැලේ රජා ද දක්‍ෂ වෙදැදුරෙකි. වැදි පරම්පරාවෙන් පරම්පරාවට එන වෙදකම තමාට ද පිහිටා ඇති බව මේ වෙදාණෝ පවසති.කැලෙන් සොයාගන්නා මුල්, මල්, පොතු, ගෙඩි, පැණි, කොළ යනාදිය උපයෝගී කරගෙන අපුරු ඖෂධ හදන්නේ  ඔහුගේ අධීක්‍ෂණය යටතේය.කැලේ ඇවිද ගොස් මේවා සොයාගෙන රැහේ අය. නායකයාට සහයවීම පවුලේම සාමාජිකයන් කීප දෙනෙක් ඖෂධ නිපදවීමේ ක‍්‍රියාවලියට හවුල් වන්නෝය.තෛල, කල්ක, ගුලි, මැල්ලූම් යනාදී ආයුර්වේද වෛද්‍ය විද්‍යාවේ ඇති බොහෝ දේ වැදිනායකයාගේ නිවසේ නිපදවන්නේය. තෛල අතර කෝකටත් තෛලයන්ද මෙහි ඇත. රැහේ අය පමණක් නොව දඹානට එන දේශීය විදේශීය සංචාරකයන් මේ වෙදැදුරාගෙන් බේත් ගැනීමට කැමැත්ත දක්වති. කොණ්ඩය යනවාට දෙන තෙලට වැඩි ඉල්ලූමක් ඇත.හිසේ කැක්කුම, කොන්ද කැක්කුම, බඬේ කැක්කුම යනාදියට  සැණින් සුව දෙන ඔසුද ඔහු ළඟ ඇත. නායකතුමා තෙල් හිසේ ගා පිරිමදින ගමන් තම ලෙඬේ සුවවූ බව සමහරු පවසති. කාන්තාවන්ගේ පියයුරු පිළිකාවලටද තමන් ළඟ ඔසු ඇතැයි වැදිනායකයා කියයි.ඔහුගෙන් ඉදිරියට මේ කැලේ වෙදකම් ගෙනයාම සඳහා ඥාතී කැකුළෙක් ද (තරුණයෙක්) මේ සඳහා පුහුණු කර සිටී. දැන් වැඩි වශයෙන්ම වෙදකම් කරන්නේ ඔහුය.මේ කිසිවක් ව්‍යාපාර මට්ටමින් නොකරන නමුත් පරිසරයෙන්ම ලබා ගන්නා සිරුරට වසක් විසක් නැති මේ ඔසු රැක ගැනීම තමාගේ අභිප‍්‍රාය බවද වැදි නායකයා අවධාරණය කරයි. ආයුර්වේද දෙපාර්තමේන්තුව විසින් ලබාදෙන ලද සහතිකයක් හිමි මේ වෙදැදුරා වෙදකම මෙසේ ආරක්‍ෂා කළත් පාරම්පරික ඇදහිලි ක‍්‍රම රැහේ අය වෙතින්ම ගිලිහී යාම පිළිබඳව කනස්සල්ලෙන් පසුවෙයි.හැම රජකුටම වෙදෙක් වන්නට ද  හැම වෙදෙකුටම රජෙකු වන්නටද බැරිය. වන්නියලැ ඇත්තන් ඒ වරම් දෙකම හිමි දුලබ සම්පතකි.සොබා සම්පතට ළංවෙන තරමට මිනිසුන් නිරෝගී වන බව ඔහුගේ විශ්වාසයයි.වැදි රැහේ ජීවිතය-1වැදි රැහේ ජීවිතය-2වැදි රැහේ ජීවිතය-3වැදි රැහේ ජීවිතය-4වැදි රැහේ ජීවිතය-5වැදි රැහේ ජීවිතය-6වැදි රැහේ ජීවිතය-7වැදි රැහේ ජීවිතය-8වැදි රැහේ ජීවිතය-9වැදි රැහේ ජීවිතය-10වැදි රැහේ ජීවිතය-11වැදි රැහේ ජීවිතය-12වැදි රැහේ ජීවිතය-13  වැදි රැහේ ජීවිතය-14වැදි රැහේ ජීවිතය-15 වැදි රැහේ ජීවිතය-16බදුල්ලේ - පාලිත ආරියවංශ  ",
    "URL": "https://www.lankadeepa.lk/features/කැලේ-රජාණෝ-වෙදාණෝ/2-23021",
    "Category": "features"
}