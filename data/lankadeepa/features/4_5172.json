{
    "Source": "www.lankadeepa.lk",
    "Timestamp": "None  2015 ජනවාරි මස 26",
    "Headline": "ජනපති මහින්දගේ සමයේ අරලියගහ මැදුර විසිතුරු වූ හැටි...",
    "News Content": "  පසුගිය සිකුරාදා සවස අග‍්‍රාමාත්‍ය රනිල් වික‍්‍රමසිංහ මහතා සිය ධුරයේ වැඩ භාරගැනීම නිමිත්තෙන් එය ආවරණය කිරීමට මාධ්‍යවේදීහු රැුසක් අරලියගහ මන්දිරයට ගොස් සිටියහ. එහි ගිය මාධ්‍යවේදීන්ට පැයක් පමණ යනතුරුත් අගමැතිවරයා මුණගැසීමට නොහැකි විය. ”මේ මොන වදයක්ද?” ඇතමෙකුගේ මුවින් නැගුන වදන්ය.එහෙත් ටික වේලාවකට පසු අගමැති රනිල් වික‍්‍රමසිංහ මහතාගෙන් ලද ආරාධනාවකට අපි එහි ගියෙමු. ඒ වන විට අගමැතිවරයා එජාප අමාත්‍ය මණ්ඩලය සමඟ සාකච්ඡුාවක නිරත වෙමින් සිටියේය. ”මෙතැන අවශ්‍ය ඡායාරූප ගන්න. තව ටිකකින් මෙතැන සාකච්ඡුා කළ දේවල් අපි කියන්නම්’’ අගමැතිවරයා අපට කීය.ඉන්පසු මාධ්‍යවේදීහු අරලියගහ මැදුර තුළත් ඉන් පිටත් නිදහසේ සැරිසැරූහ. වෙනදා මෙන් ආරක්ෂක නිලධාරීන්ගෙන් බාධා වූයේ නැත. නිදහසේ ඡුායාරූප ගනිමින් සිනහවෙමින් කෑකෝ ගසමින් සිටින විට අමාත්‍ය මණ්ඩල රැුස්වීම නිමවී ඇමැතිවරු එළියට පැමිණියහ.”එන්න අරලියගහ මැදුර ඇතුළ නිරීක්ෂණය කරන්න මාධ්‍ය සමඟ යන්න’’ කියා අගමැතිතුමා අවසර දුන්නේය.ජනමාධ්‍ය අමාත්‍ය ගයන්ත කරුණාතිලකගෙන් අපට ආරාධනාවක් ලැබිණි.අරලියගහ මැදුර පැරැුණි ගොඩනැගිල්ලට අමතරව අලූතින් ඉදි වූ තට්ටු හතරක සුවිශේෂී මැදුරක් වෙත ඉන්පසු අපි ගමන් කළෙමු. එය ඇත්තෙන්ම නවීන තාක්ෂණික ක‍්‍රමවේද සහ නවීන ගෘහ නිර්මාණ ශිල්ප ක‍්‍රම යොදා ගනිමින් ඉදිවූවකි. එහි ඇතුළුවන  ඕනෑම අයෙකුට එකවර සිතට නැගෙනුයේ තමන් රජ මාළිගයකට ඇතුළු වන බවකි. සුරසැප විඳින සුල්තාන්වරයකුගේ මාළිගාවක් සිහියට නංවන මෙම සුවිසල් මැදුරේ අස්සක් මුල්ලක් නෑර ඇවිදීමට අපට හැකිවිය.මුලින්ම අපි බිම් මහලේ පිහිටි උත්සව ශාලාවකට ඇතුළු වූයෙමු. එකවර 5,000 කට වැඩි පිරිසක් රැස්කොට රැස්වීම් පැවැත්විය හැකි ලෙස නිමවා තිබිණි. නවීන විදුලි බල්බ, නවීන තාක්ෂණික ක‍්‍රම ඊට එක් කර ඇත. මේ ශාලාවේ එක් කෙළවරක සිට අනෙක් කෙළවරට මීටර 500කට වඩා දුර බව පෙනෙන්නට තිබිණි. මෙය සම්පූර්ණයෙන්ම වායුසමනය කර තිබේ.එතැනින් එළියට ගිය විට දෙපස අලංකාර ලෙස ප‍්‍රතිමා තබා ඇති ආලින්දයකි. එහි දෙපස සැපපහසු පුටු තබා ඇත. මුළු ආලින්දයම වායුසමනය කර තිබේ. මේ ආලින්දය කෙළවර වායුසමනය කර ඇති වැසිකිළි සහ නාන කාමරයක් සහ විවේකාගාරයකි. අධික වියදමක් දරා නවීන උපකරණ භාවිත කර මෙය නිමවා තිබේ.එතැනින් ඉහළ මාලයට ගියවිට නවීන පන්නයට ඉදි කළ රැුස්වීම් ශාලා කිහිපයකි. විශේෂයෙන්ම මැතිවරණය මෙහෙයවපු මෙහෙයුම් කාර්යාලය ද එහි විය. එක් මැතිවරණ ආසනයකට එක් පරිගණකය බැගින් වෙන් කර මැතිවරණ මෙහෙයුම් කාර්යාලය පවත්වාගෙන ගොස් තිබේ. ජනාධිපතිවරණයේදී ජනතාවට බෙදා දීමට තිබූ සමෘද්ධි සහනාධාර වෙනත් ද්‍රව්‍ය සඳහා සැකසූ නාම ලේඛනද අරලියගහ මැදුරේ මැතිවරණ මෙහෙයුම් කාර්යාලයේ තිබී හමුවිය. නව මැදුරේ හිටපු ජනපතිවරයා රැුස්වීම් පැවැත්වූ, සාකච්ඡා පැවැත්වූ ශාලාවලට යාබදව වැසිකිළි ඉදිකර තිබේ. එහි ඩිජිටල් තාක්ෂණය සහිත රූපවාහිනී යන්ත‍්‍ර සවිකර තිබෙනුද දැකගත හැකිවිය.ජනාධිපතිවරණය දා ඩිජිටල් තිර ඔස්සේ මැතිවරණ ප‍්‍රතිඵල නැරඹූ ශාලාවක් ද අපට දැකගත හැකිවිය. එහි භාගෙට කා දමා තිබූ කොත්තු, බිස්කට් විවිධ බීම වර්ග භාගෙට හිස් කළ මත්පැන් බෝතල් ආදිය දැකගත හැකිවිය. ජනාධිපතිවරණය පරාජය වන බව දැන ඒවා දමා එහි සිටි පිරිස් යන්නට ඇතැයි සිතිය හැක.නව මැදුරේ කාමරයක් කාමරයක් පාසා නිරීක්ෂණය කරන විට මැතිවරණ මෙහෙයුම්වලට මුදල් ලබාදුන් අයගේ නාම ලේඛනයක්, විදේශ කටයුතු නියෝජ්‍ය අමාත්‍ය අජිත් පී. පෙරේරාට හමුවිය. එම ලිපි ගොනු පරීක්ෂා කිරීමේදී  විවිධ පුද්ගලයන් වෙනුවෙන් බෙදා දුන් රුපියල් මිලියන 150ක මුදලක පමණ රිසිට්පත් හමුවිය. බුද්ධික මද්දුමගේ, චාමර පලිපාන, කේෂානි ජයසිංහ, සුනිල් ජයසේකර, රොෂාන් මද්දුමගේ, එච්.ඒ. රණවීර, සී.පී. අඟුරුවලගේ, සාගර කාරියවසම්, නිහාල් හේවගේ, උදයසිරි කාරියවසම්, සිරිල් සුදුවැල්ල, ඞී.ආර්. පෙරේරා, කේ.එල්. හේවගේ, නිමල් පියරත්න, ඞී. කලන්සූරිය, නලීන් ප‍්‍රනාන්දු, අමිත් ගමගේ ඇතුළු පිරිසකට මෙම මුදල ලබාදුන් බවට රිසිට්පත් නිකුත් කර තිබිණි. මේ ගැන සෙවීමට කටයුතු කරන බවද අජිත් පෙරේරා මහතා කීය.මේ සුවිසල් මැදුර ගැන හොඳම කතාව කීවේ එරාන් වික‍්‍රමරත්න නියෝජ්‍ය ඇමැතිවරයායි. ”මේ මාළිගාව හදලා තියෙන්නේ චීන අධිරාජ්‍යයාගේ මාළිගාව වගේ. චීන අධිරාජ්‍යයාගේ මාළිගාවේ ඇතුළත් මෙහෙමයි. විශාල ඡායාරූප, ප‍්‍රතිමා, කැටයම් ආදී දේ යොදාගෙන තිබෙනවා. අඩු විදුලි ආලෝකය යොදා ගනිමින් සකසා තිබෙනවා. මහින්ද රාජපක්ෂ ජනාධිපතිවරයාත් මේ උත්සාහ ගෙන තියෙන්නේ චීන අධිරාජයාගේ වගේ මාළිගාවක් තනන්න යැයි නියෝජ්‍ය ඇමැතිවරයා කීය.රටේ නායකයා හිඟන්නෙක් වගේ ඉන්න  ඕන නැහැ. මේ පහසුකම් හෝටල්වලත් තියෙනවා. ඉතින් මේකේ වැරැුද්ද මොකක්ද එහිදී ඇතමෙක් ප‍්‍රශ්න කළහ.අරලියගහ මැදුරේ තිබූ පෞරාණික වටිනාකමක් ඇති බඩු අතරින් ඉතිරිව ඇත්තේ රන් ආලේපිත කඩු දෙකක් පමණක් බව අපට දැනගන්නට ලැබිණි. එසේ නම් තිබූ අනෙක් පෞරාණික බඩුවලට සිදුවූයේ කුමක්ද? හිටපු ජනාධිපතිවරයා තවමත් අරලියගහ මැදුරේ තිබූ භාණ්ඩවල විස්තර ලබාදී නොමැති බවද වාර්තා වේ. එනිසා ඉදිරියේදී මේ ගැන පරීක්ෂා කොට තීරණයකට එළැඹෙන බව එජාපය පවසයි.මෙවැනි පාලකයන් සුරසැප වින්ඳේ ජනතාව වෙනුවෙන් නොව තම බලය පුළුල් කරමින් පවුලේ සුඛවිහරණය සඳහා බවත් ඒකාධිපති පවුල් පාලනය අවසන් කිරීමට ඡුන්දය දුන් ජනතාවට තමන් ස්තූති කරන බවත් අමාත්‍ය පී. හැරිසන් මහතා අප සමඟ කියා සිටියේය.මෙම නිරීක්ෂණයට එකතු වූ නිවාස හා සමෘද්ධි අමාත්‍ය සජිත් පේ‍්‍රමදාස මහතා ගමන් කළ පිරිස සමඟ කළ කතාවකින් මෙම ලිපිය අවසන් කරමි.”එදා අරලියගහ මැදුර ඇතුළේ බාල් නටනවා කියා තමයි අපේ තාත්තට මඩ ගැහුවේ. ඒත් අපේ තාත්තා එහෙම කිසි දෙයක් කළේ නැහැ. හිටපු ජනාධිපතිවරයා තමයි (මහින්ද රාජපක්ෂ) අරලියගහ මැදුර රාජවාසලක් කරගෙන රටේ සල්ලි විනාශ කරලා තියෙන්නේ”යැයි කීය.       ",
    "URL": "https://www.lankadeepa.lk/features/ජනපති-මහින්දගේ-සමයේ-අරලියගහ-මැදුර-විසිතුරු-වූ-හැටි---/2-292567",
    "Category": "features"
}