{
    "Source": "www.lankadeepa.lk",
    "Timestamp": "2018 සැප්තැම්බර් මස 23",
    "Headline": "පුත්තලමේ කතුන් තුට්ටු දෙකට කල්පිටියේ වැඩ",
    "News Content": "හිරාන් ප්‍රියංකර ජයසිංහපුත්ත්ලම දිස්ත්‍රික්කයේ නියඟයෙන් පීඩාවට පත් ප්‍රදේශවල කාන්තාවෝ ජීවිතය ගැට ගසා ගැනීම සඳහා කල්පිටියේ වගා බිම්වල දෛනික කුලි රැකියාවන් සොයා යමින් සිටිති.නවගත්තේගම  හා ආණමඩුව , වනාතවිල්ලුව , මහකුඹුක්කඩවල , හා පුත්තලම යන ප්‍රාදේශීය ලේකම් බල ප්‍රදේශවලත් කුරුණැගල දිස්ත්‍රික්කයට අයත් රස්නායක පුර , කොටවෙහෙර යන ප්‍රාදේශීය ලේකම් කොට්ඨාසයේ ගම්මාන ගණනාවකත් කාන්තාවන් ඇතුළු දහසකට වැඩි පිරිසක් දෛනිකව කල්පිටියේ වගා බිම්වලට පැමිනිම දැක ගත හැකිය.කල්පිටිය අර්ධද්විපයේ එළවළු සහ පලතුරු , ඇතැම් බෝග වර්ග අක්කර 20000 කට ආසන්න ප්‍රමානයක වගා කෙරෙති.  අමතර වගාකරුවෝ දෛනික දීමනාව ලෙස   එක් කාන්තාවකට රුපියල් 1050 මුදලක් ලබා දෙති.නමුත් එම මුදලින්  එක් කාන්තාවකට ලැබෙනුයේ රුපියල් 800 ක මුදලක් බවත් ඉතිරි මුදල දිනපතා   රැගෙන එන ලොරි රථ වල ප්‍රවාහන වියදම ලෙස අයකර ගන්නා බවත් වාර්තාවෙයි. උදෑසන 6.30 ත් 7ත් වන විට වගාබිම් වෙත මෙම කාන්තාවන් පැමිණෙන බවත් සවස 4.30 මොවුන්ගේ සේවා කාලය අවසන් විමත් සමග ආපසු පැමිණි ලොරි රථවලම නැගි නිවෙස්වලට ගමන් කරනු දැක ගත හැකිය. තමන් අලුයම 3 ට පමණ අවදිව නිවසේ වැඩ කටයුතු  කර ආහාර සකසා ගෙන උදෑසන 4.30 ත් 5 ත් අතර    මාර්ගයට  පැමිණෙන බව ඇතැම් කාන්තාවෝ කියති.මෙම වගාබිම් වල  අවුරුදු 20 සිට 70 දක්වා වයස්වල කාන්තාවන් සේවයට එක්ව සිටන ආකාරය දැක ගත හැකිය .රස්නායකපුර   මල්පානව ගම්මානයේ පදිංචි ටි.එම් . ඩිංගිරි අම්මා ( 58 )  මහත්මිය මෙසේ කීවාය.“අපේ පළාත්වලට දැන් කන්න හත අටකින් වැස්සක් නැහැ. සියලුම ගොවිතැන් පාළු වෙලා කරන්න මෙලෝ දෙයක් නැහැ. අපි අන්ත අසරණයි. ඒ නිසා තමයි අපි මේ හැතැම්ම හැට හැත්තැවකට වැඩි දුරක ඉදලා ඇවිත් වැඩ කරන්නේ. අපේ ගෙවල්වල පිරිමිත් ඈත පළාත්වලට යනවා කුලි වැඩ සොයා ගෙන ඒ තරමට අපේ ආර්ථිකය වැටිලා . වැස්ස තිබුණා නම් අපි හොඳට ගොවිතැන් කරනවා . නමුත් අවුරුදු පහක් විතර හරි වැස්සක් අපිට නැති නිසායි මේ එන්නේ . හැබැයි මේ රස්සාවත් නැතිව ගියා නම් අපි අන්ත අසරණ වෙනවා . මේ රස්සාවත්  වෙලාවේ හැටියට ලොකු පිටුවලහක් වුණා.‘‘  වගාකරුවකු ව නිශාන්ත මැක්සිමස් ප්‍රනාන්දු මහතා මෙසේ කීය. “ මේ කාන්තාවන් අපිට ලොකු ශක්තියක් වුණා අපේ වගාවල අස්වැන්න නෙළා ගන්න . මොකද මේ පළාතේ ශ්‍රමිකයින් දැන් සොයා ගන්න කොහෙමවත් බැරි තරම් . මම දන්න විදිහට 1000 කට වැඩි කාන්තාවන් මේ විදිහට අපේ වගා බිම්වලට දිනපතා පැමිණෙනවා . අපි මෙහෙ ඉන්න බෝකර්ලාට අපිට අවශ්‍ය ප්‍රමාණය දැනුම් දිම පමණයි කරන්නේ පසුවදා ඔවුන් අවශ්‍ය කාන්තාවන් ලබා දිමට කටයුතු කරනවා . මෙම කාන්තාවන් උදේ සහ දහවල් ආහාරය අරන් එනවා අපි තේ හරි බිම හරි දවසට දෙපාරක් ලබා දෙනවා.‘‘  ",
    "URL": "https://www.lankadeepa.lk/features/පුත්තලමේ-කතුන්-තුට්ටු-දෙකට-කල්පිටියේ-වැඩ/2-537193",
    "Category": "features"
}