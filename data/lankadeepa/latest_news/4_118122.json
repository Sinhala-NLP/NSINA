{
    "Source": "www.lankadeepa.lk",
    "Timestamp": "None  2011 නොවැම්බර් මස 18",
    "Headline": "මහේල එක්දින ලකුණු 10,000 කඩඉම ජයගනී",
    "News Content": "ශ්‍රී ලංකාව සහ පාකිස්තානය අතර ඩුබායි’හි ස්පෝට්ස් සිටි ක‍්‍රීඩාංගණයේදී දැන් පැවැත්වෙන තුන්වැනි එක්දින ක‍්‍රිකට් තරගයේ ලකුණු 13 ක් ලබාගත් මහේල ජයවර්ධන සිය එක්දින ලකුණු 10,000 ලබා ගැනීමට සමත්විය. ලෝක එක්දින ක‍්‍රිකට් ඉතිහාසයේ ලකුණු 10,000 රැස් කළ නව වැනි ක‍්‍රීඩකයා වු මහේල මෙම කඩඉම පසුකළ දෙවැනි ශ්‍රී ලාංකික පිතිකරුවා ලෙසද ක‍්‍රිකට් ඉතිහාසයට එක්විය.සචින් තෙන්ඩුල්කාර් (18,111), රිකී පොන්ටිං (13,686), සනත් ජයසුරිය (13,430), ඉන්සමාම් උල් හක් (11,739), ජැක් කලිස් (11,372), සව්රව් ගංගුලි (11,363), රාහුල් ද්‍රාවිඞ් (10,889), බ‍්‍රයන් ලාරා (10,405) මහේලට වඩා ඉදිරියෙන් සිටිති.  ",
    "URL": "https://www.lankadeepa.lk/latest_news/මහේල-එක්දින-ලකුණු-10-000-කඩඉම-ජයගනී/1-13668",
    "Category": "latest_news"
}