{
    "Source": "www.lankadeepa.lk",
    "Timestamp": "None  2016 අප්‍රේල් මස 29",
    "Headline": "මැයි දා ශාලිකා පිටිය දේශපාලඥයන්ට බෑ",
    "News Content": "නාරාහේන්පිට ශාලිකා ක්‍රිඩාපිටියට මැයි දිනයේ එකාබද්ධ විපක්ෂයේ හෝ ගමනාගමන මණ්ඩලයට අනුබද්ධිත මෝටර් රථ සේවක සංගමයේ සාමාජිකයකුට හෝ ඇතුළුවිම වළක්වමින් කොළඹ අතිරේක මහේස්ත්‍රාත් නිශාන්ත පිරිස් මහතා  අතුරු තහනම් නියෝගයක් නිකුත් කළේය.එකාබද්ධ විපක්ෂයේ මැයි රැලිය එම පිටියේ අනවසරයෙන් ආරම්භ කිරිමට පිරිසක් සැරසෙතියි ද එම නිසා ශාලික පිටිය පැත්තේ සාමය කඩවීමට  ඉඩ ඇතැයි ද කියමින් නාරාහේන්පිට පොලිසිය අධිකරණයට  කරුණු දැක්විය.මෝටර් රථ සේවක සංගමයේ ටී.එම්  ජයසිංහ, එකාබද්ධ විපක්ෂයේ විමල් වීරවංශ, දිනේෂ් ගුණවර්ධන, ඩලස් අලහපෙරුම, උදය ගම්මන්පිල ඇතුළු පිරිසකට හෝ ඔවුන්ගේ දේශපාලන පක්ෂ සාමාජිකයකුට  හෝ සමිති සාමාජිකයනට  එහි ඇතුළු විම තහනම් කර  ඇත.අදහස් ප්‍රකාහනය කිරිම හා  භාෂණය සම්බන්ධයෙන් කිසිදු නියෝගයක් නිකුත් නොකරන බව මහේස්ත්‍රාත් ප්‍රකාශ කළේය. ",
    "URL": "https://www.lankadeepa.lk/latest_news/මැයි-දා-ශාලිකා-පිටිය-දේශපාලඥයන්ට-බෑ/1-410367",
    "Category": "latest_news"
}