{
    "Source": "www.lankadeepa.lk",
    "Timestamp": "2021 ඔක්තෝබර් මස 03",
    "Headline": "ඉන්දීය විදේශ ලේකම් ත්‍රි‘මලේ තෙල් ටැංකි නිරීක්ෂණය කරයි",
    "News Content": "( තිළිණි ද සිල්වා )මෙරට නිල සංචාරයක නිරත ඉන්දීය විදේශ ලේකම් ශ්‍රී හර්ෂ් වර්ධන් ෂ්‍රිංග්ලා මහතා අද (03) දහවල් ත්‍රිකුණාමලය තෙල් ටැංකි සංකීර්ණයේ විශේෂ නිරීක්ෂණ චාරිකාවක නිරත වූ බව මෙරට ඉන්දීය මහකොමසාරිස් කාර්යාලය කියා සිටී.පහළ ටැංකි සංකීර්ණයේ සංවර්ධන කටයුතු සහ ශ්‍රී ලංකාවේ බලශක්ති සුරක්ෂිතතාවය ඉහළ නැංවීම සඳහා ඉන්දු-ශ්‍රී ලංකා බලශක්ති සහයෝගීතාවය තවදුරටත් ශක්තිමත් කිරීමේ හැකියාවන් සම්බන්ධයෙන් ලංකා අයි.ඔ.සී (LIOC) ආයතනය බලධාරීහු ඉන්දීය විදේශ ලේකම්වරයා දැනුවත් කළේය.ඊට එක්වෙමින් ඉන්දීය විදේශ ලේකම්වරයා සඳහන් කළේ මෙම අවස්ථාවට එක්වීමට ලැබීම සිය සතුටට කරුණක් බවය.මේ අතර ලංකා අයි.ඔ.සී ආයතනයේ හි නව නිෂ්පාදනයක් වන 'Servo Pride ALT 15W- 40' එළිදැක්වීම ද ඉන්දීය විදේශ ලේකම්වරයා ගේ ප්‍රධානත්වයෙන් එදින සිදු කෙරිනි.  ",
    "URL": "https://www.lankadeepa.lk/latest_news/ඉන්දීය-විදේශ-ලේකම්-ත්‍රි‘මලේ-තෙල්-ටැංකි-නිරීක්ෂණය-කරයි/1-600306",
    "Category": "latest_news"
}