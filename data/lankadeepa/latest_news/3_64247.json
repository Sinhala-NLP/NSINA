{
    "Source": "www.lankadeepa.lk",
    "Timestamp": "2017 ඔක්තෝබර් මස 01",
    "Headline": "සංශෝධනයට එරෙහිව නඩු කියන්න පැෆරල් මගක් සොයයි",
    "News Content": "(විනීතා එම් ගමගේ)මෑතක දී පාර්ලිමේන්තුවේ සම්මත වූ පළාත් සභා ඡන්ද විමසීම් සංශෝධන  පනතට එරෙහිව නැවත අධිකරණය ඉදිරියට යාමේ ඇති හැකියාව පිළිබඳව සොයා බලමින් සිටින බව පැෆරල් සංවිධානය පවසයි.පුද්ගලිකව පෙත්සමක්  ඉදිරිපත් කරනවා ද නැත්නම් පැෆරල් සංවිධානය ලෙස පෙත්සමක් ඉදිරිපත්  කරනවා ද යන්න ගැන මේ වනවිට නීතිඥයින් සමඟ සාකච්ඡා කරමින් සිටින බව පැෆරල් විධායක අධ්‍යක්ෂ රෝහණ හෙට්ටිආරච්චි මහතා ලංකාදීපයට පැවැසීය.පාර්ලිමේන්තුවේ සම්මත වූ පනතක් අධිකරණය ඉදිරියේ අභියෝගයට ලක් කිරීමට හැකියාවක් නොමැති  බැවින් එම පනත සම්මත වූ ආකාරය පිළිබඳව අධිකරණයට පැමිණිලි කිරීමේ හැකියාව ගැන සොයා බලමින් සිටින බව හෙතෙම කීය.පාර්ලිමේන්තුවේ දී ජනතා මතයට ඉඩ නොදී පුරවැසි අභිමතයට පටහැනිව එම පනත සම්මත කළ බවට පැමිණිලි කිරීමට පුරවැසියකුට ඇති අයිතිය මෙහි දී යොදා ගැනීමට හැකි දැයි සොයා බලන බව ද හෙතෙම තව දුරටත් ප‍්‍රකාශ කළේය.    ",
    "URL": "https://www.lankadeepa.lk/latest_news/සංශෝධනයට-එරෙහිව-නඩු-කියන්න-පැෆරල්-මගක්-සොයයි/1-518440",
    "Category": "latest_news"
}