{
    "Source": "www.lankadeepa.lk",
    "Timestamp": "2022 නොවැම්බර් මස 15",
    "Headline": "රජය පියවා නැති හිඟ බිල්පත් වටිනාකම කෝටි විසි දහසක්",
    "News Content": "(සුජිත් හේවාජුලිගේ )රජය දැනට පියවා නැති හිඟ බිල්පත් වල වටිනාකම රුපියල් කෝටි විසි දහසක්( බිලියන දෙසීයක්) බව මුදල් අමාත්‍යාංශයේ ලේකම් කේ. එම් මහින්ද සිරිවර්ධන මහතා පැවසීය.විශේෂයෙන්ම ඉදිකිරීම් සහ වෙනත් ආයතන වලට ගෙවිය යුතු බිල්පත් ඒ අතර වන බව පැවසූ ලේකම්වරයා රජය පවතින්නේ ඒ බිල්පත් ගෙවිය නොහැකි මට්ටමක යැයි ද සඳහන් කළේය.ලැබෙන ආදායම වැටුප් සහ සහනාධාර වැනි අත්‍යවශ්‍ය කටයුතු සඳහාද ප්‍රමාණවත් නොවන බව සිරිවර්ධන මහතා පැවසීය.මුදල් අමාත්‍යාංශ ලේකම්වරයා මෙසේ පැවසුවේ එම අමාත්‍යාංශයේදී ඊයේ (15) පැවැති සම්මන්ත්‍රණයකදීය.රජයේ ආදායම් උත්පාදනය කිරීමට නව මූල්‍ය සහ බදු ප්‍රතිපත්ති හඳුන්වා දුන්නේ මේ පසුබිම සැලකිල්ලට ගෙන යැයි පැවසූ ලේකම්වරයා කැප කිරීමකින් තොරව රාජ්‍ය ආදායම ඉහළ නංවා ගැනීම දුෂ්කර බවද සඳහන් කළේය.අයවැයෙන් බදු පරිපාලනය ශක්තිමත් කිරීමට පියවර කිහිපයක් යෝජනා කර ඇතැයිද ඔහු පැවසුවේය.   ",
    "URL": "https://www.lankadeepa.lk/news/රජය-පියවා-නැති-හිඟ-බිල්පත්-වටිනාකම-කෝටි-විසි-දහසක්/101-623492",
    "Category": "latest_news"
}