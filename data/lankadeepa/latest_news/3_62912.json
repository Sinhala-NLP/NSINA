{
    "Source": "www.lankadeepa.lk",
    "Timestamp": "2017 දෙසැම්බර් මස 09",
    "Headline": "දුම්රිය වර්ජනය හේතුවෙන් ලිපි බෙදාහැරීම අඩාලයි",
    "News Content": "(අමල්  වික්‍රමරත්න)දුම්රිය වර්ජනය හේතුවෙන් තැපැල් කාර්යාල සදහා ගෙනයන ලිපි බෙදාහැරීමේ කටයුතු මේ වනවිට අඩාලවී ඇතැයි තැපැල් දෙපාර්තමේන්තු ආරංචි මාර්ග සදහන් කරයි.ඉකුත් 06 වන දින මධ්‍යම රාත්‍රියේ සිට ආරම්භ කරන ලද දුම්රිය වර්ජනය හේතුවෙන් රට පුරා දුම්රියෙන් ප්‍රවාහනය කරන තැපැල් මලු විශාල ප්‍රමාණයක් ප්‍රවාහනය කිරීමට නොහැකිව ගොඩ ගැසී ඇතැයි වාර්තාවේ.මෙම තත්වය මගහරවා ගැනීම සදහා ලොරි මගින් තැපැල් මලු ප්‍රවාහනය කිරීමේ වැඩපිළිවෙලක් ක්‍රියාත්ම කිරීමට තීරණය කර ඇතැයි තැපැල් දෙපාර්තමේන්තු ප්‍රකාශකයකු පැවසීය.කෙසේ නමුත් තැපැල් කාර්යාලවල එක්රැස් වෙන පාර්සල් සහ ලිපි ලබා ගැනීමට  සහ යැවීමට බලාපොරොත්තුවෙන් සිටි ජනතාව  මේ වනවිට  මහත් අසීරුවට පත්වී සිටිති.   ",
    "URL": "https://www.lankadeepa.lk/latest_news/දුම්රිය-වර්ජනය-හේතුවෙන්-ලිපි-බෙදාහැරීම-අඩාලයි/1-521341",
    "Category": "latest_news"
}