{
    "Source": "www.lankadeepa.lk",
    "Timestamp": "2018 දෙසැම්බර් මස 20",
    "Headline": "යාපනයේ සියලු පොලිස් නිලධාරීන්ගේ නිවාඩු අවලංගු කරයි",
    "News Content": "(රොමේෂ් මධුෂංඛ)යාපනය දිස්ත්‍රීක්කය තුළ පිහිටි ඇතැම් පොලිස් ස්ථානයන්හි අපරාධ මැඩලීම දුර්වල හා පහළ තත්වයක පැවතීම හේතුවෙන් යාපනයේ සියලුම පොලිස් නිලධාරීන්ගේ නිවාඩු ඊයේ (19) සවස සිට අවලංගු කිරීමට උතුරු පළාත් ජ්‍යෙෂ්ඨ නියෝජ්‍ය පොලිස්පති කාර්යාලය විසින් පියවර ගෙන ඇත.යාපනය දිස්ත්‍රීක්කය තුළ පිහිටි පොලිස් කොට්ඨාස 9 ම නිවාඩු අවලංගු කිරීමට පියවර ගෙන ඇත්තේ පසුගිය දිනයන් හි සිදුවූ අපරාධ රැල්ල මැඩපැවත්වීම ඉතා අඩු අගයක් ගැනීම හා පොලිස් නිලධාරීන්ගේ දුර්වල ක්‍රියාකලාපයන් හේතුවෙන් බවට නිවාඩු අවලංගු කිරීමට හේතු වශයෙන් දැනුම් දී ඇත.කෙසේ වෙතත් අදාළ නිවාඩු අවලංගු කිරීමේ නිවේදනය පිළිබඳව යාපනය දිස්ත්‍රීක්කයේ බොහෝ පොලිස් නිලධාරීන් පිරිසකගේ දැඩි කනගාටුවකට ලක්ව ඇත්තේ අපරාධ මැඩලීමේදී ඇතම් පොලිස් ස්ථානයන් ඉතා ඉහළ අගයක් ගන්නා අතරම ඇතැම් පොලිස් ස්ථාන පහළ අගයක් ගන්නා අවස්ථාවේදී පහළ අගයක් හෝ අපරාධ මැඩලීමේ දුර්වල පොලිස් ස්ථානයන්ට පමණක් නිවාඩු අවලංගු කිරීම සිදු නොකර සියලුම පොලිස් නිලධාරීන්ගේ නිවාඩු අවලංගු කිරීම පිළිබඳවයි.   ",
    "URL": "https://www.lankadeepa.lk/latest_news/යාපනයේ-සියලු-පොලිස්-නිලධාරීන්ගේ-නිවාඩු-අවලංගු-කරයි/1-542518",
    "Category": "latest_news"
}