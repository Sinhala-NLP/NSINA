{
    "Source": "www.lankadeepa.lk",
    "Timestamp": "2021 සැප්තැම්බර් මස 22",
    "Headline": "රුහුණේ උපකුලපතිවරයාට එරෙහිව පැමිණිල්ලක්",
    "News Content": "(යොහාන් භාසුර)රුහුණ විශ්ව විද්‍යාලයේ උපකුලපතිවරයාගේ මර්දනකාරී වැඩපිළිවෙල දිගින් දිගටම ක්‍රියාත්මක වීමෙන් ශිෂ්‍ය ශිෂ්‍යාවන්ගේ පමණක් නොව ආචාර්වරුන්ගේ සහ සේවකයන්ගේ ද අයිවාසිකම් උල්ලංඝණය වී ඇති බවත් මෙම තත්වය පිළිබඳව සාකච්ඡා කිරීමට අවස්ථාවක් ලබාදෙන ලෙස ඉල්ලමින් අන්තර් විශ්ව විද්‍යාල ශිෂ්‍ය බලමණ්ඩලය අධ්‍යාපන අමාත්‍යාංශයට ලිපියක් බාරදුන්නේය.රුහුණ විශ්ව විද්‍යාලයේ වර්තමාන උපකුලපතිවරයා පත්වී වසර තුනක පමණ කාලය තුළ අවස්ථා 20 කදී සිසුන් සිසුන් සිරගත කර ඇති බවත් එම විශ්ව විද්‍යාලයේ මහා ශිෂ්‍ය සංගමයේ සභාපතිවරයා සහ ලේකම්වරයා ඇතු`ඵ ශිෂ්‍යයන් 11 දෙනකුගේ ශිෂ්‍යභාවය ජීවිතාන්තය දක්වා අහෝසි කර ඇති බවත් එම ලිපියේ සඳහන් වේ.විවිධ අදහස් මතාවාදයන් සඳහා විවෘත ස්ථානයක් බවට පත්වියයුතු රුහුණ විශ්ව විද්‍යාලය උපකුලපතිවරයාගේ මතය පමණක් නියෝජනය වියයුතු තැනක් බවට පත්ව ඇතැයි අන්තර් විශ්ව විද්‍යාල ශිෂ්‍ය බලමණ්ඩලය චෝදනා කරයි.අන්තර් විශ්ව විද්‍යාල ශිෂ්‍ය බලමණ්ඩලයේ නියෝජනය කරමින් එහි සාමාජික කොබෙයිතුඩුවේ සමිත හිමියෝ ඇතු`ඵ පිරිසක් අධ්‍යාපන අමාත්‍යාංශයට ගොස් මෙම ලිපිය බාරදුන්හ.   ",
    "URL": "https://www.lankadeepa.lk/latest_news/රුහුණේ-උපකුලපතිවරයාට-එරෙහිව-පැමිණිල්ලක්/1-599557",
    "Category": "latest_news"
}