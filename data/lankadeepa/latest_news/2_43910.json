{
    "Source": "www.lankadeepa.lk",
    "Timestamp": "2019 දෙසැම්බර් මස 07",
    "Headline": "විධායක ජනාධිපති ධුරය අහෝසි කිරීම ගැන දැන් කතා බෑ",
    "News Content": "(බිඟුන් මේනක ගමගේ)විධායක ජනාධිපති ධූරය අහෝසි කිරීම ගැන කතා කතාකළ හැකි දේශපාලන පරිසරය අහෝසි වී ඇතැයි ජනතා විමුක්ති පෙරමුණ පවසයි.පාස්කු ඉරිදා ත්‍රස්ත ප්‍රහාරය සමගම ජාතික ආරක්ෂාව පිළිබඳ සාකච්ඡාව ඉහළට එසැවීමෙන් මෙම තත්ත්වය නිර්මාණය වී යැයි ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හඳුන්නෙත්ති මහතා ලංකාදීපයට අද(7) පැවැසීය.එම නිසා විධායක ජනාධිපති ධුරය අහෝසි කිරීම ගැන මහ මැතිවරණයේ දී කතා කළ හැක්කේ ඔලුව අමාරුවක් ඇති අයෙකුට පමණක් යැයිද හඳුන්නෙත්ති මන්ත්‍රීවරයා අවධාරණය කර කීය.එසේ වුවද දහනවවැනි සංශෝධනයෙන් රටට උරුම කර දුන් ප්‍රජාතන්ත්‍රවාදී ස්වාධීන කොමිෂන් සභා ක්‍රමය ආරක්ෂා කර ගත යුතු යැයි ද හඳුන්නෙත්ති මන්ත්‍රීවරයා වැඩිදුරටත් පැවසීය.   ",
    "URL": "https://www.lankadeepa.lk/latest_news/විධායක-ජනාධිපති-ධුරය-අහෝසි-කිරීම-ගැන-දැන්-කතා-බෑ/1-561880",
    "Category": "latest_news"
}