{
    "Source": "www.lankadeepa.lk",
    "Timestamp": "2020 මැයි මස 29",
    "Headline": "කොරෝනා කතාව ගැන ෆොන්සේකාගෙන් පැයක ප්‍රකාශයක්",
    "News Content": "(ඉන්දිකා රාමනායක)‘මගේ ප‍්‍රකාශය වැරදි  ඒක  දන්නා එපා කියලා  එදිනම මම සියලූ මාධයෙන්  ඉල්ලා සිටියා. නමුත් එක් මාධ්‍ය ආයතනක් පමණක් එය විකාශය කළා.’කොරෝනා ආසාදිත තිදෙනකු මියගොස් ඇති බවට කළ ප‍්‍රකාශය සම්බන්ධයෙන් කොළඹ අපරාධ කොට්ඨාසයට පැමිණ මාධ්‍යට අදහස් දක්වමින්   සරත් ෆොන්සේකා මහතා එසේ පැවසීය. මාර්තු මස 16 දින තලාහේන මගේ    කාර්යලයේ මධ්‍ය හමුවක් පවත්වා මම ප‍්‍රකාශ කළා   අපිට අරංචි  ලැබිලා තියනවා මේ වනවිට කොරෝනා   වලින් තිදෙනෙක් මියගොස් සිටින බවට . තවත් 40 ට පමණ කොරෝනා හැදිලා ඉන්නවා කියලා. අපි ඒවා දැනගන්නේ නිල වාර්තා අනුව නෙවෙයි. අපිට නිල වාර්තා එන්නේ නැහැ. සමාජ මාධ්‍ය ජාලා වලින් තමයි වැඩි ප‍්‍රමාණයක් එන්නේ.   මම ඒ ගැන මාධ්‍ය හමුවේ ප‍්‍රකාශ කළා. එහිදී මාධ්‍යවේදියෙක් මගෙන් ඇහැව්වා  මියගියා කියන ප‍්‍රකාශය  ස්ථිරද කියලා. ඔහු කිව්වා මේක වැරදි ප‍්‍රකාශයක් කියලා. මම කිව්වා එහෙනම්  මේක  දාන්න එපා. මම නැවත  ස්ථිර කරගෙන කියන්නම් කියලා.   පසුව මම යුද හමුදාපතිට කතා කළා. යුද හමුදාපති කිව්වා මියගියා කියන  ඒ ප‍්‍රකාශය වැරදි කියලා.  පසුව මාධ්‍ය ලේකම්ට කියලා  පැමිණි සියලූ මාධ්‍යවේදීන්ට කිව්වා එම ප‍්‍රවෘත්ති  දන්නා එපා කියලා.  නැවත මම 18 මම නැවත  මාධ්‍ය හමුවක් පවත්වලා කිව්වා මේක  වැරුද්දක් වෙලා තියනවා මේ නිවැරදි විය යුතුයි කියලා.    ඒ සම්බන්ධයෙන්  කර තිබු පැමිණිලි අනුව කොළඹ අපරාධ කොට්ඨාසය පරීක්ෂණ ආරම්භ කර තිබුණාමීට මාස දෙකකට පමණ පෙර පොලිසිය  මගේ කාර්ය මණ්ඩලයෙන් කටඋත්තර ගත්තා. නැවතත් මට එන්න කියලා  දැනුම් දුන්නා. ඒ අනුව ඇවිල්ලා මම ඒකට උත්තර දුන්නා. ඒ වෙලාව වනවිට රටේ ව්‍යාකූල තත්ත්වයක් තිබුණා. 40 ගානකට කොරෝනා හැදිලා තිබුණා.  මියගිය සංඛ්‍යාව සම්බන්ධයෙන් නොයෙක්  ප‍්‍රකාශ  පැතිරුනා. 18 දින   රජයේ නිළ නිවේදනවල තිබුණෙ සැකකටයුතු  පුද්ගලයන් 204 යි  කියලා.  මේ වගේ වැරදි තොරතුරු රටපුරා පැතිරුණා. විපක්ෂයේ නිසා අපිට නිළ තොරතුරු  ලැබෙන්නේ නැහැ. එම නිසා ජනතාවගේ ලැබෙන තොරතුරු තමයි අපි වැඩි වශයෙන් විශ්වාස කරන්නේ.ඒ අනුව අපේ මතය ප‍්‍රකාශ කරන්නේ.   ",
    "URL": "https://www.lankadeepa.lk/latest_news/කොරෝනා-කතාව-ගැන-ෆොන්සේකාගෙන්-පැයක-ප්‍රකාශයක්/1-572837",
    "Category": "latest_news"
}