{
    "Source": "www.lankadeepa.lk",
    "Timestamp": "2022 මාර්තු මස 16",
    "Headline": "ඇඳිවතත් නැති වන ලකුණු",
    "News Content": "(අංජුල මහික වීරරත්න)ඩොලර් අර්බුදය සහ විදුලි කප්පාදුව නිසා අවුරුදු  සමය වන විට දේශීය නිමි ඇඳුම් මිල 50%කින් වැඩිවනු ඇතැයි සමස්ත ලංකා කුඩා කර්මාන්ත කරුවන්ගේ සංගමයේ ජාතික සංවිධායක නිරුක්ෂ කුමාර මහතා ලංකාදීපට පැවසීය.රුපියල අවප්‍රමාණය වීම නිසා මේ වන විටත් රෙදි මිල  සියයට 35 කින් වැඩිවී ඇතැයි ද නිරුක්ෂ කුමාර මහතා කීය.විනිමය අනුපාතය නිරන්තරයෙන් වෙනස් වන තත්ත්වය යටතේ දේශීය සැපයුමේ නිරත ඇඟලුම් කම්හල්වලට ලාභ ලැබීම පිළිබඳ විශ්වාසයකින් නිෂ්පාදන කටයුතු කරන්නට නොහැකි වී ඇති බව ද නිරුක්ෂ කුමාර මහතා පැවසීය. දිනකට පැය 8 කට ආසන්න කාලයක් විදුලිය කැපීම නිසා කුඩා පරිමාණ ඇඟලුම් කම්හල් හිමියන්ට නිෂ්පාදනයකින් තොරව සේවක පඩි ගෙවීමට සිදු වී ඇති බව ද හෙතෙම සඳහන් කළේය.මෙම අර්බුදයේ වෙනසක් සිදු නොවුන හොත් අවුරුදු සමය වන විට ජනතාවට අතින් හෝ කොළ අතුවලින් විලි වසා ගන්නට සිදු වනු ඇති බව ද සමස්ත ලංකා කුඩා කර්මාන්ත කරුවන්ගේ සංගමයේ ජාතික සංවිධායකවරයා කීය.  ",
    "URL": "https://www.lankadeepa.lk/news/ඇඳිවතත්-නැති-වන-ලකුණු/101-609904",
    "Category": "latest_news"
}