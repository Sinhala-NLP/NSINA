{
    "Source": "www.lankadeepa.lk",
    "Timestamp": "2020 නොවැම්බර් මස 23",
    "Headline": "වසර මැදදී මෙගා වොට් 270ක හිඟයක්",
    "News Content": "(දයාසීලි ලියනගේ)ඇඹිලිපිටිය, මාතර සහ සපුගස්කන්ද බලාගාර 3 න් විදුලිය ගැනීම ඉවත් කිරීමට සැලසුම් කර ඇති නිසා ලබන වසර මැද වනවිට මෙගාවොට් 270 ක හිඟයක් ඇතිවන බව ඇමැති මණ්ඩලය ඉදිරිපත් කළ පත්‍රිකාවක සඳහන් වේ.විදුලි බලාගාර 3ක් භාවිතයෙන් ඉවත් කිරීමට ලංකා විදුලි බල මණ්ඩලය පියවර ගෙන ඇත.ඒ අනුව මෙගාවොට් 100 ඇඹිලිපිටිය ace power විදුලි බලාගාරය ලබන අප්‍රේල් මාසයේදී භාවිතයෙන් ඉවත් කෙරේ.මෙගාවොට් 20 මාතර ace power විදුලි බලාගාරයද ලබන අප්‍රේල් මාසයේ සිට භාවිතයෙන් ඉවත් කෙරේ.මෙගාවොට් 50 සපුගස්කන්ද asia power විදුලි බලාගාරයද ලබන අප්‍රේල් මාසයේ සිට ඉවත් කෙරේ.LNG සහ ගල්අඟුරු බලාගාර තුළින් විදුලි බල උත්පාදනය කිරීමට අවම වශයෙන් අවුරුදු 3ක කාලයක්වත් ගතවන නිසා, එතෙක් අඩුපාඩුව පිරවීම සඳහා තාවකාලික පිළියම් හඳුන්වා දීමට සිදුවනු ඇතැයිද අමාත්‍ය ඩලස් අලහප්පෙරුම මහතා ඉදිරිපත් කරන ලද කැබිනට් පත්‍රිකාවක සඳහන් වේ.    ",
    "URL": "https://www.lankadeepa.lk/news/වසර-මැදදී-මෙගා-වොට්-270ක-හිඟයක්/101-582442",
    "Category": "latest_news"
}