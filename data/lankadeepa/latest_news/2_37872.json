{
    "Source": "www.lankadeepa.lk",
    "Timestamp": "2020 ජුනි මස 16",
    "Headline": "පුතා-මව ඝාතනය කළ අයෙකුට 17 වසරකට පසු මරණ දඬුවම",
    "News Content": "(ටෝනි කරුණානායක)නිට්ටබුව අත්තනගල්ල පාරේ පදිංචිව සිටි 30 හැවිරිදි  මවක් සහ ඇයගේ සිව් හැවිරිදි පුතුව ගෙල සිර කර ඝාතනය කිරිමේ චෝදනාවට වරදකරු වු විත්තිකරුට වසර 17 කට පසු මරණීය දණ්ඩනය ගම්පහ පුර්වගාමි මහාධිකරණ විනිසුරු ප්‍රශාන්ත ද සිල්වා මහතා අද (16) නියම කළේය .උල්පතගම ඉන්ද්‍රසාර නමින් 1990 සිට 1994 දක්වා චිවරධාරියකු ලෙස නිට්ටබුව ප්‍රදේශයේ ඇති පිරිවෙනක වාසය  කර ඇති විත්තිකරු පැවිදි දිවිය අවසන් කර 1994 දී පොලිස් දෙපාර්තමේන්තුවට සම්බන්ධ වී පොලිස් කොස්තාපල් (35130) අංක යටතේ 1997 වර්සය දක්වා පොලිස් දෙපාර්තමේන්තුවේ සේවය කර ඉන් ඉවත්ව සංචාරක වෙළෙන්දෙකු ලෙස කටයුතු කල පි.එම්.මැදගෙදර නවරත්න බංඩා (45) නැමැති විත්තිකරුට මෙසේ මරණ දඩුවම නියම කෙරුණි .විත්තිකරු හසලක උල්පතගම ප්‍රදේශයේ පදිංචි කරුවෙකි.ඉන්ද්‍රනි වේලාරත්න නැමැති එවකට 30 හැවිරිදි එක් දරු මවව සහ ඇයගේ එවකට සිව් හැවිරිදි පිරිමි දරුවා වු චරිත සපුමල් වේලාරත්න නැමැති දරුවා ව ව්ත්තිකරු විසින් ඝාතනය කර ඇත්තේ නිවසේ තිබූ රන් ආභරණ සහ දේපොළ මංකොල්ලකෑම සදහා බවට මහාධිකරණ යෙදී අනාවරණය විය .2003   වර්ෂයේ මැයි මස 05 වෙනිදා හෝ ඊට ආසන්න දිනයක දී එම ඝාතන දෙක සිදු කර තිබූ බවට මහාධිකරණයේදී අනාවරණය වු අතර විත්තිකරු ඝාතන සහ මංකොල්ලකෑම් රැසකට සම්බන්ධ අයෙකු බව ටද මහාධිකරණ යේදී වැඩිදුරටත් සදහන් විය.   ",
    "URL": "https://www.lankadeepa.lk/latest_news/පුතා-මව-ඝාතනය-කළ-අයෙකුට-17-වසරකට-පසු-මරණ-දඬුවම/1-573788",
    "Category": "latest_news"
}