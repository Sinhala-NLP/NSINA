{
    "Source": "www.lankadeepa.lk",
    "Timestamp": "2023 ජුනි මස 07",
    "Headline": "ව්‍යවසායක ගැටළු විසඳන්න පාර්ලිමේන්තු කමිටුවක් පත් කරන්න",
    "News Content": "(අංජුල මහික වීරරත්න සහ සුජිත් හේවාජුලිගේ)කුඩා හා මධ්‍ය පරිමාණ ව්‍යවසායකයන්ගේ මූලික ගැටලු විසඳීම සඳහා පාර්ලිමේන්තු කමිටුවක් පත්කරන ලෙස සමගි ජන බලවේගයේ කොළඹ දිස්ත්‍රික් මන්ත්‍රී ආචාර්ය හර්ෂ ද සිල්වා මහතා පාර්ලිමේන්තුවේ දී පැවසීය.ව්‍යවසායකයන්ගේ  ප්‍රශ්න විසඳීම සඳහා පාර්ලිමේන්තුවේ සියලු පක්ෂ එකතු වී කටයුතු කළ යුතුව තිබෙන බවද හර්ෂ ද සිල්වා මහතා සඳහන් කළේය.කුඩා ආයතන වලට පවා 30% ක බද්දක් ගහන බව කී හර්ෂ ද සිල්වා මහතා  මේවා ගෙවන්නේ කොහොමදැයි ප්‍රශ්න කළේය.සමහර අමුද්‍රව්‍ය ආනයනය  තහනම් කර තිබෙන හෙයින් ව්‍යවසායකයින් දැඩි අසීරුතාවයකට මුහුණ දී සිටින බවද හර්ෂ ද සිල්වා මහතා සඳහන් කළේය.කුඩා හා මධ්‍ය පරිමාණ පරිමාණ ව්‍යවසායකයන් ලයිට් බිල වැඩිවීම දරා ගන්නේ කෙසේදැයි හර්ෂ ද සිල්වා මහතා ප්‍රශ්න කළේය.“කුඩා සහ මධ්‍යම පරිමාණ ව්‍යාපාර ඇතුළු ශ්‍රී ලංකාවේ කර්මාන්ත ක්ෂේත්‍රය මුහුණ පාන ගැටලු” පිළිබඳ සභාව කල්තැබීමේ යෝජනාව ඉදිරිපත් කරමින් හර්ෂ ද සිල්වා මහතා මේ බව කීය.  ",
    "URL": "https://www.lankadeepa.lk/news/ව්‍යවසායක-ගැටළු-විසඳන්න-පාර්ලිමේන්තු-කමිටුවක්-පත්-කරන්න/101-634398",
    "Category": "latest_news"
}