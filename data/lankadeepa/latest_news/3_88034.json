{
    "Source": "www.lankadeepa.lk",
    "Timestamp": "None  2015 අප්‍රේල් මස 30",
    "Headline": "පළාත් සභා මන්ත්‍රී ව්‍යාපාරිකයාට තර්ජනය කරලා",
    "News Content": "එක්සත් ජනතා නිදහස් සන්ධානයේ පළාත් සභා මන්ත්‍රීවරයකු තමාට යළිත් මරණීය තර්ජන කළැයි කොළඹ ප්‍රධාන පෙලේ ව්‍යාපාරිකයෙන් ගිහාන් පිලපිටිය කොළඹ ප්‍රධාන මහේස්ත්‍රාත් හමුවේ කියා සිටියේය.තමා ටොරින්ටන් චතුරස්‍රයේ ව්‍යායාම කරද්දී පාපැදියකින් ආ මන්ත්‍රීවරයා තමාට පිස්තෝලයක් පෙන්වා මරා දමන බවට තර්ජනය කළැයි ඔහුගේ පැමිණිල්ලේ දැක්වේ.මෙම මන්ත්‍රීවරයා කොළඹ අපරාධ අංශයේ නියෝජ්‍ය පොලිස්පති වෙන කැඳවා නිසි පරීක්ෂණයක් නොකැර සිද්ධිය බේරුම් කළ බව ද ඔහු අධිකරණයට කියා සිටියේය.කොළඹ අපරාධ කොට්ඨාසයේ අධ්‍යක්ෂට මැයි 11 වැනි දා අධිකරණයේ පෙනී සිටින ලෙස මහේස්ත්‍රාත් නියෝග කළේය.  ",
    "URL": "https://www.lankadeepa.lk/latest_news/පළාත්-සභා-මන්ත්‍රී-ව්‍යාපාරිකයාට-තර්ජනය-කරලා/1-313253",
    "Category": "latest_news"
}