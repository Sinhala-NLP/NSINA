{
    "Source": "www.lankadeepa.lk",
    "Timestamp": "2021 ජුනි මස 13",
    "Headline": "මත්කුඩු කිලෝ 200ක් සමග නවයක් මාට්ටු",
    "News Content": "(බිමල් ශ්‍යාමන් ජයසිංහ)වැලිගම මිරිස්ස පොල්වත්ත මෝදර මුහුදු තීරයේදී රුපියල් කෝටි 200 කට අධික වටිනා හොරයින් මත්කුඩු කිලෝ දෙසීයක් සමග පුද්ගලයන් නව දෙනකු නාවික හමුදා මගින් අත්අඩංගුවට ගෙන ඇතැයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ මහතා පවසයි.ග්‍රෑස් සිලින්ඩර් තුළ සහ ගෝනිවල අසුරා මෙම මත්ද්‍රව්‍ය වගේ රැගෙන ආ බවටයි අනාවරණ වී ඇතැයි ද මාධ්‍ය ප්‍රකාශකවරයා සඳහන් කරයි.එම ස්ථානයේ තිබී කුඩා බහුදින ධීවර යාත්‍රාවක් ද පොලිස් බාරයට ගෙන ඇත.පසුගිය මැයි මස එකොළොස් වැනි දින ධීවර කටයුතු සඳහා පිටත් වූ බහුදින ධීවර යාත්‍රාවකින් මෙම මත්කුඩු මත් කුඩු ගෙන එන්නට ඇති බවත් අනතුරුව කුඩා යාත්‍රාවකට මත්කුඩු තොගය පටවාගෙන මුහුදු වෙරළට පැමිණි අවස්ථාවේදී අත්අඩංගුවට ගෙන ඇති බව ද පොලිසිය කියයි.රාජ්‍ය බුද්ධි සේවාව ට ලද රහසිගත තොරතුරක් අනුව ශ්‍රී ලංකා නාවික හමුදාව , වෙරළාරක්ෂක බලකාය සහ පොලිස් මත්ද්‍රව්‍ය නාශක කාර්යාංශයේ ඒකාබද්ධව මෙම වැටලීම සිදුකළ බවයි පොලිස් මාධ්‍ය ප්‍රකාශකවරයා වැඩිදුරටත් සඳහන් කළේය.    ",
    "URL": "https://www.lankadeepa.lk/news/මත්කුඩු-කිලෝ-200ක්-සමග-නවයක්-මාට්ටු/101-592417",
    "Category": "latest_news"
}