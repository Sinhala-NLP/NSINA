{
    "Source": "www.lankadeepa.lk",
    "Timestamp": "2021 ඔක්තෝබර් මස 20",
    "Headline": "තිස්සේ තවත් රක්ෂිතයක් එළි කර හෝටලයක් හදලා",
    "News Content": "(අමිල සම්පත් ශ්‍රී)තිස්සමහාරාම ජුල්පල්ලම ග්‍රාමසේවා වසමට අයත් වනසංරක්ෂණ ප්‍රදේශයක මහා පරිමාණයෙන් කැලෑව එළිපෙහෙළි කොට නිවාඩු නිකේතනයක් හා කොඩිගහ වැවට ජලය සැපයෙන ආර හරස් කොට බැකෝ යන්ත්‍ර යොදා  අක්කර කාල පමණ භූමියක වැවක් ඉදි කර ඇතැයි ප්‍රදේශවාසීහු පවසති.ප්‍රදේශයේ ගොවීන් බියවද්දා පොලිසියේ උසස් නිලධාරීන්ගේ සහ ලුණුගම්වෙහෙර වන සංරක්ෂණ නිලධාරීන්ගේ සහාය ඇතිව බලහත්කාරයෙන් මෙම කටයුතු සිදුකරන බවට ප්‍රදේශවාසීහු චෝදනා කරයි.අංක 18 34 /14 ගැසට් පත්‍රය අනුව කඳුළුගලකන්ද, කුරුකූඹියා කන්ද,සාම කුලිය, බෙරලිහෙල කන්ද යන ප්‍රදේශවලට මායිම්ව විශාල ඝන කැලෑ ප්‍රදේශයක් ලෙස 2013 වසරේ නොවැම්බර් 15 වන දින ගැසට් කරන ලද මෙම සාම කුලිය රක්ෂිතය මේ වන විට ඉඩම් ජාවාරම්කරුවන්ගේ තෝතැන්නක් බවට පත්වබුරුත, කොහොඹ, අගිල් සහ ටර්පන්ටයින් වැනි ඉහළ වටිනාකමක් ඇති විශාල ගස් මෙම ඝණ කැලෑවේ දකින්නට ඇත.මෙම පුද්ගලයා අක්කර 15ක පමණ ප්‍රදේශයක් එළිපෙහෙළි කොට එවැනි ඉහළ වටිනාකමක් ඇති ගස් කපා අනවසර ඉදිකිරීම් සිදුකර ඇති අයුරු එහි කළ සංචාරයකදි අපට දැක ගත හැකි විය. මෙම භූමියේ තැනින් තැන ගොඩගසා තිබෙන ආකාරය දැක ගැනීමට හැකිය. මීට අමතරව උගුලා දැමිය නොහැකි මයිල සහ විශාල කටුතොල්ලන් ගස් තැනින් තැන ගිනි තබා ඇති ආකාරය ද ඒවා ගිනි ගනිමින් විනාශ වන ආකාරය අප එහි යන විටත් දැක ගැනීමට හැකි වීය.මෙලෙස හෙළිපෙහෙළි කළ විශාල ඉඩමේ එක් පසෙක කාමර කීපයකින් සමන්විත නිවාඩු නිකේතනයක් ඉදිවන අතර එම නිවාඩු නිකේතනය ඉදිරිපිට අඩි පහළොවක් පමණ ගැඹුරට හාරා විශාල වේල්ලක් ඉදි කොට වැවක් සාදා තිබෙන ආකාරයත් දැකගැනීමට හැකිවීය.මෙලෙස කොඩිගහයට ජලය සැපයෙන්නේ මාර්ග සියල්ල අවහිර වීම හේතුවෙන් මේ වනවිට කොඩිගහ වැවේ ඉතා සුළු භූමි ප්‍රමාණයක පමණක් ජලය රැඳී ඇති ආකාරය දැක ගැනීමට හැකිය .ගොවි පවුල් දෙසීයකට වැඩි ප්‍රමාණයක වී වගාව සිදු කරන අතර මේ හේතුවෙන් එම ගොවීන් පත්ව ඇත්තේ ද දැඩි අසීරුතාවකට පත්ව ඇත .  ",
    "URL": "https://www.lankadeepa.lk/latest_news/තිස්සේ-තවත්-රක්ෂිතයක්-එළි-කර-හෝටලයක්-හදලා/1-601388",
    "Category": "latest_news"
}