{
    "Source": "www.lankadeepa.lk",
    "Timestamp": "2021 ජුලි මස 11",
    "Headline": "තරුණයන්ට ජපන් රැකියා සිහිනය දි මුදල් ගැරූ කතක් පොලිස් දැලේ",
    "News Content": "(ඉන්දිකා රාමනායක)ජපනයේ රැකියාවලට යවන බව පවසා දිවයිනේ ප්‍රදේශ රැසක පුද්ගලයන්ගෙන් රුපියල් කෝටි ගණනින් මුදල් වංචා කළ සැකකාරියක් කඩුවෙල කොරතොට ප්‍රදේශයේදී නවගමුව පොලිසිය මගින් අත්අඩංගුවට ගෙන ඇත .නවගමුව ප්‍රදේශයේ පුද්ගලයන් දෙදෙනකුගෙන් රුපියල් ලක්ෂ 8 ට මුදලක් වංචා කිරීම සම්බන්ධයෙන් සැකකාරියට එරෙහිව කරන ලද පැමිණිල්ලකට අනුව ඇය මෙසේ අත්අඩංගුවට ගෙන ඇත .ඒ සම්බන්ධයෙන් සිදු කරන වැඩිදුර පරීක්ෂණයේදී ජපානයේ රැකියා ලබාදෙන බවට පවසා දිවයිනේ විවිධ පුද්ගලයන්ට වංචා කිරීමේ සිද්ධීන් සම්බන්ධයෙන් නඩු 32 ඇයට විරුද්ධව ඇති බවත් , ඇතැම් නඩුවලට අධිකරණය මග හැරීම හේතුවෙන් ඇයට වරෙන්තු 17 ද නිකුත් කර ඇති කාන්තාවක් බවද පොලිසිය කියයි.අත්අඩංගුවට ගත් සැකකාරිය දෙහිඕවිට ප්‍රදේශයේ පදිංචි (49) හැවිරිදි කාන්තාවකි .   ",
    "URL": "https://www.lankadeepa.lk/latest_news/තරුණයන්ට-ජපන්-රැකියා-සිහිනය-දි-මුදල්-ගැරූ-කතක්-පොලිස්-දැලේ/1-594493",
    "Category": "latest_news"
}