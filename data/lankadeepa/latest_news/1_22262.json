{
    "Source": "www.lankadeepa.lk",
    "Timestamp": "2021 නොවැම්බර් මස 17",
    "Headline": "ලංකා සතොස අළෙවිසල් 25 ක් අද විවෘත කරයි",
    "News Content": "(යොහාන් භාසුර)ලංකා සතොස ඉතිහාසයේ පළමු වරට රට පුරා ලංකා සතොස අළෙවිසල් 25 ක් හෙට (18) විවෘත කරයි.සූරියවැව, පදවිය, මුතූර්, රඹෑව, තඹුත්තේගම, බෙරලියකන්ද, මින්නේරිය, පන්සල්ගොඩැල්ල, මහවැව, දෙල්තොට, නාත්තණ්ඩිය, හාරගම, දන්තුරේ, කරඬුපාන, පුඩලුඔය, වැලිමඩ, වැල්ලවාය, රත්නපුර, අවිස්සාවේල්ල, වෝක්ෂෝල් වීදිය, කෝරළඉම, පිංකන්ද, කලෙයිගාන, හපුගල සහ හෝමාගම යන නගරවල එම ලංකා සතොස නව අළෙවි ශාඛා විවෘත කරයි. ජනාධිපති ගෝඨාභය රාජපක්ෂ මහතාගේ පදවි ප්‍රාප්තිය සහ අග්‍රාමාත්‍ය මහින්ද රාජපක්ෂ මහතාගේ ජන්ම දිනය සංකේතාත්මක කරමින් විවෘත වන මෙම ලංකා සතොස නව අළෙවි ශාඛා, එකම දිනයකදී එකම වේලාවක විවෘත වූ වැඩිම අළෙවි ශාඛා සංඛ්‍යාව ද වේ.වෙළෙඳ අමාත්‍ය ආචාර්ය බන්දුල ගුණවර්ධන මහතාගේ සංකල්පයක් අනුව මෙම ලංකා සතොස ශාඛා විවෘත කරයි.  ",
    "URL": "https://www.lankadeepa.lk/latest_news/ලංකා-සතොස-අළෙවිසල්-25-ක්-අද-විවෘත-කරයි/1-603174",
    "Category": "latest_news"
}