{
    "Source": "www.lankadeepa.lk",
    "Timestamp": "None  2015 අගෝස්තු මස 03",
    "Headline": "නිදන් හාරන්න ගිහින් පොලිසියේ",
    "News Content": "නවගත්තේගම - කුරුකැටියාව ප්‍රදේශ යේ  රක්ෂිතයක  නිධානයක් ගොඩ දැමීමට  තැත් කළැයි කියන හත් දෙනකු අත්අඩංගුවට ගත් බව නවගත්තේගම පොලීසිය කියයි.මෙසේ  අත්අඩංගුවට  පත්ව  ඇත්තේ පාදෙණිය, සිරිපුර, දෙහිඅත්තකණ්ඩිය, මහවැව, නවගත්තේගම, ආඩිගම සහ මහව පදිංචිකරුවන්වේ.කුරුකැටියාව රක්ෂිත වනාන්තරය තුළ පිහිටි හුදකලා බිම්  ප්‍රදේශයක  තිබෙන බව කියන නිධානයක් ගොඩ දැමීමට සැකකරුවන් සුදානම් වන බවට නවගත්තේගම  පොලිසියට ලද තොරතුරක් අනුව මෙම  වැටලීම සිදුකර ඇත.සැකකරුවන් සතුව තිබී මල් බුලත් තට්ටුවක් , යකඩ ඉණි ඇතුළු කැණීම් උපකරණද , යාතිකා කටයුතු සදහා  ගෙන එන ලද  භාණ්ඩ  පොලිස් බාරයට ගෙන තිබේ.සැකකරුවන් පුත්තලම උසාවියට ඉදිරිපත් කිරීමට නියමිතව ඇත‍.  ",
    "URL": "https://www.lankadeepa.lk/latest_news/නිදන්-හාරන්න-ගිහින්-පොලිසියේ/1-337377",
    "Category": "latest_news"
}