{
    "Source": "www.lankadeepa.lk",
    "Timestamp": "2018 අගෝස්තු මස 19",
    "Headline": "පලාගිය ප්‍රා. සභා මන්ත්‍රී හෝමාගමින් අත්අඩංගුවට",
    "News Content": "බිමල් ශ්‍යාමන් ජයසිංහ බන්ධනාගාර ගත කිරිමට නියෝග කිරිමෙන් පසු නවගමුව පොලිසියේ කොස්තාපල්වරයකු ආරක්ෂාව යටතේ හෝමාගම මුලික රෝහලේ රඳවා සිටියදී ඉකුත් 17 වැනි දා අත් මාංචු සමඟ පලාගිය අලව්ව ප්‍රාදේශීය සභාවේ සැකකාර මන්ත්‍රීවරයා හෝමාගම දී අත්අඩංගුවට  ගත් බව නවගමුව පොලිසිය පවසයි.මෙලෙස පලාගොස් තිබුණේ අලව්ව ප්‍රාදේශීය සභාවේ ශ්‍රී ලංකා පොදුජන පෙරමුණේ මන්ත්‍රීවරයෙකි.අත්අඩංගුවට ගන්නා අවස්ථාවේ සැකකාර මන්ත්‍රීවරයාට දමා තිබු අත් මාංචු ඔහු විසින් කම්බියක් ආධාරයෙන් ගලවා ගෙන තිබු බව පොලිසිය පවසයි.  ",
    "URL": "https://www.lankadeepa.lk/latest_news/පලාගිය-ප්‍රා--සභා-මන්ත්‍රී-හෝමාගමින්-අත්අඩංගුවට/1-534860",
    "Category": "latest_news"
}