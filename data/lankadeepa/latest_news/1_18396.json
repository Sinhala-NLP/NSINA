{
    "Source": "www.lankadeepa.lk",
    "Timestamp": "2022 මාර්තු මස 08",
    "Headline": "ආර්ථික  අර්බුදයෙන් රට ගොඩගන්න සියලු කටයුතු කරනවා",
    "News Content": " (අජන්ත කුමාර අගලකඩ)ඩොලර් හිඟය හමුවේ ආර්ථිකය පත්ව ඇති  අර්බුදයෙන් ගොඩ ගැනීම සඳහා අවශ්‍ය කටයුතු කරගෙන යන බව මුදල් අමාත්‍ය බැසිල් රාජපක්ෂ මහතා ආණ්ඩුවේ පසුපෙළ  මන්ත්‍රී කණ්ඩායම සමඟ අද ( 08) පැවති සාකච්ඡාවේ දී ප්‍රකාශ කර ඇත .එබැවින් ඒ සම්බන්ධයෙන්  කලබල විය යුතු නැතැයිද  ඇමතිවරයා පෙන්වා දී ඇත.මුදල් ඇමැති බැසිල් රාජපක්ෂ මහතා සහ ආණ්ඩුවේ  පසුපෙළ මන්ත්‍රීවරුන්  අතර හමුව පාර්ලිමේන්තු සංකීර්ණයේ දී අද  පස්වරුවේ පැවැත්විණි .     ආණ්ඩුවේ පසුපෙළ නියෝජනය කරන නීතිඥ ප්‍රේමනාත් දොලවත්ත මහතා හැර   පසුපෙළ අනෙකුත් මන්ත්‍රීවරුන්  සියලු දෙනාම ඊට සහභාගි වූ බව වාර්තා වේ.   ",
    "URL": "https://www.lankadeepa.lk/latest_news/ආර්ථික--අර්බුදයෙන්-රට-ගොඩගන්න-සියලු-කටයුතු-කරනවා/1-609468",
    "Category": "latest_news"
}