{
    "Source": "www.lankadeepa.lk",
    "Timestamp": "2021 නොවැම්බර් මස 20",
    "Headline": "විදෙස්ගත ශ්‍රී ලංකා කොන්සල් ජනරාල්වරුන්ගෙන්  කොඩිඩ් වෛද්‍ය උපකරණ පරිත්‍යාගයක්",
    "News Content": "( තිළිණි ද සිල්වා )දිවයින පුරා රෝහල් වලට අවශ්‍ය ක්ෂණික ප්‍රතිදේහජනක පරීක්ෂණ කට්ටල සහ පල්ස් ඔක්සිමීටර ඇතුළු කොවිඩ් වෛද්‍ය උපකරණ කට්ටල තොගයක් ඔස්ට්‍රියාවේ ශ්‍රී ලංකා තානාපති කාර්යාලය විසින් මෙරටට එවා ඇත.චෙක් ජනරජය, සර්බියාව, ස්ලෝවැකියාව, ස්ලෝවේනියාව සහ ඔස්ට්‍රියාවේ ස්ටයිරියා සහ කැරින්තියා හි සිටින ශ්‍රී ලංකා කොන්සල් ජනරාල්වරුන් විසින් පරිත්‍යාග කරන ලද මෙම වෛද්‍ය උපකරණ තොගය විදේශ අමාත්‍යංශයේ ලේකම් අද්මිරාල් මහාචාර්ය ජයනාත් කොළඹගේ මහතා විසින් ඖෂධ නිෂ්පාදන, සැපයුම් හා නියාමන රාජ්‍ය අමාත්‍ය මහාචාර්ය චන්න ජයසුමන මැතිතුමා සහ රාජ්‍ය අමාත්‍යංශ ලේකම් වෛද්‍ය ආර්.එම්.එස්.කේ රත්නායක මහතා වෙත භාර දුන් බව විදේශ අමාත්‍යාංශය කියා සිටී..කොවිඩ්-19 මැඩ පැවැත්වීම සඳහා ශ්‍රී ලංකාව දරන උත්සාහයට සහය දැක්වීමක් වශයෙන් නිර්වෙතනික ශ්‍රී ලංකා කොන්සල් ජනරාල්වරුන් මෙම පරිත්‍යාගය සිදු කරන ලදී. ඔස්ට්‍රියාවේ ශ්‍රී ලංකා තානාපති මජින්ත ජයසිංහ මැතිතුමා සහ තානාපති කාර්යාලයේ කාර්ය මණ්ඩලය මෙම පරිත්‍යාගය ලබා දීම සඳහා අවශ්‍ය කටයුතු සම්බන්ධීකරණය කළ අතර ගුවනින් එම භාණ්ඩ තොගය ප්‍රවාහනය කිරීමේ පිරිවැය පියවා ගැනීමට දායක වූ බව විදේශ අමාත්‍යාංශය කියා සිටී.    ",
    "URL": "https://www.lankadeepa.lk/news/විදෙස්ගත-ශ්‍රී-ලංකා-කොන්සල්-ජනරාල්වරුන්ගෙන්--කොඩිඩ්-වෛද්‍ය-උපකරණ-පරිත්‍යාගයක්/101-603328",
    "Category": "latest_news"
}