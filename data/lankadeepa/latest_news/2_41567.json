{
    "Source": "www.lankadeepa.lk",
    "Timestamp": "2020 මාර්තු මස 11",
    "Headline": "එක්කෝටි තිස්පන් ලක්ෂයක මත්පෙති තැපෑලෙන්",
    "News Content": "(ටී.කේ.ජී.කපිල )රුපියල් එක් කෝටි තිස් පන් ලක්ෂ අනූ හත් දහස් පන්සීයක්  (135,97,500)  ක් වටිනා මත්පෙති තොගයක් කොළඹ මධ්‍යම තැපැල් හුවමාරුවේදී  රේගු මත්ද්‍රව්‍ය පාලන අංශයේ නිලධාරීන්ගේ බාරයට ගෙන තිබේ. බෙල්ජියමේ සිට කොළඹ , මරදාන ප්‍රදේශයේ ලිපිනයකට මෙම පාර්සලය එවා තිබුණි .කෙසේ වෙතත් මෙම පාර්සලය බාර ගැනීමට මාස 05 ක පමණ කාලයක් කිසිවෙකු නොමැතිව කොළඹ මධ්‍යම තැපැල් හුවමාරුවේ තිබී ඇති අතර ,ඒ පිළිබඳව රේගු බුද්ධි තොරතුරු විමසීමකදී ,මෙහි සදහන් ලිපිනය ව්‍යාජ එකක් බව අනාවරණය වී තිබේ .පසුව මෙම පාර්සලය  අද (11) රේගු මත්ද්‍රව්‍ය පාලන අංශයේ නිලධාරීන් විසින් විවෘත කර පරීක්ෂා කර බැලූ අතර , එහි කිලෝ   ග්‍රෑම් 01 යි ග්‍රෑම් 485 ක බරින් යුත් මත්පෙති 3,885 ක් තිබූ බව රේගු මාධ්‍ය ප්‍රකාශකවරයා වැඩිදුරටත් පැවසීය . රේගු මත්ද්‍රව්‍ය පාලන අංශය සහ පොලිස් මත්ද්‍රව්‍ය පාලන කාර්යාංශය ඒකාබද්ධව මේ පිළිබඳව වැඩිදුර විමර්ශන කටයුතු කරති .  ",
    "URL": "https://www.lankadeepa.lk/news/එක්කෝටි-තිස්පන්-ලක්ෂයක-මත්පෙති-තැපෑලෙන්/101-567497",
    "Category": "latest_news"
}