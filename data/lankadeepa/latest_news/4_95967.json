{
    "Source": "www.lankadeepa.lk",
    "Timestamp": "None  2014 ඔක්තෝබර් මස 15",
    "Headline": "‘ගමනක් යන්න එළියට වඩින්න‘",
    "News Content": "පාර්ලිමේන්තු මන්ත්‍රී අතුරලියේ රතන හිමියන් ආණ්ඩුවෙන් ඉවත් වී ආණ්ඩුව විවේචනය කරන්නේ නම් ඒ හිමියන් සමඟ එක්ව ගමනක් යෑමට තම පක්ෂයට හැකි යැයි ප්‍රජාතන්ත්‍රවාදී පක්ෂයේ නායක සරත් ෆොන්සේකා අද මාධ්‍ය හමුවක දී මාධ්‍යවේදියකු නැඟූ ප්‍රශ්නයකට පිළිතුරු දෙමින් කීවේය.‘මම 2017 මේ රට හැර යන බව ඇතැමුන් කියනවා. මම රට හැර යන්නේ නෑ. කවදා හරි මම මැරෙන්නෙත් මේ රටේ තමයි.  මම අවුරුදු 10කටයි දේශපාලනය කරන්නේ. එහෙම වුණත් මේ රට හැර යන්නේ නෑ.මේ රටේ ජනතාවගේ යහපත වෙනුවෙන් අන්තිම දහඩිය බිඳුව, ලේ බිඳුව දක්වා කැපවීමෙන් වැඩ කරනවා කියන එක මා පොරොන්දු වෙනවා.රතන හිමියන්ගේ වැඩසටහනට අපෙත් නියෝජිතයෙක් සහභාගී වුණා. අපේ ප්‍රතිපත්තියි රතන හිමියන් ගෙන ආ යෝජනයි අතර බොහෝ සමානකම් තියෙනවා. ආණ්ඩුවේ ඇතුළේ ඉඳගෙන මොනවා කිව්වත් වැඩැක් නෑ. රතන හිමියන් ආණ්ඩුවෙන් එළියට ඇවිත් රජය විවේචනය කරනවා නම් අපට ඒ හිමියන් සමඟ එක් වී යම් ගමනක් යන්න පුළුවන්.18 වැනි ව්‍යවස්ථා සංශෝධනය ඉදිරිපත් කරනකොට මමත් පාර්ලිමේන්තුවේ හිටියා.  මං දැක්කා ඊට පක්ෂව මැති ඇමැතිවරු අත් උස්සපු ආකාරය. අර කතාවට කියන්නේ ඔළුව සාක්කුවේ දාගෙන, බෙල්ල කඩාගෙන ඉන්නවා කියලා. ඒ වගේ තමයි අත ඉස්සුවේ.  අත උස්සලා ඒ අතින්ම ඒගොල්ලන්ගේ හිස ගසා ගත්තා. දෙවැනි පෙළ නායකයන්, තුන් වැනි පෙළ නායකයන් ඔක්කොම විනාශ වෙන පනතක් තමයි ගෙනාවේ.   ",
    "URL": "https://www.lankadeepa.lk/latest_news/‘ගමනක්-යන්න-එළියට-වඩින්න‘/1-269456",
    "Category": "latest_news"
}