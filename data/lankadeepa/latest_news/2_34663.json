{
    "Source": "www.lankadeepa.lk",
    "Timestamp": "2021 ජනවාරි මස 19",
    "Headline": "කාත්තන්කුඩියේ වසම් 10ක හමුදා සෝදිසි ස්ථාන පිහිටුවයි",
    "News Content": "(ටී. එල්. ජව්ෆර්කාන්)හුදකලා කළ කාත්තන්කුඩි ප්‍රාදේශීය ලේකම් බල ප්‍රදේශයේ ග්‍රාමසේවා වසම් 10ක හමුදා සෝදිසි  ස්ථාන පිහිටුවා ඇති බව යුද හමුදාව පවසයි.එම ප්‍රදේශයේ හුදකලා බව ඉවත්කළ  ග්‍රාමසේවා වසම්  හැර සෙසු  ග්‍රාමසේවා වසම් මාර්ග  බාධක  දමා වසාදැමීමට  හමුදාව, පොලිසිය, නගර සභාව  ප්‍රාදේශීය ලේකම් කාර්යාලය සෞඛ්‍ය  වෛද්‍ය අධිකාරි කාර්යාල නිලධාරින් විසින්  සිදුකරන ලදි.  ඇතුලත මාර්ග, ප්‍රධාන  මංසන්ධි සහ ජනතාව ගෙවසන ස්ථානයන් නගරසභා  සේවකයින් විසින් වසදමන ලදි.    ප්‍රාදේශීය ලේකම්  යු උදය ශ්‍රී , නගරාධිපති එස්. එච්. අස්ෆර්,  අපරාධ  කොට්ඨාස  ස්ථානාධිපති  ගයාන් රාජකරුණා,  සෞඛ්‍ය වෛද්‍ය අධිකාරි ඒ. එල්. එම්. නබීල් යන මහත්වරුන් ඇතුළු උසස් හමුදා නිලධාරීහු මීට එක්වූහ.  ",
    "URL": "https://www.lankadeepa.lk/latest_news/කාත්තන්කුඩියේ-වසම්-10ක-හමුදා-සෝදිසි-ස්ථාන-පිහිටුවයි/1-584881",
    "Category": "latest_news"
}