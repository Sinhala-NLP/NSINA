{
    "Source": "www.lankadeepa.lk",
    "Timestamp": "2018 සැප්තැම්බර් මස 26",
    "Headline": "ආරක්ෂාව වැඩි කරන්නැයි මහින්දගෙන් ඉල්ලීමක්",
    "News Content": "   ( නිමල කොඩිතුවක්කු) තමන්ගේ ආරක්ෂාව වැඩි කරන ලෙසට තම ආරක්ෂාව භාර ප‍්‍රධාන නිළධාරියා  රජයෙන් ඉල්ලිමක් කර ඇතැයි හිටපු ජනාධිපති මහින්ද රාජපක්ෂ මහතා අද(26) කොළඹදි පැවැසීය. ඒ අනුව තම ආරක්ෂාව භාර සහකාර පොලිස් අධිකාරීවරයා විසින් එම ඉල්ලිම සිදුකර ඇති බවද ඔහු කිය.තම පවුලේ උදවිය ඝාතන සැලැස්මක් පිලිබඳ අපරාධ පරීක්ෂණ දෙපාර්තමේන්තුව මගින් වාර්තා කර ඇති බවත් ඒ සම්බන්ධයෙන් රජය වහාම කටයුතු කළ යුතු බවත් රාජපක්ෂ මහතා පැවැසීය.එල්ල වි ඇති ජීවිත තර්ජන හමුවේ ඉදිරියේදී තම පුවුලටම ආරක්ෂාව දීමට වුවද සිදුවනු ඇතැයි හිටපු ජනාධිපතිවරයා සදහන් කළේය.විජේරාම මාවතේ පිහිටි හිටපු ජනාධිපති මහින්ද රාජපක්ෂ මහතාගේ නිල නිවසේ පැවැති මාධ්‍ය හමුවකදී ඒ මහතාගේ ආරක්ෂාව සම්බන්දයෙන් මාධ්‍යවේදින් නැගූ ප‍්‍රශ්ණයකට පිලිතුරු දෙමින්  ඒ මහතා මේ බව පැවැසීය.  ",
    "URL": "https://www.lankadeepa.lk/latest_news/ආරක්ෂාව-වැඩි-කරන්නැයි-මහින්දගෙන්-ඉල්ලීමක්/1-537363",
    "Category": "latest_news"
}