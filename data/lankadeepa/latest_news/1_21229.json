{
    "Source": "www.lankadeepa.lk",
    "Timestamp": "2021 දෙසැම්බර් මස 14",
    "Headline": "‘‘ජනවරමට පටහැනිව ආණ්ඩුවට යන්න බෑ‘‘",
    "News Content": "(ලසන්ත නිරෝෂණ පෙරේරා)ඇමති මණ්ඩලයටත් කොළේ වසා යුගදනවි බලාගාරයේ කොටස් සියයට හතළිහක් පමණක් නොව එල්.එන්.ජී බලාගාරවල ඒකාධිකාරය ඇමරිකා සමාගමකට දෙනවා නම් එය ජනවරමට පටහැනියි යැයි කර්මාන්ත අමාත්‍ය විමල් වීරවංශ මහතා පැවසීය .මේ ආණ්ඩුවට ගැන වරමක් ලබා දුන්නේ පොදුජන බලාපොරොත්තු වලට එරෙහිව යන්නට නොව පොදුජන අපේක්ෂාවන් සපථ කරන්නට බව කී විමල් වීරවංශ මහතා ජනතාව මල් වට්ටියට අත ගැසුවේ ඒ බලාපොරොත්තු ඉටු කර ගැනීමෙන් බව ද බවද සඳහන් කළේය.පොදුජන පෙරමුණේ සන්ධානගත පක්ෂ එකොළහක් විසින් සංවිධාන කරන ලද මහජන මන්ත්‍රණ සභාව සම්මන්ත්‍රණය අමතමින් ඊයේ (14 )විමල් වීරවංශ මහතා මේ බව කීය.ඇහැලියගොඩ නගරයේ පැවති මෙම සම්මන්ත්‍රණයේ දී වැඩිදුරටත් අදහස් දැක්වූ විමල් වීරවංශ මහතා පැවසූයේ ආණ්ඩුවට ලැබුණු ජනවරම සමග කේන්ද්‍රීයව බැඳුණු තමා ඇතුළු කණ්ඩායමට ජනවරම සමග ලේ නෑදෑකමක් තිබෙන බවයි.එම නිසා ජනවරමේ අගය හොඳින් තේරෙන බව කී වීරවංශ මහතා ජනවරමට විරුද්ධ දෙයක් වෙනවා නම් සටන් කිරීමට හැකියාව තිබෙන බවද සඳහන් කළේය.රට විනාශයට රැගෙන යමින් තිබූ පසුගිය යහපාලන ආණ්ඩුව පෙරලුවේ පොදු ජන බලාපොරොත්තු ඉටු කිරීමට බව ද විමල් වීරවංශ මහතා සඳහන් කළේය.ජලසම්පාදන අමාත්‍ය වාසුදේව නානායක්කාර මහතා මෙම සම්මන්ත්‍රණය සංවිධාන කර තිබිණි .   ",
    "URL": "https://www.lankadeepa.lk/news/‘‘ජනවරමට-පටහැනිව-ආණ්ඩුවට-යන්න-බෑ‘‘/101-604856",
    "Category": "latest_news"
}