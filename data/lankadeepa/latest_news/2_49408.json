{
    "Source": "www.lankadeepa.lk",
    "Timestamp": "2019 අප්‍රේල් මස 02",
    "Headline": "මැතිසබේදී ආබාධිතයන්ට අපහාස එපා යයි කතානායක කියයි",
    "News Content": "(ආරියරත්න රණබාහු සහ සුජිත් හේවාජූලිගේ) ආබාධිත තැනැත්තන්ට අපහාසයක්, අවමානයක් හෝ වේදනාවක් ඇතිකරවන වදන් භාවිත නොකරන ලෙස කතානායක කරු ජයසූරිය මහතා පාර්ලිමේන්තුවේදී අද(2) පැවසීය. අධිකරණ අමාත්‍යංශයේ වැය ශීර්ෂය පිළිබඳව ඊයේ(01) පැවති විවාදයේදී රාජ්‍ය අමාත්‍යවරයකු සහ පාර්ලිමේන්තු මන්ත්‍රීවරයකු අතර ඉතාමත් අසභ්‍ය වචන භාවිත කරමින් පාර්ලිමේන්තුවේ කීර්තිනාමයට හානි කරමින් කටයුතු කිරීම ගැන කණගාටු වන බව කී කතානායකවරයා මැති සබයේ අභිමානය හා ගෞරවය කෙලෙසන ආකාරයෙන් වාද විවාදවලදී වචන භාවිත නොකරන ලෙසද සියලුම මන්ත්‍රීවරුන්ගෙන් ඉල්ලා සිටියේය. කතානායක නිවේදන යටතේ ප්‍රකාශයක් කරමින් කතානායක කරු ජයසූරිය මහතා මේ බව පැවසීය.  ",
    "URL": "https://www.lankadeepa.lk/news/මැතිසබේදී-ආබාධිතයන්ට-අපහාස-එපා-යයි-කතානායක-කියයි/101-548209",
    "Category": "latest_news"
}