{
    "Source": "www.lankadeepa.lk",
    "Timestamp": "2018 ඔක්තෝබර් මස 25",
    "Headline": "ඒකාබද්ධයෙන් අයවැයට විකල්ප යෝජනා - සුසිල් ප්‍රේමජයන්ත",
    "News Content": "(හර්ෂණ තුෂාර සිල්වා)ආණ්ඩුව ලබන වසර සඳහා අයවැය යෝජනා ඉදිරිපත් කළ පසු රටේ ආර්ථික ප්‍රශ්නවලට සමගාමීව විකල්ප අයවැය යෝජනා ඉදිරිපත් කිරීම සම්බන්ධයෙන් සලකා බලන බව පාර්ලිමේන්තු මන්ත්‍රී සුසිල් ප්‍රේමජයන්ත මහතා අද (25) පැවැසීය.බත්තරමුල්ල නෙළුම් මාවතේ පිහිටි ශ්‍රී ලංකා පොදුජන පෙරමුණේ පක්ෂ කාර්යාලයේ පැවැති මාධ්‍ය හමුවකදී අදහස් දක්වමින් පාර්ලිමේන්තු මන්ත්‍රී සුසිල් ප්‍රේමයන්ත මහතා එම කරුණු සඳහන් කළේය.තවදුරටත් මේ සම්බන්ධයෙන් අදහස් දැක්වූ පාර්ලිමේන්තු මන්ත්‍රී සුසිල් ප්‍රේමජයන්ත මහතා මෙසේ ද කීය.        “ආණ්ඩු බලයක් නොමැතිව අපට අයවැය යෝජනා ඉදිරිපත් කරන්න බැහැ. හිටපු ජනාධිපති මහින්ද රාජපක්ෂ මහතා රටේ තිබෙන ආර්ථික ප්‍රශ්නවලට විසඳුම් හොයන්න කමිටුවක් පත් කළා. සභාග ආණ්ඩුවක් පිහිටවුවහොත් රටේ තිබෙන ආර්ථික ප්‍රශ්නවලට අපට විසඳුම් තියෙන්න ඕනේ.අපිට රටේ ආර්ථික ප්‍රශ්නවලට පිළිතුරු තිබෙන්න ඕනේ. ඒ නිසා ආණ්ඩුව අයවැය යෝජනා ඉදිරිපත් කළ පසු අපි අපේ අදහස් යෝජනා ඉදිරිපත් කරනවා. අයවැය විවාදයේදී අපි කරුණු ඉදිරිපත් කරනවා”.හිටපු ජනාධිපති මහින්ද රාජපක්ෂ මහතා පසුගිය සතියේදී ඒකාබද්ධ විපක්ෂයේ පක්ෂ නායකයන්ගේ රැස්වීමේදී රටේ ආර්ථික ප්‍රශ්නවලට විසඳුම් සෙවීම සඳහා හිටපු මහ බැංකු අධිපති අජිත් නිවාඞ් කබ්රාල් මහතාගේ ප්‍රධානිත්වයෙන් යුතු කමිටුවක් ද පත් කළේය.    ",
    "URL": "https://www.lankadeepa.lk/latest_news/ඒකාබද්ධයෙන්-අයවැයට-විකල්ප-යෝජනා---සුසිල්-ප්‍රේමජයන්ත/1-539174",
    "Category": "latest_news"
}