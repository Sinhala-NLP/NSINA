{
    "Source": "www.lankadeepa.lk",
    "Timestamp": "2020 මාර්තු මස 03",
    "Headline": "රූමි මොහොමඩ්ගේ විදෙස් ගමන් තහනම තාවකාලිකව ඉවතට",
    "News Content": " (නිමන්ති රණසිංහ )සුදුවෑන්  මාධ්‍ය  සාකච්ඡාව  සම්බන්ධ හතරවැනි සැකකරු ලෙස නම් කරනු ලැබ සිටින  රාජ්‍ය ඖෂධ නීතිගත සංස්ථාවේ හිටපු සභාපති මොහොමඩ් රූමි මොහොමඩ් මහතාට පනවා තිබු විදෙස්  ගමන් තහනම තාවකාලිකව ඉවත් කිරීමට කොළඹ ප්‍රධාන මහෙස්ත්‍රාත් ලංකා ජයරත්න මෙනවිය අද නියෝග කළාය. අප්‍රේල් මස 10 වැනිදා සිට 25 වැනිදා තෙක්  කැනඩාවේ පැවැත්වෙන  තේ මණ්ඩලයේ ප්‍රදර්ශනයක් සඳහා සහභාගීවීමට අවසර ලබා දෙන ලෙස සැකකරු අධිකරණයෙන් කළ ඉල්ලීමක් අනුව මෙම නියෝගය නිකුත් කළේය.  ",
    "URL": "https://www.lankadeepa.lk/latest_news/රූමි-මොහොමඩ්ගේ-විදෙස්-ගමන්-තහනම-තාවකාලිකව-ඉවතට/1-567014",
    "Category": "latest_news"
}