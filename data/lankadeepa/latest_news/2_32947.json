{
    "Source": "www.lankadeepa.lk",
    "Timestamp": "2021 අප්‍රේල් මස 02",
    "Headline": "පිටරැටියෝ 9000ක් මෙරටේ සැප ගන්න ඇවිත්",
    "News Content": "( තිළිණි ද සිල්වා )මෙම වසරේ ගත වූ මාස තුනක කාලය තුළ සංචාරකයන් 9000 කට ආසන්න පිරිසක් මෙරටට පැමිණ ඇතැයි සංචාරක අමාත්‍ය ප්‍රසන්න රණතුංග මහතා පවසයි.ඒ අනුව පසුගිය ජනවාරි 21 වැනිදා සිට එම මාසය තුළ සංචාරකයින් 1,682 දෙනකුද , පෙබරවාරි මාසයේදී සංචාරකයන් 3,366 දෙනකු ද මාර්තු මාසයේ තවත් 3000කට ආසන්න පිරිසක් මෙරටට පැමිණ ඇතැයිද අමාත්‍යවරයා කියයි.ලබන මැයි මාසෙ වනවිට ජර්මනිය ,චීනය ඒ වගේම ඉන්දියාව, යුරෝපයේ රටවල් සහ ලෝකයේ අනෙකුත් රටවල සංචාරකයින්ට ලෝකය විවෘත කිරීමත් සමගම මෙම සංචාරකයන් ප්‍රමාණය වැඩි වේ යැයි අපේක්ෂා කරන බවද හෙතෙම වැඩිදුරටත් සඳහන් කළේය.   ",
    "URL": "https://www.lankadeepa.lk/news/පිටරැටියෝ-9000ක්-මෙරටේ-සැප-ගන්න-ඇවිත්/101-588309",
    "Category": "latest_news"
}