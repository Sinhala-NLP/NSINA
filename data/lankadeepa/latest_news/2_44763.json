{
    "Source": "www.lankadeepa.lk",
    "Timestamp": "2019 ඔක්තෝබර් මස 29",
    "Headline": "﻿සිවාජිලිංගම්ගෙන් අලුත්ම කොන්දේසියක්",
    "News Content": "(එෆ්.අස්ලම්)මීළඟ ජනාධිපතිවරයා වශයෙන් කවුරුන් බලයට පත්වුණද උතුරේ ජාතික ගැටළුවට තෙමසක කාලයක් තුළ විසඳුම් දිය යුතු බවත් නොවන්නේ නම් එක්සත් ජාතීන්ගේ සංවිධානයේ මැදිහත් වීමෙන් උතුරු නැගෙනහිර පළාත් තුළ ජනමත විචාරණයකට යන බවත් ස්වාධීන ජනාධිපති අපේක්ෂකයෙකු මෙන්ම හිටපු උතුරු පළාත් සභා මන්ත්‍රීවරයෙකු වන එම්.කේ.සිවාජිලිංගම් මහතා පැවසීය.අවසන් යුද සමයේදී සිදුව ඇති යුද අපරාධ හා මානව හිමිකම් කඩවීම් සම්බන්ධයෙන් ජාත්‍යන්තර විමර්ශනයක් තුළින් යුක්තිය ඉටුකරමින් ඒවාට සම්බන්ධ පුද්ගලයින්ට දඬුවම් ලබාදිය යුතු බවත් එය සිය ප්‍රධාන අරමුණ බවත් සිවාජිලිංගම් මහතා කියා සිටියේය.කාලීන දේශපාලන තත්වය පිළිබද සිය දේශපාලන ස්ථාවරය පිළිබද මාධ්‍ය වෙත අද (29) වැනිදා අදහස් දක්වමින් මන්ත්‍රීවරයා මේ බව කියා සිටියේය.වැඩිදුරටත් අදහස් දැක්වූ මන්ත්‍රීවරයා මෙසේද කීය.මම ජනාධිපතිවරණයට ඉදිරිපත් වුණේ අපේ දෙමළ ජනතාව වෙනුවෙන්.දෙමළ ජනතාවගේ අයිතිවාසිකම් ආරක්ෂා කරදිය යුතුයි.ඒ නිසාවෙන් දෙමළ දේශපාලන පක්ෂ පහක් විසින් පසුගියදා ඉල්ලීම් 13කට බලකරමින් අත්සන් කළ ගිවිසුම තමන් පිළිගන්නවා.මම ඉන්න ස්ථාවරයත් ඒකම මතයි.නොවැම්බර් 16 වැනිදා ජනාධිපතිවරණයෙන් පස්සෙ  සජිත් ප්‍රේමදාස හෝ ගෝඨාභය රාජාක්ෂ හෝ කවුරුන් බලයට පත්වුණත් ඒ පත්වන නව ජනාධිපතිවරයා ඇතුළු ආණ්ඩුවට මාස තුනයි ලබා දෙන්නේ.මාස තුනක ඒ කාලය තුළ අනිවාර්යෙන්ම උතුරු නැගෙනහිර ජනවාර්ගික අර්බුදයට විසඳුම් ගෙන ආ යුතුයි.නැතිනම් අපට එක්සත් ජාතීන්ගේ සංවිධානයේ මැදිහත් උතුරු නැගෙනහිර ජනතාව මධ්‍යයේ ජනමත විචාරණයක් සිදුකර විසඳුම් ගෙන ඒමට සිදුවේවි.අන්තිම යුද්ධය වෙලාවේදී ශ්‍රී ලංකා හමුදාව අතින් සුවිශාල දමිළ මිනිස් සංහාරයක් සිදුවුණා.මේ සම්බන්ධයෙන් එක්සත් ජාතීන්ගේ සංවිධානයේත් මානව හිමිකම් කවුන්සිලයේත් මැදිහත් වීමෙන් ජාත්‍යන්තර විමර්ශනයක් සිදුකළයුතුව තිබෙනවා. ඒවාට සම්බන්ධ සියලු පුද්ගලයින් නීතිය ඉදිරියට ගෙනැවිත් යුක්තිය ඉටුකරළිය යුතුයි.‘‘යැයිද සිවාජිලිංගම් මහතා කීය.   ",
    "URL": "https://www.lankadeepa.lk/latest_news/﻿සිවාජිලිංගම්ගෙන්-අලුත්ම-කොන්දේසියක්/1-559627",
    "Category": "latest_news"
}