{
    "Source": "www.lankadeepa.lk",
    "Timestamp": "2020 දෙසැම්බර් මස 20",
    "Headline": "රත්මලානේ බේකිරි නිෂ්පාදන කර්මාන්තශාලාවක 50කට කොරෝනා",
    "News Content": "(එච් එම් ධර්මපාල )රත්මලාන ප්‍රදේශයේ බේකරි නිෂ්පාදන කර්මාන්ත ශාලාවක ගබඩා අංශයේ සේවකයින් 50 කට අධික පිරිසක් සදහා අද( 20) එම කර්මාන්ත ශාලාව තුලදී සිදුකල හදිසි රැපිට්ඇන්ටිජන් පරීක්ෂණයට අනුව ඉන් සේවකයින් 23 දෙනෙකුට කෝවිඩ් වයිරසය ශරීරගත වී ඇතැයි සෞඛ්‍ය වෛද්‍ය නිලධාරි කාර්යාලයීය ප්‍රකාශකයෙකු පැවසීය .මෙම කර්මාන්ත ශාලාව ප්‍රධාන ගබඩාව තුල සිට රටපුරා සිට පැමිණෙන ලොරිරථ සදහා කරත්ත යොදාගන ඇසුරුම් පෙටිටි තොග වශයෙන් ගෙනවිත් දෙන අයදවේ .මේ පිරිස් වලින් සේවකයින් 50 දෙනකු හදිසි පරීක්ෂණ  සදහා මෙලෙස යොමු කල බවත් , එයින් සේවකයින් 23 දෙනෙකු හට වයිරසය ආසාදනවී ඇති බවට සනාත වීමෙන් පසු එම පුද්ගලයින් ප්‍රතිකාර මධ්‍යස්ථානයන් වෙත යොමුකිරීමට කටයුතු කරන අතර , ඉතිරි ආශ්‍රිත පිරිස් එම ගබඩා සංකීර්ණය තුලම සියලු පහසුකම් සහිතව දින 14 ක නිරෝධායනයකට යොමු කරනු ලබන බවය් එම ප්‍රකාශයා වැඩිදුරටත් පැවසීය .  ",
    "URL": "https://www.lankadeepa.lk/latest_news/රත්මලානේ-බේකිරි-නිෂ්පාදන-කර්මාන්තශාලාවක-50කට-කොරෝනා/1-583583",
    "Category": "latest_news"
}