{
    "Source": "www.lankadeepa.lk",
    "Timestamp": "None  2014 ජුලි මස 30",
    "Headline": "රෝහල් වැඩ අඩාලයි : සුළුසේවකයෝ රොත්ත පිටින් ලෙඩ වෙති",
    "News Content": "වෘත්තිය සමිති 20 කට අයත් ශ්‍රේණි 22 ක කනිෂ්ඨ සෞඛ්‍ය සේවකයන් අද (30) ඉල්ලීම් පහක් මුල් කැර ගනිමින් ලෙඩ නිවාඩු දමා වර්ජනය කිරීම නිසා රෝහල් කටයුතු අඩාල විය.වසර ගණනාවක  සිට  උසස් වීම් ද හිඟ වැටුප් ද නොලැබුණු බව ඔවුහු කියති.රෝහල්වලට රැගෙන එන අමාරු ලෙඩුන් ට්‍රොලි හා රෝද පුටුවලින් රැගෙන යාමට රෝගීන්ගේ භාරකරුවන්ටම සිදු විය.රෝගීන්ට  රෝහලෙන් කෑම සැපයුණේ ද නැත. රෝගීනට යම් සහනයක් ලැබුණේ සිවිල් ආරක්ෂක සෙබළුන් සාමාන්‍ය ඇඳුමින් සැරසී ලෙඩුන්ගේ ආවතේව කිරීමට ඉදිරිපත් වීම නිසාය.          ",
    "URL": "https://www.lankadeepa.lk/latest_news/රෝහල්-වැඩ-අඩාලයි-:-සුළුසේවකයෝ-රොත්ත-පිටින්-ලෙඩ-වෙති/1-253206",
    "Category": "latest_news"
}