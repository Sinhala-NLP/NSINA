{
    "Source": "www.lankadeepa.lk",
    "Timestamp": "2021 ඔක්තෝබර් මස 08",
    "Headline": "බාල තේ කොළ පොවන්න බැරි වෙයි",
    "News Content": "(බිමල් ශ්‍යාමන් ජයසිංහ)මිනිස් පරිභෝජනයට නුසුදුසු තේ කොල ඇසුරුම් කරමින් සිටි පුද්ගලයකු මෝදර එලිහවුස් පාරේ පෞද්ගලික තේ සමාගමක් තුළදී එම තේ කොළ තොගය සමග අත්අඩංගුවට ගත් බව පොලිස් විශේෂ කාර්ය බලකාය කියයි.තේ කොළ කිලෝ ග්‍රෑම් 35923 ක් පොලිසිය භාරයට ගෙන ඇත.ප්‍රසිද්ධ තේ කොල සමාගමක් තුළ මිනිස් පරිභෝජනයට නුසුදුසු බාල වර්ගයේ තේ කොල විදේශ ගත කිරීම සඳහා සූදානම් කරමින් සිටින බවට පොලිස් විශේෂ කාර්ය බළකා මූලස්ථාන කඳවුර වෙත ලද තොරතුරක් අනුව වැටලීම සිදුකර ඇත.අත්අඩංගුවට ගත් සැකකරු වයස අවුරුදු 57ක පුද්ගලයෙකි.සැකකරු වැඩිදුර විමර්ශන සඳහා මෝදර පොලිසියට බාර දී ඇත.   ",
    "URL": "https://www.lankadeepa.lk/news/බාල-තේ-කොළ-පොවන්න-බැරි-වෙයි/101-600649",
    "Category": "latest_news"
}