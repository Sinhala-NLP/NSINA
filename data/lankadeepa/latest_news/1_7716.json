{
    "Source": "www.lankadeepa.lk",
    "Timestamp": "2022 දෙසැම්බර් මස 30",
    "Headline": "ආතතිය වැඩි වි ගුරුවරියෝ දෙදෙනෙක් සේවය හැර යති",
    "News Content": "(ශ්‍රීනාත් ප්‍රසන්න ජයසූරිය)වර්තමානයේ උද්ගත වී ඇති නොයෙකුත් ප්‍රශ්න හමුවේ ආතතියට පත් ව සිටින බව කියමින් තවදුරටත් ගුරු වෘත්තියේ යෙදීමට හැකියාවක් නැතියි හලාවත අධ්‍යාපන කොට්ඨාසය යටතේ පාලනය වන ප්‍රසිද්ධ පාසලක ගුරුවරියන් දෙදෙනකු සේවය අතහැර යාමේ පුවතක් ලංකාදීපයට වාර්තා විය.මෙයින් එක් ගුරුවරියක් ඉල්ලා අස්වීමේ ලිපිය අදාල විදුහලේ විදුහල්පතිවරයාට ලබාදී ඇති බව විශ්වාස කටයුතු ආරංචි මාර්ගවලින් දැන ගැනීමට ඇත.ඉල්ලා අස්වීමේ ලිපිය බාර දුන් ගුරුවරිය ගේ සේවය අත්හිටුවා ඇතැයි ද එම විදුහලෙන් ලැබෙන ආරංචි මාර්ග සඳහන් කරයි.අනෙක් ගුරුවරිය ඉල්ලා අස්වෙන බව විදුහල්පතිවරයාට පවසා එම ඉල්ලා අස්වීමේ ලිපිය ලබන පාසල් වාරය ආරම්භ වීමෙන් පසු බාර දෙන බව දැනුම් දීමක් කර ඇතැයිද එම විශ්වාස කටයුතු ආරංචි මාර්ග වැඩිදුරටත් සඳහන් කරයි.   ",
    "URL": "https://www.lankadeepa.lk/news/ආතතිය-වැඩි-වි ගුරුවරියෝ-දෙදෙනෙක්-සේවය-හැර-යති/101-626059",
    "Category": "latest_news"
}