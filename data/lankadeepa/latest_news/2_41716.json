{
    "Source": "www.lankadeepa.lk",
    "Timestamp": "2020 මාර්තු මස 06",
    "Headline": "ලාදුරු රෝහල ඉදිරිපිට අදත් උද්ඝෝෂණයක්",
    "News Content": "වත්තල, හැඳල  ලාදුරු රෝහල  නිරෝධායන මධ්‍යස්ථානයක් බවට පත්රීමට ගත් තීරණය නිසා  ඊට එරෙහිව ගම්වැසියන් සංවිධානය කළ උද්ඝෝෂණය අද  ( 06) දෙවැනි දිනටත් පැවැත්වෙයි. මේ හේතුවෙන් එම ප්‍රදේශයේ අධික රථ වාහන තදබදයක් ද පවතී. කොරෝනා වයිරසය (කොවිඩ් 20-19) ශ්‍රී ලංකාවට ඇතුළුවීම වැළැක්වීම සඳහා ලාදුරු රෝග රෝහල මෙරට පළමු නිරෝධායන මධ්‍යස්ථානය ලෙස සෞඛ්‍ය අමාත්‍යාංශය ප්‍රකාශයට පත් කළේය. මෙම  වෛරස් පැතිරීම වැළැක්වීම සඳහා පූර්වාරක්ෂාවක් ලෙස ඉතාලිය, දකුණු කොරියාව සහ ඉරානය වැනි විදේශ රටවලින් ශ්‍රී ලංකාවට පැමිණෙන සියලුම මගීන් මෙම නිරෝධායනය  මධ්‍යස්ථානය වෙත යොමු කිරීමට තීරණය කර තිබේ. ( ඡායාරූප - ළහිරු හර්ෂණ)      ",
    "URL": "https://www.lankadeepa.lk/videos/ලාදුරු-රෝහල-ඉදිරිපිට-අදත්-උද්ඝෝෂණයක්/12-567239",
    "Category": "latest_news"
}