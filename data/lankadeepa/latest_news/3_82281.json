{
    "Source": "www.lankadeepa.lk",
    "Timestamp": "None  2015 නොවැම්බර් මස 11",
    "Headline": "‘ත්‍රස්තවාදීන් එළියට දමා හමුදාව හිරේ දානවා‘",
    "News Content": "හමුදාවට එරෙහිව කටයුතු කරනවා කියන්නේ ත්‍රස්තවාදයට පක්ෂව කිරීම බවත් එබැවින් ත්‍රස්තවාදීන් එළියට දමා හමුදාව හිරේට දමන බවත් බෙංගමුවේ නාලක හිමියෝ අද (11) ජාතික සංවිධාන එකමුතුව පැවැත්වූ මාධ්‍ය හමුවේදී කීහ.මෙය යහපාලන ආණ්ඩුවක් නොව දේශද්‍රෝහී ආණ්ඩුවක් බවත් ජනපති හා අගමැති ක්‍රියා කරන්නේ ජිනීවා මානව හිමිකම් කොමසාරිස්ට හා ඇමරිකාවට අවැසි විදියට මිස රටට අවශ්‍ය විදියට නොවන බවද ඒ හිමියෝ පැවසූහ.රටට ඇති තර්ජන ගර්ජන නපුරුකම් දුරුවීමට ජාතික බෝධිපූජා නමින් බෝධි පූජා පිංකම් පවත්වන බවද එම එකමුතුව කියයි. එම අවස්ථාවට ආචාර්ය ගුණදාස අමරසේකරද එක්ව සිටියේය. ",
    "URL": "https://www.lankadeepa.lk/latest_news/‘ත්‍රස්තවාදීන්-එළියට-දමා-හමුදාව-හිරේ-දානවා‘/1-360161",
    "Category": "latest_news"
}