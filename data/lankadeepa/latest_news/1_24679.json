{
    "Source": "www.lankadeepa.lk",
    "Timestamp": "2021 සැප්තැම්බර් මස 18",
    "Headline": "ගැලනිගම අන්තර් හුවමාරුවේ මුදල් ඉස්සූ අයකැමි අල්ලයි",
    "News Content": "(බිමල් ශ්‍යාමන් ජයසිංහ)මාර්ග සංවර්ධන අධිකාරියේ අධිවේගී මාර්ග ගැලනිගම අන්තර් හුවමාරු කාර්යාලයේ අයකැමි අංශයේ සේප්පු දෙකක තිබූ රුපියල් 14 ලක්ෂ 18000 ක මුදලක් සොරාගත්  මුදල් අයකැමි  බණ්ඩාරවෙල දී අත්අඩංගුවට ගත් බව පාණදුර කොට්ඨාස අපරාධ විමර්ශන අංශය කියයිඅත්අඩංගුවට ගන්නා අවස්ථාවේදී සැකකරු සන්තකේ සොරා ගත් මුදලින් රුපියල් පන්දහසක් පමණක් තිබූ බවත් පොලිසිය කියයිසොරාගත් මුදල් සම්බන්ධයෙන් සැකකරුගෙන් ප්‍රශ්න කිරීමේදී එම මුදල් මුදල්වලින් රුපියල් පන්ලක්ෂ 10,000 ක මුදලක් ණය පිය වූ බවත් ඉතිරි මුදල් කැට සහ බූරු ගසා වියදම් වූ බවත් ප්‍රකාශ කළ බව පොලිස් නිලධාරියෙක් පැවැසීයසැකකරුගේ මගපෙන්වීම් මත පුද්ගලයන් පස් දෙනෙක් සන්තකේ තිබු එලෙස ණය පියවන ලද මුදල් සොයා ගත් බව පොලිසිය කියයිඒ අතර මාර්ග සංවර්ධන අධිකාරියේ සේවකයන් දෙදෙනකුගේ ද ණය මුදල් සැකකරු විසින් පියවා තිබූ බවත් පොලිස් නිළධාරියෙක් පැවසීයපසුගිය එකළොස් වන දින සැකකරු විසින් මුදල් අයකැමිවරුන්ගේ සේප්පුවලින් සහ දෛනික ආදායම තැන්පත් කරන සේප්පුවේන් මුදල් සොරාගෙන බුලත්සිංහල පදිංචි නිවසින් ද පලාගොස් අතුරුදන්විය   ",
    "URL": "https://www.lankadeepa.lk/latest_news/ගැලනිගම-අන්තර්-හුවමාරුවේ-මුදල්-ඉස්සූ-අයකැමි-අල්ලයි/1-599261",
    "Category": "latest_news"
}