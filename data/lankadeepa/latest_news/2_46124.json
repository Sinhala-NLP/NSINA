{
    "Source": "www.lankadeepa.lk",
    "Timestamp": "2019 අගෝස්තු මස 27",
    "Headline": "මනෝ ගනේෂන්ගෙන් චන්ද්‍රිකාට චෝදනාවක්",
    "News Content": "(අජන්ත කුමාර අගලකඩ)ජාතික සංහිඳියා කාර්යාලය තම අමාත්‍යංශය යටතේ ඇති ආයතනයක් වුවද එහි සභාපතිනිය ලෙස කටයුතු කරන හිටපු ජනාධිපති චන්ද්‍රිකා කුමාරතුංග මහත්මිය අමාත්‍යංශ ලේකම්වරයාගෙත් අනුදැනුමකින් තොරව කටයුතු කරන බව ජාතික ඒකබද්ධතා හා රාජ්‍ය භාෂා ඇමැති මනෝ ගනේෂන් මහතා අද (27) පැවති කැබිනට් රැස්වීමේ දී ප්‍රකාශ කර ඇතැයි රජයේ ආරංචි මාර්ග කියයි.ඇමැති මනෝ ගනේෂන් මහතා ඉකුත් සතියේ පැවති කැබිනට් රැස්වීමේදී මෙම චෝදනාව කර තිබූ බව වාර්තා විය.සංහිදියා කාර්යාලයේ පසුගිය කාලය පුරාම කටයුතු සිදුව ඇත්තේ තමාගේ හෝ අමාත්‍යංශ ලේකම්වරයාගේ උපදෙස් අනුව නොවන බවත් එය බරපතල ගැටලුවක් බවත් ඇමැති මනෝ ගනේෂන් මහතා එහිදී සඳහන් කර ඇතැයි ද දැනගන්නට තිබේ.  ",
    "URL": "https://www.lankadeepa.lk/news/මනෝ-ගනේෂන්ගෙන්-චන්ද්‍රිකාට-චෝදනාවක්/101-555951",
    "Category": "latest_news"
}