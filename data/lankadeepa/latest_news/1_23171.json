{
    "Source": "www.lankadeepa.lk",
    "Timestamp": "2021 ඔක්තෝබර් මස 25",
    "Headline": "‘‘දුම්රිය මගීන්ට ටිකට් දෙන්න‘‘",
    "News Content": "(යොහාන් භාසුර)නියාමන ක්‍රමයකට හදුනාගෙන ප්‍රවේශපත් නිකුත් කිරීම හෝ දුරකථනය හරහා ආසන වෙන්කිරීමේ ක්‍රමයට හෝ අත්‍යවශ්‍ය සේවා සඳහා පිටත්වීමට දුම්රිය ස්ථානයට පැමිණෙන මගී පහසුකම් සළසන ලෙස දුම්රිය දෙපාර්තමේන්තුවෙන් ඉල්ලා සිටින බවත් ශ්‍රී ලංකා දුම්රිය ස්ථානධිපති සංගමයේ සභාපති සුමේධ සෝමරත්න මහතා අද (25) පැවසීය.අත්‍යවශ්‍ය සේවා සඳහා වන මගීන් නියාමනය කර ප්‍රවේශපතක් ලබාදී ගමනාගමන පහසුව සැළසීමේ ක්‍රමවේදයක් දුම්රිය ස්ථානධිපතිවරු යෝජනා කර තිබුණ ද දුම්රිය දෙපාර්තමේන්තුවේ බලධාරීන් ඒවා ක්‍රියාත්මක නොකර මගී ජනතාව අපහසුතාවට පත්කරමින් දෙපාර්තමේන්තුවට පාඩු කරමින් සිටින බව කී සුමේධ සෝමරත්න මහතා දෙපාර්තමේන්තු ප්‍රධානීන්ගේ මෙම තත්වය දිගින් දිගටම පැවතුණ හොත් මගී ජනතාව අපහසුතාවට පත්නොවන ලෙස දෙපාර්තමේන්තුවට දැනෙන වෘත්තීය ක්‍රියාමාර්ග ගැනීමට බලාපොරොත්තු වන බව ද සඳහන් කළේය.දුම්රිය ස්ථානයට එන මගින් හරවා යෑවීම දුම්රිය ස්ථානාධිපතිවරුන් මුහුණ දී තිබෙන දැඩි ගැටලුවක් බවට පත්ව ඇති බවත් පාඩු ලබමින් සිටින දුම්රිය දෙපාර්තමේන්තුවට ප්‍රවේශපත් නිකුත් කර ආදායමක් ලැබිය හැකි අවස්ථාව එය මඟ හැරීම ගැටලුකාරී බවත් සෝමරත්න මහතා කීය.මරදානේ පිහිටි ශ්‍රී ලංකා දුම්රිය ස්ථානධිපති සංගම් මූලස්ථානයේදී අද (25)  පැවැති විශේෂ මාධ්‍ය හමුවේදී එහි සභාපති සුමේධ සෝමරත්න මහතා එසේ පැවසීය.ශ්‍රී ලංකා දුම්රිය ස්ථානාධිපති සංගමයේ ලේකම් කසුන් චාමර සහ එම සංගමයේ සාමාජික සංජය ජයසුන්දර යන මහත්වරු ද මෙම මාධ්‍ය හමුවට සහභාගි වූහ.    ",
    "URL": "https://www.lankadeepa.lk/latest_news/‘‘දුම්රිය-මගීන්ට-ටිකට්-දෙන්න‘‘/1-601707",
    "Category": "latest_news"
}