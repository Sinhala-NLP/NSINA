{
    "Source": "www.lankadeepa.lk",
    "Timestamp": "2018 සැප්තැම්බර් මස 04",
    "Headline": "ඒකාබද්ධයේ පෙළපාළිය වළක්වන්න තලංගම පොලිසිය ඉල්ලු වාරණය ප‍්‍රතික්ෂේප වෙයි",
    "News Content": "(නිමන්ති රණසිංහ)ඒකාබද්ධ විපක්ෂය හෙට (05) පැවැත්වීමට නියමිත උද්ඝෝෂණය සහ විරෝධතා පෙළපාළියේ උද්ඝෝෂකයින් විසින් පාර්ලිමේන්තු වටරවුමේ සිට පොල්දූව වටරවුම දක්වා ඇතුළු වීම වළක්වාලමින් වාරණ නියෝගයක් නිකුත් කරන ලෙසට තලංගම පොලිසිය කළ ඉල්ලීමක් කඩුවෙල මහේස්ත‍්‍රාත් ප‍්‍රසන්න අල්විස්න මහතා විසින් ප‍්‍රතික්ෂේප කරනු ලැබීය.යම් හෙයකින් උද්ඝෝෂකයින් මහජන පීඩාවක් ඇතිවන අයුරින් කටයුතු කළ හොත් අපරාධ නඩු විධාන සංග‍්‍රහ පනත ප‍්‍රකාරව සහ පොලිස් ආඥා පනත ප‍්‍රකාරව කටයුතු කරමින් ඔවුන් අත්අඩංගුවට ගන්නා ලෙස ද අධිකරණයෙන් නියෝග නිකුත් විනි.  ",
    "URL": "https://www.lankadeepa.lk/latest_news/ඒකාබද්ධයේ-පෙළපාළිය-වළක්වන්න-තලංගම-පොලිසිය-ඉල්ලු-වාරණය-ප‍්‍රතික්ෂේප-වෙයි/1-535971",
    "Category": "latest_news"
}