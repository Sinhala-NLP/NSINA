{
    "Source": "www.lankadeepa.lk",
    "Timestamp": "2022 ඔක්තෝබර් මස 13",
    "Headline": "මාර්තුවට පෙර ඡන්දයක් නැත්නම් රට ලේ විලක් වෙයි",
    "News Content": "(නිමල කොඩිතුවක්කු)මාර්තු මාසයට පෙර මැතිවරණයක් නොපැවැත්වුවහොත් රට ලේ විලක් බවට පත්වනු ඇතැයි විපක්ෂයේ ප්‍රධාන සංවිධායක ලක්ෂ්මන් කිරිඇල්ල මහතා ප්‍රකාශ කළේය.එබැවින් කුමන ක්‍රමයකට හෝ මැතිවරණයක් පවත්වා ජනතා අභිලාෂයට ඉඩ දිය යුතු බවත් කිරිඇල්ල මහතා පැවසීය.විපක්ශ නායක සජිත් ප්‍රේමදාස මහතා සමගින් මහනුවර ඓතිහාසික අස්ගිරි මහා විහාරය වෙත පැමිණ, අනතුරුව මාධ්‍ය හමුවේ අදහස් දක්වමින් ඔහු මේ බව කීවේය.පලාත් පාලන මැතිවරණ ක්‍රමය සකස් කිරීමට වර්ථමාන ජනාධිපතිවරයා සහ අග්‍රාමාත්‍යවරයා මුල් වූ බැවින් එක්වරම එම මැතිවරණ ක්‍රමය ආණ්ඩුවට සුදුසු නොවුයේ කුමන හේතුවක් මතදැයි ප්‍රශ්ණ කර සිටින බවත් කිරිඇල්ල මහතා පැවසීය.එමෙන්ම සමගි ජන බලවේගය කාන්තා නියොජනය අඩු කිරීමට විරුද්ධව කටයුතු කරන බවත් ඔහු තවදුරටත් කීවේය.   ",
    "URL": "https://www.lankadeepa.lk/latest_news/මාර්තුවට-පෙර-ඡන්දයක්-නැත්නම්-රට-ලේ-විලක්-වෙයි/1-621445",
    "Category": "latest_news"
}