{
    "Source": "www.lankadeepa.lk",
    "Timestamp": "2019 අප්‍රේල් මස 28",
    "Headline": "අඩි 4ක් දිග කඩුවක් සමඟ මුස්ලිම් ජාතිකයකු අත්අඩංගුවට",
    "News Content": "(දයාරත්න ඇඹෝගම) පුබ්බෝගම නිවසකදී කඩුවක් සමග මුස්ලිම් ජාතිකයෙකු අද(28) අත්අඩංගුවට ගත්බව ගල්කිරියාගම පොලිසිය කියයි. මෙසේ අත්අඩංගුවට ගෙන ඇත්තේ කටුකැලියාව, පුබ්බෝගම, ගල්කිරියාගම පදිංචි 36 හැවිරිදි මුස්ලිම් ජාතිකයෙකි. මෙම කඩුව අඩි 04 ක් පමණ වෙතැයි පොලිසිය පවසයි. ගල්කිරියාගම පොලිසියේ උප පොලිස් පරීක්ෂක ඒ. ජී. ඩී. ප්‍රදීප් මහතා ප්‍රදේශවාසියෙකුගෙන් ලද තොරතුරක් මත සැකකරුගේ නිවසේ සගවා තිබූ කඩුවත් සැකකරුත් අත්අඩංගුවට ගෙන තිබුණි. සැකකරු අද(28) අධිකරණයට ඉදිරිපත් කිරීමට නියමිතය. ගල්කිරියාගම පොලිසිය වැඩිදුර පරීක්ෂණ පවත්වයි.  ",
    "URL": "https://www.lankadeepa.lk/latest_news/අඩි-4ක්-දිග-කඩුවක්-සමඟ-මුස්ලිම්-ජාතිකයකු-අත්අඩංගුවට/1-549378",
    "Category": "latest_news"
}