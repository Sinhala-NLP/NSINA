{
    "Source": "www.lankadeepa.lk",
    "Timestamp": "None  2013 අප්‍රේල් මස 22",
    "Headline": "පොලිස් සංදේශය ",
    "News Content": "වෙන්නප්පුව •බෝලවත්ත බොරලැස්ස දුම්රිය ස්ථානය අසලදී දුම්රියේ ගැටිමෙන් කාන්තාවක මියගියාය. සියඹලාණ්ඩුව •මහකළුගොල්ල, හුලන්නුගේ පුරාණ රජමහා විහාරයේ නටඹුන්ව පැවැති දාගැබක් හාරමින් සිටි සැකකරුවෝ දෙදෙනෙක් ද හා ඒ සඳහා ගෙන ආ බැකෝ යන්ත්‍රයක් ද ලොරියක්  ද අත්අඩංගුවට ගනු ලැබූහ. හංවැල්ල •ඉලුක්ඕවිට ප්‍රදේශයේදී කසිප්පු ලීටර 33 ක් සමග සැකකරුවෙක් අත්අඩංගුවට ගනු ලැබීය. මිරිහාන හා අකුරැස්ස•අනවසර තුවක්කු දෙකක් ලඟ තබාගෙන සිටි සැකකරුවන් දෙදෙනෙක් අකුරැස්ස කියාඩුවේදීත් තුවක්කුවක් ලඟ තබාගෙන සිටි සැකකරුවකු මිරිහානේදීත් අත්අඩංගුවට ගනු ලැබූහ වැලිගම •වැලිගම කොහොනුගමුව පිහිටි නිවසක් ගිනිගෙන විනාශ වී ඇත. ජීවිත හානි කිසිවක් නැත. ගින්නට හේතුව මෙතෙක් අනාවරණය වී නැත.    ",
    "URL": "https://www.lankadeepa.lk/latest_news/පොලිස්-සංදේශය/1-110645",
    "Category": "latest_news"
}