{
    "Source": "www.lankadeepa.lk",
    "Timestamp": "None  2015 මාර්තු මස 06",
    "Headline": "මළගමටත් පාතාලයෙන් බාධා",
    "News Content": "මැරයන්ගේ තර්ජන ගර්ජන මැද්දේ සන්නද්ධ පොලිස් ආරක්ෂාව යටතේ මීටියාගොඩ කුරුඳු ව්‍යාපාරිකයාගේ හා ඔහුගේ බිරියගේ අවසන් කටයුතු දොමන්විල පොදු සුසාන භූමියේදී සිදුවිය.මළ ගෙදරට නොයන ලෙසත්, කොඩි හා සැරසිලි නොකරන ලෙසත් පාතාලයෙන් ගම්වැසියනට තර්ජනය කර තිබිණි. එහෙයින් වැඩිදෙනෙක් ගෙවල්වල සිටි බව පෙනිණි. නිවසේ සිට කිලෝමීටරයක් පමණ ඈතින්වූ මීටියාගොඩ නගරය මැදින් අවමංගල පෙරහර ගමන් කළේය. ඊට සහභාගීවූ බොහෝ දෙනා මීටියාගොඩ පොලිසියට දොස් කීය. ඔවුන් බොහෝ දෙනා කීවේ මීටියාගොඩ පොලිසිය මියගිය පුද්ගලයන්ගේ පැමිණිලි නිසි ලෙස විභාග කළේ නම් ඒ දෙදෙනා අදත් පණ පිටින් සිටින බවයි.ඝාතකයන් අත් අඩංගුවට ගෙන නැති නමුත් විශේෂ පොලිස් කණ්ඩායම් 4 ක් යොදවා ඇතැයි පොලිසිය කියයි.ගැමියන් පවසනුයේ ඝාතකයන් ගම හොල්ලාගෙන සිටින බවයි.           ඡායාරූප - ජනත් ද සිල්වා ",
    "URL": "https://www.lankadeepa.lk/latest_news/මළගමටත්-පාතාලයෙන්-බාධා/1-300961",
    "Category": "latest_news"
}