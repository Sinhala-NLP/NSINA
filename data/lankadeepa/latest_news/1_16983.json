{
    "Source": "www.lankadeepa.lk",
    "Timestamp": "2022 අප්‍රේල් මස 17",
    "Headline": "බොරතෙල් මිල නැවතත් ඉහළට",
    "News Content": "(යොහාන් භාසුර)ලෝක වෙළෙඳපොලේ බොරතෙල් මිල අද (17) දිනයේ නැවතත් ඉහළ ගොස් තිබේ.බ්‍රෙන්ට් වර්ගයේ බොරතෙල් බැරලයක මිල පසුගිය සතියට වඩා ඩොලර් 10 කින් පමණ ඉහළ ගොස් ඇති අතර බ්‍රෙන්ට් වර්ගයේ බොරතෙල් බැරලයක මිල අද පස්වරුව වන විට ඩොලර් 111.70 ක් දක්වා ඉහළ ගොස් තිබුණි.බොරතෙල් බැරලයක් පසුගිය සතිය වන විට ඩොලර් 100.58 ක පැවති අතර ඉදිරි දින කීපයේදී බොරතෙල් මිල තව දුරටත් ඉහළ යනු ඇති බව විදේශ මාධ්‍ය වාර්තා කරයි.යුක්රේනය සහ රුසියාව අතර යුද්ධය හේතුවෙන් යුරෝපා රටවල් වෙනත් රටවල්වලින් බොරතෙල් මිලදීගැනීමට පෙළඹීම මෙම තත්වයට හේතුව බව ආර්ථික විශේෂඥායෝ පවසති. ‍  ",
    "URL": "https://www.lankadeepa.lk/latest_news/බොරතෙල්-මිල-නැවතත්-ඉහළට/1-611579",
    "Category": "latest_news"
}