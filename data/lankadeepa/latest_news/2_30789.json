{
    "Source": "www.lankadeepa.lk",
    "Timestamp": "2021 ජුනි මස 10",
    "Headline": "ස්පුට්නික්  එන්නත් මාත්‍රා 65,000 ක් හෙට දිවයිනට",
    "News Content": "(සුජිත් හේවාජුලිගේ)රුසියාවේ නිෂ්පාදිත ස්පුට්නික් එන්නත් මාත්‍රා හැට පන් දහසක් මෙරටට හෙට (11) ලැබෙන බව ඖෂධ නිෂ්පාදන සැපයීම හා නියාමන රාජ්‍ය අමාත්‍ය මහාචාර්ය චන්න ජයසුමන මහතා ලංකාදීපයට පැවැසීය .මේ එන්නත් ලැබුණු වහා තෝරාගත් කණ්ඩායම්වලට ඒවා ලබාදීමට සැලසුම් කර ඇතැයිද රාජ්‍ය ඇමැතිවරයා කීවේය .මේ අතර ස්පුට්නික් එන්නත මෙරටේ නිපදවීමට රුසියාව දැනටමත් සහාය පළකර ඇතැයි විදේශ කටයුතු අමාත්‍යාංශය පවසයි .චීනයේ නිෂ්පාදිත සයිනොපාම් එන්නත් මාත්‍රා ලක්ෂ 20ක තොගයක්ද මේ සතියේදී මෙරටට රැගෙන එනු ලැබීය .සයිනොපාම් එන්නත් මාත්‍රා ලක්ෂ 10ක තොගයක් පසුගිය 6 වැනිදා ද තවත් ලක්ෂ දහයක් ඊයේ (9) දිනයේදීද මෙසේ රැගෙන එන ලදී.   ",
    "URL": "https://www.lankadeepa.lk/news/ස්පුට්නික්--එන්නත්-මාත්‍රා-65-000-ක්-හෙට-දිවයිනට/101-592236",
    "Category": "latest_news"
}