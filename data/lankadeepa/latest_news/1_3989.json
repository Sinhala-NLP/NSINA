{
    "Source": "www.lankadeepa.lk",
    "Timestamp": "2023 ජුනි මස 25",
    "Headline": "තරුණයාට පහරදුන් සැකකරු කඩු මන්නා සමග මාට්ටු",
    "News Content": "(රේඛා තරංගනී ෆොන්සේකා)මොරටුව ලුනාව ප්‍රදේශයේදී පුද්ගලයකුට කඩුවකින් පහර දී කපා කොටා බරපතළ තුවාල සිදුකිරීම සම්බන්ධයෙන් චෝදනා ලැබූ අඟුලානේ බෝලේ නමැති සැකකරු කඩු,මන්න,පිහි කිනිසි ඇතුලු තියුණු ආයුධ නවයක් චේන් ශෝ එකකින් සකසන ලද ආයුධයක් සමග(25) අත්අඩංගුවට ගත් බව මොරටුව පොලිසිය පැවසීය.පසුගිය දිනෙක තරුණයකුට සිදුකළ බරපතල කැපුම් තුවාල සිද්ධියක් හේතුවෙන් ලැබුණු පැමිණිල්ලකට අනුව සිදුකළ විමර්ශනයේදී මොහු අත්අඩංගුවට පත්වූ බව පොලිසිය පැවසීය.සැකකරු රාවතාවත්ත ප්‍රදේශ්යේදී අත්අඩංගුවට පත්වී ඇති අතර අපරාධයට යොදාගත් බව කියන කඩුව ඔහුගේ නිවසේ වහලේ ගසා තිබියදී පොලිස් භාරයට ගත් බව පොලිසිය පැවසීය.සැකකරු විසින් මීට පෙර සිදු කරනු ලැබූ බව කියන කඩු මන්නවලින් පහර දීම් සිද්ධීන් කීපයක් සම්බන්ධයෙන් ඔහුට එරෙහිව විභාග වන නඩු ඇති බව පොලිසිය පැවසීය.අත්අඩංගුවට ගැනීමෙන් අනතුරුව මොහුගෙන් වැඩිදුරටත් සිදු කළ ප්‍රශ්න කිරීමේදී තවත් කපා පහර දීම් සඳහාද යොදාගනු ලැබූ බව කියන කඩු,මන්න,පිහි,කිනිසි ආයුධ අටක් නිවසට ආසන්න කැලෑබද කලාපයකදී තිබී හමුවූ බව පොලිසිය පැවසීය.   ",
    "URL": "https://www.lankadeepa.lk/latest_news/තරුණයාට-පහරදුන්-සැකකරු-කඩු-මන්නා-සමග-මාට්ටු/1-635343",
    "Category": "latest_news"
}