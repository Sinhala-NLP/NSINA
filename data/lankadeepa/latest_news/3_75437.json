{
    "Source": "www.lankadeepa.lk",
    "Timestamp": "None  2016 ජුනි මස 03",
    "Headline": "ජවිපෙ උද්ඝෝෂණයෙන් පිටකොටුව හිරවෙයි",
    "News Content": "ජනතාව මත බර පටවන වැට් බද්ද ඉවත් කරන්නැයි ඉල්ලමින් ජනතා විමුක්ති පෙරමුණ සංවිධානය කළ උද්ඝෝෂණ පාගමනක් අද (3) කොළඹ කාර්මික විද්‍යාල හන්දියෙන් ආරම්භ විය.පාගමන කොළඹ කොටුව දක්වා යාමට නියමිතය. ජවිපෙ නායක අනුර කුමාර දිසානායක, ලාල්කාන්ත, සුනිල් හඳුන්නෙත්ති, බිමල් රත්නායක ඇතුළු පිරිසක්ද 1000කට ආසන්න ජවිපෙ සාමාජිකයෝද ඊට එක්ව සිටිති.පාගමන හේතුවෙන් කාර්මික විද්‍යාල හන්දියේ සිට කොටුව දක්වා මාර්ගයේ ගමනාගමන කටයුතු ඇන හිට ඇතැයි පොලිසිය කියයි.     ",
    "URL": "https://www.lankadeepa.lk/latest_news/ජවිපෙ-උද්ඝෝෂණයෙන්-පිටකොටුව-හිරවෙයි/1-422997",
    "Category": "latest_news"
}