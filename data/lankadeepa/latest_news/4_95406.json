{
    "Source": "www.lankadeepa.lk",
    "Timestamp": "None  2014 නොවැම්බර් මස 11",
    "Headline": "මාලකට ඇප නෑ",
    "News Content": "ඇමැති මර්වින් සිල්වාගේ පුත් මාලකගේ ඇප ඉල්ලීම ප්‍රතික්ෂේප කළ කොළඹ අතිරේක මහේස්ත්‍රාත් ඒ එම් සහාබ්දීන් මහතා ඒ ගැන ලබන 18 වැනි දා සලකා බලන බව ප්‍රකාශ කළේය.ස්කොට්ලන්ත ඉන්ජිනේරුවරයකුට හා ඔහුගේ පෙම්වතියට පහර දුන්නැයි කියන සිද්ධියක් මත ඔහු රිමාන්ඩ් භාරයේ පසු වෙයි.ස්කොට්ලන්ත ජාතිකයා ද ඔහුට පහර දී ඇතැයි කියති.ජනාධිපති නීතීඥ හේමන්ත වර්ණකුලසූරිය මහතා කරුණු දක්වමින් කියා සිටියේ මාලක සිල්වා එම සමාජ ශාලාවේ සිටි බව පිළිගන්නා බවයි.ඔහු ඇප මත මුදා හරින්නැයි ඉල්ලා සිටියේය.ස්කොට්ලන්ත ජාතික ඉන්ජිනේරුවරයා ද සැකකරුවකු කළ යුතු බව ඔහු කීවේය.ඒ දෙකරුණම ලබන 18 වැනි දා සලකා බැලිය හැකි බව මහේස්ත්‍රාත්වරයා ප්‍රකාශ කළේය.    ",
    "URL": "https://www.lankadeepa.lk/latest_news/මාලකට-ඇප-නෑ/1-274843",
    "Category": "latest_news"
}