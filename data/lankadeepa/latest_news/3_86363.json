{
    "Source": "www.lankadeepa.lk",
    "Timestamp": "None  2015 ජුනි මස 28",
    "Headline": "පොලිස් පොතෙන්",
    "News Content": "පන්නල ජයසිරිගම නාගහලන්ද ප්‍රදේශයේ  පුද්ගලයෙකු කපා කොටා මරා දමා ඇති බව පන්නල පොලීසිය කියයි. මෙසේ  මරා දමා ඇත්තේ 34 වියැති  පින්තාරුකරුවෙකි.මිනීමැරීම් දෙකකට සැකපිට අත්අඩංගුවට ගෙන රිමාන්ඩ් බන්ධනාගාරයේ රඳවා සිටිය දී පලාගොස් කාන්තාවක ද බිය ගන්වා පැහරගෙන ඇය සමග සිටි පුද්ගලයකු අත්අඩංගුවට ගත් බව පොලිසිය කියයි. මෙරට නිෂ්පාදිත නීති විරෝධී ගිනි අවියක් සමග පුද්ලයකු (32) අත්අඩංගුවට ගත් බව නවගත්තේගම පොලිසිය කියයි. දංකොටුවේ දේවාලයක වාර්ෂික උත්සවයට පැමිණි අයට කසිප්පු විකුණූ බව කියන පුද්ගලයකු කසිප්පු බෝතල් 20ක් සමග සැකපිට අත්අඩංගුවට ගත්බව පොලිසිය කියයි.පසුගිය බ්‍රහස්පතින්දා (25)  තංගල්ලෙන් මුහුදු ගිය ‘ලක්ෂාන්‘ යාත්‍රාව සමග ධීවරයන් තිදෙනකු ආපසු පැමිණ නැතැයි පොලිසිය කියයි. මෙලෙස අතුරුදන්ව ඇත්තේ තංගල්ල පල්ලික්කුඩාව හා හේනකඩුව පදිංචිකරුවන් තිදෙනෙකි.  ",
    "URL": "https://www.lankadeepa.lk/latest_news/පොලිස්-පොතෙන්/1-328036",
    "Category": "latest_news"
}