{
    "Source": "www.lankadeepa.lk",
    "Timestamp": "2022 අප්‍රේල් මස 29",
    "Headline": "කෝටි 4 ක වාහන රේගුවේදී මාට්ටු",
    "News Content": "(යොහාන් භාසුර)පිටකොටුව ප්‍රදේශයේ ව්‍යාපාරිකයෙක් නීතිවිරෝධීව එංගලන්තයේ සිට ආනයන කළ රුපියල් කෝටි 4 කට ආසන්න වටිනාමකින් යුත් සුඛෝපභෝගී වාහන දෙකක්, වාහන කොටස් පහක් සහ කහ කුඩු කිලෝ 1000 ක් ශ්‍රී ලංකා රේගුවේ ග්‍රේ ලියින් අංගනයේ නිලධාරීහූ අත්අඩංගුවට ගෙන තිබේ.අත්අඩංගුවට ගත් වාහන අතර සම්පූර්ණ වාහන දෙකක් සහ වාහන කොටස් පහක් තිබෙන බවත් යන්ත්‍ර උපකරණ සහ පුද්ගලික භාණ්ඩ යැයි රේගුවට ප්‍රකාශ කරමින් ගෙන්වා තිබූ මෙම කන්ටේනර්වල කහ කිලෝ 1000 ක් ද තිබූ බවත් රේගුව පවසයි.(ඡායාරූප: ජයමාල් චන්ද්‍රසිරි)    ",
    "URL": "https://www.lankadeepa.lk/latest_news/කෝටි-4-ක-වාහන-රේගුවේදී-මාට්ටු/1-612251",
    "Category": "latest_news"
}