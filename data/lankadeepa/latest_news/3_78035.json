{
    "Source": "www.lankadeepa.lk",
    "Timestamp": "None  2016 මාර්තු මස 28",
    "Headline": "‘සෝභිත හිමියන්ගේ ප්‍රතිරූපය බාල වැඩවලට ගන්න එපා‘",
    "News Content": "‘සෝභිත හාමුදුරුවන්ගේ ව්‍යාපාරය අපේ අතට අරගන්න මේ ආණ්ඩුව පලවා හැරීමට දැවැන්ත බල වේගයක් ලෙස මහා සංඝරත්න ඇතුළු අපි පෙරට එනවා කියලා මුරුත්තෙට්ටුවේ හිමි හා ඕමාරේ කස්සප හිමි ඇතුළු පිරිසක් පසුගියදා කිව්වා. සාධාරණ සමාජයක් උදෙසා ජාතික ව්‍යාපාරය ගොඩනගන්න පළමු පෙරමුණේ අපිත් පුරෝගාමී වුණා. ඒ නිසා මේ ව්‍යාපාරය කිසිදු දේශපාලන පක්ෂයක් ගණිකා වෘත්තියේ යොදවන්න අපි ඉඩ දෙන්නේ නැහැ. හමුදුරුවන්ට අපි කියනවා මේ ව්‍යාපාරයට දායක් වුණු අය සිටිනතාක් පටු දේශපාලන අරමුණු වෙනුවෙන් යොදවන්න ඉඩ දෙන්නේ නැහැ කියලා‘ යැයි පළමු පෙරමුණේ මාධ්‍ය හමුවක් අද(28) කොළඹ රාජගිරිය පක්ෂ කාර්යාලයේ දී පැවැත්වූ අවස්ථාවේ එහි කැඳවුම්කරු හා චන්ද්‍රසේන විජේසිංහ මහතා පැවසීය. “බලයට එන්න කවුරු හරි පටු මාවත් හොයනවා. අපි ඒකට ඉඩ දෙන්නේ නැහැ සෝභිත හාමුදුරුවන්ගේ ප්‍රතිරුපය විනාශ කරන්න එපා. මේ ප්‍රතිරුපය බාල වැඩවලට හා දුෂිත පාලකයින් කරලියට ගේන්න පාවිචි කරන්න එපා‘ යැයිද ඔහු කීය. ",
    "URL": "https://www.lankadeepa.lk/latest_news/‘සෝභිත-හිමියන්ගේ-ප්‍රතිරූපය-බාල-වැඩවලට-ගන්න-එපා‘/1-399364",
    "Category": "latest_news"
}