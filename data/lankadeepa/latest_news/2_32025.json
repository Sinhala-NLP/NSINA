{
    "Source": "www.lankadeepa.lk",
    "Timestamp": "2021 මැයි මස 04",
    "Headline": "‘‘රිෂාඩ්  මැතිසබයට ගෙනත් නෑ‘‘",
    "News Content": "(සුජිත් හේවාජුලිගේ සහ අංජුල මහික වීරරත්න )රැඳවුම් නියෝග යටතේ රඳවා සිටින රිෂාඩ් බදුර්දීන් මන්ත්‍රීවරයා ගෙන්වීමට කතානායකවරයා එකඟ වුවත් ඔහු අද මැතිසබයට ගෙන්වා නැතැයි විපක්ෂයේ ප්‍රධාන සංවිධායක ලක්ෂමන් කිරිඇල්ල මහතා පාර්ලිමේන්තුවේදී අද (4 ) චෝදනා කළේය .බදුර්දීන් මහතා මේ සභාවට ගෙන්වීමට කතානායකවරයාගේ අත්සන අවශ්‍ය බව අදාළ අංශ දැනුම් දී ඇති හෙයින් එම අත්සන වහාම ලබාදී ඔහු ගෙන්වීමට කටයුතු කරන්නැයි ද කිරිඇල්ල මහතා මෙහිදී කතානායකවරයාගෙන් ඉල්ලීමක් කළේය .තමා මේ සම්බන්ධයෙන් කතානායකවරයාට චෝදනා නොකරන බවත් රිෂාඩ් බදුර්දීන් මහතා මැතිසබයට ගෙන්වීමට ඔහු පක්ෂ නායක රැස්වීමේදී දෙවරක් නොසිතා එකඟ වූ බවත් ලක්ෂ්මන් කිරිඇල්ල මහතා ප්‍රකාශ කළේය .මෙහිදී අදහස් දැක්වූ කතානායකවරයා තමා ඒ පිළිබඳව සොයා බලා කටයුතු කරන බව දැන්වීය .   ",
    "URL": "https://www.lankadeepa.lk/news/‘‘රිෂාඩ්--මැතිසබයට-ගෙනත්-නෑ‘‘/101-589960",
    "Category": "latest_news"
}