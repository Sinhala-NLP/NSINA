{
    "Source": "www.lankadeepa.lk",
    "Timestamp": "2021 ජනවාරි මස 07",
    "Headline": "සංචාරකයන් ගෙන්වීමෙන් සත පහක ආදායමක් නෑ",
    "News Content": "(යොහාන් භාසුර)ගුවන් තොටුපළ සහ ගුවන් සේවා බද්ධ ඉවත්කරමින් යුක්රේන සංචාරකයන් ගෙන්වීමෙන් කිසිඳු ආදායමක් නොමැති බවත් එයින් රටත් සංචාරක කර්මාන්තයත් විනාශ වන බව ජාතික ජනබලවේගය පක්‍ෂයේ මන්ත්‍රී විජිත හේරත් මහතා පාර්ලිමේන්තුවේදී අද (07) පැවසීය. එහිදී විජිත හේරත් මහතා වැඩි දුරටත් මෙසේ ද පැවසීය.යුක්රේන ජාතිකයො ලංකාවට ඇවිත් සංචාරක කර්මාන්තය දියුණු වෙනවා නෙමෙයි. අපිට බදු ආදායම අහිමිවෙනවා. මම අහන්න කැමතියි ඒ සංචාරක ව්‍යාපාරයෙන් අපේ රටට ලැබෙන ආදායමහැබැයි ඒ එන මගීන්ට, සේවකයන්ට සියලු යටිතල පහසුකම් සපයන්න ඕන. වතුර ටික, විදුලිය, වැලිකිළි පහසුකම් අනික් සියලුම දේවල්. අපේ රටේ සේවකයන්ට පඩි ගෙවන්නේ අපේ රටේ ජනතාව ගෙවන බදුවලින්. මේක මහ ජාතික අපරාධයක්. සංචාරක කර්මාන්තය දියුණු කරනවා කියලා මේ කරන්නෙ රට තවත් අනතුරකට හෙළිමක්වසංගත රෝග අංශය ඉතා පැහැදිළිව කියනවා යුක්රේන ගුවන් සේවක කණ්ඩායමකින් තමයි ‘කොරෝනා’ දෙවැනි රැල්ල ඇති වුණේ කියලා... සැප්තැම්බර් 11 වැනිදා 11 දෙනකුගෙන් යුත් කණ්ඩායමක් ආවේ. මේ කොවිඞ් දෙවැනි රැල්ල යුක්රේනියන් නයින් ඉළෙවන් (9/11) ප්‍රහාරයක්. මෙයින් තමයි මේ දෙවැනි රැල්ල ව්‍යාප්ත වෙලා යන්නේ.පසුගිය කාලය තුළ මගී ගුවන් යානා 45 ක් ඇවිත් තියෙනවා. සැප්තැම්බර් මස 21, ඔක්තෝබර් මස 10 ක් සහ නොවැම්බර් මස 14 ක් ඔක්තොම 45 ක් ඇවිත් තියෙනවා. නමුත් සත පහක ආදායමක් නෑ.නමුත් ගුවන් තොටුපළ සහ ගුවන් සේවා බද්ධ ඉවත්කිරීම හරහා ආදායමක් ලැබෙන්නේ නෑ. හමුදාව ගෙනල්ලා තමයි යුක්රේන ජාතිකයන් මුහුදු වෙරළේ නාවන්නේ. හමුදාවට පඩි ගෙවන්නේ අපේ රටේ සල්ලිවලින්.විදේශත ශ්‍රමිකයන් ලංකාවට ගෙන එද්දි සිදුවන ජාවාරම ජනාධිපතිතුමා වටේ ඉන්න ඥාාති සහ යාළුවො පිරිසක් තමයි මෙහෙයවන්නේ. ඒක කවුරුත් දන්නවා. මේ වැඬේ කරන උදයංග වීරතුංග කියන්නේ ජනාධිපතිතුමාගේ ඥාතියා, හොඳම මිත්‍රයා.අද මොකක්ද මේ වෙන්නේ, ගුවන්තොටුපළ බද්ධ නිදහස් කරනවා. මත්තල ගුවන්තොටුපළේ බද්ධ නිදහස් කරනවා. මේ ගැසට් එක ගහලා තියෙන්නේ 2020.10.01 සිට 2022.09.30 දක්වා. එක මගියකුගෙන් ඩොලර් 60 ක් අය කරනවා.උදයංග වීරතුංගම කියන විදියට යුක්රේන ජාතිකයන් 2,500 ක් ගෙන්නන්න යනවා. එවිට එක මගියකුගෙන් ඩොලර් 60 ක් අපිට අහිමිවෙනවා. 2,500 වැඩි කිරීම ඩොලර් 60. ඩොලර් 150,000 යි. ඒක වැඩි කරනවා රුපියල් 190 න් රුපියල් දෙකෝටි අසූපන්ලක්‍ෂයක් අපිට අහිමිවෙනවා.ඒ විතරක් නෙවෙයි. ලෑන්ඩින් ඇන්ඞ් පාර්කින් ටැක්ස් එකත් අයින් කරලා තියෙන්නේ. ඒ කියන්නෙ අපි ගුවන්යානා ලෑන්ඞ් කරන කොට අය කරන බද්ධත් සම්පූර්ණයෙන් නිදහස් කරනවා අවුරුද්දක කාලක් සඳහා. මේ ගැසට් එක ගහන්නේ 2020 සැප්තැම්බර් මාසෙ 8 සිට 2021 සැප්තැම්බර් මාසෙ 8 වැනිදා දක්වා. අවුරුද්දක කාලයක් මත්තලට එන ගුවන්යානාවලට ලෑන්ඩින් චාර්ජස් නෑ. පාර්කින් චාර්ජස් නෑමොකද්ද අපිට ලැබෙන ආදායම. සත පහක ආදායමක් නෑ. මේ පැයකට කළිනුත් යුක්රේන ජාතිකයන් 185 ක් ලංකාවට බෑවා. සත පහක ආදායමක් නෑ යයිද විජිත හේරත් මහතා පැවසීය.  ",
    "URL": "https://www.lankadeepa.lk/latest_news/සංචාරකයන්-ගෙන්වීමෙන්-සත-පහක-ආදායමක්-නෑ/1-584308",
    "Category": "latest_news"
}