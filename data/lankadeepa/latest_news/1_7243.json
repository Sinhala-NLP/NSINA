{
    "Source": "www.lankadeepa.lk",
    "Timestamp": "2023 ජනවාරි මස 11",
    "Headline": "දුම්රිය දුවවන්න ඇමැති මැදිහත් වේ",
    "News Content": "(යොහාන් භාසුර)දෛනික දුම්රිය ගමන්වාර 42 ක් දින නියමක් නොමැතිව හෙට (12) සිට අවලංගු කිරීමට දුම්රිය බලධාරීන් ගත් තීරණය ප්‍රවාහන අමාත්‍ය ආචාර්ය බන්දුල ගුණවර්ධන මහතාගේ උපදෙස් පරිදි අවලංගු කර තිබේ.සේවක හිඟය හේතුවෙන් දුම්රිය අවලංගු කිරීම පිළිබඳව ජනමාධ්‍යවල පළවීමෙන් පසුව අමාත්‍යවරයා දැනුවත් වී දුම්රිය අවලංගු නොකරන ලෙස අද රාත්‍රී උපදෙස් දී ඇති බවත් එසේ වුවද හෙට දිනයේ දුම්රිය රැසක් අවලංගු වීමේ දැඩි අවධානමක් ඇති බවත් දුම්රිය වෘත්තීය සමිති පවසයි.මෙම වසරේ ගතවූ දින 11 තුළ දුම්රිය ගමන්වාර 300 කට ආසන්න සංඛ්‍යාවක් අවලංගු කර ඇති බව ද වෘත්තීය සමිති වැඩි දුරටත් සඳහන් කරයි.   ",
    "URL": "https://www.lankadeepa.lk/news/දුම්රිය-දුවවන්න-ඇමැති-මැදිහත්-වේ/101-626750",
    "Category": "latest_news"
}