{
    "Source": "www.lankadeepa.lk",
    "Timestamp": "2023 ජුලි මස 23",
    "Headline": "මහබැංකු බෝම්බයේ ප්‍රධාන චූදිතයාට නිදහස",
    "News Content": "(යොහාන් භාසුර)ත්‍රස්තවාදී ක්‍රියා සම්බන්ධයෙන් දීර්ඝ කාලීන සිරදඬුවම් විඳිමින් සිටී එල්ටීටීඊ සංවිධානයේ සාමාජිකයින් යැයි කියන දෙමළ ජාතික සිරකරුවන් දෙදෙනකු ජනාධිපති පොදු සමාව යටතේ පසුගියදා නිදහස් කළ බව බන්ධනාගාර දෙපාර්තමේන්තුවේ උසස් නිලධාරියෙක් පැවැසීය.කිලිනොච්චිය මරුදනගර්හි පදිංචිකරුවකු වන 69 හැවිරිදි වෙල්ලයියා නවරත්නම් සහ යාපනය ප්‍රදේශයේ පදිංචිකරුවෙක් වන 56 හැවිරිදි ෂන්මුගරත්නම් සම්මුඛරාජා නැමැති පුද්ගලයන් දෙදෙනා මෙසේ නිදහස් කර ඇති බවත් වෙල්ලයියා නවරත්නම් නැමැති පුද්ගලයාට වසර 200 ක සිරදඬුවමක් නියම වී සිටිය අතර ෂන්මුගරත්නම් සම්මුඛරාජා නැමැති පුද්ගලයා ජීවිතාන්තය දක්වා සිරදඬුවමක් විඳිමින් සිටි බවත් එම නිලධාරියා සඳහන් කළේය.වෙල්ලයියා නවරත්නම් නැමැති පුද්ගලයාට 1996 වසරේ මහ බැංකුවට බෝම්බ ප්‍රහාර එල්ල කිරීමේ චෝදනාවට වරදකරු වී වසර 200 ක සිර දඬුවම නියම වී සිරදඩුව දඩුවම් විදිමින් සිටි බවද බන්ධනාගාර ආරංචි මාර්ග සඳහන් කරයි.   ",
    "URL": "https://www.lankadeepa.lk/news/මහබැංකු-බෝම්බයේ-ප්‍රධාන-චූදිතයාට-නිදහස/101-636841",
    "Category": "latest_news"
}