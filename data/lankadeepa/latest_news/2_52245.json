{
    "Source": "www.lankadeepa.lk",
    "Timestamp": "2018 නොවැම්බර් මස 05",
    "Headline": "‘කතානායකවරයා ආණ්ඩුක්‍රම ව්‍යවස්ථාව උල්ලංඝණය කළ බව ජී. එල්. කියයි",
    "News Content": "කතානායකවරයා   විසින් ආණ්ඩුක්‍රම ව්‍යස්ථාව  අමු අමුවේම දෙවතාවක් උල්ලංඝණය කර ඇතැයි  ශ්‍රී ලංකා පොදුජන  පෙරමුණු සභාපති මහාචාර්ය ජී එල් පීරීස් මහතා පැවසීය.  මේ වන විට  බත්තරමුල්ල පාර්ලිමේන්තු වටරවුමේ  පැවැත්වෙන ‘ රටම රකින ජන මහිමය ‘ රැලිය අමතමින් මේ බව ප්‍රකාශ කළේය. ජනාධිපතිවරයා විසින් අගමැතිවරයා පත්කිරීමෙන් පසු එය වෙනස් කිරීමට කතානායකවරයාට බලයක් නැතැයිද  ජී එල් පිරීස් මහතා පැවසීය.කතානායකවරයා විසින් අද නිකුත් කළ නිවේදනයේ සඳහන් පරිදි කතානායකවරයාට උපකාරකිරීමට ජනාධිපතිවරයා බැදී සිටිනවා යන්න සඳහන් කිරීමම  ආණ්ඩුක්‍රම ව්‍යවස්ථාව කණපිට හැරවීමක්  බව පැවසු ජි.ල් පිරිස් මහතා  වැඩිදුරටත් සඳහන් කළේ කතානායක වරයා කටයුතු කරන්නේ  කතානායක හැටියට නොව එක්සත් ජාතික පාක්ෂිකයෙක් ලෙස බවයි.(36698)   ",
    "URL": "https://www.lankadeepa.lk/news/‘කතානායකවරයා-ආණ්ඩුක්‍රම-ව්‍යවස්ථාව-උල්ලංඝණය-කළ-බව-ජී--එල්--කියයි/101-539831",
    "Category": "latest_news"
}