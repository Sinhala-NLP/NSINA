{
    "Source": "www.lankadeepa.lk",
    "Timestamp": "2023 පෙබරවාරි මස 20",
    "Headline": "බසයක් දුම්රියේ ගැටී මෝටර් රථයකත් වැදිලා: තුනක් රෝහලේ",
    "News Content": "(මඩුකන්ද  සිතුම් චතුරංග)කිලිනොච්චිය අරවියල් නගර් ප්‍ර දේශයේදී ශ්‍රී ලංගම බස් රථයක් කන්කසන්තුරය සිට වවුනියාව දක්වා ධාවනයවූ ‘යාල් රාණී‘ දුම්රියේ ගැටී විසිවී තවත් මෝටර් රථයක ගැටීමෙන් අද (20)  තිදෙනකු තුවාල ලබා රෝහල් ගත කර ඇතැයි කිලිනොච්චිය පොලිසිය කියයි.එම දුම්රිය වවුනියාව බලා යළි ධාවනය කිරීමේදී ඕමන්ත ප්‍ර දේශයේ අනාරක්ෂිත දුම්රිය හරස් මාර්ගයකදී තවත් මෝටර් රථයකද ගැටී අනතුරක් සිදුව ඇති බව ඕමන්ත පොලිසිය පැවසීය.කිලිනොච්චිය අරවියල් නගර් දුම්රිය ස්ථානය අසලදී සිදුවූ අනතුරින් ලංගම බස්රථයේ සිටි තිදෙනකු තුවාල ලබා ඇති අතර කිලිනොච්චිය ඉංජිනේරු පීඨයට අයත් මෝටර් රථයක් බව ද පොලිසිය කියයි.පොලිසිය පැවසූයේ අපරික්ෂාකාරි ලෙස බස්රථය දුම්රිය හරස්මාර්ගය ඔස්සේ ගමන් කිරීමට උත්සහ කිරීමේදී මෙම අනතුර සිදුව ඇති බවත් අනතුරටපත් බස්රථය පීඨාධිපතිවරයාගේ මෝටර් රථයේද ගැටී ඇති බවත්ය.අනතුරින් පසු යළි ධාවනය කළ දුම්රිය ඕම්න්ත ආනාරක්ෂිත දුම්රිය හරස් මාර්ගයකදී තවත් මෝටර් රථයක ගැටී ඇති බවත් එම අනතුරින් කිසිවෙකුට තුවාල සිදුව නොමැති බවද පොලිසිය පැවසීය.සිදුවූ අනතුරු සම්බන්ධයෙන් කිලිනොච්චිය රථවාහන පොලිසිය හා ඕමන්ත රථවාහන පොලිසිය වැඩිදුර විමර්ශන සිදුකරයි.  ",
    "URL": "https://www.lankadeepa.lk/latest_news/බසයක්-දුම්රියේ-ගැටී-මෝටර්-රථයකත්-වැදිලා:-තුනක්-රෝහලේ/1-628974",
    "Category": "latest_news"
}