{
    "Source": "www.lankadeepa.lk",
    "Timestamp": "None  2016 අගෝස්තු මස 08",
    "Headline": "සල්මාන්ගේ මල්ලිගේ උපන් දිනයට මුල්ම සුබ පැතුම මලේයිකාගෙන්",
    "News Content": "පසුගිය අගෝස්තු 04 වැනිදාට යෙදී තිබුණ අර්බාස් ඛාන්ගේ (සල්මාන්ගේ බාල සොහොයුරු) උපන් දිනයට මුලින්ම සුබ පතා ඇත්තේ ඔහුගේ හිටපු බිරිඳ මලේයිකා ආරෝරා ඛාන් බව සඳහන්. ඇය සිය ඉන්ස්ටග්‍රෑම් ගිණුම හරහා මෙම සුබ පැතුම අර්බාස්ට එක් කර ඇති බවට වාර්තා පළ වෙනවා.ලැබෙන තොරතුරු වලට අනුව අර්බාස්ද අර්බාස්ගේ නැගෙණිය අර්පිතා හා ඔහුගේ සැමියාද මෙම සුබපැතුමට පිළිතුරු යවා ඇති බවයි වාර්තා වෙන්නේ. කෙසේ වෙතත්, සල්මාන්ගේ නිවසේ පැවැත්වෙන අර්බාස්ගේ උපන්දින සාදය වෙනුවෙන් මලේයිකාට ආරාධනාවක් කර නොමැති බවද සඳහන්ව ඇත.මීට මාස කිහිපයකට පෙර මොවුන් දෙදෙනා දික්කාසද වූ අතර, ඔවුන් දෙදෙනාගේ දරුවාද මේ වන මලේයිකා භාරයේ සිටින බව සඳහන් වේ. මේ වනවිට මලේකාද ජනප්‍රිය සිනමා චරිතයක් සමග පෙමින් බැඳි සිටින බවටද නිලනොලත් තොරතුරු වාර්තා කර සිටියි.    ",
    "URL": "https://www.lankadeepa.lk/latest_news/සල්මාන්ගේ-මල්ලිගේ-උපන්-දිනයට-මුල්ම-සුබ-පැතුම-මලේයිකාගෙන්/1-444753",
    "Category": "latest_news"
}