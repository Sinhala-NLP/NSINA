{
    "Source": "www.lankadeepa.lk",
    "Timestamp": "2023 ජනවාරි මස 03",
    "Headline": "’’ඡන්දෙකට ගියොත් වී ගන්නත් සල්ලි නෑ’’",
    "News Content": "(අංජුල මහික වීරරත්න)මෙම වසරේ  හදිසි මැතිවරණයකට ගියහොත් ඉදිරි මහ කන්නයේ දී වී මිලදී ගැනීමට පවා ආණ්ඩුවට මුදල් නැති වී යනු ඇතැයි මුදල් අමාත්‍යාංශයේ ජ්‍යෙෂ්ඨ ප්‍රකාශකයෙක් පැවසීය. වී මිලදී ගැනීමට නොහැකි වුවහොත් යළිත් සහල් වෙළෙද පොල කඩා වැටීමේ අවදානමක් පවතින බවද මුදල් අමාත්‍යාංශ වාර්තාවන් හි දැක්වේ.මෙි තත්ත්වය යටතේ පෞද්ගලික අංශය පමණක් වී මිලදී ගතහොත්   වී මිල ශීඝ්‍රයෙන්  පහල ගොස් වී ගොවියා අන්ත අසරණ තත්ත්වයකට පත්වනු ඇතැයි අදාල වාර්තාවෙි සඳහන් වෙයි.යල කන්නයේද හොද සහල් අස්වැන්නක් ලැබීම නිසා මහ කන්නයේදී  වී අස්වැන්න ඉහල යා හැකි බවට කෘෂිකර්ම දෙපාර්තමේන්තුව පුරෝකතනය කර තිබේ. මෙවැනි තත්ත්වයක් යටතේ රජයට වී වෙනුවෙන් සහතික මිලක් නියමකොට වී මිලදී ගැනීමට නොහැකි වුවහොත් වී වෙළෙඳපොළ  කඩා වැටෙනු ඇතැයි ද එයින් සහල් ඒකාධිකාරයක් නිර්මාණය වීම නිසා සහල් මිල ද ඉහළ යාමේ අවධානමක් පවතින බව ද මුදල් අමාත්‍යාංශ ප්‍රකාශකයා සඳහන් කළේය.  ",
    "URL": "https://www.lankadeepa.lk/news/’’ඡන්දෙකට-ගියොත්-වී-ගන්නත්-සල්ලි-නෑ’’/101-626229",
    "Category": "latest_news"
}