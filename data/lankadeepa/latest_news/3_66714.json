{
    "Source": "www.lankadeepa.lk",
    "Timestamp": "2017 මැයි මස 28",
    "Headline": "‘ගිංගඟ වේල්ල බේරාගැනීමට හැකියි‘",
    "News Content": "(විනීතා එම් ගමගේ)බද්දේගම නගරාසන්නයේ ගිංගඟ වේල්ලේ ජල කාන්දුව හේතුවෙන් වේල්ල කැඞී යාමේ අනතුරෙන් මුදාගත හැකි තත්ත්වයට පැමිණ ඇතැයි වාරිමාර්ග අධ්‍යක්ෂ ජනරාල් එම් තුරෙයිසිංහම් මහතා ලංකාදීපයට පැවැසීය.  වාරි මාර්ග නිලධාරින් හා ත‍්‍රීවිධ හමුදා නිලධාරීන් එක්ව මේ වනවිට කාන්දුව ඇති ස්ථානයේ වැලි කොට්ට ගසා සකස් කරමින් සිටින බවත් අද ධාරානිපාත වැසි ඇති නොවුනහොත් අනතුරුදායක තත්ත්වයෙන් මුදවා ගත හැකි වනු ඇති බවත් තුරෙයිසිංහම් මහතා කීය.මේ වනවිට ජල මට්ටම සෙමෙන් බැස යමින් පවතින බවත් පවතින තත්ත්වය යටතේ අනතුරක් නොවී බද්දේගම නගරය මුදා ගත හැකි වන බවත් ඒ මහතා වැඩි දුරටත් ප‍්‍රකාශ කළේය.   ",
    "URL": "https://www.lankadeepa.lk/latest_news/‘ගිංගඟ-වේල්ල-බේරාගැනීමට-හැකියි‘/1-513244",
    "Category": "latest_news"
}