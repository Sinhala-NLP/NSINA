{
    "Source": "www.lankadeepa.lk",
    "Timestamp": "2018 ජුලි මස 24",
    "Headline": "කුඩු සමඟ ඇල්ලු සැකකරු බන්ධනාගාර නිලධාරින් 8 එක්ක සබඳතා",
    "News Content": "ඉන්දිකා රාමනායක රුපියල් කෝටි 125 ට අධික වටිනා මත්කුඩු සමඟ පොලිස් මත්ද්‍රව්‍ය නාශක කාර්යාංශය  පසුගියදා දෙහිවල කළුබෝවිල දී අත්අඩංගුවට ගත් මොහොමඩ් මාහීර් නැමැත්තාගේ  ජංගම දුරකතනයේ  බන්ධනාගාර නිලධාරීන්  8 දෙනකුගේ  දුරකතන අංක ඇතුළත්  කර තිබීමේ සිද්ධිය සම්බන්ධයෙන්  විශේෂ විමර්ශනයක් ආරම්භ කර ඇති බව  පොලිස් මත්ද්‍රව්‍ය නාශක කාර්යාංශය  කියයි.කෝටි 125 ට අධික වටිනා මෙම මත්කුඩු තොගය මහා පරිමාණ මත්කුඩු ජාවාරම්කරුවකු වන දැනට ජීවිතාන්තය දක්වා සිරදඬුවම් විදින ධර්මරාසා සුසේන්ද්‍රන් හෙවත් සුසෙයි නැමැත්තාට  අයත් බවත්  ඔහුගේ  උපදෙස් මත මේවා ජාවාරම් කරමින් සිටියදී  පොලිස් මත්ද්‍රව්‍ය නාශක කාර්යාංශය ඉකුත්  7 වැනි දින කළු බෝවිල දී  මෙහොමඩ් මාහීර් නැමැත්තා  සහ ඔහුගේ රියදුරු අත්අඩංගුවට ගෙන තිබිණි.සැකකරුගේ ජංගම දුරකතනය පරික්ෂා කිරීමේ දී එහි  තිබී ඉහත බන්ධනාගාර නිලධාරීන් 8 දෙනාගේ අංක  එහි ඇතුළත් කර තිබු බවද උසස් පොලිස් නිලධාරියෙක් සඳහන් කළේය.මෙම සැකකරු සමඟ ඉහත බන්ධනාගාර නිලධාරීන්  අට දෙනා ලබාගත් ඇමැතුම් සම්බන්ධයෙන් සහ ඔවුන් මෙම ජාවාරම්කරුවන් අතර ඇති සම්බන්ධය පිළිබඳව විශේෂ පරීක්ෂණයක් ආරම්භ කර ඇති බවද එම උසස් පොලිස් නිලධාරියා කීය.   ",
    "URL": "https://www.lankadeepa.lk/latest_news/කුඩු-සමඟ-ඇල්ලු-සැකකරු-බන්ධනාගාර-නිලධාරින්-8-එක්ක-සබඳතා/1-533283",
    "Category": "latest_news"
}