{
    "Source": "www.lankadeepa.lk",
    "Timestamp": "None  2011 ඔක්තෝබර් මස 25",
    "Headline": "ඔස්ට්‍රේලියාවත් කැනඩා පාරේ",
    "News Content": "ශ්‍රී ලංකාවේ යුද්ධයේ අවසන් භාගයේ දී සිදු වී යැයි කියන මානව හිමිකම් කඩ කිරීම් ගැන ස්වාධීන පරීක්ෂණයක් පවත්වන්නැයි ඔස්ෙටි‍්‍රලියාව ද අද ශ්‍රී ලංකාවෙන් ඉල්ලා සිටියේය . මීට පෙර කැනඩාව මේ ඉල්ලීම කෙළේය. පොදු රාජ්‍ය මණ්ඩලීය නායක සමුළුවට සහභාගීවීමට මහින්ද රාජපක්ෂ ජනපති එහි ගොස් සිටියි. ශ්‍රී ලංකාවේ ඉපැදී දැනට ඔස්ෙටි‍්‍රලියාවේ පදිංචි ඉංජිනේරුවකු වන අරුණචලම් ජෙගදීස්වරන් ද යුද අපරාධ සම්බන්ධයෙන් ජනපතිට  එරෙහිව ඔස්ෙටි‍්‍රලියා අධිකරණයක පැවැරූ නඩුව නොවැම්බර්  29 වැනි දා විභාගයට ගැනීමට නියමිතය.මේ අතර ඔස්ට්‍රේලියාවේ ශ්‍රී ලංකා මහා කොමසාරිස්, හිටපු නාවික හමුදාපති තිසර සමරසිංහට එරෙහිව යුද අපරාධ චෝදානා ගොනු කළ හැකිදැයි ඔස්ට්‍රේලියා පොලිසිය වෙනම පරීක්ෂණයක් පවත්වයි. ඔස්ට්‍රේලියා අගමැතිනි ජුලියා ගිලා පවසනුයේ යුද්ධයේ අවසන් සමයේ  බරපතල ලෙස මානව හිමිකම් කඩ කිරීමේ සිද්ධිය ගැන පරීක්ෂණයක් කරන්නැයි ඔස්ට්‍රේලියාව හා ඔස්ට්‍රේලියාව සේ සිතන සිතන වෙනත් රටවල් ද දිගටම බලපෑම් කැන බවයි. යුද අපරාධ චෝදනා ප‍්‍රතික්ෂේප කරන ශ්‍රී ලංකාව අනතුරු අඟවනුයේ මේ ප‍්‍රශ්නය නිසා පනස් ගණනකට වැඩි රටවල් අයත් වන පොදු රාජ්‍ය මණ්ඩලය ඉහිරී යා හැකි බවයි. 2013 දී එම සමුළුව ශ්‍රී ලංකාවේ පැවැත්වීමට නියමිතය. එය වර්ජනය කරන බව කැනඩාව කියයි.  පර්ත්, රොයිටර් ",
    "URL": "https://www.lankadeepa.lk/latest_news/ඔස්ට්‍රේලියාවත්-කැනඩා-පාරේ/1-10573",
    "Category": "latest_news"
}