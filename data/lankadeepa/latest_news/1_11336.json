{
    "Source": "www.lankadeepa.lk",
    "Timestamp": "2022 සැප්තැම්බර් මස 26",
    "Headline": "පාර්ලිමේන්තුව බලන්න පාසල් සිසුන් මුල්ම කණ්ඩායම එයි",
    "News Content": "(සුජිත් හේවාජුලිගේ සහ  අංජුල මහික  වීරරත්න )කොළඹ කාන්තා විද්‍යාලයේ සිසුවියෝ සියයකට අධික පිරිසක් අධ්‍යයන චාරිකාවක් සඳහා පාර්ලිමේන්තු සංකීර්ණයට අද (26) පැමිණියහ.කොවිඩ්  පැතිරීමත් සමග පාර්ලිමේන්තුවේ පැනවූ සීමාවන් පසුගිය 20 වැනිදා ලිහිල් කිරීමෙන් පසු එම පරිශ්‍රය නැරඹීමට පැමිණි පළමු  කණ්ඩායම වන්නේ  මොවුන්ය.මෙම අධ්‍යයන චාරිකාවේදී සිසුවියන්ට   මහජන ගැලරියේ සිට පාර්ලිමේන්තු සභා ගර්භය නැරඹීමට අවස්ථාව සලසා දෙන ලදී.සභාගර්භය පිළිබඳව සිසුවියන්  දැනුවත් කිරිමද මෙහිදී  සිදුවිය. මෙයට  අමතරව සෙංකෝලය, සභා ගර්භයට මෙපිටින් ඇති ආලේඛ්‍ය චිත්‍ර සහ පාර්ලිමේන්තු සභා ගර්භයට පිවිසෙන රිදී දොරටුවද නැරඹීමට ඔවුනට අවස්ථාව  උදා කර දුන් බව පාර්ලිමේන්තු මහලේකම් කාර්යාලය පවසයි.  ",
    "URL": "https://www.lankadeepa.lk/news/පාර්ලිමේන්තුව-බලන්න-පාසල්-සිසුන්-මුල්ම-කණ්ඩායම-එයි/101-620474",
    "Category": "latest_news"
}