{
    "Source": "www.lankadeepa.lk",
    "Timestamp": "2019 ඔක්තෝබර් මස 25",
    "Headline": "වැලිකඩ අංක 03 වාට්ටුවේ රැ﻿ඳවියන් බන්ධනාගාර විනිශ්චය මණ්ඩලයක් හමුවට",
    "News Content": "(ජයන්ත සමරකෝන්)වැලිකඩ බන්ධනාගාර රෝහලේ  අංක 03 වාට්ටුවෙන්  විදෙස් මත්පැන් බෝතලයක් සහ ජංගම දුරකතනයක් හමුවීමේ සිද්ධිය සම්බන්ධයෙන්  එම රෝහල් වාට්ටුවේ සිටි  රැඳවියන්  බන්ධනාගාර විනිශ්චය මණ්ඩලයක් හමුවට පමුණුවන බව  බන්ධනාගාරයේ උසස් නිලධාරියෙක් පැවසීය.මරණ දඩුවම නියමවී සිටින හිටපු පාර්ලිමේන්තු දුමින්ද සිල්වා, රිමාන්ඩ් භාරයේ පසුවන ඇවන්ගාඩ් සභාපති මේජර් නිශ්ශංක සේනාධිපති ,සිරදඩුවම් විදින තංගල්ල ප්‍රාදේශීය සභාවේ හිටපු සභාපති සම්පත් විදාන පතිරණ ඇතුළු රැඳවියන් 30 දෙනෙකුට ආසන්න පිරිසක් මෙම අංක 3 වාට්ටුවේ ප්‍රතිකාර ලබන බවද පැවසේ.මෙම සිද්ධිය සම්බන්ධයෙන් බන්ධනාගාර රෝහලේ ජේලර්වරයා ඇතුළු නිලධාරීන් කිහිපදෙනෙකුට එරෙහිව වෙනම පරීක්ෂණයක් ආරම්භ කළ බව උසස් නිලධාරියා කීය.  ",
    "URL": "https://www.lankadeepa.lk/latest_news/වැලිකඩ-අංක-03-වාට්ටුවේ-රැ﻿ඳවියන්-බන්ධනාගාර-විනිශ්චය-මණ්ඩලයක්-හමුවට/1-559464",
    "Category": "latest_news"
}