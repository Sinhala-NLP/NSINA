{
    "Source": "www.lankadeepa.lk",
    "Timestamp": "None  2016 මැයි මස 29",
    "Headline": "අපු'ර කමිසුරු හා ප්‍රාලේකම් ගිය රැස්වීමේ හූ හඬ",
    "News Content": "අනුරාධපුර නගරයේ නාගරික වැසියන්ට සිදුව ඇතැයි කියන අසාධාරණයට එරෙහිව අද අනුරාධපුර නව නව නගරයේ ශ්‍රී ධර්මාලංකාර පන්සලේ ආරම්භ කළ ‘සාධාරණය සඳහා වූ ජන පවුරට‘ ආරාධනයක් නොමැතිව පැමිණි අනුරාධපුර නාගරික කොමසාරිස් හා අනුරාධපුර නැගෙනහිර නුවරගම් පළාතේ ප්‍රාදේශීය ලේකම් එහි සිටි අයට දොස් තැබූහ.කුබ්චන්කුලම, වන්නියකුලම, පොන්නාරම්කුලම, වාන් ඇළ, බිහිරි හොරොව්ව, දුම්රිය රක්ෂිතය, හා වෙනත් ස්ථාන වල අනවසරයෙන් පදිංචි 100 කට අධික පිරිසක් එහි වූහ.හිටපු පළාත් සභා මන්ත්‍රී ජයලත් බණ්ඩාර මහතා එහිදී අනවසර පදිංචිකරුවන්ගේ ගැටලු වලට විසඳුම් ගැන කතා කරමින් සිටියේය.පැමිණි නිලධාරීන් දෙදෙන පිළිගනු ලැබුණු අතර සභාව ඇමැතීමට නාගරික කොමසාරිස්වරයාට අවස්ථාව දුන්නේය.මෙම සංවිධානය තවත් පිරිසකට මඩ ගැසීමට යොදාගත් සංවිධානයක් බව කොමසාරිස් කීවේය.ඒ අවස්ථාවේදී රැස්වීමේ සිටි පිරිස කෑකෝ ගසමින් කොමසාරිස්ට දොස් පැවරූහ.කොමසාරිස් එස්.එස්.රෝහණ සම්පත් ධර්මදාස මහතා පැවසූයේ ඇතැම් පුද්ගලයින්ගේ නම් ඉදිරිපත් කරමින් ඉතාම නින්දිත අයුරින් මඩ ගැසීම අශෝභන ක්‍රියාවක් බවයි.ඒ අසළින් සිටි අනුරාධපුර නැගෙනහිර නුවරගම් පළාතේ ප්‍රාදේශීය ලේකම් රුවන් විජේසිංහ මහතාගේ ප්‍රකාශය හමුවේ සියලුදෙනා හූ කියන්නට වූහ.සාධාරණය සඳහා වූ ජන පවුරේ සභාපති ජයලත් බණ්ඩාර මහතා කියා සිටියේ නගරයේ වෙසෙන ජනතාවට, ජනතාවගේ බදු මුදලින් වැටුප් ලබන නිලධාරීන් පිළිතුරු සපයන්නේ මේ ආකාරයට බවය.මේ ගැන නාගරික කොමසාරිස් ධර්මදාස මහතා පැවසූයේ තමාගේ නමට ලිපිගොනු සකස් කරමින් මඩ ගැසීමට ඒ අතර සිටි බොහෝ පිරිසක් කටයුතු කළ බවයි.නැගෙනහිර නුවරගම් පළාතේ ප්‍රදේශීය ලේකම් මෙම සිද්ධියෙන් පසු ලංකාදීපයට කතා කළේය.තමා මරණ බවට මෙම සංවිධානය තර්ජනය කර ඇති බවත් තමාට මඩ පෝස්ටරයක් නිකුත් කිරීමට ඔවුන් සැරසෙන බවත්ය.ප්‍රශ්නය - ඔබ මරා දමන බවට තර්ජනය කළ රැස්වීමට නේද ගියේ?පිළිතුර - ඔව්.මා ගියේ ඒ ගැන අහන්නයිප්‍රශ්නය -  ආරක්ෂාවක් නැතුව නේද ගියේ?පිළිතුර -  ඒ පන්සලේ හාමුදුරුවන් මා අඳුනනවාප්‍රශ්නය - මෙම රැස්වීමට ගියේ ආරාධනයක් අනුවද?පිළිතුර -  ආරාධනයක් නැහැ.හැබැයි රැස්වීමට එන ලෙස කාටත් කොළ වගයක් බෙදා දුන්නා.මාත් එයින් කොළයක් ඉල්ලා ගත්තා.එය විවෘත ආරාධනයක් ලෙස සළකා එහි ගියා.ප්‍රශ්නය - ඔබ එහි ගොස් කිසිවෙකුට බැන්නාද?පිළිතුර - ඔව්.මෙය සංවිධානය කළ හාමුදුරුවන්ගේ ඔළුව පැලෙන්න ඕන.පණුවෝ ගහන්න ඕන කිව්වා.රැස්වීමේ සිටි අය හූ කිව්වාද?ඔව්.පිරිසක් හූ කිව්වා.ඉන්පසු අපි ආවා.එතැනට කාන්තාවන් ඇතුළු බොහෝ දෙනා කැඳවාගෙන ඇත්තේ රැවටිලිකාර විදිහටයි.ප්‍රශ්නය - ඇයි එහෙම කියන්නේ?පිළිතුර - ඉඩම් වල ප්‍රශ්න ඇති අයට ඔප්පු බෙදා දෙන බවක් කියලා තිබුණා.මේ සංවිධානය මා සමග තරහෙන් සිටිනවා.හේතුව නම් මා දන්නේ නැහැ.මගේ චරිතයට හානි කරනවා.අපි කොතරම් අහිංසක විදිහට වැඩ කරනවාද.ඇයි අපට මෙහෙම කරන්නේ? එහි සිටි සියයට 80 ක් දෙනා පසුව මා හමුවී එතැන වූ සිද්ධිය ගැන මගෙන් සමාවත් ගත්තා.මොවුන් අනාරාධනයෙන් පැමිණීමෙන් පසු ඇතිවූ කලබලය නිසා රැස්වීම කඩාකප්පල් වූ බවත් තමන්ගේ අයිතිවාසිකම් රැකගැනීමට තිබූ අවස්ථාවක් අහිමිව ගිය බවත් සභාපති ජයලත් බණ්ඩාර මහතා පැවසුවේය.       ",
    "URL": "https://www.lankadeepa.lk/latest_news/අපු-ර-කමිසුරු-හා-ප්‍රාලේකම්-ගිය-රැස්වීමේ-හූ-හඬ/1-420829",
    "Category": "latest_news"
}