{
    "Source": "www.lankadeepa.lk",
    "Timestamp": "None  2015 ජුනි මස 18",
    "Headline": "‘මාර්ස්‘ මාරයාට ගුවන්තොටින් වැට බැඳෙයි",
    "News Content": "දකුණු කොරියාවේ පැතිරී යන ‘මාර්ස්‘ රෝග කාරක වෛරය මෙරටට ඇතුළුවීමේ අවදානම වළක්වා ගැනීමට සෞඛ්‍ය අමාත්‍යංශය, ගුවන්තොටුපළ කළමනාකාරීත්වය හා විදේශ සේවා නියුක්ති කාර්යාංශය එක්ව වැඩපිළිවෙළක් දියත් කර ඇත.දකුණු කොරියාවේ සිට පැමිණෙන සෑම මගියෙක්ම පරීක්ෂාවට ලක් කෙරෙන අතර විදේශයක සිට එන ඕනෑම අයෙක් උණ රෝගයෙන් පෙළෙන්නේ නම් ඒ සම්බන්ධයෙන් ස්වේච්ඡාවෙන්ම ගුවන්තොටුපළ සෞඛ්‍ය කාර්යාලයට දැනුම් දෙන ලෙස මගීන් දැනුම්වත් කිරීමට පියවර ගෙන ඇතැයිද මාර්ස් රෝගය සම්බන්ධයෙන් ඉංග්‍රීසි, සිංහල හා දෙමළ යන භාෂා තුනෙන්ම මගීන් දැනුම්වත් කිරීමේ දැන්වීම් ප්‍රදර්ශනය කර ඇති බවත් සෞඛ්‍ය අමාත්‍යංශයේ වසංගත රෝග විද්‍යාංශයේ විශේෂඥ වෛද්‍ය ආනන්ද අමරසිංහ මහතා කියයි.  ",
    "URL": "https://www.lankadeepa.lk/latest_news/‘මාර්ස්‘-මාරයාට-ගුවන්තොටින්-වැට-බැඳෙයි/1-325724",
    "Category": "latest_news"
}