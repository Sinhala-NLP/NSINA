{
    "Source": "www.lankadeepa.lk",
    "Timestamp": "2021 ජුලි මස 15",
    "Headline": "’’ජොස්ප් ස්ටාලින්ගේ සුවදුක් බලන්න ගිය පිරිසකට බාධා’’",
    "News Content": "(රංජන් කස්තුරි)ආහාර සහ අත්‍යවශ්‍ය භාණ්ඩ රැගෙන ජෝසප් ස්ටාලින් මහතා ඇතුළු පිරිසකගේ සුවදුක් බැලීමට ගිය ලංකා ගුරු සංගමයේ ක්‍රියාකාරිකයින් පිරිසකට ආරක්ෂක අංශය වලින් අද (15) දැඩි බාධා එල්ල වී තිබේ.එම පිරිසට ස්ටාලින් ඇතුළු පිරිස හමුවීමට අවස්ථාවක් නොලැබුණු අතර ඔවුන් රැගෙන ගිය බඩු භාණ්ඩ ගුවන් හමුදාව භාරයට ගත් බව ලංකා ගුරු සංගමයේ සභාපති ප්‍රියන්ත ප්‍රනාන්දු මහතා පැවසීය.මුලතිව් ගුවන් හමුදා කඳවුරේ නිරෝධායන මධ්‍යස්ථානයේ රඳවා සිටින ලංකා ගුරු සංගමයේ ප්‍රධාන ලේකම් ජෝසප් ස්ටාලින් මහතා ඇතුළු පිරිසකගේ සුවදුක් බැලීම සඳහා ගුරු සංගමයේ ක්‍රියාකාරිකයින් 16 දෙනෙකු අද පෙරවරුවේ ගොස් තිබිණ.   ",
    "URL": "https://www.lankadeepa.lk/news/’’ජොස්ප්-ස්ටාලින්ගේ-සුවදුක්-බලන්න-ගිය-පිරිසකට-බාධා’’/101-594870",
    "Category": "latest_news"
}