{
    "Source": "www.lankadeepa.lk",
    "Timestamp": "2018 ජුනි මස 21",
    "Headline": "හර්ෂ ද සිල්වාට මුදල් රාජ්‍ය ඇමතිගෙන් දොස්",
    "News Content": "සුජිත් හේවාජුලිගේ සහ අරියරත්න රණබාහු ජාතික ප්‍රතිපත්ති හා ආර්ථික කටයුතු රාජ්‍ය අමාත්‍ය හර්ෂ ද සිල්වා මහතා සුව සැරියේ ගිලන් රථ සේවයට අදාළව කළ ප්‍රකාශය සම්බන්ධයෙන් මුදල් රාජ්‍ය අමාත්‍ය ඉරාන් වික්‍රමරත්න මහතා පාර්ලිමේන්තුවේදි අද (21) හර්ෂ ද සිල්වා මහතාට දොස් පැවරුවේය. මුදල් රාජ්‍ය අමාත්‍යවරයා මෙසේ දොස් පැවරුවේ සුරාබදු ආඥා පනත යටතේ නිවේදන පිළිබද විවාදයේ දීය. රාජ්‍ය අමාත්‍ය ඉරාන් වික්‍රමරත්න මහතා  හර්ෂ ද සිල්වා ඇමතිතුමා මේ ගිලන් රථ සේවාව  උතුරට ඕනද නැද්ද කියලා සිරිතරන් මන්ත්‍රීතුමාගෙන් ඇහුවා . මම ඒ කතාවට විරුද්ධයි ඔබතුමාට එහෙම අහන්න බැහැ. උතුරේ ඉන්නේ සිරිතරන් විතරක් නෙවෙයි.  අපි එක දෙන්නේ උතුරේ ජනතාවටයි. උතුරේ ජනතාවගේ මෙන්ම දකුණේ ජනතාවගේ අයිතිවාසිකම් අරක්ෂා විය යුතුයි.  ",
    "URL": "https://www.lankadeepa.lk/latest_news/හර්ෂ-ද-සිල්වාට-මුදල්-රාජ්‍ය-ඇමතිගෙන්-දොස්/1-531351",
    "Category": "latest_news"
}