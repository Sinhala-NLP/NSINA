{
    "Source": "www.lankadeepa.lk",
    "Timestamp": "2023 ජුලි මස 12",
    "Headline": "අශ්වයා ගිය පසු ඉස්තාලය වසයි",
    "News Content": "(නිමල් ජයරත්න)පොලොන්නරුව මනම්පිටිය කොටලිය පාලම අසල නිරන්තරව සිදුවන අනතුරු අවම කරගැනීම එම ස්ථානය සහ ඊට ආසන්න  ශ්‍රී ලංකා මාර්ග සංවර්ධන අධිකාරිය, ඇතුළු අදාළ බලධාරීන් විසින් පියවරගෙන තිබිණි.ඒ අනුව මෙම ස්ථානයේ පළුදු වී තිබූ මාර්ග සංඥා, අනතුරු සංඥා, පාලන සංඥා, අලුත් වැඩියා කරමින් මනම්පිටිය කොටලීය පටු පාලමට ඇතුළුවන දෙපසින් කුඩා තාරබැමි යොදා රියදුරන්ගේ අධික වේගය අවම කිරීමට පියවර ගෙන ඇති බවද මාර්ග සංවර්ධන අධිකාරියේ පොලොන්නරුව ප්‍රධාන ඉංජිනේරු එච්. පී. එල්, චන්ද්‍රතිලක මහතා අප කළ විමසීමකදී සඳහන් කළේය.කදුරුවෙල සිට කල්මුණේ දක්වා ගමන් කරමින් තිබූ පෞද්ගලික බස්රථයක් ඉකුත් 09 වෙනිද රාත්‍රී 7.40 ට පමණ  කොටලිය පාලමෙන් ඔයට පෙරළී සිදුවූ වූ අනතුරෙන් පුද්ගලයන් 11 දෙනෙක් මියගොස් 41 තුවාල සිදුව පොළලොන්නරුව මහරෝහලට ඇතුළත් කළහ.  ",
    "URL": "https://www.lankadeepa.lk/latest_news/අශ්වයා-ගිය-පසු-ඉස්තාලය-වසයි/1-636302",
    "Category": "latest_news"
}