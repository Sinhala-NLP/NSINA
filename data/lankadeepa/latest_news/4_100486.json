{
    "Source": "www.lankadeepa.lk",
    "Timestamp": "None  2013 දෙසැම්බර් මස 06",
    "Headline": "බොරු පොලිස් හොරු අට රිමාන්ඩ්",
    "News Content": "මිරිහාන  පොලීසියේ යැයි කියමින් දඹුල්ල නාගරික මන්ත්‍රී  දිනේෂ් රාජපක්ෂ මහතාගේ නිවස කොල්ල කෑමට පැමිණි බව කියන  සැකකරුවන් අට දෙනා ලබන 9 වැනිදා තෙක් රිමාන්ඩ් බන්ධනාගාර ගත් කරන්නැයි දඹුල්ල අතිරේක මහේස්ත්‍රාත්  ජයම්පති ඒකනායක මහතා නියෝග කළේය.ඒ සී උපුල් නිලන්ත,ධනංජය හේමචන්ද්‍ර,සහන් අනුරාධ,තිරු සුසන්ත, චනක ඒකනායක,එස් උදයංග,මනෝජ් නිශාන්ත හා දුලාන් හේමචන්ද්‍ර මෙසේ රිමාන්ඩ් කෙරිණි.සැකකරුවන් හා වෑන් රථය බී වාර්තාවක් මගින්  අධිකරණයට ඉදිරිපත් කැර තිබිණි. ",
    "URL": "https://www.lankadeepa.lk/latest_news/බොරු-පොලිස්-හොරු-අට-රිමාන්ඩ්/1-191750",
    "Category": "latest_news"
}