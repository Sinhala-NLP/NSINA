{
    "Source": "www.lankadeepa.lk",
    "Timestamp": "Editor  2023 ජුනි මස 20",
    "Headline": "කොරියන් යන ගුවන් යානය අදත් ප්‍රමාදයි: තරුණයන්ගේ රැකියා අනතුරේ",
    "News Content": "(ටී.කේ.ජී.කපිල)දකුණු කොරියාවේ රැකියා සදහා පිටත්ව යන තරුණයන් පිරිසක් ද රැගෙන ඉන්චියොන් බලා අද (20) රාත්‍රියේ පිටත්ව යාමට නියමිත ශ්‍රී ලන්කන් ගුවන් යානය මෙවර ද ප්‍රමාද වීමකට ලක් වී තිබීම නිසා ඔවුන්ගේ රැකියා අහිමි වී යාමේ අවදානමක් මතු වී ඇති බව කටුනායක ගුවන් තොටුපොළ ආරංචි මාර්ග පවසයි .දකුණු කොරියාවේ ඉන්චියොන් බලා අද රාත්‍රී 08.50 ට පිටත්ව යාමට නියමිතව තිබූ ශ්‍රී ලන්කන් ගුවන් සේවයේ යූ.එල්.- 470 දරන ගුවන් යානය කාර්මික දෝශයකට ලක් වීම නිසා මෙසේ ප්‍රමාද වීමකට ලක් වී තිබේ .මෙම ගුවන් යානයෙන් ගුවන් මගීන් 181 දෙනෙකු දකුණු කොරියාව බලා පිටත්ව යාමට සිටි අතර , ඒ අතරින් එරට  රැකියා සදහා පිටත්ව යන ශ්‍රී ලාංකික තරුණයන් 60 කට ආසන්න පිරිසක් ද සිට තිබේ .ඔවුන්  කටුනායක ගුවන් තොටුපොළ වෙත පිවිස සියලු නිශ්කාශන කටයුතු ද නිමා කර තිබූ අතර , මේ වනවිට ඔවුන් ගුවන් තොටුපොළ අසළ හෝටල් වෙත යොමු කර ඇති බව ගුවන් තොටුපොළ කාර්යය භාර නිලධාරීවරයා පැවසීය .පසුගිය මාසයේදීත් මේ ආකාරයට මෙම ශ්‍රී ලන්කන් ගුවන් යානය ප්‍රමාද වීමකට ලක් වී තිබීම නිසා , එම ගුවන් යානයෙන් දකුණු කොරියාව බලා පිටත්ව යාමට සිට සිටි තරුණයන්ගේ රැකියා අවදානමකට ලක් වී තිබුණි .  ",
    "URL": "https://www.lankadeepa.lk/latest_news/කොරියන්-යන-ගුවන්-යානය-අදත්-ප්‍රමාදයි:-තරුණයන්ගේ-රැකියා-අනතුරේ/1-635119",
    "Category": "latest_news"
}