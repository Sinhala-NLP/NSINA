{
    "Source": "www.lankadeepa.lk",
    "Timestamp": "2017 ජුලි මස 03",
    "Headline": "විදුහල්පතිනියට පහර දුන් ගුරුවරයා අත්අඩංගුවට",
    "News Content": "ඉන්දිකා රාමනායක බම්බලපිටිය ප්‍රදේශයේ  පාසල විදුහල්පතිනියකට සිය නිළ කාර්යාලයේ දී අද  (3) පෙරවරුවේ පහරදීමේ සිද්ධියක් සම්බන්ධයෙන් එහි ගුරුවරයකු අත්අඩංගුවට ගත් බව පොලිසිය කියයි.විදුහලේ ගුරු නේවාසිකාගාරයේ යතුර මෙම ගුරුවරයා සන්තකයේ තබා ගෙන ඇති බවත් එම යතුර විදුහල්පතිනිය ඉල්ලා සිටි අවස්ථාවේ දෙදෙනා අතර ඇති වූ බහින්බස් වීමක් දුරදිග ගොස් මෙම  පහරදීම සිදුව ඇති බවට  පොලිසිය සඳහන් කරයි. මේ සම්බන්ධයෙන් විදුහල්පතිනිය පොලිසියට කළ පැමිණිල්ලකට අනුව සැකකාර ගුරුවරයා පොලිස් විසින් අත්අඩංගුවට ගෙන ඇත.   ",
    "URL": "https://www.lankadeepa.lk/latest_news/විදුහල්පතිනියට-පහර-දුන්-ගුරුවරයා-අත්අඩංගුවට/1-514666",
    "Category": "latest_news"
}