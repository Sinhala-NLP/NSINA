{
    "Source": "www.lankadeepa.lk",
    "Timestamp": "2022 පෙබරවාරි මස 04",
    "Headline": "‘රට ගොඩගන්න තවත් නිදහස් සටන් ඕනෑ‘",
    "News Content": "(නිමල කොඩිතුවක්කු)රට වැටී ඇති අගාධයෙන් ගොඩ ගැනීම උදෙසා තව තවත් නිදහස් අරගල සහ සටන් අවශ්‍යව පවතින බව විපක්ෂ නායක සජිත් ප්‍රේමදාස මහතා කොළඹ දී අද(04)පැවසීය. එදා දිනාගත් නිදහස පූර්ණ වශයෙන් භුක්ති  විදින්නට හැකියාව ලැබී තිබෙනවා දැයි යන්න විමසා බැලිය යුතු බවත් විපක්ෂ නායකවරයා එහිදී ප්‍රකාශ කළේය.කොල්ලුපිටිය පොල්වත්ත ශ්‍රී ධර්මකීර්ත්‍යාරාමයේ සංවිධානය කොට තිබූ 74 වන නිදහස් දින සමරුවට එක්වෙමින් විපක්ෂ නායක සජිත් ප්‍රේමදාස මහතා මේ බව පැවසීය.කොල්ලුපිටිය පොල්වත්ත ශ්‍රී ධර්මකීර්ත්‍යාරාමයේ විහාරාධිපති ශ්‍රී ලංකා රාමඤ්ඤ මහානිකායේ මහනායක අග්ගමහාපණ්ඩිත ත්‍රිපිටකාචාර්ය මකුලෑවේ ශ්‍රී විමලාභිනන්දන නාහිමිපාණන්වහන්සේගේ මාර්ගෝපදේශකත්වය ඇතිව  මෙය සංවිධානය කර තිබිණ. දේශයට නිදහස ලබා ගැනීම උදෙසා කැපවූ මහාමාන්‍ය ඩී.එස් සේනානායක මහතා ප්‍රමුඛ ජාතික විරුවන් සිහි කිරීමට ද එහිදී කටයුතු කෙරිණ.විපක්ෂ නායකවරයා  ඩී.එස් සේනානායක පිළිරුවට පුෂ්පෝපහාර දක්වමින්  උත්තමාචාරය සහ උපහාරය පුද කරන ලදි.1948 පෙබරවාරි 04 වන දින ප්‍රථම නිදහස් සමරුවේදී කොල්ලුපිටිය පොල්වත්ත ශ්‍රී ධර්මකීර්ත්‍යාරාම භූමියේ මහාමාන්‍ය ඩී.එස් සේනානායක මහතා විසින් අඹ පැලයක් සිටුවමින් නිදහස සංකේතවත් කරනු ලැබීය.  ",
    "URL": "https://www.lankadeepa.lk/latest_news/‘රට-ගොඩගන්න-තවත්-නිදහස්-සටන්-ඕනෑ‘/1-607691",
    "Category": "latest_news"
}