{
    "Source": "www.lankadeepa.lk",
    "Timestamp": "None  2015 සැප්තැම්බර් මස 04",
    "Headline": "ඡන්දෙට රජයේ වාහන ගත් මන්ත්‍රීන්ට දඬුවම් ඉල්ලයි",
    "News Content": "ඉකුත් මහ මැතිවරණයේදී වාහන භාරදිය යුතුව තිබූ එහෙත් භාරනොදුන් මහජන නියෝජිතයින්ට එරෙහිව රාජ්‍ය දේපළ අවභාවිතා කිරීමේ වරද යටතේ ක්‍රියාමාර්ග ගන්නැයි ඉල්ලමින් පැෆරල් සංවිධානය මැතිවරණ කොමසාරිස්වරයා වෙත ලිපියක් එවා ඇත.රජයේ අමාත්‍යවරුන් හා වාහන භාවිතා කිරීමට සුදුසුකම් ලබාසිටි අපේක්ෂකයින් භාවිතා කර ඇත්තේ ඔවුන්ට හිමි වාහනද යන්නත්,එකී වාහන සඳහා රුපියල් ලක්ෂය බැගින් ගාස්තු ගෙවා ඇතිද යන්නත් සොයා බලන ලෙසද එම සංවිධානය ඉල්ලා තිබේ.මැතිවරණයේදී රජයේ වාහන භාවිතයට සුදුසුකම් නොලද පාර්ලිමෙන්තු මන්ත්‍රීවරුන්,පළාත් පාලන ප්‍රධානීන් හා පළාත් සභා මන්ත්‍රීවරුන් භාවිතා කළ රථවාහන පිළිඹදවද සොයාබලන ලෙස එම සංවිධානය ඉල්ලා ඇත.රාජ්‍ය වාහන අවභාවිතය පිළිඹදව ඉතා විශාල පැමිණිලි ප්‍රමාණයක් ලැබී තිබූ බැවින් මෙම ඉල්ලීම සිදුකරන බවද පැෆරල් සංවිධානයේ ලිපියේ සඳහන්ය. ",
    "URL": "https://www.lankadeepa.lk/latest_news/ඡන්දෙට-රජයේ-වාහන-ගත්-මන්ත්‍රීන්ට-දඬුවම්-ඉල්ලයි/1-345471",
    "Category": "latest_news"
}