{
    "Source": "www.lankadeepa.lk",
    "Timestamp": "2020 ජුනි මස 22",
    "Headline": "ඉන්දියාවේ රැඳී සිටි ලාංකිකයන් පිරිසක් කටුනායකට",
    "News Content": "(ටී.කේ.ජී.කපිල )ඉන්දියාවේ සිට ගුවන් මගීන් 230 දෙනෙකු රැගෙන ඉන්දීය ගුවන් සේවයේ විශේෂ ගුවන් යානයක් අද(22)  උදෑසන කටුනායක ගුවන් තොටුපළ වෙත පැමිණ තිබේ .               මෙම ගුවන් යානය තුළ ශ්‍රී ලංකාවට පැමිණීමට නොහැකිව ඉන්දියාවේ රැදී සිටි ශ්‍රී ලාංකිකයන් මෙන්ම , කොළඹ වරාය තුළ නැංගුරම් ලා ඇති විදේශීය නැව් වල සේවය කිරීමට පැමිණෙන ඉන්දීය ජාතික නාවිකයන් පිරිසක් ද සිටින බව කටුනායක ගුවන් තොටුපළ කාර්යය භාර නිලධාරීවරයා සදහන් කළේය .     මෙම ගුවන් මගීන් පිරිස ඉන්දියාවේ නවදිල්ලි නුවර ගුවන් තොටුපළේ සිට පැමිණි ඉන්දීය ගුවන් සේවයට අයත් ඒ.අයි.- 281 දරන විශේෂ ගුවන් යානයෙන් 6/22 දින  උදෑසන 6.28 ට කටුනායක ගුවන් තොටුපළ වෙත පැමිණ තිබේ .         මෙම සියලුම ගුවන් මගීන් කටුනායක ගුවන් තොටුපළේ දී පී.සී.ආර්. පරීක්ෂණ සදහා යොමු කෙරුණි .  ",
    "URL": "https://www.lankadeepa.lk/latest_news/ඉන්දියාවේ-රැඳී-සිටි-ලාංකිකයන්-පිරිසක්-කටුනායකට/1-574047",
    "Category": "latest_news"
}