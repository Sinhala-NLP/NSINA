{
    "Source": "www.lankadeepa.lk",
    "Timestamp": "2018 මැයි මස 02",
    "Headline": "ආචාර්ය ලෙස්ටගේ ‘රණ මයුර‘ සම්මානය අතුරුදන්",
    "News Content": " (ආරියරත්ණ රණබාහු) සිනමාවේදී අභාවප්‍රාප්ත ලෙස්ටර් ජේම්ස් පීරීස් මහතාට 1965දී  ඉන්දියාවේ  නවදිල්ලි සිනමා උළෙලේදී   ගම්පෙරළිය චිත්‍රපටයට හිමිවු  ‘රණ මයුර‘ සම්මානය අද (02) උදෑසන අතුරුදන්ව ඇතැයි වාර්තාවේ. එතුමාගේ දේහයට අවසන් ගෞරව දැක්වීම සඳහා අති විශාල ජනකායක් නිවසට පැමිණ සිටි අතර උදෑසන 10 ට නිවසේ පැවැති ආගමික වතාවත් සිදු කිරීමේදීද සම්මානය ඒ අසළ තිබී ඇති අතර  ඒ අතරතුරදි කිසිවවකු මෙම සම්මානය සොරාගත්තේ දැයි සැකයක් පවතින බව  කියති. පවුලේ ඥාතීන් මේ සම්බන්ධයෙන්  පොලීසියට පැමිණිල්ලක් කිරීමටද නියමිතය.  ඡායාරූප - චතුර එස් කොඩිකාර   ",
    "URL": "https://www.lankadeepa.lk/latest_news/ආචාර්ය-ලෙස්ටගේ-‘රණ-මයුර‘-සම්මානය-අතුරුදන්/1-528266",
    "Category": "latest_news"
}