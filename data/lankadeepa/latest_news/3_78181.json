{
    "Source": "www.lankadeepa.lk",
    "Timestamp": "None  2016 මාර්තු මස 23",
    "Headline": "හිටපු ජනපතිගේ ආරක්ෂාව මදිලු ",
    "News Content": "මහින්ද රාජපක්ෂ ජනපතිගේ ආරක්ෂාව මදි බව මහින්ද යාපා අබේවර්ධන මහතා බොරැල්ල එන් එම් පෙරේරා මධ්‍යස්ථානයේ ප්‍රවෘත්ති සාකච්ඡාවකදී පැවසීය. (ඔහුගේ ආරක්ෂවට 100 කට වැඩි පිරිසක් සිටිති) රාජපක්ෂ මහතාගේ සුළු සීරීමක් හෝ සිදු වූවහොත් රජය ඊට වග කිව යුතු යැයි කීවේය. ඔහුගේ රජය සමයේ අත්අඩංගුවට පත් කැරුණු කොටි සාමාජිකයන් දැන් නිදහස් කරගෙන යන බවත් පාතාලය ද දැන් හිස ඔසවා ඇති බවත් ඔහු කීවේය. මහින්දගේ වෙඩි නොවදින කාරය කැඩී මාස කීපයක් ගත වන බවත් ඔහුට මාස 14 යනතුරු නිල නිවසක් නැති බවත් ඔහු සඳහන් කළේය.ජීවන වියදම වැඩි වී ඇතැයි කී මන්ත්‍රීවරයා පාන් පිටි මිල රුපියල් 7.20 කින් ඉහළ දමා ඇති බවත් හැම කිලෝවකින්ම රුපියලක් එකිතරා පුද්ගලයෙකුට යන බවත් ඔහු චෝදනා කළේය.  ",
    "URL": "https://www.lankadeepa.lk/latest_news/හිටපු-ජනපතිගේ-ආරක්ෂාව-මදිලු/1-398045",
    "Category": "latest_news"
}