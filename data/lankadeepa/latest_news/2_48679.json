{
    "Source": "www.lankadeepa.lk",
    "Timestamp": "2019 මැයි මස 02",
    "Headline": "හැඳුනුම්පත් 20ක් සමඟ අයෙක් අත්අඩංගුවට",
    "News Content": "(තුසිත කුමාර ද සිල්වා)අලුත්ගම, දර්ගා නගරයේ වැලිපිටිය ග්‍රාම නිලධාරී වසමේ කළ සෝදිසි මෙහෙයුමකදී අද(2) හැඳුනුම්පත් 20ක් සමඟ පුද්ගලයකු  අත්අඩංගුවට ගත් බව පොලිසිය කියයි.අත්අඩංගුවට ගත් පුද්ගලයා එරාවුර් ප්‍රදේශයේ පදිංචිකරුවෙකු බව ද පොලිසිය පවසයි.මේ අතර අනන්‍යතාව තහවුරු කර ගත නොහැකි වූ තවත් පුද්ගලයකු ද පොලිසිය අත්අඩංගුවට ගෙන ඇත.ආදායම් බලපත්‍ර රහිත යතුරු පැදි 2ක් ද මෙහිදී පොලිසිය බාරයට ගැණිනි.අලුත්ගම පොලීසිය විශේෂ කාර්ය බලකාය හා යුද හමුදාව එක්ව මෙම සෝදිසි මෙහෙයුම ක්‍රියාත්මක කළ බව අලුත්ගම පොලීසිය කියයි.   ",
    "URL": "https://www.lankadeepa.lk/news/හැඳුනුම්පත්-20ක්-සමඟ-අයෙක්-අත්අඩංගුවට/101-549704",
    "Category": "latest_news"
}