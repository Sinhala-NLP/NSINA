{
    "Source": "www.lankadeepa.lk",
    "Timestamp": "2021 සැප්තැම්බර් මස 16",
    "Headline": "එතෙර සිට මෙතෙර එන ලාංකිකයන්ට ගුවන්තොටේදීම පී.සී.ආර්",
    "News Content": "( තිළිණි ද සිල්වා)විදේශ ගතව සිට මෙරටට පැමිණෙන ශ්‍රී ලාංකියන්ට කටුනායක ගුවන්තොටුපොළ  තුළදීම අවම මිල ගණන් යටතේ පී.සී.ආර් පරික්ෂණ කර ගැනීමට අවස්ථාව සැලසීමට රජය පියවර ගන ඇතැයි ගුවන් සේවා හා අපනයන කලාපරාජ්‍ය ඇමැති ඩී.වී චානක මහතා ඊයේ (16) පැවසීය.ඒ අනුව කටුනායක ගුවන්තොටුපොලේ පිහිටි පරික්ෂණාගාරය තුළින් රජයේ අනුමත අවම මිල ගණන් යටතේ පී.සී.ආර් පරික්ෂණ සිදුකර ගැනීමෙන් පසු එහි ප්‍රතිඵල අනුව සිය නිවෙස්වල යෑමට හැකියාව ලැබෙන බව ගුවන් සේවා හා අපනයන කලාප රාජ්‍ය අමාත්‍යවරයා වැඩිදුරටත්  පැවසීය.මෙම පරික්ෂණාගාරය තුළින් පැයකට පී.සී.ආර් පරික්ෂණ පන්සියයක් පමණ කළ හැකි බවත්,  පැය තුනක් ඇතුළත එහි ප්‍රතිඵල ලබාගැනීමට අවස්ථාව උදාවන බවත් රාජ්‍ය ඇමැතිවරයා කියා සිටියේය.පරික්ෂණය සිදුකර ගැනීමෙන් අනතුරුව ප්‍රතිඵල ලැබෙන තෙක් එම පිරිස් හට රැදී සිටීමට අවශ්‍ය සියලූම පහසුකම් කටුනායක ගුවන්තොටුපොල පරිශ්‍රය තුළ සකස් කිරීමට පියවර ගන්නා බව ද රාජ්‍ය අමාත්‍යවරයා කීවේය  ",
    "URL": "https://www.lankadeepa.lk/latest_news/එතෙර-සිට-මෙතෙර-එන-ලාංකිකයන්ට-ගුවන්තොටේදීම-පී-සී-ආර්/1-599135",
    "Category": "latest_news"
}