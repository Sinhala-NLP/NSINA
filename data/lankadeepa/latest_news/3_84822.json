{
    "Source": "www.lankadeepa.lk",
    "Timestamp": "None  2015 අගෝස්තු මස 13",
    "Headline": "පොල් විකුණා සල්ලි හෙවූ බව වෙලේ සුදා කියයි",
    "News Content": "පිළියන්දල පෞද්ගලික බැංකුවක තමාගේ ගිණුමක් ඇති බවත් මසක් වැනි කෙටි කාලයක් තුළ එමගින් මිලියන ගණනින් ගනුදෙනු සිදුකළ බවත් වෙලේ සුදා නොහොත් ගම්පොළ විදානලාගේ සමන්ත කුමාර අද (13) කොළඹ මහාධිකරණ විනිසුරු කීර්ති පද්මන් සූරසේන මහතා ඉදිරියේ දෙවැනි දිනටත් සාක්කි දෙමින් පිළිගත්තේය.එතරම් මුදල් ලැබුණේ කෙසේදැයි අධිකරණයට කරුණු දැක්වූ වෙලේ සුදා කියා සිටියේ තමා සතුව ඇති පොල් ව්‍යාපාරයෙන් හා මුදල් පොළියට දීම මගින් ඒවා උපයාගත් බවයි. ඔහුගේ නඩුව වැඩිදුර විභාගය සිකුරාදාට (14) කල් තැබිණි.   ",
    "URL": "https://www.lankadeepa.lk/latest_news/පොල්-විකුණා-සල්ලි-හෙවූ-බව-වෙලේ-සුදා-කියයි/1-340003",
    "Category": "latest_news"
}