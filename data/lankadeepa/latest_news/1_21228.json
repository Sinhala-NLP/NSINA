{
    "Source": "www.lankadeepa.lk",
    "Timestamp": "2021 දෙසැම්බර් මස 14",
    "Headline": "නැනෝ තාක්ෂණයෙන් අලුත් පොහොරක්",
    "News Content": "(අංජුල මහික වීරරත්න)මෙරට නිෂ්පාදනය කරන ⁣පොස්පේට් ⁣පොහොරවල අගය වැඩි කර පොස්පේට් පොටෑසියම් හා නයිට්‍රජන් අඩංගු නව පොහොර ප්‍රභේදයක් හඳුන්වා දීමට ශ්‍රි ලංකාවේ නැනෝ තාක්ෂණ ආයතනය ඉදිරිපත්ව සිටින බව කෘෂිකර්ම අමාත්‍යාංශය පැවසීය.මේ සම්බන්ධයෙන් මූලික ප්‍රායෝගික පරීක්ෂණ බතලගොඩ වී පර්යේෂණායතනයේදී සිදු කරන බව කෘෂිකර්ම අමාත්‍ය මහින්දානන්ද අලුත්ගමගේ මහතාගේ ප්‍රධානත්වයෙන් කෘෂිකර්ම අමාත්‍යාංශයේ පැවැති සාකච්ඡාවකදී අනාවරණය කෙරිණ.එප්පාවල පොස්පේට් නිධිය මෙරට වටිනා ස්වභාවික සම්පතක් බැවින් එයින් රටට උපරිම ප්‍රයෝජන ලබා ගත යුතු බව කී කෘෂිකර්ම අමාත්‍යවරයා දැනට මෙම පොස්පේට් නිධිය ආශ්‍රිතව නිෂ්පාදනය කරන පොහොර ප්‍රමාණය මෙ.ටොන් 50ක් දක්වා ඉහළට ගෙන ආ යුතු බවද කීවේය.   ",
    "URL": "https://www.lankadeepa.lk/news/නැනෝ-තාක්ෂණයෙන්-අලුත්-පොහොරක්/101-604857",
    "Category": "latest_news"
}