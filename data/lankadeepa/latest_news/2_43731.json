{
    "Source": "www.lankadeepa.lk",
    "Timestamp": "2019 දෙසැම්බර් මස 17",
    "Headline": "ස්විස් විදේශ කටයුතු දෙපාර්තමේන්තුවෙන් ඉල්ලීමක්",
    "News Content": "(තිළිණි ද සිල්වා) ශ්‍රී ලංකාවේ ස්විට්සර්ලන්ත තානාපති කාර්යාලයේ නිලධාරිනිය සම්බන්ධයෙන් සිදු කෙරෙන පරීක්ෂණ හා අධිකරණ ක්‍රියාවලියේදී  සිය සේවිකාව සම්බන්ධයෙන් ලංකාවේ නීතිය හා ජාත්‍යන්තර ප්‍රමිතීන්ට අනුකූලව පුද්ගල අයිතිවාසිකම් වඩා හොඳින් ආරක්ෂා කිරීම සහතික කරන ලෙස ස්විට්සර්ලන්ත විදේශ කටයුතු දෙපාර්තමේන්තුව නිවේදනයක් නිකුත් කරමින් ඉල්ලා සිටී.එසේම සිය සේවිකාවගේ   සෞඛ්‍ය තත්ත්වය පිළිබඳ නිසි සැලකිල්ලක් දක්වන ලෙසත් ඉදිරි විමර්ශන කටයුතු සදහා හැකිතාක් දුරට සහය ලබාදීමට කොළඹ පිහිටි ස්විට්සර්ලන්ත තානාපති කාර්යාලය පියවර ගන්නා බවත් එම නිවේදනයේ වැඩිදුරටත් සඳහන් කර ඇත.ශ්‍රී ලංකාවේ ස්විට්සර්ලන්ත තානාපති කාර්යාලයේ නිලධාරිනිය සම්බන්ධයෙන් සිදු කෙරන පරීක්ෂණ හා අධිකරණ ක්‍රියාවලිය සම්බන්ධයෙන් ස්විට්ස්ටර්ලන්ත විදේශ කටයුතු දෙපාර්තමේන්තුව නිවේදනයක් නිකුත් කළ නිවේදනයේ වැඩිදුරටත් මෙසේද සඳහන් වේ. 2019 නොවැම්බර් 25 වන දින ස්විට්සර්ලන්ත තානාපති කාර්යාලයේ ප්‍රාදේශීය සේවිකාවක් වාර්තා කළේ තානාපති කාර්යාලයට අදාළ තොරතුරු හෙළි කරන ලෙස බල කිරීම සඳහා ඇය කොළඹදී පැහැරගෙන ගොස් ඇති බවයි. නඩු විභාගයේදී වින්දිතයා සහ ස්විට්සර්ලන්ත තානාපති කාර්යාලය ශ්‍රී ලංකා බලධාරීන් සමඟ පූර්ණ සහයෝගයෙන් කටයුතු කළහ. නියමිත ක්‍රියාදාමය අනුගමනය කරන ලෙස ස්විස් විදේශ කටයුතු දෙපාර්තමේන්තුව නැවත නැවතත් ඉල්ලා සිටී. විශේෂයෙන්, තමසේවිකාවගේ  සෞඛ්‍ය තත්වය දුර්වල වුවද , දින 3 ක් පුරා පැය 30 ක ප‍්‍රශ්න කර ඇති අතර, විමර්ශන අවසන් වීමට පෙර ශ්‍රී ලංකාවේ රජයේ නිලධාරීන් ඇයගේ ගිණුම පිළිබඳව ප‍්‍රශ්න කර තිබේ.සිය සේවාකාව  අත්අඩංගුවට ගැනීමෙන් පසු, ශ්‍රී ලංකා නීතිය ක්‍රියාත්මක කරන බලධාරීන් ජාතික නීතිය හා ජාත්‍යන්තර අධිකරණ ප්‍රමිතීන්ට අනුකූලව කටයුතු කිරීම සහ සේවකයාගේ අයිතිවාසිකම් දැන් වඩා හොඳින් ආරක්ෂා කර ගැනීම සහතික කිරීම අපේක්ෂා කරයි. සේවා යෝජකයෙකු ලෙස, එෆ්ඩීඑෆ්ඒ ශ්‍රී ලංකා බලධාරීන්ගෙන් ඉල්ලා සිටින්නේ අදාළ නීතිය යටතේ ඔවුන්ගේ යුතුකම් ඉටු කරන ලෙසත් සේවකයාගේ දුර්වල සෞඛ්‍ය තත්වය පිළිබඳව නිසි සැලකිල්ලක් දක්වන ලෙසත් ය.ස්විට්සර්ලන්තය අවධාරණය කරන්නේ මෙම ඉහළ මට්ටමේ දී නීතියේ ආධිපත්‍යය පිළිගන්නා රටක් ලෙස ශ්‍රී ලංකාවේ කීර්තිය අවදානමට ලක්ව ඇති බවයි. එෆ්ඩීඑෆ්ඒ සහ කොළඹ ස්විට්සර්ලන්ත තානාපති කාර්යාලය ඔවුන්ගේ සේවිකාවට හැකි තාක් දුරට සහයෝගය දක්වනු ඇත. අසත්‍ය ප්‍රකාශ ලබා දුන් බවට චෝදනා කරමින් ස්විටර්ලන්ත තානාපති කාර්යාලයේ නිලධාරිනිය රඳවා ප්‍රශ්න කිරීම සම්බන්ධයෙන් තමන් දැඩි අවධානයෙන් පසු වන බවයි.මෙම කාරණාව සම්බන්ධයෙන් කටයුතු කිරීමේදී මෙරට නීතියට හා ජාත්‍යන්තර ප්‍රමිතියට අනුකූලව අදාළ නිලධාරිනියගේ පුද්ගලික අයිතිවාසිකම් ආරක්ෂා කිරිම හා සහතික කිරිම මෙරට අධිකරණය සතු වගකිමකි. අදාළ ස්විස්ටර්ලන්ත තානාපති කාර්යාලයේ නිලධාරිනිය වෙනුවෙන් තමන් දිගටම පෙනී සිටින බවත් ඇය වෙනුවෙන් කළ හැකි උපරිමය සිදු කිරීමට කැපවී සිටිමු. ප්‍රජාතන්ත්‍රවාදයට ගරු කරන රටක් ලෙස ශ්‍රී ලංකාවේ කීර්තිය අවදානමකට ලක්ව ඇති මෙහොතක අදාළ නිලධාරිනියගේ දුර්වල සෞඛ්‍ය තත්ත්වය පිළිබඳව දැඩි අවාධානයක් යොමු කරන ලෙසත් මෙම ගැටලුව විසඳා ගැනීම සඳහා මධ්‍යස්ථ හා ඵලදායි මාර්ගයක් අපේක්ෂා කරමු . සිය නිලධාරිනිය සම්බන්ධයෙන් ඊයේ ශ්‍රී ලංකාවේ ස්විට්ස්ටර්ලන්ත තානාපතිවරයා, ජනාධිපති ගෝඨාභය රාජපක්ෂ මහතා හමූවී මේ බව සාකච්ඡා කළ බවද ස්විස් විදේශ කටයුතු දෙපාර්තමේන්තු නිවේදනයේ දැක්වේ.     ",
    "URL": "https://www.lankadeepa.lk/latest_news/ස්විස්-විදේශ-කටයුතු-දෙපාර්තමේන්තුවෙන්-ඉල්ලීමක්/1-562415",
    "Category": "latest_news"
}