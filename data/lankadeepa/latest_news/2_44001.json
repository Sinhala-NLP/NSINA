{
    "Source": "www.lankadeepa.lk",
    "Timestamp": "2019 දෙසැම්බර් මස 03",
    "Headline": "සංවිධානාත්මක අපරාධකරුවන් සිව්දෙනෙකු අත්අඩංගුවට",
    "News Content": "(බිමල් ශ්‍යාමන් ජයසිංහ)මිනීමැරුම්, කප්පම් ගැනීම් හා මත්ද්‍රව්‍ය ජාවාරමට සම්බන්ධ සංවිධානාත්මක අපරාධකරුවන් සිව්දෙනෙකු නවගමුවේදී අද(03) අත්අඩංගුවට ගත් බව පොලිස් විශේෂ කාර්ය බලකාය කියයි. එම සැකකරුවන් සමඟ හෙරොයින් මත්කුඩු ග්‍රෑම් 2160ක්, කේරළ ගංජා ග්‍රෑම් 31ක් සහ අයිස් මත්ද්‍රව්‍ය ග්‍රෑම් 372ක් පොලිසිය බාරයට ගෙන ඇත. පොලිස් විශේෂ කාර්ය බලකා බුද්ධි කොට්ඨාසයේ නිලධාරීන් ලද තොරතුරකට අනුව, සංවිධානාත්මක අපරාද මර්දන ඒකකය, විශේෂ කාර්ය බලකා යතුරුපැදි කණ්ඩායම සමඟ එක්ව මෙම වැටලීම කළ බව පොලිසිය කියයි. දැඩිගමුව අක්කර 10 පාසල් මාවත, රනාල සියඹලාගස් හන්දිය, රනාල වලව්වත්ත, නවගමුව කොරතොට, වැයික්කවත්ත යන ප්‍රදේශවලදී මොවුන් අත්අඩංගුවට ගෙන ඇත.  ",
    "URL": "https://www.lankadeepa.lk/latest_news/සංවිධානාත්මක-අපරාධකරුවන්-සිව්දෙනෙකු-අත්අඩංගුවට/1-561584",
    "Category": "latest_news"
}