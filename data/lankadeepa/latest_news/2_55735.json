{
    "Source": "www.lankadeepa.lk",
    "Timestamp": "2018 ජුලි මස 06",
    "Headline": "පරණ මිලටම තෙල් දෙන්නැයි සංස්ථාවෙන් දැනුම් දෙයි",
    "News Content": " දිල්රුක්ෂි ග්‍රේරු මධ්‍යම රාත්‍රියේ සිට ඉන්ධන මිල ඉහළ දැමූ බව මුදල් අමාත්‍යංශය සඳහන් කළද ඉන්ධන පවතින මිලටම අලෙවි කිරීම සඳහා ඉන්ධනහල්වලට දැනුම් දී ඇතැයි ඛනිජතෙල් නීතිගත සංස්ථා ආරංචි මාර්ග පවසයි. ඉන්ධන මිල සම්බන්ධයෙන් විශේෂ සාකච්ඡාවක් අද (06) සවස ජනාධිපති මෛත්‍රීපාල සිරිසේන මහතා සහ ඛනිජතෙල් අමාත්‍ය අර්ජුණ රණතුංග මහතා අතර පැවැත්වීමටද නියමිත බවත්, එහිදී ගනු ලබන තීරණය අනුව ඉදිරියේ දී කටයුතු කරන බවත්  එම ආරංචි මාර්ග පවසයි.  ",
    "URL": "https://www.lankadeepa.lk/latest_news/පරණ-මිලටම-තෙල්-දෙන්නැයි-සංස්ථාවෙන්-දැනුම්-දෙයි/1-532255",
    "Category": "latest_news"
}