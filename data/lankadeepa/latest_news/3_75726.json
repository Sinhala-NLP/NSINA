{
    "Source": "www.lankadeepa.lk",
    "Timestamp": "None  2016 මැයි මස 27",
    "Headline": "ටෙලි නාට්‍ය නිසා කාර්යය බහුල 'සුද්දි'",
    "News Content": "පබසරා මධුෂානි කියන්නේ මේ දවස්වල පුංචි තිරය තුළ නිරන්තරයෙන් දකින්න ලැබෙන චරිතයක් කිව්වොත් වරදක් නෑ. ඒ ඇය මේ දිනවල විකාශනය වන ටෙලිනාට්‍ය කිහිපයකම දක්නට ලැබෙන නිසයි. ඇගේ රංගන දිවියේ තොරතුරු අප සමග බෙදා ගත්තේ මෙසේය. “මේ දවස්වල 'බව චක්‍' කියලා ටෙලිනාට්‍යයක් විකාශනය වෙනවා. ඒකේ 'සුද්දි' කියන චරිතය නිසා ගොඩක් ජනප්‍රිය වෙලා තියෙනවා. ඊට අමතරව %සුජාතා^ ටෙලිනාට්‍යය විකාශනය වෙනවා. තව 'මෝසම් සුළං' කියලා ටෙලි නාට්‍යයක් විකාශනය වෙනවා. ඒ වගේ තවත් නාට්‍ය කිහිපයක් මේ දවස්වල විකාශනය වෙනවා. මම දැනට මියුසික් වීඩියෝ හතරකට තමයි දායක වෙලා තියෙන්නේ. වැඩිය ඒ සඳහා කාලය යොමු කරන්න බැරිවෙලා තියෙන්නේ. ටෙලිනාට්‍යයත් සමග කාර්යය බහුලත්වය වැඩිවෙන නිසයි. ඒ වගේම තමයි චිත්‍රපට ගැන කිව්වොත් තාම එක චිත්‍රපටයක් සඳහාම දායකත්වය ලබාදීලා නැහැ. මට කතා කරලා තියෙනවා. ඉදිරියේදී ඒ සඳහා දායකත්වය දෙන්න බලාපොරොත්තු වෙනවා.”ඩිලාන් ක්‍රිෂාන්ත / ඡායාරූප - පබසරා මධුෂානිගේ Facebook ගිණුමෙන් ",
    "URL": "https://www.lankadeepa.lk/latest_news/ටෙලි-නාට්‍ය-නිසා-කාර්යය-බහුල--සුද්දි-/1-420077",
    "Category": "latest_news"
}