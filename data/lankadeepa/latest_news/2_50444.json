{
    "Source": "www.lankadeepa.lk",
    "Timestamp": "2019 පෙබරවාරි මස 07",
    "Headline": "ආවා නායකයා පෙරටුගාමී පක්ෂයේ හිටපු අපේක්ෂකයෙක්",
    "News Content": "තරිඳු ජයවර්ධන සහ එෆ් අස්ලම්යාපනයේ ආවා කල්ලියේ වත්මන් නායකයා යැයි කියන අරුලානන්දන් අරුල් නම් පුද්ගලයා පෙරටුගාමී සමාජවාදී පක්ෂයෙන් 2015 මහ මැතිවරණයට ඉදිරිපත් වූ අපේක්ෂකයකු බව විශ්වාස කටයුතු ආරංචි මාර්ගවලින් පැවසේ.ඔහු පසුගිය කාලයේ රූපවාහිනී වැඩසටහන් කිහිපයකටම සහභාගී වෙමින් ආවා කල්ලිය ගැන අදහස් දැක්වීම් කළ අතර ඒ සම්බන්ධයෙන් උතුරේ දැඩි විවේචනයක් එල්ල වී තිබේ.මෙම පුද්ගලයා චුන්නාකම්හි ඉපිදුණු අයකු බවත් පාසල් ගොස් ඇත්තේ බම්බලපිටියේ පාසලකට බවත් දැනගන්නට ඇත.පෙරටුගාමී සමාජවාදී පක්ෂයට සහ සම අයිතිය ව්‍යාපාරයට සම්බන්ධ වී කටයුතු කර ඇති ඔහු 2015 අගෝස්තුවේ පැවැති මහ මැතිවරණයට පෙරටුගාමී සමාජවාදී පක්ෂයෙන් නාමයෝජනා බාර දී තිබෙන අයකු බව උතුරේ ආරංචි මාර්ග කියයි.හෙරොයින් මිලිග්‍රෑම් 2030ක් (ග්‍රෑම්.2.03ක්) ළඟ තබා ගත්තේයැයි සැකපිට 2017 මාර්තු නව වැනි දා අත්අඩංගුවට පත්ව ඇති අරුල් එතැන් සිට 2018 ජනවාරි 09 වැනි දා පමණ වන තෙක් රිමාන්ඩ් බාරයේ පසුවූ බව පොලිසිය කියයි. ඔහු රිමාන්ඩ් බාරයේ සිටිනා කාලයේ දී ආවා කල්ලියේ සාමාජිකයන් හඳුනා ගන්නට ඇතැයි පොලිසිය සැක කරයි.භෂා කිහිපයක චතුරත්වයක් ඇති ඔහු ආවා කල්ලි සම්බන්ධයෙන් දැක්වූ බොහෝ අදහස් ව්‍යාජ ඒවා බව උතුරේ ආරංචි මාර්ගවලින් පැවසේ. ආවා කල්ලිය යනු කුලියට දෙමළ ජනතාවට හිරිහැර සහ පීඩා කළ කණ්ඩායමක් බවත්, ඔවුන්ගේ ගිනුමට එක් මිනීමැරුම් චෝදනාවක් තිබෙන බවත් එම ආරංචි මාර්ග පවසයි.  මේ පුද්ගලයා මේ වන විට තරුණ සංවිධානයක් ගොඩ නගා ඇති බව ද දැනගන්ට තිබේ.   ආවා කල්ලියේ පළමු පෙළ සිටි ඇතැම් පිරිස් මේ වන විට රට හැර ගොස්  ඇත.ආවා කල්ලිය ගැන අදහස් දක්වමින් පෙනී සිටින අරුනානන්දන් අරුල් නම් පුද්ගලයා පෙරටුගාමී සමාජවාදී පක්ෂයේ ක්‍රියාකාරිකයෙක්දැයි එම පක්ෂයේ අධ්‍යාපන ලේකම් පුබුදු ජයගොඩ මහතාගෙන් කළ විමසීමේදී ඔහු ප්‍රකාශ කළේ 2015 දී පක්ෂයට සම්බන්ධ වී සිටියත් දැන් කිසිම සම්බන්ධයක් නැති බවයි. ‘‘ඔහු 2015 මුල් කාලයේ පටන් මාස කිහිපයක් පක්ෂය සමඟ කටයුතු කළා. ඉන් පසු පක්ෂය සමඟ සම්බන්ධයක් නෑ.‘‘ යැයි ජයගොඩ මහතා කීවේය.ආවා කල්ලිය සම්බන්ධයෙන් 2017 අගෝස්තු 16 වැනි දා පළ වූ  ලංකාදීප සත්‍ය ගවේෂණ විශේෂාංගය පහතින්.’ආවා ආවේ කොහෙන්ද’http://www.lankadeepa.lk/features/%E2%80%99%E0%B6%86%E0%B7%80%E0%B7%8F-%E0%B6%86%E0%B7%80%E0%B7%9A-%E0%B6%9A%E0%B7%9C%E0%B7%84%E0%B7%99%E0%B6%B1%E0%B7%8A%E0%B6%AF%E2%80%99/2-516488  ",
    "URL": "https://www.lankadeepa.lk/news/ආවා-නායකයා-පෙරටුගාමී-පක්ෂයේ-හිටපු-අපේක්ෂකයෙක්/101-545320",
    "Category": "latest_news"
}