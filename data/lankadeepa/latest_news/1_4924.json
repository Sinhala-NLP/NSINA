{
    "Source": "www.lankadeepa.lk",
    "Timestamp": "2023 මැයි මස 29",
    "Headline": "ළමා වින්දිතයන් රැකීමට මැතිසබයෙන් අලුත් වැඩක්",
    "News Content": "(සුජිත් හේවාජුලිගේ සහ  අංජුල මහික වීරරත්න )ළමා වින්දිතයන් සහ චූදිතයන් මාධ්‍යවලින් නිරාවරණය කිරීම හේතුවෙන් විශාල සමාජ ගැටළු රැසක්  ඇතිවී තිබෙන හෙයින්  ඒ  තත්වය වැලැක්වීම සඳහා වහා පියවර ගත යුතු බව  ළමයින් සඳහා වන පාර්ලිමේන්තු සංසදයේ සභාපතිනී  පාර්ලිමේන්තු මන්ත්‍රී රෝහිණි කුමාරි විජේරත්න මහත්මිය අවධාරණය කළාය.ඒ මහත්මිය මේ බව සඳහන් කළේ ළමයින් සඳහා වන පාර්ලිමේන්තු සංසදය  පාර්ලිමේන්තුවේදී පසුගිය 24 වැනිදා  රැස්වූ අවස්ථාවේදීය.කාන්තා, ළමා කටයුතු හා සමාජ සවිබලගැන්වීමේ අමාත්‍යාංශය හා ඊට අනුබද්ධිත ආයතනවන පරිවාස සහ පරිවාස හා ළමාරක්ෂක සේවා දෙපාර්තමේන්තුව, ජාතික ළමා රක්ෂක අධිකාරිය සහ ජනමාධ්‍ය අමාත්‍යාංශය හා ඒ යටතේ ඇති  ශ්‍රී ලංකා රූපවාහිනි සංස්ථාව, ශ්‍රී ලංකා ගුවන්විදුලි සංස්ථාව රාජ්‍ය, ස්වාධින  රූපවාහිනි සේවය, ලේක්හවුස් ආයතනය සහ රජයේ ප්‍රවෘත්ති දෙපාර්තමේන්තුව යන රාජ්‍ය මාධ්‍ය ආයතන මෙම සංසදය වෙත කැඳවා තිබිණ.විශේෂයෙන් ළමා අපයෝජන සහ ළමා අපචාර සිදුවන අවස්ථාවලදී ළමයින්ගේ අනන්‍යතාවන් මාධ්‍ය මගින් හෙළිදරව් කිරීමෙන්  අදාළ දරුවන්ගේ ජීවිතවලට විශාල බලපෑමක් එල්ල වන බව මෙහිදි සාමජික මන්ත්‍රීවරු පෙන්වා දුන්හ.  ",
    "URL": "https://www.lankadeepa.lk/news/ළමා-වින්දිතයන්-රැකීමට-මැතිසබයෙන්-අලුත්-වැඩක්/101-633917",
    "Category": "latest_news"
}