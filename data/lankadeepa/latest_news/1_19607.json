{
    "Source": "www.lankadeepa.lk",
    "Timestamp": "2022 පෙබරවාරි මස 01",
    "Headline": "’’රජවෙන්න පොරකන් නැතිව සාකච්ඡා කරමු’’",
    "News Content": "(නිමල කොඩිතුවක්කු)“ජනාධිපති කවුදැයි තනතුරු වෙනුවෙන් පොර අල්ලනවාට වඩා ඉදිරි මැතිවරණ වෙනුවෙන් විපක්ෂයේ පක්ෂවල වට මේස සාකච්ඡාවක් අවශ්‍ය කර තිබෙන බව පාර්ලිමේන්තු මන්ත්‍රී දොස්තර රාජිත සේනාරත්න මහතා කොළඹදී  පැවසීය.ඊළඟ ජනාධිපතිවරයා රාජිතද, සජිත්ද, පාඨලීද, අනුරද කියා ජනතාවට වැඩක් නැති බව  මේ සියලු දෙනා තේරුම් ගත යුතු යැයි මන්ත්‍රීවරයා ප්‍රකාශ කළේය.කොළඹ මාක්ස් ප්‍රනාන්දු මාවතේ විපක්ෂනායක කාර්යාලයේ පැවති මාධ්‍ය හමුවකට එක්වෙමින් ඔහු මේ බව පැවසීය.හිසරදයට කොට්ටය මාරු කරනවා වෙනුවට දුර්දාන්ත ආණ්ඩුව පලවා හැර ජනතාවාදී පාලනයක් වෙනුවෙන් සියලු දෙනා එක් ස්ථානයක සිට සාකච්ඡා ආරම්භ කළ යුතුව ඇතැයිද  ඔහු තවදුරටත් ප්‍රකාශ කළේය.  ",
    "URL": "https://www.lankadeepa.lk/latest_news/’’රජවෙන්න-පොරකන්-නැතිව-සාකච්ඡා-කරමු’’/1-607502",
    "Category": "latest_news"
}