{
    "Source": "www.lankadeepa.lk",
    "Timestamp": "2019 මැයි මස 04",
    "Headline": "වැලිමඩින් පුද්ගලයින් 13 දෙනෙකු අත්අඩංගුවට",
    "News Content": "(දියතලාව - ඩී.කේ.රත්න)                                යුද හමුදාව හා පොලීසිය එක්ව වැලිමඩ බෝගහකුඹුර ප්‍රදේශයේ සිදුකළ විශේෂ සෝදිසි මෙහෙයුමකදී විදේශීය රටවල ත්‍රස්ත්‍රවාදීන්ගේ ක්‍රියා ඇතුළත් සීඩී තැටියක් සහ ලියාපදිංචි සහතික දෙකක් සහිත සැකකටයුතු මෝටර් රථයක් සමග පුද්ගලයින් 13 දෙනෙකු අද (4) අලුයම අත්අඩංගුවට ගෙන ඇතයි බෝගහකුඹුර පොලීසිය පවසයි.මෙසේ අත්අඩංගුවට ගනු ලැබූ පුද්ගලයින් වැලිමඩ මහේස්ත්‍රාත් අධිකරණයට ඉදිරිපත් කිරීමට නියමිතයි.බණ්ඩාරවෙල කොට්ඨාශභාර පොලිස් අධිකාරි සුදත් මාසිංහ මහතාගේ උපදෙස් පරිදි බෝගහකුඹුර පොලිස් ස්ථානාධිපති පොලිස් පරීක්ෂක එච්.යූ.ප්‍රියන්ත  මහතාගේ අධීක්ෂණය යටතේ බෝගහකුඹුර පොලීසියේ නිලධාරීහු මේ පිළිබඳව පරීක්ෂණ සිදු කරති.  ",
    "URL": "https://www.lankadeepa.lk/news/වැලිමඩින්-පුද්ගලයින්-13-දෙනෙකු-අත්අඩංගුවට/101-549827",
    "Category": "latest_news"
}