{
    "Source": "www.lankadeepa.lk",
    "Timestamp": "2017 අගෝස්තු මස 24",
    "Headline": "ජනප්‍රිත් ලෝක බාලදක්ෂ කමිටුවට",
    "News Content": "(දීපා අධිකාරී සහ ටී.කේ.ජී.කපිල )ශ්‍රී ලංකා බාලදක්ෂ සංගමයේ නියෝජ්‍ය ප්‍රධාන කොමසාරිස් , නීතිඥ ජනප්‍රිත් ප්‍රනාන්දු මහතා ලෝක බාලදක්ෂ කමිටුවට තේරී පත්ව සිටියි.ශ්‍රී ලංකාවේ බාලදක්ෂ ව්‍යාපාරයේ වසර 105 ක ඉතිහාසය තුළ ප්‍රථම වරට ලෝක බාලදක්ෂ කමිටුවට පත්වූ ශ්‍රී ලාංකිකයා ඔහු වේ.අසර්බයිජානයේ බාකු නුවර පැවැත්වූ 41 වැනි ලෝක බාලදක්ෂ සම්මේලනයේ දී ඒ මහතා  2017 සිට 2020 දක්වා කාලය සදහා ලෝක බාලදක්ෂ කමිටුවට වැඩි ජන්දයෙන් තේරී පත් වී තිබේ . නව තනතුරත් සමග ඒ මහතා අද (24) කටුනායක ගුවන් තොටුපොළෙන් මෙරටට පැමිණි අතර එතුමා පිළිගැනීමට ශ්‍රී ලංකා බාලදක්ෂ සංගමයේ සභාපති ශ්‍රීනාත් ගුණරත්න , නියෝජ්‍ය අමාත්‍ය ලසන්ත අලගියවන්න යන මහත්වරුන් ඇතුළු පිරිසක් ගුවන් තොටුපොළ වෙත පැමිණ සිටියහ. (ඡායාරූප-දීපා අධිකාරී) (ඡායාරූප-ටී.කේ.ජී.කපිල)  ",
    "URL": "https://www.lankadeepa.lk/latest_news/ජනප්‍රිත්-ලෝක-බාලදක්ෂ-කමිටුවට/1-516876",
    "Category": "latest_news"
}