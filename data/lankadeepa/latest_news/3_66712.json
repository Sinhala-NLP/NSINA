{
    "Source": "www.lankadeepa.lk",
    "Timestamp": "2017 මැයි මස 28",
    "Headline": "නාය යෑම් පිළිබඳ රතු නිවේදනය තවත් පැය 24 ක්",
    "News Content": "(හර්ෂණ තුෂාර සිල්වා)ජාතික ගොඩනැගිලි පර්යේෂණ සංවිධානය අද 28 දහවල් දිස්ත්‍රික්ක හතකට නායයෑම් පිළිබඳ රතු නිවේදනයක් නිකුත් කළේය. ඒ අනුව රත්නපුර, කෑගල්ල, ගාල්ල, කළුතර, මාතර, හම්බන්තොට සහ නුවරඑළිය යන දිස්ත්‍රික්ක 7ට ජාතික ගොඩනැගිලි පර්යේෂණ සංවිධානය නායයෑම් පිළිබඳ පූර්ව අනතුරු ඇඟවීම් නිකුත් කර තිබේ. ඉදිරි පැය 24ක කාලයේදී ද අඛණ්ඩව වර්ෂාපතනය පැවැතිය හොත් නායයෑම් අවදානම සහිත කඳු බෑවුම්වලින් ඉවත් වන්නැයි දැනුම් දෙන ජාතික ගොඩනැගිලි පර්යේෂණ ආයතනය අදාළ නිවේදනය හෙට පස්වරු 1 දක්වා වලංගු බව ද සඳහන් කළේය. ඒ අනුව දිස්ත්‍රික්ක හා ප්‍රාදේශීය ලේකම් කොට්ඨාශ මෙසේය.රත්නපුර දිස්ත්‍රික්කයරත්නපුර, ඇලපාත, පැල්මඩුල්ල, කුරුවිට, ඇහැළියගොඩ, කිරිඇල්ල, ඉඹුල්පේ, අයගම, කහවත්ත, කලවාන, කොලොන්න හා නිවිතිගල යන ප්‍රාදේශීය ලේකම් කොට්ඨාස හා ඒ අවට ප්‍රදේශකෑගල්ල දිස්ත්‍රික්කයබුලත්කොහුපිටිය, දැරණියගල, යටියන්තොට හා දෙහිඕවිට යන ප්‍රාදේශීය ලේකම් කොට්ඨාශ හා ඒ අවට ප්‍රදේශගාල්ල දිස්ත්‍රික්කයබද්දේගම, යක්කලමුල්ල, නෙළුව, තවලම, නියගම හා නියගොඩ හා ආශ්‍රිත ප්‍රදේශකළුතර දිස්ත්‍රික්කයබුලත්සිංහල, අගලවත්ත, වලල්ලාවිට හා බදුරලිය ප්‍රදේශීය ලේකම් කොට්ඨාස හා ඒ අවට ප්‍රදේශ මාතර දිස්ත්‍රික්කයකොටපොල, පස්ගොඩ, පිටබැද්දර හා මූලටියන,හම්බන්තොට දිස්ත්‍රික්කයවලස්මුල්ල සහ කටුවාන හා ඒ ආශ්‍රිත ප්‍රදේශනුවරඑළිය දිස්ත්‍රික්කයඅඹගමුව කෝරළේ ප්‍රාදේශීය ලේකම් කොට්ඨාසය හා ඒ ආශ්‍රිත ප්‍රදේශ  ",
    "URL": "https://www.lankadeepa.lk/latest_news/නාය-යෑම්-පිළිබඳ-රතු-නිවේදනය-තවත්-පැය-24-ක්/1-513254",
    "Category": "latest_news"
}