{
    "Source": "www.lankadeepa.lk",
    "Timestamp": "None  2014 ජුනි මස 10",
    "Headline": "සියුමැලි දෑත් වැඩි වේ",
    "News Content": "ගම්පහ දිස්ත්‍රික්කයේ නව ග්‍රාම නිලධාරීන් 225 දෙනෙකුට ස්ථීර පත්විම් ලිපි ප්‍රදානය කිරීම    ආර්ථීක සංවර්ධන අමාත්‍ය බැසිල් රාජපක්ෂ මහතා අතින්  ගම්පහ  දිස්ත්‍රික්  ලේකම් කාර්යාල ශ්‍රවානාගාරයේදී අද   සිදුකෙරිණ.මෙලෙස නව පත්වීම් ලැබුවේ පසුගිය මාර්තු මස පුහුණු නිලධාරින් ලෙස බඳවාගත් පිරිසකට අතර මෙයින් වැඩි පිරිස කාන්තාවෝ වුහ.මෙම පිරිසට පත්වීම් ලිපි ලබා දෙමින් බැසිල් රාජපක්ෂ මහතා ඉල්ලා සිටියේ  ග්‍රාම සේවය ජනතාව නගා සිටුවීමටත්,  ඔවුන්ගේ දිවිය නගන වැඩසටහන් වලටත් සම්බන්ධ විය හැකි හැකි විශාල සේවයක් කළ හැකි  රාජකාරියක්  බැවින් ජනතාව වෙනුවෙන් උපරිම සේවයක් ලබා දෙන ලෙසයි. එමෙන්ම ගමේ සිටින සෙසු නිලධාරීන් තිදෙනා වන වන සමෘද්ධි, කෘෂිකර්ම සහ සංවර්ධන යන් නිලධාරීන්  සමග සහයෝගයෙන් කටයුතු කර ගම නගා සිටුවීමට  සහයෝගය ලබා දෙන ලෙසද ඔහු කීවේය. මෙහිදී ගම්පහ දිස්ත්‍රික් ලේකම් ජේ.ජේ රත්නසිරි මහතා පැවසුවේ ගම්පහ දිස්ත්‍රික්කයේ ග්‍රාම නිලධාරී වසම් 1177 සඳහා තවත් ග්‍රාම නිලධාරින් 108 දෙනෙකු පුරප්පාඩුව ඇති බැවින්  රජයේ තීරණය පරිදි පෙර පැවති  විභාගයෙන්ම එම පුරප්පාඩු පිරවීමට කටයුතු කරන බවයි.තමන්ගේ අයිතිවාසිකම්  ඉල්ලීමට පෙර  ගමට හොඳ සේවයක් සැලසීමට  හිතට ගත යුතු බවද  ඔහු වැඩිදුරටත්  කීවේය.මෙම අවස්ථාවට දේශීය වෛද්‍ය නියෝජ්‍ය  අමාත්‍ය පණ්ඩු බණ්ඩාරනායක, ඉදිකිරීම්, ඉංජිනේරු සේවා, නිවාස හා පොදු පහසුකම් නියෝජ්‍ය  අමාත්‍ය  ලසන්ත අලගියවන්න, පාර්ලිමේන්තු මන්ත්‍රී වසන්ත සේනානායක,  බස්නාහිර පළාත් සභාවේ සභාපති සුනිල් විජේරත්න,   අතිරේක දිස්ත්‍රික්  ලේකම් සුනිල් ජයලත් යන මහත්වරුන් ඇතුළු රාජ්‍ය නිලධාරීහු රැසක් සහභාගී වුහ. ",
    "URL": "https://www.lankadeepa.lk/latest_news/සියුමැලි-දෑත්-වැඩි-වේ/1-240936",
    "Category": "latest_news"
}