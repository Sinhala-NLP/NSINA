{
    "Source": "www.lankadeepa.lk",
    "Timestamp": "None  2014 අගෝස්තු මස 17",
    "Headline": "අන්තර්ජාලයෙන් කාසි සොයන  හැටි",
    "News Content": "තරඟකාරී ජීවන රටාව තුළ මුදල් ඉපයීම ජීවිතයේ ප්‍රධාන කාර්යයක් බවට පත්වන විට,මුදල් ඉපයීම සඳහාද විවිධ වූ මාර්ගයන්  සමාජය විසින්ම නිර්මාණය කරනු ලබයි.ඒ තුළ යහපත් මෙන්ම අයහපත් මාර්ගද වන නිසාවෙන් , මුදල් පිළිබඳව වූ අවශ්‍යතාවය කෙබඳු වුවත් ඒ සඳහා  යොමුවීමට පෙර යම් අධ්‍යනයක යෙදීම ඉතා වැදගත්.දිනෙන් දින දියුණු වන තාක්ෂණික ලෝකය ද මෙකී මුදල් ඉපයීමට මිනිසුන් තුල තිබෙන අවශ්‍යතාවයට පිළිතුරු  නිර්මාණය කරනු ලබයි.එනිසාම වර්තමානයේ මුදල් ඉපයීම සම්බන්ධයෙන් අන්තර්ජාලයට හිමිවන්නේ සුවිශේෂී ස්ථානයක්.අන්තර්ජාලයෙන් මුදල් ඉපයිය හැකි බව බොහෝ දෙනා අසා තිබෙන නමුත්,බොහෝ දෙනෙකුට ඒ පිළිබඳව ඇත්තේ අපැහැදිලි ,අවිධිමත් අවබෝධයක්.එමෙන්ම අන්තර්ජාලයෙන් මුදල් උපයාගත හැකි ක්‍රම හඳුන්වා දෙන මුවාවෙන් ඇතැම් ස්ථාන වල ක්‍රියාත්මක වන තරුණ තරුණියන් නොමග යවන සුළු ,මුදල් ගසාකන වැඩසටහන් හා සම්මන්ත්‍රණ නිසාවෙන් තවත් පිරිසකට ඒ පිළිබඳව ඇත්තේ ඍනාත්මක ආකල්පයක්.නමුත් මේ වන විට ලෝකයේ බොහෝ රටවල් අන්තර්ජාලය තුළ ඇති ධනාත්මක පැතිකඩයන් ඔස්සේ මුදල් ඉපයීම ඉතා සාර්ථකව කරගෙන යනු ලබයි.සැබවින්ම අන්තර්ජාලය ඔබේ නිර්මාණශීලී හැකියාවන්,කුසලතාවයන් සඳහා වටිනාකමක් ලබා දෙන අපුරු තෝතැන්නක්.විවිධ වංචනිකයන්ට නොරැවටී, එය නිවැරදිව අධ්‍යනය කර එහි  ක්‍රමවේදයන් හඳුනාගෙන ඒ සඳහා යොමුවුවහොත්  ඔබටද සාර්ථක ප්‍රතිපල අත්කරගත හැක.මෙම වීඩියෝව තුළ ඔබේ නිර්මාණශීලී හැකියාවන් තුළින් අන්තර්ජාලයෙන් මුදල් ඉපයිය හැකි සාර්ථක ක්‍රම හතරක් පිලිබඳ තොරතුරු අන්තර්ගතයි.(මෙම වීඩියෝව ලංකාදීප ‘එසැණ‘ වෙනුවෙන් නිර්මාණ ඉදිරිපත්කරණ ඉතාලියේ මිලානෝ නුවර පදිංචි හර්ෂණ රාජකරුණා සහ බෘනෝ දිවාකරගේ නිර්මාණයකි)  ",
    "URL": "https://www.lankadeepa.lk/latest_news/අන්තර්ජාලයෙන්-කාසි-සොයන--හැටි/1-256742",
    "Category": "latest_news"
}