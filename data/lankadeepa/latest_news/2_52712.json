{
    "Source": "www.lankadeepa.lk",
    "Timestamp": "2018 ඔක්තෝබර් මස 21",
    "Headline": "ශ්‍රී ලංකාවේ කටයුතු රැසකට ඉන්දීය ස්වදේශ කටයුතු ඇමති එකඟතාව",
    "News Content": "(අංජුල මහික වීරරත්න) ශ්‍රී ලංකා ක්‍රිකට් ක්ෂේත්‍රයේ සිදුවන තරග පාවාදීම් හා ඔට්ටු ඇල්ලීම් පිළිබඳ නීත්‍යනුකූලව ක්‍රියා කිරීම සඳහා ඉන්දීය සහය ලබාදීමට ඉන්දීය ස්වදේශ කටයුතු අමාත්‍ය රාජ්නාත් සිං මහතා අග්‍රාමාත්‍ය රනිල් වික්‍රමසිංහ මහතා හමුවේ එකඟතාවය පළ කළේය.ඉන්දීය සංචාරයක නිරතව සිටින ශ්‍රී ලංකා අග්‍රාමාත්‍යවරයා ප්‍රමුඛ දුත පිරිස ඉන්දීය ස්වදේශ කටයුතු අමාත්‍යවරයා හමුවූ අවස්ථාවේදී මෙම එකඟතාවය පළ කෙරිණි. පලාලි ගුවන් තොටුපළ සංවර්ධනය සඳහා සහය ලබා දීම, දකුණු ඉන්දියාවේ සිට පලාලි සහ මඩකලපුව දක්වා ​සෘජු ගුවන් සේවා ආරම්භ කිරීම සහ ශ්‍රී ලංකා පොලීසියේ ජංගම කාර්යයන් වඩාත් විධිමත් කරලීම උදෙසා ජීප් රථ 750 ක් ලබාදීම සම්බන්ධයෙන් ඉන්දියාවේ පූර්ණ සහය හිමිවන බව ඉන්දීය ස්වදේශ කටයුතු අමාත්‍ය රාජ්නාත් සිං මහතා පැවසීය.නවදිල්ලි නුවර ටජ් හෝටලයේ නිස්වාන් සාකච්ඡා ශාලාවේ දී මෙම හමුව සිදුවිය.   ",
    "URL": "https://www.lankadeepa.lk/news/ශ්‍රී-ලංකාවේ-කටයුතු-රැසකට-ඉන්දීය-ස්වදේශ-කටයුතු-ඇමති-එකඟතාව/101-538865",
    "Category": "latest_news"
}