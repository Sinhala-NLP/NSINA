{
    "Source": "www.lankadeepa.lk",
    "Timestamp": "2019 මාර්තු මස 13",
    "Headline": "ජිනීවා යන්න අලුත් කණ්ඩායමක්",
    "News Content": " (තිළිණි ද සිල්වා) මානව හිමිකම් කවුන්සිලයේ 40 වැනි සැසිවාරයේදී ශ්‍රී ලංකාව සම්බන්ධයෙන් මානව හිමිකම් පිළිබඳ එක්සත් ජාතීන්ගේ මහ කොමසාරිස්වරියගේ කාර්යාලය විසින් සකස් කරන ලද  සංහිඳියාව, වගවීම සහ මානව හිමිකම් ප‍්‍රවර්ධනය කිරීම පිළිබඳ වාර්තාව සළකා බැලීමේ අවස්ථාවට විදේශ කටයුතු අමාත්‍ය තිලක් මාරපාන මහතාගේ නායකත්වයෙන් යුතු දූත පිරිසක් ශ්‍රී ලංකා රජය නියෝජනය සහභාගී වන බව විදේශ කටයුතු අමාත්‍යාංශය සඳහන් කරයි.විදේශ කටයුතු අමාත්‍යවරයා සහ   ජනාධිපති මෛත‍්‍රීපාල සිරිසේන මහතා අතර පෙරේදා (12) පවත්වනු ලැබූ සාකච්ඡාවලින් පසුව , ජිනීවා නුවර පැවැත්වෙන මෙම සාකච්ඡා සඳහා කොළඹින් සහභාගී වන රජයේ නියෝජිත පිරිසෙහි සංයුතිය තීරණය වූ බව විදේශ කටයුතු අමාත්‍යාංශය නිවේදනයක් නිකුත් කරමින් කියා සිටී.ඒ අනුව විදේශ කටයුතු අමාත්‍ය  ගරු තිලක් මාරපන මහතාගේ නායකත්වයෙන් යුත් එම දූත පිරිසට  පාර්ලිමේන්තු මන්ත‍්‍රී ආචාර්ය සරත් අමුණුගම ,උතුරු පළාත් ආණ්ඩුකාර ආචාර්ය සුරේන් රාඝවන් ,විදේශ කටයුතු ලේකම් රවිනාථ ආර්යසිංහ, නියෝජ්‍ය සොලිසිටර් ජනරාල් ඒ. නෙරින් පුල්ලේ යන මහත්වරුන් ජිනීවා නුවර බලා පිටත්ව යාමට නියමිතය.ජිනීවා නුවර එක්සත් ජාතීන් සඳහා වූ ශ්‍රී ලංකා නිත්‍ය නියෝජිත ඒ.එල්.ඒ. අසීස් මහතා, නියෝජ්‍ය නිත්‍ය නියෝජිත සමන්තා ජයසූරිය මහත්මිය සහ ජිනීවා නුවර ශ්‍රී ලංකා නිත්‍ය නියෝජිත කාර්යාලයේ සෙසු අදාළ නිලධාරීහුද ශ්‍රී ලංකා නියෝජිත පිරිසට අයත් වන බවද එම අමාත්‍යාංශය වැඩිදුරටත් කියා සිටී.මෙම දූත පිරිස 20 වැනිදා මානව හිමිකම් පිළිබඳ මහකොමසාරිස්වරියගේ කාර්යාලය විසින් සකස් කරන ලද ශ්‍රී ලංකාව පිළිබඳ වාර්තාව මානව හිමිකම් කවුන්සිලයේ ඉදිරිපත් කෙරෙන අතර අතර ඊට පසුදින (21) ශ්‍රී ලංකාව විසින් සම අනුග්‍රහකත්වය දක්වා ඇති  ශ්‍රී ලංකාව පිළිබඳ යෝජනා සම්මතය සළකා බැලීමේ අවස්ථාවට සහභාගී වන බවද විදේශ කටයුතු අමාත්‍යාංශය කියා සිටී.  ",
    "URL": "https://www.lankadeepa.lk/latest_news/ජිනීවා-යන්න-අලුත්-කණ්ඩායමක්/1-547196",
    "Category": "latest_news"
}