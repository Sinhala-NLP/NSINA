{
    "Source": "www.lankadeepa.lk",
    "Timestamp": "2022 මාර්තු මස 22",
    "Headline": "‘අධිභාර පනත ව්‍යවස්ථාවට එකඟයි‘",
    "News Content": "(සුජිත් හේවාජුලිගේ සහ  අංජුල මහික වීරරත්න)ආන්දෝලනයට තුඩුදුන්  අධිභාර පනත් කෙටුම්පත ආණ්ඩුක්‍රම ව්‍යවස්ථාවට අනුකූල බවට ශ්‍රේෂ්ඨාධිකරණය දැනුම්දී ඇතැයි නියෝජ්‍ය  කතානායක රංජිත් සියඹලාපිටිය මහතා පාර්ලිමේන්තුවේදී  අද පැවසීය.ඒ අනුව එම පනත් කෙටුම්පත සරල බහුතරයකින් සම්මත කළ හැකි බව ද ශ්‍රේෂ්ඨාධිකරණය දන්වා ඇති බව නියෝජ්‍ය කතානායකවරයා කීවේය.නියෝජ්‍ය කතානායකවරයා ශ්‍රේෂ්ඨාධිකරණයේ මේ තීරණය දැනුම් දුන්නේ සභාවේ කටයුතු ආරම්භයේදීය.රුපියල් කෝටි දෙසීයකට වැඩි ආදායම් උපයන සමාගම් හෝ පුද්ගලයන්ට  සියයට 25 ක  අධිභාරයක් පැනවීම සඳහා විධිවිධාන සැලසීම අධිභාර පනත් කෙටුම්පතේ අරමුණයි.මේ අනුව මේ පනත් කෙටුම්පත පාර්ලිමේන්තුවේදී ඉදිරි දිනෙක සම්මත කිරීමට නියමිතව ඇතැයි පාර්ලිමේන්තු ආරංචි මාර්ග වලින් පැවසේ.  ",
    "URL": "https://www.lankadeepa.lk/news/‘අධිභාර-පනත-ව්‍යවස්ථාවට-එකඟයි‘/101-610218",
    "Category": "latest_news"
}