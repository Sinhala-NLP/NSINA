{
    "Source": "www.lankadeepa.lk",
    "Timestamp": "None  2015 දෙසැම්බර් මස 11",
    "Headline": "සුහද කොක්කු සුහදව පියාසරති",
    "News Content": "දේශපාලන ප්‍රහසන සිනමා නිර්මාණයක් වන ‘සුහද කොකා‘ ජාතික චිත්‍රපට සංස්ථාවේ තරංගනී සිනමා ශාලාවේදී බ්‍රහස්පතින්දා (10) ජනපති, අගමැති ඇතුළු මැති ඇමැතිවරුන් වෙනුවෙන් ප්‍රදර්ශනය විය.පාර්ලිමේන්තු ප්‍රතිසංස්කරණ හා ජනමාධ්‍ය ඇමැති ගයන්ත කරුණාතිලක මහතා විසින් සංවිධානය කැරුණු මේ ප්‍රදර්ශනයට කථානායක කරු ජයසූරිය මහතා ද චිත්‍රපටයේ ප්‍රධාන රංගන ශිල්පීන් වන විජය නන්දසිරි, රොඩ්නි වර්ණකුල, ගිරිරාජ් කෞශල්‍ය ඇතුළු නළු නිළියෝද එක්ව සිටියහ.        ",
    "URL": "https://www.lankadeepa.lk/latest_news/සුහද-කොක්කු-සුහදව-පියාසරති/1-368302",
    "Category": "latest_news"
}