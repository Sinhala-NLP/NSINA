{
    "Source": "www.lankadeepa.lk",
    "Timestamp": "None  2015 නොවැම්බර් මස 16",
    "Headline": "සැඩ පහර මැද්දේ පණ බේරාගනී",
    "News Content": "මාතර මහානාම සමරවීර පාලමෙන් නිල්වලා ගඟට වැටුණු එක්දරු මවක පීනා ගොඩට ඒමට සමත් වූවාය. ගඟ ඉහළට මහ වැසි ලැබීම නිසා ගඟද හොඳටම පිරී තිබූ බවත් ගඟ මැද සිට ඉහළට ඒමට ඇයට මිනිත්තු 8ක් පමණ ගතවූ බවත් සිද්ධිය දුටුවෝ කියති. ගඟේ වතුර පිරීම නිසා තද සැඩ පහරට අසුව කාන්තාව අමාරුවෙන් පීනමින් සිටියදී දහසක් පමණ දෙනා බලා සිටියත් කිසිවකු ඇය බේරාගැනීමට තැත් නොකළ බවත් එක් පුද්ගලයකු පමණක් ගං ඉවුරට ගොස් උණ ගසක් ඇය දෙසට දික් කළ බවත් කියති.සැමියාද සමග මාතර ආ එම කාන්තාව ගඟට වැටීම ප්‍රශ්නයක් බව පොලිසිය පවසයි. ඇය මාතර රෝහලට ඇතුළු කරනු ලැබීය.           ",
    "URL": "https://www.lankadeepa.lk/latest_news/සැඩ-පහර-මැද්දේ-පණ-බේරාගනී/1-361471",
    "Category": "latest_news"
}