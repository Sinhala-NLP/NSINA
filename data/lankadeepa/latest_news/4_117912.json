{
    "Source": "www.lankadeepa.lk",
    "Timestamp": "None  2011 දෙසැම්බර් මස 01",
    "Headline": "රනිල් විශේෂ ප‍්‍රකාශය නොකරයි.",
    "News Content": "පාර්ලිමේන්තුවේ කළ යුතු තම විශේෂ ප‍්‍රකාශය පාර්ලිමේන්තු මහලේකම් විසින් කපාකොටන ලදැයි කියමින් විපක්ෂ නායක රනිල් වික‍්‍රමසිංහ මහතා එම ප‍්‍රකාශය අද නොකළේය. ගිය සතියේදී විපක්ෂ නායක එම ප‍්‍රකාශය කිරීමට සැරසුණු නමුත් කතානායක එය අත්හිටුවා තීන්දුව පසුව ප‍්‍රකාශ කරන බව කීවේය. සංශෝධිත ප‍්‍රකාශයට ඉඩදී ඇතත් එය පාර්ලිමේන්තු මහලේකම් විසින් කපන ලදැයි කියමින් වික‍්‍රමසිංහ මහතා විරෝධය පළ කෙළේය.මහලේකම් එහි සංශෝධන කෙළේ තම උපදෙස් අනුව යැයි කතානායක චමල් රාජපක්ෂ මහතා කීවත් වික‍්‍රමසිංහ මහතා එම ප‍්‍රකාශය කෙළේ නැත.සරත් පොන්සේකා සම්බන්ධ ප‍්‍රශ්නයක් මතු කිරීමට ඔහුට  ඕනෑවී තිබූ බව පෙරදිනයේ කළ කතාවේ සඳහන් විය. ",
    "URL": "https://www.lankadeepa.lk/latest_news/රනිල්-විශේෂ-ප‍්‍රකාශය-නොකරයි-/1-15466",
    "Category": "latest_news"
}