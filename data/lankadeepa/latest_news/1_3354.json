{
    "Source": "www.lankadeepa.lk",
    "Timestamp": "2023 ජුලි මස 12",
    "Headline": "හිමි නමට-කතුන් දෙදෙනාට පහර දුන් අට දෙනා යළි රිමාන්ඩ්",
    "News Content": "(කේ. බුද්ධික කුමාරසිරි)නවගමුව බෝමිරිය රාස්සපාන ප්‍රදේශයේ විහාරස්ථානයක් නමින් පවත්වාගෙන ගිය නිවසක් තුළදී හිමි නමක, තරුණියක සහ කාන්තාවක නිරුවත් කර පහර දීම ඇතුළු චෝදනා නවයක් යටතේ රක්ෂිත බන්ධනාගාර ගතව සිටි පුද්ගලයන් අට දෙනා ලබන 26 වෙනි දක්වා නැවතත් රිමාන්ඩ් බන්ධනාගාර ගත කරන්නැයි කඩුවෙල මහේස්ත්‍රාත් චාණිමා විජේබණ්ඩාර මහත්මිය අද (12) දින නියෝග කළාය.හදුනා ගැනීමේ පෙරෙට්ටුවක් සදහා ද ඉදිරිපත් අවස්ථාවේ එම සැකකරුවන් අට දෙනා අතුරින් හත් දෙනෙකු හදුනා ගැනීමට සාක්ෂිකරුවන් දෙදෙනකු සමත්ව ඇති අතර එක් සාක්ෂිකාරියක කිසිවකු හදුනා ගැනීමට සමත්ව නැත.මෙලෙස රිමාඩ් බන්ධනාගාර ගත කරන ලද්දේ කඩුවෙල ඉහල බෝමිරිය ප්‍රදේශයේ පදිංචිකරුවන් වන  රසික හේමන්ත , අජිත් රංගජීව , මද්දුමගේ විජේසේන,  චමින්ද රුද්‍රිගු ,  ඉමාන් නිලුක්ෂ රුද්‍රිගු , නික්සන් අප්පුහාම් , රොහාන් උදයංක ද සිල්වා සහ  දිලාන් සුරංග යන අය වේ.මෙහිදී පැමිණිලිකරුවන් වෙනුවෙන් පෙනී සිටි නීතිඥවරුන් අධිකරණය වෙත කරැණු දක්වමින් පැවසූවේ සිද්ධිය සම්බන්ධයෙන් තවක් සැකකරුවන් අත් අඩංගුවට ගැනීමට සිටින බවට පොලිසිය දැනුවත් කර ඇති බැවින් සැකකරුවන්ට ඇප ලබා නොදෙන ලෙසයි.   ",
    "URL": "https://www.lankadeepa.lk/latest_news/හිමි-නමට-කතුන්-දෙදෙනාට-පහර-දුන්-අට-දෙනා-යළි-රිමාන්ඩ්/1-636301",
    "Category": "latest_news"
}