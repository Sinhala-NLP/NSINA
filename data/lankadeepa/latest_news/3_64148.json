{
    "Source": "www.lankadeepa.lk",
    "Timestamp": "2017 ඔක්තෝබර් මස 05",
    "Headline": "කෝටි 9 ක ගජමුතු සමග අයෙක් අත්අඩංගුවට",
    "News Content": "( තිලකරත්න දිසානායක)රුපියල් කෝටි නවයකට අලෙවි කිරීමට ගෙන ආ ගජමුතු 8ක් සමග 39 හැවිරිදි පුද්ගලයෙක් වනජීවී සංරක්ෂණ දෙපාර්තමේන්තුවේ නිලධාරීන් පිරිසක් විසින් අද (5) දහවල් අත් අඩංගූවට ගනු ලැබීය.හස්තියකුගේ දළයෙන් ලබා ගත් බව කියන ගජමුතු කිහිපයක් අලෙවි කිරීමට ඇති බවට හොරගොල්ල උද්‍යාන බාර නිලධාරී රෝහණ ප්‍රදීප් මහතාට ලැබී ඇති රහසිගත තොරතුරක් මත මෙම වැටලීම කර ඇත.එම ගජමුතු මිලදී ගන්නා මුවාවෙන් ගම්පහ මිරිස්වත්ත - වතුරුගම මාර්ගයේ නියම කරගත් ස්ථානයකට විකිණුම්කරු ගෙන්වා ගෙන තිබේ.එම ගජමුතු රුපියල් කෝටි නවයකට අලෙවි කරන බවට විකුණුම්කරු ගැණුම්කරුවන්ට පවසා ඇත.ධනවත් ව්‍යාපාරිකයකුගේ නියෝජිතයකු ලෙස පෙනී සිටි රෝහණ මහතා මුදල් සියල්ල එකවර ලබාදෙන බව පවසමින් ක්‍රමයෙන් ගජමුතුවල මිල අඩුකරමින් රුපියල් කෝටි හතර හමාරකට මිල තීන්දු කර ධනවතාට ඒ බව දැනුම් දෙන අන්දමට ඇමතුමක් ලබා දී ඇත.මේ අනුව ධනවත් ව්‍යාපාරිකයා හමුවීමට සඳහා යාමට විකුණුම්කරු වාහනයකට නංවාගෙන ගම්පහ වනජීවී කාර්යාලය වෙත පැමිණ තිබේ.මේ සමග ඉපැරණි පුරාවිද්‍යා සලකුණක් සහිත ගල් මංජුසාවක්ද තිබී ඇත. වතුපිටිවල  රුග්ගහවිල ප්‍රදේශයෙහි පදිංචිකරුවකු බව කියන සැකකරුගෙන් මේ පිළිබදව ප්‍රශ්න කිරීමේදී පවසා ඇත්තේ ගෙවත්තෙහි වලක් හාරමින් සිටියදී මෙම මංජුසාව හමුවු බවත් ඒ තුළ ගජමුතු තිබු බවත් ය.  ",
    "URL": "https://www.lankadeepa.lk/latest_news/කෝටි-9-ක-ගජමුතු-සමග-අයෙක්-අත්අඩංගුවට/1-518661",
    "Category": "latest_news"
}