{
    "Source": "www.lankadeepa.lk",
    "Timestamp": "2023 අගෝස්තු මස 08",
    "Headline": "රිය අනතුරින් මව මරුට පුතා රෝහලට",
    "News Content": "(ලක්මි කුඩලිගම)අනුරාධපුරයට  ගොස් නිවසට එද්දී  බුලත්සිංහල නගරයේ දී යතුරු පැදිය නවතා තිබූ බස් රථයක ගැටී මව මියගොස් පුතා බරපතල තුවාල ලබා රෝහල් ගත කළ බව බුලත්සිංහල පොලිසිය පවසයි.මෙසේ මියගොස් ඇත්තේ බදුරලිය මගුර, නුගවෙල කන්ද යන ලිපිනයේ පදිංචි  මිරිහේන කම්කානම්ගේ  චන්ද්‍රාවති නැමැති 69 හැවිරිදි කාන්තාවකි.ඇය තම වැඩිමල් පුත් සමග යතුරු පැදියකින් අනුරාධපුර පැවති පිච්ච මල් පූජාවකට සහභාගී වී පසු දින  එම යතුරු පැදියෙන් නිවස බලා එද්දී උදෑසන බුලත්සිංහල හොරණ මාර්ගයේ අයිනක නතර කර තිබූ බස් රථයක යතුරු පැදිය ගැටීමෙන් ඒම අනතුර සිදුව ඇත.පුතා බරපතල තුවාල හේතුවෙන් බුලත්සිංහල රෝහලට ඇතුළත් කිරීමෙන් පසු වැඩි දුර ප්‍රතිකාර සඳහා කොළඹ ජාතික රෝහලට ඇතුළත් කර ඇතැයි පොලිසිය පැවසීය.    ",
    "URL": "https://www.lankadeepa.lk/latest_news/රිය-අනතුරින්-මව-මරුට-පුතා-රෝහලට/1-637764",
    "Category": "latest_news"
}