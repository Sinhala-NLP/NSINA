{
    "Source": "www.lankadeepa.lk",
    "Timestamp": "None  2015 ජනවාරි මස 22",
    "Headline": "‘මහින්ද පැරදුණේ සාස්තර පස්සේ ගිය නිසයි‘",
    "News Content": " ප්‍රංශයේ දිනපතා පළවෙන පැරිස් කලාපයේ පමණක් ලක්ෂ තුනක් පමණ පාඨකයන් කියවන පුවත් පතකි ඩිරෙක්ට් මැතෑන් . හිමිදිරිය, උදය ,උදේ වරුව යන්න ප්‍රංශ බසේ මැතෑන් යන්න අරුත් ගන්වයි. පැරීසිය වෙලා ගෙන ඇති උමං දුම්රිය පොල, බස් නැවතුම , දුම්රිය , බසය , කාර්යාලය, වැඩපොළ යන හැම තැනකම හැම කෙනෙකු අත ඉහත කුඩා පුවත් පත දැකීම උදේ වරුවේ සුලභ දසුනකි. නොමිලේ ලැඛෙන මෙම පුවත් පතේ දෙවන පිටුව ජෝන් මරී කොළෙම්ඹනී නම් ප්‍රංශයේ සුප්‍රසිද්ධ මාධ්‍යවේදියා සදහා වෙන්වී ඇත්තේය. දිනපතා ලෝකයේ සිදුවන සුවිශේෂි දේශපාලන, ආර්ථීකය, විද්‍යාව, නව තාක්ශණය ආදි කරුණු ගැන විශ්ලේෂණාත්මක විග්‍රහයක්  ඇතුලත් වන මෙම පිටුවේ කොටසක් › ලංකාවට ද    ජනවාරි 15 වෙනිදා  උදේ වෙන් කර තිබුණේය. කේන්ද්‍ර පලා පල විශ්වාස කිරීම හේතුවෙන් ›ලංකාවේ හිටපු ජනාධිපති මහින්ද රාජපක්ෂ තම ධූර කාලයට ප්‍රථම ජනාධිපතිවරනය පවත්වා පරාජයට පත්වු බව සදහන් පුවතක් එහි පළවී තිබිණි. දශක තුනකට ආසන්න ඇසුරක් ඇති දෛවඥයෙකු ඔහු ඇසුරු කළ බවත් ඔහුගේ නක්ශස්ත්‍ර වේලාවන්ට අනුව ජනාධිපති  දැඩි විශ්වායකින් කටයුතු කිරීමට පුරුදුවී සිටි බවත් සදහන් කර ඇති අතරම මෙවර මහින්ද රාජපක්ෂ ජනාධිපති පරාජය වන බව ඔහු දැනගෙන සිටියත් එය ජනාධිපතිට වසන් කල බවද සටහනට එකතුවේ. එසේ කිරීමට හේතුව මින් පෙර 2009දි එලෙස අසුභ පෙර නිමිති පළකල දෛවඥයෙකු සිරගත කළ හෙයින් ¦ තමාටද එම ඉරණම අත්වේ යැයි බියෙන් නොපැවසූ බව ප්‍රංශ පුවත් සේවයට කළ ප්‍රකාශයක්ද මෙම සටහනේ විශේෂයෙන් සදහන් කර ඇත. යුරෝපයේ බොහෝ රටවල මෙන් ප්‍රංශයේද කේන්ද්‍ර පලාපල අනුව තත්පර, මිනිත්තු, පැය කාල සටහනකට යටත්ව දේශපාලන හෝ රාජ්‍ය කටයුතු සිදු කිරීමක් සිදුවන්නේම නැත. ප්‍රංශ ජාතිකයෝ වැඩි ප්‍රතිශතකයක් එම මිථ්‍යා විශ්වාස කෙරෙහි සැලකිල්ලක් නොදක්වති. ලෝ සුපතල විශ්ම කර්ම නිර්මාණයක්වූ ප්‍රංශ එංගලන්තය යා කරන මුහුදු උමං මග, දකුණු දිග ප්‍රංශයේ කඳු දෙකක් යා කොට ඉදිකළ ලෝකයේ උසම පාළම ආදිය විවෘත කිරීමේදි මල් පුජා, පහන් පුජා, සජ් ගායනා, කිරි පුජා, පැන් පුජා, යාඥා, ගීතිකා කිසිම දෙයක් නොවීය. ප්‍රංශයේ කිසිම රාජ්‍ය, දේශපාලන හෝ වෙනත් සුවිශේෂි කටයුතු ග්‍රහ පලාපල හැසිරීම ප්‍රධාන කොට කටයුතු කිරීම ප්‍රංශයේ ක්‍රමය නොවේ. එසේ නොවුයේ නම් ප්‍රංශ ජනාධිපතිට ඇති රාජ්‍ය තීන්දු තීරණ ප්‍රමාණය හැටියට ¦ ඔහුට හැමÞම බලි තොවිල් පුද පූජා හැර වෙන කිසිදු කටයුත්තක් කිරීමට කාලය නොලැඛෙනු ඇත. ප්‍රංශ ජනාධිපති අද ලෝකයේ දරුණුම තස්ත්‍රවාදි තර්ජනයට මුහුණදී සිටියි. එසේ නමුදු ඔහුගේ දෛනික රාජකාරි ගමනා ගමනයට එක් වන්නේ වාහන තුනකි.    ",
    "URL": "https://www.lankadeepa.lk/latest_news/‘මහින්ද-පැරදුණේ-සාස්තර-පස්සේ-ගිය-නිසයි‘/1-291859",
    "Category": "latest_news"
}