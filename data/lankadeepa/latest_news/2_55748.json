{
    "Source": "www.lankadeepa.lk",
    "Timestamp": "2018 ජුලි මස 05",
    "Headline": "දේශපාලන පළිගැනීම් පත්වීම්වලට එරෙහිව නිලධාරීහු අධිකරණයට යති",
    "News Content": "(තිළිණි  ද සිල්වා සහ රංජන් කටුගම්පොල)අධ්‍යාපන පරිපාලන  සේවයේ විධි විධානයන්ට පටහැනිව දේශපාලන  පළිගැනීමට ලක් වූවන්ට එම සේවයේ පත්විම් ලබා දීම වලකාලන අතුරු නියෝගයක් නිකුත් කරන ලෙස ඉල්ලා ශ්‍රි ලංකා අධ්‍යාපන පරිපාලන සේවා වෘත්තිය සංගමය අද (5)  ශ්‍රේෂ්ඨාධිකරණයේ  මූලික අයිතිවාසිකම්   පෙත්සමක් ගොනු කර ඇත.මෙම පෙත්සමෙහි වගඋත්තරකරුවන් ලෙස අධ්‍යාපන ඇමැති අකිල විරාජ් කාරියවසම් මහතා ඇතුලු 14 දෙනෙකු නම් කර ඇත.පෙත්සමේ මෙසේද සඳහන්වේ.‘‘අධ්‍යාපන පරිපාලන  සේවයේ විධි විධානයන්ට පටහැනිව   එම සේවයට පත්විම් වලට මීට පෙරද   පෙත්සම්කාර සංගමයට එරෙහිව නීතිමය ක්‍රියාමාර්ග ගෙන ඇත.ඒ සම්බන්ධව අධිකරණ නියෝගද පනවා ඇත.තත්ත්වය මෙසේ තිබියදි රාජ්‍ය සේවා කොමිසම මෙම ජුලි  මස තුල දේශපාලන  පළිගැනීමට ලක් වූවා යැයි කියන විදුහල්පති සේවයේ සහ ගුරු සේවයේ 4000කට පමණ එම පත්විම් ලබා දිමට යන බව දැන ගන්නට ලැබි ඇත.‘‘මෙම තත්ත්වය තුල තම මුලික අයිතිවාසිකම්  කඩ වී ඇතැයි කියා සිටින ශ්‍රි ලංකා අධ්‍යාපන පරිපාලන සේවා වෘත්තිය සංගමය එම පියවර වලකාලන අතුරු නියෝගයක් නිකුත් කරන ලෙස සිය පෙත්සමෙන්  ඉල්ලා ඇත.  ",
    "URL": "https://www.lankadeepa.lk/latest_news/දේශපාලන-පළිගැනීම්-පත්වීම්වලට-එරෙහිව-නිලධාරීහු-අධිකරණයට-යති/1-532204",
    "Category": "latest_news"
}