{
    "Source": "www.lankadeepa.lk",
    "Timestamp": "2020 පෙබරවාරි මස 16",
    "Headline": "‘‘ඉන්ධන මිල අඩුකරන්න කටයුතු කරනවා‘‘",
    "News Content": "(චන්ද්‍රසේන ගමගේ)ලෝක ඉන්ධන මිල පවතින තත්ත්වයේම පැවතියහොත් ඉදිරි සති දෙක තුළදී රටේ ඉන්ධන මිල අඩු කරන්න රජය කටයුතු කරන බව විදුලි බල හා බලශක්ති අමාත්‍ය මහින්ද අමරවීර මහතා අද (16)  වලස්මුල්ලේදී පැවසීය.එහිදී වැඩිදුරටත් අදහස් දැක් වූ මහින්ද අමරවීර මහතා මෙසේ පැවසීය.මේ වන විට ලෝක වෙළඳපොලේ ඉන්ධන මිලේ යම් අඩුවීමක් සිදු වී තිබෙනවා. අපි හිතන්නේ කොරෝනා වෛරසයෙන් ලෝක ආර්ථිකයට වූ බලපෑම මත ඉන්ධන මිලේද යම් වෙනසක් වුණා කියලයි. කෙසේ වුවද මේ පවතින මිල ඉදිරි සති කිහිපය පුරා පැවතියහොත් රටේ ඉන්ධන මිලද යම් අඩුකිරීමක්  කරන්න  කටයුතු කරනවා. ඒ පිළිබඳව ජනාධිපති තුමා මෙන්ම අගමැතිතුමාද අවදානය යොමු කර තිබෙනවා.ඉන්ධන මිල සූත්‍රය නැවත ගෙනඒමට ආණ්ඩුවේ කිසිඳු අදහස් නෑ. ඉන්ධන මිල සූත්‍රය තිබුනානම් ගිය මාසේ 10 වැනිදින රුපියල් 12 ක් ඉන්ධන මිල වැඩි වෙන්න තිබුණා. ඒ වගේම ඉන්ධන මිල සූත්‍රය තිබුනානම් මේ මාසයේ ඉන්ධන මිල රුපියල් 02 න් අඩුවෙන්න තිබුණා. ඉන්ධන මිල සූත්‍රය අහිමි කිරීම නිසා මේ රටේ ජනතාවට යම් අස්වැසිල්ලක් ලැබුණු බව ද ඇමතිවරයා වැඩිෙදුරටත් පැවසීය.  ",
    "URL": "https://www.lankadeepa.lk/news/‘‘ඉන්ධන-මිල-අඩුකරන්න-කටයුතු-කරනවා‘‘/101-566118",
    "Category": "latest_news"
}