{
    "Source": "www.lankadeepa.lk",
    "Timestamp": "2022 සැප්තැම්බර් මස 25",
    "Headline": "පැහැරගත් ඉන්ධන බවුසරය බේරාගන්න හන්තානේ මහ යුද්ධයක්",
    "News Content": "(ඉන්දිකා රාමනායක සහ ජේ ඒ එල් ජයසිංහ)මහනුවර හන්තාන කන්දේ සවිකර ඇති පුද්ගලික දුරකතන සමාගමක සම්ප්‍රේ තාක්ෂණ කුළුණක අවශ්‍ය රුපියල් ලක්ෂ 13 ක් වටිනා ඩීසල් තොගයක් ගිය ඉන්ධන බවුසරයක් අද අලුයම මග හරස් කර නවතා රියදුරු සහ සහයකට පහර දී  එම බවුසර් රථය පැහැරගෙන ගැනීමට තැත්කළ කොල්ලකරුවන් දෙදෙනකු මහත් වෙහෙසක් දරා මහනුවර මුලස්ථාන පොලිසිය විසින් අත්අඩංගුවට ගනු ලැබීය.කොළඹ සිට ඉන්ධන තොගය රැගෙත් මෙම බවුසරය හන්තාන සම්ප්‍රේෂණ කුළුණ බලා ගමන් කරමින් සිටියදි අලුයම 2.00 ට පමණ එය පැහැරගෙන ඇත.කොල්ලකරුවන් සිව්දෙනකු ත්‍රිරෝද රථයක් මග හරස්කර නවතා ඉන්ධන රථය නවත්වාගෙන ඇති බව පොලිස් ආරංචි මාර්ග පවසයි.සැකකරුවන් රියදුරුට හා සහයක පහර දී ඔවුන් සතු මුදල් කොල්ල කා ඇති අතර, මෙම බවුසරයට පාර පෙන්වමින් කැබ් රථයකින් ගමන් ගත් පුද්ගලික දුරකතන සමාගමේ නිලධාරියකු ට ද පහර දී ඔහු සතු මුදල් ද කොල්ල කා ඇති බව පොලිස් ආරංචි මාර්ග පවසයි.මෙම සිද්ධිය සම්බන්ධයෙන් 119 වෙත ලැබුණු තොරතුරකට අනුව මහනුවර මුලස්ථාන පොලිසියේ හසිදි ඇමැතුම් අංශයේ පොලිස් කණ්ඩායමක් සිද්ධිය සැලවී පැයක් ඇතුළත වහාම එම ස්ථානයට ගොස් ක්‍රියාත්මක වීම හේතුවෙන් කොල්ලකරුවන් දෙදෙනකු එම ස්ථානයේදීම අත්අඩංගුවට ගෙන ඇත.   ",
    "URL": "https://www.lankadeepa.lk/latest_news/පැහැරගත්-ඉන්ධන-බවුසරය-බේරාගන්න-හන්තානේ-මහ-යුද්ධයක්/1-620409",
    "Category": "latest_news"
}