{
    "Source": "www.lankadeepa.lk",
    "Timestamp": "None  2015 අප්‍රේල් මස 05",
    "Headline": "රටින් ආ බෑණා එලොව යයි : මාමා රෝහලේ ",
    "News Content": "බහරේන් රැකියාවට ගොස් සිටි බෑණා කටුනායක ගුවන්තොටේ සිට පසුගිය සෙනසුරාදා  හෝමාගම නිවසට රැගෙන ආ මාමා කැපුම් තුවාල ලබා ගෙදර බිම වැටී සිටි බව ඔහුගෙන් ලැබුණු දුරකථන ඇමතුමක සඳහන්වී යැයි බැහැරට ගොස් සිටි ඔහුගේ බිරිය පොලිසියට කීවාය.බෑණා එනතෙක් එදින උදේ 7.30 පමණ වනතෙක් ගෙදර සිටි නැන්දා නුගේගොඩ වැඩට ගියාය. බෑණා 23 හැවිරිදි යෝගනාදන් බුවනේන්ද්‍ර බවත් ඔහුගේ සිරුර විදුලි පංකාවක එල්ලෙමින් තිබූ බවත් පොලිසිය කියයි.පොලිසිය විශ්වාස කරනුයේ මමාට පිහියෙන් අනින්ට ඇත්තේත්, බෑණා මරණයට පත්වන්නට ඇත්තේත්, සෙනසුරාදා උදේ 7.30 හා දහවල් 11 අතර කාලයේදී බවයි.බෑණාගේ ගමන් බෑගයද කාමරයේ තිබූ බව පොලිසිය කියයි.      ",
    "URL": "https://www.lankadeepa.lk/latest_news/රටින්-ආ-බෑණා-එලොව-යයි-:-මාමා-රෝහලේ/1-307298",
    "Category": "latest_news"
}