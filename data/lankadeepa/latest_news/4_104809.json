{
    "Source": "www.lankadeepa.lk",
    "Timestamp": "None  2013 ජුනි මස 10",
    "Headline": "ලෝක කි‍්‍රකට් ලොක්කා ශී‍්‍ර ලංකාවට කණගාටුව පළකරයි",
    "News Content": "එංගලන්තයේදී පැවැත්වෙන අයි. සී. සී. ශූරයන්ගේ කුසලාන කි‍්‍රකට් තරගාවලියේ සමාරම්භක උත්සවය පැවැති පසුගිය 6 වැනිදා ශී‍්‍ර ලංකාවේ ජාතික ධජය කී‍්‍රඩාංගණයට ගෙන එන අවස්ථාවේදී පසුබිමෙන් හින්දි ගීතයක් වාදනය වීම සම්බන්ධයෙන් අන්තර්ජාතික කි‍්‍රකට් සභාව ශී‍්‍ර ලංකා කි‍්‍රකට් ආයතනය වෙත කණගාටුව ප‍්‍රකාශ කර තිබේ.ඒ බව සඳහන් කරමින් අන්තර්ජාතික කි‍්‍රකට් සභාවේ තරගාවලි අධ්‍යක්‍ෂ කි‍්‍රස් ටෙට්ලි මහතා විසින් ශී‍්‍ර ලංකා කි‍්‍රකට් ලේකම් නිශාන්ත රණතුංග මහතාට ලිඛිතව සිය කණගාටුටව ප‍්‍රකාශ කරනු ලැබ තිබේ. කෙසේ වෙතත් එවන් සිදුවීමකට හේතු කවරේද යන්න තරගාවලියේ මෙහෙයුම් කටයුතු බාරදී ඇති සමාගමෙන් විමසා සිටින බවද ටෙට්ලි මහතා ශී‍්‍ර ලංකාවට දන්වා එවා තිබේ.අයි. සී. සී. ශූරයන්ගේ කුසලාන කි‍්‍රකට් තරගාවලියේ සමාරම්භක උත්සවයේදී ඒ ඒ රටවල කි‍්‍රකට් නායකයෝ මෙම තරගාවලිය සම්බන්ධයෙන් තමන්ගේ පණිවුඩය ප‍්‍රකාශයට පත්කළහ. ඇන්ජලෝ මැතිව්ස්ගේ පණිවුඩය කී‍්‍රඩාංගණයේ පිහිටි දැවැන්ත රූපවාහිනී තිරයේ දිස්වෙද්දී ශී‍්‍ර ලංකාවේ ජාතික කොඩිය කී‍්‍රඩාංගණයට ගෙන එන ලද අතර එම අවස්ථාවේදී පසුබිමෙන් වාදනය වූයේ හින්දි චිත‍්‍රපට ගීතයකි. ",
    "URL": "https://www.lankadeepa.lk/latest_news/ලෝක-කි‍්‍රකට්-ලොක්කා-ශී‍්‍ර-ලංකාවට-කණගාටුව-පළකරයි/1-135348",
    "Category": "latest_news"
}