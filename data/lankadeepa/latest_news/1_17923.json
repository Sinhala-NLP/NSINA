{
    "Source": "www.lankadeepa.lk",
    "Timestamp": "2022 මාර්තු මස 21",
    "Headline": "බලශක්ති ඇමැතිගේ රියැදුරාට පිහියෙන් ඇන මරා දමයි",
    "News Content": "(ශ‍්‍රීනාත් ප‍්‍රසන්න ජයසුරිය සහ බිමල් ශ්‍යාමන් ජයසිංහ)බලශක්ති අමාත්‍ය ගාමිණි ලොකුගේ මහතාගේ රියදුරුට පිළියන්දල මාවිත්තර පිහිටි රියදුරුගේ නිවස ඉදිරිපිටදී අද රාත‍්‍රී 8.00ට පමණ යතුරුපැදිකරුවකු විසින් පිහයකින් ඇණ ඝාතනය කර ඇතැයි කැස්බෑව පොලිසියය කියයි.මෙසේ ඝාතනය කර ඇත්තේ පිළියන්දල මාවිත්තර ගම්මානවත්ත ප‍්‍රදේශයේ පදිංචිව සිටි ඈපාසිංහගේ කනිෂ්ක (41) නැමැත්තෙකුටයමොහුගේ නිවස ඉදිරිපිටින් අධික ශබ්දයක් පිටකරමින් යතුරු පැදියක් කිහිප වතාවක් ධාවනය කිරීම සම්බන්ධයෙන් ඇතිවූ කතාබහකින්  පසුව ඔහුට පිහියකින් ඇණ පළාගොස් ඇතැයි පොලිසිය පවසයි.බරපතල තුවාල ලැබු ඇමතිවරයාගේ රියදුරා පිළියන්දල රෝහලට ඇතුලත් කර ප‍්‍රතිකාර ලබමින් සිටියදී මියගිය බව පොලිසිය පවසයි.    ",
    "URL": "https://www.lankadeepa.lk/latest_news/බලශක්ති-ඇමැතිගේ-රියැදුරාට-පිහියෙන්-ඇන-මරා-දමයි/1-610199",
    "Category": "latest_news"
}