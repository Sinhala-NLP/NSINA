{
    "Source": "www.lankadeepa.lk",
    "Timestamp": "None  2015 අගෝස්තු මස 24",
    "Headline": "සමන් ඒකනායක අගමැති ලේකම්",
    "News Content": "අග්‍රාමාත්‍ය ලේකම්වරයා ලෙස සමන් ඒකනායක මහතා පත් කරනු ලැබ තිබේ.මීට පෙරද අග්‍රාමාත්‍ය ලේකම්වරයාව සිටි  ඒකනායක මහතා සිය පත්වීම් ලිපිය ජනාධිපති මෛත්‍රීපාල සිරිසේන මහතා අතින් ජනාධිපති කාර්යාලයයේ දී අද ලබා ගත්තේය.ශ්‍රී ලංකා පරිපාලන සේවයේ විශේෂ ශ්‍රේණියේ නිලධාරියෙකු වන  ඒකනායක මහතා පේරාදෙණිය විශ්ව විද්‍යාලයේ උපාධිධාරියෙකි. ශ්‍රී ජයවර්ධනපුර විශ්ව විද්‍යාලයෙන් රාජ්‍ය පරිපාලනය පිළිබඳ ශාස්ත්‍රපති උපාධිය ද ඔහු සතුය. යෞවන කටයුතු, නිවාස, ජනමාධ්‍ය, විදේශ  , මුදල් යන අමාත්‍යාංශයන්හි සහ අග්‍රාමාත්‍ය කාර්යාලයේ ඉහළ තනතුරු දරා ඇති  ඒකනායක මහතා මලයාසියාවේ සහ එංගලන්තයේ මහ කොමසාරිස් කාර්යාලවල ද සේවය කර තිබේ. සමන් ඒකනායක මහතා එක්සත් ජාතීන්ගේ මානව ජනාවාස වැඩසටහනේ ප්‍රධානියා ලෙස ද සේවය කළේය. ",
    "URL": "https://www.lankadeepa.lk/latest_news/සමන්-ඒකනායක-අගමැති-ලේකම්/1-342819",
    "Category": "latest_news"
}