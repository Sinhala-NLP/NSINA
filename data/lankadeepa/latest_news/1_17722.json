{
    "Source": "www.lankadeepa.lk",
    "Timestamp": "2022 මාර්තු මස 28",
    "Headline": "දෙමළ බෙදුම්වාදීන්ගෙන් භයානක උගුලක්",
    "News Content": "(යොහාන් භාසුර)ශ්‍රී ලංකාව පත්ව ඇති වත්මන් අර්බුදය භාවිතා කරමින් දෙමළ ජාතික සන්ධානය සහ දෙමළ ඩයස්පෝරාව භයානක දේශපාලන උගුලක් අටවමින් සිටින බවත් රණවිරුවන් දිවි පරදුවට තබා රැකගත් ඒකීය ශ්‍රී ලංකාව පාවාදීමට කටයුතු නොකරන්නැයි ජනාධිපති ගෝඨාභය රාජපක්ෂ මහතාගෙන් ඉල්ලා සිටින බවත් ජාතික නිදහස් පෙරමුණේ ජාතික සංවිධායක, හිටපු රාජ්‍ය අමාත්‍ය ජයන්ත සමරවීර මහතා  පැවසීය.‘යුද විරුවා‘ ‘පාවා දෙන්නකු‘ බවට පත්කර ගැනීමේ අභිලාෂයෙන් දෙමළ ජාතික සන්ධානය සහ ජනාධිපතිවරයා අතර පසුගියදා පැවැති සාකච්ඡාවේදී දෙමළ ජාතික සන්ධානයේ නායක ආර්. සම්බන්ධන් මහතා ‘එක්සත් නොබෙදුණු ශ්‍රී ලංකාවක්‘ සෞභාග්‍ය කරා රැගෙන යාමේ යෝජනා පහක් ඉදිරිපත් කර ඇති බවත් ‘දෙමළ ඊළම සහ සිංහල ශ්‍රී ලංකාව‘ යන දෙකෙන් එක්සත් වූ ශ්‍රී ලංකාවක් පිළිබඳව බවත් ජයන්ත සමරවීර මහතා කීය.ජනාධිපති ගෝඨාභය රාජපක්ෂ මහතා ‘එක්සත් ශ්‍රී ලංකාවක්‘ යන්න ප්‍රතික්ෂේප කර නොමැති වුවත් ජනාධිපති මාධ්‍ය අංශය ද ඒ සාකච්ඡාව පිළිබඳ මාධ්‍ය වාර්තාවක් නිකුත් කරමින් ‘එක්සත් නොබෙදුණු ශ්‍රී ලංකාවක්‘ යන වචන ඒ ආකාරයෙන්ම යොදා ඇති බව සඳහන් කළ ජයන්ත සමරවීර මහතා එක්සත් නොබෙදුණු ශ්‍රී ලංකාවක් පිළිබඳව පූර්ව එකඟතාවක් සහිතව මෙම සාකච්ඡාව සිදුකළා ද යන සැකය මතුවීම, වැළැක්විය නොහැකි බව ද කීය.පිටකෝට්ටේ පිහිටි ජාතික නිදහස් පෙරමුණේ ප්‍රධාන කාර්යාලයේදී අද (27) පැවැති විශේෂ මාධ්‍ය හමුවකදී අදහස් දක්මින් එහි ජාතික සංවිධායක, හිටපු රාජ්‍ය අමාත්‍ය ජයන්ත සමරවීර මහතා මෙසේ පැවසීය.   ",
    "URL": "https://www.lankadeepa.lk/latest_news/දෙමළ-බෙදුම්වාදීන්ගෙන්-භයානක-උගුලක්/1-610517",
    "Category": "latest_news"
}