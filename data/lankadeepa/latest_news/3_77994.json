{
    "Source": "www.lankadeepa.lk",
    "Timestamp": "None  2016 මාර්තු මස 29",
    "Headline": "මාරු කළත් නොගිය දිසාපාමොක්ට එරෙහි පරීක්ෂණ ",
    "News Content": "ගාල්ල සවුත්ලන්ඩ්ස් විද්‍යාලයෙන් තාවකාලිකව පළාත් අධ්‍යාපන කාර්යයාලයට මාරු කළ හිටපු විදුහල්පතිනියගේ ක්‍රියාකලාපය සම්බන්ධයෙන් වහා පරීක්ෂණයක් කර ක්‍රියාමාර්ගයක් ගන්නා බව ලංකා ගුරු සංගමයේ පිරිසක් හා අධ්‍යාපන අමාත්‍යංශයේ නිළධාරීන් පිරිසක් සමග පැවති සාකච්ඡාවක දී අධ්‍යාපන අමාත්‍ය අකිල විරාජ් කාරියවසම් පැවසූ බව ලංකා ගුරු සංගමය පවසයි.මෙම සාකච්ඡාවට අමාත්‍යවරයා, ගුරු සංගම් සාමාජිකයෝ තිදෙනෙක්, අමාත්‍යංශයේ නිලධරයෝ තිදෙනෙක් සහභාගී වූහ.අමාත්‍යංශයේ නිලධාරියෙකු පැවසූයේ නව විදුහල්පතිනියට වැඩ බාර නොදීම ගැන පැමිණීල්ලක් ලැබුණු බවයි. ඒ පිළිබඳ පරීක්ෂණයක් පවත්වන බවත් ඔහු කීවේය. ",
    "URL": "https://www.lankadeepa.lk/latest_news/මාරු-කළත්-නොගිය-දිසාපාමොක්ට-එරෙහි-පරීක්ෂණ/1-399683",
    "Category": "latest_news"
}