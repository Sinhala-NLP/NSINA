{
    "Source": "www.lankadeepa.lk",
    "Timestamp": "2017 මැයි මස 23",
    "Headline": "ජේම්ස් බොන්ඩ්ට පණ දුන් රොජර් මූර් දිවි රඟමඩලින් බැසයයි",
    "News Content": "ජේම්ස් බොන්ඩ් සිනමා පට මාලාව  ඔස්සේ ජනප්‍රියත්වය පත්වූ රංගන ශිල්පී ශ්‍රීමත් රොජර් මූර් පිළිකා රෝගය හේතුවෙන් මියගිය බව විදෙස් මාධ්‍ය වාර්තා පවසයි. 1973 සහ 1985 අතර කාලයේ ජේම්ස් බොන්ඩ් චිත්‍රපට 7කට එක්වූ ඔහු මිය යන විට 89 වැනි වියේ පසුවිය.ලෝකයේ ගෞරවයට පාත්‍රවූ ඔහුගේ චිත්‍රපට, රූපවාහිනී වැඩසටහන් සහ යුනිසෙෆ් සංවිධානය වෙනුවෙන් ඔහු කළ විචිත්‍ර වැඩසටහන් තුළින් මූර් හඳුනාගත් සැම වෙනුවෙන් සිය ආදරය සහ ගෞරවය පිරිනමන බව ඔහුගේ දරුවන් වන දෙබොරා, ජෙෆ්රි හා ක්‍රිස්ටියන් නිවේදනයක් නිකුත් කරමින් කියා සිටිති.ඔහුගේ අවසන් කැමැත්ත අනුව පවුලේ අයගේ සහභාගිත්වයෙන් පෞද්ගලික අවමංගල උත්සවයක් මොනාකෝ හි දී පැවැත්වේ.  ",
    "URL": "https://www.lankadeepa.lk/world_news/ජේම්ස්-බොන්ඩ්ට-පණ-දුන්-රොජර්-මූර්-දිවි-රඟමඩලින්-බැසයයි/14-513084",
    "Category": "latest_news"
}