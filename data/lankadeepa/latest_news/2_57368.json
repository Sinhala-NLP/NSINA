{
    "Source": "www.lankadeepa.lk",
    "Timestamp": "2018 මැයි මස 15",
    "Headline": "නිතී විරෝධි දුම්වැටි සමඟ ගුවන්තොටේදී අයෙක් අත්අඩංගුවට",
    "News Content": "  (ටී.කේ.ජී.කපිල)නීතිවිරෝධී ලෙස සිංගප්පූරුවේ සිට රැගෙන ආ දුම්වැටි තොගයක්  සමඟ පුද්ගලයකු  කටුනායක ගුවන් තොටුපොළේ දී රේගු නිලධාරීන් අද (15) අලුයම අත්අඩංගුවට ගෙන තිබේ.. අත්අඩංගුවට පත් පුද්ගලයා  කොළඹ , බොරලැස්ගමුව ප්‍රදේශයේ පදිංචි 33 හැවිරිදි පුද්ගලයෙකි . ඔහු විසින් රැගෙන ආ ගමන් මල්ලේ බෙන්සන් ඇන්ඩ් හෙජස් වර්ගයේ දුම්වැටි 15,400 ක් අඩංගු , දුම්වැටි කාටූන් 77 ක් සගවා ගෙන තිබී රේගු නිලධාරීන් විසින් සොයා ගෙන තිබුණි . ඒවායේ වටිනාකම රුපියල් 7,70,000 ක් බව රේගුව සදහන් කරයි. සිංගප්පූරුවේ සිට පැමිණි එමිරේට්ස් ගුවන් සේවයේ ඊ.කේ.- 349 දරණ ගුවන් යානයෙන් කටුනායක ගුවන් තොටුපොළ   ඔහු පැමිණ ඇති අතර  ඔහු රැගෙන ආ ගමන් මල්ල පරීක්ෂා කිරීමෙන් පසු මෙම දුම්වැටි තොගය සොයාගෙන තිබේ.   ",
    "URL": "https://www.lankadeepa.lk/latest_news/නිතී-විරෝධි-දුම්වැටි-සමඟ-ගුවන්තොටේදී-අයෙක්-අත්අඩංගුවට/1-528995",
    "Category": "latest_news"
}