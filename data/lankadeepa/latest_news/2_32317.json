{
    "Source": "www.lankadeepa.lk",
    "Timestamp": "2021 අප්‍රේල් මස 26",
    "Headline": "නව ලේකම්වරු පහකට තානාපතිවරු දෙකකට අනුමැතිය",
    "News Content": "(සුජිත් හේවාජුලිගේ සහ අංජුල මහික වීරරත්න)රජයේ අමාත්‍යාංශ සඳහා ලේකම්වරුන් පස් දෙනකු සහ විදේශයන්හි ශ්‍රී ලංකා තානාපතිවරුන් දෙදෙනකු පත් කිරීමට උසස් නිලතල පිළිබඳ පාර්ලිමේන්තු කාරක සභාවේ අනුමැතිය හිමි වූ බව පාර්ලිමේන්තු මහලේකම් ධම්මික දසනායක මහතා පවසයි.මේ අනුව මෙසේ අනුමැතිය ලැබී ඇත්තේ අනුර දිසානායක මහතා වාරිමාර්ග අමාත්‍යාංශයේ ලේකම් ලෙස ද සිරි නිමල් පෙරේරා මහතා නාගරික සංවර්ධන හා නිවාස අමාත්‍යාංශයේ ලේකම්වරයා ලෙසද විශ්‍රාමික මේජර් ජෙනරාල් ජනරාල් ජගත් අල්විස් මහතා මහජන ආරක්ෂාව පිළිබඳ අමාත්‍යාංශයේ ලේකම්වරයා ලෙසද භද්‍රානි ජයවර්ධන මහත්හා එකේ කේ රණවක මහතා ඉඩම් අමාත්‍යාංශයේ ලේකම්වරයා ලෙසද ආර්. ඒ. කේ. කේ. රණවක මහතා ඉඩම් අමාත්‍යාංශය අමාත්‍යාංශයේ ලේකම්වරයා ලෙසද පත්කිරීමටයමෙයට අමතරව ටී. එම්. අම්සා මහතා සෞදි අරාබියේ තානාපතිවරයා ලෙස ද එයාර් මාර්ෂල් සුමංගල ඩයස් මහතා ඉතාලියේ නව ශ්‍රී ලංකා තානාපතිවරයා ලෙස ද පත් කිරීමට උසස් නිලතල පිළිබඳ පාර්ලිමේන්තු කාරක සභාවේ අනුමැතිය ලැබී ඇත.උසස් නිලතල පිළිබඳ පාර්ලිමේන්තු කාරක සභාව කතානායක මහින්ද යාපා අබේවර්ධන මහතාගේ ප්‍රධානත්වයෙන් පාර්ලිමේන්තු සංකීර්ණයේ දී අද රැස්විය.මෙම රැස්වීමට සභානායක සහ අමාත්‍ය දිනේෂ් ගුණවර්ධන ආණ්ඩු පක්ෂයේ ප්‍රධාන සංවිධායක ජොන්ස්ටන් ප්‍රනාන්දු ,,අමාත්‍යවරුන් වන චමල් රාජපක්ෂ සහ රමේෂ් පතිරණ ,රාජ්‍ය අමාත්‍ය විශේෂඥ වෛද්‍ය සුදර්ශනී ප්‍රනාන්දුපුල්ලේමන්ත්‍රීවරුන් වන ජෝන් සෙනවිරත්න, අනුර ප්‍රියදර්ශන යාපා ,ෆීල්ඩ් මාර්ෂල් සරත් ෆොන්සේකා සහ ඩ් සිද්ධාර්ථන් යන මහත්වරුද සහභාගි වූහ .   ",
    "URL": "https://www.lankadeepa.lk/news/නව-ලේකම්වරු-පහකට-තානාපතිවරු-දෙකකට-අනුමැතිය/101-589457",
    "Category": "latest_news"
}