{
    "Source": "www.lankadeepa.lk",
    "Timestamp": "None  2015 මැයි මස 12",
    "Headline": "සහන සේවයට ගිය පිරිසට උපහාර",
    "News Content": "නේපාලයේ පසුගියදා ඇති වූ භූමිකම්පාවෙන් විපතට පත් ජනතාවගේ සහන සේවයට නේපාලයට පිටත්ව ගොස් නැවත පැමිණි හමුදා කණ්ඩායම පිළිගැනීම හා ඔවුන්ගේ සේවාව ඇගයීමේ උත්සවයක් යුද හමුදාපති ලුතිනන් ජනරාල් ඒ ඩබ්ලිව් ජේ සී ද සිල්වා මහතාගේ ප්‍රධානත්වයෙන් යුද හමුදා මූලස්ථානයේ දී පැවැතිණි.යුද, ගුවන්, නාවික යන ත්‍රිවිධ හමුදාවම නියෝජනය කරමින් සහන සේවයට ගිය නිලධාරීන් මෙන්ම සෙබළුන් ද මෙහිදී විශේෂ උපහාරයට ලක්වූ අතර ස්වේච්ඡාවෙන් ඒ සඳහා ඉදිරිපත්වූ සෞඛ්‍ය අමාත්‍යංශයේ වෛද්‍ය නිලධාරීන් සිව්දෙනකුට හමුදාපති සම්මාන පිරිනැමීය.මෙම සහන කණ්ඩායමේ ප්‍රධානියා වූයේ යුද හමුදා මේජර් ජනරාල් මෛත්‍රී ඩයස්ය.     ",
    "URL": "https://www.lankadeepa.lk/latest_news/සහන-සේවයට-ගිය-පිරිසට-උපහාර/1-316378",
    "Category": "latest_news"
}