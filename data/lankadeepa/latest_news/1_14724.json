{
    "Source": "www.lankadeepa.lk",
    "Timestamp": "2022 ජුනි මස 20",
    "Headline": "බස්නාහිරට - සබරගමුවට තද වැසි",
    "News Content": "(ඩයනා උදයංගනී)බස්නාහිර, සබරගමුව සහ වයඹ පළාත්වලත් මහනුවර, නුවරඑළිය ගාල්ල සහ මාතර දිස්ත්‍රික්කවලත් විටින් විට වැසි ඇති වන බව කාලගුණ විද්‍යා දෙපාර්තමේන්තුව කියයි.බස්නාහිර සහ සබරගමුව පළාත්වලත් ගාල්ල සහ  මාතර දිස්ත්‍රික්කවලත් ඇතැම් ස්ථාන වලට මි.මී. 50 ට වැඩි තරමක් තද වැසි ඇතිවන බව ද පවසයි.ඌව සහ නැගෙනහිර පළාත්වල සවස් කාලහේදී හො රාත්‍රී කාලයේදී ස්ථාන ස්වල්පයක වැසි හෝ ගිගුරුම් සහිත වැසි ඇති විය හැකියි.ගිගුරුම් සහිත වැසි සමග ඇතිවිය හැකි තාවකාලික තද සුළංවලින් සහ අකුණු මඟින් සිදු වන අනතුරු අවම කර ගැනීමට අවශ්‍ය පියවර ගන්නැයි දැනුම දෙයි.   ",
    "URL": "https://www.lankadeepa.lk/latest_news/බස්නාහිරට---සබරගමුවට-තද-වැසි/1-615066",
    "Category": "latest_news"
}