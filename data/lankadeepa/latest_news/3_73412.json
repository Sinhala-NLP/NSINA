{
    "Source": "www.lankadeepa.lk",
    "Timestamp": "None  2016 ජුලි මස 27",
    "Headline": "ක්‍රිකට් පිටියේ උපන් ඇඳුමෙන් දිවූ ඕස්ට්‍රේලියානුවා හිරේ",
    "News Content": "පල්ලේකැලේ ක්‍රීඩාංගනයේ පැවැත්වෙන ශ්‍රී ලංකා ඕස්ට්‍රේලියා ක්‍රිකට් තරඟයේ මුල් දිනය අවසානයේ දී බීමතින් නිරුවතින් සිටි ඕස්ට්‍රේලියා ජාතික ඇලෙක්සැන්ඩර් නම් පුද්ගලයකුට මහනුවර මහේස්ත්‍රාත් ශානක කලංසූරිය මහතා සතියක ලිහිල් වැඩ සහිත සිර දඬුවමක් නියම කළේය.රුපියල් තුන් දහසක දඩ ද නියම විය.ප්‍රසිද්ධ ස්ථානයක බීමතින් හැසිරීම සහ මහජන පිළිකුලක් ඇතිවන පරිදි නිරුවතින් සිටීම සම්බන්ධයෙන් ඔහුට එරෙහිව චෝදනා නගා තිබිණි.සැකකාර ඇලෙක්සැන්ඩර් ඕස්ට්‍රේලියාවේ බීන්ස්ලන්තයේ පදිංචිකරුවෙකි. ",
    "URL": "https://www.lankadeepa.lk/latest_news/ක්‍රිකට්-පිටියේ-උපන්-ඇඳුමෙන්-දිවූ-ඕස්ට්‍රේලියානුවා-හිරේ/1-441420",
    "Category": "latest_news"
}