{
    "Source": "www.lankadeepa.lk",
    "Timestamp": "2022 මැයි මස 04",
    "Headline": "‘අරගලකරුවන්ට සාධාරණයක් ඉටු කරන්න‘",
    "News Content": "(අංජුල මහික වීරරත්න සහ සුජිත් හේවාජුලිගේ)අරගල කරුවන්ට සාධාරණයක් ඉටුවන ලෙස රාජකාරී කරන්නැයි  රණවිරුවන්ගෙන් ඉල්ලා සිටින බව ගම්පහ දිස්ත්‍රික් පාර්ලිමේන්තු මන්ත්‍රී ෆීල්ඩ් මාර්ෂල් සරත් ෆොන්සේකා මහතා:-(සජබ) පාර්ලිමේන්තුවේ දී අද (4) පැවසීය.තම රැකියාව බේරා ගන්නට අවශ්‍ය නිසා වත් කිසි විටෙක අරගල කරුවන්ට හිරිහැරයක් කරන්නට එපා යැයි කී ෆොන්සේකා මහතා රණවිරුවන් ලක්ෂ ගනණකගේ මෙන්ම පොලිසියේ 60000ක ගේ රැකියා එලෙස අහිමි කරන්නට නොහැකියැයි ද රැකියා අහිමි කළත් අරගලය ජයග්‍රහණය කර මාස තුනක් හතරක් ඇතුළත අනිවාර්යෙන්ම ඒ සියලු රැකියා නැවත ලැබෙන බවද සඳහන් කළේය.රණවිරුවන් මේ දිනවල රාජකාරි කරන්නේ ගිරයට අසුවූ පුවක් ගෙඩියක් වගේ යැයි කී ෆොන්සේකා මහතා මේ අරගල කරන්නේ රණවිරුවන්ගේ ම මවුපියන් නෑදෑයන් මෙන්ම ජාතියට බත සපයන ගොවීන් බව පැවසීය.ජන අරගලය අනිවාර්යෙන්ම  ජයග්‍රහණය කරන අතර තම යුතුකම ඉටු කරන්නැයි රණවිරුවන්ගෙන් ඉල්ලා සිටින බවද ෆීල්ඩ් මාර්ෂල් වරයා වැඩිදුරටත් සඳහන් කළේය.     ",
    "URL": "https://www.lankadeepa.lk/news/‘අරගලකරුවන්ට-සාධාරණයක්-ඉටු-කරන්න‘/101-612493",
    "Category": "latest_news"
}