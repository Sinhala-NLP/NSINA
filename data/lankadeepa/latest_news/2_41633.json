{
    "Source": "www.lankadeepa.lk",
    "Timestamp": "2020 මාර්තු මස 10",
    "Headline": "විගණන පරීක්ෂණ සේවකයෝ උද්ඝෝෂණයක",
    "News Content": "(රොමේෂ් ධනුෂ්ක සිල්වා )විගණන පරීක්ෂකවරුන්ගේ ආරක්ෂාව තහවුරු කිරීම, විගණන සේවා කොමිසමෙන් එල්ල වන කෙනෙහිලිකම් වහා නතරකිරීම යන ඉල්ලීම් මුල් කරගනිමින් ශ්‍රී ලංකා විගණන පරීක්ෂක සේවා සංගමය සංවිධානය කළ උද්ඝෝෂණයක් කොළඹ කොටුව දුම්රියපොළ ඉදිරිපිට දී අද (10) පැවැත්විණි.අනන්‍ය වූ ජ්‍යෙෂ්ඨ මට්ටමේ වෘත්තීය සේවාවක් ලෙස රාජ්‍ය විගණන සේවය වහා පිහිටුවා තමන්ගේ රැකියාව සඳහා නිසි ඇගයීමක් ලබා ගැනීම මෙම විරෝධතාවේ අරමුණ බව ඔවුහු පවසති.කොළඹ කොටුව දුම්රියපොළ ඉදිරිපිට දී විරෝධතාවේ යෙදී සිටි ඔවුන් පසුව පාගමනින් ජනාධිපති ලේකම් කාර්යාලය දක්වා ගිය අතර පසුව ගාලුමුවදොර අසළ උද්ඝෝෂණ කිරීම සඳහා වෙන්කළ ස්ථානයට ගොස් උද්ගෝෂණයේ නිරත වුහ.(ඡායාරූප සහ වීඩියෝ - රොමේෂ් ධනුෂ්ක සිල්වා)  ",
    "URL": "https://www.lankadeepa.lk/videos/විගණන-පරීක්ෂණ-සේවකයෝ-උද්ඝෝෂණයක/12-567406",
    "Category": "latest_news"
}