{
    "Source": "www.lankadeepa.lk",
    "Timestamp": "2020 පෙබරවාරි මස 23",
    "Headline": "‘‘ආණ්ඩුව බලයට එනවිට කී සුරංගනා කතා දැන් නෑ‘‘",
    "News Content": "(ජයන්ත සමරකෝන්)ඉන්දියාවට ගොස් ණය කාලය අඩුකරගැනීමට හිඟමන් යදින අගමැතිවරයා පාර්ලිමේන්තුවට පැමිණ ණය සීමාව වැඩිකරගන්නට උදව් ඉල්ලන්නේ බුදුසරණයි කියාගෙන ලොරියක හොර හරක් පටවාගෙන යන ජාවාරමක් වාගේ යැයි මන්ත්‍රී අජිත් මාන්නප්පෙරුම  මහතා අද (23) පැවසීය.ආණ්ඩුව බලයට එනවිට කී සුරංගනා කතා දැන් නැතැයිද ජනතාවට පාන් කියා ගන්නටත් බැරි යැයිද පිටකෝට්ටේ පිහිටි එක්සත් ජාතික පක්ෂ මූලස්ථානයේ පැවැති ප්‍රවෘත්ති සකච්ඡාවකදී මන්ත්‍රීවරයා කීය.එහිදී වැඩිදුරටත් අදහස් දැක්වූ මන්ත්‍රීවරයා මෙසේද පැවසීය.ඉන්දියානේ ලූණූ අස්වැන්න එනකන් ජනතාව බලා ඉන්නවා යැයි අගමැතිවරයා පවසන්නේ මෝදිට ඡන්දය දෙන්න දැයි ප්‍රශ්න කළේය.එදා ඉන්ධන මිල සූත්‍රයට හිනා වූ ආණ්ඩුව දැන් ලෝක ඉන්ධන මිල අඩුවීමේ වාසිය ජනතාවට ලබානොදී බෙරුව වපුරවන බවද මන්ත්‍රීවරයා පෙන්වා දුන්නේය.සියල්ල හංගා කරන ආණ්ඩුව ජල විදුලිය කපන්නේ හොර රහසේ බවද බදු අඩු කළේ බඩු මිල අඩුකිරීමට යැයි කීවද බඩු මිල අහස උසට නැග ඇති අවස්ථාවක එහි වාසිය ගොස් ඇත්තේ කාටදැයි නොදන්නා බවද මන්ත්‍රීවරයා පෙන්වා දුන්නේය.ආණ්ඩුවට මේ වේලාවේ කිසිදු ණයක් ගැනීමට අවශ්‍ය නැතැයිද කොන්ත්‍රාත් ඇතුළු සියලු ගෙවීම් සඳහා ලබන අප්‍රේල් දක්වා මුදල් වෙන්කර තිබූ බවද මන්ත්‍රීවරයා කීවේය.අතුරු සම්මත ගිණුම් ඉදිරිපත් කර ණය සීමාව වැඩිකර දෙන ලෙසට ඉල්ලා ආණ්ඩුව ගෝල්ෆේස් අවට ඉඩමක් විකුණා ඇතැයිද පස් ගල් වැලි පමණක් නොව ගස් කැපීමද ගජරාමෙට සිදුකරමින් මුදල් හම්බකරන්න ඉඩදී ඇතැයි කී මන්ත්‍රීවරයා අලි ගම්වැදීම වළක්වන්නට ගස් කපා දැමීමට උපදෙස් දී ඇතැයි සඳහන් කළේය.රැකියා ලක්ෂයේ වැඩසටහන ගැන පම්පෝරි ගහන ආණ්ඩුව එහි වගකීම ග්‍රාම සේවා නිලධාරීන්ට පවරා රාජ්‍ය සේවකයින් දඩු අඩුවේ ගසා ඇතැයි ද ඒවාට චක්‍රලේඛ නියෝග උපදෙස් දෙන්නේ විශ්‍රාමික මේජර් ජනරාල්වරයෙකු බවද මන්ත්‍රීවරයා අනාවරණය කළේය.එදා රටින් පැනගිය ආණ්ඩුවේ පිරිස් රටට එන්නට පටන්ගෙන ඇතැයිද රුසියාවේ හිටපු තානාපති උදයංග වීරතුංග මහතා බලෙන්ම පැමිණ භාරවී ඇතැයි ද මන්ත්‍රීවරයා සඳහන් කළේය.මේ පිළිබඳව සොයා බැලීමට හැකිනම් කොමිසමක් පත්කරන ලෙසට රජයට අභියෝග කරන බවද මන්ත්‍රීවරයා කීවේය.(වීඩියෝ - ශාන්ත සෙනවිරත්න)  ",
    "URL": "https://www.lankadeepa.lk/videos/‘‘ආණ්ඩුව-බලයට-එනවිට-කී-සුරංගනා-කතා-දැන්-නෑ‘‘/12-566545",
    "Category": "latest_news"
}