{
    "Source": "www.lankadeepa.lk",
    "Timestamp": "2021 මාර්තු මස 03",
    "Headline": "සමගි ජන බලවේගය හරිත පක්ෂයක් කරයි",
    "News Content": " ජාතික පාරිසරික සංරක්ෂණ වගකීම සඳහා වූ ප්‍රකාශනය විපක්ෂ නායක සහ සමගි ජනබලවේගයේ නායක සජිත් ප්‍රේමදාස මහතා විසින් අත්සන් තැබූ අයුරු ඡායාරූපයේ දැක්වේ. පාර්ලිමේන්තු මන්ත්‍රීවරුන් වන නලීන් බණ්ඩාර, මයන්ත දිසානායක, හිටපු අමාත්‍ය ගාමිනී ජයවික්‍රම පෙරේරා යන මහත්වරුන් ඇතුලු පිරිසක්ද මෙහි වෙති (නිමල කොඩිතුවක්කු)ජාත්‍යන්තර වනජීවි දිනය අද (03) දිනයට යෙදී තිබුණු අතර ඊට සමගාමීව සමගි ජන බලවේගය හරිත පක්ෂයක් ලෙස ජනගත කිරීම විපක්ෂ නායක සජිත් ප්‍රේමදාස මහතාගේ ප්‍රධානත්වයෙන් කොළඹදී සිදු කරනු ලැබීය.ඒ අනුව පරිසරයට මුල් තැන ලබා දෙමින් හරිත ප්‍රතිපත්ති මත පදනම්ව කටයුතු කිරීමට සමගි ජන බලවේගය විසින් ප්‍රතිඥා දෙනු ලැබීය.මෙයට සමගාමීව ජාතික පාරිසරික සංරක්ෂණ වගකීම සඳහා වූ ප්‍රකාශනය විපක්ෂ නායක සහ සමගි ජනබලවේගයේ නායක සජිත් ප්‍රේමදාස මහතා විසින් අත්සන් කරනු ලැබීය. නියංගොඩ විජිතසිරි මල්වතු අනු අනුනායක හිමියෝ ප්‍රමුඛ මහා සංඝරත්නය, අන්‍යාගමික පූජ්‍ය ප්‍රසාදීන් වහන්සේලා, ඉන්දියානු මහකොමසාරිස්තුමන්, දේශපාලන පක්ෂ නියෝජිතයන්, ආදිවාසීන් පිරිසක්ද එම අවස්ථාවට එක්ව සිටියහ.පාරිසරික සුරක්ෂිතතාවය සහ වන ජීවි සංරක්ෂණයහි වැදගත්කම පෙරදැරිව කටයුතු කරන බව මෙහිදී අදහස් දක්වමින් විපක්ෂ නායක සජිත් ප්‍රේමදාස මහතා පැවසීය.ජාතික පාරිසරික සංරක්ෂණ වගකීම පිළිබඳ තම පක්ෂයේ සියළුම මහජන නියෝජිතයන්ට අවබෝධය ලබා දීමට කටයුතු කරන බවද ඔහු එහිදී ප්‍රතිඥා දුන්නේය.පොදුජන කේන්ද්‍රීය පරිසරික වැඩපිළිවෙලක් තුළින් හරිත ප්‍රතිපත්ති, හරිත ක්‍රියාදාම කේන්ද්‍ර කරගනිමින් තිරිසර සංවර්ධන වැඩපිළිවෙළක් ක්‍රියාත්මක කරන බවද සජිත් ප්‍රේමදාස මහතා වැඩිදුරටත් පැවසීය.   ",
    "URL": "https://www.lankadeepa.lk/news/සමගි-ජන-බලවේගය-හරිත-පක්ෂයක්-කරයි/101-586813",
    "Category": "latest_news"
}