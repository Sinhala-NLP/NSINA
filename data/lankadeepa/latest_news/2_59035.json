{
    "Source": "www.lankadeepa.lk",
    "Timestamp": "2018 මාර්තු මස 05",
    "Headline": "නිමල්කා ඕ.එම්.පී කොමසාරිස් කළාට ඩයස්පෝරා විරෝධය",
    "News Content": "තිළිණි ද සිල්වා ශ්‍රී ලංකාවේ වගවීම් හා සංහිඳියා ක්‍රියාවලිය  තවදුරටත් පවත්වාගෙන යාම සහතික කිරීම සඳහා ජාත්‍යන්තර ප‍්‍රජාව එක්ව සියලූ ක‍්‍රියාමාර්ග ගත යුතු යැයි එල්.ටී.ටී.ඊ හිතවාදී ඩයස්පෝරා සංවිධානයක් වන ගෝලීය ද්‍රවිඩ සංසදය කියා සිටී. බ්‍රිතාන්‍යයේ ලන්ඩන් නුවර මූලික කර ගත් ගෝලීය ද්‍රවිඩ සංසදය වෙනුවෙන් එහි ලේකම් සුරේන් සුරන්දිරන් ගේ අත්සනින් යුතුව නිවේදනයක් නිකුත් කරමින් එම සංවිධානය මේ බව කියා සිටී. විශේෂයෙන්ම මේ දිනවල ජිනීවා හි පැවැත්වෙන මානව හිමිකම් කවුන්සිල සැසිවාරයේදී ජාත්‍යන්තර ප‍්‍රජාව මේ සඳහා ලංකාවට බලපෑම් කළ යුතු බවද කියා සිටී. මේ අතර වගවීම සම්බන්ධයෙන් කටයුතු කිරීමේ එක් පියවරක් වශයෙන් පිහිටුවා ඇති අතුරුදන් වූවන් පිළිබඳ සෙවීමේ කාර්යාලයේ (ඕඑම්පී) කොමසාරිස්වරියක ලෙස ආචාර්ය නිමල්කා ප‍්‍රනාන්දු පත් කිරීම තම සංවිධානය පිළිකුලෙන් යුතුව හෙළා දකින බව ද එම නිවේදනයේ වැඩිදුරටත් සඳහන් වේ. රණවිරුවන්ට එරෙහිව ජිනිවා මානව හිමිකම් කවුන්සිලයේදී විවිධ ප‍්‍රකාශ සිදුකළ නිමල්කා ප‍්‍රනාන්දු සම්බන්ධයෙන් නිසි පරීක්ෂණයක් පවත්වා ඇයව අතුරුදන්වූවන් පිළිබඳ සෙවීමේ කාර්යාලයෙන් ඉවත් කරන ලෙස තමන්  ශ්‍රී ලංකා ජනාධිපතිවරයාගෙන් ඉල්ලා සිටින්නේ යැයිද ගෝලීය ද්‍රවිඩ සංසදය කියා සිටී  ",
    "URL": "https://www.lankadeepa.lk/latest_news/නිමල්කා-ඕ-එම්-පී-කොමසාරිස්-කළාට-ඩයස්පෝරා-විරෝධය/1-525140",
    "Category": "latest_news"
}