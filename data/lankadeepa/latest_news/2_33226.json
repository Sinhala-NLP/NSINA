{
    "Source": "www.lankadeepa.lk",
    "Timestamp": "2021 මාර්තු මස 22",
    "Headline": "ස්වර්ණවාහිනියේ කොටස් විකිණීමේ පොලිස් විමර්ශන අසම්පූර්ණයි -නීතිපති",
    "News Content": "(මනෝප‍්‍රිය ගුණසේකර)ස්වර්ණවාහිනියේ කොටස් විකිණීමේ සිද්ධියට අදාළව පොලිසිය  සිදුකළ විමර්ශන අසම්පුර්ණ බව පොලිස්පතිවරයාට දැනුම් දුන් නීතීපතිවරයා එම සිද්ධියට අදාළව යළි විමර්ශන සිදුකරන ලෙස අද (22) වැඩිදුරටත් දැනුම් දුන්නේය.අසම්පුර්ණ විමර්ශන ගොනු යළි පොලිස්පතිවරයා වෙත යවමින් ඒ බව දැනුම් දුන්නේ යැයි නීතීපතිවරයාගේ සම්බන්ධීකරණ නිලධාරිණීය පැවසුවාය.ස්වර්ණවාහිනියේ කොටස් විකිණීමේ සිද්ධියට අදාළව පොලිසිය  සිදුකළ විමර්ශන කටයුතු හරියාකාරව සිදුකර නොමැති හෙයින්  විත්තිකරුවන්ට එරෙහිව නඩු පැවරීමට හැකියාවක් නැති බවද නීතිපතිවරයා වැඩිදුරට අවධාරණය කර ඇත.   ",
    "URL": "https://www.lankadeepa.lk/latest_news/ස්වර්ණවාහිනියේ-කොටස්-විකිණීමේ-පොලිස්-විමර්ශන-අසම්පූර්ණයි--නීතිපති/1-587743",
    "Category": "latest_news"
}