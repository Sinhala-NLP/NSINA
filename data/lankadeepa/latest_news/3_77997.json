{
    "Source": "www.lankadeepa.lk",
    "Timestamp": "None  2016 මාර්තු මස 29",
    "Headline": "ගාලු සිසුවියට පහර දුන් අය අල්ලන්න වීඩියෝ ඉල්ලයි",
    "News Content": "ගාල්ලේ සවුත්ලන්ඩ්ස් විදුහලෙන් මාරු කැරුණු  ශාන්ති සෙනවිරත්න ගේ මාරුව අවලංගු කරන ලෙස ඉල්ලමින් ආදි සිසුවියන් හා මවුපියන් පැවැත් වූ උද්ඝෝෂණයේ දී 20 හැවැරිදි දැරියකට පහර දුන්නැයි කියන පිරිසක් අත්අඩංගුවට ගැනීමට ගාල්ග පොලිසිය සැරසෙයි. මෙම පහර දීම ඇතුලත් ඡායාරූප හා වීඩියෝ පට මාධ්‍යවේදීන්ගෙන් හා මාධ්‍ය ආයතන වලින් ලබා ගැනීමට අවසර දෙන්නයි පොලිසිය ගාල්ල ප්‍රධාන මහේස්ත්‍රාත් නිපුලුලී ලංකාතිලක මෙනවියගෙන් අද අවසර ඉල්ලා සිටියේය. එම අවසරය ලැබිණි. පොලිසිය පැවසූයේ එම උද්ඝෝෂණයේ ඡායාරූප ගනිමින් සිටි චාමිකා සඳමනී ආදිහෙටිටි ආදි ශිෂ්‍යාවට ගැහැණුන් පිරිසක් පහර දෙන ආකාරය එම ඡායාරූප වල ඇතැයි පොලිසිය කියා සිටියේය. ",
    "URL": "https://www.lankadeepa.lk/latest_news/ගාලු-සිසුවියට-පහර-දුන්-අය-අල්ලන්න-වීඩියෝ-ඉල්ලයි/1-399656",
    "Category": "latest_news"
}