{
    "Source": "www.lankadeepa.lk",
    "Timestamp": "2018 නොවැම්බර් මස 28",
    "Headline": "මොරගහකන්ද ජලාශයේ වාන් දොරටු 30 වැනි දා විවෘත කරයි",
    "News Content": " ඉන්දික අරුණ කුමාර මොරගහකන්ද ජලාශයේ වාන් දොරටු ජනාධිපති මෛත්‍රීපාල සිරිසේන මහතා අතින් ලබන සිකුරාදා (30) විවෘත කිරීමට නියමිත බව එම ව්‍යාපාතියේ මහජන සම්බන්ධතා නිලධාරි පී. ජී. දයානන්ද මහතා පවසයි.කඩිනම් මහවැලි යෝජනා ක්‍රමය යටතේ මෙරට ඉදි කෙරුණු අවසන් වාරි යෝජනා ක්‍රමයට අයත් මොරගහකන්ද ජලාශය ඉතා කෙටි කාලයකින් මෙසේ  පිරී යෑම හේතුවෙන් පහළ නිම්නයේ ගොවි ජනතාවට ජලය ලබාදීමට ද හැකිවන බව හෙතෙම කියා සිටියේය.ජලාශයේ සමස්ත ජල පරිමාව  අක්කර අඩි හය ලක්ෂ හැට දහසකි. ඉන් කුඹුරු අක්කර අසූ දෙදහසක් අස්වැද්දීමට අපේක්ෂිත ය.මොරගහකන්ද ජලාශයේ විදුලි බලාගාරයේ ජනන යන්ත්‍ර තුනෙන් වාර්ෂිකව ජාතික විදුලි පද්ධතියට මෙගාවොට් 25 ක විදුලි ප්‍රමාණයක් එක්වන බැවින් වාර්ෂිකව ඉතිරි කෙරෙන ඉන්ධන පිරිවැය රුපියල් මිලියන 336 ක් පමණ වන බව දයානන්ද මහතා වැඩිදුරටත් කියා සිටියේය.  ",
    "URL": "https://www.lankadeepa.lk/latest_news/මොරගහකන්ද-ජලාශයේ-වාන්-දොරටු-30-වැනි-දා-විවෘත-කරයි/1-541176",
    "Category": "latest_news"
}