{
    "Source": "www.lankadeepa.lk",
    "Timestamp": "2022 මැයි මස 01",
    "Headline": "මැතිසබයේ දුරකතනයටත් වැට",
    "News Content": " (සුජිත් හේවාජුලිගේ )පාර්ලිමේන්තුවේ දුරකථන පාවිච්චියද රටේ ආර්ථික තත්වය සැලකිල්ලට ගෙන හැකිතාක් සීමා කරන ලෙස පාර්ලිමේන්තු මහලේකම් ධම්මික දසනායක මහතා එහි සියලු අංශ ප්‍රධානීන්ට චක්‍රලේඛයක් යවමින් පසුගිය සතියේදී උපදෙස්දී ඇත.මේ අනුව පාර්ලිමේන්තුවේ දුරකථනවලින් පෞද්ගලික දුරකථන ඇමතුම් ලබා ගැනීම නොකරන ලෙස සේවක සේවිකාවන්ට දැනුම් දුන් බව එහි අංශ ප්‍රධානියෙක් ලංකාදීපයට පැවැසීය.පාර්ලිමේන්තුවේ විදුලිය සහ ලිපි ද්‍රව්‍ය පරිහරණයද සීමා කරන ලෙස පාර්ලිමේන්තු මහලේකම්වරයා එහි අංශ ප්‍රධානින්ට මෙයට පෙර උපදෙස්දී තිබිණ.මෙයට අමතරව පාර්ලිමේන්තුවේ ආහාර නාස්තිවීම හැකිතාක් අඩු කිරීමට පියවර ගන්නා ලෙස මහ ලේකම්වරයා ආපනශාලා අංශයේ ප්‍රධානීන්ට උපදෙස් දී ඇත.පාර්ලිමේන්තුවේ දෛනිකව පිළියෙල කෙරෙන ආහාර වර්ග ප්‍රමාණද ආර්ථික තත්වය සැලකිල්ලට ගෙන අඩු කරනු ලැබ ඇතැයි ආපනශාලා අංශය නිලධාරීහු පැවසූහ.   ",
    "URL": "https://www.lankadeepa.lk/news/මැතිසබයේ-දුරකතනයටත්-වැට/101-612331",
    "Category": "latest_news"
}