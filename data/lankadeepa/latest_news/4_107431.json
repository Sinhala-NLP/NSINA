{
    "Source": "www.lankadeepa.lk",
    "Timestamp": "None  2013 මාර්තු මස 21",
    "Headline": "ඇමරිකා යෝජනාව වැඩි ඡන්දයෙන් සම්මතයි",
    "News Content": "ඇමරිකාව ශ්‍රී ලංකාව එරෙහිව ජිනීවා නුවර එක්සත් ජාතීන්ගේ සංවිධානයේ 22 වැනි සැසිවාරයට ඉදිරිපත් කළ යෝජනාව වැඩි ඡන්ද 12 කින් සම්මත වූ බව මින් මඳවේලාවකට කලින් වාර්තාවිය. පක්ෂයව ඡන්ද 25 ක් ද විපක්ෂව රටවල් 13 ක් ද  ඡන්ද දුන් අතර රටවල් 8ක් ඡන්දය දීමෙන වැළකී සිටියේය.  ශ්‍රී ලංකාවේ සිදුවී යැයි කියන යුද අපරාධ සොයා බැලීමට එක්සත් ජාතීන්ගේ සංවිධානයේ නියෝජිතයනට ශ්‍රී ලංකාවට පැමිණිමට සලසන ලෙස එම යෝජනාවෙන් කියයි.ශ්‍රී ලංකාවට එරෙහිව ඇමෙරිකා යෝජනාව විවාදයට ගැනෙන ජිනීවා මානව හිමිකම් කවුන්සිලයේ විසි දෙවැනි සැසිවාරය ශ්‍රී ලංකා වේලාවෙන් අද (27) පස්වරු 2.30 වන විට ආරම්භ වූ බව ජිනීවා විය.”ශ්‍රී ලංකාවේ සංහිඳියාව හා වගවීමේ ක‍්‍රියාවලිය ප‍්‍රවර්ධනය” මැයෙන් වූ එම යෝජනාවලිය එක්සත් ජාතීන්ගේ සංවිධානයේ ඇමෙරිකා නිත්‍ය නියෝජිත එලීන් ඩැන්ෆේ විවාදය ඇරැඹුවාය.අද පස්වරුවේම ඡුන්ද විමසීම සිදුකිරීමට නියමිතය. විවාදයට සහභාගි වෙන රටවල් මෙසේය.ආසියා රටවල් 13යි. ඉන්දියාව, ඉන්දුනිසියාව, කුවේටය, මැලේසියාව, පිලිපීනය, කටාරය, තායිලන්තය, කටාරය, තායිලන්තය, පකිස්තානය, මාලදිවයින, දකුණු කොරියාව, කසකස්තානය, එක්සත් අරාබි එමීර් රාජ්‍යය හා ජපානය.අප‍්‍රිකා රටවල් 13:- ඇන්ගෝලාව, බෙනින්, බොට්ස්වානා, බ‍්‍රර්නිකෝ ෆසෝ, කොංගෝ, ලිබියාව, ටොරිටේනියාව, උගන්ඩා, ගැබෝන්, අයිවරි කෝස්ට්, ඉතිසෝපියාව, සියරාලියෝන් සහ කෙන්යාව.ලතින් ඇමෙරිකාව රටවල් 8 :- චිලී, කොස්ටාරිකා, ඉක්වදෝර්, ගෝතමාලාව, පේරු, බ‍්‍රසීලය, වෙනිසියුලාව සහ ආර්ජන්ටිනාව.බටහිර යුරෝපා රටවල් 7:-  ඕස්ටි‍්‍රයාව, ඉතාලිය, ස්පාඤ්ඤය, ස්විට්සර්ලන්තය, අයර්ලන්තය, ජර්මනිය සහ ඇමෙරිකාව.නැගෙනහිර යුරෝපා රටවල් 6:- චෙක් ජනරජය, පෝලන්තය, මෝල්ඩෝව, රුමේනියාව, එස්ටෝනියාව, මොන්ටි‍්‍රයාව.ඉන්දියාව, චිලි රජ්‍යය, කොස්ටරිකා, පේරු, ඔස්ට්‍රියාව ජර්මනිය, අයර්ලන්තය, ඉතාලිය, ස්පාඤ්ඤය ස්විට්සර්ලන්තය, චෙක් ජනරාජය, එස්ටෝනියාව, පෝලන්තය, රුමේනියාව, ඇමෙරිකාව සමග ඡන්දය දුන්නේය. ඉතියෝපියාව, මොරිතානියාව, ඉන්දුනිසියාව, කුවේට්, මාලදිවයින, කටාර්, තායිලන්තය එක්සත් අරාබිඑමීර් රජ්‍යය, ඉක්වදෝරය, පාකිස්තානය හා වෙනිසියුලාව විරුද්ධව ඡන්දය දුන්නේය. කෙන්නියාව, ජපානය, මලයාසියාව, ඡන්දය නොදුන් රටවල් අතර විය.තිළිණි ද සිල්වා ",
    "URL": "https://www.lankadeepa.lk/latest_news/ඇමරිකා-යෝජනාව-වැඩි-ඡන්දයෙන්-සම්මතයි/1-104082",
    "Category": "latest_news"
}