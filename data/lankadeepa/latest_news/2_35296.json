{
    "Source": "www.lankadeepa.lk",
    "Timestamp": "2020 දෙසැම්බර් මස 22",
    "Headline": "පානදුර ඇගලුම් කම්හලක් වසාදමයි",
    "News Content": "(බිමල් ශ්‍යාමන් ජයසිංහ)පානදුර ප්‍රදේශයේ ඇඟළුම් කර්මාන්ත  ශාලාවක සේවක සේවිකාවන්  දිනෙන් දින කොරෝනා  ආසාදිතයන්  බවට අනාවරණය වීම හේතුවෙන් එම කර්මාන්ත ශාලාව තාවකාලිකව වසා දැමීමට පියවර ගත් බව  කළුතර දිස්ත්‍රික් පරිපාලන මහජන සෞඛ්‍ය පරීක්ෂක සමන් ගීගනගේ මහතා පැවසීය.මේ වන විට  100කට ආසන්න ආසාදිතයන්  ප්‍රමාණයක්  වාර්තා වීම හේතුවෙන්  මෙම පියවර ගත් බව පරිපාලන මහජන සෞඛ්‍ය පරීක්ෂකවරයා කීවේය.ආසාදිත තත්ත්වයට පත්වූ පත් වූ එම සේවක සේවිකාවන්  කර්මාන්ත ශාලාවේ පාලනාධිකාරිය මඟින් වෙනත් ප්‍රදේශයක ප්‍රතිකාර මධ්‍යස්ථානයක් වෙත යොමුකර ඇතැයිද  පරිපාලන මහජන සෞඛ්‍ය පරීක්ෂකවරයා කීය.මෙම කර්මාන්ත ශාලාවේ සේවක සේවිකාවන්ට නවාතැන් පහසුකම් දී තිබෙන ස්ථානවලම ඔවුන් පානදුර සෞඛ්‍ය වෛද්‍ය නිලධාරී  කාර්යාලය, පානදුර පොලිසිය සහ පානදුර ප්‍රාදේශීය ලේකම් කාර්යාලයේ  අධීක්ෂණය යටතේ අනෙක් සේවක සේවිකාවන්  නිරෝධායට ලක් කර  ඇත.දින 10ක පමණ කාලයකින් පමණ පසු  සේවක සේවිකාවන් සඳහා  සෞඛ්‍ය අංශ මගින් සහ ආයතන වට්ටමින් පී. සී.ආර් පරීක්ෂණ සිදු කිරීමෙන් අනතුරුව  කර්මාන්තශාලාවේ  නිෂ්පාදන කටයුතු ආරම්භ කිරීමට නියමිතව ඇතැයිද පරිපාලන මහජන සෞඛ්‍ය පරීක්ෂකවරයා වැඩිදුරටත් පැවසීය.  ",
    "URL": "https://www.lankadeepa.lk/news/පානදුර-ඇගලුම්-කම්හලක්-වසාදමයි/101-583691",
    "Category": "latest_news"
}