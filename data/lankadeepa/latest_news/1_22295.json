{
    "Source": "www.lankadeepa.lk",
    "Timestamp": "2021 නොවැම්බර් මස 17",
    "Headline": "ජාතික ඖෂධ නියාමන අධිකාරියේ දත්ත මැකූ සිද්ධියේ සැකකරුට ඇප",
    "News Content": "(නිමන්ති රණසිංහ)ජාතික ඖෂධ නියාමන අධිකාරියේ දත්ත පද්ධතියට අයුතු ලෙස ඇතුළු වී එහි දත්ත මකා දැමීමේ සිද්ධිය සම්බන්ධයෙන් බන්ධනාගාර ගතකර සිටි එපික් ලංකා ටෙක්නොලොජි සමාගමේ දත්ත ක්‍රියාකරු රුපියල් 50,000ක මුදල් සහ රුපියල් ලක්ෂ 10 බැගින්වූ ශරීර ඇප දෙකක් මත මුදාහැරීමට කොළඹ ප්‍රධාන මහෙස්ත්‍රාත් බුද්ධික රාගල මහතා අද (16 ) නියෝග කළේය .ඇප නියෝගය ප්‍රකාශයට පත් කළ මහේස්ත්‍රාත්වරයා  සැකකරුගේ විදේශ ගමන් තහනම් කිරීමට ද නියෝග කළේය .එමෙන්ම විමර්ශනවලට බාධා සිදු කළහොත් ඇප අවලංගු කර නැවත රක්ෂිත බන්ධනාගාර ගත කරනු ලබන බවද සඳහන් කළේය.සිද්ධියට අදාළ වැඩිදුර වාර්තා ලබන  ජනවාරි මස 27 වනදා කැඳවීමට නියම කළ මහෙස්ත්‍රාත්වරයා එදිනට පරීක්ෂණවල ප්‍රගතිය දැක්වෙන වාර්තාවක් අධිකරණයට ඉදිරිපත් කරන ලෙසට අපරාධ පරීක්ෂණ දෙපාර්තමේන්තුවට නියෝග කළේය.  ",
    "URL": "https://www.lankadeepa.lk/news/ජාතික-ඖෂධ-නියාමන-අධිකාරියේ-දත්ත-මැකූ-සිද්ධියේ-සැකකරුට-ඇප/101-603123",
    "Category": "latest_news"
}