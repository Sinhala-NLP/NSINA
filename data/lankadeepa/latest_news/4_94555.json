{
    "Source": "www.lankadeepa.lk",
    "Timestamp": "None  2014 දෙසැම්බර් මස 15",
    "Headline": "‘එස්බී නහින්නේ කට හින්දා  - මම නැහෙන්නේ එජාපයේ‘ රංගේ බණ්ඩාර කියයි",
    "News Content": "මම ආණ්ඩු පක්ෂයෙනුත් ගුටි කාලා තියෙනවා. එක්සත් ජාතික පක්ෂයේ මැර කණ්ඩායම් වලිනුත් ගුටි කාලා තියෙනවා. මට විරුද්ධව අධිකරණයේ නඩු 39 ක් දාලා තියෙනවා. මම දැඩි සත්කාර ඒකකයේ සති දෙකක් ඉඳල තියෙනවා. මේ වගේ සිද්ධි ඕන තරම් වෙලා තියෙනවා. මේ සියල්ල හමුවේ මේ රංගේ බණ්ඩාර එක්සත් ජාතික පක්ෂය වෙනුවෙන් කැප කිරීම් කරලා තියෙනවා. මගේ ආරම්භය අවසානය එක්සත් ජාතික පක්ෂය පමණයි.එක්සත් ජාතික පක්ෂයේ පාර්ලිමේන්තු මංත්‍රි ආණමඩුව ආසන සංවිධායක පාලිත රංගේ බංඩාර මහතා ජනාධිපතිවරණය සදහා පාක්ෂිකයින් දැනුවත් කිරීමේ වැඩසටහනකට සහභාගි වෙමින් මේ බව කීවේය.එස්.බී දිසානායක කට හින්දා නහින මනුස්සයෙක්. පසුගියදා හිටපු ජනාධිපතිනියගේ රෙදි ගලවන්න කථා කළා. සමස්ත කාන්තාවන්ටම අපහාස කරනවා. මෙවැනි මිනිසුන් තියාගෙන ඉන්න අපේක්ෂකයෙක්ට ඡන්දය දුන්නොත් ඒක තමන්ම සියදිවි නසා ගැනීමක් වෙනවා යැයිද ඔහු කීවේය.  ",
    "URL": "https://www.lankadeepa.lk/latest_news/‘එස්බී-නහින්නේ-කට-හින්දා----මම-නැහෙන්නේ-එජාපයේ‘-රංගේ-බණ්ඩාර-කියයි/1-282631",
    "Category": "latest_news"
}