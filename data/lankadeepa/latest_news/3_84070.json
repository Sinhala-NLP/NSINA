{
    "Source": "www.lankadeepa.lk",
    "Timestamp": "None  2015 සැප්තැම්බර් මස 07",
    "Headline": "දියවඩන නිළමේ තේරීම හෙට",
    "News Content": "මහනුවර  ‍ඵෙතිහාසික ශ්‍රී දළඳා මාළිගාවේ මීළඟ දියවඩන නිලමේ තෝරා පත් කර ගැනිම සඳහා පැවැත්වෙන ඡන්ද විමසීම අඟහරුවාදා (08) පස්වරු 2.00 ට මහනුවර බෞද්ධ මන්දිර  ශාලාවේදී පැවැත්වේ.දියවඩන නිලමේ පත්කර ගැනිම සදහා ඡන්ද අයිතිය පැරණි උඩරට රාජධානියට අයත් ප්‍ර‍දේශ වල පිහිටි රජ මහා විහාරස්ථාන වල භාරකාර හිමිවරු, ප්‍රාදේශිය ලේකම්වරු ඇතුළු පිරිසට හිමිය.වැඩ බලන දියවඩන නිලමේ ප්‍රදිප් නිලංග දැල මහතාගේ  ධුර කාලය පසුගිය ජූලි මස 1 වැනිදායින් අවසන් විය. එතැන් සිට දින 90 ක් තුළ ඡන්ද විමසිම සිදුකළ යුතු අතර වැඩ බලන දියවඩන නිලමේ ලෙස ප්‍රදිප් නිලංග දෑල පත් කරන ලදි. දිය වඩන නිලමේ වරයෙකුගේ ධුර කාලය වසර 10 කි.   ",
    "URL": "https://www.lankadeepa.lk/latest_news/දියවඩන-නිළමේ-තේරීම-හෙට/1-345916",
    "Category": "latest_news"
}