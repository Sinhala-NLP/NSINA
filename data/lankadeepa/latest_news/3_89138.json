{
    "Source": "www.lankadeepa.lk",
    "Timestamp": "None  2015 මාර්තු මස 22",
    "Headline": "මහින්ද ජාතික ආණ්ඩුවට සුබ පතයි",
    "News Content": "නව ජාතික ආණ්ඩුවට සුබ පතන බව මහින්ද රාජපක්ෂ හිටපු ජනාධිපති මාතර තෙලිජ්ජවිල සමරසිංහාරාමයේ දහම් පාසලේ ශිෂ්‍ය නායකයනට නිල ලාංඡන පැළඳවීමේ උත්සවයට සහභාගී වීමෙන් පසු අද (22) සවස ප්‍රකාශ කළේය.‘මේ වෙලාවේ මම විවේකයෙන් ඉන්නවා. දේශපාලන තීන්දු තීරණ ගන්න යන්නේ නෑ. එදා යුද්ධ කාලේ ජාතික ආණ්ඩු ගැන කථා කරද්දී සමහරු විහිළුවට ලක් කළා. හිනාවුණා. අද පිහිටවූ ජාතික ආණ්ඩුවට මම ඒ විදියට සරදම් කරන්නේ නෑ. ජාතික ආණ්ඩුවට මම සුබ පතනවා‘ජාතික ආණ්ඩුවේ පාර්ලිමේන්තු කටයුතු බාර ඇමැති මහින්ද යාපා අබේවර්ධන මහතාද මෙම රැස්වීමට පැමිණ සිටියේය.     ",
    "URL": "https://www.lankadeepa.lk/latest_news/මහින්ද-ජාතික-ආණ්ඩුවට-සුබ-පතයි/1-304372",
    "Category": "latest_news"
}