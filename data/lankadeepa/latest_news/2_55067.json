{
    "Source": "www.lankadeepa.lk",
    "Timestamp": "2018 අගෝස්තු මස 01",
    "Headline": "තණමල්විල ප‍්‍රා. සභාවේ  පාලක පක්‍ෂයේ සභිකයෙක් ස්වාධීන වෙයි",
    "News Content": "අජිත්ලාල් ශාන්තඋදය සහ මහින්ද අබේරත්න ශ‍්‍රී ලංකා පොදුජන පෙරමුණට බලය හිමි තණමල්විල ප‍්‍රාදේශීය සභාවේ හම්බෙගමුව කොට්ඨාසය නියෝජනය කරන එම පෙරමුණේ ප‍්‍රාදේශීය සභික ජගත් සුරනිමල මහතා ස්වාධීනව කටයුතු කිරිමට තීරණය කළ බව පැවසීය.තණමල්විල ප‍්‍රාදේශීය සභා රැස්වීමේ දී  පාලක පක්‍ෂයෙන් ඉවත්ව ස්වාධීන මන්ත‍්‍රීවරයෙක් ලෙස කටයුතු කරන බව කීය‍.තණමල්විල ප‍්‍රාදේශීය සභාවේ සභාපතිවරයා සහ උප සභාපතිවරයා පත්කිරීම සම්බන්ධයෙන් තණමල්විල ප‍්‍රාදේශීය සභාවේ ශ‍්‍රීලංකා පොදුජන පෙරමුණේ සභිකයන් 11 දෙනෙකු සමඟ පැවති සාකච්ඡාවකදී පක්‍ෂයේ මහ ලේකම්වරයා දුන් පොරොන්දුව ඉටු නොවීමත්, වත්මන් සභාපතිවරයා සංවර්ධන අරමුදල් බෙදීමේ දී ඔහුට විරුද්ධ සභිකයන් නොසළකා හැරීමත් නිසා තමන් මෙම තීරණයගත් බව ද ජගත් සුරනිමල මහතා පැවසුවේය.   ",
    "URL": "https://www.lankadeepa.lk/latest_news/තණමල්විල-ප‍්‍රා--සභාවේ--පාලක-පක්‍ෂයේ-සභිකයෙක්-ස්වාධීන-වෙයි/1-533717",
    "Category": "latest_news"
}