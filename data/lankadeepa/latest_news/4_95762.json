{
    "Source": "www.lankadeepa.lk",
    "Timestamp": "None  2014 ඔක්තෝබර් මස 25",
    "Headline": "පවුලක් රන් හොරෙන් ගෙනල්ලා",
    "News Content": "රුපියල් පනස් පන් ලක්ෂයක් වටිනා රන් කැබලි කෑලි 11 ක් තම අත් බෑග් වල සගවාගෙන සිංගප්පුරුවේ සිට මෙරටට පැමිණි  ශ්‍රී ලාංකික පවුලකට  රුපියල් දෙලක්ෂයක දඩ නියම කළ රේගුව එම රන් කැබලි රාජ සන්තක කළේය.මේ පිළිබඳ රේගු පරීක්ෂණය නියෝජ්‍ය රේගු අධ්‍යක්ෂක දර්ශණ විජේසිරිවර්ධන මහතා විසින් සිදු කළේය.මෙසේ දඩ නියම වුයේ  කොළඹ කොම්පඤ්ඤ වීදියේ පදිංචි  බිරිඳ (28), සැමියා (32) සහ 23 හැවිරිදි  බිරිඳගේ සොහොරෙකුටය.මොවුහු ශ්‍රී ලංකන් ගුවන්සේවයට අයත් යු.එල් 303 දරණ ගුවන්යානයෙන් මෙරටට පැමිණ ඇත.මේ පිළිබඳ විමර්ශණ කටයුතු රේගු අධිකාරී කේ.ජී ආරියපාල, නියෝජ්‍ය රේගු අධිකාරී නිශාන්ත ආරියපාල සහ සහකාර රේගු අධිකාරීවරුන වන නුවන් අබේනායක, හසන්ත ගුරුගේ, සී.පී බෝපගේ, රුචිර කරුණාතිලක, එම්.කේ.යු ගාමිණී යව නිලධාරීහු සිදු කරති.  ",
    "URL": "https://www.lankadeepa.lk/latest_news/පවුලක්-රන්-හොරෙන්-ගෙනල්ලා/1-271287",
    "Category": "latest_news"
}