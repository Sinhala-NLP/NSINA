{
    "Source": "www.lankadeepa.lk",
    "Timestamp": "2019 ජුනි මස 30",
    "Headline": "ලංවිමයට ඉන්ධන දීම හෙට සිට නවතන්න යයි",
    "News Content": " ( මහින්ද නිශ්ශංක ) ලංකා ඛනිජතෙල් සංස්ථාව මගින්  ලංකා විදුලිබල මණ්ඩලයට සහ විදුලිබල අමාත්‍යංශය යටතේ පවතින පෞද්ගලික විදුලි බලාගාරවලට ලබා දෙන ඩීසල් හා භූමිතෙල් හෙට ( 01) සිට නතර කිරීමට පියවර ගන්නා බව  ලංකා ඛනිජතෙල් නීතීගත සංස්ථා ජාතික සේවක සංගමයේ සභාපති  සමිත අසිතංජ මහතා පැවසීය.කොළඹ වරායේ සිට කොලොන්නාව තෙල් ගබඩාවට තෙල්  ගොඩබාන නළ මාර්ග පද්ධතිය ප්‍රතිසංස්කරණයේදී  මෝදර-මහවත්ත ප්‍රදේශවල මීටර් 140 ක නළ මාර්ගය එලීමට විදුලිබල අමාත්‍ය රවි කරුණානායක මහතා  ඉඩ නොදීමට විරෝධය දක්වා  මෙම වෘත්තීය ක්‍රියාමාර්ගය ගැනීමට  ඛනිජතෙල් වෘත්තිය ඒකාබද්ධ සමිති එකමුතුව තීරණය කළ බව  සභාපතිවරයා සඳහන්  කළේය.   ",
    "URL": "https://www.lankadeepa.lk/latest_news/ලංවිමයට-ඉන්ධන-දීම-හෙට-සිට-නවතන්න-යයි/1-552794",
    "Category": "latest_news"
}