{
    "Source": "www.lankadeepa.lk",
    "Timestamp": "2023 පෙබරවාරි මස 12",
    "Headline": "හදිසි නොවන ශල්‍යකර්ම පමා කරයි",
    "News Content": "(සුජිත් හේවාජුලිගේ )හදිසි සහ අත්‍යාවශ්‍ය නොවන ශල්‍යකර්ම වෛද්‍ය විශේෂඥයන්ගේ උපදෙස් මත කෙටි කාලයකට කල් දැමීමට සෞඛ්‍ය අමාත්‍යාංශය රෝහල් බලධාරීන්ට උපදෙස්දී ඇත.අමාත්‍යංශය මෙසේ උපදෙස් දී ඇත්තේ රෝහල්වල පවතින ඖෂධ සහ ශල්‍ය උපකරණ හිඟය සැලකිල්ලට ගෙනය.රජයේ රෝහල්වල ඖෂධ වර්ග 140ක පමණ හිඟයක් පවතින බව වාර්තා වේ.මේ සම්බන්ධයෙන් අප සෞඛ්‍ය අමාත්‍ය කෙහෙළිය රඹුක්වැල්ල මහතාගෙන් කළ විමසුමකදී ඔහු පැවසුවේ වෛද්‍ය නිර්දේශ මත කල් දැමිය හැකි ශල්‍යකර්ම මෙලෙස කෙටි කාලයකට ප්‍රමාද කරන ලෙස උපදෙස් දුන් බවයි.කෙසේ වෙතත් රජයේ රෝහල්වල අත්‍යවශ්‍ය ශල්‍යකර්ම කිසිදු ප්‍රමාදයකින් තොරව සිදු කිරීමට පියවර ගන්නා බවද රඹුක්වැල්ල මහතා වැඩිදුරටත් පැවසීය.  ",
    "URL": "https://www.lankadeepa.lk/latest_news/හදිසි-නොවන-ශල්‍යකර්ම-පමා-කරයි/1-628478",
    "Category": "latest_news"
}