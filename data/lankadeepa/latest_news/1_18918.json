{
    "Source": "www.lankadeepa.lk",
    "Timestamp": "2022 පෙබරවාරි මස 22",
    "Headline": "තෙල් මිල ඉහළ යාමෙන් වාහන නොගෙන්වූ වාසිය අහිමිවෙලා",
    "News Content": "(රංජන් කස්තුරි)වසර දෙකක් තිස්සේ වාහන ආනයනය නොකිරීමෙන් ලබාගත් වාසිය ඉන්ධන මිල ඉහළයාම නිසා අහිමිව ගොස් ඇතැයි කැබිනට් සම මාධ්‍ය ප්‍රකාශක අමාත්‍ය රමේෂ් පතිරණ මහතා පැවැසීය.ලෝක වෙළෙඳපොළේ ඉන්ධන මිල ඉහළයාම නිසා අවාසනාවන්ත හා අර්බුදකාරී තත්ත්වයක් මතුව තිබෙන බවද ඇමැතිවරයා කීය.වාහන ආනයනය තහනම් කිරීම නිසා ආර්ථිකයට වාසියක් හිමිවූ බවද එහෙත් එම වාසිය වැඩිමිලට ඉන්ධන ගැනීමෙන් අහිමි වූ බවද රමේෂ් පතිරණ මහතා සඳහන් කළේය. කොළඹ රජයේ ප්‍රවෘත්ති දෙපාර්තමේන්තුවේ අද (22) පැවැති කැබිනට් තීරණ දැනුම්දීමේ සාකච්ඡාවේදී රමේෂ් පතිරණ මහතා එසේ කීය.  ",
    "URL": "https://www.lankadeepa.lk/news/තෙල්-මිල-ඉහළ-යාමෙන්-වාහන-නොගෙන්වූ-වාසිය-අහිමිවෙලා/101-608664",
    "Category": "latest_news"
}