{
    "Source": "www.lankadeepa.lk",
    "Timestamp": "2023 පෙබරවාරි මස 22",
    "Headline": "’’මං ඡන්දෙට නැකතකුත් හැදුවා’’",
    "News Content": "(අංජුල මහික වීරරත්න සහ සුජිත් හේවාජුලිගේ )ඡන්දෙට නැකතුත් සදාගෙන බලා සිටි නමුත්   ඒකට කෙළවී තිබෙන බවත් ඡන්දෙ තිව්වොත් අනිවාර්යයෙන්ම තමන්ගේ ආසන ජයග්‍රහණය කරන බවත් පොදුජන  පෙරමුණේ නුවරඑළිය දිස්ත්‍රික් මන්ත්‍රී එස්.බී දිසානායක මහතා පාර්ලිමේන්තුවේ දී පැවසීය.ඡන්දෙ අවශ්‍ය නමුත් මුලින්ම කළ යුත්තේ  බඩගින්නේ සිටින ජනතාවට කන්න දීම බව කී දිසානායක මහතා ඉහ මොල රත් වන බදු ගසා ඇතත් සියලුම දෙනා එක්ව දුක බෙදා ගත යුතුව තිබෙන බවද සඳහන් කළේය.ජනපතිගේ වැඩපිළිවෙළ ගැන සතුටක් තිබෙන බව කී දිසානායක මහතා වසරකින් හෝ එකහමාරකින් නැවත ආර්ථිකය හරි ගැස්වීමට හැකියාව තිබෙන බවද සඳහන් කළේය.රටට කෙල වුනේ ආයෝජකයන්ට බය වූ නිසා යැයි ද වරාය නගරය රටට සම්පතක් කර ගත යුතුව ඇතැයි ද කී දිසානායක මහතා වරාය නගරය කිසිවකුත් උත්සාගෙන යාවි යැයි බිය විය යුතු නැති බවද සඳහන් කළේය.  ",
    "URL": "https://www.lankadeepa.lk/latest_news/’’මං-ඡන්දෙට-නැකතකුත්-හැදුවා’’/1-629099",
    "Category": "latest_news"
}