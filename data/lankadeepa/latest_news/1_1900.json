{
    "Source": "www.lankadeepa.lk",
    "Timestamp": "2023 අගෝස්තු මස 21",
    "Headline": "තව මාස දෙකක් වැස්ස නෑ",
    "News Content": "(සුජිත් හේවාජුලිගේ )ඔක්තෝබර් මාසය වනතුරු මහ වැසි බලාපොරොත්තු විය නොහැකි බව කාලගුණ විද්‍යා දෙපාර්තමේන්තුවේ අධ්‍යක්ෂිකා (අනාවැකිකරණ )ශිරෝමණි ජයවර්ධන මහත්මිය ලංකාදීපයට පැවසුවාය.සාමාන්‍යයෙන් දිවයිනේ බොහෝ ප්‍රදේශවලට මහ වැසි ඇද හැලෙන්නේ ඔක්තෝබර් නොවැම්බර් මාසවලදී බවද ඇය කීවාය.සාමාන්‍යයෙන් අගෝස්තු  දිවයිනට සැලකිය යුතු වර්ෂාපතනයක් නොලැබෙන  මාසයක් බව පැවසූ ජයවර්ධන  මහත්මිය එල්නිනෝ තත්වය හේතුවෙන්  මෙවර එය ප්‍රබලවූ බවද ප්‍රකාශ කළාය.රටේ කාලගුණ තත්වය සම්බන්ධයෙන් මේ මාසය අග නැවත විශ්ලේෂණයක් කිරීමට බලාපොරොත්තු වන බව ශිරෝමණී ජයවර්ධන මහත්මිය වැඩිදුරටත් පැවසුවාය.  ",
    "URL": "https://www.lankadeepa.lk/latest_news/තව-මාස-දෙකක්-වැස්ස-නෑ/1-638513",
    "Category": "latest_news"
}