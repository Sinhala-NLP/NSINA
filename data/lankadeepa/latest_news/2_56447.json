{
    "Source": "www.lankadeepa.lk",
    "Timestamp": "2018 ජුනි මස 12",
    "Headline": "අපි හොඳ සබඳතාවක් ඇති කරගන්නවා - ට්‍රම්ප්",
    "News Content": "“අපි හොඳ සබඳතාවක් ඇති කරගන්නවා. ඒ ගැන සැකයක් නැහැ” උතුරු කොරියා නායකයා හමුවෙමින් ඇමෙරිකා ජනාධිපතිවරයා කියයි. “ඔබ හමුවීම සතුටක් ජනාධිපතිතුමනි” -උතුරු කොරියානු නායකයා පැවසීය.මාධ්‍යවේදීන් හමුවේ කෙටි වේලාවක් පිළිතුරු දුන් ඇමෙරිකා ජනාධිපතිවරයා සහ උතුරු කොරියා නායකයා මේ වනවිට සාකච්ඡා ආරම්භ කර ඇතැයි විදෙස් මාධ්‍ය වාර්තා කරයි. ඓතිහාසික හමුව සඳහා පැමිණි ඇමෙරිකා එක්සත් ජනපද ජනාධිපතිවරයා සහ උතුරු කොරියානු නායකයා එකිනෙකාට අතට දෙමින් මීට ස්වල්ප අවස්ථාවකට පෙර ඡායාරූප අවස්ථාවකට පෙනි සිටියහ.ඓතිහාසික හමුව සඳහා ඇමෙරිකා එක්සත් ජනපද ජනාධිපති ඩොනල්ඩ් ට්‍රම්ප් සහ උතුරු කොරියානු නායක කිම් ජොන් උන් මේ වනවිට සෙන්ටෝසා දූපතේ කැපෙලා හෝටලයට පැමිණ සිටිති. (055)  ",
    "URL": "https://www.lankadeepa.lk/latest_news/අපි-හොඳ-සබඳතාවක්-ඇති-කරගන්නවා---ට්‍රම්ප්/1-530728",
    "Category": "latest_news"
}