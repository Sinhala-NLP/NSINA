{
    "Source": "www.lankadeepa.lk",
    "Timestamp": "None  2014 සැප්තැම්බර් මස 25",
    "Headline": "මාධ්‍යවේදියාට ගැසුවාට රට පුරා උද්ඝෝෂණ",
    "News Content": "බදුල්ලේ හාලිඇළ දී ලංකාදීප ඇටම්පිටිය ප්‍රාදේශීය මාධ්‍යවේදී චන්දන කුරුප්පුආරච්චි මහතාට පහර දී මාරාන්තික තුවාල සිදුකිරීම හා ඔහුගේ උපකරණ කඩා දැමීමට විරෝධය පලකරමින් අද ගාල්ලේ මාධ්‍යවේදීහු ගාලු ප්‍රධාන බස්නැවතුම් පොළ ඉදිරිපිට පැයක පමණ කාලයක් උද්ඝෝෂණයක නිරත වූහ. දක්ෂිණ ලංකා මාධ්‍ය මධයස්ථානය මෙය සංවිධානය කැර තිබිණි. මාධ්‍ය නිදහස සුරකින් ලෙසත් පහරදුන් මැරයන් අල්ලා නිසි දඬුවම් ලබාදෙන ලෙසත් උද්ඝෝෂණයේ නිරත මාධ්‍යවේදීහු ඉල්ලා සිටියහ. නීතිය වල් වැදී තිබෙන බව මෙවැනි ප්‍රහාර හොඳ උදාහරණයක් බවත් ඔවුහු කීහ.ඌවේ මැතිවරණයෙන් පසු එක්සත් ජාතික පක්ෂය හා එක්සත් ජනතා නිදහස් සන්ධානයේ දෙපිරිසක් අතර හාලිඇළ දී ඇතිවූ ගැටුමක් ආවරණය කර යළි නිවෙස බලා යමින් සිටිය දී කුරුප්පුආරච්චි මහතාට පහර දී තිබිණි.  ඡායා සජීව විජේවීරමාතලේ  දිස්ත්‍රික් මාධ්‍යවේදීන් මැර ප්‍රහාරය හෙළා දකිමින් මාතලේ ඔරලෝසු කණුව ඉදිරිපිටදී විරෝධය දැක් වු අයුරු(ඡායා රවීන්ද්‍ර විරාජ් අභයසිරි ",
    "URL": "https://www.lankadeepa.lk/latest_news/මාධ්‍යවේදියාට-ගැසුවාට-රට-පුරා-උද්ඝෝෂණ/1-265266",
    "Category": "latest_news"
}