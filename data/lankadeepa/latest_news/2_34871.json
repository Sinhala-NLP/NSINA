{
    "Source": "www.lankadeepa.lk",
    "Timestamp": "2021 ජනවාරි මස 11",
    "Headline": "සාලිය පීරිස් - කුවේර ද සොයිසා සභාපති සටනට එති",
    "News Content": "(මනෝප්‍රිය ගුණසේකර) ශ්‍රී ලංකා නීතීඥ සංගමයේ 2021/2022 වර්ෂය සඳහා සභාපතිවරයා තෝරා පත්කර ගැනීම සඳහා පැවැත්වෙන නිලවරණය සඳහා තරඟ කිරීමට ජනාධිපති නීතීඥ සාලිය පිරිස් මහතා සහ ජනාධිපති නීතීඥ කුවේර ද සොයිසා මහතා අද (11) සිය නාම යෝජනා බාරදුන්හ. නිලවරණයේ තේරීම් බාර නිලධාරිවරයා වශයෙන් කටයුතු කරන සොලිසිටර් ජනරාල් සංජය රාජරත්නම් මහතාට සාලිය පිරිස් මහතා සහ කුවේර ද සොයිසා මහතා සිය නාම යෝජනා බාරදුන්හ. ශ්‍රී ලංකා නීතීඥ සංගම් කාර්යාලයේදී අද පෙරවරුවේ මෙලෙස නාම යෝජනා බාරදුන් අතර ඒ අවස්ථාවන්ට ඒ මහත්වරුන්ගේ ආධාරකරුවන් විශාල පිරිසක් සහභාගි වුහ. ශ්‍රී ලංකා නීතීඥ සංගමයේ නිලවරණය පෙබරවාරී මස 24 වැනිදා පැවැත්වීමට මේ විට කටයුතු යොදා ඇති අතර එහි සභාපතිධුරය සඳහා සාලිය පිරිස් සහ කුවේර ද සොයිසා මහත්වරු මෙලෙස සිය නාම යෝජනා පත්‍ර බාරදුන්හ.  ",
    "URL": "https://www.lankadeepa.lk/news/සාලිය-පීරිස්---කුවේර-ද-සොයිසා-සභාපති-සටනට-එති/101-584500",
    "Category": "latest_news"
}