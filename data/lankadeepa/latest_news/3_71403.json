{
    "Source": "www.lankadeepa.lk",
    "Timestamp": "None  2016 සැප්තැම්බර් මස 22",
    "Headline": "ලක් ජනපති, ඔබාමා යුවළ හමුවෙයි",
    "News Content": "එක්සත් ජාතීන්ගේ සංවිධානයේ 71 වැනි මහා මණ්ඩල සැසි වාරයට සහභාගී වීම සඳහා නිව්යෝර්ක් නුවරට ගොස් සිටින ජනාධිපති  මෛත්‍රීපාල සිරිසේන මහතා නිව්යෝක් නුවරදී ඇමරිකා  රාජ්‍ය ලේකම් ජෝන් කෙරී හමුවිය.මේ අතර මිහිතලය ආරක්ෂා කර ගැනීම සඳහා ලොව සියලූම රටවල් අනුගමනය කළ යුතු ක්‍රම හා විධි සහිත ඓතිහාසික සම්මුතියක් වූ පැරිස් සම්මුතිය ශ්‍රී ලංකාවේ තහවුරු කරමින් බලාත්මක කිරීමට කටයුතු කළ බවට වූ වාර්තාව මෛත්‍රිපාල සිරිසේන ජනපති එක්සත් ජාතීන්ගේ සංවිධානයේ මුලස්ථානයේ දී එක්සත් ජාතීන්ගේ සංවිධානයේ මහ ලේකම් බෑන් කී මුන්ට පිළිගැන්වීමද සිදු කැරිණි.එක්සත් ජාතීන්ගේ 71 වන මහ මණ්ඩල සැසිවාරයට සහභාගී වූ රාජ්‍ය නායකයින් වෙනුවෙන් ඇමරිකා  ජනාධිපති බැරැක් ඔබාමා පිරිනමන ලද රාත්‍රී භෝජන සංග්‍රහයට විශේෂ ඇරයුම් ලැබූ ජනාධිපති මෛත්‍රීපාල සිරිසේන මහතා ඔබාමා යුවළ සමග ඡායාරූපයකටද පෙනී සිටියේය.   ",
    "URL": "https://www.lankadeepa.lk/latest_news/ලක්-ජනපති--ඔබාමා-යුවළ-හමුවෙයි/1-460124",
    "Category": "latest_news"
}