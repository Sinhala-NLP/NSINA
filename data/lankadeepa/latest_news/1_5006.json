{
    "Source": "www.lankadeepa.lk",
    "Timestamp": "2023 මැයි මස 26",
    "Headline": "ඊශ්‍රායලයේ රැකියා සඳහා 58 වන කණ්ඩායමත් යයි",
    "News Content": "(යොහාන් භාසුර)ඊශ්‍රායලයේ සාත්තු සේවා රැකියා අවස්ථා හිමිවූ 58 වන කණ්ඩායමට ගුවන් ටිකට්පත් ප්‍රදානය කිරීම, කම්කරු හා විදේශ රැකියා අමාත්‍ය මනුෂ නානායක්කාර මහතාගේ ප්‍රධානත්වයෙන් බත්තරමුල්ලේ පිහිටි ශ්‍රී ලංකා විදේශ සේවා නියුක්ති කාර්යාංශයේදී පැවැත්විණි.අට දෙනෙකුගෙන් යුත් මෙම කණ්ඩායම ලබන 28 වැනිදා දිවයිනෙන් පිටත්ව යාමට නියමිතය.මෙම වසරේ අප්‍රේල් අග දක්වා ශ්‍රී ලාංකික සාත්තු සේවා වෘත්තිකයින් 350 ක් ඊශ්‍රායලයේ රැකියා සඳහා පිටව ගොස් තිබෙන අතර, ශ්‍රී ලංකා විදේශ සේවා නියුක්ති කාර්යාංශය සහ ඊශ්‍රායලයේ ජනගහන හා සංක්‍රමණ අධිකාරිය අතර 2020 වසරේ ඇතිකර ගත් ගිවිසුම අනුව ශ්‍රී ලාංකිකයින්ට ඊශ්‍රායලයේ සාත්තු සේවා රැකියා අවස්ථා හිමිවිය.එම අවබෝධතා ගිවිසුම අනුව ශ්‍රි ලංකා විදේශ සේවා නියුක්ති කාර්යාංශය හරහා පමණක් ඊශ්‍රායලයේ සාත්තු සේවා රැකියා ශ්‍රී ලාංකිකයින්ට හිමිවන අතර, ඊශ්‍රායලයේ රැකියා ලබාගැනීම සඳහා කිසිඳු බාහිර පුද්ගලයකුට මුදල් හෝ ගමන් බලපත්‍රය ලබාදීමෙන් වලකින මෙන් කාර්යාංශය මහජනතාවගෙන් ඉල්ලා සිටියි.   ",
    "URL": "https://www.lankadeepa.lk/news/ඊශ්‍රායලයේ-රැකියා-සඳහා-58-වන-කණ්ඩායමත්-යයි/101-633790",
    "Category": "latest_news"
}