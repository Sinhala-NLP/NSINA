{
    "Source": "www.lankadeepa.lk",
    "Timestamp": "2020 පෙබරවාරි මස 02",
    "Headline": "ටිකට් නිකුත් නොකිරීමෙන් ලංගමයට දිනකට කෝටියක පාඩුවක්",
    "News Content": "(විනීතා එම් ගමගේ)ශ්‍රී ලංකා ගමනා ගමන මණ්ඩලයේ බස්රථවල ප‍්‍රවේශපත් නිකුත් නොකර මුදල් අය කිරීම නිසා දිනකට රුපියල් කෝටියකට ආසන්න මුදලක් මණ්ඩලයට අහිමි වෙතැයි එහි සභාපති නීතිඥ කිස්ංලි රණවක මහතා අද (2) පැවසීය.සාමාන්‍යයෙන් දිනකට රුපියල් ලක්ෂයකට වඩා මුදලක් මෙසේ වංචා වෙතැයි ගණන්  බලා ඇති බවත් ඒ අනුව ඩිපෝ 109 ක් කෝටියකට ආසන්න මුදලක් අහිමි වන මණ්ඩලයට අහිමි වන බවත් රණවක මහතා කීය.ටිකට් පත් ලබා නොදීමෙන් සිදුකරන මෙම වංචාවට තවත් නිලධාරින් පිරිසකගේ සහය ලැබී ඇතැයි පැවසූ සභාපතිවරයා මෙම වංචාව වළක්වාලීමේ ඉක්මන් ක‍්‍රියාමාර්ග සැකසූ බව ද කියා සිටියේය.ටිකට් පරික්ෂකවරුන්ගේ සේවාවට අමතරව තම අධීක්ෂණය යටතේ විශේෂ වැටලීම් ඒකකයක් ආරම්භ කරන බවත් මෙම වංචාව මැඩලීමට මගී ජනතාවගේ සහය බලාපොරොත්තු වන බවත් හෙතෙම සඳහන් කළේය.ඉදිරියේ දී මෙම ඒකකය විසින් තැන තැන වැටලීම් සිදුකිරීමට නියමිත යැයි ද ඔහු කියා සිටියේය.ශ්‍රී ලංගම බස් රථයක ටිකට්පත් ලබා නොදීමේ සිද්ධියක් ඇත්නම් වහා 0117555555 අංකය අමතා ඒ බව දැනුම් දෙන්නැයි හෙතෙම මගී ජනතාවගෙන් ඉල්ලීමක් ද කළේය.  ",
    "URL": "https://www.lankadeepa.lk/latest_news/ටිකට්-නිකුත්-නොකිරීමෙන්-ලංගමයට-දිනකට-කෝටියක-පාඩුවක්/1-565314",
    "Category": "latest_news"
}