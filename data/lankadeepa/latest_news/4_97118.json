{
    "Source": "www.lankadeepa.lk",
    "Timestamp": "None  2014 අගෝස්තු මස 26",
    "Headline": "ඉඹුල් ලීය සැත්කමින් එළියට",
    "News Content": "අඩි තුනක පමණ ඉඹුල් ලීයක් දකුණු උරහිසට පහළින් සිරුර පසාරුකරගෙන ඇනුණු පුද්ගලයකු  පැය තුනක සැත්කමකට භාජනය කළ හම්බන්තොට මහ රෝහලේ ශල්‍ය වෛද්‍යවරු කණ්ඩායමක් කෝටුව ඉවත් කැර තරුණයාගේ ජීවිතය බේරා ගැනීමට සමත්වූහ.ලුණම ඒ පී සංජීව (40) මහතා  යතුරු පැදියකින් යමින් සිටිය දී  හමා ගිය සැඩ සුළඟෙන් පාරට කඩා වැටුණු ඉඹුල් ගසක ලීයක් ඇනී ඇත.හම්බන්තොට මහ රෝහලේ ප්‍රධාන ශල්‍ය වෛද්‍ය විශේෂඥ මහින්ද මල්ලවතන්ත්‍රි මහතාගේ උපදෙස් පරිදි ශල්‍යකර්මය සිදු විය.           ",
    "URL": "https://www.lankadeepa.lk/latest_news/ඉඹුල්-ලීය-සැත්කමින්-එළියට/1-258465",
    "Category": "latest_news"
}