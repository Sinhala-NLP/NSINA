{
    "Source": "www.lankadeepa.lk",
    "Timestamp": "2021 ජුනි මස 07",
    "Headline": "ගමේ අය බලා සිටිද්දී පිටතින්  ආ අයට කොවිෂීල්ඩ් එන්නත",
    "News Content": "( ඩි.ජී.සුගතපාල සහ සිරංගිකා ලොකුකරවිට)ගාල්ල දිස්ත්‍රික් සෞඛ්‍ය සේවා අධ්‍යක්ෂ කාර්යාලයට පිට පළාත්වලින් පැමිණි විශාල පිරිසක් අද දිනයේ ඇස්ට්‍රාසෙනිකා කොවිෂිල්ඩ් එන්නතේ 2වන මාත්‍රාව ලබා ගෙන ඇතැයි ප්‍රදේශවාසීහු පවසති.ගමේ පදිංචිකරුවන්ට එන්නත ලබා නොදි කොළඹින් පැමිණි ජනතාවට එන්නත ලබා දෙන බව ප්‍රදේශවාසීහු චෝදනා කරති.එම චෝදනාව සම්බන්ධයෙන් ගාල්ල දිස්ත්‍රික් සෞඛ්‍ය සේවා අධ්‍යක්ෂ ප්‍රියන්ත ජීවරත්න මහතාගෙන් කළ විමසුමකදි මෙසේ පැවැසීය. මෙම එන්නත ලැබුනේ ලංකාවේ ජනතාවට එන්නත කරන්නයි. දැන් බොහෝ ප්‍රදේශවල දෙවන මාත්‍රාව ඉවරයි.නමුත් අප කළමනාකරණය කරගෙන එන්නත් කළ නිසා ඉතිරිව තිබෙනවා. එම නිසා කොහොන් ආවත් එන්නත් ලබා දෙනවා.  ",
    "URL": "https://www.lankadeepa.lk/latest_news/ගමේ-අය-බලා-සිටිද්දී-පිටතින්--ආ-අයට-කොවිෂීල්ඩ්-එන්නත/1-592046",
    "Category": "latest_news"
}