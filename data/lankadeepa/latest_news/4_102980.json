{
    "Source": "www.lankadeepa.lk",
    "Timestamp": "None  2013 අගෝස්තු මස 09",
    "Headline": "ආයුර්වේදය ඩිජිටල් වෙයි",
    "News Content": "ලාංකීය අනන්‍යතාවය සහිත සියලූ සම්පත් සුරකිමින් ඩිජිටල් පුස්තකාලයක් ආරම්භ කිරීමට දේශීය වෛද්‍ය අමාත්‍යාංශය සැරැසෙයි.මෙම කාර්යය සඳහා මුලපුරන්නේ ලෝක බුද්ධිමය දේපළ සුරැකීමේ සංවිධානය සමග ඇතිකරගත් එකඟතාවයක් මත බව  දේශිය වෛද්‍ය ඇමැති  සාලින්ද දිසානායක මහතා කිවේය.මෙම එකඟතාවයට අනුව ඩිජිටල් පුස්තකාලයේ සංරක්ෂණය කිරීමට උත්සාහ කරනුයේ ඖෂධීය සම්පත් පමණක් නොවේ. දේශීය වෙදකමට අයත් සියලූ තොරතුරු, යාග හෝම බලි තොවිල් ආදී ශාන්ති කර්ම, ශ්‍රී ලංකාවට ආවේනික ඖෂධීය පැලෑටී හා ඒවායේ වටිනාකම, ලාංකීය ගීතය, සංගීතය ඇතුළු සියලූ බුද්ධිමය දේපළ මේ සංරක්ෂණයට අයත්වේ.සාලින්ද දිසානායක අමාත්‍යවරයා පවසන පරිදි මේ බටහිර වෛද්‍ය ක‍්‍රමයෙන් බටහිර ජාතීන් පවා හෙම්බත්වී සිටින සමයකි. ඒ නිසා ඔවුන් අපේ පාරම්පරික වෙදකම ගැන උනන්දු වෙමින් සිටී. මෙය අපට අපේ වෛද්‍ය ක‍්‍රමය ලෝකයේ ඉහළට ඔසවා තැබීමට ලැබී සමහර රෝග සඳහා බටහිර වෛද්‍ය ක‍්‍රමයේ පවතින්නේ සැත්කමක් කර ශරීරයේ රෝගයට ගොදුරුවූ යම් කොටසක් ඉවත් කිරීමයි.එහෙත් දේශීය වෛද්‍ය ක‍්‍රමයෙන් ශරීරයේ කොටස් ඉවත් කිරීම වෙනුවට ඖෂධ මගින් සුව කිරීම සිදුකෙරේ.පාරම්පරික වෙදුන් පවසන පරිදි අපේ රටේ ඖෂධීය ශාක අති විශාල ප‍්‍රමාණයක් පවතී. සෑම රෝගයකටම අපේ පරිසරයේ පවතින ශාකවලින් ප‍්‍රතිකාර කළ හැකිය.ඉතිහාසයේදී අපට බටහිර වෛද්‍ය ක‍්‍රම තිබුණේ නැත. එකල සියලූ වෙදකම් පරිසරයේ ගහකොළ යොදාගෙන සිදුකර ඇති බව ඉතිහාස වෙදකම් පිළිබඳව හදාරද්දී සොයාගත හැකිය.මේ වෙදකම් පිළිබඳව සඳහන් පුස්කොල පොත් පාරම්පරික වෙදැදුරන් සතුවත් සමහර පන්සල්වල පොත්ගුල්වලත් සුරැකිව ඇත. එහෙත් පාරම්පරික වෙදකම ඉදිරියට පැමිණියේ පරම්පරාවෙන් පරම්පරාවට හිමිවන පරිදිය. බටහිර වෛද්‍ය ක‍්‍රමයට මෙරට ජනතාව හුරුවීමත් සමග පාරම්පරික වෙදකම අභාවයට යන්නට විය. සමාජය තුළ බටහිර වෛද්‍යවරයෙකුට පවතින සැලකිල්ල දේශිය වෙදැදුරන්ට නොලැබීම, ආදායම් පහත වැටීම,ආදී හේතූ මත පාරම්පරික වෙදකමින් වත්මන් පරපුර ඉවත්වයාම සිදුවිය. අපේ උරුමයන් වෙනත් රටවල් තමන්ගේ උරුමයන් බවට පත්කරගෙන සිටින බව ඇමැති සාලින්ද දිසානායක මහතා කීය. අපේ රටේ වැවෙන කොතල හිඹුටු අයිති කොතල හිඹුටු වැවෙන්නෙත් නැති ජපානයටයි. යටත් විජිත සමයේ අපෙන් හොරකම් කරගත් පුස්කොළ පොත් නැව් 6ක් පමණ එංගලන්තය ඇතුළු අප යටත් කරගෙන සිටි රටවල තිබෙනවා. ඒවායින් ඒ අයට වැඩකුත් නැහැ, අපට දෙන්නෙත් නැහැ. අපෙන් අරන් ගිහින් අපටම විකුණන්න හදනවා. මෙය තවදුරටත් සිදු නොවිය යුතු නිසයි අප මෙම ව්‍යපෘතිය අරඹා තිබෙන්නේ.අප මේ වනවිට පිළිකාව, දියවැඩියාව, වකුගඩු, හෘදරෝග  වැනි බෝ  නොවන රෝග හතරක් හා ඩෙංගු රෝගය සඳහා අපේ වෛද්‍ය ක‍්‍රමයෙන් ප‍්‍රතිකාර සෙවීම සඳහා පර්යේෂණ අරඹා තිබෙනවා.‘දේශීය වෛද්‍ය අමාත්‍යාංශයේ සහකාර අධ්‍යක්ෂක සැලසුම්- උපුල් වීරවර්ධන මහතාමේ ඩිජිටල් පුස්තකාලයේ අපට අයත් කොටස වන්නේ පාරම්පරික වෙදකමට අදාල විවිධ ගුරුකුලයන් සතු බෙහෙත් වට්ටෝරු, ඒ ඒ ඖෂධවල අඩංගු සංඝටකයන්, ඒවා භාවිතාකළහැකි රෝගයන් ආදී තොරතුරු ඒවාට ආදාළ ගුරුකුල අනන්‍යතාවය සහිතව එකතු කිරීම. ඒ වගේම සමහර රෝගවලට කෙම් ක‍්‍රම වගේම යන්ත‍්‍ර මන්ත‍්‍ර, ගුරුකම් ආදී ප‍්‍රතිකාර ක‍්‍රම භාවිතා කළා. ඒ නිසා ඒ පිළිබඳ තොරතුරුත් අපි එක්රැස් කරනවා. තොව්ල් - පවිල්, දෙවොල් මඩු, දහඅට සන්නි වැනි ශාන්ති කර්ම සජීවීව නියම හඬ සහිතව  ඕනෑම කෙනෙකුට අධ්‍යයනය කළහැකි පරිදි පටිගතකර තබනවා. මෙවා රැස්කිරීමේදී අපට බාධාවන් පවතිනවා.පාරම්පරික වෙදකමේ සමහර තොරතුරු පවතින්නේ මුඛ පරම්පරානුගතවයි. ඒවා ලබාගැනීමට අපට ඔවුන් පුද්ගලිකව මුණගැසී සාකච්ඡා ඇසුරින් සියල්ල සටහන් කරගැනීමට සිදුවෙනවා. එසේම අප පාරම්පරික වෙදැදුරන් ඇතුළු දේශීය වෛද්‍යවරුන් සංගනනයකට ලක්කරනවා.ඔවුන් සතු දැනුම එක්රැස්කර කුසලතා ලේඛනයකට සකස්කරනවා. විවිධ ගුරුකුල යටතේ පුහුණුවීමට කැමති අයට එයට අවස්ථාව සලසා දෙන්නත් අප බලාපොරොත්තුවෙනවා. අනාගත පරපුරට ප‍්‍රයෝජන ගතහැකි පරිදි පාරම්පරික වෛද්‍යවරුන් සඳහා පර්යේෂණ හා ශික්ෂණ රෝහලක් ඇති කරවා අවසන්.පුස්කොළ පොත්දේශිය ඖෂධ කිහිපයක් ශාන්ති කර්මයක් දෙහිකැපීමේ අවස්ථාවක්  ",
    "URL": "https://www.lankadeepa.lk/latest_news/ආයුර්වේදය-ඩිජිටල්-වෙයි/1-159900",
    "Category": "latest_news"
}