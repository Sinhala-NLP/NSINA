{
    "Source": "www.lankadeepa.lk",
    "Timestamp": "None  2014 ඔක්තෝබර් මස 12",
    "Headline": "කාලගුණය 12 දා සවස 4.00 සිට ඉදිරි පැය 36 සඳහා ",
    "News Content": "බෙංගාල බොක්ක ප්‍රදේශයේ පවතින “හුඩ්හුඩ්” ඉතා චන්ඩ සුළිකුණාටුව අද  දහවල් ඉන්දියානු ගොඩබිමට ඇතුල් වූ අතර ඉදිරි දින තුල දී  ක්‍රමයෙන් දුර්වල වනු ඇත. කෙසේ වෙතත් එහි බලපෑම නිසා දිවයින හරහා සහ දිවයින අවට මුහුදු ප්‍රදේශවල සුළං වේගය ඉහළයාමට හැකියාව තව දුරටත් (අද දිනයේ) පවතී. විශේෂයෙන් උතුරු මුහුද රළු වීමේ හැකියාව ද පවතී. හෙට දිනයේ සිට සුළං වේගය අඩු වේ.බස්නාහිර, සබරගමුව සහ මධ්‍යම පළාත් වලත් ගාල්ල සහ මාතර දිස්ත්‍රික්ක වලත් තැනින් තැන වැසි හෝ  ගිගුරුම් සහිත වැසි  ඇති වේ. වයඹ පළාතටද මෙම වැසි පැතිර යා  හැක.අපරභාගයේදී හෝ සන්ධ්‍යා කාලයේ දී ඌව, නැගෙනහිර සහ උතුරු පළාත් වල තැනින් තැන ගිගුරුම් සහිත වැසි වර්ධනය වේ.  ගිගුරුම් සහිත වැසි ඇති වන විට, එම ප්‍රදේශ වල තාවකාලිකව තරමක තද සුළං ද ඇති විය හැක. අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස ජනතාවගෙන් කාරුණිකව ඉල්ලා සිටිනු ලැබේ.   ",
    "URL": "https://www.lankadeepa.lk/latest_news/කාලගුණය-12-දා-සවස-4-00-සිට-ඉදිරි-පැය-36-සඳහා/1-268664",
    "Category": "latest_news"
}