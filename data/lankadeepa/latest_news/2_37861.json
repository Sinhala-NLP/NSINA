{
    "Source": "www.lankadeepa.lk",
    "Timestamp": "2020 ජුනි මස 17",
    "Headline": "තිදෙනකුට පහරදුන් කාන්තාවන් සිව්දෙනා අධිකරණයට",
    "News Content": "(චන්ද්‍රසේන ගමගේ)හුංගම පොලිස් වසමේ රන්න වාඩිගල ප්‍රදේශයේ දී ඉකුත් 15 දින නිවසකට පැන අලාභ හානි කර කාන්තාවකට හා පිරිමි පුද්ගලයින් දෙදෙනෙකුට පහර දී බරපතල තුවාල සිදු කිරීමට සම්බන්ධ වූ බවට සැකපිට අත් අඩංගුවට පත් කාන්තාවන් සිව් දෙනා අද (17) අගුණකොලපෑලස්ස මහේස්ත්‍රාත් අධිකරණයට ඉදිරිපත් කරනු ලැබීය.ඉකුත් 15 දින සවස 6.30ට පමණ මෙම පහරදීම සිදුවී ඇති බවත් පොලීසියට ලැබුණු පැමිණිල්ලකට අනුව සැකකාරියන් සිව් දෙනා අත්අඩංගුවට ගත් බවත් පොලිසිය පවසයි.සිද්ධියට සම්බන්ධ සැකකරුවන් තිදෙනෙකු ප්‍රදේශයෙන් පලා ගොස් ඇති බවද පොලීසිය කියයි.පහර කෑමට ලක් වූ කාන්තාවක් මාතර මහ රෝහලේ දැඩි සත්කාර ඒකකයේ ප්‍රතිකාර ලබන බවද තුවාල ලැබූ එක් අයෙක් තංගල්ල මූලක රෝහලේද තවත් අයෙකු මාතර මහ රෝහලේද පතිකාර ලබන බව පොලීසිය කියයි.ගැටමුට සම්බන්ධ වි ඇත්තේ සහෝදරයන් දෙනෙකු බවත් පොලීසිය කියයි.පහරදීමට සම්බන්ධ එක් සැකකරුවෙකු ප්‍රදේශයේ අපරාධකාරයකු වන බවත් ඔහුට විරුධව මනුෂ්‍ය ඝාතන ඇති බවත් පොලීසිය කියයි.අත් අඩංගුවට පත් හක් කාන්තාවකට දින 15ක් වයස වූ කුඩා දරුවෙකු සිටින බවද පොලීසිය කියයි.  ",
    "URL": "https://www.lankadeepa.lk/latest_news/තිදෙනකුට-පහරදුන්-කාන්තාවන්-සිව්දෙනා-අධිකරණයට/1-573814",
    "Category": "latest_news"
}