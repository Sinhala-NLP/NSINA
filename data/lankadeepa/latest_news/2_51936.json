{
    "Source": "www.lankadeepa.lk",
    "Timestamp": "2018 නොවැම්බර් මස 19",
    "Headline": "ඥාණසාර හිමි නිදහස් කරන්නැයි ජනපතිට ලිපියක්",
    "News Content": "බොදුබල සේනා සංවිධානයේ මහලේකම්  ගලගොඩඅත්තේ ඥානසාර හිමිට නිදහස ලබා  දෙන්නැයි ඉල්ලමින්  අධිකරණ  කරුණු ඇතුලත් ලිපියක් බාර දීම සඳහා  හිමිවරු පිරිසක් අද (19)  ජනාධිපති මෛත්‍රීපාල සිරිසේන මහතා හමු වුහ. ජනාධිපති ලේකම් කාර්යාලයේදී මෙම හමුව පැවැත්වු අතර  සිංහලේ අපි ජාතික සංවිධානය ඇතුළු තවත් සංවිධාන කිහිපයක් මෙම අවස්ථාවට එක් විය.   ජනාධිපතිවරයා හමුවීමට පිරිස මෙම  පිරිස අද දහවල්   උද්ඝෝෂණයක් කළ අතර ජනාධිපති කාර්යාලය ඉදිරිපිටදී ජල ප්‍රහාර එල්ල කර විසුරුවා හැරීමට පොලීසිය කයුතු කළේය. ලිපිය බාර ගැනීමෙන් අනතුරුව ජනාධිපතිවරයා සහ හිමිවරුන් අතර සුහඳ සාකච්ඡාවක්ද පැවැති අතර එහිදී දහවල් එල්ල වු  ජල ප්‍රහාරය සම්බන්ධයෙන් ජනාධිපතිවරයා  සිය කණගාටුවද ප්‍රකාශ කළේය. ( 36698)   ",
    "URL": "https://www.lankadeepa.lk/latest_news/ඥාණසාර-හිමි-නිදහස්-කරන්නැයි-ජනපතිට-ලිපියක්/1-540653",
    "Category": "latest_news"
}