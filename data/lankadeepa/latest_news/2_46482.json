{
    "Source": "www.lankadeepa.lk",
    "Timestamp": "2019 අගෝස්තු මස 08",
    "Headline": "අර්ජුන් අලෝසියස්ගේ ඇප කොන්දේසි ලිහිල් කරන්න නියෝග",
    "News Content": "(නිමන්ති රණසිංහ)ශී‍්‍ර ලංකා මහ බැංකුව විසින් වර්ෂ 2015 වර්ෂයේදී බැදුම්කර නිකුත් කිරීමෙන් අක‍්‍රමිකතාවක් සිදුකර රජයට පාඩු කළැයි කියන සිද්ධියට අදාළව ඇප මත සිටින පර්පෙචුවෙල් ටෙ‍්‍රෂරීස් සමාගම් සමූහයේ අධ්‍යක්ෂක අර්ජුන් අලෝසියස් මහතාගේ ඇප කොන්දේසි ලිහිල් කිරීමට කොළඹ ප‍්‍රධාන මහේස්ත‍්‍රාත් ලංකා ජයරත්න මෙනෙවිය අද (8) නියෝග කළාය.මෙම සැකකරු සම්බන්ධයෙන් ති‍්‍ර පුද්ගල විශේෂ මහාධිකරණයෙන් විශේෂ ඇප කොන්දේසියක් පනවා නොමැති අතර, නිතිපති දෙපාර්තමේන්තුව ද ඇප ලිහිල් කිරීම සම්බන්ධයෙන් විරුද්ධත්වයක් නොදක්වන බැවින් සහ සැකකරු අධිකරණය මඟ නොහැර සිටීමත් ඇප මත සිටියදී මොනයම් හෝ වැරැද්දක් අනාවරණය නොවීමත් යන කරුණු හේතුවෙන් ඇප කොන්දේසි ලිහිල් කරනු ලබන බවට මහේස්ත‍්‍රාත්වරිය සදහන් කළාය.ඒ අනුව, සෑම ඉරුදිනකම පෙරවරු 9.00ත් - 12.00ත් අතර කාලයේදී අපරාධ පරීක්ෂණ දෙපාර්තමේන්තුව හමුවේ පෙනී සිටින ලෙසට අධිකරණය නියම කර තිබූ ඇප කොන්දේසිය ලිහිල් කළ අධිකරණය සෑම මසකම අවසන් ඉරුදින පමණක් එම දෙපාර්තමේන්තුවේ පෙනී සිටීම ප‍්‍රමාණවත් ලෙසට දැනුම් දෙමින් එම ඇප කොන්දේසිය ලිහිල් කළාය.  ",
    "URL": "https://www.lankadeepa.lk/news/අර්ජුන්-අලෝසියස්ගේ-ඇප-කොන්දේසි-ලිහිල්-කරන්න-නියෝග/101-555056",
    "Category": "latest_news"
}