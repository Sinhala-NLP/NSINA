{
    "Source": "www.lankadeepa.lk",
    "Timestamp": "2019 අප්‍රේල් මස 26",
    "Headline": "දේවාල වලට ගොස් සීල ව්‍යාපාර පවත්වා මේ තත්ත්වයට මුහුණ දෙන්න බෑ",
    "News Content": "(නිමල කොඩිතුවක්කු)දේවාල ගානේ ගොස් සීල ව්‍යාපාර පවත්වා  ඒවායින් අනිශංස ලබාගෙන මෙවැනි ව්‍යසනකාරි තත්වයන්  නිරාකරනය කර ගත නොහැකි බව  ශ්‍රී ජයවර්ධනපුර විශ්ව විද්‍යාලයේ ජ්‍යෙෂ්ඨ කථිකාචාර්ය දඹර අමිල හිමියෝ කොළඹදී පැවසූහ.රාජගිරිය පිහිටි  පිහිටි සාධාරණ සමාජයක් සඳහා වූ ජාතික ව්‍යාපාරයේ කාර්යාලයේ අද (26) පැවති මාධ්‍ය හුමුවකට එක්වෙමින් උන්වහන්සේ මේ බව පැවැසූහ.එහිදී වැඩිදුරටත් අදහස් දැක්වූ දඹර අමිල හිමියෝ මෙසේද කීහ.       ‘‘වැඩිහිටි කියමනක් තියෙනවා  ගිය හකුරට නාඩන්නේ තියෙන හකුර රැක ගන්නේ කියලා. ඒ නිසා අපි බලන්න  ඕන නැවත මෙවැනි දෙයක් වළක්වගන්නේ කොහොමද කියලයි.දේවාල ගානේ ගිහින් සීල ව්‍යාපාරයක් කරලා  ඒවායින් අනිශංස  ලබාගෙන මෙවැනි තත්වයක් වළක්වා ගන්න බැහැ. එහෙම  නැතුව මහනායක හිමියන් බැහැ දැකලා, කාදිනල් තුමා බැහැ දැකලා අනේ අපේ රට  ආරක්ෂා කරන්න කියන ඉල්ලිම් වලින් මේ වෙලාවේ වැඩක් නැහැ.ජාතික ආරක්ෂාව සම්බන්ධයෙන්  මේ මොහොතේ රට පත්ව තිබෙන තත්වයට මුහුණ දීමටනම්  අපි වෙනත් ක‍්‍රියාමාර්ගවලට යොමුවිය යුතුයි. ලෝකයේ මෙවැනි ව්‍යසන වුනහම ඒ රටවල  බුදධිමත් පාලකයන් ගත් ක‍්‍රියාමාර්ග  ඕන තරම් තියෙනවා. අපිත් එවැනි ක‍්‍රියාමාර්ග වලට යොමුවිය යුතුයි.මේ ත‍්‍රස්තවාදයත්  එක්ක හරියට හැප්පෙන්න  ඕන. ඒ සඳහා මේකත් එක්ක එයට වඩා පුළුල්  යුධමය බලවේගයක් ගොඩනැගිය යුතුයි. මේ න්‍යායන් දන්න කෙනෙක් මෙහි නායකත්වය සඳහා යෙදවිය යුතුයි’ යැයිද උන්වහන්සේ එහිදී පැවැසූහ.  ",
    "URL": "https://www.lankadeepa.lk/news/දේවාල-වලට-ගොස්-සීල-ව්‍යාපාර-පවත්වා-මේ-තත්ත්වයට-මුහුණ-දෙන්න-බෑ/101-549276",
    "Category": "latest_news"
}