{
    "Source": "www.lankadeepa.lk",
    "Timestamp": "2020 නොවැම්බර් මස 04",
    "Headline": "දියලුම ඇල්ල දෙපසින් මාර්ගයට ගල් පෙරළෙයි",
    "News Content": "(සමන් පාලිත නානායක්කාර)ධාරානිපාත වර්ෂාවත් සමඟ දියලුම ඇල්ලේ දෙපස කන්දේ විශාල ගල් කිහිපයක් මාර්ගය මත වැටීමෙන් අද (4 )අලුයම සිට පැය කිහිපයක් එම මාර්ගය අවහිර වූ බව කොස්ලන්ද පොලීසිය කියයි.ගල් කිහිපයක් කඩා වැටීමෙන් එම ස්ථානයේ කඩයකට ත්‍රිරෝද රථයකට සහ නිවසකට දැඩි හානි වූ බවත් එහි සිටි 6දෙනෙකුගේ ජීවිත අනූනවයෙන් බේරී ඇති බවත් හල්දුම්මුල්ල ආපදා කළමනාකරණ  නිලධාරී වසන්ත කුමාර මහතා පැවසීය.එම ස්ථානයේ එහා මෙහා යාමට සිටි උසස් පෙළ විභාග  සඳහා යන අපේක්ෂකයින්ට බාධාවක් ඇති නොවන පරිදි කඩිනමින් ගල් කඩා ඉවත් කිරීමට පොලිසිය ආපදා කළමනාකරණ  අංශ ප්‍රදේශවාසීන් සමඟ එක්ව පියවර ගත්තේය.  ",
    "URL": "https://www.lankadeepa.lk/latest_news/දියලුම-ඇල්ල-දෙපසින්-මාර්ගයට-ගල්-පෙරළෙයි/1-581553",
    "Category": "latest_news"
}