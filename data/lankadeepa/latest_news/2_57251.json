{
    "Source": "www.lankadeepa.lk",
    "Timestamp": "2018 මැයි මස 17",
    "Headline": "වනජීවී නිලධාරීන් අත්අඩංගුවට ගත් කිරි ගොවීන් දෙදෙනාට ඇප",
    "News Content": "ක.ග කරුණාරත්න කවුඩුල්ල ජාතික වනෝද්‍යානයට නීති විරෝධී ලෙස ඇතුළු වී ගවයින් නිදැල්ලේ යැවීම සම්බන්ධයෙන් අත්අඩංගුවට ගෙන අධිකරණයට ඉදිරිපත් කරනු ලැබූ කිරි ගොවීන් දෙදෙනකු රුපියල් ලක්ෂය බැගින් වු ශරීර ඇප දෙකක් මත මුදා හරින ලෙස හිඟුරක්ගොඩ මහේස්ත්‍රාත් චාන්දනී ඩයස් මහත්මිය අද (17) නියෝග කළාය. කවුඩුල්ල ජාතික වනෝද්‍යානයේ වනජීවී නිලධාරීහු සැකකරුවන් දෙදෙනා අත්අඩංගුවට ගෙන අධිකරණයට ඉදිරිපත් කළහ.   මෙසේ ඇප මත මුදා හරින ලද්දේ මැදිරිගිරිය ප්‍රදේශයේ පදිංචි පුද්ගලයන් දෙදෙනෙක් වන අතර සැප්තැම්බර් මස 07 වැනි දිනට නැවත නඩුව කැඳවීමට  අධිකරණය නියෝග කළේය.  ",
    "URL": "https://www.lankadeepa.lk/latest_news/වනජීවී-නිලධාරීන්-අත්අඩංගුවට-ගත්-කිරි-ගොවීන්-දෙදෙනාට-ඇප/1-529202",
    "Category": "latest_news"
}