{
    "Source": "www.lankadeepa.lk",
    "Timestamp": "None  2016 මාර්තු මස 11",
    "Headline": "නදිෂානී ලංකාව හැර යයි",
    "News Content": "තුෂාර අබේකෝන් අධ්‍යක්ෂණය කළ \"වරිග පොජ්ජ\" චිත්‍රපටය තුළින් කලා ක්ෂේත්‍රයට එක්වූ නදීශානි නිලුක්ෂි මේ දිනවල ටෙලි නාට්‍ය කිහිපයකින් ප්‍රේක්ෂක ඔබ හමුවට පැමිණෙයි. චිත්‍රපට හා ටෙලි නාට්‍ය නිළියකට අමතරව වෙළෙඳ දැන්විම් නිරූපිකාවක් හා නිවේදිකාවක් ලෙසද කටයුතු කරන නදිෂානි මේ දිනවල තරමක් කාර්ය බහුලවී සිටියි. කාර්යබහුලත්වය නිසාම නදිෂානි ලංකාවෙන් ඈත්ව විදෙස් රටකට යාමට සූදානමක් පවතින බවට තොරතුරු වාර්තා වූ අතර, අපි ඒ පිළිබඳව නදිශානිගෙන් විසමුවෙමු.\"පසුගිය කාලේ එක දිගටම කලා කටයුතුවලට සම්බන්ධවෙලා හිටියා.\" වෙළෙඳ දැන්වීම්, ගීත රූප රචනා වගේම ටෙලිනාට්‍ය බොහොමයකට පසුගිය කාලේදී දායක වුණා. මේ දිනවල ස්වර්ණවාහිනී රූපවාහිනි නාළිකාවේ වැඩසටහන් ඉදිරිපත් කරන්නියක ලෙස කටයුතු කරනවා. ඉතින් මේ කාර්යබහුලත්වයෙන් මිදෙන්නත් එක්ක ලබන මාසේ විදෙස් ගතවෙන්න සූදානමක් තියෙනවා. ඔස්ට්‍රේලියාවට තමයි යන්න සැලසුම් කරලා තියෙන්නේ.නිවාඩුවක් ගත කරන්න හිතාගෙන තමයි යන්නේ. මාසෙක කාලයක් මමත් මගේ අම්මාත් ඔස්ට්‍රේලියාවේ නැවතිලා ඉන්නවා. මම දන්න විදිහට ඔස්ට්‍රේලියාව සුන්දර රටක්. ඉතින් ඒ රටේ නිවාඩුවක් ගත කරනවා කියන්නේ මගේ හිතේ තිබුණ ලොකුම හීනයක්.  බුද්ධික සේනාධීර  ",
    "URL": "https://www.lankadeepa.lk/latest_news/නදිෂානී-ලංකාව-හැර-යයි/1-393586",
    "Category": "latest_news"
}