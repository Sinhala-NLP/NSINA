{
    "Source": "www.lankadeepa.lk",
    "Timestamp": "2020 මැයි මස 06",
    "Headline": "මැදපෙරදිග  සිටින ලාංකික ශ්‍රමිකයින් ගෙන්වාගන්න තීරණයක්",
    "News Content": "(ඩයනා උදයංගනී) මැදපෙරදිග රටවල සිටින ශ්‍රී ලාංකික ශ්‍රමිකයින්ද ඉදිරි දිනවලදී මෙරටට ගෙන්වා රජය තීරණය කර ඇතැයි සම කැබිනට් ප්‍රකාශක, ඇමති වෛද්‍ය රමේෂ් පතිරණ මහතා පැවසීය. ඒ අනුව කුවේට්, ඩුබායි, මාලදිවයින ආදී රටවල මෙරටට පැමිණීමේ බලාපොරොත්තුවෙන් සිටින පිරිස් ගෙන්වා ගන්නා බවත් ඇමතිවරයා කීවේය. එම පිරිස් ද ගෙන්වා ගැනීමෙන් පසු නිරෝධායනයට යොමු කරන බව රමේෂ් පතිරණ මහතා පැවසීය.  ඇමතිවරයා මේ බව පැවසුවේ රජයේ ප්‍රවෘත්ති දෙපාර්තමේන්තුවේදී අද පැවති කැබිනට් තීරණ දැනුම්දීමේ මාධ්‍ය හමුව අමතමිනි.  ",
    "URL": "https://www.lankadeepa.lk/covid19/මැදපෙරදිග--සිටින-ලාංකික-ශ්‍රමිකයින්-ගෙන්වාගන්න-තීරණයක්/203-571499",
    "Category": "latest_news"
}