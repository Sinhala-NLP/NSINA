{
    "Source": "www.lankadeepa.lk",
    "Timestamp": "2020 මාර්තු මස 25",
    "Headline": "කොරෝනා වයිරසයට මුහුණදීමට බ්‍රිතාන්‍යයෙන් ස්වේච්ඡා සේවකයින් බළකායක්",
    "News Content": "කොරෝනා වයිරසය හේතුවෙන් උද්ගත වී ඇති අර්බුදය ජය ගැනීම සඳහා ස්වේච්ඡා බළකායක් ස්ථාපිත කිරීමට බ්‍රිතාන්‍යයේ සෞඛ්‍ය ලේකම් මැට් හැන්කොක් මහතා පියවර ගෙන ඇත.එම බළකායට 250000 ක පිරිසක් බඳවා ගැනීමට අපේක්ෂා කරන බැවින් ඒ සඳහා එක්වන්නැයි ඔහු ස්වේච්ඡා සේවකයින්ගෙන් ඉල්ලීමක් කරයි.ඖෂධ වර්ග මිලදී ගැනීමට සහ ඒවා බෙදාහැරීමට ද මොවුන්ගේ සේවය අවශ්‍ය වී තිබේ. මෙම ඉල්ලීම අනුව වෛද්‍ය ක්ෂේත්‍රයේ කටයුතු කර විශ්‍රාම ලැබූ සේවකයින් 12000 ක් පමණ නැවත සේවයට පැමිණ ඇත.වයිරසය ආසාදිත රෝගීන් වෙනුවෙන් ඉදිකළ තාවකාලික රෝහලක් ලබන සතියේ ලන්ඩන්වලදී විවෘත කරන බවද ඔහු සඳහන් කළේය.226   ",
    "URL": "https://www.lankadeepa.lk/latest_news/කොරෝනා-වයිරසයට-මුහුණදීමට-බ්‍රිතාන්‍යයෙන්-ස්වේච්ඡා-සේවකයින්-බළකායක්/1-568776",
    "Category": "latest_news"
}