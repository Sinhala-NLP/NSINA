{
    "Source": "www.lankadeepa.lk",
    "Timestamp": "2021 සැප්තැම්බර් මස 29",
    "Headline": "තරුණ බලාපොරොත්තු බිඳ දැමීම රටේ අනාගතයට සුබ නෑ",
    "News Content": "(අංජුල මහික වීරරත්න)රට සුඛිත මුදිත කරනවා කියා පැමිණි ආණ්ඩුව රටට බයානක විහිලු  සපයන තත්ත්වයට ඇද වැටීම නිසා  ජනතාවට දේශපාලන ක්‍රමයම තිත්ත වෙමින් තිබෙන බව එක්සත් ජාතික පක්ෂ නියෝජ්‍ය නායක රුවන් විජයවර්ධන මහතා පැවසීය.තරුණ ප්‍රජාව අනාගතය ගැන ඉච්ඡාභංගත්වයට පත් වීම රටක අනාගත පැවැත්මට සුබදායී නැති බව කී විජයවර්ධන මහතා රටට වැඩදායී තරුණ තරුණියන් විශාල පිරිසක් රට හැරයාම සඳහා තීරණය කර තිබෙන බව පෙනෙන්නට ඇතැයි ද කීය.තරුණ ප්‍රජාවේ සිහින විනාශ නොකරන රටක් ගොඩ නැඟීමට ආණ්ඩුව අසමත් නම් එම ආණ්ඩුව ද අසමත් බව අමුතුවෙන් කියන්නට දෙයක් නැතැයි ද විජයවර්ධන මහතා කීය.සූම් තාක්ෂණයෙන් පැවැති තරුණ හමුවකදී විජයවර්ධන මහතා මෙි බව සඳහන් කළේය.  ",
    "URL": "https://www.lankadeepa.lk/latest_news/තරුණ-බලාපොරොත්තු-බිඳ-දැමීම-රටේ-අනාගතයට-සුබ-නෑ/1-600032",
    "Category": "latest_news"
}