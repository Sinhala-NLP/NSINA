{
    "Source": "www.lankadeepa.lk",
    "Timestamp": "None  2013 අප්‍රේල් මස 19",
    "Headline": "හයිද්‍රාබාද් පිල 5 වැනි ජය සමගින් ප‍්‍රසාද ලකුණු සටහනේ පෙරමුණට  ",
    "News Content": "ඉන්දීය ප‍්‍රධානතම විස්සයි20 කි‍්‍රකට් තරගාවලියේ (අයි. පී. එල්.) 24 වැනි තරගය ලෙස හයිද්‍රාබාද්හිදී අද (19 වැනිදා) පැවැති තරගයේදී සන්රයිසන් හයිද්‍රාබාද් පිල කඩුලූ 5 කින් කිංග්ස් XI, පංජාබ් පිල පරාජය කිරීමට සමත් විය.හයිද්‍රාබාද් පිල මෙම ජයග‍්‍රහණයත් සමග තරග 7 කට සහභාගි වී තරග 5 ක් ජය ලබා ප‍්‍රසාද ලකුණු 10 ක් සමගින් ප‍්‍රසාද ලකුණු සටහනේ පෙරමුණට පැමිණීමට සමත් විය.හයිද්‍රාබාද් පිල වෙනුවෙන් විශිෂ්ට ඉනිමක් ක‍්‍රීඩා කළ තිසර පෙරේරා පන්දු 11 කදී දැවැන්ත හයේ පහර 3 ක් සමගින් නොදැවී ලකුණු 23 ක් රැස්කරමින් ජයග‍්‍රහණය පහසු කිරීමට සමත් විය. සන්රයිසන් හයිද්‍රාබාද් පිලේ නිත්‍ය නායක කුමාර් සංගක්කාර මෙම තරගයට ද ක‍්‍රීඩා නොකළ අතර නායකයා ලෙස කැමරොන් වයිට් කටයුතු කළේය.කිංග්ස් XI, පංජාබ් පිල  ඕවර 20 කදී කඩුලූ 9 ට 123 (ඇඩම් ගිල්ක‍්‍රිස්ට් 26, ඬේවිඞ් හසී 22, පියුෂ් චවුලා 23, කරන් ශර්මා 19/2, අමිට් මිෂ්රා 29/2, ඉෂාන් ශර්මා 29/2) සන්රයිසන් හයිද්‍රාබාද් පිල  ඕවර 18.5 කදී කඩුලූ 5 ට 127 (අක්ෂාත් රිඞ්නි 19, හනුමා විහාරි 46, කැමරොන් වයිට් 16, තිසර පෙරේරා නොදැවී 23, මන්ප‍්‍රිට් ගොනි 24/2) තිසර පෙරේරා පිතිහරඹයේ යෙදෙමින්... ",
    "URL": "https://www.lankadeepa.lk/latest_news/හයිද්‍රාබාද්-පිල-5-වැනි-ජය-සමගින්-ප‍්‍රසාද-ලකුණු-සටහනේ-පෙරමුණට/1-109653",
    "Category": "latest_news"
}