{
    "Source": "www.lankadeepa.lk",
    "Timestamp": "2017 සැප්තැම්බර් මස 10",
    "Headline": "මාගම්පුර වරාය සේවකයෝ දේව කණ්නලව්වක",
    "News Content": "(එම්.එන්.පියරත්න)තම රැකියාවන් ශ්‍රී ලංකා වරාය අධිකාරියට අනුයුක්ත කරන මෙන් ඉල්ලමින් හම්බන්තොට වරාය අධිකාරියේ විවිධ වෘත්තියන්ට අයත් සේවකයෝ අද (10) කතරගම මහා දේවාලයට පැමිණ දේව කණ්නලව්වක් කළහ.“අපව හම්බන්තොට මාගම්පුර වරායේ සේවයට බදවා ගෙන වසර 5 ක් පමණ වෙනවා.අපේ මුළු සේවක සංඛ්‍යාව 417 ක් වෙනවා .එයින් 280කගේ සේවය ස්ථිර කරල තියෙනවා .තව වසර දෙකකට වැඩි සේවා කාලයක් තිබෙන අය ඉන්නවා. ඒ අය ස්ථිර කරල නැහැ.අපි රජයෙන් ඉල්ලා සිටින්නේ අප සියලු දෙනාම ශ්‍රී ලංකා වරාය අධිකාරියට අනුයුක්ත කරන ලෙසයි. අපි විෂය භාර අමාත්‍යවරයාට ලිපි 7 ක් යවල තියෙනවා නමුත් කිසි දේකට ප්‍රතිචාරයක් නැහැ.“ යැයි මාගම්පුර වරාය සේවක සංගමයේ ලේකම් ගයාන් සදරුවන් මහතා පවසයි.  ",
    "URL": "https://www.lankadeepa.lk/latest_news/මාගම්පුර-වරාය-සේවකයෝ-දේව-කණ්නලව්වක/1-517545",
    "Category": "latest_news"
}