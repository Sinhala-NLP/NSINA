{
    "Source": "www.lankadeepa.lk",
    "Timestamp": "None  2014 ඔක්තෝබර් මස 21",
    "Headline": "සරසවි සිසුහු පැයක් පාරේ වාඩිවී විසිර යති",
    "News Content": "ශ්‍රී ජයවර්ධනපුර කොට්ටේ පාර්ලිමේන්තුව බලා පෙළපාළියෙන් යන්නට ගිය විශ්ව විද්‍යාල සිසුහු පොලිස් ප්‍රහාර හමුවේ පැයක් පමණ පාර මැද වාඩිවී විරෝධතාව පළ කර මීට ටික වේලාවකට පෙර විසිර ගියහ.සිසුන් විසි දෙනකු පමණ තුවාල ලබා සිටි අතර තුන් දෙනෙක් රෝහල් ගත කරනු ලැබූහ.ඉතිරි තුවාල කරුවන් ද රෝහලට රැගෙන යන බව අන්තර් විශ්ව විද්‍යාල ශිෂ්‍ය බල මණ්ඩලය කියයි.විසිර යෑමට පෙර පාරේ වැටී තිබුණු කොල කැබැලි ආදිය ඉවත් කරනු දක්නට ලැබිණි.   ",
    "URL": "https://www.lankadeepa.lk/latest_news/සරසවි-සිසුහු-පැයක්-පාරේ-වාඩිවී-විසිර-යති/1-270592",
    "Category": "latest_news"
}