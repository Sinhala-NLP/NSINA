{
    "Source": "www.lankadeepa.lk",
    "Timestamp": "2019 ජුනි මස 06",
    "Headline": "දයා ගමගේට අනුරගෙන් චෝදනා",
    "News Content": "(ඩයනා උදයංගනී සහ ආරියරත්න රණබාහු) තවත් පවුල් ලක්ෂ හයකට සමෘද්ධි ලබාදීමේ වැඩසටහන යටතේ පවත්වන උත්සව හා ප්‍රචාරක කටයුතු වෙනුවෙන් කර ඇති වියදම් සම්බන්ධ ප්‍රශ්නවලට පිළිතුරුදීම ප්‍රාථමික කර්මාන්ත හා සමාජ සවිබලගැන්වීම් අමාත්‍ය දයා ගමගේ මහතා හිතාමතා මගහරින බව ජනතා විමුක්ති පෙරමුණු පාර්ලිමේන්තු මන්ත්‍රී අනුර කුමාර දිසානායක මහතා පාර්ලිමේන්තුවේදී අද (6) පැවසීය. මේ වෙනුවෙන් අමාත්‍යාංශය රුපියල් කෝටි 24 කට අධික මහජන මුදල් වැය කර ඇතැයි මන්ත්‍රීවරයා කීවේය.තමා මේ සම්බන්ධයෙන් නැගූ ප්‍රශ්නයට පිළිතුරු දීම ඇමැතිවරයා මඟ හැර ඇතැයි හෙතෙම සදහන් කළේය.   ",
    "URL": "https://www.lankadeepa.lk/news/දයා-ගමගේට-අනුරගෙන්-චෝදනා/101-551626",
    "Category": "latest_news"
}