{
    "Source": "www.lankadeepa.lk",
    "Timestamp": "None  2016 අප්‍රේල් මස 28",
    "Headline": "තංගලු ඝාතන ඇපෑල ඔක්තෝබරයේ",
    "News Content": "බි‍්‍රතාන්‍ය ජාතික කුරාම් ෂෙයික් මරා ඔහුගේ පෙම්වතිය දූෂණය කිරීමේ වරදට කොළඹ කොලම මහාධිකරණයෙන් තංගල්ල ප‍්‍රදේශීය සභාවේ  හිටපු  සභාපති සම්පත් විදානපතිරණ ඇතුළු සිව් දෙනෙකුට නියම කළ වසර 20ක සිර දඬුවමට එරෙහිව නීතිපති සහ විත්තිකරුවන් විසින් ගොනු කළ අභියාචාන පෙත්සම් දෙක ඔක්තෝබර් 06 වැනිදා විභාගයට ගැනීමට අභියාචනාධිකරණය අද (28) දින නියම කළේය.අභියාචනාධිකරණ විනිසුරු මාලනී ගුණරත්න සහ විනිසුරු දේවිකා ද ලිවේරා තෙන්නකෝන් යන මහත්මීන් හමුවේ සලකා බැලිණි.සම්පත් විදානපතිරණ, උඩුවේගෙදර සම්පත් දේශප‍්‍රිය, ප‍්‍රලීත් චතුරංග සහ ළහිරු කැලූම් විසින් තමන්ට පැනවූ සිර දඬුවම ළිහිල් කරන්නැයි ඉල්ලා එක් අභියාචන පෙත්සමක්ද , විත්තිකරුවන්ට පැනවූ සිර දඬුවම් වැඩි කරන්නැයි ඉල්ලා නීතිපති අනෙක් අභියාචන පෙත්සම ද ගොනු කළහ.2011 වසරේ දෙසැම්බර් 25 වැනදා තංගල්ල නේචර් පාක් හෝටලයේදී බි‍්‍රතාන්‍ය ජාතික කුරාම් ෂෙයික් කෙළෙසූ විත්තිකරුවන්ට බරපතල වැඩ සහිත වසර 20ක සිරදඬුවම් නියම විය. ",
    "URL": "https://www.lankadeepa.lk/latest_news/තංගලු-ඝාතන-ඇපෑල-ඔක්තෝබරයේ/1-409957",
    "Category": "latest_news"
}