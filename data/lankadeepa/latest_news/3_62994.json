{
    "Source": "www.lankadeepa.lk",
    "Timestamp": "2017 දෙසැම්බර් මස 05",
    "Headline": "හික්කඩුව කුමාරකන්දේදී වෙඩි තැබීමක්",
    "News Content": "අමල් වික්‍රමරත්නඅනුරාධපුරයේ සිට හික්කඩුව කුමාරකන්ද ප්‍රදේශයට කිසියම් කටයුත්තක් කරවාගැනීමට යැයි පවසා ගෙන්වා ගත් පුද්ගලයකුට අද   දහවල් වෙඩි තබා ඇත .අනුරාධපුර දුටුවැව කටාරම්පුර පදිංචි   38 හැවිරිදි පුද්ගලයකු මෙසේ වෙඩි ප්‍රහාරයන්ට ලක්ව හික්කඩුව ආරච්චිකන්ද රෝහලටත් එතැනින් ගාල්ල කරාපිටිය රෝහලටත් ඇතුලත් කර ඇත.යතුරු පැදියකින් පැමිණි දෙදෙනෙකු මි.මි.9 වර්ගයේ පිස්තෝලයකින් මෙම වෙඩි තැබීම කර ඇතැයි පොලිසිය පවසයි. සැකකරුවන් අත්අඩංගුවට ගැනීමට නොහැකි වී ඇති අතර තුවාලකරු හදිසි ප්‍රතිකාර සඳහා දැඩි සත්කාර ඒකකයට ඇතුලත්කර ඇත.  ",
    "URL": "https://www.lankadeepa.lk/latest_news/හික්කඩුව-කුමාරකන්දේදී-වෙඩි-තැබීමක්/1-521175",
    "Category": "latest_news"
}