{
    "Source": "www.lankadeepa.lk",
    "Timestamp": "None  2016 ජුලි මස 26",
    "Headline": "මහින්දෙට රජයෙන් කෝටි 15ක්",
    "News Content": "ගාල්ල මහින්ද විද්‍යාලයයේ සංවර්ධන කටයුතු සඳහා අධ්‍යාපන අමාත්‍යංශයෙන් කළ ඉල්ලීමක් මත රුපියල් ලක්ෂ 1500ක මුදලක් ලබාදීමට මුදල් අමාත්‍යංශය තීරණය කර ඇත.මහින්ද විදුහල් ආදි ශිෂ්‍ය සංගමයෙන් කෙරුණු ඉල්ලීමක් මත මෙම මුදල් වෙන්කර ඇති අතර ලබන වසරට යෙදෙන විද්‍යාලයීය 125 වැනි සංවත්සරයට සමගාමීව වාණිජ අංශය සඳහා තෙමහල් ගොඩනැගිල්ලක් ඉදිකිරීමට රුපියල් ලක්ෂ 500ක් වෙන්කර ඇත.මුදල් රාජ්‍ය ඇමැති ලක්ෂ්මන් යාපා අබේවර්ධන හා විදේශ රැකියා නියෝජ්‍ය ඇමැති මනූෂ නානායක්කාර යන මහත්වරු ඒ සඳහා පසුගියදා මුල්ගල් තැබූහ.  ",
    "URL": "https://www.lankadeepa.lk/latest_news/මහින්දෙට-රජයෙන්-කෝටි-15ක්/1-441010",
    "Category": "latest_news"
}