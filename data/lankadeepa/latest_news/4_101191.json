{
    "Source": "www.lankadeepa.lk",
    "Timestamp": "None  2013 නොවැම්බර් මස 02",
    "Headline": "මළ සිරුර බාර නොගත්තාට දොස්තර උසාවි කැඳවයි",
    "News Content": "මොරොන්තුඩුව ඉපිලිස්ස පාලම යට තිබී හමුවූ නාඳුනන මළසිරුර සම්බන්ධයෙන් පශ්චාත් මරණ පරීක්ෂණය ප්‍රතික්ෂේප කිරීම ගැන කරුණු දැක්වීමට කළුතර නාගොඩ රෝහලේ අධිකරණ වෛද්‍ය නිලධාරී වෛද්‍ය හේමන්ත සිල්වා මහතාට ලබන 7 වැනි දා අධිකරණයේ පෙනී සිටින්නැයි කළුතර වැඩ බලන මහේස්ත්‍රාත් බන්දුල වීරසිංහ මහතා නියෝග කෙළේය. එම නිලධාරියා අධිකරණයට අපහාස කිරීම සම්බන්ධයෙන් පැමිණිල්ලක් ඉදිරිපත් කරන ලෙස ද මහේස්ත්‍රාත්වරයා තවත් නියෝගයක් කෙළේය. ",
    "URL": "https://www.lankadeepa.lk/latest_news/මළ-සිරුර-බාර-නොගත්තාට-දොස්තර-උසාවි-කැඳවයි/1-182122",
    "Category": "latest_news"
}