{
    "Source": "www.lankadeepa.lk",
    "Timestamp": "2022 මාර්තු මස 06",
    "Headline": "බර්ටි සමුගනී",
    "News Content": "(ඩයනා උදයංගනී සහ අජිත්ලාල් ශාන්තඋදය)ප්‍රවීණ හා ජනප්‍රිය ප්‍රහසන රංගන ශිල්පී බර්ටි ගුණතිලක මහතා අභාවප්‍රාප්ත විය.මහනුවර අම්පිටියේදී 1924 අගෝස්තු 2 වන දින උපත ලැබූ ඔහු මියයන විට 97 හැවිරිදි වියෙහි පසුවිය.වේදිකා නාට්‍ය, ටෙලිනාට්‍ය හා චිත්‍රපට ගණනාවක රංගනයෙන් දායක වූ ඔහු සිවුදරු පියෙකි. බර්ටි ගුණතිලක මහතා සහ ප්‍රහසන රංගන ශිල්පී ඇනස්ලි ඩයස්, සැමුවෙල් රොද්‍රිගු යන තිදෙනා එක්ව කළ ප්‍රහසන රංගනයන් මෙරට ලොකු කුඩා කවුරුත් අතර ඉතා ජනප්‍රිය වූ අතර ඔවුන් තිදෙනා හැඳින්වූයේ රජ තුන්කට්ටුව ලෙසිනි.අවසන් කටයුතු පසුව දැනුම් දීමට නියමිතය.  ",
    "URL": "https://www.lankadeepa.lk/latest_news/බර්ටි-සමුගනී/1-609320",
    "Category": "latest_news"
}