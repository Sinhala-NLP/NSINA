{
    "Source": "www.lankadeepa.lk",
    "Timestamp": "2020 මාර්තු මස 01",
    "Headline": "මාතර-බෙලිඅත්ත මාර්ගයට තවත් උප දුම්රිය පොළක්",
    "News Content": "(අනීෂා මානගේ) මාතර සිට බෙලිඅත්ත දක්වා වන දුම්රිය මාර්ගයට තවත් උප දුම්රිය පොළක් ඉදිකිරීම සඳහා අද(1) ප්‍රවාහන කළමනාකරණ, විදුලිබල සහ බලශක්ති අමාත්‍ය මහින්ද අමරවීර මහතාගේ මූලිකත්වයෙන් මුල්ගල් තැබිණි.මෙම දුම්රියපොළ වැව්රුකන්නල සහ බෙලිඅත්ත දුම්රිය ස්ථානවල සිට කිලෝමීටර් පහක දුරින් නාකුළුගමුව ප්‍රදේශයේ ඉදිකිරීමට නියමිතය. මේ සඳහා වන ඇස්තමේන්තුගත වියදම රුපියල් මිලියන හයකි.මෙහි සැලසුම් ඉදිකිරීම සහ අධීක්ෂණය දුම්රිය දෙපාර්තමේන්තුවේ මාර්ග සහ කර්මාන්ත උප දෙපාර්තමේන්තුව විසින් සිදුකරයි.මෙම දුම්රිය ස්ථානය ඉදිකිරිමෙන් පසුව කොළඹ කතරගම ප්‍රධාන මාර්ගය දක්වා පහසුවෙන් සහ කෙටි කාලයකින් ගමන් කිරීමට හැකිවෙයි.නව උප දුම්රියපොළ මුල්ගල් තැබීමේ අවස්ථාවට ප්‍රවාහන කළමනාකරණ, විදුලිබල සහ බලශක්ති අමාත්‍ය මහින්ද අමරවීර, දකුණු පළාත් සභාවේ හිටපු අමාත්‍ය එච්.ඩබ්ලිව්. ගුණසේන,බෙලිඅත්ත ප්‍රාදේශීය සභාවේ සභාපති සිරිල් මුණසිංහ, දුම්රිය දෙපාර්තමේන්තුවේ නියෝජ්‍ය ප්‍රධාන ඉංජිනේරු ප්‍රියන්ත දීගල, දිස්ත්‍රික් ප්‍රවාහන පරීක්ෂක රුක්මල් බණ්ඩාර, දුම්රිය මාර්ග ව්‍යාපෘති කළමනාකරු හේ මහතා ඇතුළු ව්‍යාපෘති නිලධාරින් සහ දුම්රිය දෙපාර්තමේන්තුවේ නිලධාරින් රැසක් එක්වූහ.   ",
    "URL": "https://www.lankadeepa.lk/news/මාතර-බෙලිඅත්ත-මාර්ගයට-තවත්-උප-දුම්රිය-පොළක්/101-566899",
    "Category": "latest_news"
}