{
    "Source": "www.lankadeepa.lk",
    "Timestamp": "None  2016 ජනවාරි මස 27",
    "Headline": "ගම්පහ සිසුවා පොලිසියෙන් කෝටියක් ඉල්ලයි",
    "News Content": "කොටදෙනියාව සේයා සදෙව්මි දැරිය පැහැරගෙන දූෂණය කර මරා දැමීමේ සිද්ධියට කිසිදු සම්බන්ධයක් නැති තමා අත්අඩංගුවට ගෙන, වරද පිළිගන්නා ලෙසට බල කරමින් අමානුෂික ලෙස පහර දෙමින් දින ගණනාවක් පොලීසියේ රඳවා ගෙන සිටීමෙන් සිය මූලික අයිතිවාසිකම් උල්ලංඝනය කර ඇති බවට තීරණය කර ඒ වෙනුවෙන් රුපියල් කෝටියක වන්දි ලබා දෙන ලෙස ඉල්ලා ගම්පහ දාහත් හැවිරිදි සිසුවා ගොනු මූලික අයිතිවාසිකම් පෙත්සම සලකා බැලීම ලබන මාර්තු 24 වැනදාට කල් තැබීමට ශ්‍රේෂ්ඨාධිකරණය ඊයේ (27) තීන්දු කළේය.මෙම පෙත්සම අගවිනිසුරු කේ.ශ්‍රී පවන්, බුවනෙක අළුවිහාරේ සහ අනිල් ගුණරත්න යන මහත්වරුන් හමුවේ කැඳවිණි.ගම්පහ ප‍්‍රදේශයේ සිසුවකු විසින් ගොනු කැරුණු මෙම පෙත්සමේ වගඋත්තරකරුවන් ලෙස කොටදෙනියාව පොලිස් ස්ථානාධිපති සුජිත් උයද කුමාර ,මීගමුව සහකාර පොලිස් අධිකාරී ජයන්ත අතුකෝරළ, අපරාධ පරීක්ෂණ දෙපාර්තමේන්තුවේ ප‍්‍රධාන පොලිස් පරීක්ෂක, එහි අධ්‍යක්ෂ සුදත් නාගහමුල්ල, පොලිස්පති සහ නීතිපතිවරයා නම් කරනු ලැබ ඇත. ",
    "URL": "https://www.lankadeepa.lk/latest_news/ගම්පහ-සිසුවා-පොලිසියෙන්-කෝටියක්-ඉල්ලයි/1-380375",
    "Category": "latest_news"
}