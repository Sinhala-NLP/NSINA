{
    "Source": "www.lankadeepa.lk",
    "Timestamp": "2017 සැප්තැම්බර් මස 26",
    "Headline": "ලොරි - බස් අනතුරින් අයෙක් මරුට",
    "News Content": "(ජුඩ් සමන්ත)පුත්තලම - හලාවත මාර්ගයේ උඩප්පුව මංසන්ධියේදී බස් රියක් මාළු ප්‍රවාහනය කරමින් තිබූ ලොරියක ගැටී සිදුවූ අනතුරකින් එක් අයෙකු මිය ගොස් තවත් තිදෙනෙකු තුවාල ලබා ඇති බව උඩප්පුව පොලීසිය කියයි.වව්නියාවේ සිට කොළඹ බලා ගමන් කරමින් තිබූ පෞද්ගලික බස් රථයක් ඉදිරියෙන් ගමන් කරමින් තිබූ මාළු ලොරියේ පිටුපස ගැටී අනතුරුව මාර්ගයේ වම් පස ඇති ගසකද ගැටීමෙන් මෙම අනතුර සිදුවී ඇත.අනතුරින් මිය ගොස් ඇත්තේ පුද්ගලික බස් රථයේ කොන්දොස්තරවරයා ලෙස කටයුතු කළ පුත්තලමේ පදිංචි අවුරුදු 32ක අයෙකි. තුවාලකරුවන් හලාවත මහා රෝහලට ඇතුළත් කරනු ලැබ සිටිති.   ",
    "URL": "https://www.lankadeepa.lk/latest_news/ලොරි---බස්-අනතුරින්-අයෙක්-මරුට/1-518241",
    "Category": "latest_news"
}