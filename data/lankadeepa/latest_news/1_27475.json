{
    "Source": "www.lankadeepa.lk",
    "Timestamp": "2021 ජුලි මස 09",
    "Headline": "පළාත් පහකට මහ වැසි",
    "News Content": "(ඩයනා උදයංගනී)බස්නාහිර, සබරගමුව, වයඹ, මධ්‍යම සහ දකුණු පළාත්වලට අද (9) විටින් විට වැසි හෝ ගිගුරුම් සහිත වැසි ඇතිවන බව කාලගුණ විද්‍යා දෙපාර්තමේන්තුව පවසයි.මෙම පළාත්වල ඇතැම් ස්ථානයන්‍ හි මිලිමීටර 100 ට වැඩි තද වැසි ඇතිවිය හැකි බව එම දෙපාර්තමේන්තුවේ ප්‍රකාශකයෙක් පැවසීය.උතුරු පළාතේ ද තැනින් තැන වැසි ඇතිවන අතර ඌව සහ නැගෙනහිර පළාත්වල ද සවස් කාලයේදී හෝ රාත්‍රී කාලයෙදී වැසි හෝ ගිගුරුම් සහිත වැසි ඇතිවන බව ඔහු සඳහන් කළේය.එමෙන්ම දිවයින හරහා සහ අවට මුහුදු ප්‍රදේශවල තද සුළං හමන බව ද එම ප්‍රකාශකයා කීවේය.   ",
    "URL": "https://www.lankadeepa.lk/news/පළාත්-පහකට-මහ-වැසි/101-594371",
    "Category": "latest_news"
}