{
    "Source": "www.lankadeepa.lk",
    "Timestamp": "2023 සැප්තැම්බර් මස 21",
    "Headline": "අවිස්සාවේල්ලේ වෙඩි තැබීමකින් දෙකක් මරුට:දෙකක් රෝහලට",
    "News Content": "(ශ්‍රීනාත් ප්‍රසන්න ජයසූරිය, ඉන්දිකා රාමනායක සහ කේ බුද්ධික කුමාරසිරි)අවිස්සාවේල්ල ඉහළතල්දූවේ දී අද අලුයම සිදු වූ වෙඩි තැබීමකින් දෙදෙනකු මියගොස් තවත්  දෙදෙනකු තුවාල ලබා ඇතැයි පොලිසිය කියයි.තුවාල ලැබූවන්ගෙන් ඒ අයකුගේ තත්ත්වය බරපතල බව  රෝහල් ආරංචි මාර්ග පවසියි.අවමංගල්‍ය උත්සවයකට සහභාගී වී ත්‍රිරෝද රථයකින් ගමන් කරමින් සිටියදී මෙම වෙඩි තැබීම සිදුව තිබේ.යතුරු පැදියකින් ආ දෙදෙනකු ටී.56 ගිනිඅවියකින් මෙම වෙඩි ප්‍රහාරය එල්ල කර පළාගොස් ඇති අතර වෙඩි ප්‍රහාරයට හේතුව මෙතෙක් අනාවරණය වී නොමැත.වෙඩි පහරට ලක්ව මෙලෙස මියගොස් ඇත්තේ අංක 248/1 පරණ දුම්රිය පාර, තල්දූව අවිස්සාවේල්ල ලිපිනයේ පදිංචි කොට්ටාල බද්ද විදානලාගේ ධනුෂ්ක ප්‍රේමලාල් නැමති 38 හැවිරිදි පුද්ගලයෙක් සහ අංක 437/9, දංගොල්ල පාර තල්දූව අවිස්සාවේල්ල ලිපිනයේ පදිංචි 27 හැවිරිදි මේන ගීගනගේ ඉෂාර මධුෂාන් නැමති පුද්ගලයකි.(ඡායාරූප: කේ බුද්ධික කුමාරසිරි)  ",
    "URL": "https://www.lankadeepa.lk/news/අවිස්සාවේල්ලේ-වෙඩි-තැබීමකින්-දෙකක්-මරුට:දෙකක්-රෝහලට/101-640121",
    "Category": "latest_news"
}