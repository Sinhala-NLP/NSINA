{
    "Source": "www.lankadeepa.lk",
    "Timestamp": "2023 මැයි මස 23",
    "Headline": "ජනපති විදෙස් සංචාරයක",
    "News Content": "(ටී.කේ.ජී.කපිල)ජනාධිපති රනිල් වික්‍රමසිංහ මහතා සිංගප්පූරුවේ සහ ජපානයේ පැවැත්වෙන ජාත්‍යන්තර සමුළුවකට සහභාගී වීම සදහා අද අලුයම කටුනායක ගුවන් තොටුපළෙන් පිටත්ව ගිය බව ගුවන් තොටුපළ කාර්යය බාර නිලධාරීවරයා සනාථ කළේය .ජනාධිපති ආර්යා මෛත්‍රී වික්‍රමසිංහ , සාගල රත්නායක , නිමල් සිරිපාල ද සිල්වා , ජනාධිපති පෞද්ගලික ලේකම් සැන්ඩ්‍රා පෙරේරා ඇතුළු තවත් පිරිසක් ද එම සමුළුවට සහභාගී වීම සදහා පිටත්ව ගිය බව ද එම නිලධාරියා වැඩිදුරටත් සදහන් කළේය .ඔවුන් පළමුවෙන්ම මැලේසියාවේ ක්වාලාලම්පූර් නුවරට ගොස් එතැන් සිට වෙනත් ගුවන් යානයකින් සිංගප්පූරුව බලා පිටත්ව යාමට නියමිතය .මෙම සංචාරයෙන් පසුව මෙම පිරිස ජපානයේ ටෝකියෝ නුවර පැවැත්වෙන \" ආසියාවේ අනාගතය - 28 සමුළුවටද සහභාගී වීමට නියමිතය .   ",
    "URL": "https://www.lankadeepa.lk/latest_news/ජනපති-විදෙස්-සංචාරයක/1-633597",
    "Category": "latest_news"
}