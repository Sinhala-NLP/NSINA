{
    "Source": "www.lankadeepa.lk",
    "Timestamp": "None  2013 මැයි මස 29",
    "Headline": "වසරක් ගියත් විදුහල්පති පුටු 100ක් හිස්",
    "News Content": "ජාතික පාසල් 101ක විදුහල්පති පුරප්පාඩු පිරවීමට අයඳුම් පත් කැඳවා පුවත්පත් දැන්වීම් පළ කර වසරක් ඉක්ම ගොස් ඇතත් මේ වන තෙක් සමූඛ පරීක්ෂණවලින් කිසිවකු පත් කර නැතැයි ලංකා ගුරු සංගමය කියයි.ශ්‍රී ලංකාවේ ජාතික පාසල් 335ක් පමණ ඇතැයි ද, ඉන් 101ක විදුල්පති පුරප්පාඩු ඇතැයි ද, එම විදුහල්වල මේ වන විට කටයුතු කරන්නේ වැඩ අවාරණය කරන විදුහල්පතිවරුන්යැයි ද එහි ලේකම් ජෝසප් ස්ටාලින් මහතා සඳහන් කරයි.මේ පාසල් අතර කොළඹ ප්‍රසිද්ධ පාසල් කිහිපයක්ම ඇති බවත්, මීට වසරකට පෙර විදුහල්පතිවරුන් පත්කිරීමට සම්මූඛ පරීක්ෂණ පැවැත්වීම සඳහා පුවත්පත් දැන්වීමක් පළ කළ බවත්, එලෙස පුවත්පත් දැන්වීම් පළ කළත් තවම විදුහල්පතිවරුන් පත් කර නැති බවත්, මේ නිසා බොහෝ පාසල්හි පරිපාලනය කඩා වැටී ඇති බවත් ස්ටාලින් මහතා පවසයි.වසරකට 101 ක් වූ විදුහල්පති පුරප්පාඩු සහති පාසල් ගණන දැන් ඊට වඩා වැඩි වී ඇති බව ද හෙතෙම සඳහන් කරයි. ",
    "URL": "https://www.lankadeepa.lk/latest_news/වසරක්-ගියත්-විදුහල්පති-පුටු-100ක්-හිස්/1-129026",
    "Category": "latest_news"
}