{
    "Source": "www.lankadeepa.lk",
    "Timestamp": "2021 අගෝස්තු මස 03",
    "Headline": "අන්තරේ සිසුහු මාර්ග බාධකය විසි කරති",
    "News Content": "(මුදිතා දයානන්ද)කොතලාවල ආරක්ෂක විශ්ව විද්‍යාල පනතට එරෙහිව අන්තර් විශ්ව විද්‍යාල ශිෂ්‍ය බලමණ්ඩලය සංවිධානය කළ උද්ඝෝෂණයේදි සිසුහු මාර්ග බාධක ඉවත් කරමින් පාර්ලිමේන්තුව දෙසට ඇතුල්වීමට උත්සාහ කිරිම නිසා දැඩි උණුසුම් තත්ත්වයක් ඇති විය.පාර්ලිමේන්තුවේ ප්‍රධාන පිවිසුම අසළට පැමිණි උද්ඝෝෂකයන් එහි යොදා තිබූ මාර්ග බාධක ඉවත් කිරිමට උත්සාහ කරද්දි මෙම උණුසුම් තත්ත්වය ඇති විය.පොලිසියේ බාධා කිරිම් නොතකා උද්ඝෝෂකයෝ එම මාර්ග බාධක ඔසවා පැත්තකට දමනු ලැබූහ.අනතුරුව ඔවුහු එම ස්ථානයේදි නිදහස් අධ්‍යාපනයේ මළගම නමින් නම් කරන ලද මිනි පෙට්ටියක ආකෘතියකට ගිනි තබනු ලැබූහ.උද්ඝෝෂකයන් පාර්ලිමේන්තුව අසළට පැමිණියේ බොරැල්ල ආයුර්වේද වටරවුමේ සිට ආරම්භ කරන ලද උද්ඝෝෂණ පා ගමනකින් වන අතර එහිදි පැය දෙකක පමණ කාලයක් උද්ඝෝෂණය පැවැත්විණි.මෙම පා ගමන නිසා බොරැල්ල ආයුර්වේද වටරවුමේ සිට පොල්දුව මංසන්ධිය දක්වා දැඩි රථවාහන තදබදයක් පැයක පමණ කාලයක් පැවතිණ.(ඡායාරූප: ළහිරු හර්ෂණ)  ",
    "URL": "https://www.lankadeepa.lk/latest_news/අන්තරේ-සිසුහු-මාර්ග-බාධකය-විසි-කරති/1-596236",
    "Category": "latest_news"
}