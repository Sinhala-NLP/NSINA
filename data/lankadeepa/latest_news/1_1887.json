{
    "Source": "www.lankadeepa.lk",
    "Timestamp": "2023 අගෝස්තු මස 21",
    "Headline": "වෙඩි තැබිමකින් ‘මස් කඩේ කලුවා‘ මරුට",
    "News Content": "(යොහාන් භාසුර සහ බිමල් ශ්‍යාමන් ජයසිංහ)රත්මලාන දුම්රිය ස්ථානය අසළදී අද (21) රාත්‍රී 8.45 ට පමණ කළ වෙඩි තැබීමකින් පුද්ගලයකු ඝාතනය වී ඇති බව ගස්කිස්ස පොලිස් ස්ථානයේ උසස් නිලධාරියෙක්  පැවසීය.මෙම වෙඩි තැබීමෙන් ‘මස් කඩේ කලුවා’ නැමැති පුද්ගලයෙකු මරණයට පත්ව ඇති බවත් අදාල පුද්ගලයා කළුබෝවිල රෝහලට ඇතුළත් කරන විටත් මරණයට පත්ව සිටි බවත් එම පොලිස් නිලධාරියා කීය.මෙම ඝාතනය කුමණ ආකාරයකට සිදුවූයේ ද, වෙඩික්කරුවන් කෙසේ පැමිණියේ ද යන්න මේ දක්වා හෙළි වී නොමැති බව ද එම පොලිස් නිලධාරියා වැඩි දුරටත් කීය.ගස්කිස්ස පොලිසිය සිද්ධිය පිළිබඳව වැඩි දුරට පරීක්‍ෂණ පවත්වයි.  ",
    "URL": "https://www.lankadeepa.lk/news/වෙඩි-තැබිමකින්-‘මස්-කඩේ-කලුවා‘-මරුට/101-638532",
    "Category": "latest_news"
}