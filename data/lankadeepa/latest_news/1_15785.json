{
    "Source": "www.lankadeepa.lk",
    "Timestamp": "2022 මැයි මස 19",
    "Headline": "පාර්ලිමේන්තුවේ ඉදලා වැඩක් නෑ  තීරණයක් ගන්නවා",
    "News Content": "(අංජුල මහික වීරරත්න සහ සුජිත් හේවාජුලිගේ)මෙි පාර්ලිමේන්තුවේ සිටීම කිසිදු ඵලක් නැතැයි තව සතියකට දෙකකට පසුව හෝ තමාට සිතේවි යැයි ද සමහර විට ඊලඟ පාර්ලිමේන්තු වාරයේදී හෝ තීරණයක් ගන්න ඉඩ තිබෙන්නේ යැයිද කුරුණෑගල දිස්ත්‍රික් මන්ත්‍රී ගුණපාල රත්නසේකර මහතා:-(පොපෙ) පාර්ලිමේන්තුවේ දී අද ( 19 ) පැවසීය.\"මෙිකට වැරදිකාරයෝ ගොඩක් ඉන්නවා. මුලින්ම මේ ආර්ථික ව්‍යසනය, ආර්ථික පීඩනය ඇති කරපු සියලුදෙනා මේකට වගකියන්න ඕන. ඒ සඳහා අරලියගහ මන්දිරයේදී උත්තේජනයක් ඇති කළ සියලුදෙනා වගකියන්න ඕන.මේ සමස්ථ පාර්ලිමේන්තුව පරිවර්ථනය කරන්න. මේකට වැඩපිළිවෙලක් සොයන තැනට එන්නැයි,ගුණපාල රත්නසේකර මහතා එහිදී කීය.  රටට ඉතාමත් ඉක්මනින් සාමය අවශ්‍ය බවද මේ වගේ ගිණිදැල් මැද්දෙන් කටයුතු කරන රටකට විදේශ රටවල් මුදල් ණයට ලබා දෙන්නේ නැතැයි ද ගුණපාල රත්නසේකර මහතා සඳහන් කළේය.  ",
    "URL": "https://www.lankadeepa.lk/latest_news/පාර්ලිමේන්තුවේ-ඉදලා-වැඩක්-නෑ--තීරණයක්-ගන්නවා/1-613364",
    "Category": "latest_news"
}