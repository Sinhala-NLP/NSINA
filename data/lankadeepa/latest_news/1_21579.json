{
    "Source": "www.lankadeepa.lk",
    "Timestamp": "2021 දෙසැම්බර් මස 06",
    "Headline": "සජබ මන්ත්‍රීවරුන් අදත් පාර්ලිමේන්තුව වර්ජනය කරති",
    "News Content": "(සුජිත් හේවාජුලිගේ, අංජුල මහික වීරරත්න සහ ජයමාල් චන්ද්‍රසිරි)විපක්ෂයේ මන්ත්‍රීවරුන්ට ආණ්ඩු පක්ෂයේ මන්ත්‍රීවරුන්ගෙන් හිරිහැර සිදුවන බවට චෝදනා කරමින් සමගි ජන බලවේගයේ මන්ත්‍රීවරුන්  අද දිනයේද පාර්ලිමේන්තුව වර්ජනය කිරීමට තීරණය කර ඇති බව  එම පක්ෂයේ කුරුණෑගල දිස්ත්‍රික් මන්ත්‍රී අශෝක අබේසිංහ මහතා පැවසීය.මෙයට  අමතරව සමගි ජන බලවේගයේ  මන්ත්‍රීවරුන් පාර්ලිමේන්තු ගොඩනැගිල්ල ඉදිරිපිට ජල පොකුණ අසල  අද පෙරවරුවේ උද්ඝෝෂණයකද නිරත වන බව හෙතෙම සඳහන් කළේය.මේ අතර මේ සම්බන්ධයෙන් විරෝධය පළ කරමින් සමගි ජන බලවේගයේ  මන්ත්‍රීවරුන්ගේ අත්සනින් යුතු ලිපියක් කතානායකවරයාට අද බාරදීමටද තීරණය කර ඇත.  ",
    "URL": "https://www.lankadeepa.lk/latest_news/සජබ-මන්ත්‍රීවරුන්-අදත්-පාර්ලිමේන්තුව-වර්ජනය-කරති/1-604292",
    "Category": "latest_news"
}