{
    "Source": "www.lankadeepa.lk",
    "Timestamp": "None  2011 දෙසැම්බර් මස 23",
    "Headline": "‘කුළුනු ඉංජිනේරුවා“ කොටුවේ",
    "News Content": "දුරකතන කුළුනු ඉදිකිරීමට ඉඩම් තෝරාගත් බව කියමින් ඉඩමට රුපියල් ලක්ෂ තිහ හතළිහක කුලියක් ගෙවීමට පෙර සුළු මුදලක් බැංකුවක තැන්පත් කරන ලෙස ඉල්ලන ඉංජිනේරුවක බව කියන්නකු  සැකපිට අත්අඩංගුවට ගත් බව දඹුල්ල පොලිසිය කියයි. දඹුල්ලේ එවැනි ඉඩමක කුළුනක් වෙනුවෙන් රුපියල් ලක්ෂ 40ක් ගෙවන බව කියා රුපියල් 49950ක් බැංකු ගිණුමකට තැන්පත් කරවා ගන්නට ගිය බව කියන එම පුද්ගලයා ඉංජිනේරුවකු ලෙස රඟපා ඇතැයි ද ඔහු අද උසාවියට ඉදිරිපත් කරනු ඇතැයි ද පොලිසිය කියයි. ",
    "URL": "https://www.lankadeepa.lk/latest_news/‘කුළුනු-ඉංජිනේරුවා“-කොටුවේ/1-18927",
    "Category": "latest_news"
}