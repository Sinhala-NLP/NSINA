{
    "Source": "www.lankadeepa.lk",
    "Timestamp": "2021 දෙසැම්බර් මස 25",
    "Headline": "ඇමැතිවරුන්ගෙන් නෝක්කාඩුවක්",
    "News Content": "(අජන්ත කුමාර අගලකඩ)රජයේ සංස්ථා හා මණ්ඩල වලට පත්කර ඇති ඇතැම් සභාපතිවරුන් හා අධ්‍යක්ෂ මණ්ඩල සාමාජිකයන් සමඟ කටයුතු කළ නොහැකි බව ඇමතිවරුන් ගණනාවක් ආණ්ඩුවේ ඉහළ බලධාරීන්ට පැමිණිලි කර ඇතැයි රජයේ ආරංචි මාර්ග සඳහන් කරයි .එම සංස්ථා හා මණ්ඩල ප්‍රධානීන් ඇමතිවරුන්ගේ නියෝග, උපදෙස් නොපිළිපදිමින් කටයුතු කරන බව ද එම ඇමතිවරුන් ඉහළ බලධාරීන්ට දන්වා ඇතැයි ආරංචි මාර්ග කියයි.ඇතැම් ආයතනවල මෙම තත්ත්වය ඇමතිවරුන් හා ආයතන ප්‍රධානීන් අතර ගැටුමක් දක්වා දුරදිග ගොස් ඇති අතර, එය ආයතන පවත්වාගෙන යාමට බරපතළ ගැටලුවක් වී ඇතැයි ද වාර්තා වේ.එම ආයතන ප්‍රධානීන් සම්බන්ධයෙන් වහා පියවරක් ගන්නැයි ද එම ඇමතිවරුන් ඉල්ලා ඇති බව රජයේ ආරංචි මාර්ග කියයි .   ",
    "URL": "https://www.lankadeepa.lk/latest_news/ඇමැතිවරුන්ගෙන්-නෝක්කාඩුවක්/1-605478",
    "Category": "latest_news"
}