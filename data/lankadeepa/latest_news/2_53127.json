{
    "Source": "www.lankadeepa.lk",
    "Timestamp": "2018 ඔක්තෝබර් මස 06",
    "Headline": "ගංවතුරට හසුවී පුද්ගලයන් කිහිපදෙනකු අතුරුදන්",
    "News Content": "(ප්‍රේමතිලක පෙරමුණ)වලල්ලාවිට ප්‍රාදේශීය ලේකම් කොට්ටාසයේ ලේදොල,ඔලගොඩ ප්‍රදේශයේ කාන්තාවන් තිදෙනෙකු හා අගලවත්ත රත්මලේ ප්‍රදේශයේ එක් පුද්ගලයෙකු ගංවතුරට හසුවී අතුරුදහන් වි ඇතැයි වලල්ලාවිට ප්‍රාදේශීය ලේකම් එම් රන්ජන් පී පෙරේරා මහතා පැවසීය පහලහෙවෙස්ස ,කොස්කැටිය,මල්වච්චිගොඩ විශාල පිරිසක් ගංවතුරින් කොටුවී සිටින බවත්,ප්‍රාදේශීය ලේකම්වරයා පැවසීය .මේ වනවිට වලල්ලාවිට කොට්ටාසයේ සියලුම ප්‍රධාන හා අතුරු  මාර්ග බොහෝමයක් ජලයෙන් යටවී  ගමනාගමනය සම්පූර්ණයෙන් අඩාලවී ඇතැයි ද ලේකම්වරයා පවසයි මීගහතැන්න පොලිසිය පවසා සිටියේ  ,අගලවත්ත මල්වච්චිගොඩ ප්‍රදේශයේ දි ජලයේ ගසාගෙන ගිය අයෙකු බේරාගෙන ඇති බවත්,අතුරුදහන් වූ අය සොයා  ප්‍රදේශවාසීන් හා පොලිසිය සෝදිසි මෙහෙයුම් කරන බවත් ය.  ",
    "URL": "https://www.lankadeepa.lk/latest_news/ගංවතුරට-හසුවී-පුද්ගලයන්-කිහිපදෙනකු-අතුරුදන්/1-537998",
    "Category": "latest_news"
}