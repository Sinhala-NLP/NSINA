{
    "Source": "www.lankadeepa.lk",
    "Timestamp": "2021 අගෝස්තු මස 04",
    "Headline": "ගුරු රථ පෙළපාළිය නිසා කොළඹ මාර්ග රැසක් හිර වෙයි",
    "News Content": "(රංජන් කස්තුරි)වටුප් විෂමතා ඉවත් කර ගැනීම ඇතුළු ඉල්ලීම් කීපයක් මුල් කරගනිමින් ගුරු සංගම් ආරම්භ කළ රථ පෙළපාලිය හේතුවෙන් නුවර පාර, මීගමුව පාර, හයිලෙවල් පාර සහ ගාලු පාර ඇතුළු සෙසු මාර්ග වල දැඩි වාහන තදබයක් පවතින බව වාර්තා වෙයි.මේ හේතුවෙන් කොළඹට එමින් සිට සිටි විශාල පිරිසක් දැඩි අපහසු තාවයට පත්ව සිටිති.අද පෙරවරු 10.00 ආරම්භ කළ එම රථ පෙළපාළිය තවත් පැය දෙකකින් පමණ කොළඹට ළඟා වීමට නියමිතය.මීගවුව පාරේ නවලෝක ක්‍රිඩාංගනය අසලින්, නුවර පාරේ කඩවත අධිවේගී පිවිසුම අලසින්, හයිලෙවල් පාරේ පන්නිපිටි ධර්මපාල විදුහල අසලින් සහ ගාලු පාරේ මොරටුව නගරයෙන් එම රථ පෙළපාළි ආරම්භ කරන බව ද එම සමිති සන්ධානය සඳහන් කරයි.(ඡායාරූප: ගයාන් අමරසේකර)(කඩවත අධිවේගී මාර්ග පිවිසුම අසල් එක් විරෝධතා රථ පෙළපාලිය ආරම්භ කළ අයුරු ඡායාරූප රාගම විශේෂ විමුක්ති එස් රුද්‍රිගු)  ",
    "URL": "https://www.lankadeepa.lk/latest_news/ගුරු-රථ-පෙළපාළිය-නිසා-කොළඹ-මාර්ග-රැසක්-හිර-වෙයි/1-596286",
    "Category": "latest_news"
}