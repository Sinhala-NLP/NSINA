{
    "Source": "www.lankadeepa.lk",
    "Timestamp": "2022 ජනවාරි මස 28",
    "Headline": "අලි අඟල් කපන්න කිවුවත් සල්ලිදී නෑ",
    "News Content": " (සුජිත් හේවාජුලිගේ )අලි අඟල් කපන්න කිව්වත්  ආණ්ඩුව ඒ සඳහා ප්‍රමාණවත් මුදලක්  ලබාදී නැතැයි වනජීවී රාජ්‍ය අමාත්‍ය විමලවීර දිසානායක මහතා චෝදනා කළේය.ප්‍රමාණවත් මුදලක් ලබාදී නැතත් විවිධ ක්‍රමෝපායන් පාවිච්චි කරමින් අලි  අඟල් කැපීම දිගටම කරගෙන යන බව පැවසූ රාජ්‍ය අමාත්‍යවරයා නිහඬව නිකරුණේ කාලය ගත කර අලින් සහ මිනිසුන් බේරා ගැනීම කළ නොහැකි බවද ප්‍රකාශ කළේය.අඩි අගල් කැපීමේ කටයුත්තට ඇතැම් නිලධාරින් මෙන්ම ආයතන බාධා කරන බවත් ඇතැම් පරිසර සංවිධාන මේ සම්බන්ධයෙන් තමාට විරුද්ධව නඩු පවරා ඇති බවද  ඔහු පැවසුවේය.තමාට විරුද්ධව නඩු දාන අයට තොරතුරු ලබාදී උදව් කරන පිරිසේ වනජීවී නිලධාරීන්ද සිටින බව විමලවීර දිසානායක මහතා කීවේය.මේ අතර ශ්‍රී ලංකාවේ කුණු කඳුවල කුණු අනුභව කර අලි මිය යන බවට සමහර විදේශිකයන් පවසන කතන්දර පට්ට පල් බොරු බවද  හෙතෙම සඳහන් කළේ‍ය.  ",
    "URL": "https://www.lankadeepa.lk/latest_news/අලි-අඟල්-කපන්න-කිවුවත්-සල්ලිදී-නෑ/1-607285",
    "Category": "latest_news"
}