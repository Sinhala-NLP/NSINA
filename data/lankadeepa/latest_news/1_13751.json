{
    "Source": "www.lankadeepa.lk",
    "Timestamp": "2022 ජුලි මස 18",
    "Headline": "කදුළු ගෑස් උණ්ඩ 50 ක් සොරාගත් සැකකරු අත්අඩංගුවට",
    "News Content": "(බිමල් ශ්‍යාමන් ජයසිංහ සහ ඉන්දිකා රාමනායක) පොලිස් නිලධාරීන් තිදෙනෙකුට පහරදී කඳුළු ගැස්  වායු උණ්ඩ 50ක් පැහැර ගත් පුද්ගලයකු වැලිකඩ ඔබේසේකරපුර,නානයක්කාර මාවතේ දී වැලිකඩ පොලීසිය මගින් අත්අඩංගුවට ගෙන ඇතැයි පොලිස් මාධ්‍ය ප්‍රකාශක ජේෂ්ඨ පොලිස් අධිකාරි නීතිඥ නිහාල් තල්දූව මහතා පැවසීය පැහැර ගෙන තිබූ එම වායු උණ්ඩ  තොගය බොරැල්ල ගෝතමී පාර සැකකරු තාවකාලිකව පදිංචිව සිටී නිවසේ සඟවා තිබී සොයාගෙන ඇත.ඉකුත් 13 වෙනි දින රාත්‍රී වැලිකඩ පොලිස් වසමේ පොල්දූව මංසන්ධියේ පැවැති විරෝධතාවය පාලනය කිරීමට පොලිසිය සහ යුද්ධ හමුදාව එකතුව කටයුතු කළ අවස්ථාවේදී එම ස්ථානයට ත්‍රිරෝද රථයකින් කඳුළු වායු උණ්ඩ රැගෙන යමින් සිටි පොලිස් නිලධාරීන් තිදෙනකුට පහර දී ඔවුන් භාරයේ තිබූ මෙම කඳුළු වායු උන්ඩ පැහැර ගෙන තිබූ බව මාධ්‍ය ප්‍රකාශකවරයා වැඩිදුරටත් පැවසීය.පෙදරේරු රැකියාවේ නියුතු අත්අඩංගුවට ගත් සැකකරු පොලොන්නරුව කාශ්‍යප පුර පදිංචි වයස අවුරුදු 31 ක පුද්ගලයෙකි.සැකකරු අධිකරණය වෙත ඉදිරිපත් කිරීමට නියමිතය වැලිකඩ පොලීසිය පරීක්ෂණ පවත්වයි.  ",
    "URL": "https://www.lankadeepa.lk/latest_news/කදුළු-ගෑස්-උණ්ඩ-50-ක්-සොරාගත්-සැකකරු-අත්අඩංගුවට/1-616579",
    "Category": "latest_news"
}