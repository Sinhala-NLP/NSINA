{
    "Source": "www.lankadeepa.lk",
    "Timestamp": "None  2014 දෙසැම්බර් මස 29",
    "Headline": "නිශාන්තගේ ගෝලයන්ට දැඩි කොන්දේසි සහිත ඇප ",
    "News Content": "වදුරඹ දී පොදු අපේක්ෂක මෛත්‍රීපාල සිරිසේන මහතාගේ ප්‍රචාකර රැස්වීමක වේදිකාවට ගිනි තබන ලද සිද්ධියට සැකපිට අත්අඩංගුවට ගෙන රිමාන්ඩ් බන්ධනාගාරයේ රඳවා සිටි තිදෙනා රුපියල් ලක්ෂ හතරක් බැගින් වූ ශරිර ඇප මත මුදා හැරීමට බද්දේගම මහේස්ත්‍රාත් චන්දිම එදිරිමාන්න අද නියෝග කළේය. ලක්ෂ හතරක ශරීර ඇප තැබීම ලක්ෂ දෙක බැගින් දෙදෙනකු විසින් කළ යුතුයැයි ද මහේස්ත්‍රාත්වරයාගේ නියෝගය විය. ඔවුන් පොලිස් අත්අඩංගුවේ සිටිය දී පැහැරගෙන යන ලදැයි සැකපිට අත්අඩංගුවට ගත් නිශාන්ත මුතුහෙට්ටිගම අමාත්‍යවරයා සම්බන්ධ නඩුව මේ වනවිට බද්දේගම උසාවියේ විභාග වෙමින් පවතී. ඇප මත මුදාහරින ලද තිදෙනාට වදුරඹ පොලිස් බල ප්‍රදේශයට ඇතුළු වීම මහේස්ත්‍රාත්වරයා තහනම් කළේය. නඩුව ජනවාරි 26 දිනට කල් තැබිණි. ",
    "URL": "https://www.lankadeepa.lk/latest_news/නිශාන්තගේ-ගෝලයන්ට-දැඩි-කොන්දේසි-සහිත-ඇප/1-286288",
    "Category": "latest_news"
}