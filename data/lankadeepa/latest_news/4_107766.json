{
    "Source": "www.lankadeepa.lk",
    "Timestamp": "None  2013 මාර්තු මස 08",
    "Headline": "අම්මාටත් දරුවන් එපා වේ",
    "News Content": "මවත් පියාත් යළි විවාහ වීම නිසා යන එන මගක් නැතිව අසරණ වූ දරුවන් තිදෙනෙකු ගැන දඹුල්ල අසල ගමකින් වාර්තා වේ.වයස අවුරුදු 14ක් වන පාසල් ශිෂ්‍යයෙක් ද, වයස අවුරුදු 20ක් සහ 17ක් වන දියණියන් දෙදෙනක් ද, එසේ අසරණව සිටිති.මව වෙනත් විවාහක් කරගෙන තමා ද, තම සහෝදරිය හා සහෝදරයා ද නිවසෙන් එළවූ බව අවුරුදු 20ක් වන වැඩිමහල් දියණිය කියන්නීය.දුම්රියට පැන දිවි නසා ගැනීමට යද්දී අසල්වාසීන් එක්වා අවවාද කර කරුණු වටහා දී බේරා ගත් බව කියන මේ තිදෙනා දැන් ඥාති නිවසක සිටිති.වැඩිමහල් දියණිය කුලී වැඩ කරමින් ගුරුවරුන්ගේ ද, උදව්වෙන් උසස් පෙළ දක්වා ඉගෙනුම ලබා ඇති අතර, කරදර හා බාධක මධ්‍යයේ දෙවැනි දියණිය අධ්‍යාපන කටයුතු අතර මග නතර කර ඇත. අවයස අවුරුදු 14ක් වූ පිරිමි දරුවා දැනට අධ්‍යාපනය ලබයි.වැඩිමහල් දියණිය කියනුයේ තමන් පදිංචිව සිටි නිවෙස කටා වැටුණු පසු මහින්ද රාජපක්ෂ ජනපතිට ලිපියකින් දැනුම් දුන් බවයි. ඒ අනුව නිවෙස හදා ගැනීමට රුපියල් ලක්ෂයක ආධාර මුදලක් ලබාදීමට යද්දී මව එය මුදල් ගැනීමට කළ උත්සාහ කළ නිසා එම ආධාරය අවලංගු කළ බව ද ඇය කියන්නීය.තම බාල සොයුරාට හොදින් ඉගැන්වීම සඳහාත්, ජීවත්වීමට මුදල් උපයා ගැනීම සඳහාත් තමා ඇඟළුම් කම්හලක රැකියාවකට යන්නට තීරණය කළ බවත්, බොහෝ දිනවල බඩිගින්නේ සිටි බවත්, සහෝදරයා සහ සහෝදරිය සමග ජීවත් වීමට නිවසක් තනා ගැනීමට අවශ්‍ය බවත් වැඩිමහල් දියණිය ඇඩූ කදුලින් පැවසුවාය.‘මම මාධ්‍ය මගින් ඉල්ලීමක් කරනවා දරුවන්ට මෙහෙම දුක් විදින්න දෙන්න එපා කියලා දෙමව්පියන් දැනුවත් කරන්න කියා. මටත් නංගිටත් රැකියාවක් සහ ඉන්න නිවසක් තිබුණොත් මල්ලිට හොඳට උගන්වලා අපිට හොදින් ජීවත් වෙන්න පුළුවන්‘071 74 46 372 දුරකතන අංකයෙන් වැඩිමල් දියණිය සම්බන්ධ කර ගත හැකිය. ",
    "URL": "https://www.lankadeepa.lk/latest_news/අම්මාටත්-දරුවන්-එපා-වේ/1-101684",
    "Category": "latest_news"
}