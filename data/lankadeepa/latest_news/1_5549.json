{
    "Source": "www.lankadeepa.lk",
    "Timestamp": "2023 මැයි මස 11",
    "Headline": "ත්‍රීරෝද රථ විදුලි බලයට පරිවර්තනය අරඹයි",
    "News Content": "(යොහාන් භාසුර)විදුලි බලය භාවිතා කරන ප්‍රවාහන මාධ්‍යයන් හඳුන්වාදීමේ ව්‍යාපෘති යටතේ ත්‍රීරෝද රථ විදුලි බලයට පරිවර්තනය කිරීමේ නියමු ව්‍යාපෘතිය අද (11) ආරම්භ කළේය. නියමු ව්‍යාපෘතිය යටතේ පෙට්‍රල් ත්‍රිරෝද 200ක්‌ විදුලි ත්‍රීරෝද රථ බවට  පරිවර්තනය කරන අතර බස්නාහිර පළාත තුළ මාකුඹුර සහ පිටකොටුව යන කලාප දෙකෙන් ත්‍රීරෝද රථ 100 බැගින් ඒ සඳහා තෝරාගැනීමට නියමිතය.මෙම ව්‍යාපෘතිය ආරම්භ කිරීමේ වැඩසටහන  ප්‍රවාහන, මහාමාර්ග හා ජනමාධ්‍ය අමාත්‍ය ආචාර්ය බන්දුල ගුණවර්ධන මහතාගේ ප්‍රධානත්වයෙන් වේරහැර මෝටර් රථ ප්‍රවාහන දෙපාර්තමේන්තු පරිශ්‍රයේදී පැවැත්විණි.එක්සත් ජාතීන්ගේ සංවර්ධන වැඩසටහන, ප්‍රවාහන අමාත්‍යංශය, විදුලිබල හා බලශක්ති අමාත්‍යාංශය, මෝටර් රථ ප්‍රවාහන දෙපාර්තමේන්තුව, ජාතික ගමනාගමන කොමිෂන් සභාව ඇතුළු ආයතන රැසක් එක්ව මෙම ව්‍යාපෘතිය ක්‍රියාත්මක කරයි.  ",
    "URL": "https://www.lankadeepa.lk/news/ත්‍රීරෝද-රථ-විදුලි-බලයට-පරිවර්තනය-අරඹයි/101-632965",
    "Category": "latest_news"
}