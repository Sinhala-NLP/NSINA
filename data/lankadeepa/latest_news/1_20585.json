{
    "Source": "www.lankadeepa.lk",
    "Timestamp": "2022 ජනවාරි මස 03",
    "Headline": "නිරෝෂන් ප්‍රේමරත්න ස්වාධීන රූපවාහිනි නව සභාපති",
    "News Content": "(ඩයනා උදයංගනී)ස්වාධීන රූපවාහිනී මාධ්‍ය ජාලයේ නව සභාපතිවරයා ලෙස හිටපු පාර්ලිමේන්තු මන්ත්‍රී නිරෝෂන් ප්‍රේමරත්න මහතා පත්කරනු ලැබ ඇත.මුදල් අමාත්‍ය බැසිල් රාජපක්‍ෂ මහතා අතින් ඔහු අද (3) සිය පත්වීම් ලිපිය ලබාගත්තේය.එම පත්වීම අද සිටම ක්‍රියාත්මක වන පරිදි ලබාදී ඇත.නිරෝෂන් ප්‍රේමරත්න මහතා මාතර දිස්ත්‍රික් එක්සත් ජනතා නිදහස් සන්ධාන හිටපු මන්ත්‍රීවරයකු වන අතර ස්වාධීන රූපවාහිනීයේ මාධ්‍යවේදියෙක් හා නිවේදකයෙක් ලෙස ද කලක් සේවය කළේය.ස්වාධීන රූපවාහිනී මාධ්‍ය ජාලයේ සභාපතිවරයා ලෙස මෙතෙක් කටයුතු කළේ ප්‍රවීණ සිනමා හා ටෙලි නාට්‍ය අධ්‍යක්‍ෂවරයකු වන සුදත් රෝහණ මහතාය.   ",
    "URL": "https://www.lankadeepa.lk/latest_news/නිරෝෂන්-ප්‍රේමරත්න-ස්වාධීන-රූපවාහිනි-නව-සභාපති/1-605905",
    "Category": "latest_news"
}