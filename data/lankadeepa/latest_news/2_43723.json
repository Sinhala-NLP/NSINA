{
    "Source": "www.lankadeepa.lk",
    "Timestamp": "2019 දෙසැම්බර් මස 17",
    "Headline": "රැඳවියන් සතුව තිබූ ජංගම දුරකතන 800 ක් අත්අඩංගුවට",
    "News Content": "(ඉන්දිකා රාමනායක)බන්ධනාගාර තුළ රැඳවියන් සතුව තිබූ ජංගම දුරකතන 800 කට අධික ප්‍රමාණයක් මේ වනවිට අත්අඩංගුවට ගෙන ඇති බව බන්ධනාගාර ආරංචි මාර්ග පවසයි.බන්ධානාගාර  නිලධාරීන්  විසින්  බන්ධනාගාර තුළ වරින් වර සිදුකළ සෝදිසි මෙහෙයුම් වලදී මෙම දුරකතන අත්අඩංගුවට ගත් බව  බන්ධනාගාර උසස් නිලධාරියකු පැවසීය.කොළඹ රිමාන්ඩ් බන්ධනාගාරය ,වැලිකඩ බන්ධනාගාරය සහ කලුතර බන්ධනාගාරය වලින් මෙම ජංගම දුරකතන සොයාගෙන ඇති අතර වැඩිම දුරකතන ප්‍රමාණයක් සොයාගෙන ඇත්තේ මැගසින්  බන්ධනාගාරයෙන් බවද   එම නිලධාරියා කීය.රැඳවියන් බන්ධනාගාර ගතව සිට ජංගම දුරකතන ආධාරයෙන්    මත්කුඩු ඇතුලු නොයෙක් ජාවාරම් සිදුකරන බවත් එම තත්ත්වය වළක්වා ගැනීම සඳහා බන්ධනාගාර නිලධාරීන් වරින් වර මෙහෙයුම් සිදුකර මෙම දුරකතන අත්අඩංගුවට ගත් බවත් බන්ධනාගාර ආරංචි මාර්ග සඳහන් කරයි.මේ ආකාරයෙන් ජංගම දුරකතන බන්ධනාගාර තුළට රැගෙන යාම සම්බන්ධයෙන් පරීක්ෂණ පවත්වන බවද බන්ධනාගාර ආරංචි මාර්ග සඳහන් කරයි.    ",
    "URL": "https://www.lankadeepa.lk/latest_news/රැඳවියන්-සතුව-තිබූ-ජංගම-දුරකතන-800-ක්-අත්අඩංගුවට/1-562447",
    "Category": "latest_news"
}