{
    "Source": "www.lankadeepa.lk",
    "Timestamp": "2018 ජනවාරි මස 31",
    "Headline": "දෙවන ලෝක යුද්ධයට අයත් බෝම්බයක් හොංකොං නගරයෙන්",
    "News Content": "චීනයේ හොංකොං නගර මධ්‍යයේ තිබී හමුවූ දෙවන ලෝක යුධ සමයට අයත් යැයි සැලකෙන බෝම්බය සාර්ථකව නිෂ්ක්‍රීය කළ බව හොංකොං පොලිසිය පවසයි. ඉදිකිරීම් වැඩබිමක තිබී හමුවූ මෙම බෝම්බය කිලෝග්‍රෑම් 450ක් පමණ බරින් යුක්ත බව වාර්තා වී ඇත. බෝම්බය නිශ්ක්‍රීය කිරීමට පෙර ඒ ආසන්නයේ නවාතැන්පොලවල් හා හෝටල් වල සිටි 1500ක පමණ පිරිසක් ඉවත් කර ඇති අතර පාරවල් කිහිපයක් වසා දැමීමට පොලිසියට සිදුවී ඇත. මෙය ඇමරිකාවේ නිශ්පාදිත බෝම්බයක් බවත් 1941 - 1945 අතර කාලයේ හෙළනලද බෝම්බයක් බවත් හොංකොං පොලිසිය පවසයි. පසුගිය ඉරිදා ද මෙවැනිම බෝම්බයක් ආසන්න ස්ථානයක තිබී හමුවී නිශ්ක්‍රීය කල බව මාධ්‍ය වාර්තා කර ඇත. (සීඑන්එන් පුවත් ඇසුරිණි - 085)    ",
    "URL": "https://www.lankadeepa.lk/latest_news/දෙවන-ලෝක-යුද්ධයට-අයත්-බෝම්බයක්-හොංකොං-නගරයෙන්/1-523731",
    "Category": "latest_news"
}