{
    "Source": "www.lankadeepa.lk",
    "Timestamp": "2017 ඔක්තෝබර් මස 08",
    "Headline": "නිධාන් ගන්න ගිය පහක් සැකපිට",
    "News Content": "කරුවලගස්වැව ජයරත්න වික්‍රමාරච්චිසාලියවැව නීලබැම්ම දකුණු ඉවුරේ විදුලිය වැටට සමීපයේ පිහිටි ඉඩමක නිධන් හෑරීමට සූදානම් වූ බව කියන පුද්ගලයන් පස්දෙනකු ඊට අදාළ ද්‍රව්‍ය හා උපකරණ තොගයක් හා වෑන් රථයක්ද සමග අද (8) දින සැකපිට අත් අඩංගුවට ගත් බව සාලියවැව පොලීසිය කියයි.එක නැට්ටේ දෙහි ගෙඩි තුනේ පොකුරු 2ක් ඇතුළුව දෙහි ගෙඩි 22ක්,ගිරයක්, බුලත් කොළ 21ක්, තෙල් කුප්පියක්, සුදු යකඩ සුර 7ක්, සුවද විලවුන් කුප්පියක්, පහන්තිර පැකැට්ටුවක්, කපුරු පෙති පැකැට්ටුවක්, නූල්පන්දුවක්, පිත්තල අත් සළඹ 1ක්, කොස් ඇට 18ක්, සුදු යකඩ කඩුවක්, සුදු යකඩ පිහියක්, තෙත පස් සහිත පාර්සලයක්, විදුලිය පන්දමක්, සහ ගල් විදීමට යොදා ගන්නා හැමර් යන්ත්‍රයක් ද පොලිස් බාරයට ගෙන ඇත.කිසියම් සැක සහිත කණ්ඩායමක් අදාළ ප්‍රදේශයට වෑන් රථයකින් පැමිණ සිටින බවට ලද තොරතුරකට අනුව පොලීසිය මෙම වැටලීම සිදුකර තිබේ. එහිදී අත් අඩංගුවට ගත් සැකකරුවන් අතර කපුවෙක් ද සිටිනා බවත්, වයස අවුරුදු 22-56 අතර පසුවන මොවුන් දන්කොටුව බෝලවත්ත, කිරිමැටියාන සහ වෙන්නප්පුව ප්‍රදේශවල පදිංචිකරුවන් බවට මූලික විමර්ශනවලදී අනාවරණය වූ බවත් පොලීසිය සදහන් කරයි.  ",
    "URL": "https://www.lankadeepa.lk/latest_news/නිධාන්-ගන්න-ගිය-පහක්-සැකපිට/1-518727",
    "Category": "latest_news"
}