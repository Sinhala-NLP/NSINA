{
    "Source": "www.lankadeepa.lk",
    "Timestamp": "2017 නොවැම්බර් මස 28",
    "Headline": "වව්නියාවේදී බස් රියකට ගල් ප්‍රහාරයක්",
    "News Content": "(රොමේෂ් මධුෂංඛ)වව්නියාව කනගරායන්කුලම් ප්‍රදේශයේදී ඒ-9 මාර්ගයේ ගමන් ගත් බස් රථයකට එල්ල කෙරුණු ගල් ප්‍රහාරයක් හේතුවෙන් බස් රථයේ ගමන්ගත් නාවික හමුදා සෙබළකු සුළු තුවාල ලබා ඇතැයි කනගරයාන්කුලම් පොලීසිය පවසයි.කනගරයාන්කුලම් කොල්ලයාර් පුලියන්කුලම් ප්‍රදේශයේදී ඊයේ (27) රාත්‍රි  9.30 ට පමණ ඒ-9 මාර්ගයේ වව්නියාව සිට යාපනයට ගමන්ගත් ලංගම බස් රථයකට  කිසියම් පිරිසක් විසින් ගල් ප්‍රහාර එල්ල කොට ඇති අතර ප්‍රහාරය එල්ල කළ පිරිස් පළා ගොස් ඇතැයි ද පොලිසිය පවසයි.ඒ පිළිබඳව රියදුරා විසින් කනගරායන්කුලම් පොලීසියට පැමිණිලි කිරීමෙන් පසු  බස් රථය නැවත යාපනය බලා පිටත්ව ඇත.  ",
    "URL": "https://www.lankadeepa.lk/latest_news/වව්නියාවේදී-බස්-රියකට-ගල්-ප්‍රහාරයක්/1-520834",
    "Category": "latest_news"
}