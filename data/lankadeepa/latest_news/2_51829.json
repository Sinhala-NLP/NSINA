{
    "Source": "www.lankadeepa.lk",
    "Timestamp": "2018 නොවැම්බර් මස 25",
    "Headline": "අධිබලැති පුපුරණ ද්‍රව්‍ය තොගයක්  යාපනයෙන් සොයා ගනී",
    "News Content": "රොමේෂ් මධුෂංඛ                 යාපනය මණියන්තොට්ටම් ප්‍රදේශයේ සඟවා තිබූ අධිබලැති පුපුරණ ද්‍රව්‍ය කිලෝ 4ක්  සොයා ගැනීමට යාපනය පොලිස් විශේෂ කාර්ය බළකා කඳවුරේ නිලධාරීන් විසින් සමත්වී තිබේ.යාපනය ගුරුනගර් මාර්ගයේ මණියන්තොට්ටම් මංසන්ධියේ දී පිහිටි බස්නැවතුම්පලක් ආසන්නයේ සඟවා තිබූ අදාළ අධි බලැති පුපුරණ ද්‍රව්‍ය තොගය සොයාගෙන ඇත.යාපනය යුද හමුදා බුද්ධි අංශයට හා පොලිස් විශේෂ කාර්ය බළකා බුද්ධි අංශයට ලැබුණු තොරතුරකට අනුව යාපනය පොලිස් විශේෂ කාර්ය බළකා සෙබලුන් පිරිසක් විසින් අදාළ ප්‍රදේශය සෝදිසි පරික්ෂාවකට ලක් කිරීමේදී  අධිබලැති පුපුරණ ද්‍රව්‍ය කිලෝ 4 ක් සහ විදුලිමය නොවන ඩෙටනේටර් 10 ක් පොහොර උරයක දමා සඟවා තිබියදී සොයාගෙන ඇත.   ",
    "URL": "https://www.lankadeepa.lk/latest_news/අධිබලැති-පුපුරණ-ද්‍රව්‍ය-තොගයක්--යාපනයෙන්-සොයා-ගනී/1-540956",
    "Category": "latest_news"
}