{
    "Source": "www.lankadeepa.lk",
    "Timestamp": "2018 අප්‍රේල් මස 29",
    "Headline": "ඇමෙරිකාවෙන් වෙසක් දින පණිවිඩයක්",
    "News Content": "බෞද්ධ ධර්මයේ මූලික ඉගැන්වීම් වන සාමය, ඉවසීම සහ අනුකම්පාව පිළිබඳ විශ්වීය සාරධර්ම අගය කිරීමට සහ ගෞරවාදරයට පත් කිරීම සඳහා අපද එක්වන බව ඇමෙරිකා එක්සත් ජනපදයේ නව රජ්‍ය ලේකම් මයික් පොම්පෙඕ වෙසක් දින පණිවුඩයක් නිකුත් කරමින් සඳහන් කරයි. ඇමෙරිකා එක්සත් ජනපද ජනාධිපති ඩොනල්ඞ් ට්‍රම්ප්, මයික් පොම්පෙඕ ඇමෙරිකා එක්සත් ජනපදයේ රාජ්‍ය ලේකම්ධුරයට කළේ අප්‍රේල් 26 වැනිදාය. ඔහු ඇමෙරිකා එක්සත් ජනපදයේ 70 වැනි රාජ්‍ය ලේකම්වරයා වන අතර ඔහු නිකුත් කළ පළමු නිල පණිවුඩය වන්නේ ද මෙම වෙසක් දින පණිවුඩයයි. ඇමෙරිකා එක්සත් ජනපද රාජ්‍ය ලේකම් මයික් පොම්පෙඕ නිකුත් කළ පණිවුඩයේ මෙසේ ද සඳහන් වේ.“ඇමෙරිකා එක්සත් ජනපදයේ ජනතාව වෙනුවෙන් ලොව පුරා වෙසක් දිනය සමරන සියලු දෙනාට මාගේ උණුසුම් සුබ පැතුම්. ලොව පුරා බෞද්ධ ප්‍රජාව සිද්ධාර්ථ ගෞතමයාණන්ගේ ජීවිතය හා ඉගැන්වීම් උත්කර්ෂවත්ව සමරන මේ මොහොතේ බෞද්ධ ධර්මයේ මූලික ඉගැන්වීම් වන සාමය, ඉවසීම සහ අනුකම්පාව පිළිබඳ විශ්වීය සාරධර්ම අගය කිරීමට සහ ගෞරවාදරයට පත් කිරීම සඳහා අපිද එක්වන්නෙමු. ලොව පුරා වෙසක් දිනය සමරන බෞද්ධයන් හා එක්වීමට විවිධත්වයෙන් හා උද්දාමයෙන් යුතු බෞද්ධ ප්‍රජාවක් එක්සත් ජනපදය සතුවීමද ආඩම්බරයකි. සහශ්‍ර දෙකකට වැඩි කාලයක් බුදු දහමේ ආධ්‍යාත්මික හා සංස්කෘතික හරයන් පොදු මානව වර්ගයා සාරවත් කර ඇත.ඔබ සියලු දෙනාට ප්‍රීතිමත් සහ සාමකාමී වෙසක් මංගල්‍යයක් වේවායි අපි ප්‍රාර්ථනා කරන්නෙමු‘(055)  ",
    "URL": "https://www.lankadeepa.lk/latest_news/ඇමෙරිකාවෙන්-වෙසක්-දින-පණිවිඩයක්/1-528084",
    "Category": "latest_news"
}