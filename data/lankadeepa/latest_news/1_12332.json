{
    "Source": "www.lankadeepa.lk",
    "Timestamp": "2022 අගෝස්තු මස 26",
    "Headline": "සජබ ජාතික ලැයිස්තුවේ පළමු පුරප්පාඩුවට රංජන්ට",
    "News Content": "(නිමල කොඩිතුවක්කු)සමගි ජන බලවේගයේ ජාතික ලැයිස්තුවේ ඇති වන පළමු පුරප්පාඩුව සඳහා හිටපු පාර්ලිමේන්තු මන්ත්‍රී රන්ජන් රාමනායක මහතා පත්කිරීමට කටයුතු කරන බව විපක්ෂ නායක සජිත් ප්‍රේමදාස මහතා කොළඹදී අද (26)පැවසීය.රටේ දූෂණ වංචා වැළැක්වීමේ වැඩපිළිවෙළේ ප්‍රධානියා ලෙස කටයුතු කරන්නැයි රන්ජන් රාමනායක මහතාට ආරාධනා කරන බවත් විපක්ෂ නායකවරයා සඳහන් කළේය.රන්ජන් රාමනායක මහතාට හිමිව ඇත්තේ අර්ධ නිදහසක් බවත් පූර්ණ කාලීනව දේශපාලනයේ නිරත වීම සඳහා ඔහුට පූර්ණ නිදහස ලබාදීමට කටයුතු කළ යුතු බවත් ජනාධිපති සමාව ලැබූ හිටපු රාජ්‍ය අමාත්‍ය රංජන් රාමනායක මහතා සමඟ කොළඹ මාක්ස් ප්‍රනාන්දු මාවතේ විපක්ෂ නායක කාර්යාලයේදී ඒකාබද්ධ මාධ්‍ය හමුවකට එක්වෙමින් ඔහු මේ බව පැවසීය.වංචාවට දූෂණයට එරෙහිව සටන් වැදුණු ජනතා නායකයෙකු වූ රන්ජන් රාමනායක මහතාට හිමි වූ නිදහස සම්බන්ධයෙන් තමන් අතිශයින් සතුටට පත්වන බවත් විපක්ෂ නායකවරයා එහිදී කීවේය.  ",
    "URL": "https://www.lankadeepa.lk/latest_news/සජබ-ජාතික-ලැයිස්තුවේ-පළමු-පුරප්පාඩුවට-රංජන්ට/1-618806",
    "Category": "latest_news"
}