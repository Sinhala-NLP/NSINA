{
    "Source": "www.lankadeepa.lk",
    "Timestamp": "None  2015 ජුලි මස 12",
    "Headline": "සුදර්ශනී ප්‍රනාන්දුපුල්ලේ ආපසු හැරෙයි",
    "News Content": "ඇමැතිනි සුදර්ශනී ප්‍රනාන්දුපුල්ලේ මහත්මිය අද (12) එක්සත් ජනතා නිදහස්  සන්ධානයේ නාමයෝජනා අත්සන් නොකර ආපසු හැරී ආවාය.විමල් විරවංශ මහතාගේ ජාතික නිදහස් පෙරමුණේ අපේක්ෂකයකු සහ තිස්ස විතාරණ මහතාගේ පක්ෂයේ අපේක්ෂකයකු ප්‍රනාන්දුපුල්ලේ මහත්මියගේ ආසනයෙන් දැමීමට ගත් තීරණයට විරෝධය පා ඇය ආපසු හැරී ආ බව දේශපාලන ආරංචි කියයි.ගම්මන්පිල මහතාගේ පිවිතුරු හෙළ උරුමයේ අපේක්ෂකයකුට ද ඇගේ ආසනයෙන් සන්ධාන අපේක්ෂක ලැයිස්තුවට ඇතුළු කිරීමට සූදානම් වුවත් ප්‍රනාන්දුපුල්ලේ මහත්මියගේ විරෝධය හමුවේ එම නම ඉවත් කර ගත්තේය.මේ ගැන කළ විමසීමක දී ප්‍රනාන්දුපුල්ලේ මහත්මිය පැවසුවේ ආසනයේ ගැටළුවක් ඇති බැවින් තමන් තවම නාමයෝජනා අත්සන් නොකළ බවයි. ",
    "URL": "https://www.lankadeepa.lk/latest_news/සුදර්ශනී-ප්‍රනාන්දුපුල්ලේ-ආපසු-හැරෙයි/1-331735",
    "Category": "latest_news"
}