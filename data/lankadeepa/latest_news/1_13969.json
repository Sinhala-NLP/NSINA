{
    "Source": "www.lankadeepa.lk",
    "Timestamp": "2022 ජුලි මස 11",
    "Headline": "හොර පාරෙන් පාස්පෝට් හදා දෙන්න අල්ලස් ගත් තුනක් මාට්ටු කර දෙයි",
    "News Content": "(ෂේන් සෙනෙවිරත්න)ආගමන විගමන දෙපාර්තුමේන්තුවේ මහනුවර ශාඛා කාර්යාලය වෙත දේශ ගමන් බලපත්‍ර ලබා ගැනීම සඳහා පැමිණෙන තරුණ තරුණියන්ට එක්දින හා සාමාන්‍ය සේවාව යටතේ විදෙස් ගමන් බලපත්‍ර සකස් කර දෙන බව පවසමින් රුපියල් හය 6000 සිට 50,000 දක්වා මුදල් ලබාගත් බව කියන එම කාර්යාලයේ හිටපු සේවකයකු සහ තවත් පුද්ගලයන් දෙදෙනකු එම තරුණ තරුණියන් විසින් අල්ලා මහනුවර මූලස්ථාන පොලිසියට භාරදී තිබේ .එක් දින සේවය යටතේ විදේශ ගමන් බලපත්‍ර නිකුත් කිරීම සඳහා සීමා සහිත ඉල්ලුම් පත්‍ර ප්‍රමාණයක් දෛනිකව මහනුවර කාර්යාලය මගින් නිකුත් කරන අතර එම ඉල්ලූම් පත්‍ර කිහිපයක් සැකකරුවන් විසින් කාර්යාලය තුළින් ලබා ගෙන ඒවා මුදලට අලෙවි කර තිබෙන බව පොලිස් විමර්ශන මඟින් අනාවරණය වී තිබේ .එක් දින සේවාව යටතේ විදෙස් ගමන් බලපත්‍රයක් සකස් කර දීමදීම සඳහා රුපියල් 40,000 ත් 50,000 මතර මුදලක්ද සාමාන්‍ය ක්‍රමය යටතේ විදෙස් ගමන බලපත්‍රයක් සකස් කර දීම සඳහා රුපියල් 6000 ක මුදලක් ද සැකකරුවන් ලබාගෙන තිබෙන බව පොලිස් විමර්ශනවලදී අනාවරණය වී තිබේ .එක් දින සේවාව යටතේ විදෙස් ගමන් බලපත්‍රයක් සකස් කර දීම සඳහා දෙහිඅත්තකණ්ඩිය ප්‍රදේශයේ සිට පැමිණි තරුණියකගෙන් අත්තිකාරමක් ලෙස රුපියල් 25,000 ක මුදලක් ලබා ගනිද්දී විදෙස් ගමන් බලපත්‍ර ලබා ගැනීමට පැමිණ සිටි තරුණයන් පිරිසක් විසින් සැකකරුවන් තිදෙනකු අල්ලා ගෙන තිබේ .ඒ අල්ලා ගත් තිදෙනා අතර ආගමන විගමන කාර්යාලයේ කලක් සේවය කළ බව කියන පුද්ගලයෙකු ද ත්‍රිරෝද රථ රියදුරකු සහ මාතලේ ප්‍රදේශයේ පදිංචිකරුවෙකු සිටින බව පොලිසිය කියයි .   ",
    "URL": "https://www.lankadeepa.lk/latest_news/හොර-පාරෙන්-පාස්පෝට්-හදා-දෙන්න-අල්ලස්-ගත්-තුනක්-මාට්ටු-කර-දෙයි/1-616269",
    "Category": "latest_news"
}