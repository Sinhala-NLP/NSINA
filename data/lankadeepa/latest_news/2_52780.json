{
    "Source": "www.lankadeepa.lk",
    "Timestamp": "තරිඳු ජයවර්ධන  2018 ඔක්තෝබර් මස 17",
    "Headline": "පාර්ලිමේන්තු රැස්වීම් 58යි - මන්ත්‍රීවරුන් 200ට වැඩි දවස් 01යි",
    "News Content": "තරිඳු ජයවර්ධන2018 ජනවාරි පළමු වැනි දා සිට 2018 ඔක්තෝබර පළමු වැනි දා තෙක් පාර්ලිමේන්තුව පැවැති දින 58 න් පාර්ලිමේන්තුවේ මන්ත්‍රීවරුන් 224 දෙනාගෙන් 200ට වැඩි මන්ත්‍රීවරුන් සංඛ්‍යාවක් පැමිණ ඇත්තේ එක් දිනයකදී බව පාර්ලිමේන්තු මන්ත්‍රීන්ගේ පැමිණීමේ ලැයිස්තුව අනුව පැහැදිලිවේ.පාර්ලිමේන්තු රැස්වීමක් පවත්වන දිනක වියදම රුපියල් ලක්ෂ 257 කට ආසන්න බව පාර්ලිමේන්තුවේ ආරංචි මාර්ග කියයි.මන්ත්‍රීවරුන් 200ට වැඩියෙන් ආ එකම දිනය වන්නේ 2018 අප්‍රේල් 04 වැනි දා ය. එදින මන්ත්‍රීවරුන් 215 දෙනකු පාර්ලිමේන්තු රැස්වීමට සහභාගී වී තිබේ. පැමිණ නැත්තේ මන්ත්‍රීවරුන් 09 දෙනකු පමණි. අගමැති රනිල් වික්‍රමසිංහ මහතාට එරෙහිව විශ්වාස භංග යෝජනාව විවාදය ගත්තේ එදිනය.පාර්ලිමේන්තු මන්ත්‍රීන්ගේ පැමිණීමේ ලැයිස්තුව සහ පාර්ලිමේන්තුව පැවැති දින ගැන තොරතුරු දැන ගැනීමේ පනතින් කළ ඉල්ලීමකට ප්‍රතිචාර ලෙස එය දැක්වෙන වෙබ් දිගුවක් තොරතුරු නිලධාරියා එවා තිබිණි.  එහි ඇති තොරතුරුවලට අනුව 2018 සැප්තැම්බර් 30 අවසන් වූ වසරේ මුල් මාස නවයක කාලයේ දී පාර්ලිමේන්තුව පැවැත්වූ දින ගණන 58කි.පාර්ලිමේන්තු මන්ත්‍රීවරුන් 150ත් 200ත් අතර සංඛ්‍යාවක් සභාවාරවලට සහභාගී වූ දින ඇත්තේ 19ක් පමණි.පාර්ලිමේන්තු මන්ත්‍රීවරුන් 224 දෙනාම මෙම වසරේ කිසිම දිනක සහභාගී වී නැත.පාර්ලිමේන්තු රැස්වීම්වලට සහභාගී වීම දිරිගැන්වීම සඳහා මන්ත්‍රීවරුන්ට සහ අමැතිවරුන්ට දිනකට රුපියල් 2500ක දීමනාවක්  හිමිවේ. පාර්ලිමේන්තු මන්ත්‍රීවරුන්ට සහ අමාත්‍යවරුන්ට කාර්යාලයක් පවත්වාගෙන යෑම සඳහා මසකට රුපියල් ලක්ෂයක දීමනාවක් ද දෙනු ලබයි.පාර්ලිමේන්තු මන්ත්‍රීවරයකුගේ වැටුප රුපියල් 54285කි.   ඊට අමතරව මන්ත්‍රීවරුන්ට සහ ඇමැතිවරුන්ට ඉන්ධන දීමනාවක්ද හිමිවේ. එක් එක් මන්ත්‍රීවරයා  තේරී පත්වූ දිස්ත්‍රික්කයේ සිට පාර්ලිමේන්තුවට ඇති දුර පදනම් කරගෙන තෙල් ලීටර ප්‍රමාණය ගණනය කර මාසයේ පළමු දිනට පවතින වෙළඳපොළ මිළ ගණන් අනුව ගෙවනු ලැබේ.  උදාහරණයක් ලෙස කොළඹ දිස්ත්‍රික් පාර්ලිමේන්තු මන්ත්‍රීවරයකුට මාසයකට ඩීසල් ලීටර 283.94ක් හිමිවේ.  ස්ථාවර දුරකතන හා ජංගම දුරකතන සඳහා මසකට රුපියල් 50,000ක දීමනාවක්  හිමිවන අතර වසරකට රුපියල් 175000ක වටිනාකමකින් යුත් මුද්දරද ලබා දෙයි.පාර්ලිමේන්තුවේ මන්ත්‍රීවරුන්ගේ සහභාගී වීම පහත වගුවේ දැක්වේ.මන්ත්‍රීවරුන් සංඛ්‍යාවදින ගණන200ට වැඩි1150ත් 200ත් අතර19100ත් 150ත් අතර3050ත් 100ත් අතර750ට අඩු1පාර්ලිමේන්තුව පැවැති දින සහ ඒ ඒ දිනවල මන්ත්‍රීවරුන් නොපැමිණි සංඛයාව පහත වගුවේ දැක්වේ.දිනයනොපැමිණි   2018-01-10100   2018-01-23126   2018-01-24152   2018-02-06141   2018-02-1941   2018-02-20109   2018-02-2194   2018-02-2297   2018-03-0657   2018-03-0784   2018-03-08115   2018-03-09115   2018-03-2089   2018-03-2173   2018-03-2266   2018-03-2395   2018-04-0366   2018-04-049   2018-04-05114   2018-04-06113   2018-05-0830   2018-05-0937   2018-05-10105   2018-05-11134   2018-05-2262   2018-05-2380   2018-05-24115   2018-05-25139   2018-06-0536   2018-06-0684   2018-06-0778   2018-06-08113   2018-06-1966   2018-06-2056   2018-06-2179   2018-06-22107   2018-07-0375   2018-07-0452   2018-07-0563   2018-07-06113   2018-07-1768   2018-07-1878   2018-07-1983   2018-07-2092   2018-08-0746   2018-08-0875   2018-08-0954   2018-08-10122   2018-08-2367   2018-08-2454   2018-09-0457   2018-09-05130   2018-09-06203   2018-09-07100   2018-09-1876   2018-09-1975   2018-09-2079   2018-09-21103  ",
    "URL": "https://www.lankadeepa.lk/news/පාර්ලිමේන්තු-රැස්වීම්-58යි---මන්ත්‍රීවරුන්-200ට-වැඩි-දවස්-01යි/101-538600",
    "Category": "latest_news"
}