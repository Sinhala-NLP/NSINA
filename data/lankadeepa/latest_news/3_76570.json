{
    "Source": "www.lankadeepa.lk",
    "Timestamp": "None  2016 මැයි මස 05",
    "Headline": "ජාතික සංහිඳියාවට ‘යදම්‘ අරඹයි",
    "News Content": "ජාතික ඒකාබද්ධතා හා ප‍්‍රතිසන්ධාන අමාත්‍යාංශය ‘සිසු දිවියට නව අරුතක් - ජාතික සංහිඳියාව පාසලෙන් අරඹමු’ යන තේමාව යටතේ ආරම්භ කළ ‘යදම්’ ජාතික සංහිඳියා වැඩසටහන ආරම්භ කිරීමේ උත්සවය ජනාධිපති මෛත‍්‍රීපාල සිරිසේන මහතාගේ ප්‍රධානත්වයෙන් කොළඹ බණ්ඩාරනායක අනුස්මරණ ජාත්‍යන්තර සම්මන්ත‍්‍රණ ශාලාවේදී අද පස්වරුවේ පැවැත්විණි.පාසල් තුළින් ජාතික සංහිඳියාව ඇති කිරීම උදෙසා පාසල් තුළින් ක‍්‍රියාත්මක විය යුතු වැඩපිළිවෙලක් හඳුන්වාදීම, ජාතික ඒකාබද්ධතා හා ප‍්‍රතිසන්ධාන අමාත්‍යාංශයේ වෙබ් අඩවිය හා තේමා ගීතය එළිදැක්වීම ඇතුළු කටයුතු රැසක් මෙහිදී සිදුකෙරිණි.පාසල්වල උදෑසන රැස්වීමේදී සාමයේ අවශ්‍යතාව පැහැදිලි කෙරෙන වැඩපිළිවෙළක් ඇතිකිරීම, ජාතික සමගිය ඇතිකිරීමේ ප‍්‍රායෝගික වැඩපිළිවෙලකට දරුවන් ප‍්‍රායෝගිකව දායක කරවාගැනීම, චිත‍්‍ර, රචනා තරග පැවැත්වීම ඇතුළු කටයුතු රැසක් මේ යටතේ සිදුකිරීමට නියමිතය.‘‘පවුලට, ගමට හා රටට සාමයේ පණිවුඩය ගෙන යා හැකි සාමයේ පණිවුඩකරුවන් වන්නේ දරුවන් නිසා සංහිඳියා වැඩපිළිවෙල දරුවන් සමග ආරම්භ කළ බව ජාතික ඒකාබද්ධතා හා ප‍්‍රතිසන්ධාන රාජ්‍ය අමාත්‍ය ඒ.එච්.එම් ෆවුසි මහතා පැවසීය.විද්‍යා, තාක්‍ෂණ හා පර්යේෂණ අමාත්‍ය සුසිල් ප්‍රේමජයන්ත, බස්නාහිර පළාත් ප‍්‍රධාන අමාත්‍ය ඉසුර දේවප‍්‍රිය යන මහත්වරුන්, පාසල් සිසුන් ඇතුළු පිරිසක් මෙම අවස්ථාවට එක්ව සිටියහ.      ",
    "URL": "https://www.lankadeepa.lk/latest_news/ජාතික-සංහිඳියාවට-‘යදම්‘-අරඹයි/1-412581",
    "Category": "latest_news"
}