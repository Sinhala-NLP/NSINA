{
    "Source": "www.lankadeepa.lk",
    "Timestamp": "2018 අගෝස්තු මස 20",
    "Headline": "අම්බලන්ගොඩ වරායෙන් මූදු ගිය ධීවරයින් 11 ක් අතුරුදන්",
    "News Content": "(සුමතිපාල දීයගහගේ )  මසුන් මැරීම සදහා අම්බලන්ගොඩ ධීවර වරායෙන් මුහුදු ගිය ධීවරයින් එකොළොස් දෙනෙක් සහිත ධීවර යාත්‍රාවක් අනතුරකට ලක්ව අතුරුදන්ව ඇතැයි අම්බලන්ගොඩ පොලිසිය පවසයි.මසුන් අල්ලමින් සිටියදී මෙම ධිවර යාත්‍රාව හික්කඩුව මුහුදු සීමාවේදි රැළ පහරකට අසුවී අනතුරකට ලක්ව ඇති බව එහි සිටි ධීවරයින් දුරකතන මගින් ගොඩබිම සිටින ඥාතින්ට දැනුම්දි ඇත. එහෙත් ඊයේ (19)රාත්‍රි නවයෙන් පසුව යාත්‍රාව සමඟ තිබු දුරකතන සබඳතා බිද වැටි ඇතැයි පොලිසිය පැවසීය. මෙම ධිවරයින් එකොළොස් දෙනා අම්බලන්ගොඩ ප්‍රදේශයේ පදිංචිකරුවන් බවද වාර්තාවේ.  අතුරුදන්වී ඇති ධිවර යාත්‍රාව සොයා මෙහෙයුම් ආරම්භකර ඇතැයිද අම්බලන්ගොඩ පොලිසිය පැවසිය.  ",
    "URL": "https://www.lankadeepa.lk/latest_news/අම්බලන්ගොඩ-වරායෙන්-මූදු-ගිය-ධීවරයින්-11-ක්-අතුරුදන්/1-534886",
    "Category": "latest_news"
}