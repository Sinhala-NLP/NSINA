{
    "Source": "www.lankadeepa.lk",
    "Timestamp": "None  2016 අගෝස්තු මස 30",
    "Headline": "කොටදෙනියාව සිසුවාට පහරදුන් අයගේ වංහුං ඉල්ලයි",
    "News Content": "කොටදෙනියාව සේයා  දැරිය පැහැරගෙන  ගොස් මරා දැමීයැයි පාසල් සිසුවකු අත්අඩංගුවට ගෙන පහරදුන් බවට ඔහු විසින්ම හඳුනාගෙන ඡායාරූප ඉදිරිපත් කර ඇති පොලීසියේ  සිව්දෙනාගේ නම් සහ  නිලතල අධිකරණයට ඉදිරිපත් කරන ලෙස ශ්‍රේෂ්ඨාධිකරණය අද (30) පොලිස්පතිවරයාට නියෝග කළේය.ශ්‍රේෂ්ඨාධිකරණය මෙසේ නියෝග කරනු ලැබුවේ කොටදෙනියාව සේයා  දැරිය පැහැරගෙන අපයෝජනය කර මරා දැමීමේ සිද්ධියට කිසිදු සම්බන්ධයක් නැති තමා අත්අඩංගුවට ගෙන,වරද පිළිගන්නා ලෙසට බල කරමින් අමානුෂික ලෙෂ පහර දෙමින් දින ගණනාවක් පොලීසියේ රඳවා ගෙන සිටීමෙන් සිය මූලික අයිතිවාසිකම් උල්ලංඝණය කර ඇති බවට තීරණය කර ඒ වෙනුවෙන් රුපියල් කෝටියක වන්දි මුදලක් ලබා දෙන ලෙස ඉල්ලා එම පාසල් සිසුවා ගොනුකළ මූලික අයිතිවාසිකම් පෙත්සම සලකා බැලූ අවස්ථාවේදීය.අගවිනිසුරු ප්‍රිසාත් ඩෙප් ,අනිල් ගුණරත්න සහ නලින් පෙරේරා යන මහත්වරුන් හමුවේ පෙත්සම කැඳැවිණි.කොටදෙනියාව පොලිස් ස්ථානාධිපති සුජිත් උයද කුමාර ,මීගමුව සහකාර පොලිස් අධිකාරී ජයන්ත අතුකෝරළ, අපරාධ පරීක්ෂණ දෙපාර්තමේන්තුවේ අධ්‍යක්ෂ සුදත් නාගහමුල්ල, පොලිස්පති සහ නීතිපතිවරයා මෙම පෙත්සමේ වගඋත්තරකරුවෝ වෙති. පෙත්සම්කාර සිසුවා වෙනුවෙන් සාලිය පීරිස් සහ තිෂ්‍ය වේරගොඩ නීතීඥවරු පෙනී සිටියහ. ",
    "URL": "https://www.lankadeepa.lk/latest_news/කොටදෙනියාව-සිසුවාට-පහරදුන්-අයගේ-වංහුං-ඉල්ලයි/1-452539",
    "Category": "latest_news"
}