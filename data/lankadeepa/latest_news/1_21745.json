{
    "Source": "www.lankadeepa.lk",
    "Timestamp": "2021 දෙසැම්බර් මස 01",
    "Headline": "’’ගෑස් සිලින්ඩර උපාංග පාරිභෝගික අධිකාරියේ නියාමනය කළ යුතුයි’’",
    "News Content": "(යොහාන් භාසුර)ගෘහස්ථ ගෑස් සිලින්ඩරවලට සම්බන්ධ සෙසු අයිතමවලට (උපාංග) අනුකූලතාව නිරීක්‍ෂණය කිරීම පාරිභෝගික කටයුතු අධිකාරියේ වගකීමක් බවත් එම අධිකාරිය ගැසට් නිවේදනය ඔස්සේ වෑල්වය, රෙගියුලේටරය සහ නම්‍යාශීලී හෝස් ප්‍රමිතීන්වලට අනුකූල වීම අනිවාර්ය කර ඇති බවත් ශ්‍රී ලංකා ප්‍රමිති ආයතනයේ අධ්‍යක්‍ෂ ජනරාල් ආචාර්ය සිද්ධිකා සේනාරත්න මහත්මිය නිවේදනයක් නිකුත් කරමින් පවසන්නීය.පාරිභෝගික කටයුතු අධිකාරියේ එම ගැසට් පත්‍ර ඔස්සේ අදාල උපාංග නියාමනය කිරීමට ශ්‍රී ලංකා ප්‍රමිති ආයතනයට බලය හෝ වගකීම පවරා නොමැති බවත් ශ්‍රී ලංකා ප්‍රමිති ආයතනයට කිසිඳු ප්‍රමිතියක් අනිවාර්ය කිරීමට බලයක් නොමැති වීම නිසා සියලුම ප්‍රමිතීන් ස්වෙච්ඡා ප්‍රමිතීන් ලෙස ප්‍රකාශයකට පත්කර ඇති බවත් ඇය කියන්නීය.ගෑස්වල ප්‍රොපේන් සහ බියුටේන් සංයුතිය පිළිබඳව ප්‍රමිතීන් ඇතුළත්කර නොමැති බවට ශ්‍රී ලංකා ප්‍රමිති ආයතනයට චෝදනා එල්ල බව කියන ආචාර්ය සිද්ධිකා සේනාරත්න මහත්මිය ශ්‍රී ලංකා ප්‍රමිති ආයතනය ලෝකයේ සෙසු රටවල් මෙන් වායුවේ උපරිම වාෂ්ප පීඩනය ප්‍රමිතියට ලක්කර ඇති බව ද වැඩි දුරටත් සඳහන් කරන්නීය.   ",
    "URL": "https://www.lankadeepa.lk/latest_news/’’ගෑස්-සිලින්ඩර-උපාංග-පාරිභෝගික-අධිකාරියේ-නියාමනය-කළ-යුතුයි’’/1-604036",
    "Category": "latest_news"
}