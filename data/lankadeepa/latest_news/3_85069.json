{
    "Source": "www.lankadeepa.lk",
    "Timestamp": "None  2015 අගෝස්තු මස 05",
    "Headline": "විමලරතන නාහිමි යළි ජපුර කුලපති",
    "News Content": "මෛත්‍රිපාල සිරිසේන ජනපති විසින් ශ්‍රී ජයවර්ධනපුර විශ්ව විද්‍යාලයේ කුලපති ලෙස බෙල්ලන්විල විමලරතන හිමි යළි පත්කරනු ලැබ සිටිති.පේරාදෙණිය හා කොළඹ විශ්ව විද්‍යාල සඳහා උප කුලපතිවරුන් දෙදෙනකුද අද (5) ජනපති අතින් සිය පත්වීම් ලිපි ලබාගත්හ.කොළඹ විශ්ව විද්‍යාලයේ උප කුලපති ලෙස මහාචාර්ය ලක්ෂ්මන් දිසානායක හා පේරාදෙණිය විශ්ව විද්‍යාලයේ උප කුලපති ලෙස මහාචාර්ය උපුල් දිසානායක මහත්වරු ජනාධිපති ලේකම් කාර්යාලයේදී එසේ පත්වීම් ලැබූහ.ජයවර්ධනපුර විශ්ව විද්‍යාලයේ කුලපති ලෙස බෙල්ලන්විල විමලරතන හිමියන්ගේ ධූර කාලය තවත් වසර පහකින් දීර්ඝ කිරීමේ පත්වීම් ලිපිය ජනපතිවරයා අද පස්වරුවේ බෙල්ලන්විල රජමහා විහාරයේදී උන්වහන්සේට පිළිගැන්වීය.එම අවස්ථා සඳහා ජනාධිපති ලේකම් පී.බී.අබේකෝන් මහතාද එක්ව සිටියේය.   (ඡායාරූප - ජනාධිපති මාධ්‍ය අංශය) ",
    "URL": "https://www.lankadeepa.lk/latest_news/විමලරතන-නාහිමි-යළි-ජපුර-කුලපති/1-338114",
    "Category": "latest_news"
}