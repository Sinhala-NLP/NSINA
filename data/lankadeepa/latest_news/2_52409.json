{
    "Source": "www.lankadeepa.lk",
    "Timestamp": "2018 ඔක්තෝබර් මස 30",
    "Headline": "උද්ඝෝෂකයින්ට  අධිකරණයෙන් කොන්දේසි දෙකක්",
    "News Content": "( නිමන්ති රණසිංහ )නව අගමැතිවරයා පත් කිරීමට එරෙහිව විරෝධය  පාමින්   එක්සත් ජාතික පක්ෂය  සංවිධානය  කර ඇති උද්ඝෝෂණයට  රාජ්‍ය ආයතනවලට  ඇතුළු වීම හා පොදු දේපළවලට හානි කිරීම  වළක්වමින් කොළඹ අතිරේක මහෙස්ත්‍රාත් පියන්ත ලියනගේ මහතා අද(30) නියෝගයක් නිකුත් කළේය.එසේම  මහජන සෞඛ්‍යට පීඩාවක් නොවන අයුරින්  උද්ඝෝෂණය පැවැත්වීමටද අවසර ලබා දුන්නේය. මෙම උද්ඝෝෂණය නතර කරන්නැයි ඉල්ලමින් කුරුදුවත්ත පොලීසිය ලිඛිත අාඥාවක් ඉල්ලා අධිකරණයෙන් කළ ඉල්ලීමක් සලකා බලමින් අතිරේක මහෙස්ත්‍රාත්වරයා එම නියෝගය නිකුත් කළේය. එක්සත් ජාතික පක්ෂ මහලේකම්  පාර්ලිමේන්තු මන්ත්‍රී අකිල විරාජ් කාරියවසම් මහතා සහ එම පක්ෂයේ සභාපති පාර්ලිමේන්තු මන්ත්‍රී කබිර් හෂිම් මහතා  මෙහි පාර්ශවකරුවන් ලෙස නම්කර සිටිති.  ",
    "URL": "https://www.lankadeepa.lk/news/උද්ඝෝෂකයින්ට--අධිකරණයෙන්-කොන්දේසි-දෙකක්/101-539475",
    "Category": "latest_news"
}