{
    "Source": "www.lankadeepa.lk",
    "Timestamp": "2019 ජනවාරි මස 23",
    "Headline": "සිල් මාතාව පැහැරගෙන දූෂණය කළැයි හිමිනම - රියදුරු රිමාන්ඩ්",
    "News Content": "(උපාලි ආනන්ද)හතළිස් තුන් හැවිරිදි සිල් මෑණියක රංචු ගැසී දූෂණය කිරිමේ සිද්ධියක් සම්බන්ධයෙන් සැකපිට අත්අඩංගුවට ගෙන අධිකරණයට ඉදිරිපත් කළ හිමිනමක සහ හිමි නමගේ රියදුරා  පෙබරවාරි මස 1 දක්වා රිමාන්ඩ් කරන ලෙස අනුරාධපුර ප‍්‍රධාන මහේස්ත‍්‍රාත් සහ අතිරේක දිසා විනිසුරු  ජානක සමරසිංහ මහතා අද (23) නියෝග කළේය.සැකකාර රියදුරා එදිනට හඳුනා ගැනීමේ පෙරෙට්ටුවකට ඉදිරිපත් කරන ලෙස මහේස්ත‍්‍රාත්වරයා අනුරාධපුර බන්ධනාගාර අධිකාරිවරයාට ද තවදුරටත් නියෝග කළේය.මෙසේ බන්ධනාගර ගත කෙරුණේ පදවිය ප‍්‍රදේශයේ විහාරස්ථානයක විහාරාධීපති හිමිනමක් සහ රියදුරෙකි.රිමාන්ඩ් බාරයට පත් කෙරුණු මෙම සැකකාර හිමිනම පදවිය සංචාරක මහේස්ත‍්‍රාත් අධිකරණය  හමුවේ පවතින ළමා අපයෝජන නඩුවකද විත්තිකරුවෙකි.සිද්ධියට මුහුණ පෑ සිල් මෑණියන් වෛද්‍ය පරීක්ෂණයක් සඳහා අනුරාධපුර රෝහලේ සිට රාගම මහ රෝහලට පිටත් කරනු ලැබීය.සැකකරුවන් අධිකරණයට ඉදිරිපත් කරමින් අනුරාධපුර මූලස්ථාන පොලිසියේ ළමා හා කාන්තා කාර්යංශයේ පොලිස් සැරයන් (31486) ලලිත් නන්දසේන මහතා සඳහන් කළේ පසුගිය 16 වැනි දා මෙම සිල් මෑණියන් අනුරාධපුර ශික්ෂණ රෝහලේ පැවැති වෛද්‍ය සායනයකට පැමිණ ඇති බවයි.අනතුරුව සැකකරුවන් සිල් මෑණියන් එම මෝටර් රථයෙන්ම අනුරාධපුර මාර්කට් පෙදෙස අසළ දමා ගොස් ඇති බවත්  සිල් මැණියන් බෞද්ධ කටයුතු සමායෝජක නිලධාරිනියක සමඟ අනුරාධපුර පොලිසියට පැමිණි මේ පිළිබඳව පැමිණිලි කළ බවද  අධිකරණයට සැල කළ සැරයන්වරයා සැකකරුවන්  සිදුකර ඇති බව කියන මෙම අපරාධය පිළිබඳව ජනතාව කෝපයටත් කම්පාවටත් පත්ව ඇති බවත්  කීය.  ",
    "URL": "https://www.lankadeepa.lk/latest_news/සිල්-මාතාව-පැහැරගෙන-දූෂණය-කළැයි-හිමිනම---රියදුරු-රිමාන්ඩ්/1-544411",
    "Category": "latest_news"
}