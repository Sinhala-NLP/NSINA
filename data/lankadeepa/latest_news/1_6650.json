{
    "Source": "www.lankadeepa.lk",
    "Timestamp": "2023 ජනවාරි මස 27",
    "Headline": "මැදගොඩ තේ කර්මාන්ත ශාලාව ගින්නෙන් සුන්",
    "News Content": "(සුරංග රාජනායක)ගම්පොල කුරුඳුවත්ත මැදගොඩ තේ කර්මාන්ත ශාලාවේ හටගත් ගින්නකින් එය සම්පූර්ණයෙන්ම විනාශ වී දෙදෙනකු ද පිලිස්සුම් තුවාල ලබා රෝහල් ගත කොට ඇති බව කුරුඳුවත්ත පොලිසිය පවසයි.මෙම තේ කර්මාන්ත ශාලාව ගිනි ගන්නා බව  කුරුදුවත්ත පොලිසියට දැනුම්දී ඇති අතර මහනුවර ගිනි නිවීම් ඒකකය ට ද ඒ බව දන්වා තිබේ .ඒ වන විටත් මෙම කර්මාන්ත ශාලාව ගිනිගෙන විනාශ වී තිබූ බව පරීක්ෂණ පවත්වන පොලිසිය සඳහන් කරයි .මෙම තේ කර්මාන්ත ශාලාවේ හිමිකරුගේ පුතා හා සේවකයකු ගින්නෙන් පිලිස්සුම් තුවාල ලබා ඇති අතර එක් අයකු ගම්පොළ ශික්ෂණ රෝහලටත් අනෙක් අය කුරුදුවත්ත ප්‍රාදේශීය රෝහලටත් ඇතුලත් කොට තිබේ .මෙහි අලාභය මෙතෙක් තක්සේරු කර නොමැති වුවද එය රුපියල් කෝටි දෙකකට අධික බව පැවසේ.  ",
    "URL": "https://www.lankadeepa.lk/latest_news/මැදගොඩ-තේ-කර්මාන්ත-ශාලාව-ගින්නෙන්-සුන්/1-627630",
    "Category": "latest_news"
}