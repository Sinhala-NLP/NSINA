{
    "Source": "www.lankadeepa.lk",
    "Timestamp": "2018 සැප්තැම්බර් මස 06",
    "Headline": "සිංහරාජයේ මහා පරිමාන වල්ලාපට්ටා ජාවාරමක්",
    "News Content": "තරිදු ජයවර්ධන සිංහරාජ වනාන්තරයේ මහා පරිමානයෙන් වල්ලාපට්ටා ජාවාරමක් සිදුවන බවත්, බලධාරීන් ඒ ගැන නිසි පියවරක් නොගන්නා බවත් පරිසර හා සොබා දහම් අධ්‍යයන මධ්‍යස්ථානය කියයි. වල්ලපට්ටා ජාවාරමට අදාල ඡායාරූප කිහිපයක් ද මාධ්‍ය වෙත ලබා දෙමින් එම මධ්‍යස්ථානය සඳහන් කළේ සිංහරාජය සුරැකීම උදෙසා තමන් ඇතුළු පරිසර සංවිධාන රජයට ලබා දුන් යෝජනාවලියට මේ වන තෙක් පිළිතුරක් ලැබී නැති බවයි. සිංහරාජ ලෝක උරුම වනාන්තරයේ සිදුවෙතියි කියන සංහාරය සම්බන්ධයෙන් හෙළිදරව් කිරීම සඳහා මරදාන සමාජ හා සාමයික කේන්ද්‍රයේ පැවැදි මාධ්‍ය හමුවේදී පරිසරවේදී වෑකඳවල රාහුල හිමි, පරිසරවේදී ආචාර්ය රවීන්ද්‍ර කාරියවසම් මහතා සහ පරිසරවේදී ශානිකා පතිරණ මෙනවිය අදහස් දැක්වූහ. ඉඩම් ප්‍රතිසංස්කරණ කොමිෂන් සභාව යටතේ ඇති සිංහරාජය අවට පරිවාර වනාන්තර කිහිපයක් සිංහරාජයට පවරා ගැනීමට 2004 වසරේදී හිටපු ජනාධිපතිනි චන්ද්‍රිකා බණ්ඩාරනායක කුමාරතුංග මහත්මිය කැබිනට් පත්‍රිකාවක් ඉදිරිපත් කර ඊට අනුමැතිය ලැබී තිබියදීත් අදවනතුරු එම කටයුතු සිදු කර නැතැයි ආචාර්ය රවීන්ද්‍ර කාරියවසම් මහතා පැවසීය.  ",
    "URL": "https://www.lankadeepa.lk/latest_news/සිංහරාජයේ-මහා-පරිමාන-වල්ලාපට්ටා-ජාවාරමක්/1-536136",
    "Category": "latest_news"
}