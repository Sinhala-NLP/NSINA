{
    "Source": "www.lankadeepa.lk",
    "Timestamp": "2021 ඔක්තෝබර් මස 18",
    "Headline": "‘‘හැකි නම් 21 පාසල් විවෘත කර පෙන්වන්න‘‘",
    "News Content": "(අංජුල මහික වීරරත්න)ගුරු විදුහල්පති වැටුප් ප්‍රශ්නයට විසඳුමක් නොදීම නිසා ලබන 21 වෙනිදා සිට වැඩ වර්ජනයක් ආරම්භ කරන බව ගුරු විදුහල්පති වැටුප් විෂමතාවයට එරෙහිව ජාතික එකමුතුවේ කැඳවුම්කරු උලපනේ සුමංගල හිමියෝ පැවසූහ.මෙම තීරණය පිළිබඳව අධ්‍යාපන අමාත්‍යංශ ලේකම්වරයාට වෘත්තිය සමිති නායකයන් ලිඛිතව දැනුම් දී තිබෙන බව කී සුමංගල හිමියෝ සිසුන් 200 ට අඩු පාසල් විසිඑක් වැනි දා සිට විවෘත කරන බව ආණ්ඩුව පවසා ඇතැයිද හැකිනම් එලෙස පාසල් විවෘත කර පෙන්වන්නැයි අභියෝග කරන බවද කීහ.ආණ්ඩුව ඔවුන්ගේ මැරයන් දමා පාසල් විවෘත කරන්නට උත්සාහ කරන බව කී සුමංගල හිමියෝ එම මර්දනයට ශක්තිවන්ත ව මුහුණ දීමට සූදානම් බව බවද පැවසූහ.නාරාහේන්පිට නාවල පාර පිහිටි ධර්මායතනයේදී අද(18) පැවති මාධ්‍ය හමුවකදී උලපනේ සුමංගල නාහිමියෝ මෙි බව පැවසූහ.   ",
    "URL": "https://www.lankadeepa.lk/latest_news/‘‘හැකි-නම්-21-පාසල්-විවෘත-කර-පෙන්වන්න‘‘/1-601267",
    "Category": "latest_news"
}