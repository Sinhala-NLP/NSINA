{
    "Source": "www.lankadeepa.lk",
    "Timestamp": "2021 මැයි මස 04",
    "Headline": "ලංගම වන්දි තාවකාලිකව නවතයි",
    "News Content": "(නිමල කොඩිතුවක්කු)ශ්‍රී ලංකා ගමනාගමන මණ්ඩලයේ සේවයේ නියුතුව සිටි පිරිස් වලට ලබා දීමට ඇති වන්දි මුදල් ගෙවීමේ කටයුතු තාවකාලිකව නතර කළ බව එහි ප්‍රධාන විධායක නිලධාරී මහේෂ් කුලතිලක මහතා පවසයි.කොරෝනා වසංගතයේ ව්‍යාප්තිය හේතුවෙන් වන්දි මුදල් ලබා දීම සඳහා ඩිපෝ වෙත පුද්ගලයන් පැමිණීම අවදානම් සහගත බැවින් මෙම තීරණය ගත් බවද ඔහු සඳහන් කළේය.කොරෝනා වසංගතයේ අවදානම පහව ගිය පසු වන්දි මුදල් ලබා දෙන කාල වකවානුව කඩිනමින් දැනුම් දෙන බවත් කුලතිලක මහතා වැඩිදුරටත් පැවසීය.   ",
    "URL": "https://www.lankadeepa.lk/news/ලංගම-වන්දි-තාවකාලිකව-නවතයි/101-589969",
    "Category": "latest_news"
}