{
    "Source": "www.lankadeepa.lk",
    "Timestamp": "None  2016 අප්‍රේල් මස 28",
    "Headline": "මන්ත්‍රී වාහනය හරියට හැදුවේ නැතැයි බාස්ට ගුටි පූජාවක්",
    "News Content": "උතුරු මැද එජාප මන්ත්‍රීවරයෙකි. තම මෝටර් රථය අලුත්වැඩියාව සඳහා කාර්මික ශිල්පියකු (36) කැඳවා ගත්තාලු.මෝටර් රථයේ අලුත්වැඩියා කටයුතු වලදී ඇතැම් කොටස් අලුත්වැඩියා කළ නොහැකි බව කාර්මික ශිල්පියා මන්ත්‍රීවරයාට දැනුම් දීමෙන් පසු මන්ත්‍රීවරයා කෝපයට පත්ව ඔහුගේ ගරාජයට ගොස් යකඩ පොල්ලකින් ඔහුට පහර දුන් බව කියති. ඔහු පහර දීම කර ඇත්තේ සිය බිරිය ඉදිරිපිටදී බවද වාර්තාවේ.එසේ පහර කෑමට ලක්වූ බව කියන කාර්මික ශිල්පියා අනුරාධපුර මහ රෝහලේ ප්‍රතිකාර ලබයි. මේ සම්බන්ධයෙන් කාර්මික ශිල්පියා කැකිරාව පොලිසියට පැමිණිල්ලක්ද කැර ඇත. ",
    "URL": "https://www.lankadeepa.lk/latest_news/මන්ත්‍රී-වාහනය-හරියට-හැදුවේ-නැතැයි-බාස්ට-ගුටි-පූජාවක්/1-409847",
    "Category": "latest_news"
}