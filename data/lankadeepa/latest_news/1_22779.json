{
    "Source": "www.lankadeepa.lk",
    "Timestamp": "2021 නොවැම්බර් මස 05",
    "Headline": "බැසිල්ගේ ලිත් නඩුව ඉදිරියට පවත්වාගෙන යනවා ද තීන්දුව 11 වැනි දා",
    "News Content": "(මනෝප්‍රිය ගුණසේකර)2015 වසරේ ජනාධිපතිවරණ සමයේ ජනාධිපතිවරයකුගේ රුව ඇතුළත් ලිත් මුද්‍රණය කොට දිවි නැගුම දෙපාර්තමේන්තුවට රුපියල් ලක්ෂ 50ක මුදලක් පාඩු කළැයි හිටපු ආර්ථික සංවර්ධන අමාත්‍ය බැසිල් රාජපක්ෂ සහ එම දෙපාර්තමේන්තුවේ හිටපු අධ්‍යක්ෂ ජනරාල් කිත්සිරි රණවකට එරෙහිෙ නඩුව තවදුරටත් පවත්වාගෙන යනවා ද පිළිබඳව ලබන 11 වැනි දා අධිකරණයට දැනුම් දෙන්නැයි කොළඹ මහාධිකරණ විනිසුරු  දමිත් තොටවත්ත මහතා නියෝග කළේය.මෙම නඩුවේ සාක්කි විමසීමෙන් අනතුරුව පැමිණිල්ල වෙනුවෙන් පෙනීසිටි ජ්‍යෙෂ්ඨ නියෝජ්‍ය සොලිසිටර් ජනරාල් දිලීප පීරිස් මහතා කළ ඉල්ලීමක් පිළිගනිමින් විනිසුරුවරයා එම නියෝගය ලබා දුන්නේය.  ",
    "URL": "https://www.lankadeepa.lk/news/බැසිල්ගේ-ලිත්-නඩුව-ඉදිරියට-පවත්වාගෙන-යනවා-ද-තීන්දුව-11-වැනි-දා/101-602357",
    "Category": "latest_news"
}