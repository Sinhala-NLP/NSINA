{
    "Source": "www.lankadeepa.lk",
    "Timestamp": "2022 සැප්තැම්බර් මස 12",
    "Headline": "දුමින්දට වජිරට ඇමැතිධූර",
    "News Content": " (සුජිත් හේවාජුලිගේ )නව අමාත්‍ය මණ්ඩල සංශෝධනයේදී  ශ්‍රී ලංකා නිදහස් පක්ෂයේ ජාතික සංවිධායක  පාර්ලිමේන්තු මන්ත්‍රී  දුමින්ද දිසානායක සහ   එක්සත් ජාතික පක්ෂයේ සභාපති  ජාතික ලැයිස්තු පාර්ලිමේන්තු  මන්ත්‍රී වජිර අබේවර්ධන යන මහත්වරුන්ටද  ඇමැති ධූර  පිරිනැමෙනු ඇතැයි  රජයේ ආරංචිමාර්ගවලින්  දැනගන්නට ඇත.කැබිනට් අමාත්‍යවරුන්  තවත් 12  දෙනකු ඉදිරි දිනවල පත් කිරීමට නියමිතය.මෙම දෙදෙනා ඇතුළත් වන්නේද එම   ලයිස්තුවටය.ශ්‍රී ලංකා නිදහස් පක්ෂයේ පාර්ලිමේන්තු මන්ත්‍රීවරුන් හය දෙනෙකුට  රාජ්‍ය අමාත්‍යධුරද  පසුගියදා පිරිනැමිණ.චාමර සම්පත් දසනායක, ලසන්ත අලගියවන්න , රංජිත් සියඹලාපිටිය,සුරේන් රාඝවන්, ශාන්ත බණ්ඩාර සහ  ජගත් පුෂ්පකුමාර  රාජ්‍ය අමාත්‍ය ධූර හිමිවූ ශ්‍රී ලංකා නිදහස් පක්ෂයේ මන්ත්‍රීවරුන්හය දෙනාය.කැබිනට් අමාත්‍යවරුන් ලෙස ඉදිරියේදී පත් කිරීමට නියමිතව සිටින වැඩිදෙනා ශ්‍රී ලංකා පොදුජන පෙරමුණේ  මන්ත්‍රීවරු වෙති.  ",
    "URL": "https://www.lankadeepa.lk/latest_news/දුමින්දට-වජිරට-ඇමැතිධූර/1-619709",
    "Category": "latest_news"
}