{
    "Source": "www.lankadeepa.lk",
    "Timestamp": "2017 සැප්තැම්බර් මස 29",
    "Headline": "වැවිලි සංස්ථා සභාපතිට සිතාසි හා වෙරන්තු 500ක්",
    "News Content": "විනීතා එම්.ගමගේරාජ්‍ය වැවිලි සංස්ථාවේ සභාපති තිලක් මහානාම මහතාට ඉකුත් මාස කිහිපයේ දී සිතාසි හා වරෙන්තු  500 කට ආසන්ක ප්‍රමාණයක් ලැබී ඇතැයි එම සංස්ථා ආරංචි මාර්ග සඳහන් කරයි. මෙම සිතාසි හා වරෙන්තු වලින් අඩකටත් වඩා ඔහුගේ පෞද්ගලික නමට ලැබී ඇතැයි ද එම ආරංචි මාර්ග තව දුරටත් සඳහන් කරයි.මෙම  සිතාසි දිවයනේ විවිධ පළාත්වල අධිකරණවලින් එවා ඇත්තේ සංස්ථාවට අයත් වතුවල සේවක සේවිකාවන් ගේ අරථසාධක හා ඊටීඑෆ් අරමුදල් සඳහා දායක මුදල් නොගෙවීම සම්බන්ධ නඩු සම්බන්ධයෙනි.මේ පිළිබඳව තිලක් මහානාම මහතාගෙන් ලංකාදීපය කළ විමසුමකදී ඒ මහතා සඳහන් කලේ තමන් සංස්ථාව භාර ගැනීමෙන් පසු සෑම මසකම අදාළ දායක මුදල අඩු නැතිව යැවූ නමුත් ⁣ ඊට පෙර හිඟව පැවැති දායක මුදල් සඳහා මෙසේ නඩු හබ පවතින බවය.මේ වන විටත් එසේ කලින් නොගෙවා ඇති හිඟ මුදල බිලියන 1.2 වන බව ද හෙතෙම සඳහන් ක⁣ෙළ්ය.කෙසේ වෙතත් වැවිලි සංස්ථාවේ සභාපතිවරයා ලෙසින් වත් සඳහන් නොකර තම නමට පමණක් මෙසේ සිතාසි එවීම තමන්ටත් පුදුමයක් වී ඇතැයි මහානාම මහතා තවදුරටත් සඳහන් කළේය.   ",
    "URL": "https://www.lankadeepa.lk/latest_news/වැවිලි-සංස්ථා-සභාපතිට-සිතාසි-හා-වෙරන්තු-500ක්/1-518418",
    "Category": "latest_news"
}