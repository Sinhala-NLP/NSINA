{
    "Source": "www.lankadeepa.lk",
    "Timestamp": "2017 අප්‍රේල් මස 25",
    "Headline": "මේ වසරේ ජනමත විචාරණයක් - කැබිනට් ප්‍රකාශක",
    "News Content": "(අජන්ත කුමාර අගලකඩ)යහපාලන රජය මේ වසරේ මුහුණ දෙන පළමු මැතිවරණය ජනමත විචාරණයක් බව රජයේ සම කැබිනට් ප්‍රකාශක සෞඛ්‍ය ඇමති රාජිත සේනාරත්න මහතා අමාත්‍යංශයේ අද (25) පැවති සාකච්ඡාවකදී ප්‍රකාශ කළේය.නව ව්‍යවස්ථාව සඳහා මෙම ජනමත විචාරණය පවත්වන බව ප්‍රකාශ කළ අමාත්‍යවරයා නව ව්‍යවස්ථාව පාර්ලිමේන්තුවේ සම්මත වූ පසුව ජනමත විචාරණයකට යොමු කරන බව පවසා තිබේ.නව ව්‍යස්ථාව සකස් කිරීම කඩිනමින් කරන බවත් ඒ සඳහා කමිටු පත් කර ජනතාව දැනුවත් කිරීම ආරම්භ කර ඇති බවත් සේනාරත්න මහතා පවසා ඇත. පළාත් පාලන මැතිවරණය සහ පළාත් සභා මැතිවරණය ජනමත විචාරණයෙන් පසුව පවත්වන බවද ඇමතිවරයා කියා ඇත.පළාත් පාලන මැතිවරණය එකම දිනකදී සහ සියලුම පළාත් සභා මැතිවරණ එකම දිනකදීද පැවැත්වීමට රජයේ අවධානය යොමුවී ඇතැයිද ඇමතිවරයා ප්‍රකාශ කර තිබේ    ",
    "URL": "https://www.lankadeepa.lk/latest_news/මේ-වසරේ-ජනමත-විචාරණයක්---කැබිනට්-ප්‍රකාශක/1-512150",
    "Category": "latest_news"
}