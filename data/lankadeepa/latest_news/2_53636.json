{
    "Source": "www.lankadeepa.lk",
    "Timestamp": "2018 සැප්තැම්බර් මස 18",
    "Headline": "පිටි මිල අඩු කරන්නැයි කැබිනට් මණ්ඩලයෙන් නියෝගයක්",
    "News Content": "(අජන්ත කුමාර අගලකඩ ) පාරිභෝගික අධිකාරියේ අවසරයකින් තොරව ප්‍රීමා සමාගම විසින් රුපියල් 5 කින් වැඩි කරන ලද පිටි මිල යළි අඩු කරන ලෙස  නියෝගයක් නිකුත් කිරීමට කැබැනට් මණ්ඩලය තීරණය කර ඇත.ජනපති මෛත්‍රීපාල සිරිසේන මහතාගේ ප්‍රදානත්වයෙන් ජනාධිපති කාර්යාලයේ අද (18) පැවැති කැබිනට් රැස්වීමේදී මෙම තීරණය ගෙන තිබේ.ප්‍රීමා පිටි කිලෝවක මිල රුපියල් පහකින්  හිතුමතේ වැඩි කිරීමට සමාගමට ඉඩදී බලා සිටීම සම්බන්ධයෙන්  කැබිනට්  රැස්වීමේදී  ඇමැතිවරු  කිහිප දෙනකු පාරිභෝගික  සේවා අධිකාරිය දැඩි  විවේචනයකට ලක් කර ඇත.එහිදී  අදහස් දක්වා ඇති ඇමැති ආචාර්ය සරත් අමුණුගම  මහතා  ප්‍රිමා සමාගමට  පිටි මිල  වැඩි කිරීම  නැවැත්වීමට  පාරිභෝගික අධිකාරියට නොහැකි   නම් මේ  ආයතනයේ හිදීමේ තේරුම කුමක්දැයි  විමසා තිබේ.ඇමැති  නිමල් සිරිපාල ද සිල්වා මහතා අදහස් දක්වමින්  රට පාලනය කරන්නේ ආණ්ඩුවද නැතිනම් සමාගම්දැයි විමසා  ඇත. සමාගම් හිතුමතේ මිල වැඩි කරන්නේ නම්  එය නැවැත්වීමට  පාරිභෝගික අධිකාරියට නොහැක්කේ මන්දැයි   ද ඇමැතිවරයා විමසා තිබේ.   ",
    "URL": "https://www.lankadeepa.lk/latest_news/පිටි-මිල-අඩු-කරන්නැයි-කැබිනට්-මණ්ඩලයෙන්-නියෝගයක්/1-536867",
    "Category": "latest_news"
}