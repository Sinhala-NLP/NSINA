{
    "Source": "www.lankadeepa.lk",
    "Timestamp": "2020 පෙබරවාරි මස 10",
    "Headline": "පදවියේ රථවාහන දඩවලින් ලක්ෂ 61ක ආදායමක්",
    "News Content": "(උපාලි ආනන්ද) රථ වාහන නඩුවලින් පමණක් රුපියල් 6,177,000 ක දඩ ආදායමක් 2019 වසරේදී රජයට උපයා දීමට පදවිය පොලිස් ස්ථානයේ රථ වාහන අංශයේ නිලධාරීහු සමත්ව සිටිති. බීමත්ව රිය පැදවීම, රියදුරු බලපත‍්‍රය නොමැතිව රිය පැදවීම,  ලියා පදිංචි  සහතිකය නොමැතිව රිය පැදවීම, රියදුරු බලපත් නොමැති පුද්ගලයින්ට තම වාහන සහ යතුරු පැදි පැදවීමට ඉඩ  ලබාදීම ඇතු`ඵ රථ වාහන  චෝදනාවලට අධිකරණය හමුවේ වරදකරුවන් වූවන්ට  දඩ නියම කිරීමෙන් මෙම මුදල උපයා  දී තිබේ. මෙම සියලු සැකකරුවන් පදවිය සංචාරක මහේස්ත‍්‍රාත් අධිකරණයට ඉදිරිපත් කිරීමෙන් පසු  දඩ  නියම කරන ලද්දේ,  කැබිතිගොල්ලෑව දිසා විනිසුරු සහ මහේස්ත‍්‍රාත් මාලින්ද හර්ෂණ ද අල්විස් මහතා විසිනි. 2018 වර්ෂයේ පදවිය පොලිසියේ රථ වාහන අංශය මගින් රජයට උපයාදී ඇති මුළු දඩ මුදල රුපියල් 4,930,000 කි. ඒ අනුව 2018 වසරේ උපයා දී ඇති දඩ මුදලට වඩා  රුපියල් 1,247,000 ක් 2019 වසරේ උපයාදීමට පදවිය පොලිසියේ රථ වාහන අංශය සමත්ව සිටී. පදවිය පොලිසියේ හිටපු ස්ථනාධිපති ප‍්‍රධාන පොලිස් පරීක්සක කස්තුරිරත්න ධර්මදාස මහතාගේ උපදෙස් මත එම පොලිසියේ රථ වාහන අංශයේ  හිටපු ස්ථානාධිපති සැරයන් (33295) අශෝක මහතාගේ මෙහෙයවීම මත පොලිස් කොස්තාපල්වරුන් වන (73120) සේනාරත්න, (69042) කරුණාදාස, (61090) ගලගෙදර, (81249) නිලන්ත, (76890) විජේබණ්ඩාර, (61532) දුලංජන, (89569) නුවන් සහ කාන්තා පොලිස් කොස්තාපල් (9936) රෂිනි යන මහත්ම මහත්මීහු මෙම වැටලීම් කළහ.   ",
    "URL": "https://www.lankadeepa.lk/latest_news/පදවියේ-රථවාහන-දඩවලින්-ලක්ෂ-61ක-ආදායමක්/1-565753",
    "Category": "latest_news"
}