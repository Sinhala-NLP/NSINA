{
    "Source": "www.lankadeepa.lk",
    "Timestamp": "2023 ඔක්තෝබර් මස 08",
    "Headline": "කුලියට මිනී මරන්න ගිය සෙබළා සහ හිටපු සෙබළා මාට්ටු",
    "News Content": "(සුසිල් පියන්ත සහ ඩී.ජේ.විජේසිංහ)පාතාල නායක කොස්ගොඩ සුජීගේ සමීපතම ඥාතියකු වන ඇල්පිටිය පිටුවල පදිංචි ව්‍යාපාරිකයකු ඝාතනය කිරීමට යතුරු පැදියකින් පැමිණ සිටි යුද හමුදාවේ සෙබළකු හා හිටපු යුද හමුදා සෙබළකු  ඇල්පිටිය පිටුවලදී මිලි මීටර් නවයේ පිස්තෝල තුවක්කුවක් හා එයට දැමිය හැකි උණ්ඩ දහයක් සමග සැකපිට ප්‍රශ්න කිරීම සදහා අත් අඩංගුවට ගත් බව ඇල්පිටිය පොලීසිය කියයි.ව්‍යාපාරිකයා ඝාතනය කිරීම සදහා පැමිණි යතුරු පැදිය හා ඔහු ඝාතනය කොට එම යතුරු පැදියෙන් පලා යාම සදහා සකසා තිබු ව්‍යාජ යතුරු පැදි අංක තහඩු දෙකක් ද මේ සමගම අත් අඩංගුවට ගත් බවද පොලීසිය කියයි.මේ ඝාතනය සදහා පැමිණි සැකකාර යුද හමුදා සෙබලුන් දෙදෙනා පාතාල කෙරුමකු  ලබාදුන් කොන්ත්‍රත්තුවකට අනුව මේ දෙදෙනා පැමිණි බව මේ වන විට අනාවරණයවී ඇති බව ද පොලීසිය කියයි.සැකකරුවන් දෙදෙනා මේ ව්‍යාපාරිකයා ඝාතනය කිරීම සදහා පතුරම් ලෝඩ් කර තිබූ පිස්තෝලය ද සූදානම් කරගෙන ඇල්පිටිය පිටුවල පිහිටි ඔහුගේ ව්‍යාපාරික ස්ථානයට ගොස් ඇති බවත් ඔහු එම ස්ථානයේ නොසිටි බැවින් ව්‍යාපාරිකයාගේ නිවස ආසන්නයේ ඔත්තු බලමින් සිටියදී මෙසේ සැකපිට පශ්න කිරීම සදහා අත් අඩංගුවට ගැනුනු බවත් පොලීසිය කිය ------------------------------------------------(එම්.සුසිල් පියන්ත)ඇල්පිටිය පිටුවල පදිංචි කොස්ගොඩ සුජීගේ සමීපතම ඥාතියකු ඝාතනය කිරීමට යතුරු පැදියකින් පැමිණ සිටි යුද හමුදා සෙබලුන් දෙදෙනකු ඇල්පිටිය පිටුවලදී මිලි මීටර් නවයේ පිස්තෝල තුවක්කුවක් සමග සැකපිට පශ්න කිරීම සදහා අත් අඩංගුවට ගත් බව ඇල්පිටිය පොලීසිය කියයි.සැකකාර යුද හමුදා සෙබලුන් දෙදෙනා පාතාල නායක රත්ගම විදුරගේ ගෝලයන් දෙදෙනකු බව මේ වන විට අනාවරණයවී ඇති බව ද පොලීසිය කියයි.සැකකරුවන් දෙදෙනා පිටුවල ව්‍යාපාරිකයා ඝාතනය කිරීම සදහා ඔහුගේ ව්‍යාපාරික ස්ථානය අසල රැදී සිටියදී ලැබුණු තොරතුරකට අනුව අත් අඩංගුවට ගෙන තිබේ.සැකකාර හමුදා සෙබලුන් දෙදෙනා නිවාඩුවට ගමට පැමිණ මේ සදහා පැමිණ ඇති බව ඇල්පිටිය පොලීසිය කියයි.ඇල්පිටිය පොලීසිය මේ සමබන්ධයෙන් වැඩිදුර පරීක්ෂණ පවත්වයි.   ",
    "URL": "https://www.lankadeepa.lk/latest_news/කුලියට-මිනී-මරන්න-ගිය-සෙබළා-සහ-හිටපු-සෙබළා-මාට්ටු/1-641034",
    "Category": "latest_news"
}