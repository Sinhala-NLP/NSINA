{
    "Source": "www.lankadeepa.lk",
    "Timestamp": "2019 අප්‍රේල් මස 26",
    "Headline": "‘පොලිස්පති ඉල්ලා අස්වේවි කියා සිතනවා’",
    "News Content": "(අජන්ත කුමාර අගලකඩ) පොලිස්පති පූජිත ජයසුන්දර මහතා අද(26) සිය ධුරයෙන් ඉල්ලා අස්වනු ඇතැයි බලාපොරොත්තු වන බව ජනාධිපති මෛත්‍රීපාල සිරිසේන මහතා අද ප්‍රකාශ කළේය. ඉකුත් ඉරිදා එල්ල වූ ප්‍රහාර සම්බන්ධයෙන් වගකීම බාරගෙන ඉල්ලා අස්වන ලෙස තමා ආරක්ෂක ලේකම්වරයා සහ පොලිස්පතිවරයා කැඳවා දැනුම්දුන් බවත්, ආරක්ෂක ලේකම්වරයා ඊයේ(25) ඉල්ලා අස්වූ බවත්, ජනාධිපතිවරයා ජනාධිපති මන්දිරයේ අද පෙරවරුවේ පැවැති එක්සත් කතෘවරුන්ගේ හා මාධ්‍ය ආයතන ප්‍රධානීන්ගේ රැස්වීමේදී ප්‍රකාශ කළේය. නව ආරක්ෂක ලේකම්වරයකු අද දිනයේ පත්කරන බවද ජනාධිපතිවරයා පැවැසීය.  ",
    "URL": "https://www.lankadeepa.lk/news/‘පොලිස්පති-ඉල්ලා-අස්වේවි-කියා-සිතනවා’/101-549251",
    "Category": "latest_news"
}