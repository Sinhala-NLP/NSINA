{
    "Source": "www.lankadeepa.lk",
    "Timestamp": "2021 ජුලි මස 04",
    "Headline": "‘‘තෝර්ට‘‘ ආසාදනය වූණේ බ්‍රිතාන්‍යයේ වයිරස් ප්‍රභේදයයි‘‘",
    "News Content": "(සුජිත් හේවාජුලිගේ )දෙහිවල සත්වෝද්‍යානයේ සිංහ දූපතේ \"තෝර් \" නැමැති කේසර පිරිමි සිංහයාට ආසාදනයවී ඇත්තේ බ්‍රිතාන්‍යයේ කෙන්ට් ප්‍රාන්තයේ පැතිර ඇති බී.1.1.7 ඇල්ෆා කොවිඩ් ප්‍රභේදය බවට හඳුනාගෙන ඇත .මේ බව තහවුරු වී ඇත්තේ සිංහයාගේ ජෛව පටල සාම්පල සම්බන්ධයෙන් ශ්‍රී ජයවර්ධනපුර විශ්ව විද්‍යාලයේ වෛද්‍ය පීඨයේ ආසාත්මිකතා ප්‍රතිශක්තිවේද සහ සෛල ජෛව විද්‍යා අධ්‍යයන අංශය කරන ලද පරීක්ෂණවලදීය.සිංහයාගේ ජෛව සාම්පල සම්බන්ධයෙන් පරීක්ෂණ පවත්වා ඌට කොවිඩ් ආසාදනය වී ඇතැයි මුලින්ම හඳුනා ගනු ලැබුවේ රාගම වෛද්‍ය පීඨය විසිනි .අනතුරුව ආසාදනය වූ වයිරසය කුමක්දැයි සොයා ගැනීම සඳහා සිංහයාගේ ජෛව සාම්පල ශ්‍රී ජයවර්ධනපුර විශ්වවිද්‍යාලයේ වෛද්‍ය පීඨයේ ආසාත්මිකතා ප්‍රතිශක්තිවේද සහ සෛල ජෛව විද්‍යා අධ්‍යයන අංශයට යොමු කරනු ලැබ තිබිණ.  ",
    "URL": "https://www.lankadeepa.lk/news/‘‘තෝර්ට‘‘-ආසාදනය-වූණේ-බ්‍රිතාන්‍යයේ-වයිරස්-ප්‍රභේදයයි‘‘/101-594006",
    "Category": "latest_news"
}