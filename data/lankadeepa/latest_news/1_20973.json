{
    "Source": "www.lankadeepa.lk",
    "Timestamp": "2021 දෙසැම්බර් මස 22",
    "Headline": "කාන්තා නේවාසිකාගාරයට රිංගන්න ගොස් වැටී මරුට",
    "News Content": "(බිමල් ශ්‍යාමන් ජයසිංහ)මරදාන එස් මහින්ද මාවතේ පිහිටි සිවුමහල් ගොඩනැගිල්ලක කාන්තා නේවාසිකාගාරයකට හොර රහසේ ඇතුළු වීමට ගිය පුද්ගලයකු ඉන් ඇදවැටීමෙන් පුද්ගලයකු මියගොස් ඇතැයි මරදාන පොලිසිය කියයි.මියගිය පුද්ගලයා එරාවුර් ප්‍රදේශයේ පදිංචි තිස් හැවිරිදි පුද්ගලයකු බව පොලිසිය පවසයි.මෙම මහල් නිවාසය කාන්තා නේවාසිකාගාරයක් වන අතර එයට අනවසරයෙන් ඇතුළු වීමට පැමිණි මෙම පුද්ගලයා එහි ආරක්ෂක නිලධාරියා දැක දිවයන අවස්ථාවේදී මහල් නිවසින් බිමට ඇද වැටී ඇති බවට කරුණු අනාවරණය වී ඇතැයි මරදාන පොලිසිය කියයි.පශ්චාත් මරණ පරීක්ෂණය අද දින සිදු සිදුකිරීමට නියමිතය.   ",
    "URL": "https://www.lankadeepa.lk/latest_news/කාන්තා-නේවාසිකාගාරයට-රිංගන්න-ගොස්-වැටී-මරුට/1-605278",
    "Category": "latest_news"
}