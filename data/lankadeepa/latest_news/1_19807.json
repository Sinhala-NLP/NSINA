{
    "Source": "www.lankadeepa.lk",
    "Timestamp": "2022 ජනවාරි මස 26",
    "Headline": "‘‘නිලධාරීන් අසාර්ථක නම් ඔවුන් පන්නා වගකීම් ඉටුකළ යුතුයි‘‘",
    "News Content": "(ඩයනා උදයංගනී)යම් නිලධාරියකු අසාර්ථක නම් මාරු කිරීම කළ යුතු බවත්, ඇමතිවරුන්ට වගකීම් ඉටුකළ හැක්කේ තමන්ගේ වේගයෙන්ම කටයුතු කරන නිලධාරීන් කණ්ඩායමක් සිටියහොත් පමණක් බවත් පරිසර අමාත්‍ය මහින්ද අමරවීර මහතා පැවසීයනිලධාරියෙකු සාර්ථකව කටයුතු කරගෙන යන විට මාරුවීමක් ලබාදීම සුදුසු නැතැයි ද ඇමතිවරයා සඳහන් කළේය.නමුත් ඇමතිවරුන්ට නිලධාරීන් හොඳ නැති නිසා වැඩකරන්න බැරි වුණා යැයි කිව නොහැකි නිසා නිලධාරීන් මාරු කර හෝ වගකීම හරියට ඉටු කළ යුතු අවස්ථා තිබෙන බවද අමරවීර මහතා කීවේය.තමන් යටතේ ඇති ආයතනවල ද නිලධාරීන් නිසි ලෙස රාජකාරී නොකරන්නේ නම් ඉදිරියේදී අවශ්‍ය සංශෝධන කරගැනීමට සිදුවන බව මහින්ද අමරවීර මහතා පැවසීය.ඇමතිවරයා මේ බව පැවසුවේ පරිසර අමාත්‍යාංශයේදී අද (26) පැවති මාධ්‍ය හමුවකින් පසු මාධ්‍යවේදීන් නැගූ ප්‍රශ්නවලට පිළිතුරු දෙමිනි.ඇමතිවරයා සොරකම්, වංචා නොකර පිරිසිඳුව වැඩ කළත් නිලධාරීන් එසේ වැඩ කරන්නේ නැතිනම් සාර්ථක ප්‍රතිඵල අත්කරගැනීමට නොහැකි බව ද හෙතෙම ප්‍රකාශ කළේය.   ",
    "URL": "https://www.lankadeepa.lk/news/‘‘නිලධාරීන්-අසාර්ථක-නම්-ඔවුන්-පන්නා-වගකීම්-ඉටුකළ-යුතුයි‘‘/101-607156",
    "Category": "latest_news"
}