{
    "Source": "www.lankadeepa.lk",
    "Timestamp": "None  2015 දෙසැම්බර් මස 01",
    "Headline": "'ෆුල්ෆෙස් හෙල්මට් වලට නව රෙගුලාසි එයි '",
    "News Content": "යතුරුපැදිකරුවන්ට සම්පුර්ණයෙන් මුහුණ ආවරණය වන හිස්වැසුම් පැළදීම සම්බන්ධයෙන් වන  නව රෙගුලාසි  හඳුන්වා දීමට රජය කටයුතු කරන බව නීතිපතිවරයා අද (01) අභියාචනාධිකරණයට දන්වා සිටියේය. සම්පුර්ණයෙන් මුහුණ ආවරණය වන හිස්වැසුම් පැළඳීම තහනම් කිරීමට පොලීසිය ගත් තීරණයට එරෙහිව ගොනුකර තිබු නඩු තුනක් අද විභාගයට ගත් අවස්ථාවේදී  නීතිපති  මේ බව අධිකරණයට දන්වා සිටියේය.අභියාචනාධිකරණ සභාපති විජිත් මලල්ගොඩ මහතා  ෆුල්ෆේස් හෙල්මට් භාවිතය වැළැක්වීමට පොලීසිය ගත් තීරණයට එරෙහිව අධිකරණය පැනවු අතුරු  නියෝගය ලබන පෙබරවාරි 11 වන දින දක්වා  දීර්ඝ කැරිණි. අභියාචනාධිකරණය නියෝග ක‍ළේය .පෙත්සම ලබන පෙබරවාරි 10 වැනි දා කැඳවේ.යතුරුපැදි ධාවකයින් සඳහා සම්පුර්ණයෙන් මුහුණු ආවරණය කළ හිස්වැසුම් භාවිතය( ෆුල් ෆේස් හෙල්මට්) තහනම් කිරීමේ නීතිය ක්‍රියාත්මක වීමට එරෙහිව නාලක ඉන්ද්‍රජිත්, චානක දිසානායක ඇතුළු  තිදෙනෙක් අභියාචනාධිකරණය හමුවේ පෙත්සම් ඉදිරිපත් කළහ. තිබුණි.මහජන සාමය පිලිබඳ අමාත්‍ය ජෝන් අමරතංග, අමාත්‍ය රංජිත් මදදුමබණ්ඩාර, පොලිස්පති ,නීතිපති ඇතුළු පිරිසක් නම් කරනු ලැබ සිටිති. ",
    "URL": "https://www.lankadeepa.lk/latest_news/-ෆුල්ෆෙස්-හෙල්මට්-වලට-නව-රෙගුලාසි-එයි--/1-365706",
    "Category": "latest_news"
}