{
    "Source": "www.lankadeepa.lk",
    "Timestamp": "2018 සැප්තැම්බර් මස 12",
    "Headline": "සබරගමු සරසවි සිසුහු  විසඳුම් ඉල්ලා පාරට බසිති",
    "News Content": "(මුදිතා දයානන්ද)සබරගමු විශ්ව විද්‍යාලයේ කෘෂි විද්‍යාපීඨයට දේශන ශාලා පහසුකම් නොමැතිවිම ඇතුලූ ගැටලූ රැසක් මූලික කරගනිමින් සබරගමු විශ්ව විද්‍යලයීය මහා ශිෂ්‍ය සංගමය අද (12) කොළඹ කොටුවේ සිට විශ්ව විද්‍යාල ප‍්‍රතිපාදන කොමිෂන් සභාව දක්වා උද්ඝෝෂණ පෙළපාලියක් පැවැත්වූහ.කොළඹ කොටුව දුම්රිය ස්ථානය අසළින් ගමන් ආරම්භ කළ මෙම උද්ඝෝෂණ පෙළපාලිය කොම්පඤ්ඤ වීදිය, ඩාර්ලි පාර, ඉබ්බන්වල මංසන්ධිය ඔස්සේ වෝඞ් පෙදෙස දක්වා ගමන් කරනු ලැබිණි.වෝඞ් පෙදෙසේ විශ්ව විද්‍යාල ප‍්‍රතිපාදන කොමිෂන් සභාව ආසන්නයේ ජල ප‍්‍රහාරක රථ දෙකක් රඳවා තිබූ අතර පොලිස් ආරක්ෂාවද දැඩිකර තිබිණ. එහෙත් එම ස්ථානය දක්වා ගමන් කිරිමේදි සිසු සිසුවියන්ට පොලිසියෙන් කිසිදු බාධාවක් නොවිය.මාර්ග බාධක් කිසිවක්ද යොදා තිබුණේ නැත. විශ්ව විද්‍යාල ප‍්‍රතිපාදන කොමිෂන් සභාවේ පිවිසුම් දොරටු ඉබි යතුරු දමා වසා තිබූ අතර සිසුන්ගේ ගැටලූ පිළිබඳව ඇතුලත් වාර්තාව භාරගැනීමට කිසිදු වගකිව යුතු නිලධාරියෙක් පිටතට පැමිණියේ නැත. සිසු සිසුවියන් එම ස්ථානය ඉදිරිපිට මාර්ගයේ එකන් මංතීරුවක් වසාගනිමින් බිම වාඩිවි පැයක පමණ කාලයක් උද්ඝෝෂණයේ යෙදී සිට විසිර ගියහ.ඡායාරූප - ළහිරු හර්ෂණ  ",
    "URL": "https://www.lankadeepa.lk/latest_news/සබරගමු-සරසවි-සිසුහු--විසඳුම්-ඉල්ලා-පාරට-බසිති/1-536487",
    "Category": "latest_news"
}