{
    "Source": "www.lankadeepa.lk",
    "Timestamp": "2021 දෙසැම්බර් මස 17",
    "Headline": "ගංඟා ආශිත ස්ථාන 10,733ක් ආරක්‍ෂා කරයි",
    "News Content": "(යොහාන් භාසුර)රට පුරා ගංඟා ආශිතව තෝරාගත් ස්ථාන 10,733 ක් ආරක්‍ෂිත ප්‍රදේශ බවට පත්කිරීමට තීරණය කර ඇති බවත් එම ස්ථානවල ඇති ඉදිකිරීම් ඉවත්කිරීමට පියවර ගන්නා බවත් පරිසර අමාත්‍ය මහින්ද අමරවීර මහතා පැවසීය.ගංඟාවලට හානිවන බවට හදුනාගෙන ඇති ස්ථාන 10,733 න් ස්ථාන 1474 ක් කැලණි ගඟ ආශිත ස්ථාන බව කී අමාත්‍ය මහින්ද අමරවීර මහතා ගංඟා පරිසරය විනාශ කරන පුද්ගලයන්ට එරෙහිව ඉදිරියේදී දැඩි ක්‍රියාමාර්ග ගන්නා බව ද සඳහන් කළේය.පරිසර අමාත්‍යංශය ක්‍රියාත්මක කරන ‘සුරකිමු ගංඟා’ ව්‍යාපෘතිය යටතේ කැලණි ගඟ පිරිසිඳු කිරීමට තීරණය කර ඇති බවත් අමාත්‍යවරයා වැඩි දුරටත් කීය.  ",
    "URL": "https://www.lankadeepa.lk/news/ගංඟා-ආශිත-ස්ථාන-10-733ක්-ආරක්‍ෂා-කරයි/101-605020",
    "Category": "latest_news"
}