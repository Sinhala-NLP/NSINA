{
    "Source": "www.lankadeepa.lk",
    "Timestamp": "2018 සැප්තැම්බර් මස 17",
    "Headline": "පුත්තලම ප්‍රා. සභා සභාපති රිමාන්ඩ්",
    "News Content": " හිරාන් ප්‍රියංකර ජයසිංහ සහ රොවෙන් පෙරේරා පුත්තලම ප්‍රාදේශිය සභාවේ සභාපතිවරයා ඔහුට ඇති නඩුවේ ඇප කොන්දෙසි කඩ කිරිමේ චෝදනාවට අදාළ නඩුව අවසන් වනතුරු රක්ෂිත බන්ධනාගාර ගත කිරිමට පුත්තලම මහ අධිකරණ විනිසුරු ආදිත්‍ය කාන්ත මද්දුම පටබැදිගේ මහතා අද ( 17 ) නියෝග කළේය.මෙසේ රක්ෂිත බන්ධනාගාර ගත කෙරුණේ පුත්තලම ප්‍රාදේශීය සභාවේ සභාපති අංජන සදරුවන් යන අයයි.2010 වසරේ ජනවාරි 16 වැනි දා හිටපු ජනාධිපති මහින්ද රාජපක්ෂ මහතා සහභාගී වු මදුරන්කුලිය නගරයේ පැවති ජන රැළියකට ආණමඩුව තෝනිගල ප්‍රදේශයේ සිට බස් රථවලින් පැමිණෙමින් සිටි ආධාරකරුවන් පිරිසකට වත්මන් සභාපතිවරයා ඔහුගේ නිවසේ සිට කළ වෙඩිතැබීමක දී ආණමඩුව තෝනිගල පදිංචිව සිටි එවකට වයස අවුරුදු 16 ක් පමණ වු ජයසිංහ ආරච්චිගේ අනුර සමන් කුමාර නැමති අය මරණයට පත්ව තිබු බව කියයි.අදාළ නඩුවේ ප්‍රධාන සැකකරු වු සභාපතිවරයා ඇප මත සිටි අතර එසේ සිටියදී ඉන්දුනිසායාවේ පැවති සභාපතිවරුන්ගේ සම්මේලනයකට සහභාගී විමට පසුගිය 10 වැනි දා කටුනායක ජාත්‍යන්තර ගුවන් තොටුපලින් පිටත්ව යාමට සුදානම් වන විට ගුවන් තොටුපළ පොලිසිය විසින් අත් අඩංගුවට ගෙන අධිකරණයට ඉදිරිපත් කරනු ලැබීය.ඒ අනුව අදාළ කරුණු සැළකිල්ලට ගත් පුත්තලම මහ අධිකරණ විනිසුරුවරයා අදාළ නඩුව අවසන් වනතුරු සැකකරු රක්ෂිත බන්ධනාගාර ගත කිරිමට නියෝග  කළේය. ඡායාරූප - රොවන් පෙරේරා  ",
    "URL": "https://www.lankadeepa.lk/latest_news/පුත්තලම-ප්‍රා--සභා-සභාපති-රිමාන්ඩ්/1-536748",
    "Category": "latest_news"
}