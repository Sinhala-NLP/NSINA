{
    "Source": "www.lankadeepa.lk",
    "Timestamp": "2022 සැප්තැම්බර් මස 20",
    "Headline": "’’පානදුර සලිදුගේ’’ කුඩු පැකට් කළ යුවලක් අත්අඩංගුවට",
    "News Content": "(සුමිත් පොතුපිටිය බිමල් ශ්‍යාමන් ජයසිංහ)විදේශගතව සැඟව සිටින බව කියන ප්‍රධාන පෙලේ  මත්කුඩු ජාවාරම්කරුවෙකු වන \"පානදුර සලිදු\"  නමැත්තාගේ ජාවාරමට අයත් මත්කුඩු පැකට් කිරීමේ මධ්‍යස්ථානයක් ලෙස පවත්වාගෙන ගිය නිවසක් වටලා රුපියල් ලක්ෂ තිහකට අධික වටිනාකමකින් යුත් හෙරොයින් මත්කුඩු , ජාවාරම් මුදල් එක්ලක්ෂ  පනස් හයදහසක් ,ඇසුරුම් කඩදාසි සහ විද්‍යුත් තරාදි ඇතුළු උපකරණ සමග අඹු සැමි යුවලක් අත්අඩංගුවට ගත්බව අලුබෝමුල්ල පොලිසිය පවසයි.මෙසේ අත්අඩංගුවට ගෙන ඇත්තේ පානදුර, කිරිබේරිය ප්‍රදේශයේ පදිංචිව සිටින 36 සහ 28 වියැති  අඹුසැමි යුවලක් බව පොලිසිය පවසයි.පොලිස් විශේෂ කාර්යාංශ නිලධාරීන්ට ලද  තොරතුරක් මත වැටලීම කර හෙරොයින් මත්කුඩු ග්‍රෑම් 320 ක්, ජාවාරම් මුදල් රුපියල් එක්ලක්ෂ පනස් හයදාස් තුන්සීයක්, ඇසුරුම් කඩදාසි පනස්දහසකට ආසන්න ප්‍රමාණයක් , කුඩා ප්‍රමාණයේ විද්‍යුත්  තරාදි 2 ක් ජාවාරම සඳහා යොදාගත් බව කියන ජංගම දුරකථන 5 ක්, යතුරුපැදි 2 ක් ඇතුළු උපකරණ රැසක් සොයාගත් බව පොලිසිය කීය.සැකකරුවන් පානදුර මහේස්ත්‍රාත් අධිකරණයට ඉදිරිපත් කර රැඳවුම් නියෝග ලබාගැනීමට කටයුතු කරන බව පොලිසිය පවසයි.ජේෂ්ඨ පොලිස් අධිකාරි සමන්ත වෙදගේ මහතාගේ උපදෙස් පරිදි ස්ථානාධිපති පොලිස් පරීක්ෂක අසංක රාජකරුනා මහතා සමගින් කොස්තාපල්වරුන් වන තාරක (23013) ,රංග (29383), ලක්මාල් (93356), හසිත (94543),හේරත් (28810), ගිහාන් (97854) , කාන්තා ශසිකලා (13172) සහ පොකොරි අනුෂ්ක (97318) වැටලීමට වූහ.  ",
    "URL": "https://www.lankadeepa.lk/news/’’පානදුර-සලිදුගේ’’-කුඩු-පැකට්-කළ-යුවලක්-අත්අඩංගුවට/101-620103",
    "Category": "latest_news"
}