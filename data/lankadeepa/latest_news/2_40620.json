{
    "Source": "www.lankadeepa.lk",
    "Timestamp": "2020 මාර්තු මස 26",
    "Headline": "පොලොන්නරුවේ කුඹුරු අක්කර 18000 ක් කීඩෑ උවදුරෙන් විනාශයි",
    "News Content": "(ක.ගකරුණාරත්න)පොලොන්නරුව දිස්ත්‍රික්කයේ මෙවර මාස් කන්නයේ වී වගා කරන ලද කුඹුරු අක්කර 18,000 ක් පමණ කීඩෑ හානිය හේතුවෙන් විනාශයට පත්ව ඇතැයි පොලොන්නරුව දිස්ත්‍රික් ලේකම් ඩබ්ලිව්.ඒ ධර්මසිරි මහතා අද (26) පැවැසීය.මින්නේරිය,ගිරිතලේ සහ කවුඩුල්ල යන මහ ගොවි ජනපද ව්‍යාපාරවල මෙම කීඩෑ හානිය බහුලව සිදුව ඇතැයිද ඒ මහතා කීය.වගා හානි සම්බන්‍ධයෙන් තමන්ද සොයා බැලූ බවත්  පොලොන්නරුව ගොවිජන සේවා සහකාර කොමසාරිස් වරයා මගින් නිල වශයෙන් ලබාගත්  සංඛ්‍යාලේඛන කෘෂිකර්ම ඇමතිවරයා සහ කෘෂිකර්ම අමාත්‍යංශයේ ලේකම්වරයා වෙත යොමුකළ බවත් දිස්ත්‍රික් ලේකම්වරයා ප්‍රකාශ කළේය.    ",
    "URL": "https://www.lankadeepa.lk/news/පොලොන්නරුවේ-කුඹුරු-අක්කර-18000-ක්-කීඩෑ-උවදුරෙන්-විනාශයි/101-568846",
    "Category": "latest_news"
}