{
    "Source": "www.lankadeepa.lk",
    "Timestamp": "2022 අප්‍රේල් මස 09",
    "Headline": "විරෝධතාකරුන්ගෙන් ගාලුමුවදොර පිරෙයි",
    "News Content": "(යොහාන් භාසුර)ජනාධිපතිවරයාට සහ රජයට ඉල්ලා අස්වන ලෙස බලකරමින් කොළඹ ගාලු මුවදොරදී දැන් පැවැත්වෙන විරෝධතාවයට 15000 ට අධික ජනකායක් පැමිණ සිටිති.විරෝධතාවයට සහභාගි වීම සඳහා රටේ විවිධ ප්‍රදේශවලින් ජනතාව මේ සිත වන විට පැමිණෙමින් සිටින බවත් පස්වරු 4.00 වන විට විශාල ජනකායක්රැස්වනු ඇති බවත් විශ්වාසය පළ කරති.විවිධ වෘත්තීන්ට අයත් පිරිස් මේවනවිට උද්ඝෝෂණයට එක්ව සිටින බවත් ලංකා ගුරු සංගමයේ ප්‍රධාන ලේකම් ජෝශප් ස්ටාලින් මහතා ඇතුළු පිරිසක් ද මේ වන විට විරෝධතාවයට එක්ක සිටින බවද වාර්තා වේ.(යොහාන් භාසුර)ජනාධිපතිවරයාට සහ රජයට ඉල්ලා අස්වන ලෙස බලකරමින් මිලියනයක් කොළඹට කැඳවීමේ විරෝධතාවයට මේ වන විට දහස් සංඛ්‍යාත ජනතාවක් කොළඹ ගාලු මුවදොර අසලට එක්රොක් වී සිටිති.රටේ සිව් දෙසින් ජනතාව අද පෙරවරුවේ සිට ගාලුමුවදොර විවිධ පාඨ සටහන් කළ රැගෙන මේ වන විටත් යෝජිත ව සිටිති.(ඡායාරූප ජයමාල් චන්ද්‍රසිරි)   ",
    "URL": "https://www.lankadeepa.lk/news/විරෝධතාකරුන්ගෙන්-ගාලුමුවදොර-පිරෙයි/101-611271",
    "Category": "latest_news"
}