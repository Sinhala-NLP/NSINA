{
    "Source": "www.lankadeepa.lk",
    "Timestamp": "Editor  2021 ජනවාරි මස 05",
    "Headline": "ජාඇල ලංගම ඩිපෝව වසා දමයි",
    "News Content": " ( ප්‍රසංග පෙරේරා)කොවිඩ් 19 ආසාදිත කොන්දොස්තර මහතකු හමුවීම හේතුවෙන් ජා-ඇල ලංකා ගමනා ගමන මණ්ඩල ඩිපෝව  අද(05)  සිට තාවකාලිකව වසා දැමීමට පියවර ගත් බව ජා-ඇල නගර සභාවේ පරිපාලන මහජන සෞඛ්‍ය පරීක්ෂක ධනංජය හේරත් මහතා කීවේය.මේ අනුව එම ඩිපෝවෙහි සේවය කල 153 දෙනකු නිරෝධායනය ට ලක් කර තිබේ.ජාඇල රාගම 376 බස් මාර්ගයේ ධාවනය කල බස් රථයක රියදුරු මහතකුට මෙලෙස කොවිඩ් 19 ආසාදනය වී තිබිණි.මහජන සෞඛ්‍ය පරීක්ෂක වරයා පවසා සිටියේ ජනවාරි පලමුවනදා සිට ජා-ඇලින් පෙ.ව 6.30 / 9.30/11.30 ප.ව2.00,/5.00 යන වේලාවන් හිදී ගමන් ගත් මගීන් හා රාගමින් පෙ. ව .7.50/10.30/12.30 ප.ව 3.50/5.50 යන වේලාවන් හී ගමන් ගත් මගීන් ස්වයං නිරෝධායනයේ යෙදෙන ලෙසයි.එහමන්ම යම් අයෙක්ට කොවිඩ් රෝග ලක්ෂණයක් ඇතොත් වහාම මහජන සෞඛ්‍ය පරීක්ෂක වරුන් දැනුවත් කරන ලෙසද ධනංජය හේරත් මහතා ඉල්ලා සිටියේය.  ",
    "URL": "https://www.lankadeepa.lk/latest_news/ජාඇල-ලංගම-ඩිපෝව-වසා-දමයි/1-584175",
    "Category": "latest_news"
}