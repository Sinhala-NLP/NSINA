{
    "Source": "www.lankadeepa.lk",
    "Timestamp": "None  2013 දෙසැම්බර් මස 07",
    "Headline": "නෙල්සන් මැන්ඩෙලා හැඳින්වූ නම්",
    "News Content": "නෙල්සන් රෝලිහ්ලහ්ලා  විවිධ නම් වලින් හදුන්වනු ලැබීය.ඒ සෑම නමකටම විශේෂ සිද්ධියක් හා තේරුමක් විය.රෝලිහ්ලහ්ලා- මෙම නම මැන්ඩෙලාට උපතේදි ලැබුණ නමයි.  ‘ප්‍රශ්න ඇති කරන්නා‘ යන්න එම නමේ තේරුමයි. ඔහු පියා එම නම තැබීය.  නෙල්සන්- මැන්ඩෙලා පාසල් ගිය මුල්ම දවසේ ඔහුගේ ගුරුවරිය වූ ම්ඩින්ගානේ මෙම නම තැබුවාය.  අප්‍රිකා  දරුවන්‍ට ඉංග්‍රිසි නමක් ලබා දීම එකළ සිරිතක් විය. අප්‍රිකාව එකළ යටත් විජිතයක්ව පැවතීමත් බ්‍රිතාන්‍යය අධිරාජ්‍යයේ බලපෑමත් ඊට හේතු විය. මැන්ඩෙලගේ ගුරුවරිය නෙල්සන් යන්න මැන්ඩෙලා සදහා තෝරාගත්තේ ඇයිද යන්න අපහැදිලිය. මාඩිබා - මැන්ඩෙලා අයීති වූ කුලයෙන් ඔහුට ලැබුණු නමයි. එකළ පෙළපත් නාමයෙන් හදුන්වනවාට වඩා ග්‍රෝත්‍ර නාමයෙන් හැදින්වීම වැදගත් කොට සැලකීය. මාඩිබා 18 වන සියවසේ මැන්ඩෙලා උපන් ට්‍රාන්ස්කෙයි හි විසු තෙම්බි ග්‍රෝත්‍රික නායකයෙක්‍රට තිබූ නමකි. ටාටා - ඉසිඑක්ස්හෝසා භාෂාවෙන් ටාටා යන්නෙහි තේරුම පිය යන්නයි. මැන්ඩෙලා දකුණු අප්‍රිකානුවන්ට දැක්වූ ස්නේහය නිසා මෙම නමින් හදුන්වනු ලැබීය. කූලූ- මෙම නමේ තේරුම ‍ශ්‍රේෂ්ඨත්වය,විෂ්ශ්ටත්වය යන්නයි. මැනඩෙලාගේ එම ගතිගුණ නිසා  මෙම නමින් හදුන්වයි.‍‍‍‍ ශ්‍රේෂ්ඨයෙක් යන්න යන අරුත ද මෙහි ඇති නිසා මැන්ඩෙලාට මෙම නමින් අමතයි .කූලූ යන්න දකුණූ අප්‍රිකා‍වේ නිල භාෂාවක් වන ඉසිඑක්ස්හෝසා භාෂාවෙන් බිදී ආවකි.එහි සම්පූර්ණ වචනය නම් ‘යූබාවොම්කූලූ‘ යන්න. එහි තේරුම සීයා යන්නයි. ඩලිබුන්ගා - එක්ස්හෝසා ග්‍රෝත්‍රිකයන් විසින් පිරිමිකම සදහා හෙවත් තරුණයෙකු වැඩිවියට පත්කිරීම වෙනුවෙන්, එනම් වැඩිමහල් පිරිමියෙක් වූ බව සංකේතවත් කීරීම වෙනුවෙනු පවත්වන චරිත්‍රයේදි ලබාදුන් නමයි. ඩලිබුන්ගා යන්නෙහි තේරුම් වනුයේ කවුන්සිලයක සංවිධානයක ආරම්භකයා  නිර්මාපකයා සහ සාකච්ඡාවක කැදවුම්කරු යන්නයි. මේ නම යොදාගනිමින් මැන්ඩෙලා අමතන්නේ ‘ආහ් ඩලිබුන්ගා’ යනුවෙනි. මීට අමතරව මැන්ඩෙලාගේ පවුලේ සාමාජිකයන් ඔහුට විවිධ නම් වලින් අමතන ලදි. ඔහුගේ මුනුපුරු මිනිපිරියන් සීයා ලොකු තාත්තා යන නම් වලින් අමතන ලදි. ඔහුගේ තෙවනි බිරිද ග්‍රාසා මාචෙල් මැන්ඩෙලාට කතාකළේ පාපා යනුවෙනි. ",
    "URL": "https://www.lankadeepa.lk/latest_news/නෙල්සන්-මැන්ඩෙලා-හැඳින්වූ-නම්/1-192194",
    "Category": "latest_news"
}