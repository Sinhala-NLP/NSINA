{
    "Source": "www.lankadeepa.lk",
    "Timestamp": "2018 ඔක්තෝබර් මස 29",
    "Headline": "ජනතාව පෙළගැස්වීමේ ජවිපෙ රැළිය 01 දා",
    "News Content": "මුදිතා දයානන්ද  ජරාජීර්ණ දේශපාලනය පරාජයට පත්කර ජනතාවාදී දේශපාලනයකට ජනතාව පෙළගැස්වීමේ ජනතා මධ්‍යස්ථානයක් ගොඩනැගීම සඳහා වන පළමු රැළිය නොවැම්බර් 01 වැනිදා සවස 3.00ට නුගේගොඩදී පැවැත්වෙන බව ජනතා විමුක්ති පෙරමුණ පවසයි. සිවිල් සංවිධාන, වෘත්තීයවේදීන්, කලාකරුවන්, මාධ්‍යවේදින් ඇතුළු සියලු ජනකොටස් මේ සඳහා දැනටමත් රැස්කර ඇති බවද, මෙතෙක් එයට එක් නොවූ සියලු බලවේගයන්ට එදිනට එක්වන ලෙස ආරාධනා කරන බවද ජනතා විමුක්ති පෙරමුණේ නායක අනුර දිසානායක මහතා පැවසීය.ඔහු මේ බව කියා සිටියේ ඊයේ (29) පැලවත්ත ජනතා විමුක්ති පෙරමුණ ප්‍රධාන කාර්යාලයේ පැවති මාධ්‍ය හමුවකදී අදහස් දක්වමිනි.දැනට පවතින දේශපාලන තත්ත්වය තුළින් පොත් දහසක් කියවාවත් ලබාගත නොහැකි ඇත්දැකීම් සමුදායක් ජනතාවට ලබාදී ඇති බවද මෙරට ජරාජීර්ණ දේශපාලනය තේරුම් ගැනීමට එය ඕනවටත් වඩා ප්‍රමාණවත් බවද දිසානායක මහතා පැවසීය.  ",
    "URL": "https://www.lankadeepa.lk/latest_news/ජනතාව-පෙළගැස්වීමේ-ජවිපෙ-රැළිය-01-දා/1-539425",
    "Category": "latest_news"
}