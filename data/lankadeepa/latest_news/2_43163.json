{
    "Source": "www.lankadeepa.lk",
    "Timestamp": "2020 ජනවාරි මස 09",
    "Headline": "හිරිහැරයට ලක් වූ  ගෘහ සේවිකාවෝ 36 ක් යළි ශ්‍රී ලංකාවට",
    "News Content": "(ටී.කේ.ජී.කපිල ) කුවේටයේ ගෘහ සේවය සදහා ගොස් සිටියදී ,විවිධ හිරිහැර ,කරදර මෙන්ම වැටුප් නොලැබීම නිසා අසරණ වූ ශ්‍රී ලාංකික ගෘහ සේවිකාවන් 36 දෙනෙකු  අද (09)  කටුනායක ගුවන් තොටුපළ වෙත පැමිණ තිබුණි .  ඔවුහූ ශ්‍රී ලංකාවේ විවිධ ප්‍රදේශවල පදිංචි කාන්තාවෝ වූහ.තාවකාලික ගුවන් ගමන් බලපත්‍ර යටතේ  කටුනායක ගුවන් තොටුපළ වෙත පැමිණි  ඔවුන් අතර මාස 05 ක දරු ගැබක් හිමි ගර්භනී කාන්තාවක්  සහ පහරදීම් නිසා ආබාධිත තත්වයේ පසුවන කාන්තාවක් ද  සිටියහ . ඔවුහූ  කටුනායක ගුවන් තොටුපළ තුළ පිහිටි ශ්‍රී ලංකා විදේශ සේවා නියුක්ති කාර්යාංශ කාර්යාලයේ  තම පැමිණිළි සටහන් කිරීමෙන් පසුව , ඔවුන්ගේ ගම්බිම් බලා පිටත්ව ගියහ .  ",
    "URL": "https://www.lankadeepa.lk/latest_news/හිරිහැරයට-ලක්-වූ--ගෘහ-සේවිකාවෝ-36-ක්-යළි-ශ්‍රී-ලංකාවට/1-563800",
    "Category": "latest_news"
}