{
    "Source": "www.lankadeepa.lk",
    "Timestamp": "2022 මැයි මස 06",
    "Headline": "ඇමති තුනක් උද්ඝෝෂකයන්ට කොටු වෙති",
    "News Content": "(සුජිත් හේවාජුලිගේ සහ නිමන්ති රණසිංහ) සමගි ජන බලවේගයේ  පාර්ලිමේන්තු මන්ත්‍රීවරුන් වන හරීන්  ප්‍රනාන්දු මනුෂ නානායක්කාර සහ  හෙක්ටර් අප්පුහාමි  යන මහත්වරුන්  පාර්ලිමේන්තුවෙන්  පිටව යද්දී  පාර්ලිමේන්තුවට නුදුරු ජයන්තිපුර  ප්‍රදේශයේදී  උද්ඝෝෂණකරුවන් පිරිසක් ඔවුන් ගමන් ගත් වාහන හරස්  කර නතර කරවා ගෙන  ඔවුන්ට බැන තර්ජනය කිරීම නිසා  ඒ  ස්ථානයේ දැඩි නොසන්සුන්කාරී තත්වයක් අද (6) පස්වරුවේ ඇතිවිය.\"උඹලා ඔක්කොම එකයි. මෙච්චර දවස් කළේ උඹලා  ඩීල් දාපු එක.මුන්ට යන්න දෙන්න හොඳ නැහැ\" යනුවෙන් පවසමින් උද්ඝෝෂණ කරුවෝ මෙහිදී  හඬ නැගූහ .මන්ත්‍රීවරුන්ද  මෙහිදී අදහස් දැක්වීමට උත්සාහ   දරුවත් ඊට උද්ඝෝෂණකරුවන්ගෙන් ඊට ඉඩ ලැබුණේ නැත.මන්ත්‍රීවරුන්ට බැන තර්ජනය කළ පිරිසේ කාන්තාවෝද වූහ.මන්ත්‍රීවරුන් තිදෙනා ඒ ස්ථානයෙන් පිටවී යාමට උත්සාහ දැරූ අවස්ථාවේදීද උද්ඝෝෂණකරුවන්ගෙන්  දැඩි බාධා එල්ල වූ අතර ඔවුන් ඒ ස්ථානයෙන් පසුව දැඩි පරිශ්‍රමයක් දරා පිටව ගියේ  උද්ඝෝෂණකරුවන්ගේ හූ හඬ මධ්‍යයේය.(ඡායාරූප: ශාන්ත රත්නායක)   ",
    "URL": "https://www.lankadeepa.lk/news/ඇමති-තුනක්-උද්ඝෝෂකයන්ට-කොටු-වෙති/101-612632",
    "Category": "latest_news"
}