{
    "Source": "www.lankadeepa.lk",
    "Timestamp": "2018 මාර්තු මස 23",
    "Headline": "‘හරිගියත් වැරදුණත් අගමැති ඉවත් කිරීමේ සටන දිගටම කරනවා‘ - නිශාන්ත මුතුහෙට්ටිගම",
    "News Content": " (අමල් වික්‍රමරත්න)‘අග්‍රාමාත්‍යවරයාට මේ වෙද්දි මුළු රටේම  අප්‍රසාදයක් තියෙනවා. ඒක මැතිවරණ ප්‍රතිඵල වලින් ප්‍රකාශයට පත් වුණා. අපිට මේ රට ගොඩනගන්න බැරි ලොකුම පිළිලය  පාර්ලිමේන්තුවෙන්  ඉවත් කිරීමේ ,  බලතල වලින් ඉවත් කිරීමේ කර්තව්‍යට අපි අත ගැහුවේ මේක හරි ගියත්  මේක වැරදුණත් මේ සටන අපි දිගටම කරනවා. ‘ යැයි   වරාය සහ නාවික කටයුතු නියෝජ්‍ය  අමාත්‍ය නිශාන්ත මුතුහෙට්ටිගම මහතා පැවසීය.අද (23) පෙරවරුවේ බද්දේගම සහ යක්කලමුල්ල ප්‍රාදේශීය සභාවලට තේරී පත්වූ සභිකයන් දිවුරුම් දීමේ අවස්ථාවෙන් අනතුරුව මාධ්‍ය වෙත අදහස් දක්වමින් ඒ මහතා එසේ පැවසීය.එහිදී මාධ්‍යවේදීන් අසනලද ප්‍රශ්න වලට පිළිතුරුදුන් එමහතා මෙසේද පැවසීය.‘පාර්ලිමේන්තුව ඇතුළත වගේම ඉන් පිටතත් වර්තමාන අග්‍රාමාත්‍යවරයා ගෙදර යවනතුරු මේ සටන අත්හරින්නේ නෑ.පක්ෂ පාට භේදයක් නැතිව අපි ශ්‍රී ලංකා නිදහස් පක්ෂය හැටියට අතිගරු ජනාධිපති තුමාට  පසුගිය ජන්දය අවසන් වෙලා සතියක් යද්දී දැනුම් දුන්නා මේ හොරත් එක්ක ගමනක් යන්න බෑ කියලා.හොරකම වංචාව දුෂණය තියෙන්නේ අරලියගහ මන්දිරය ඇතුලේ. එයින් එළියේ නෙමෙයි.  මහා බැංකු හොරකමේ ප්‍රබලම චුදිතයා අර්ජුන මහේන්ද්‍රන් ඉන්නේ අරලිය ගහ මන්දිරය ඇතුලේ.පිටරට නෙමේ අපි හොයන්න ඕන.ඒ තරම් විශ්වාසනීය, මෙ රටේ ඉහළම පුටුව දෙන්න අග්‍රාමාත්‍යවරයා කටයුතුකළ එක ගැන අපේ දැඩිඅප්‍රසාදය තියෙනවා.අපේ දැඩි විරෝධය තියෙනවා.එක තමයි අපි ප්‍රකාශ කරේ. මේකට අපි කාගෙන්වත් අවසර ගත්තේ නෑ.මේක ජනතාව අපිට දීපු අවසරේ ‘ යැයිද නිශාන්ත මුතුහෙට්ටිගම මහතා පැවසීය.  ",
    "URL": "https://www.lankadeepa.lk/latest_news/‘හරිගියත්-වැරදුණත්-අගමැති-ඉවත්-කිරීමේ-සටන-දිගටම-කරනවා‘---නිශාන්ත-මුතුහෙට්ටිගම/1-526154",
    "Category": "latest_news"
}