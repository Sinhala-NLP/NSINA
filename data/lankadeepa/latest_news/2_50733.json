{
    "Source": "www.lankadeepa.lk",
    "Timestamp": "2019 ජනවාරි මස 22",
    "Headline": "ජාතික පාසල්හි අකටයුතුකම් ගැන පැමිණිලි බාර ගන්න නිලධාරිනියක්",
    "News Content": "(රංජන් කස්තුරි) ජාතික පාසල්වල සිදුවන අකටයුතුකම් ගැන පැමිණිලි බාර ගැනීම සඳහා අධ්‍යාපන අමාත්‍යාංශය නිලධාරිනියක් පත් කර තිබේ. දෙමාපියන්ගෙන් මුදල් එකතු කිරීම, චක්‍රලේඛවලට පටහැනිව භාණ්ඩ ආදිය ලබාගැනීම සහ වෙනත් කටයුතු සම්බන්ධයෙන් එම නිලධාරිනියට පැමිණිලි කළ හැකි බවද අධ්‍යාපන අමාත්‍යාංශය සඳහන් කරයි. ජාතික පාසල් සම්බන්ධ එම පැමිණිලි කේ. ජී. සී. මහේෂිකා මහත්මිය, සහකාර අධ්‍යාපන අධ්‍යක්ෂ, ජාතික පාසල් ශාඛාව, අධ්‍යාපන අමාත්‍යාංශය, ඉසුරුපාය, බත්තරමුල්ල යන ලිපිනයට ලිඛිතව දැනුම්දිය හැකිය.  ",
    "URL": "https://www.lankadeepa.lk/latest_news/ජාතික-පාසල්හි-අකටයුතුකම්-ගැන-පැමිණිලි-බාර-ගන්න-නිලධාරිනියක්/1-544340",
    "Category": "latest_news"
}