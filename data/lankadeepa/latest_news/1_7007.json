{
    "Source": "www.lankadeepa.lk",
    "Timestamp": "2023 ජනවාරි මස 17",
    "Headline": "ආණ්ඩුව මැතිවරණයට සූදානම්",
    "News Content": " (අංජුල මහික වීරරත්න සහ සුජිත් හේවාජුලිගේ)නෛතික ප්‍රශ්නයක් ආවේ නැතිනම් මැතිවරණය පවත්වන අතර ආණ්ඩුව ඊට සූදානම් යැයි ජනමාධ්‍ය නියෝජ්‍ය අමාත්‍ය  ශාන්ත බණ්ඩාර මහතා පාර්ලිමේන්තුවේ දී පැවසීය.කුරුණෑගල ප්‍රාදේශීය සභා වල සියයට අනූවක් සභාපතිවරුන් මැතිවරණයට ඉදිරිපත් වෙන බව කී රාජ්‍ය අමාත්‍යවරයා ඒ අය ගම්වල වැඩ කළ බවද ඔවුන්ට ජනතාව සලකන බවද පැවසීය.සමහරුන් මෙය ජනාධිපති තෝරන මැතිවරණයක් හෝ මහ මැතිවරණය කරගෙන තිබෙන බව කී රාජ්‍ය අමාත්‍යවරයා මේ විහිළුව මොකක්දැයි ප්‍රශ්න කළේය.  ",
    "URL": "https://www.lankadeepa.lk/latest_news/ආණ්ඩුව-මැතිවරණයට-සූදානම්/1-627083",
    "Category": "latest_news"
}