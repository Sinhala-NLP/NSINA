{
    "Source": "www.lankadeepa.lk",
    "Timestamp": "2018 මාර්තු මස 28",
    "Headline": "තීරණාත්මක කෘත්‍යාධිකාරී මණ්ඩල හමුව හෙට  සිරිකොතේදී",
    "News Content": " ( අංජුල මහීක වීරරත්න )එක්සත් ජාතික පක්ෂයේ  තීරණාත්මක කෘත්‍යාධිකාරී  මණ්ඩල රැස්වීමක්   සිරිකොත පක්ෂ මුලස්ථානයේදී  හෙට (29) පැවැත්වේ.අග්‍රාමාත්‍ය රනිල් වික්‍රමසිංහ මහතාට එරෙහිව  ඉදිරිපත් කර අති  විශ්වාසභංහ යෝජනාවට මුහුණ දෙන ආකාරය පිළිබඳව  කෘත්‍යාධිකාරී මණ්ඩල රැස්වීමේදී  සුවිශේෂි අවධානයක්  යොමු කිරීමට නියමිත බව එක්සත් ජාතික පක්ෂයේ ජ්‍යෙෂ්ඨ ප්‍රකාශකයෙකු පැවසීය.එක්සත් ජාතික පක්ෂ ප්‍රතිසංවිධාන යෝජනා ලබා ගැනීම සඳහා  පත්  කෙරුණ  රුවන් විජයවර්ධන කමිටු වාර්තාවද මෙදින කෘත්‍යාධිකාරී මණ්ඩලයට ඉදිරිපත් කිරීමට නියමිතව ඇති අතර කෘත්‍යාධිකාරී මණ්ඩලයේදී ප්‍රමුඛත්වය ලැබෙනු ඇත්තේ  විශ්වාසභංගය පරාජය කිරීමේ  සාකච්ඡා පිළිබඳව බව දැනගන්නට ඇත.කෘත්‍යාධිකාරී මණ්ඩල රැස්වීමෙන් අනතුරුව එක්සත් ජාතික පෙරමුණු නායකයන්  සහ අගමැති  අතර හමුවක්  අරලියගහ මන්දිරයේදී හෙට (28) සවස  පැවැත්වීමට නියමිතය.   ",
    "URL": "https://www.lankadeepa.lk/latest_news/තීරණාත්මක-කෘත්‍යාධිකාරී-මණ්ඩල-හමුව-හෙට--සිරිකොතේදී/1-526469",
    "Category": "latest_news"
}