{
    "Source": "www.lankadeepa.lk",
    "Timestamp": "None  2016 ජුලි මස 25",
    "Headline": "‘යාපන සරසවියේ පීඨ දෙකකට සිංහල සිසුන් ඇවිත්‘",
    "News Content": "යාපන විශ්ව විද්‍යාලයේ වාණිජ හා කළමනාකරණ පීඨවලට සිංහල සිසුන් කිහිපදෙනකු පැමිණ ඇති බව එහි පීඨාධිපති මහාචාර්ය වෙල්නම්බි කියයි.පළමුවසර හා සිව්වැනි වසර දේශන ආරම්භ වූ බවත් තවත් සිසුන් එනු ඇති බවත් ඔහු කීවේය.කලා පීඨයේ සිංහල සිසුන් අද (25) පැමිණ නොසිටිය බවත් විද්‍යා පීඨය ආරම්භව නොමැති බවත් සරසවි ආරංචි කියයි.පසුගියදා සරසවියේ පැවැති පළමු වසර සිසුන් පිළිගැනීමේ උත්සවයක් අතරතුර සිසුන් කිහිප දෙනකුට ප්‍රහාරයක් එල්ලවීම හේතුවෙන් සරසවිය වසා දැමිණි.යාපන විශ්ව විද්‍යාලයයේ පරිපාලන ගැටළු ආදී සියලු ගැටළු විසඳා එහි ඉගෙනුම ලබන දරුවන්ගේ ආරක්ෂාව ලබන සදුදා වන විට තහවුරු කර දෙන බවට අග්‍රාමාත්‍යවරයා ඇතුළු බලධාරීන් පොරොන්දු වී ඇති බවත්, එම පොරොන්දුව ඉටුවන තෙක් තම දරුවන් විශ්ව විද්‍යාලයට නොයවන බවත් එම සංසදයේ සභාපති අරුණ ගුණසේකර මහතා කියයි.  ",
    "URL": "https://www.lankadeepa.lk/latest_news/‘යාපන-සරසවියේ-පීඨ-දෙකකට-සිංහල-සිසුන්-ඇවිත්‘/1-440654",
    "Category": "latest_news"
}