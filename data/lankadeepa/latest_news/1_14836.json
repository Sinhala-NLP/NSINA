{
    "Source": "www.lankadeepa.lk",
    "Timestamp": "2022 ජුනි මස 16",
    "Headline": "‘වෙල්ගමට දැන් සනීපයි‘",
    "News Content": "(අංජුල මහික වීරරත්න)මැයි 9 වැනිදා කලහාකාරී සිද්ධි  අතරතුර ප්‍රහාරයට ලක් ව රෝහල් ගතව ප්‍රතිකාර ලැබූ සමගි ජනබලවේගයේ කළුතර දිස්ත්‍රික් පාර්ලිමේන්තු මන්ත්‍රී කුමාර වෙල්ගම මහතා නැවත දේශපාලන කටයුතු සඳහා අවතීර්ණ වී සිටියි.රටේ වත්මන් ආර්ථික තත්ත්වය පිළිබඳව සාකච්ඡා කිරීමට අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් කොළඹ අග්‍රාමාත්‍ය කාර්යාලයේ ඊයේ (15) පැවති රැස්වීමකට ද කුමාර වෙල්ගම මහතා සහභාගී වී සිටින අයුරු දැකගත හැකි විය.එම රැස්වීමට සමගි ජනබලවේගය නියොජනය කරමින් ආචාර්ය හර්ෂ ද සිල්වා, ඉරාන් වික්‍රමරත්න, රවුෆ් හකීම්, රිෂාඩ් බදුර්දීන් මහත්වරු ද සහභාගී වී සිටියහ.ප්‍රහාරයට ලක්වීමෙන් පසු අසනීප තත්ත්වය තත්වය උග්‍ර වීමෙන්  කුමාර වෙල්ගම මහතා දැඩි සත්කාර ඒකකයේ ද ප්‍රතිකාර ලැබීය.  ",
    "URL": "https://www.lankadeepa.lk/latest_news/‘වෙල්ගමට-දැන්-සනීපයි‘/1-614893",
    "Category": "latest_news"
}