{
    "Source": "www.lankadeepa.lk",
    "Timestamp": "None  2016 ජනවාරි මස 18",
    "Headline": "‘ආණ්ඩුවට උපදෙස් දෙන්න මානව හිමිකම් කොමිසමට පුළුවන්‘",
    "News Content": "මූලික අයිතිවාසිකම් ආරක්ෂා කිරීමට නීති හා පරිපාලනමය විධි විධාන සකස් කිරීමේ දී ආණ්ඩුවට උපදෙස් දීමට ශ්‍රී ලංකා මානව හිමිකම් කොමිසමට හැකියාව ඇතැයි එම කොමිසමේ ප්‍රකාශකයෙක් ලංකාදීපයට කීවේය.මරණ දඬුවම අහෝසි කරන්නැයි මෛත්‍රීපාල සිරිසේන ජනපතිට නිර්දේශ කළේ කොමිසමට ලැබී ඇති එම බලතල අනුව බව ද ශ්‍රී ලංකා මානව හිමිකම් කොමිසමේ එම ප්‍රකාශකයා සඳහන් කළේය.1996 අංක 21 දරණ ශ්‍රී ලංකා මානව හිමිකම් කොමිෂන් සභා පනතේ 10 වැනි වගන්තියේ ඇ, ඈ සහ ඉ උපවගන්ති අනුව මානව හිමිකම් කොමිසමට එම බලතල ලැබී ඇති බවත්, මූලික අයිතිවාසිකම් වැඩිදියුණු කිරීමේ හා ආරක්ෂා කිරීමේ නීතිමය හා පරිපාලනමය විධාන සහ කාර්ය පටිපාටි සමක්සිරීමේදී ආණ්ඩුවට උපදෙස් දීමට හා සහාය වීමට ද මානව හිමිකම් කොමිසමට බලය ඇති බවත් එම කොමිසම අවධානරණය කරයි.මානව හිමිකම් කොමිෂන් සභා පනතේ 10 වැනි වගන්තියේ ඇ වගන්තිය අනුව   ජාතික නීති හා පරිපාලනමය පිළිවෙත් ජාත්‍යන්තර මානව හිමිකම් නියමයන් හා සම්මතවලට අනුකූල බව සහතික කිරීම පිණිස ගත යුතු පියවර සම්බන්ධයෙන් ආණ්ඩුවට නිර්දේශ ඉදිරිපත් කිරීමට ද කොමිසමට හැකිය.එම පනතේ 10 වැනි වගන්තියේ  ඉ උප වගන්තිය අනුව   මානව හිමිකම් ක්ෂ්‍රේත්‍රයේ ද ගිවිසුම් හා වෙනත් ජාත්‍යන්තර සාධනපත්‍රවලට දායක වීමේ හා එකඟ වීමේ අවශ්‍යතාවය පිළිබඳව ආණ්ඩුවට නිර්දේශ ඉදිරිපත් කිරීමට කොමිසමට හැකි බවත් ශ්‍රී ලංකා මානව හිමිකම් කොමිසම කියයි. ",
    "URL": "https://www.lankadeepa.lk/latest_news/‘ආණ්ඩුවට-උපදෙස්-දෙන්න-මානව-හිමිකම්-කොමිසමට-පුළුවන්‘/1-378105",
    "Category": "latest_news"
}