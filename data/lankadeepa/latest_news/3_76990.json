{
    "Source": "www.lankadeepa.lk",
    "Timestamp": "None  2016 අප්‍රේල් මස 26",
    "Headline": "එන්රිකේ ප්‍රසංගයේ අර්බුද දිගටම",
    "News Content": "කොළඹ සී.ආර් ඇන්ඩ් එෆ්.සී ක‍්‍රීඩාංගනයේ පැවති පොප් ගායක එන්රිකේ ඉග්ලීෂීයස් ගේ ප‍්‍රසංගයේ ප‍්‍රවේශ පත් අලෙවියේ ගිණුම් වාර්තා සහ ප‍්‍රසංගයේ සංවිධානය කළ ලයිව් ඉවෙන්ට් ආයතනයේ වත්කම් අන්සතු කිරීම වළක්වන ලෙස අතුරු තහනම් නියෝගයක් ඉල්ලමින් පැමිණිල්ල කර ඇති ඉල්ලීම සම්බන්ධයෙන් වන විරෝධතා ලබන මැයි 7 වැනිදා අධිකරණය හමුවේ ගොනු කරන ලෙසට කොළඹ දිසා අධිකරණය අද (26) අදාළ සමාගමට නියෝග කරන ලදී.එන්රිකේ ඉග්ලීෂීයස් ගේ ප‍්‍රසංගය නැරඹීමට වී.අයි.පී ප‍්‍රවේශ පත්‍ර වලට හිමි පහසුකම් ලබා නොදීමෙන් සිදුවූ මානසික අසහනකාරී තත්ත්වය සඳහා රුපියල් දෙකෝටි විසි ලක්ෂයක් වන්දියක් ඉල්ලා ගොනු කළ පැමිණිලි කොළඹ අතිරේක දිසා විනිසුරු අමාලි රණවීර මහත්මිය හමුවේ අද කැඳවූ අතර එහිදී දිසා විනිසුරුවරිය විසින් මෙම නියෝගය නිකුත් කරන ලදී.පැමිණිල්ලේ එම ඉල්ලීම සම්බන්ධයෙන් ඉදිරිපත් කරන විරෝධතා පිළිබඳ විභාගයක් පවත්වා තීරණයක් ලබාදීම ප‍්‍රථමයෙන් සුදුසු බවට නිගමනය කළ විනසුරුවරිය මෙහිදී ප‍්‍රකාශ කළාය. ",
    "URL": "https://www.lankadeepa.lk/latest_news/එන්රිකේ-ප්‍රසංගයේ-අර්බුද-දිගටම/1-409154",
    "Category": "latest_news"
}