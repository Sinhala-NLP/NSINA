{
    "Source": "www.lankadeepa.lk",
    "Timestamp": "2021 මැයි මස 04",
    "Headline": "පළාත් 5 කට තද වැසි",
    "News Content": "(ඩයනා උදයංගනී)දිවයිනේ බොහෝ ප්‍රදේශවලට අද (4) සවස් කාලයේදී හෝ රාත්‍රී කාලයේදී ගිගුරුම් සහිත වැසි ඇතිවන බව කාලගුණ විද්‍යා දෙපාර්තමේන්තුව පවසයි.බස්නාහිර සබරගමුව, මධ්‍යම, ඌව සහ වයඹ පළාත්වලත්, පොළොන්නරුව, ගාල්ල සහ මාතර දිස්ත්‍රික්කවලත් ඇතැම් ස්ථානවලට මිලිමීටර 100ක පමණ තද වැසි ඇතිවිය හැකි බව ද එම දෙපාර්තමේන්තුවේ ප්‍රකාශකයෙක් පැවසීය.ගිගුරුම් සහිත වැසි ඇතිවන අවස්ථාවලදී තාවකාලික තද සුළං සහ අකුණු අනතුරුද ඇතිවිය හැකි බැවින් අනතුරු අවම කරගැනීමට ක්‍රියා කරන්නැයි කාලගුණ විද්‍යා දෙපාර්තමේන්තුව දැනුම්දීමක් කරයි.   ",
    "URL": "https://www.lankadeepa.lk/news/පළාත්-5-කට-තද-වැසි/101-589944",
    "Category": "latest_news"
}