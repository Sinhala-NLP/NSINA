{
    "Source": "www.lankadeepa.lk",
    "Timestamp": "2021 මැයි මස 21",
    "Headline": "කොරෝනා ආසාදිතන් 2891ක් වර්තා වෙයි",
    "News Content": "(ඩයනා උදයංගනී)කොවිඩ් 19 වයිරස ආසාදිතයන් තවත් 2891 දෙනෙක් අද (21) දිනයේ වාර්තාවූහ.මෙම නව ආසාදිතයන් පිරිසත් සමඟ මෙරටින් වාර්තා වී ඇති සමස්ත කොවිඩ් රෝගීන් සංඛ්‍යාව 1,57,677 ක් දක්වා ඉහළ ගොස් ඇත.මෙම ආසාදිතයන් දිවුලපිටිය, පෑලියගොඩ, බන්ධනාගාර සහ අලුත් අවුරුදු කොවිඩ් පොකුරුවලට අයත් බව සෞඛ්‍ය ප්‍රවර්ධන කාර්යාංශය පවසයි.එමෙන්ම කොවිඩ් ආසාදනය වූ 1,828 දෙනෙක් සුවය ලබා රෝහල්වලින් පිටත්ව ගොස් ඇති අතර මේ වන විට මෙරට සුවය ලැබූ කොවිඩ් ආසාදිතයන් සංඛ්‍යාව 1,25,360 ක් බව ද සෞඛ්‍ය ප්‍රවර්ධන කාර්යාංශය සඳහන් කරයි.   ",
    "URL": "https://www.lankadeepa.lk/news/කොරෝනා-ආසාදිතන්-2891ක්-වර්තා-වෙයි/101-591021",
    "Category": "latest_news"
}