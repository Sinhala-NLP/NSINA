{
    "Source": "www.lankadeepa.lk",
    "Timestamp": "2023 පෙබරවාරි මස 15",
    "Headline": "රටේ ඉදිරිය ගැන සිරිකොත අදහස් විමසයි",
    "News Content": "(අංජුල මහික වීරරත්න)පිටකෝට්ටේ සිරිකොත එක්සත් ජාතික පක්ෂ මූලස්ථානයේ මහජන දිනය පක්ෂ නියෝජ්‍ය නායක  රුවන් විජයවර්ධන මහතාගේ ප්‍රධානත්වයෙන් පැවැත්විණි.දිවයිනේ විවිධ පළාත් වල ජනතාව විශාල පිරිසක් මීට සහභාගී වූහ.මෙහිදී රජයේ ඉදිරි වැඩපිළිවෙළ පිළිබඳව මෙන්ම  මැතිවරණ කටයුතු සම්බන්ධයෙන් දීර්ඝ  වශයෙන් සාකච්ඡා කළ බව රුවන් විජයවර්ධන මහතා පැවසීය.ජනාධිපති රනිල් වික්‍රමසිංහ මහතාගේ වත්මන් වැඩ පිළිවෙල සහ රටේ වත්මන් තත්වය පිළිබඳව ජනතාව ප්‍රසාදයෙන් අදහස් දැක්වූ බවත් අනාගත වැඩපිළිවෙළ සඳහා මහා  සංඝරත්නයේ  අදහස් යෝජනා මෙහිදී  ලබාගත් බවත් විජයවර්ධන මහතා කීය.  ",
    "URL": "https://www.lankadeepa.lk/latest_news/රටේ-ඉදිරිය-ගැන-සිරිකොත-අදහස්-විමසයි/1-628675",
    "Category": "latest_news"
}