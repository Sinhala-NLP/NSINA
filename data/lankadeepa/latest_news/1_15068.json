{
    "Source": "www.lankadeepa.lk",
    "Timestamp": "2022 ජුනි මස 09",
    "Headline": "විදුලි බිලෙන් අවුරුද්දට රුපියල් බිලියන 500 ක් පාඩුයි",
    "News Content": "(අංජුල මහික වීරරත්න සහ සුජිත් හේවාජුලිගේ)අවුරුද්දකට විදුලි උත්පාදනය සඳහා රුපියල් බිලියන 750 ක් වැය වෙන නමුත් විදුලි බිලෙන්  එකතු වන්නේ  බිලියන 250ක් පමණක් බව විදුලිබල හා බලශක්ති අමාත්‍ය කංචන විජේසේකර මහතා පාර්ලිමේන්තුවේදී පැවසීය.ඒ අනුව රුපියල්  බිලියන 500 ක හිඟයක් තිබෙන අතර හිඟය පියවා ගැනීම සඳහා විදුලි බිල වැඩි කළ යුතු යැයි විදුලිබල මණ්ඩලයෙන් යෝජනා ඉදිරිපත් වී ඇති බවද අමාත්‍යවරයා සඳහන් කළේය.විදුලි බිල වැඩි කරනවා වෙනුවට උත්පාදන වියදම අඩු කළ යුතුව තිබෙන බව කී අමාත්‍යවරයා ඒ මේ සම්බන්ධයෙන් අමාත්‍යාංශයේ අවධානය යොමුවී තිබෙන බව සඳහන් කළේය.  ",
    "URL": "https://www.lankadeepa.lk/news/විදුලි-බිලෙන්-අවුරුද්දට-රුපියල්-බිලියන-500-ක්-පාඩුයි/101-614525",
    "Category": "latest_news"
}