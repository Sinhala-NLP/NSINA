{
    "Source": "www.lankadeepa.lk",
    "Timestamp": "2021 දෙසැම්බර් මස 19",
    "Headline": "කැබිතිගොල්ලෑවේ වැවක බැම්ම ගිලා බසී",
    "News Content": "(හේමන්ත රණසූරිය)කැබිතිගොල්ලෑව බණ්ඩාරඋල්පත වැවේ බැම්ම ගිලා බසිමින් තිබෙන බව ගොවි සංවිධාන කියයි.මේ වන විට වැවේ ගිලා බැසීම සිදු වූ ස්ථානයට වැලි කොට්ට 1000ක් පමණ හරස්කොට තත්ත්වය පාලනය කිරීමට පියවර ගන්නා බව පදවිය වාරිමාර්ග ඉංජිනේරු ප්‍රගීත් වැලිවිට මහතා පැවැසීය.මෙම වැව් බැම්ම බිඳී ගියහොත්  විශාල හානියක් සිදු වන බවත් යුද හමුදාව සිවිල් ආරක්ෂක දෙපාර්තමේන්තුවේ සහායෙන් ඊට අවශ්‍ය විසැඳුම් කඩිනමින් ගන්නා බව ද කැබිතිගොල්ලෑව ප්‍රාදේශීය ලේකම් වජිර රත්නායක පැවැසීය.වැවේ ජල ධාරිතාව අක්කර අඩි 975ක් වන බවත් කුඹුරු අක්කර 1500ක වග කරයි. ගොවි පවුල් 170 පමණ මෙම වැව අවට ජීවත්වන බව ද ගොවි සංවිධාන කියයි.  ",
    "URL": "https://www.lankadeepa.lk/latest_news/කැබිතිගොල්ලෑවේ-වැවක-බැම්ම-ගිලා-බසී/1-605139",
    "Category": "latest_news"
}