{
    "Source": "www.lankadeepa.lk",
    "Timestamp": "2021 දෙසැම්බර් මස 18",
    "Headline": "පොහොර නැව ගැන ආන්දෝලනාත්මක ප්‍රකාශයක්",
    "News Content": "(සුජිත් හේවාජුලිගේ )චීන පොහොර නැවට ඩොලර් මිලියන 6.7 ක් ගෙවීමේදී   කිසිවකුට හෝ කොමිස් මුදලක් ලැබුණා දැයි සැකයක් මතුවන බව රාජ්‍ය  අමාත්‍ය දයාසිරි ජයසේකර මහතා පැවසීය.මෙම පොහොර නැව  වෙනුවෙන් එක සත පහක් නොගෙවන බවටත් පොහොර නැවේ කිසිම දෙයක්  නොගන්නා බවටත්   මහින්දානන්ද අලූත්ගමගේ කෘෂිකර්ම අමාත්‍යවරයා මෙයට පෙර පැවසූ නමුත් සිදුවී ඇත්තේ  අනෙක් පැත්ත යැයිද  හෙතෙම සඳහන් කළේය.එම නැව වෙනුවෙන් ඩොලර් මිලියන 6.7 ක් ගෙවීමට සිදුවීම ජාතික අපරාධයක් බව පැවසූ රාජ්‍ය අමාත්‍යවරයා මේ සඳහා වගකිවයුතු සියලු දෙනාට එරෙහිව  ක්‍රියාමාර්ග ගත යුතු බවද  ප්‍රකාශ කළේ‍ය.  ",
    "URL": "https://www.lankadeepa.lk/latest_news/පොහොර-නැව-ගැන-ආන්දෝලනාත්මක-ප්‍රකාශයක්/1-605094",
    "Category": "latest_news"
}