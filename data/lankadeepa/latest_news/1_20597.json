{
    "Source": "www.lankadeepa.lk",
    "Timestamp": "2022 ජනවාරි මස 03",
    "Headline": "එජාපය නව වසරේ වැඩ අල්ලයි",
    "News Content": "(අංජුල මහික වීරරත්න)එක්සත් ජාතික පක්ෂය නව වසරේ වැඩ ඇරැඹීම පක්ෂ නායක හිටපු අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන්  පිටකෝට්ටේ සිරිකොත එක්සත් ජාතික පක්ෂ මූලස්ථානයේ දී අද (3) සිදු කෙරිණි.නිරෝධායන නීති රීති  වලට අනුකූලව ඉතා චාම් අයුරින් පැවැති  මෙම වැඩ ඇරඹීමේ අවස්ථාවට එජාප ක්‍රියාකාරීන් පිරිසක් ද සහභාගී වී සිටි අතර කැවුම් කිරිබත් සංග්‍රහයක් ද පැවැත්විණි.පක්ෂ නියෝජ්‍ය නායක රුවන් විජයවර්ධන, සභාපති වජිර අබේවර්ධන ,මහලේකම් පාලිත රංගේ බණ්ඩාර මහත්ම මහත්මීන් ප්‍රමුඛ පක්ෂ නිලධාරීහු  මෙම අවස්ථාවට සහභාගී වූහ.  ",
    "URL": "https://www.lankadeepa.lk/latest_news/එජාපය-නව-වසරේ-වැඩ-අල්ලයි/1-605886",
    "Category": "latest_news"
}