{
    "Source": "www.lankadeepa.lk",
    "Timestamp": "2020 පෙබරවාරි මස 12",
    "Headline": "ගුවන් විදුලියේ-රූපවාහිනියේ ප්‍රචාරය වන ගීතවලට කර්තෘභාගය ගෙවන්න යයි",
    "News Content": "(නාලක සංජීව දහනායක) ගුවන් විදුලි හා රූපවාහිනී නාලිකා මගින් ප‍්‍රචාරය කරනු ලබන සියලූම ගීත සදහා ලබන මාසයේ පළමු වැනිදා සිට කර්තෘභාග ගෙවීම සිදුකරන බව තොරතුරු හා ජනමාධ්‍ය අමාත්‍ය ආචාර්ය බන්දුල ගුණවර්ධන මහතා අද (12)  පැවැසීය. ඊට අදාළ ගැසට් පත‍්‍රය නිකුත් කරන බවද අමාත්‍යවරයා කීය. මාධ්‍ය ආයතන ප‍්‍රධානීන් සමග ජනමාධ්‍ය අමාත්‍යංශයේදී අද (12)  පැවැති සාකච්ඡාවකට එක්වෙමින් අමාත්‍යවරයා මේ බව සදහන් කළේය. එහිදී වැඩිදුරටත් අදහස් දක්වමින් අමාත්‍යවරයා සදහන් කර සිටියේ මාධ්‍යවේදීන් සදහා පොලී රහිත ණය ක‍්‍රමය නැවත ක‍්‍රියාත්මක කිරීමට සහ වාහන ණය ලබාදීමටත් අපේක්‍ෂාකරන බව බවද ආචාර්ය බන්දුල ගුණවර්ධන අමාත්‍යවරයා පැවැසීය. එමෙන්ම මාධ්‍යවේදීන්  සඳහා නිවාස ඉදිකරදීමට බළාපොරොත්තුවෙන් සිටි ස්ථානය ඉකුත් රජය සමයේදී පුද්ගලික ආයතනයකට ලබාදී තිබෙන බව කී අමාත්‍යවරයා එම ඉඩම නැවැත රජයට ලබාගෙන මාධ්‍යවේදීන්  වෙනුවෙන් නිවාස ඉදිකරදීමට රජය බලාපොරොත්තු වන බවද කීය. ජනසන්නිවේදන විෂය හැදෑරීම සදහා වෙනම විශ්ව විද්‍යාල විද්‍යායතනයක් ආරම්භ කිරීමටත් ජනමාධ්‍යවේදීන් සදහා ප්‍රෙස් කලබ් එකක් නැවත නිර්මාණය කිරීමට යෝජනා කර තිබෙන බවද අමාත්‍ය ආචාර්ය බන්දුල ගුණවර්ධන මහතා සදහන් කළේය.                                                            ",
    "URL": "https://www.lankadeepa.lk/latest_news/ගුවන්-විදුලියේ-රූපවාහිනියේ-ප්‍රචාරය-වන-ගීතවලට-කර්තෘභාගය-ගෙවන්න-යයි/1-565913",
    "Category": "latest_news"
}