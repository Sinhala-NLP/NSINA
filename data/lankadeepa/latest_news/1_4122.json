{
    "Source": "www.lankadeepa.lk",
    "Timestamp": "2023 ජුනි මස 21",
    "Headline": "අඩු කළ මිලට පාන් බනිස් නෑ",
    "News Content": "(මහින්ද නිශ්ශංක සහ කීර්ති ප්‍රනාන්දු)පාන් බනිස් ඇතුළු බේකරි නිෂ්පාදනවල මිල රුපියල් 10 කින් අඩු කළ ද ඇතැම් බේකරිවල ,ආපනශාලාවල, සහ පාන් බනිස් අලෙවි සල්වල  මිල අඩු කර නැතැයි පාරිභෝගිකයෝ පවසති .මිල අඩුකර නැති මෙම බේකරිවල සහ පාන් අලෙවිසල්වල මෙන්ම පාන් අලෙවි කරන ජංගම රථවලද පාන් ගෙඩියක් රුපියල් 150ක් 160 වශයෙන් ද බනිස් හා කිඹුලා බනිස් රුපියල් 60 සහ 70 වශයෙන් කලින් පැවති මිලටම අලෙවි කරන බව ඔවුහු කියති.මිල අඩු නොකිරීම ගැන පාන් අලෙවි කිරිමේ වෙළඳසල් මෙන්ම ජංගම රථවලින් කළ විමසීමකදී ඔවුන් කියා සිටියේ තමන්ට බේකරිවලින් පාන් බනිස් ඇතුළු බේකරි නිෂ්පාදන ලබා දුන්නේ කලින් මිලටම බවත් එම නිසා රුපියල් 10 කින් මිල අඩු කොට විකිණීමෙන් පාඩුවක් සිදුවන බැවින් කලින් අලෙවි කළ මිලටම පාන් බනිස් අලෙවි කළ බවයි.මීට අමතරව වැඩි මිලට පිටි මිලදී ගැනීමට සිදුවීම පාන් බනිස් මිල අඩු නොකිරීමට තවත් හේතුවක් බවද බේකරි හිමියන් කියා සිටිති .   ",
    "URL": "https://www.lankadeepa.lk/latest_news/අඩු-කළ-මිලට-පාන්-බනිස්-නෑ/1-635167",
    "Category": "latest_news"
}