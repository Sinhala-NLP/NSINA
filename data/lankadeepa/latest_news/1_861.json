{
    "Source": "www.lankadeepa.lk",
    "Timestamp": "2023 සැප්තැම්බර් මස 20",
    "Headline": "තීලීපන් සැමරුමට එරෙහිව ඉල්ලු වාරණය ප්‍රතික්ෂේප වෙයි",
    "News Content": "( රොමේෂ් මධුෂංඛ)වව්නියාව නගරයේ තිලීපන් සැමරුම් තහනම් කරන්නැයි ඉල්ලා වව්නියාව  පොලීසිය  අධිකරණයෙන් ඉල්ලු  තහනම් නියෝගය අද (20) වව්නියාව  අධිකරණය  ප්‍රතික්ෂේප කළේය.කොටි සංවිධානයේ හිටපු නායකයෙකු වූ තිලීපන්ගේ  36 වන ගුණ සැමරුම වෙනුවෙන් රථ පෙලපාලියක්ද වව්නියාව නගරයට පැමිණෙන බවටත් එහිදී තිලීපන් සැමරුම් හේතුවෙන් මහජන සාමයට බාධාවන බව පවසා වව්නියාව පොලීසිය වව්නියාව අධිකරණයෙන් තහනම් නියෝගයක් ඉල්ලූ අවස්ථාවේදී වව්නියාව අධිකරණය විසින් තහනම් නියෝගය නොපැනවීමට පියවර ගෙන ඇත.එහිදී වව්නියාව අධිකරණය විසින් නියෝග කොට ඇත්තේ මිය ගිය අය සිහිකිරීමට ඕනෑම අයෙකුට අයිතියක් පවතින බවටත් මහජන සාමය කඩවන අයුරින් යමෙක් කටයුතු කරන්නේ නම් එම අය වෙනුවෙන් නීතිය ක්‍රියාත්මක කරන ලෙසටද මියගිය අය වෙනුවෙන් සැමරීම් සිදුකරන අයට බාධාවක් නොවීමටද කටයුතු කරන ලෙසටත්ය.   ",
    "URL": "https://www.lankadeepa.lk/latest_news/තීලීපන්-සැමරුමට-එරෙහිව-ඉල්ලු-වාරණය-ප්‍රතික්ෂේප-වෙයි/1-640090",
    "Category": "latest_news"
}