{
    "Source": "www.lankadeepa.lk",
    "Timestamp": "2020 අප්‍රේල් මස 09",
    "Headline": "අල්කාසිම්හි ආසාධිතයා ඇසුරු කළ 65 ක් පුනානි නිරෝධායන මධ්‍යස්ථානයට",
    "News Content": "හිරාන් ප්‍රියංකර ජයසිංහ පුත්තලම අල්කාසිම් සිටි හා පාලවිය ප්‍ර‍‍‍‍‍‍දේශ වල සැගවී සිටි 65 ක පිරිසක් පුනානි පිහිටි නිරෝධායන මධ්‍යස්ථානය වෙත යැවීමට අද(9) දින රාත්‍රියේ කටයුතු කල බව පුත්තලම සෞඛ්‍ය වෛද්‍ය නිලධාරි වෛද්‍ය චන්රු ප්‍රනාන්දු මහතා පවසයි. මෙසේ පුනානි නිරෝධායන මධ්‍යස්ථානය වෙත යැවිම සිදුවුයේ පුත්තලම අල් කාසිම් සිටි නිවාස යෝජනා ක්‍රමයේ පදිංචිව සිටි කොරෝනා ආසාධිතයකු ලෙස හදුනා ගැනුන ආසාධිතයා සමග සමිප සම්බන්ධතා පැවැත්වු පිරිසක් බව  කියයි. අදාල පිරිස අල්කාසිම් සිටි කොරෝනා ආසාධිතයා සමිපව ඇසුරු කර ඇති බවත් ඒ බව අදාල ආසාදිතයා වසන් කර තිබු බවදපුත්තලම පරිපාලන මහජන සෞඛ්‍ය පරික්ෂක එන් .සුරේෂ් මහතා කියයි. අදාල අල් කාසිම් සිටි කොරෝනා ආසාධිතයා ඉන්දුනිසියා ආගමික කටයුතු සදහා ගොස් මාර්තු 16 දින ශ්‍රී ලංකාවට පැමිනි අයකු බවද කියයි. මෙම ආසාධිතයා සෞඛ්‍ය අංශ සෝයා ගැනිමට ප්‍රථම මන්නාරම තාරා පුරම් ප්‍රදේශයේ අවමංගලයකට බස් රථයකින් මෙම පිරිසත් සමග ගමන් කර තිබු නමුත් මේ සියල්ල වසන් කර තිබියදි ආරක්ෂක අංශ හා සෞඛ්‍ය අංශ කල සෝදිසි මෙහෙයුමකින් 9 දින සවස වන විට අනාවර්ණය කර තිබුනී. අදාල පිරිස පොලිස් හා යුධ හමුදාව එක්ව සෞඛ්‍ය අංශ මැදිහත් වි පුත්තලම සහිරා නිරෝධායන මධ්‍යස්ථානය වෙත රැගෙන එමෙන් යුධ හමුදා ආරක්ෂාව යටතේ  පසුව බස් රථ හතරකින්  පුනානි බලා පිටත් කිරිමට කටයුතු කල බව පුත්තලම 143 වන බලසේනාධිපති බ්‍රිගේඩියර් ධම්මික දිසානායක මහතා පැවසිය.  ",
    "URL": "https://www.lankadeepa.lk/covid19/අල්කාසිම්හි-ආසාධිතයා-ඇසුරු-කළ-65-ක්-පුනානි-නිරෝධායන-මධ්‍යස්ථානයට/203-570029",
    "Category": "latest_news"
}