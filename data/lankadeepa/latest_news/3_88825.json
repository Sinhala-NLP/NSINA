{
    "Source": "www.lankadeepa.lk",
    "Timestamp": "None  2015 අප්‍රේල් මස 02",
    "Headline": "මහින්දගේ  ඡන්ද වැඩ ලොතරැයි මණ්ඩලෙන්",
    "News Content": "හිටපු   ජනාධිපති    මහින්ද   රාජපක්ෂ  මහතාගේ  පසුගිය ජනාධිපති   මැතිවරණ  ප්‍රචාරක  කටයුතු    සඳහා   ජාතික   ලොතරැයි   මණ්ඩලයේ  රුපියල් කෝටි  විස්සකට  ආසන්න  ප්‍රමාණයක්    වැය  කර   ඇති  බව   සොයා   ගත්   බව එහි    සභාපති ,  මුදල්   අමාත්‍යංශයේ   උපදේශිකා   ෂර්මිලා   පෙරේරා මහත්මිය  පැවසුවාය.“උතුරේ යුද්ධය  අළලා  සැකසු  විඩියෝ   චිත්‍රපටිය   සහිත  ප්‍රචාරක   ට්‍රක්  රථය වෙනුවෙන්   රුපියල්   ලක්ෂ   650ක්   වැය  කර    ඇත්තේ  ද  ජාතික  ලොතරැයි  මණ්ඩලයයි. මෙම  මුදල  වැයකර  ඇත්තේ  දින  හතළිහක දිය. හිටපු   ජනාධිපතිවරයාගේ   විශාල   ඡායාරුප  සහිත   දැන්වීම්   පුවරු   සඳහා   රුපියල්  ලක්ෂ  650 ක්   ද  වැය  කර  ඇත.”හම්බන්තොට  ජනාධිපතිවරණ ප්‍රචාරක කටයුතු   සහ  සංගීත   සංදර්ශන   වෙනුවෙන්ද   මණ්ඩලයේ   මුදල්   වැය  කර  ඇති   බව   ඇය කිවාය.ජාතික  ලොතරැයි  මණ්ඩලයේ ප්‍රවර්ධන   වැය  ශිර්ෂයේ   සියයට   හැත්තෑපහකට   වැඩි   මුදලක්   වැය  කර   ඇත්තේ   පැවැති    රජයේ   දේශපාලන   අරමුණු  සඳහා   බවත්  මණ්ඩලය   පසුගිය  වසර    එකහමාරේ දි   පාඩුවට පවත්වාගෙන  ගොස්   ඇති  බවත්  සහභාපතිනිය  පැවසුවාය.පටු  දේපාලන   අරමුණූ  වෙනුවෙන්  වැය  කර   ඇති  මුදල්   සම්බන්ධ  සියලු විස්තර   ඇතුළත්  වාර්තාවක්   මුදල්   ඇමති   රවී    කරුණානායක   මහතා    වෙතට   භාර   දි   ඇතැයි   ද  ඇය  කිවාය.මෙයට   අදාළ   වාර්තා    දුෂණ   විමර්ෂණ  කොමිසම හමුවටක්,   රාජ්‍ය   දේපල   අයුතු    ලෙස   පරිහරණය    කිරිම  සම්බන්ධව වාර්තාවක්   මැතිවරණ  කොමසාරිස්වරයාටත්   ද   භාර   දෙන   බවත් ඇය පැවසුවාය.   ",
    "URL": "https://www.lankadeepa.lk/latest_news/මහින්දගේ--ඡන්ද-වැඩ-ලොතරැයි-මණ්ඩලෙන්/1-306812",
    "Category": "latest_news"
}