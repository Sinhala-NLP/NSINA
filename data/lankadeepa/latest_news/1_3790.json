{
    "Source": "www.lankadeepa.lk",
    "Timestamp": "2023 ජුනි මස 30",
    "Headline": "ණය යෝජනාවට මුදල් කමිටුවේ අනුමැතිය",
    "News Content": "(සුජිත් හේවාජුලිගේ සහ  අංජුල මහික වීරරත්න)දේශීය ණය ප්‍රතිව්‍යුහගතකරණයට අදාල යෝජනා සම්මතයට රජයේ මුදල් පිළිබඳ පාර්ලිමේන්තු කාරක සභාවේ අනුමැතිය  අද (30) පළවිය.බහුතර සාමාජික මන්ත්‍රීවරු පිරිසක් ඊට අනුමැතිය පළ කළහ.විවිධ පරස්පර විරෝධී අදහස් හේතුවෙන් මුදල් කාරක සභාව යම් යම් අවස්ථාවලදී උණුසුම් තත්ත්වයක් ගෙන තිබූ බව වාර්තා වේ.දේශීය ණය ප්‍රතිව්‍යුහගතකරණයට අදාළ යෝජනා සම්මතයරජයේ මුදල් පිළිබඳ පාර්ලිමේන්තු කාරක සභා රැස්වීමේදී දෙවැනි දිනටත් අද (30) සාකච්ඡා කිරීමෙන් අනතුරුව මෙසේ අනුමැතිය පළවිය.එම රැස්වීමේ මුල් වටයට මහ බැංකු අධිපති ආචාර්ය නන්දලාල් වීරසිංහ, භාණ්ඩාගාර ලේකම් මහින්ද සිරිවර්ධන සහ මුදල්, ආර්ථික ස්ථායීකරණ සහ ජාතික ප්‍රතිපත්ති අමාත්‍යාංශයේ  ඉහළ නිලධාරීහු පිරිසක් සහභාගී වූහ.කාරක සභාව   බැංකු ඇතුළු  අනෙකුත් මූල්‍ය  අරමුදල් සහ ආයතන හිමියන් සමඟ  දෙවැනි සාකච්ඡා වටය පැවැත්වීය.මේ අනුව යෝජනා සම්මතය  සංශෝධනවලට යටත්ව පාර්ලිමේන්තුවට ඉදිරිපත් කිරීමට කාරක සභාව අනුමැතිය දුන්නේයමේ සාකච්ඡාවකට මුදල් රාජ්‍ය අමාත්‍ය  ෂෙහාන් සේමසිංහ, විපක්ෂ නායක  සජිත් ප්‍රේමදාස සහ   කාරක සභා සාමාජික මන්ත්‍රීවරුන්  ඇතුළු  පිරිසක් සහභාගී වූහ.  ",
    "URL": "https://www.lankadeepa.lk/news/ණය-යෝජනාවට-මුදල්-කමිටුවේ-අනුමැතිය/101-635662",
    "Category": "latest_news"
}