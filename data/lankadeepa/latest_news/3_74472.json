{
    "Source": "www.lankadeepa.lk",
    "Timestamp": "None  2016 ජුනි මස 29",
    "Headline": "‘චම්පික සැකකරුවකු කරන්න සාක්කි නෑ‘",
    "News Content": "ඇමැති පාඨලී චම්පික රණවක රාජගිරියේදී රිය අනතුරක් සිදුකර පළා ගිය බව පැවසීමට සාක්කි නැතැයි කොළඹ අතිරේක මහේස්ත්‍රාත් චන්දන කලංසූරිය මහතා අද (29) ප්‍රකාශ කළේය.සාක්කිකරුවන්ගේ සාක්කිවල පරස්පරතා ද පොලිස් පරීක්ෂණ වාර්තා ද සැලකිල්ලට ගනිමින් ඇමැති රණවක සැකකරුවකු කිරීමට තරම් සාක්කි නැතැයි ද මහේස්ත්‍රාත් කියා සිටියේය.මේ අතර මේ සිද්ධිය සම්බන්ධයෙන් රාජගිරිය පොලිසිය ඉදිරිපිට අඟහරුවාදා (29) පැවැත්වූ විරෝධතාවයේ දී නඩුවට යම් බලපෑමක් කෙරෙන්නේ දැයි සොයා බලා වාර්තා කරන ලෙසද මහේස්ත්‍රාත් පොලිසියට නියෝග කළේය.   ",
    "URL": "https://www.lankadeepa.lk/latest_news/‘චම්පික-සැකකරුවකු-කරන්න-සාක්කි-නෑ‘/1-431915",
    "Category": "latest_news"
}