{
    "Source": "www.lankadeepa.lk",
    "Timestamp": "2022 ජනවාරි මස 28",
    "Headline": "නීලා හෙට සමුගනී",
    "News Content": "(ඩයනා උදයංගනී)ඉතාලියේ, මිලානෝ නුවර ශ්‍රී ලංකා කොන්සල් ජනරාල්වරිය ලෙස සේවය කරමින් සිටියදී අභාවප්‍රාප්ත වූ ප්‍රවීණ ගායිකා විශාරද නීලා වික්‍රමසිංහ මහත්මියගේ දේහය පිළිබඳ අවසන් කටයුතු බොරැල්ල කනත්තේ දී හෙට (29) පස්වරු 4.00ට සිදුකෙරේ.ඇගේ දේහය අවසන් ගෞරව දැක්වීම සඳහා පැපිලියාන, දෙහිවල පාර, අංක 85/1 දරණ නිවසේ තැන්පත් කර ඇති අතර හෙට පස්වරුවේ නිවසේ දී පාංශුකූල කටයුතු සිදුකර ආගමික වතාවත් සිදුකිරීමෙන් අනතුරුව බොරැල්ල කනත්තට රැගෙන එනු ඇත.හදිසියේ ඇතිවූ හෘදයාබාධයක් හේතුවෙන් මිලානෝහි සැන් රෆායල් රෝහලට ඇතුළත් කෙරුණු නීලා වික්‍රමසිංහ මහත්මිය ඉකුත් 17 වැනිදා උදෑසන අභාවප්‍රාප්ත වූවාය.  ",
    "URL": "https://www.lankadeepa.lk/latest_news/නීලා-හෙට-සමුගනී/1-607269",
    "Category": "latest_news"
}