{
    "Source": "www.lankadeepa.lk",
    "Timestamp": "2023 සැප්තැම්බර් මස 14",
    "Headline": "හරක් කටා එස්.අයිගේ පිස්තෝලය උදුරාගන්න සී.සී.ටී.වී සටහන් නෑ",
    "News Content": "(ඉන්දිකා රාමනායක) නදුන් චින්තක හෙවත් හරක් කටා   රැඳවුම් නියෝග මත   අපරාධ පරීක්ෂණ දෙපාර්තමේන්තුවේ රඳවා සිටියදි      විශේෂ කාර්ය බලකායේ උප පොලිස් පරීක්ෂකවරයකගේ රාජකාරි පිස්තෝලය  උදුරාගෙන පලායාමට උත්සහ කළ බව කියන සිද්ධිය  අපරාධ පරීක්ෂණ දෙපාර්තමේන්තුවේ සීසීටීවී කැමරා පද්ධතියේ සටහන් වී නොමැති බව එම ආරංචි මාර්ග පවසයි.එයට හේතුව වී ඇත්තේ  අපරාධ පරීක්ෂණ දෙපාර්තමේන්තුවේ සවකර ඇති  සිසිටිවි  කැමරා   රැසක්ම වසරකට අධික කාලයක සිට  අක්‍රිය වී තිබීම හේතුවෙන් බවද අපරාධ පරීක්ෂණ දෙපාර්තමේන්තු ආරංචි මාර්ග. පවසයි.මෙම හේතුවෙන් මෙම  සිදුවීම හා  කොස්තාපල්වරයා  සම්බන්ධ කිසිදු තොරතුරක්   මේ දක්වා අනාවරණය වී නොමැති බවද එම ආරංචි මාර්ග පවසයි.පොලිස් දෙපාර්තමේන්තුවේ හදවත වශයෙන් හැඳින්වෙන අපරාධ පරීක්ෂණ දෙපාර්තමේන්තුවේ සවිකර ඇති බොහොමයක් ම සීසීටීවී කැමරා  වසරකට අධික කාලයක සිට අක්‍රියව පැවැතීම  විශ්මයට හේතුවක් බව පොලිස් ආරංචි මාර්ග පවසයි.  ",
    "URL": "https://www.lankadeepa.lk/news/හරක්-කටා-එස්-අයිගේ-පිස්තෝලය-උදුරාගන්න-සී-සී-ටී-වී-සටහන්-නෑ/101-639791",
    "Category": "latest_news"
}