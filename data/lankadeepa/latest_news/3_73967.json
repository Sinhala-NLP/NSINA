{
    "Source": "www.lankadeepa.lk",
    "Timestamp": "None  2016 ජුලි මස 12",
    "Headline": "ෂාරුක් කෙල්ලෝ එක්ක",
    "News Content": "බොලිවුඩයේ \"කිං ඛාන්\" ලෙස හඳුන්වන ෂාරුක් ඛාන් ජූලි 19 වැනිදා එළිදක්වන \"ෆේමිනා\" සඟරාවේ මුල් කවරයට එක්ව සිටියි. මෙහි ෂාරුක් ඛාන් පෙනී සිටින්නේ මේ වසරේ \"මිස් ෆේමිනා\" රූප රාජිනි තරගයේ පළමු ස්ථාන ත්‍රිත්වය දිනාගත් ඉන්දීය සුරූපිනියන් තිදෙනා සමගිනි.ඔවුන් වන්නේ ප්‍රියදර්ශනි චෙටර්ජී, සුෂ්රුති ක්‍රිෂ්නා හා පන්ක්රු ගිඩ්වානිය. මෙම සඟරාවේ ප්‍රකාශයකයන් පවසන්නේ, ෂාරුක් මෙවැනි කවරයක් සඳහා පෙනී සිටින්නේ වසර 10කට පසුව බවයි. ඒ බැවින් මෙවර (ජූලි මාසයේ) \"ෆේමිනා\" කවරයට ඉහළ පිළිගැනීමක් ලැබෙනු ඇතැයිද ඔවුන් පවසා ඇත. මෙම ප්‍රකාශකයන් වැඩිදුරටත් පවසා සිටියේ, ලබන වසරේ ෂාරුක් රංගනයෙන් දායක වන \"ඩියර් සින්දගී\" චිත්‍රපටයේ ආරාධිත නර්තනයක් සඳහා මෙම සුරූපිනියන් එක්වීමට නියමිතව බවයි.  ",
    "URL": "https://www.lankadeepa.lk/latest_news/ෂාරුක්-කෙල්ලෝ-එක්ක/1-436035",
    "Category": "latest_news"
}