{
    "Source": "www.lankadeepa.lk",
    "Timestamp": "None  2012 ජුනි මස 26",
    "Headline": "‘පොන්සේකාගේ තර්ජනය පොලිසියට කීවේ නැහැ",
    "News Content": "හමුදාවෙන් පැන ගිය සෙබළුන්හට රැකවරණ දුන්නැයි හිටපු හමුදාපති සරත් පොන්සේකාට හා ඔහුගේ ලේකම් සේනක හරිප්‍රිය ද සිල්වාට එරෙහිව පවරා ඇති නඩුවේ සාක්කි දුන් බ්‍රිගේඩියර් අසෝක වීරසිංහ  පැවැසුයේ ඔවුන් අත්අඩංගුවට ගැනීමට පොන්සේකා පදිංචිව සිට යුද හමුදා නිවසට ගිය විට පොන්සේකා තමා වෙඩි තබා මරා දමන බවට තර්ජනය කළ බවයි. මහාධිකරණ විනිසුරු සුනිල් රාජපක්ෂ මහතා ඉදිරියේ ඔහු පැවැසුයේ කෙසේ වෙතත් කොළඹ අපරාධ කොට්ඨාස අංශයට කළ පැමිණිල්ලේ ඒ ගැන සඳහන් නොකළ බවයි. විභාගය ජූලි 20 වැනි දාට කල් ගියේය. ",
    "URL": "https://www.lankadeepa.lk/latest_news/‘පොන්සේකාගේ-තර්ජනය-පොලිසියට-කීවේ-නැහැ/1-50366",
    "Category": "latest_news"
}