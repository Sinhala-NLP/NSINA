{
    "Source": "www.lankadeepa.lk",
    "Timestamp": "2022 ජුනි මස 23",
    "Headline": "කන්දකාඩු  ගොවිපොළ මහ කන්න  වගාවට",
    "News Content": "(අංජුල මහික වීරරත්න)ජාතික පශු සම්පත් සංවර්ධන මණ්ඩලයට අයත් පොලොන්නරුව කන්දකාඩු  ගොවිපොළ මුළුමනින්ම ඉදිරි මහ කන්නය  වගාව සඳහා යොදා ගැනීමට  කෘෂිකර්ම අමාත්‍යංශය තීරණය කර තිබේ.ඒ අනුව කන්දකාඩු ගොවිපොළේ හෙක්ටෙයාර් 1215 ක්  යුද හමුදාවටත්, තවත් අක්කර 500ක් පුනරුත්ථාපන දෙපාර්තමේන්තුවටත් ලබා දීම සඳහා ඉදිරිපත් කළ අමාත්‍ය මණ්ඩල පත්‍රිකාවට අමාත්‍ය මණ්ඩලයේ අනුමැතිය හිමි වූ බව කෘෂිකර්ම වනජීවී හා වනසම්පත් සංරක්ෂණ අමාත්‍ය මහින්ද අමරවීර මහතා පැවසීය.මේ සම්බන්ධයෙන්  කෘෂිකර්ම අමාත්‍යාංශයේ දී පැවැති සාකච්ඡාවකදී  අදහස් පළ කළ අමාත්‍යවරයා ශ්‍රී ලංකාව මුහුණපාන ආර්ථික අර්බුදය මෙන්ම ආහාර හිඟය තුරන් කරලීම සඳහා සෑම ඉඩමක්ම වගා කිරීමට රජය ගත් තීරණය මත කන්දකාඩු ගොවිපොළේ අක්කර 11,000කින් සමන්විත සියලු ඉඩම් වගා කිරීමට කටයුතු යොදන බව කීය.  ",
    "URL": "https://www.lankadeepa.lk/news/කන්දකාඩු--ගොවිපොළ-මහ-කන්න--වගාවට/101-615286",
    "Category": "latest_news"
}