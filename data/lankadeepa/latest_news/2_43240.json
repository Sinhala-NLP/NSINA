{
    "Source": "www.lankadeepa.lk",
    "Timestamp": "2020 ජනවාරි මස 06",
    "Headline": "වලංගු වීසා නැති විදේශිකයින් 7,010 ක් ශ්‍රී ලංකාවේ",
    "News Content": "(ඉන්දිකා රාමනායක)වලංගු වීසා බලපත‍්‍ර නොමැතිව විදේශිකයන් 7,010 දෙනෙක්  මෙරට තුළ නීති විරෝධීව රැදී සිටින බවට තොරතුරු හෙළි වී ඇති බව පොලිස් මුලස්ථාන කියයි.මින් බොහොමයක් දෙනා  සංචාරක වීසා මගින් මෙරටට පැමිණ වසර කිහිපයක් පුරාම සැගව සිටි පිරිස බවද උසස් පොලිස් නිලධාරියෙක් පැවසීය.ආගමන විගමන දෙපාර්තමේන්තුව   මේ සම්බන්ධයෙන් වාර්තාවක් පොලිසිය වෙත ඉදිරිපත් කර ඇති බවද  එම උසස් පොලිස් නිලධාරියා කීය. වලංගු වීසා නොමැතිව  මෙරට තුළ සැගව සිටින විදේශිකයන් අත්අඩංගුවට ගැනීම සදහා මුළු දිවයිනම ආවරණය වන පරිදි පැය අටක පුරා සිදුකළ සෝදිසි මෙහෙයුමකින්    විදේශිකයන්  136 දෙනකු අත්අඩංගුවට ගත් බව පොලිස් මුලස්ථානය කියයි.වැඩබලන පොලිස්පති   සී ඞී වික‍්‍රමරත්න මහතාගේ   උපදෙස් මත   ඊයේ  (5) රාති‍්‍ර 10.00 සිට  අද  (6)  අලූයම 6.00 දක්වා  මෙම මෙහෙයුම  සිදුකළ බව පොලිස් මුලස්ථානය කියයි. අත්අඩංගුවට ගත් පිරිස  ඉන්දියන් ජාතිකයන්  82 ක්, ජාතිස්ථාන ජාතිකයන් 12 ක්,  මාලදිවයින් ජාතිකයන් 10 දෙනෙක්,  නයිජීරියන් ජාතිකයන් 8 දෙනක්,  බංගලිදේශ ජාතිකයන් 6 දෙනෙක්,  චීන ජාතිකයන් හා කැනඩා ජාතිකයන් සිව්දෙවා බැගින් අටදෙනෙක්,  තායිලන්ත හා ස්විට්සර්ලන්ත ජාතිකයන් දෙදෙනා බැගින් සිව්දෙනෙක්,  ඇමැරිකානු, කටාර්, ස්වීඩන්,  ඇග්ෆනිස්ථාන්, ඊශ‍්‍රායෙන් , කොරියා යන රටවල එක් අයකු බැගින්  සිටින බව පොලිස් මුලස්ථානය කියයි.මොවුන්  මෙරට රැදී සිටිමින්  නොයෙක් වංචාවන් වල, නීති විරෝධී ජාවාරම්වල නිරත බව බවත්  ඒ අනුව මොවුන් අත්අඩංගුවට ගැනීමේ මොහෙයුම් කි‍්‍රයාත්මක කළ බවද පොලිස් ආරංචි මාර්ග කියයි. අත්අඩංගුවට ගත්  විදේශිකයන් පිරිස අත්අඩංගුවට ගෙන පිටුවහල් කිරීමට නියමිත අතර මෙම මෙහෙයුම්  අඛණ්ඩව ඉදිරියේත් සිදුකරන බවද පොලිස් ආරංචි මාර්ග වැඩිදුරටත් පවසයි.   ",
    "URL": "https://www.lankadeepa.lk/latest_news/වලංගු-වීසා-නැති-විදේශිකයින්-7-010-ක්-ශ්‍රී-ලංකාවේ/1-563596",
    "Category": "latest_news"
}