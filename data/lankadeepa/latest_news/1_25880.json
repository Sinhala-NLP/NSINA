{
    "Source": "www.lankadeepa.lk",
    "Timestamp": "2021 අගෝස්තු මස 18",
    "Headline": "එන්නත් තව තොගයක් ආනයනයට කැබිනට් අනුමැතිය",
    "News Content": "(අජන්ත කුමාර අගලකඩ)තවත් ෆයිසර් එන්නත් මාත්‍රා එක්කෝටි හතළිස් ලක්ෂයක් සහ සයිනොෆාම් එන්නත් මාත්‍රා ලක්ෂ අනුවක් කඩිනමින් ආනයනය කිරිමට කැබිනට් මණ්ඩල අනුමැතිය ලැබී ඇත .අවුරුදු 18ට වැඩි සියලු දෙනාට ලබන මස තිස් වැනිදාට පෙර එන්නත් ලබා දී අවසන් කිරීමට රජය සැලසුම් කර ඇති අතර ,එම අවශ්‍යතාව සපුරාලීම සඳහා මෙම එන්නත් තොගය ආනයනය කෙරේ .දැනට 1,12, 61,065 දෙනෙකුට කොවිඩ් මර්දන එන්නතේ පළමු මාත්‍රාව ලබා දී ඇති අතර, එන්නත් දෙකම ලබා දී ඇති පිරිස 32,49,670කි.මෙරටට විවිධ මාර්ගවලින් දැනට ලැබී ඇති එන්නත් ප්‍රමාණය 1,94,90,630ක් බව සෞඛ්‍ය අමාත්‍යංශයේ කියයි .   ",
    "URL": "https://www.lankadeepa.lk/latest_news/එන්නත්-තව-තොගයක්-ආනයනයට-කැබිනට්-අනුමැතිය/1-597174",
    "Category": "latest_news"
}