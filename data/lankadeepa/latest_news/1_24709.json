{
    "Source": "www.lankadeepa.lk",
    "Timestamp": "2021 සැප්තැම්බර් මස 17",
    "Headline": "“ගොවි ජනතාව සමග ආණ්ඩුවේ සෙල්ලම වහා නවතනු’’",
    "News Content": "(නිමල කොඩිතුවක්කු)ගොවිජනතාව සමග ආණ්ඩුවේ සෙල්ලම වහා නවතා රටේ සමස්ථ ජනතාවගේ නාමයෙන් ගොවිජනතාවගේ ප්‍රශ්න කෙරෙහි සංවේදීව වහා විසඳුම් සලසන ලෙස ආණ්ඩුවෙන් ඉල්ලා සිටින බව විපක්ෂ නායක සජිත් ප්‍රේමදාස මහතා නිවේදනයක් නිකුත් කරමින් සඳහන් කරයි.මැතිවරණයට පෙර තිබූ ආණ්ඩුවේ කෘෂිකර්මය සම්බන්ධ ප්‍රතිපත්තිය අද වනවිට සහමුලින්ම උඩුයටිකුරු වී ඇති බවත් ගොවියා නඟා සිටුවනවා වෙනුවට ගජමිතුරන් පෝෂණය කිරීම ආණ්ඩුව විසින් සිදුකරමින් සිටින බවත් විපක්ෂ නායකවරයා සඳහන් කරයි.\"ආහාර සුරක්‍ෂිතභාවය අන් කවරදාටත් වඩා අදවනවිට සුවිශේෂී වී ඇති නමුත් ආණ්ඩුව ආහාර නිෂ්පාදනයේ ප්‍රමුඛයා වන ගොවියා සම්පුර්ණයෙන්ම අකර්මණ්‍යකොට ඇත.මැතිවරණයට පෙර තිබූ ආණ්ඩුවේ කෘෂිකර්මය සම්බන්ධ ප්‍රතිපත්තිය අද වනවිට සහමුලින්ම උඩුයටිකුරු වී ඇති අතර ගොවියා නඟා සිටුවනවා වෙනුවට ගජමිතුරන් පෝෂණය කිරීම ආණ්ඩුව විසින් සිදුකරමින් සිටී.කොරෝනා ව්‍යසනය සමඟ අරගල කරන ලොව බොහෝ රටවල් සෞඛ්‍ය සහ ආහාර සුරක්ෂිතතාවය පිළිබඳව සිය ප්‍රමුඛත්වය ලබා දී ඇති නමුත් මෙරට ආණ්ඩුව ඒ දෙකම දුර්මුඛ කොට අවශේෂ ලෙස පසෙකට දමා තිබේ.එහි ඛේදවාචකය අවාසනාවන්ත ලෙස අත්විඳින්නට සිදුවන්නේද අහිංසක පුරවැසි පරපුරට මිස අවස්ථාවාදී ආණ්ඩුවට නොවේ.එබැවින් රටේ සමස්ථ ජනතාවගේ නාමයෙන් ගොවිජනතාවගේ ප්‍රශ්න කෙරෙහි සංවේදීව වහා විසඳුම් සලසන ලෙස අපි ආණ්ඩුවට අවධාරණය කරමු.  ",
    "URL": "https://www.lankadeepa.lk/latest_news/“ගොවි-ජනතාව-සමග-ආණ්ඩුවේ-සෙල්ලම-වහා-නවතනු’’/1-599206",
    "Category": "latest_news"
}