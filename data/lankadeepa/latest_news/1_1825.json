{
    "Source": "www.lankadeepa.lk",
    "Timestamp": "2023 අගෝස්තු මස 23",
    "Headline": "අලුත් රාජ්‍ය තාන්ත්‍රිකයෝ ජනපතිට අක්තපත්‍ර දෙති",
    "News Content": "(අංජුල මහික වීරරත්න)ශ්‍රී ලංකාවට අලුතින් පත්ව පැමිණි තානාපතිවරු දෙදෙනෙක් සහ මහකොමසාරිස්වරයෙක් ජනාධිපති කාර්යාලයේ දී ජනාධිපති රනිල් වික්‍රමසිංහ මහතා අද (23)වෙත අක්ත පත්‍ර බාර දුන්හ.ඉතාලි ජනරජය සහ ජර්මානු ෆෙඩරල් ජනරජය සඳහා නව තානාපතිවරුන් දෙදෙනෙක් පත්ව සිටින අතර, මහා බ්‍රිතාන්‍යයේ එක්සත් රාජධානිය සහ උතුරු අයර්ලන්තය සඳහා නව මහකොමසාරිස්වරයෙක් පත්ව සිටියි.ඉතාලි තානාපති දමියානෝ ෆ්‍රැන්කොවිහ්,මහා බ්‍රිතාන්‍යයේ එක්සත් රාජධානිය සහ උතුරු අයර්ලන්තයේ මහ කොමසාරිස් ඇන්ඩෘ පැට්‍රික්, ජර්මානු ෆෙඩරල් ජනරජයේ තානාපති ආචාර්ය ෆෙලික්ස් නියුමාන් මහත්වරු මෙලෙස අක්ත පත්‍ර බාර දුන්හ.විදේශ කටයුතු රාජ්‍ය අමාත්‍ය තාරක බාලසූරිය, ජනාධිපති ලේකම් සමන් ඒකනායක, විදේශ කටයුතු අමාත්‍යාංශ ලේකම් අරුණි විජේවර්ධන යන මහත්ම මහත්මීහු ද මෙම අවස්ථාවට එක්ව සිටියහ.  ",
    "URL": "https://www.lankadeepa.lk/news/අලුත්-රාජ්‍ය-තාන්ත්‍රිකයෝ-ජනපතිට-අක්තපත්‍ර-දෙති/101-638627",
    "Category": "latest_news"
}