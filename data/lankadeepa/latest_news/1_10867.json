{
    "Source": "www.lankadeepa.lk",
    "Timestamp": "2022 ඔක්තෝබර් මස 09",
    "Headline": "කැලණිවැලි මාර්ගයේ දුම්රිය ධාවනය හෙට සිට යළි",
    "News Content": "(මහින්ද නිශ්ශංක සහ කීර්ති ප්‍රනාන්දු )කැලණිවැලි මාර්ගයේ දුම්රිය ධාවන කටයුතු හෙට ( 10) උදෑසන සිට සාමාන්‍ය පරිදි ක්‍රියාත්මක වන බව දුම්රිය දෙපාර්තමේන්තුව පවසයි .මෙම මාර්ගයේ පාලමක අලූත්වැඩියා කටයුත්තක් හේතුවෙන් ඉකුත් (07)වෙනිදා රාත්‍රියේ 8:30 සිට අද (09) පස්වරු 6 පමණ වන තුරු කොස්ගම සිට අවිස්සාවේල්ල දක්වා කොටස වසා තිබූ අතර මාර්ගයේ දුම්රිය ධාවනය කොළඹ කොටුවේ සිට කොස්ගම දක්වා සීමා කර තිබූ බවද දෙපාර්තමේන්තුව සඳහන් කරයි .අලූත්වැඩියා කටයුතු අවසන් කිරීමෙන් අනතුරුව පළමුවරට කොළඹ කොටුවෙන් අද (09) රාත්‍රී  අවිස්සාවේල්ල දක්වා දුම්රිය ධාවනය කිරීමට නියමිත බව ද දුම්රිය ප්‍රධාන පාලක කාර්යාලය පවසයි .   ",
    "URL": "https://www.lankadeepa.lk/news/කැලණිවැලි-මාර්ගයේ-දුම්රිය-ධාවනය-හෙට-සිට-යළි/101-621220",
    "Category": "latest_news"
}