{
    "Source": "www.lankadeepa.lk",
    "Timestamp": "2022 පෙබරවාරි මස 02",
    "Headline": "අරුන්දිකට ඇමැතිධුරය අත හරින්න වෙයිද?",
    "News Content": "(ඩබ්ලිව්. කිර්ති මිගමුව)රාගම වෛද්‍ය පිඨයේ සිසුන්ට පහරදීමේ සිද්දියට මා සම්බන්ධ බවට තහවුරු වුවහොත් ඇමතිධූරය අත් හරිනවා යැයි රාජ්‍ය අමාත්‍ය අරුන්දික ප්‍රනාන්දු මහතා පවසයි.එම සිද්දියෙන් තුවාල ලබා දැන මිගමුව රෝහලේ ප්‍රතිකාර ලබන රාගම වෛද්‍ය පීඨයේ තෙවන වසරේ සිසුවකු වන ලොහාන් කනිෂ්ක සෙනරත් පරණවිතානගේ සුවදුක් විමසීම සදහා රෝහලට පැමිණි අවස්ථාවේ මාධ්‍යවේදීන් හමුවේ රාජ්‍ය අමාත්‍යවරයා මේ බව කීවේය.මෙම සිද්ධිය ගැන දැනගත්තේ අද උදෑසන. මේ සදහා පොල් සංවර්ධන අධිකාරියේ වාහනයක් ඊට යොදාගෙන ඇති බව දැන ගත්තා. ඒ අයට එරෙහිව විධිමත් පරික්ෂයකින් පසු විනය පියවර ගැනීමට කටයුතු කරනවා යැයි ද අමාත්‍යවරයා කියා සිටියේය.මෙම සිද්ධියෙන් තුවා ලැබූ ලොහාන් කනිෂ්ක සෙනරත් පරණවිතාන සිසුවාගේ මව වන විශේසඥ වෛද්‍ය කේ ඩි සි පරණවිතාන මහත්මිය අදහස් දක්වමින් ශිෂ්‍ය සමිති අතර ගැටුමක් නිසා මෙම පහරදීමට සිදුව ඇති බව දැන ගන්න ලැබුණා.පළමු වසරේ දීත් මගේ පුතාට පහරදීමක් කළ බව ඇය වැඩිදුරටත් කීවාය.මෙම ගැටුම්වලට නවවදය බවත් විශ්ව විද්‍යාල තුළින් නවක වදය අවසන් කිරීම සදහා කටයුතු කිරීම සියලුදෙනාගේම වගකීමක් බව ද ඇය කීවාය.   ",
    "URL": "https://www.lankadeepa.lk/news/අරුන්දිකට-ඇමැතිධුරය-අත-හරින්න-වෙයිද-/101-607568",
    "Category": "latest_news"
}