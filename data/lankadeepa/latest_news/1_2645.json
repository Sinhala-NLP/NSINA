{
    "Source": "www.lankadeepa.lk",
    "Timestamp": "2023 අගෝස්තු මස 01",
    "Headline": "බාලි ගිහින් රනින් දිනා එයි",
    "News Content": "(ටී.කේ.ජී.කපිල )ඉන්දුනීසියාවේ 12 වැනි \" බාලි අන්තර්ජාතික සංගීත තරගාවලියේ \" ශ්‍රී ලංකාව නියෝජනය කරමින් එයට සහභාගී වූ කණ්ඩායම රන් පදක්කම් 04 ක් දිනා ඊයේ රාත්‍රී කටුනායක ගුවන් තොටුපොළ වෙත පැමිණියහ .මෙම තරගාවලිය ඉන්දුනීසියාවේ බාලි අගනුවර රටවල් 14 ක කණ්ඩායම් 92 ක තරගකරුවන් 4,000 ක ගේ පමණ සහභාගීත්වයෙන් පසුගිය 25 සිට 29 දක්වා පැවැත්වුණි.එහිදී කණ්ඩායම් තරග අංශයෙන් සංගීත අධ්‍යක්ෂණයෙන් සහ මෙහෙයවීම වෙනුවෙන් ශිවන්ති සුබ්‍රමනියම් මහත්මියත් , කේවළ වැඩිහිටි අංශයෙන් ෂෙනුක් විජේසිංහ සහ ළමා තරග කේවළ අංශයෙන් රකිත විද්‍යාපති රන් පදක්කම් දිනා ගැනීමට සමත් වී සිටියහ .මෙම සංගීත ශිල්පීන් පිරිස කටුනායක ගුවන් තොටුපොළේ දී සිය ගායන කුසළතා විදහා පෙන්වමින් ඉංග්‍රීසි ගීත කීපයක් ද ගායනා කළහ .ජයාරූපය , රන් පදක්කම් වමේ සිට දකුණට . ෂෙනුක් විජේසිංහ , රකිත විද්‍යාපති සහ ශිවන්ති සුබ්‍රමනියම් .  ",
    "URL": "https://www.lankadeepa.lk/news/බාලි-ගිහින්-රනින්-දිනා-එයි/101-637360",
    "Category": "latest_news"
}