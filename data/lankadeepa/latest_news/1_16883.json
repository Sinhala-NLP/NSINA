{
    "Source": "www.lankadeepa.lk",
    "Timestamp": "2022 අප්‍රේල් මස 20",
    "Headline": "රඹුක්කන සිද්ධිය සොයන්න ත්‍රිපුද්ගල කමිටුවක්",
    "News Content": "(ඉන්දිකා රාමනායක)රඹුක්කන විරෝධතාවය මැඩලීමේ දී පොලීසිය බලය ඉක්මවා කටයුතු කර ඇති ද යන්න සොයා බැලීම සඳහා ත්‍රිපුද්ගල කමිටුවක් පත් කර ඇති බව මහජන ආරක්ෂක අමාත්‍යාංශයේ ලේකම් මේජර් ජෙනරාල් ( විශ්‍රාමික ) ජගත් අල්විස් මහතා පවසයි.මෙම කමිටුව සඳහා රාජ්‍ය අමාත්‍යාංශයක ලේකම්වරයකු, අමාත්‍යාංශ අතිරේක ලේකම් වරයකු , , සහ ආරක්ෂක අමාත්‍යාංශයේ නීති උපදේශකවරයා පත්කර ඇති බවද මහතා සඳහන් කළේය.මෙම අවස්ථාවේ සියලු ජනතාව සාමය ආරක්ෂා වන පරිදි කටයුතු කරන ලෙසත්, , ප්‍රචණ්ඩකාරී ක්‍රියාවලින් වළකින ලෙසටත් ඉල්ලා සිටින බව මහජන ආරක්ෂක අමාත්‍යාංශයේ ලේකම්වරයා වැඩිදුරටත් පැවසීය.   ",
    "URL": "https://www.lankadeepa.lk/news/රඹුක්කන-සිද්ධිය-සොයන්න-ත්‍රිපුද්ගල-කමිටුවක්/101-611748",
    "Category": "latest_news"
}