{
    "Source": "www.lankadeepa.lk",
    "Timestamp": "2017 අප්‍රේල් මස 04",
    "Headline": "2012 බන්ධනාගාර ගැටුම ගැන පරීක්ෂණයක් ඉල්ලා අධිකරණයට පෙත්සමක්",
    "News Content": "( තිළිණි ද සිල්වා සහ රංජන් කටුගම්පොළ)2012 වසරේ නොවැම්බර් මාසයේදී වැලිකඩ බන්ධනාගාරයේ ඇතිවූ ගැටුමෙන් රැඳවියන් 27 දෙනෙකු මිය යාමේ සිද්ධිය සම්බන්ධයෙන් විධිමත් පරීක්ෂණයක් කරන ලෙසට පොලිස්පතිවරයාට හා රහස් පොලීසියේ අධ්‍යක්ෂවරයාට නියෝග කරමින් රිට් ආඥාවක් නිකුත් කරන්නැයි ඉල්ලා අභියාචනාධිකරණය හමුවේ අද (04) පෙත්සමක් ගොනු කෙරිණි.එම සිද්ධිය ඇසින් දුටු සාක්ෂිකරුවෙකු ගොනු කළ මෙම පෙත්සමේ වගඋත්තරකරුවන් වශයෙන් බන්ධනාගාර කොමසාරිස් ජනරාල් , රහස් පොලීසි අධ්‍යක්ෂක , පොලිස්පති ,බන්ධනාගාර ප‍්‍රතිසංස්කරණ හා පුනරුත්ථාපන අමාත්‍යවරයා  හා නීතිපතිවරයා නම් කරනු ලැබ සිටිති.සිද්ධිය සම්බන්ධයෙන් විවිධ කොමිෂන් සභා පත් කළද එම බන්ධනාගාර ගැටුමෙන් මිය ගිය රැඳවියන්ට සාධාරණය ඉටු නොවූ බවද පෙත්සම්කරු  කියා සිටියි.මෙම ඝාතනය සිදු වී වසර හතරක් ගතව ඇතත් ඊට අදාළව වගකිව යුත්තන් අත්අඩංගුවට ගෙන අධිකරණයට ඉදිරිපත් කිරීමට පොලිසිය අසමත්ව ඇති බවද පෙත්සමේ සඳහන් වේ  ",
    "URL": "https://www.lankadeepa.lk/latest_news/2012-බන්ධනාගාර-ගැටුම-ගැන-පරීක්ෂණයක්-ඉල්ලා-අධිකරණයට-පෙත්සමක්/1-511497",
    "Category": "latest_news"
}