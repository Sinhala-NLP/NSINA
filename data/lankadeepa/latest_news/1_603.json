{
    "Source": "www.lankadeepa.lk",
    "Timestamp": "2023 සැප්තැම්බර් මස 27",
    "Headline": "තියුණු ආයුධ සමඟ කොල්ල කල්ලියක් අල්ලයි",
    "News Content": "(බිමල් ශ්‍යාමන් ජයසිංහ) තියුණු ආයුධ රැගෙන ත්‍රි රෝද රථයකින් ගොස් කොල්ලකෑමට තැත් කළ  තිදෙනෙකුගෙන් යුත් සංවිධානාත්මක කල්ලියක්   අත්අඩංගුවට ගත් බව   ගල්කිස්ස කොට්ඨාස අපරාධ විමර්ශන අංශය කියයි.එම සැකකරුවන් සමඟ  රුපියල් ලක්ෂ 7 කට අධික වටිනා හෙරොයින් මත්කුඩු තොගයක්  , කඩුවක් තහනම් පිහියක් , මාංචු කුට්ටමක්  ,9 එම් එම් වර්ගයේ  ජිව උන්ඩ 25 ක්  හා 845 වර්ගයේ ජිව උණ්ඩ  01 ක් පොලිස් භාරයට ගෙන ඇත.අත්අඩංගුවට පත් වූවන් අතර වඩු කාර්මිකයෙකු   මෝටර් කාර්මිකයෙකු ද වන බව පොලිසිය කියයි.අත්අඩංගුවට ගත් සැකකරුවන්  මීට පෙරද විවිධ අපරාධ සඳහා පොලිස් අත්අඩංගුවට පත්වූවන් බවත් පොලිසිය කියයි. සැකකරුවන් බණ්ඩාරගම හොරණ පදිංචිකරුවන්  වන අතර ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතය.   ",
    "URL": "https://www.lankadeepa.lk/latest_news/තියුණු-ආයුධ-සමඟ-කොල්ල-කල්ලියක්-අල්ලයි/1-640463",
    "Category": "latest_news"
}