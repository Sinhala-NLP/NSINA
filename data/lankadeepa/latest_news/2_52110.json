{
    "Source": "www.lankadeepa.lk",
    "Timestamp": "2018 නොවැම්බර් මස 12",
    "Headline": "පාර්ලිමේන්තුව විසුරුවාලීමට එරෙහිව මැතිවරණ කොමිසමේ සාමාජිකයකුගෙනුත් පෙත්සමක්",
    "News Content": "( තිළිණි ද සිල්වා සහ රංජන් කටුගම්පොළ ) පාර්ලිමේන්තුව විසුරුවා හැරෙන ජනාධිපතිගේ  ගැසට් නිවේදනය ව්‍යවස්ථා විරෝධි යැයි ප්‍රකාශ කරන ලෙස ඉල්ලා මැතිවරණ කොමිසමේ සාමාජිකයකු වන රත්නජීව හුල් මහතා විසින් ද අද (12) මූලික අයිතිවාසිකම් පෙත්සමක් ශ්‍රේෂ්ඨාධිකරණය හමුවේ ගොනු කර ඇත. මෙහි වගඋත්තරකරුවන් වශයෙන් නීතිපති , මැතිවරණ කොමිසමේ සභාපති මහින්ද දේශපිය , ජනාධිපති ලේකම් ඇතුළු පස් දෙනෙකු නම් කරනු ලැබ සිටිති. ජනාධිපතිවරයා ගේ එම ගැසට්ටුව බලරහිත කරන අතුරු නියෝගයක් නිකුත් කරන ලෙසත් , පාර්ලිමේන්තු මැතිවරණයක් කැදවීමට අවශ්‍ය පියවර ගැනිමෙන් මැතිවරණ කොමිසමේ සභාපති සහ එහි සාමාජිකයන් කටයුතු කිරීමෙන් වළකාලන අතුරු නියෝගයක් ද නිකුත් කරන්නැයි ද පෙත්සමින් ඉල්ලා සිටියි.  ",
    "URL": "https://www.lankadeepa.lk/latest_news/පාර්ලිමේන්තුව-විසුරුවාලීමට-එරෙහිව-මැතිවරණ-කොමිසමේ-සාමාජිකයකුගෙනුත්-පෙත්සමක්/1-540205",
    "Category": "latest_news"
}