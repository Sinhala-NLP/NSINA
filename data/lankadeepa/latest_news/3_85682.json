{
    "Source": "www.lankadeepa.lk",
    "Timestamp": "None  2015 ජුලි මස 17",
    "Headline": "සර්වාගමික කොඩිය ඔසවයි",
    "News Content": "රුහුණු කතරගම මහා දේවාලයේ ඇසළ මංගල්‍ය සිකුරාදා (17) සවස අති උත්කර්ෂවත් අයුරින් ඇරැඹිණි.අද සවස මුස්ලිම් පල්ලියේ දී සර්ව ආගමික කොඩිය එසවීමේ චාරිත්‍රය ඉටු විය.මෙම අවස්ථාවට කතරගම කිරිවෙහෙර විහාරාධිපති කොබවක ධම්මින්ද කතරගම අභිනවාරාමාධිපති කපුගම සරණතිස්ස හිමියන් ද, මොණරාගල දිසා ලේකම් පත්මා කුලසූරිය මහත්මිය ද, කතරගම බස්නායක නිළමේ ඩී පී කුමාරගේ, මුස්ලිම් පල්ලියේ භාරකාර මුබාරක් මවුලානා පූජකතුමන් ඇතුළු බෞද්ධ හින්දු මුස්ලිම් නියෝජිතයෝ රැසක් කොඩිය එසවීමේ උළෙලට එක්වූහ.මෙම කොඩිය එසවීමෙන් ජාතීන් අතර එකමුතු බව කියාපාන අතර ලොව ඇති එකම සර්ව ආගමික කේන්ද්‍රස්ථානය වන බව සංකේතවත් කිරීම පිණිස මෙම කොඩිය සෑම වසරක දීම පෙරහැරට ප්‍රථම එසැවෙයි.කතරගම මහා දේවාලයේ ඇසළ මංගල්‍ය ලබන 31 දක්වා පැවැත්වේ.     ",
    "URL": "https://www.lankadeepa.lk/latest_news/සර්වාගමික-කොඩිය-ඔසවයි/1-333550",
    "Category": "latest_news"
}