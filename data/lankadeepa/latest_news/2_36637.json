{
    "Source": "www.lankadeepa.lk",
    "Timestamp": "2020 ඔක්තෝබර් මස 22",
    "Headline": "මළ ගෙදරකට යාමක් ගැන පාර්ලිමේන්තුව බියෙන්",
    "News Content": " (බන්දුල ඉලේපෙරුම)සම්පත් අතුකෝරළ මන්ත්‍රීවරයා බලපිටිය ප්‍රදේශයේ මළ ගෙදරකට පසුගියදා සහභාගීවූ බවත්,  සම්පත් අතුකෝරළ මන්ත්‍රීවරයා හැර ඒ මළ ගෙදර ගිය සියලු දෙනා මේ වනවිට නිරෝධායනයට යොමු කර ඇති බවත් පාර්ලිමේන්තු මන්ත්‍රී මනූෂ නානායක්කාර මහතා අද (22) පාර් ලිමේන්තුවේ දී කියා සිටියේය. එවන් තත්ත්වයක් යටතේ සම්පත් අතුකෝරළ මන්ත්‍රීවරයා පමණක් පාර්ලිමේන්තුවට පැමිණ සිටිම සෙසු මන්ත්‍රීවරුන්ට තර්ජනයක් බවද මනුෂ නානායක්කාර මහතා පැවසීය.මෙම ප්‍රකාශයත් සමගින් ආණ්ඩු පක්ෂ මන්ත්‍රීවරු මනූෂ නානායක්කාර මහතා බොරු කියන බව කියමින් චෝදනා කළහ.  සම්පත් අතුකෝරළ මන්ත්‍රීවරයා මළගෙදර නොගිය බවත් ඔහු ගිය බව මනූෂ නානයක්කාර මහතා කියන්නේ කෙසේද යන්නත් ආණ්ඩු පක්ෂ මන්ත්‍රීවරු  ප්‍රශ්න කළහ.මේ අතරවාරයේදී මෙම ප්‍රශ්නය සෞඛ්‍ය අංශ අවධානයට යොමු කරන බව කථානායක මහින්ද යාපා අබේවර්ධන මහතා කියා සිටියේය.  ",
    "URL": "https://www.lankadeepa.lk/latest_news/මළ-ගෙදරකට-යාමක්-ගැන-පාර්ලිමේන්තුව-බියෙන්/1-580931",
    "Category": "latest_news"
}