{
    "Source": "www.lankadeepa.lk",
    "Timestamp": "2017 අප්‍රේල් මස 19",
    "Headline": "‘කොළඹ හඳුනාගත් ස්ථානවලට කුණු දැමීම ගැන බයවෙන්න එපා‘ - ආපදා කළමනාකරණ ඇමැති",
    "News Content": "(ඩයනා උදයංගනී)කොළඹ නගරයේ කුණු බැහැර කිරීම සඳහා මේ වන විට ස්ථාන හඳුනාගෙන ඇති බවත් එම ස්ථාන වෙත කුණු බැහැර කිරීම සිදුකරන්නේ නව තාක්‍ෂණික හා සෞඛ්‍යාරක්‍ෂිත ක‍්‍රමවේද අනුව වන අතර කසල ප‍්‍රතිචක‍්‍රීකරණ ක‍්‍රමවේදයන් ද අනුගමනය කරන බවත් ආපදා කළමනාකරණ අමාත්‍ය අනුර ප‍්‍රියදර්ශන යාපා මහතා පැවසීය.එබැවින් මෙම ස්ථානවලට කසල බැහැර කිරීම ගැන බියක් ඇතිකරනොගන්නා ලෙස එම ප‍්‍රදේශවල ජනතාවගෙන් ඉල්ලා සිටින බව ද ඇමතිවරයා සඳහන් කළේය.ඉදිරියේදී කසල බැහැර කිරීමේ දී ඒවා වර්ගීකරණය කර සෞඛ්‍යාරක්‍ෂිතව බැහැර කරන බවට කොළඹ නගර සභාව ප‍්‍රකාශ කර තිබෙන බවද ඇමැතිවරයා කීවේය.විරෝධතාකරුවන්ට ඇත්තේ විරෝධතා කිරීම පමණක් වුවත් කැලි කසල ඉවත්කිරීමේ වගකීමක් රජයට ඇති නිසා දැනට හඳුනාගෙන ඇති ස්ථානයන්ට කසල බැහැර කිරීම සිදුකරන බව ද ඔහු කීවේය.අමාත්‍යවරයා මේ බව පැවසුවේ ආපදා කළමනාකරණ අමාත්‍යාංශයේදී අද(19) පැවති මාධ්‍ය හමුවක් අමතමිනි.  ",
    "URL": "https://www.lankadeepa.lk/latest_news/‘කොළඹ-හඳුනාගත්-ස්ථානවලට-කුණු-දැමීම-ගැන-බයවෙන්න-එපා‘---ආපදා-කළමනාකරණ-ඇමැති/1-511935",
    "Category": "latest_news"
}