{
    "Source": "www.lankadeepa.lk",
    "Timestamp": "None  2013 ජුනි මස 23",
    "Headline": "‘මයිකල් ගුණරත්න’ කුසලානය සා. තෝමස් විදුහලට",
    "News Content": "‘මයිකල් ගුණරත්න’ කුසලාන සඳහා ගල්කිස්ස සාන්ත තෝමස් විදුහල සහ කොළඹ රාජකීය විදුහල අතර වාර්ෂිකව පැවැත්වෙන රග්බි තරගයෙන් ලකුණු 29-20 ක ජයක් ලැබීමට සාන්ත තෝමස් විදුහල් ක‍්‍රීඩකයෝ සමත් වූහ. සාන්ත තෝමස් විදුහල මෙම තරගය ජයගත්තේ වසර 8 ක පසුවය. මෙම තරගය කොළඹ හැව්ලොක්ස් පිටියේදී විදුලි ආලෝකය මධ්‍යයේ පැවැත්විණි.තරගයේ පළමු අර්ධය අවසන් වන විට ලකුණු 22-8 ක් ලෙස සාන්ත තෝමස් විදුහල පෙරමුණේ පසු විය.ජයග‍්‍රාහි සාන්ත තෝමස් විදුහල් පිල ගෝල 3 කින්, උත්සාහක දිනුමකින් සහ දඩුවම් පහරකින් ලකුණු ලැබීය. රාජකීය විදුහලට ගෝලයකින් සහ උත්සාහක දිනුම් 2 කින් සහ දඩුවම් පහරකින් ලකුණු ලැබිණ.සාන්ත තෝමස් විදුහල අවසන් වරට මයිකල් ගුණරත්න කුසලානය දිනාගත්තේ 2005 වසරේ නාමල් රාජපක්‍ෂගේ නායකත්වයෙනි. (●●)  ",
    "URL": "https://www.lankadeepa.lk/latest_news/‘මයිකල්-ගුණරත්න’-කුසලානය-සා.-තෝමස්-විදුහලට/1-142068",
    "Category": "latest_news"
}