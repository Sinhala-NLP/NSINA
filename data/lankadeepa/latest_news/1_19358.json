{
    "Source": "www.lankadeepa.lk",
    "Timestamp": "2022 පෙබරවාරි මස 08",
    "Headline": "’’රජය ජනතාවට බදු ගසා ඊළග ඡන්දෙට මුදල් සොයනවා’’",
    "News Content": "(අංජුල මහික වීරරත්න)රජය නව බදු ගණනාවක් පනමවමින් ජනතාවට බදු පිට බදු ගසා ඊළග මැතිවරණවලට මුදල් සොයමින් සිටින බව එක්සත් ජාතික පක්ෂ නියෝජ්‍ය නායක රුවන් විජයවර්ධන මහතා අද (08) ප්‍රකාශ කළේය.විශේෂ භාණ්ඩ හා සේවා බද්ද, වැට් බදු සංශෝධනය හා අධිකාරී බද්ද සංශෝධනය කරමින් මෙලෙස ජනතාව මත බදු පිට බදු පනවා තිබෙන බවද විජයවර්ධන  මහතා සදහන් කළේය.අධිකාරි බද්ද යටතේ ගැසට් නිවේදනයක් නිකුත් කරමින් විශ්‍රාම වැටුප් අරමුදලෙන් හා සේවක අර්ථ සාධක අරමුදල ඇතුලු අරමුදල් ගණනාවකින් 25% ක බද්දක් අය කර ගැනීමට කටයුතු කිරීම ගැන මුදල් අමාත්‍යාංශය ලැජ්ජා විය යුතු බවද නියෝජ්‍ය වරයා සදහන් කළේය.කොළඹ හයිඩ් පෙදෙසේ පිහිටි කාර්යාලයේදී ව්‍යාපාරිකයන් පිරිසක් හමුවූ අවස්ථාවේදී නියෝජ්‍ය නායක රුවන් විජයවර්ධන මහතා මේ බව සදහන් කළේය.  ",
    "URL": "https://www.lankadeepa.lk/latest_news/’’රජය-ජනතාවට-බදු-ගසා-ඊළග-ඡන්දෙට-මුදල්-සොයනවා’’/1-607890",
    "Category": "latest_news"
}