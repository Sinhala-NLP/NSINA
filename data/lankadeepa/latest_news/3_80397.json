{
    "Source": "www.lankadeepa.lk",
    "Timestamp": "None  2016 ජනවාරි මස 12",
    "Headline": "‘නුඹ අපේ මිනිහෙක් අපේ නොවේ‘",
    "News Content": "ජනාධිපති මෛත්‍රිපාල සිරිසේන මහතා එම ධූරයට පත්ව වසරක් සැමරීම නිමිත්තෙන් නිල ගීතයක් හඳුන්වා නොදුන් බව ජනාධිපති ලේකම් පී.බී.අබේකෝන් මහතා කියයි.ඇතැම් යූ ටියුබ් ඇතුළු වෙබ් අඩවි හා සමාජ ජාල මගින් එවැනි අදහසක් දීමට උත්සාහ ගෙන ඇතැයි නිවේදනයක් මගින් අබේකෝන් මහතා පවසයි.‘නුඹ අපේ මිනිහෙක්‘ යනුවෙන් අමිල තේනුවර රචනා කළ ගීතය දර්ශන රුවන් දිසානායකගේ සංගීතයෙන් සමූහ ගායනයක් ලෙස අන්තර්ජාලයෙන් අසන්නට ලැබේ. නුඹ අපේ මිනිහෙක් යන ගීතය ජනපති ගේ හෝ ජනපති කාර්යාලයේ හෝ අනුදැනුමකින් තොරව ප්‍රචාරය වෙතියි ජනපති ලේකම් කියයි. ",
    "URL": "https://www.lankadeepa.lk/latest_news/‘නුඹ-අපේ-මිනිහෙක්-අපේ-නොවේ‘/1-376407",
    "Category": "latest_news"
}