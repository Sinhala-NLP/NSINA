{
    "Source": "www.lankadeepa.lk",
    "Timestamp": "None  2016 පෙබරවාරි මස 17",
    "Headline": "තොටළඟ පැල්පත් පැටවු ගහයි",
    "News Content": "නාගරික සංවර්ධන අධිකාරිය තම ගෙවල් කැඩී යැයි තොටළඟ මහපාර අඟහරුවාදා (16) සිට අවහිර කරමින් උද්ඝෝෂණය කළ සියලු දෙනාට අසල නිවාස යෝජනා ක්‍රම තුනකින් හොඳ නිවාස දී ඇතැයි මහනගර හා බස්නාහිර සංවර්ධන අමාත්‍ය පාඨලී චම්පික රණවක මහතා කියයි.පසුගිය 12 වැනිදා වනවිට ඔවුනට එම නිවාස බාරදී තිබූ බවත් ඇමැතිවරයා කීවේය.ගෙවල්වල පදිංචියට ගිය අය සති අන්තයේ යළි අනවසර මඩුවලට එන බවත් ඇතැමුන් යහළු මිත්‍රයන්ද ඒවායේ පදිංචියට රැගෙන එන බවත් රණවක මහතා පැවසීය.වර්ග අඩි 500ක ජීවත්වූ අයට නිවාසයක් ද වර්ග අඩි 700ට වඩා ඉඩක සිටි අයට නිවාස දෙක බැගින්ද අලුත් නිවාසවලින් දී ඇතැයි ඇමැති කීය.  ",
    "URL": "https://www.lankadeepa.lk/latest_news/තොටළඟ-පැල්පත්-පැටවු-ගහයි/1-386583",
    "Category": "latest_news"
}