{
    "Source": "www.lankadeepa.lk",
    "Timestamp": "2018 ජුලි මස 09",
    "Headline": "පාතාලයේ තවත් කෙරුමෙක් අත්අඩංගුවට",
    "News Content": "(දිල්රුක්ෂි ග්‍රේරු)පාතාල නායකයකු වන කෙසෙල්වත්තේ දිනුක නැමැත්තාගේ ප්‍රධාන ගෝලයකු හෙරොයින් සමඟ ගුණසිංහපුර පිහිටි ඔහුගේ නිවසේදී අත්අඩංගුවට ගෙන තිබේ.අද (09) රාත්‍රි 8.30ට පමණ විශේෂ කාර්ය බලකා නිලධාරීන්ට  ලැබුණු තොරතුරක් මත මෙම වැටලීම සිදුකර සැකකරු අත්අඩංගුවට ගෙන තිබේ.මත්ද්‍රව්‍ය ජාවාරම් සහ මිනීමැරුම් පිළිබඳ චෝදනා රැසක් සම්බන්ධ සැකකරුවකු වන මොහු දැනට ඩුබායි හි සිටින කෙසෙල්වත්තේ දිනුක නම් පාතාල නායකයාගේ ප්‍රධාන ගෝලයෙකු බවත් දිනුකගේ මෙහෙයවීමෙන් මොහු ලංකාවේ යම් යම් ජාවාරම් සිදු කරන බවත් පොලිසිය කියයි. අත්අඩංගුවට ගත්  සැකකරු 2015  වසරේදී අලුත්කඩේ මුස්ලිම් පල්ලියේදී තියුණු ආයුධ වලින් කපා කොටා පුද්ගලයකු ඝාතනය කීරීමේ සිද්ධියක් සම්බන්ධයෙන්ද මංකොලකෑම් සහ කප්පම් ගැනීම් සම්බන්ධයෙන්ද වරදකරුවකු වී දඩුවම් ලැබූවෙකි.සිද්ධිය සම්බන්ධයෙන් කෙසෙල්වත්ත පොලීසිය වැඩිදුර  පරීක්ෂණ සිදු කරයි.  ",
    "URL": "https://www.lankadeepa.lk/latest_news/පාතාලයේ-තවත්-කෙරුමෙක්-අත්අඩංගුවට/1-532421",
    "Category": "latest_news"
}