{
    "Source": "www.lankadeepa.lk",
    "Timestamp": "2020 ජුනි මස 17",
    "Headline": "සිරිකොතේ දොර වසාගෙන නව තනතුරුවලට පත්කරලා",
    "News Content": "(නිමල කොඩිතුවක්කු)ලංකා ජාතික වතු කම්කරු සංගමයේ නව තනතුරු සිරිකොතේ දොර වසාගෙන පත් කර ඇතැයි එම සංගමයේ හිටපු මහ ලේකම් බදුල්ල දිස්ත්‍රික් හිටපු පාර්ලිමේන්තු මන්ත්‍රී වඩිවෙල් සුරේෂ් මහතා පැවසීය.ලංකා ජාතික වතු කම්කරු සංගමය එක්සත් ජාතික පක්ෂයේ හෝ සිරිකොතේ බූදලයක් නොවන බවත් ඒ සඳහා වෙනම නිලධාරි මණ්ඩලයක් සහ කෘත්‍යාධිකාරි මණ්ඩලයක් සිටින බවත් වඩිවෙල් සුරේෂ් මහතා සඳහන් කළේය.ඇතුළුකෝට්ටේ සමගි ජන බලවේගය පක්ෂ කාර්යාලය  අද(17) පැවති මාධ්‍ය හමුවට එක්වෙමින් ඔහු මේ බව පැවසීය.ලංකා ජාතික වතු කම්කරු සංගමය වතු කම්කරුවන්ගේ සුභ සිද්ධිය වෙනුවෙන් විශාල සේවයක් සිදු කර ඇති බවත් ඉදිරියේ දී එම කටයුතු සිදු කිරීම සඳහා සඳහා කැපවන බව ද ඔහු සඳහන් කළේය.සෑම දේශපාලන පක්ෂයක්ම පාහේ වතු කම්කරුවන්ට රැවටූ බවත් ඔවුන්ට ඇති එකම විශ්වාසය බවට ජාතික සමගි ජන බලවේගය පත්ව ඇති බවද ඔහු සඳහන් කළේය.සජිත් ප්‍රේමදාස මහතාගේ ප්‍රධානත්වයෙන් ආණ්ඩුවක් පිහිටවූ පසු වතු කම්කරුවන්ට රුපියල් 1,500 ක දෛනික දීමනාවක් ලබාදීම වෙනුවෙන් කැපවන බවද ඔහු වැඩිදුරටත් සඳහන් කළේය.    ",
    "URL": "https://www.lankadeepa.lk/latest_news/සිරිකොතේ-දොර-වසාගෙන-නව-තනතුරුවලට-පත්කරලා/1-573819",
    "Category": "latest_news"
}