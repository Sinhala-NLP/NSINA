{
    "Source": "www.lankadeepa.lk",
    "Timestamp": "2022 දෙසැම්බර් මස 20",
    "Headline": "වැසිකිළියේ ගංජා ඉරෑ කොස්තාපල්ගේ වැඩ තහනම්",
    "News Content": "(සුමිත් පොතුපිටිය) පොලිසියේ වැසිකිළියක් තුළ  ගංජා පානය කරමින් සිටියදී පානදුර දකුණ පොලිසිය විසින් අත්අඩංගුවට ගෙන ඇති පොලිස් කොස්තාපල්වරයෙකු අද (20) දින සිට ක්‍රියාත්මක වන පරිදි වැඩ තහනමකට ලක්කල බව පානදුර ජේ්‍යෂ්ඨ පොලිස් අධිකාරී කාර්යාලය සදහන් කරයි.පානදුර ජේ්‍යෂ්ඨ  පොලිස් අධිකාරී කාර්යාලය යටතේ කොට්ඨාස අපරාධ විමර්ශන අංශයේ රාජකාරි කල කොස්තාපල්වරයෙකු මෙලෙස වැඩ තහනමකට ලක්කර ඇතැයි සදහන් වේ.පානදුර සහකාර පොලිස් අධිකාරී නිශාන්ත සේනාරත්න මහතා ගේ අත්සනින් මූලික විමර්ශනයකට යටත්ව  වැඩ තහනමකට ලක්කර ඇතැයි සදහන් වේ.අදාල පොලිස් කොස්තාපල්වරයා ඊයේ (19) රාත්‍රි ශ්‍රවණාගාරයේ   වැසිකිළියක් තුළ ගංජා පානය කරමින් සිටියදී අත්අඩංගුවට ගෙන තවදුරටත් ඔහුගේ ගමන් බෑගය පරික්ෂා කිරීමේදී රෝස පාට කුඩා ග්‍රොසරි බෑගයක බහා තිබූ කුඩා ගංජා පාර්සලයක්  ද පොලිස් භාරයට ගත්බව පොලිසිය කීය.සැකකරු පානදුර මහේස්ත්‍රාත් අධිකරණයට ඉදිරිපත් කිරීමෙන් පසු ඇපමත මුදාහැර තිබුණි.  ",
    "URL": "https://www.lankadeepa.lk/news/වැසිකිළියේ-ගංජා-ඉරෑ-කොස්තාපල්ගේ-වැඩ-තහනම්/101-625547",
    "Category": "latest_news"
}