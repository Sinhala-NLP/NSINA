{
    "Source": "www.lankadeepa.lk",
    "Timestamp": "2018 ජුලි මස 04",
    "Headline": "මැණික් තොගයක් සමඟ චීන කාන්තාවක් රේගුවේදී අත්අඩංගුවට",
    "News Content": "( ටී.කේ.ජී.කපිල )                 මැණික් තොගයක් නීතිවිරෝධී ලෙස ශ්‍රී ලංකාවට ගෙන ආ චීන ජාතික කාන්තාවක් කටුනායක ගුවන් තොටුපොළේ දී රේගු නිලධාරීන්  අත්අඩංගුවට ගෙන තිබේ. තිස්පස් හැවිරිදි මෙම  චීන කාන්තාව ශ්‍රී ලාංකිකයකු සමඟ විවාහ වී වසර 12 ක පමණ කාළයක් මීගමුව ප්‍රදේශයේ පදිංචිව සිටින්නියකි . ඇය ඊයේ (03) රාත්‍රී  11.30 ට පමණ තායිලන්තයේ බැංකොක් සිට පැමිණි ශ්‍රී ලන්කන් ගුවන් සේවයේ යු.එල්.- 407 දරණ ගුවන් යානයෙන් කටුනායක ගුවන් තොටුපොළ වෙත පැමිණ , කිසිවක් ප්‍රකාශ කිරීමට නොමැති \" හරිත මාවත ' ඔස්සේ ගුවන් තොටුපොළෙන් පිටව යමින් සිටියදී , ඇයගේ ගමන් මල්ලේ සඟවා ගෙන තිබූ මෙම මැණික් තොගය රේගු නිලධාරීන් විසින් සොයාගෙන අත් අඩංගුවට ගෙන තිබුණි . එහි විශාල මැණික් කැට 18 ක් සහ කුඩා ප්‍රමාණයේ මැණික් කැට විශාල ප්‍රමාණ වශයෙන් වූ පාර්සල 13 ක් ද තිබූ අතර , එම මැණික් තොගයේ වටිනාකම රුපියල් 48,64,777 ක් බව රේගු මාධ්‍ය ප්‍රකාශකවරයා සදහන් කළේය .                     එහිදී මෙම මැණික් තොගය රාජසන්තක කළ අතර , මෙම චීන කාන්තාවට රුපියල් 40,000 ක දඩ මුදලක් ගෙවන ලෙසද නියෝග කර තිබේ .  ",
    "URL": "https://www.lankadeepa.lk/latest_news/මැණික්-තොගයක්-සමඟ-චීන-කාන්තාවක්-රේගුවේදී-අත්අඩංගුවට/1-532045",
    "Category": "latest_news"
}