{
    "Source": "www.lankadeepa.lk",
    "Timestamp": "None  2012 ඔක්තෝබර් මස 21",
    "Headline": "සුනිතාට ෆිඩේ මාස්ටර් තනතුර හිමිවෙයි",
    "News Content": "චෙස් ඔලිම්පියාඞ් තරගාවලියකදී රන් පදක්කමක් දිනාගත් සුනීතා විජේසුරිය මහත්මියට ලෝක චෙස් සම්මේලනය විසින් ෆිඩේ මාස්ටර් තත්ත්වය පිරිනමනු ලැබ ඇත. ඇය 1992 වසරේ පිලිපීනයේ මැනිලා නුවරදී පැවැති චෙස් ඔලිම්පියාඞ් තරගාවලියේදී රන් පදක්කම දිනාගත් අතර එවන් පදක්කමක් දිනාගත් එකම ශ්‍රී ලාංකිකයා ද වේ.ඔලිම්පියාඞ් චෙස් පදක්කම දිනා වසර 20 ක් ගෙවී යද්දී සුනීතාට මෙම ෆිඬේ මාස්ටර් තත්ත්වය හිමිවීම විශේෂත්වයකි. ෆිඬේ මාස්ටර් තත්ත්වය ලබා ගැනීමට ඔලිම්පියාඞ් තරගාවලියකදී කී‍්‍රඩිකාවක් තරග වට නවයකදී ලකුණු හයක් හෝ ඊට වැඩියෙන් ලබා ගත යුතුවේ.  ",
    "URL": "https://www.lankadeepa.lk/latest_news/සුනිතාට-ෆිඩේ-මාස්ටර්-තනතුර-හිමිවෙයි/1-71925",
    "Category": "latest_news"
}