{
    "Source": "www.lankadeepa.lk",
    "Timestamp": "2023 මැයි මස 25",
    "Headline": "සිද්ධස්ථානවල සිටින සිවිල් ආරක්ෂකයෝ ගෙදර?",
    "News Content": "(අංජුල මහික වීරරත්න සහ සුජිත් හේවාජුලිගේ)වසර ගණනාවක් තිස්සේ පන්සල්,පල්ලි ,කෝවිල්වල සිටින සිවිල් ආරක්ෂක බලකායේ 2500ක් 3000ක් පමණ සේවය දිගටම ගෙන යන්න පුළුවන් කියා තමා විශ්වාස නොකරන බව ආරක්ෂක රාජ්‍ය අමාත්‍ය ප්‍රමිත බණ්ඩාර තෙන්නකෝන් මහතා පාර්ලිමේන්තුවේදී පැවසීය.පන්සල් වල සිටින සිවිල් ආරක්ෂක බලකා පිරිසේ බිල රුපියල් බිලියන දෙක හමාරක් පමණ වෙන බව කී රාජ්‍ය අමාත්‍යවරයා සමහරුන් මේ ස්ථානවල හරක් බැලීම කුණු එකතු කිරීම මෙවැනි කාර්යයන් කරමින් සිටින බව පැවසීය.මේ අය කරන්නේ මොනවාද?සේවයට එනවද?කියා කිසිම ඇගයීමක් හෝ පසු විපරමක් කරන්න හැකියාවක් නැතැයි ද ප්‍රමිත බණ්ඩාර තෙන්නකෝන් මහතා සඳහන් කළේය.මේ අයගේ සේවය සම්බන්ධයෙන් ඇගයීමක් කරන්න සිද්ධ වෙන බව කී රාජ්‍ය අමාත්‍යවරයා මෙය කාලානුරූපීව ක්ෂය වන සේවයක් බවට පත්ව තිබෙන අතර මෙි 32000 ම දීර්ඝ කාලීනව තියාගෙන ඉන්න හැකියාවක් නැතැයි කීය.එම සේවය අඩු පිරිසකගෙන් ජනතාවට ලබාදෙන්න බලාපොරොත්තු වෙන බවද රාජ්‍ය අමාත්‍ය ප්‍රමිත බණ්ඩාර තෙන්නකෝන් මහතා සඳහන් කළේය.   ",
    "URL": "https://www.lankadeepa.lk/news/සිද්ධස්ථානවල-සිටින-සිවිල්-ආරක්ෂකයෝ-ගෙදර-/101-633741",
    "Category": "latest_news"
}