{
    "Source": "www.lankadeepa.lk",
    "Timestamp": "2021 මැයි මස 05",
    "Headline": "ආදායම් නැතිව කුරුණෑගල වෙළෙඳහල් වැසේ",
    "News Content": "(පුෂ්පකුමාර ජයරත්න )කොරෝනා වසංගත තත්ත්වය හමුවේ ආදායම් නොැමති වීම හේතුවෙන් කුරුණෑගල නගරයේ ආපන ශාලා ඇතුළු ව්‍යාපාරික ස්ථාන රැසක් මේවනවිට වසා දමා ඇති බව වාර්තාවේ.මේ ආකාරයට වසා දමා ඇති ව්‍යාපාරික ස්ථාන අතරට කුරුණෑගල නගරයේ පවත්වාගෙන යන ප්‍රධාන පෙළේ ව්‍යාපාරික ස්ථාන කීපයක්ම තිබේ.⁣කුරුණෑගල පවතින කොරෝනා අවදානම් තත්ත්වය සැලකිල්ලට ගෙන ජනතාව කුරුණෑගල නගරයට පැමිණීමෙන් වැළැකීම හේතුවෙන් ව්‍යාපාර අඩපණව ඇති බව ව්‍යාපාරිකයන් පෙන්වා දෙති.මෙම තත්ත්වය හමුවේ ආදායම් අඩු වීමෙන් සේවක පඩිනඩි⁣ ඇතුළු වියදම් පියවා ගැනීමට නොහැකි වීම හේතුවෙන් තම ව්‍යාපාරික ස්ථාන වසා දැමීමට තීරණය කළ බව එම ව්‍යාපාරිකයෝ පැවසූහ.පවතින කොරෝනා අවදානම හේතුවෙන් මේ දිනවල කුරුණෑගල නගරයේ ගැවසෙන ජනතාව ඉතා අවම මට්ටමක පවතී.   ",
    "URL": "https://www.lankadeepa.lk/latest_news/ආදායම්-නැතිව-කුරුණෑගල-වෙළෙඳහල්-වැසේ/1-590025",
    "Category": "latest_news"
}