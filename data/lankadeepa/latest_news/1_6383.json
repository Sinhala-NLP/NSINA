{
    "Source": "www.lankadeepa.lk",
    "Timestamp": "2023 පෙබරවාරි මස 03",
    "Headline": "නිදහස් සැමරුමට පෙර ජනපති දළදා වඳී",
    "News Content": "(අංජුල මහික වීරරත්න)ජනාධිපති රනිල් වික්‍රමසිංහ මහතා  මහනුවර ඓතිහාසික දළදා සමිඳුන් වැඳ පුදාගෙන ආශිර්වාද ලබා ගත්තේය.75 වන ජාතික නිදහස් දින සැමරුම් ආගමික වතාවත් ආරම්භ කරමින් ශ්‍රී දන්ත ධාතූන් වහන්සේ උදෙසා පිළියෙල කර තිබූ විශේෂ පූජාවට ද ජනාධිපතිවරයා සහභාගී විය.මේ අතර වික්ටෝරියා වේල්ල ඉස්මත්තේ පැවැති 75 වන නිදහස් දින සැමරුම් පිරිත්  පිංකම සඳහා ද සහභාගී වූ ජනාධිපතිවරයා ආශිර්වාද ලබා ගත්තේය.අග්ගමහා පණ්ඩිත දොඩම්පහළ චන්දසිරි අමරපුර මහා නිකායේ උත්තරීතර මහානා හිමියන්ගේ  ප්‍රධානත්වයෙන් මෙම පිරිත් පිංකම සංවිධානය කර තිබිණි.පිරිත් මණ්ඩපය වෙත සධාතුක කරඬු වහන්සේ වැඩම කරවූ ජනාධිපති රනිල් වික්‍රමසිංහ මහතා දැහැත් වට්ටි පිළිගන්වා මහා සංඝරත්නයට පිරිත සඳහා ආරාධනා කළේය.  ",
    "URL": "https://www.lankadeepa.lk/latest_news/නිදහස්-සැමරුමට-පෙර-ජනපති-දළදා-වඳී/1-628081",
    "Category": "latest_news"
}