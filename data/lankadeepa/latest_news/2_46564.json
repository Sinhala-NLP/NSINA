{
    "Source": "www.lankadeepa.lk",
    "Timestamp": "2019 අගෝස්තු මස 05",
    "Headline": "රවුෆ් හකීම්ගේ නිවසෙන් ලක්ෂ 60ක් සොරාගත් සේවිකාව - සේවකයා රිමාන්ඩ්",
    "News Content": "(නිමන්ති රණසිංහ) හිටපු පාර්ලිමේන්තු මන්ත්‍රී රවුෆ් හකීම් මහතාගේ නිවසේ නිදන කාමරයේ ඇඳ යට තිබූ රුපියල් ලක්ෂ 60ක මුදලක් සොරාගත්තැයි කියන නිවසේ සේවිකාවක සහ සේවකයකු අගෝස්තු 29 දක්වා රක්ෂිත බන්ධනාගාර ගත කරන ලෙස කොළඹ ප්‍රධාන මහේස්ත්‍රාත් ලංකා ජයරත්න මෙනෙවිය අද(05) නියෝග කළාය. එලෙස රක්ෂිත බන්ධනාගාර ගත කරනු ලැබුවේ පූනලුඔය පදිංචි ශාන්ති කුමාරි සහ දිගන පදිංචි වේලායුදන් බාලචන්ද්‍රන්  නමැති සැකකරුවන් ය. කුරුදුවත්ත පොලිසිය මෙම සැකකරුවන්ව අත්අඩංගුවට ගෙන අද අධිකරණයට ඉදිරිපත් කර තිබිණි.  ",
    "URL": "https://www.lankadeepa.lk/news/රවුෆ්-හකීම්ගේ-නිවසෙන්-ලක්ෂ-60ක්-සොරාගත්-සේවිකාව---සේවකයා-රිමාන්ඩ්/101-554869",
    "Category": "latest_news"
}