{
    "Source": "www.lankadeepa.lk",
    "Timestamp": "2022 නොවැම්බර් මස 29",
    "Headline": "ඕමානයේ හිටපු තෙවන නිලධාරියා අත්අඩංගුවට",
    "News Content": "(ටී.කේ.ජී.කපිල සහ ඉන්දිකා රාමානයක)ඕමානයේ ශ්‍රී ලංකා තානාපති කාර්යාලයේ තුන් වන ලේකම් ලෙස සේවය කරමින් කතුන් ජාවාරම් කළැයි සැකපිට තහනමට ලක් වූ ඊ.කුෂාන් අද අලුයම ශ්‍රී ලංකාවට පැමිණෙමින් සිටියදී කටුනායක ගුවන් තොටුපළ පැමිණීමේ පර්යන්තයේ අපරාද පරීක්ෂණ දෙපාර්තමේන්තු නිලධාරීන් විසින් අත්අඩංගුවට ගනු ලැබීය.ආගමන විගමන දෙපාර්තමේන්තු නිලධාරීන් වෙත පැමිණි අපරාධ පරීක්ෂණ දෙපාර්තමේන්තු නිලධාරීන්  අත් අඩංගුවට ගත් බව ආගමන විගමන දෙපාර්තමේන්තු ප්‍රකාශකවරයෙක් සනාථ කළේය .ඕමානයේ ගෘහ සේවය කරමින් කාන්තාවන්ට ලිංගික අඩන්තේට්ටම් කිරීම , ඒ සදහා පෙළඹවීම , ඒ සදහා බලපෑම් කිරීම , මිනිස් ජාවාරම් කිරීම , ශ්‍රී ලාංකික ගෘහ සේවිකාවන් අලෙවි කිරීම ඇතුළු තවත් දූෂණ චෝදනා රාශියකට වගඋත්තරකරුවකු පොලිසිය කියයි.මේ වනවිට මෙම පුද්ගලයා  ප්‍රකාශ සටහන් කර ගනිමින් සිටිති .   ",
    "URL": "https://www.lankadeepa.lk/latest_news/ඕමානයේ-හිටපු-තෙවන-නිලධාරියා-අත්අඩංගුවට/1-624347",
    "Category": "latest_news"
}