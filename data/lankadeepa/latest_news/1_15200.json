{
    "Source": "www.lankadeepa.lk",
    "Timestamp": "2022 ජුනි මස 05",
    "Headline": "රුසියන් ගුවන් යානා ගැටළුව රාජ්‍ය තාන්ත්‍රික එකක් නොවේ",
    "News Content": "(අංජුල මහික වීරරත්න)රුසියානු එයාරෝ ෆ්ලොට් ගුවන් යානය පිළිබඳ ගැටළුව රාජ්‍ය තාන්ත්‍රික එකක් නොවන බවත් සමාගම් දෙකක් අතර ඇති වූ පෞද්ගලික ගැටළුවක් බවත් රුසියා බලධාරීන්ට දැනුම් දෙන ලෙස අග්‍රාමාත්‍ය රනිල් වික්‍රමසිංහ මහතා විදේශ අමාත්‍යාංශයට උපදෙස් දී තිබේ.එයාරෝෆ්ලොට් ගුවන් යානය සම්බන්ධයෙන් ඇති වී තිබෙන ගැටළුව සම්බන්ධයෙන් අග්‍රාමාත්‍යවරයා විදේශ අමාත්‍යාංශයේ ලේකම්වරයා සමග සාකච්ඡාවක් පවත්වා මෙම උපදෙස් ලබා දුන් බව අග්‍රාමාත්‍ය මාධ්‍ය ඒකකය සඳහන් කරයි.මෙම ගුවන් යානය සම්බන්ධයෙන් අධිකරණ කටයුතු කඩිනම් කිරීම සඳහා අවශ්‍ය පියවර ගන්නා ලෙස අගමැතිවරයා අධිකරණ ඇමති විජයදාස රාජපක්ෂ මහතාටද උපදෙස් ලබා දී තිබේ.එයරෝ ෆ්ලොට් ගුවන් යානය සම්බන්ධයෙන් රජයේ ස්ථාවරය පිළිබඳව මාධ්‍ය හමුවක් පවත්වා කරුණු දක්වන ලෙස අගමැතිවරයා අමාත්‍ය නිමල් සිරිපාලද සිල්වා මහතාට උපදෙස් ලබා දුන් බවත් අගමැති මාධ්‍ය ඒකකය සඳහන් කරයි.   ",
    "URL": "https://www.lankadeepa.lk/latest_news/රුසියන්-ගුවන්-යානා-ගැටළුව-රාජ්‍ය-තාන්ත්‍රික-එකක්-නොවේ/1-614313",
    "Category": "latest_news"
}