{
    "Source": "www.lankadeepa.lk",
    "Timestamp": "2017 ජුලි මස 30",
    "Headline": "බන්ධනාගාර බසයට වයික්කාලේදී ප්‍රහාරයක්",
    "News Content": "( ජුඩ් සමන්ත )වෙන්නප්පුව - වයික්කාල ප්‍රදේශයේදී  බන්ධනාගාර දෙපාර්තමේන්තුවට අයත් බස් රථයකට පහර දීමේ සිද්ධියක් සම්බන්ධයෙන් විමර්ශන ආරම්භ කර ඇතැයි වෙන්නප්පුව පොලීසිය කියයි.අද (30) අළුයම 3.30 ට පමණ මෙම පහර දීම සිදුවී ඇතැයි පොලිසිය පවසයි.බන්ධනාගර බස් රථය අනුරාධපුරයේ සිට වැලිකඩ බන්ධනාගාරය දක්වා ගමන් කරමින් තිබී ඇතැයි ද පොලීසිය කියයි.අනුරාධපුරයේ පැවති පිච්චමල් පුජාව සදහා සහභාගි වීමට ගිය වැලිකඩ බන්ධනාගාරයේ සිටින නර්තන කණ්ඩායමක රැදවියන් 14 දෙනකු සිද්ධිය වන විට බස් රථයේ සිට ඇත.ඔවුන් කිසිවෙකුට හානියක් සිදුවී නොමැති බව ද පොලීසිය කියයි.යතුරු පැදියකින් පැමිණි දෙදෙනකු ජලය පිරවූ ලීටර් 2 ½ ක බෝතලයකින් පහර දීම සිදු කර ඇතැයි මූලික විමර්ශනවලදී හෙලිවී ඇත.  පහර දීම සිදු කළ අය පිළිබඳ මෙතෙක් අනාවරණය වී නැත.     ",
    "URL": "https://www.lankadeepa.lk/latest_news/බන්ධනාගාර-බසයට-වයික්කාලේදී-ප්‍රහාරයක්/1-515777",
    "Category": "latest_news"
}