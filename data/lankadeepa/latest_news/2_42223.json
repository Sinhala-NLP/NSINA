{
    "Source": "www.lankadeepa.lk",
    "Timestamp": "2020 පෙබරවාරි මස 16",
    "Headline": "කන්තලේ සීනි සමාගමේ සේවකයන්ට පඩි ගෙවන්න කෝටියක් ඉල්ලයි",
    "News Content": "(අජන්ත කුමාර අගලකඩ)වසර ගණනාවක් තිස්සේ වසා දමා ඇති කන්තලේ සීනි සමාගමේ සේවකයන් 34 දෙනකුට වැටුප් ගෙවීම සඳහා වැවිලි කර්මාන්ත අමාත්‍යාංශය රජයෙන් රුපියල් කෝටියක පමණ මුදල් ඉල්ලා ඇත.ඒ සඳහා අනුමැතිය ඉල්ලා වැවිලි කර්මාන්ත ඇමැති වෛද්‍ය රමේෂ් පතිරණ මහතා විසින් කැබිනට් සංදේශයක් ද අමාත්‍ය මණ්ඩලයට ඉදිරිපත් කරනු ලැබ ඇත.කන්තලේ සීනි සමාගමේ සේවකයන්ට ඉකුත් වසරේ සැප්තැම්බර් සිට දෙසැම්බර් දක්වා වැටුප් ගෙවීමට රුපියල් ලක්ෂ 40  පමණ මුදලක් ද ඉල්ලා ඇත.කන්තලේ සිනි සමාගම ආයෝජකයකුට ලබාදෙන තෙක් 34 දෙනකුගෙන් යුත් කාර්ය මණ්ඩලයක් එහිදී රඳවා කැබිනට් මණ්ඩලයට දැනුම් දී ඇත.  ",
    "URL": "https://www.lankadeepa.lk/latest_news/කන්තලේ-සීනි-සමාගමේ-සේවකයන්ට-පඩි-ගෙවන්න-කෝටියක්-ඉල්ලයි/1-566107",
    "Category": "latest_news"
}