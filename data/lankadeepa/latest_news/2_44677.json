{
    "Source": "www.lankadeepa.lk",
    "Timestamp": "2019 නොවැම්බර් මස 01",
    "Headline": "වායු දූෂණය ඉහළ යෑමෙන් දිල්ලියේ පාසල් වසාදමයි",
    "News Content": "ඉන්දියාවේ නව දිල්ලියේ වායු දූෂණය තවදුරටත් උත්සන්න වීම හේතුවෙන් නොවැම්බර් 5 වැනදා දක්වා පාසල් වසා තැබීමට තීරණය කළ බව බලධාරීහු පවසති.වායු දූෂණය හේතුවෙන් දිල්ලි නගරයේ මහජන සෞඛ්‍ය සම්බන්ධව හදිසි තත්ත්වයක් ද ප්‍රකාශයට පත්කර ඇත. අවට ප්‍රදේශවල වගාබිම් විශාල වශයෙන් ගිනි තැබීම ද නගරයේ වායු දූෂණය ඉහළ යෑමට හේතුවක් බව ප්‍රධාන අමාත්‍ය අරවින්ද් කෙජ්‍රිවාල් පවසයි.ශ්වසන පද්ධතියේ ආබාධ සහිත පුද්ගලයින්ට හා විශේෂයෙන්ම කුඩා දරුවන්ට මෙම තත්වය වැඩි අවදානමක් ගෙනඑන බව ද හෙතෙම සඳහන් කළේය.(රොයිටර් පුවත් ඇසුරිණි - 085)   ",
    "URL": "https://www.lankadeepa.lk/news/වායු-දූෂණය-ඉහළ-යෑමෙන්-දිල්ලියේ-පාසල්-වසාදමයි/101-559854",
    "Category": "latest_news"
}