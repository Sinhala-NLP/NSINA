{
    "Source": "www.lankadeepa.lk",
    "Timestamp": "2022 නොවැම්බර් මස 28",
    "Headline": "තෙල් සේවකයන් පිරිසකට උතුරන්න ඕටී",
    "News Content": "(දයාසීලි ලියනගේ)අතිකාල දීමනා සීම කරන්නැයි මුදල් අමාත්‍යංශය නියම කර ඇතත් ලංකා ඛනිජ තෙල් නීති ගත සංස්ථාවේ ප්‍රධාන අංශ  තුනක ඇතැම් නිලධාරීන්ට  හා සේවකයනට මාසයකට පැය 150ක අතිකාල දීමනාවක් ගෙවන බව වාර්තා වේ. විධායක නිලධාරින්ට රාත්‍රී 7.00 පසු නිවසට යාමට ආයතනයෙන් ප්‍රවාහන පහසුකම් ලබා දෙන අතර අතිකාල දීමනාවලට අමතරව, පැමිණීමේ දීමනාව සහ සියයට 4ක පොලියට වාහන ණය ලැබීමේ පහසුකම් ද හිමි වී තිබෙන බව ද එම වාර්තා සඳහන් කරයි.මීට අමතරව ප්‍රධාන පෙළේ  අංශ තුනක සේවකයන් රාත්‍රී 10.00 දක්වා අතිකාල සේවාවල යෙදී සිටන අතර සෙනසුරාදා සේවය වෙනුවෙන් සතියේ දිනක නිවාඩුවක් ද හිමිවන බව දැන ගන්නට ඇත.   ",
    "URL": "https://www.lankadeepa.lk/latest_news/තෙල්-සේවකයන්-පිරිසකට-උතුරන්න-ඕටී/1-624259",
    "Category": "latest_news"
}