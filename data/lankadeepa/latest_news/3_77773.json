{
    "Source": "www.lankadeepa.lk",
    "Timestamp": "None  2016 අප්‍රේල් මස 04",
    "Headline": "මෑන් පවර් සේවකයෝ මහපාරේ",
    "News Content": "ලංවීම බිල්පත් නිලධාරින්ගේ සංගමයේ (මෑන් පවර් ) මාධ්‍ය හමුවක් විදුලිබල අමාත්‍යාංශය ඉදිරිපිට පාරේ අද(04) පැවැත්විය.සංගමයේ ප්‍රියන්ත වික්‍රමසිංහ මහතා පැවසුවේ බැංකු සේවක සංගමය හා එක්සත් කම්කරු සංගමය. ටෙලිකොම් සමිතිය ඇතුළු සංගම් රැසක් තමනට සහයෝගය දෙන බවයි.‘අදට දින 7 ක් අපි උපවාසයේ. පසුගිය අවුරුද්දේ මෑන් පවර් සේවකයන් 2300 ක් ස්ථිර කළා. අයපත්කරුවන් එකකුවත් ස්ථිර කර නැහැ. අයපත්කරුවන් 1400ක් ඉන්නවා. මෑන්පවර් සේවක සංගමයේ වැඩ කරන්න පසුගිය අවුරුද්දේ පත්වීම 2300 දුන්නේ ආණ්ඩුවට කොළේ වහලා. ඇමැතිවරයා කියනවා ජුලි 30 වෙනවිට විසඳුමක් දෙන බව ජුලි 30 කියන්නේ නැකත නොවේ.ලංකාව පුර බිල්පත් බෙදීම අද ඇනහිටලා. විසඳුමක් නැතොත් අඹු දරුවන් සමග ලබන 6 වැනිදා මෙතැන පදිංචි වෙනවා‘     ",
    "URL": "https://www.lankadeepa.lk/latest_news/මෑන්-පවර්-සේවකයෝ-මහපාරේ/1-402164",
    "Category": "latest_news"
}