{
    "Source": "www.lankadeepa.lk",
    "Timestamp": "None  2016 අගෝස්තු මස 31",
    "Headline": "ටයිගර් සැබෑ පෙම්වතියත් එක්ක",
    "News Content": "සිද්ධාර්ත් මල්හෝත්‍රා, ආලියා භාට් හා වරූන් ධාවන් බොලිවුඩ් සිනමාවට රැගෙන ආ කරන් ජෝහාර්ගේ 'ස්ටඩන්ට් ඔෆ් ද ඉයර්' චිත්‍රපටයේ දෙවැනි කොටස නිර්මාණය කරන්නට මේ දිනවල සැලසුම් කර ඇතැයි තොරුතුරු වාර්තා වෙනවා.මෙහි ප්‍රධාන චරිතය හිමිව ඇත්තේ මේ දිනවල අති සාර්ථකව තිරගත වෙන 'අ ෆ්ලයින්ග් ජාට්' චිත්‍රපටයේ ප්‍රධාන නළු චරිතයට පණ පොවන ටයිගර් ෂෙරොෆ්ටය. ඔහුගේ සැබෑ ජීවිතේ පෙම්වතිය වන ඩිශා පටානි ඔහු සමගින් ඔහුගේ සිනමා පෙම්වතිය ලෙස මෙහි දායක වීමටද අවස්ථාවක් ලැබී තිබීම විශේෂත්වයක්.තවත් නවක නළු නිළියන් කිහිප දෙනෙකුම මෙම චිත්‍රපටය සඳහා මේ වනවිට නම් කර තිබෙන බව සඳහන්. චිත්‍රපටයේ රූපගත කිරීම් ඔක්තෝබර් මාසයේ අගදී සිදුකිරීමට නියමිතයි. ​ ",
    "URL": "https://www.lankadeepa.lk/latest_news/ටයිගර්-සැබෑ-පෙම්වතියත්-එක්ක/1-452565",
    "Category": "latest_news"
}