{
    "Source": "www.lankadeepa.lk",
    "Timestamp": "2021 මාර්තු මස 11",
    "Headline": "ප්‍රථම පුරාවිද්‍යා පුහුණු මධ්‍යස්ථාන දෙක පිහිටුවයි",
    "News Content": " විනීතා එම් ගමගේඓතිහාසික රිදී විහාරය හා රජගලතැන්න පුරා කුටි සංකිර්ණය පුරාවිද්‍යා ශික්ෂණ මධ්‍යස්ථාන බවට පත්කිරීමට පියවර ගන්නා බව පුරාවිද්‍යා අධ්‍යෂක්ෂ ජනරාල් මහාචාර්ය අනුර මනතුංග මහතා පැවැසීය.ඒ සදහා පුරාවිද්‍යා උපදේශක සභාවේ අනුමැතිය හිමිව තිබේ.මෙම විහාරස්ථාන දෙක ආශ්‍රිශතව පුරාවිද්‍යා පුහුණු මධ්‍යස්ථාන බවට පත් කිරීමට අවශ්‍ය මූලික කටයුතු ආරම්භ කරන බව කී මනතුංග මහතා ඒ සදහා ඓතිහාසික රිදී විහාරාධිපති හිමියන්ගේ අවසරය හිමිව ඇතැයි ද කීය.පර්යේෂණවල නිරත වන්නන්ට, වැඩිදුර අධ්‍යයනය කරන්නන්ට මෙන්ම ශාස්ත්‍රීය කටයුතුවල නිරතවන්නන්ට මෙම ස්ථාන යොදා ගත හැකි බවත් එහි වෙනමම පුහුණු කේන්ද්‍ර පිහිටුවන බවත් ඔහු කියා සිටියේය.   ",
    "URL": "https://www.lankadeepa.lk/news/ප්‍රථම-පුරාවිද්‍යා-පුහුණු-මධ්‍යස්ථාන-දෙක-පිහිටුවයි/101-587161",
    "Category": "latest_news"
}