{
    "Source": "www.lankadeepa.lk",
    "Timestamp": "None  2012 අප්‍රේල් මස 01",
    "Headline": "දෙමළ සංවිධානයක් බොරු උප්පරවැට්ටියක ",
    "News Content": "ලන්ඩනයේ සිටින ශ්‍රී ලංකා රාජ්‍ය තාන්ත‍්‍රිකයකු නොපිළිගත හැකි පුද්ගලයකු සේ නම් කරන්නැයි ලෝක දෙමළ සංවිධානය බි‍්‍රතාන්‍ය රජයට එරෙහිව නඩු පැවරීමට යතියි කියන කතාව මහා ප්‍රෝඩාවකියි නීතිඥවරු පිරිසක් කියති.බි‍්‍රතාන්‍ය ශ්‍රී ලංකා මහ කොමසාරිස් කාර්යාලයේ සිටින නිලධරයකු මානව වර්ගයාට එරෙහි අපරාධ කළැයි කියමින් ඔවුන් මේ නඩුව පවරනුයේ හුදෙක් ප‍්‍රචාරක වාසි ලබා ගැනීමටත් දියවී යන දෙමළ සහය යළි ගොඩ නගා ගැනීමටත් යැයි කියති. මේ සංවිධානය දැන් බටහිරින්ද කොන්වී යන බවත් කිහිප දෙනකු සිය සුඛෝපභෝගී ජීවන රටාව පවත්වාගෙන යෑමේ උප්පරවැට්ටියක් වශයෙන් මෙවැනි දේ කරන බවත් ලන්ඩනයේ ඔලිම්පික් උළෙල සමයේ ශ්‍රී ලංකාවට එරෙහි උද්ඝෝෂණයක් පැවැත්වීමට යන බවත් කියති. ",
    "URL": "https://www.lankadeepa.lk/latest_news/දෙමළ-සංවිධානයක්-බොරු-උප්පරවැට්ටියක/1-34401",
    "Category": "latest_news"
}