{
    "Source": "www.lankadeepa.lk",
    "Timestamp": "2017 ජුලි මස 26",
    "Headline": "තෙල් බෙදාහැරීම හමුදාව අතට ගනී",
    "News Content": "කොළොන්නාව සහ මුතුරාජවෙල තෙල් ගබඩා සංකීර්ණවල කටයුතු සඳහා හමුදාව මැදිහත් වී ඇතැයි යුද හමුදාව පවසයි.සේවකයන් රැදී සිටි කොළොන්නාව තෙල් ගබඩා සංකීර්ණයට අද (26) අලුයම යුද හමුදාව ඇතුළු වී ඇති අතර වර්ජනයට එක්ව සිටින සේවකයන් එම ස්ථානයෙන් ඉවත් කර ඊට සහාය නොදක්වන සේවකයින්ගේ ආරක්ෂාව පොලිසිය ද මැදිහත්ව තහවුරු කර ඇතැයි වාර්තා වේ.තෙල් බෙදා හැරීම අත්‍යවශ්‍ය සේවාවක් බවට පත් කිරීමේ ගැසට් නිවේදනය ද ඊයේ මධ්‍යම රාත්‍රියේ දී නිකුත් කෙරිණි.මේ අතර තෙල් සේවකයන්ගේ වර්ජනය හේතුවෙන් මහජනතාවට සිදුවන අපහසුතාවය ගැන සිතා වහා සේවයට වාර්තා කරන ලෙස ජනාධිපතිවරයා ඉල්ලීමක් කළ බව ජනාධිපති මාධ්‍ය අංශය පවසයි. (ඡායාරූප - ශාන්ත රත්නායක)    ",
    "URL": "https://www.lankadeepa.lk/latest_news/තෙල්-බෙදාහැරීම-හමුදාව-අතට-ගනී/1-515601",
    "Category": "latest_news"
}