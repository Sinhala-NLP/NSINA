{
    "Source": "www.lankadeepa.lk",
    "Timestamp": "2021 අප්‍රේල් මස 09",
    "Headline": "පාස්කු ප්‍රහාරයට සම්බන්ධ පුද්ගලයින්ගේ දේපොළ රාජසන්තක කරනවා",
    "News Content": "( සුජිත් හේවාජුලිගේ සහ අංජුල මහික වීරරත්න) පාස්කු ඉරුදින ප්‍රහාරයට සම්බන්ධ සියලු සැකකරුවන්ට දඩුවම් දී ඔවුන්ගේ සියලු දේපොළ රාජසන්තක කරන බව මහජන ආරක්ෂක අමාත්‍ය විශ්‍රාමික රියර් අද්මිරාල් සරත්වීරසේකර මහතා කීවේය.දේපොළ එලෙස රාජසන්තක කර උපයාගන්නා මුදලින්  පාස්කු ප්‍රහාරයේ  වින්දිතයින්ට වන්දි ගෙවීමට සළකා බලන බවද ඇමැතිවරයා සඳහන් කළේය.පාස්කු කොමිෂන් සභා වාර්තාව පිළිබද විවාදයේ පිලිතුරු කතාව කරමින් ඔහු එසේ සඳහන් කළේය.කුමන තරාතිරමක අය වූවද ඒ පිලිබදව සොයා වරදකරුවන්ට දඩුවම් කිරීම කුමන අභියෝග පැමිණියත් අකුරටම ඉටු කරන බව   පැවසූ අමාත්‍යවරයා ප්‍රහාරයේ සැකකරුවන්ට විරුද්ධව නීතිපතිවරයා ඉතා  කෙටි කාලයකින් නඩුපවරනු ඇතැයි ද ප්‍රකාශ කළේය.  ",
    "URL": "https://www.lankadeepa.lk/latest_news/පාස්කු-ප්‍රහාරයට-සම්බන්ධ-පුද්ගලයින්ගේ-දේපොළ-රාජසන්තක-කරනවා/1-588698",
    "Category": "latest_news"
}