{
    "Source": "www.lankadeepa.lk",
    "Timestamp": "None  2016 ඔක්තෝබර් මස 13",
    "Headline": "සෙලිනා ගෝමස් පුනුරුත්ථාපනයට",
    "News Content": "සෙලිනා ගෝමස් නම් වූ යොවුන් පරපුරේ ආදරය දිනාගත් ගායිකාව ගැන නොසිතනවා පුවතක් විදෙස් වෙබ් අඩවි වාර්තා කරනවා. මේ වනවිට 24 වැනි වියෙහි පසුවන සෙලීනා, මත්ද්‍රව්‍ය භාවිතයට ඇබ්බැහි වී සිටින බවයි එහි සඳහන් වෙන්නේ. මාස කිහිපයක් තිස්සේ මේ ආරංචිය පැතිරී ගියත්, අද වනවිට ඇය රෝගී තත්ත්වයකට මුහුණදී සිටින බවයි ඇගේ සමීපතමයන් පවසන්නේ. පසුගිය වසරේ ඇගේ සිරුරේ සම මතුපිට රෝගී තත්ත්වයක්ද මතුවූ බවටද වාර්තා වෙන බව සඳහන්.මේ හේතුවෙන් පසුගියදා සෙලීනාව පුනරුත්ථාපන මධ්‍යස්ථානයකට ඇතුළු කර තිබෙන බවද විදෙස් මාධ්‍ය පවසනවා. එහිදී ඇයට දින 60ක් තුළදී නේවාසික ප්‍රතිකාර ලබා දී ඇති අතර, වෛද්‍ය ප්‍රතිකාර මෙන්ම උපදේශනයද සෙලීනාට ලබාදීමට කටයුතු කෙරෙන බවයි විදෙස් වෙබ් අඩවි වාර්තා කරන්නේ. මීට පෙර සෙලීනා 2014 වර්ෂයේදීත් පුනරුත්ථාපන මධ්‍යස්ථානයකින් ප්‍රතිකාර ලැබූ බවට සඳහන්.පුනරුත්ථාපනය වන සෙලීනා තවත් ටික කලකින් නැවතත් මත්ද්‍රව්‍යවලට ඇබ්බැහිවේද යන්නඇගේ පවුලේ ඥාතින් සහ හිතවතුන්, හිතවතියන් සැක පහළ කරනවා.  ",
    "URL": "https://www.lankadeepa.lk/latest_news/සෙලිනා-ගෝමස්-පුනුරුත්ථාපනයට/1-467307",
    "Category": "latest_news"
}