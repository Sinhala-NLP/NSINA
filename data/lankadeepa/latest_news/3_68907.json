{
    "Source": "www.lankadeepa.lk",
    "Timestamp": "None  2016 දෙසැම්බර් මස 01",
    "Headline": "පොලිස්පතිගේ ඇමැතුම ගැන ජනපතිගෙන් පරීක්ෂණයක්",
    "News Content": "රත්නපුරයේ දී පොලිස්පති පූජිත් ජයසුන්දර මහතාට ලැබුණු දුරකථන ඇමතුමත් ඊට ඔහු දැක්වූ ප්‍රතිචාරයත් මාධ්‍ය මගින් දුටු බවත් ඒ සම්බන්ධයෙන් අද පාර්ලිමේන්තුවේ දී දිගාමඩුල්ල මන්ත්‍රී විමලවීර දිසානායක මහතා විමසීමක් කළේය.‘කවුද මේ නිලමේ ? දෙවිනුවර දේවාලයට සම්බන්ධවූ ගුණසේකර ගැනද? මේ සම්බන්ධයෙන් රජයේ ප්‍රතිචාරය කුමක්ද ? පොලිස්පතිතුමා කනේ වැලි ගෑවෙන්න නීතිය නමනවා.ඊට පිළිතුරු දෙමින් ජනපති මෛත්‍රිපාල සිරිසේන මහතා කියා සිටියේ ‘මන්ත්‍රීතුමාගේ කථාව මමත් අහගෙන හිටියා. පොලිස්පතිගේ ක්‍රියාව වැරදියි. ඒ සම්බන්ධයෙන් පරීක්ෂණයක් සිදු කරනවා‘ යනුවෙනි.ඇමැති දයාසිරි ජයසේකර - ඔය නිලමේ අත්අඩංගුවට ගැනීම වළක්වන්නේ කවුද ? බලපෑම් කරන්නේ කවුදැයි අපි දන්නවා. නිලමේ උදව් කරන්නේ කාටද කියලා අපි දැනගන්න කැමතියි. ",
    "URL": "https://www.lankadeepa.lk/latest_news/පොලිස්පතිගේ-ඇමැතුම-ගැන-ජනපතිගෙන්-පරීක්ෂණයක්/1-486182",
    "Category": "latest_news"
}