{
    "Source": "www.lankadeepa.lk",
    "Timestamp": "2022 සැප්තැම්බර් මස 22",
    "Headline": "ඇමෙරිකෙයාර් සංවිධානයෙන් වෛද්‍ය ආධාර",
    "News Content": "(විමුක්ති එස් රුද්‍රිගු)ශ්‍රී ලංකාවේ ඇමෙරිකානු තානාපති කාර්යාලය කළ ඉල්ලීමක ප්‍රථිපලයක් ලෙස ඇමෙරිකාවේ ලාභ නොලබන ආපදා සහන සහ ගෝලීය සෞඛ්‍ය සංවිධානයක් වන ඇමෙරිකෙයාර් විසින් ඇමෙරිකානු ඩොලර් 773000 ක හදිසි වෛද්‍ය සැපයුම් තොගයක් ශ්‍රී ලංකාවට පරිත්‍යාග කරනු ලැබිණ.මෙම හදිසි වෛද්‍ය සැපයුම් තොගයට නිදන් ගත රෝග සඳහා වන ඖෂධ,සිරින්ජර්,කැතීටර් සහ විටමින් ඇතුලත් වන බව ඇමෙරිකාවේ ශ්‍රී ලංකා තානාපති කාර්යාලය නිවේදනයක් නිකුත් කරමින් ප්‍රකාශ කළේය.ඉදිරි පරිත්‍යාග කිරීම් සඳහා ඇමෙරිකෙයාර් ආයතනය සහ සෞඛ්‍ය අමාත්‍යංශය අතර අවබෝධතා ගිවිසුමක්ද අත්සන් කර තිබේ.   ",
    "URL": "https://www.lankadeepa.lk/news/ඇමෙරිකෙයාර්-සංවිධානයෙන්-වෛද්‍ය-ආධාර/101-620240",
    "Category": "latest_news"
}