{
    "Source": "www.lankadeepa.lk",
    "Timestamp": "2020 පෙබරවාරි මස 24",
    "Headline": "හම්බන්තොට-කොළඹ අධිවේගයේ සුඛෝපභෝගී බස් සේවාව හෙට සිට",
    "News Content": "(මහින්ද නිශ්ශංක)දක්ෂිණ අධිවේගී මාර්ගයේ හම්බන්තොට-කොළඹ කොටසෙහි, ශ්‍රී ලංගම අධි සුඛෝපභෝගී බස් සේවා හෙට(25) සිට ආරම්භ වේ.මෙයට අමතරව තංගල්ල- කොළඹ සහ අම්බලන්තොට-කොළඹ අතරද හෙට සිට අධි සුඛෝපභෝගී බස් රථ සේවා ආරම්භ කිරීමට නියමිතය.හම්බන්තොට-කොළඹ අධි සුඛෝපභෝගී බස් සේවා ආරම්භ කිරීමේ උත්සවය ප්‍රවාහන කළමනාකරණ අමාත්‍ය මහින්ද අමරවීර මහතාගේ ප්‍රධානත්වයෙන් හෙට උදෑසන 8.30ට හම්බන්තොට බස් නැවතුමේදී පැවැත්වේ.  ",
    "URL": "https://www.lankadeepa.lk/news/හම්බන්තොට-කොළඹ-අධිවේගයේ-සුඛෝපභෝගී-බස්-සේවාව-හෙට-සිට/101-566585",
    "Category": "latest_news"
}