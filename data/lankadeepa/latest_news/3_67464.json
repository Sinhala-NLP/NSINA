{
    "Source": "www.lankadeepa.lk",
    "Timestamp": "2017 අප්‍රේල් මස 12",
    "Headline": "මේ ආණ්ඩුවෙනුත් අපේ ජනතාවට විසඳුමක් ලැබිලා නෑ - සම්පන්ධන්",
    "News Content": "(රොමේෂ් මධුෂංඛ)ජනතාව බලාපොරොත්තු වූ වෙනස මෙතෙක් වත්මන් ආණ්ඩුවට ඉටු කිරීමට නොහැකී වී ඇතැයි විපක්ෂ නායක ආර්.සම්පන්ධන් මහතා කියයි. ‘‘වත්මන් ආණ්ඩුවේ ප්‍රතිපත්ති, ප්‍රකාශ හා ස්ථාවර පසුගිය ආණ්ඩුවට වඩා වෙනසක් ඇති නමුත් මේ වන තුරු අපේ ජනතාවට විසඳුමක් ලැබිලා නැහැ.වත්මන් රජය පත්වෙලා දැන් වසර දෙකකුත් ගතවෙලා ඉවරයි.““අතුරුදහන් වූවන්,ඉඩම් ගැටලු හා දේශපාලන සිරකරුවන් නිදහස් කිරීම වැනි දේ වෙනුවෙන් ජනතාව විවිධ ස්ථානවල උද්ඝෝෂණ පවත්වනවා. මේ ගැටලු වලට විසඳුමක් කඩිනමින් දෙන්න ඕන.විසඳුම් දෙන්න රජය අපොහොසත් වුනොත් අපේ ජනතාවට මේ රජයත් එපා විය හැකියි.ඒක ආණ්ඩුව තේරුම්ගත යුතුයි.“යැයි ඒ මහතා ප්‍රකාශ කරයි.වසර 25 ක් පුරාවට වව්නියාවේ පූන්තොට්ටම් අනාථ කඳවුරේ සිටි වැසියන්ගෙන් පවුල් 150 කට වව්නියාව සින්න අඩම්පන් ප්‍රදේශයේ අංග සම්පූර්ණ නිවාස ලබාදීමේ අවස්ථාවට සහභාගී වෙමින් ඒ මහතා මේ බව කීය.   ",
    "URL": "https://www.lankadeepa.lk/latest_news/මේ-ආණ්ඩුවෙනුත්-අපේ-ජනතාවට-විසඳුමක්-ලැබිලා-නෑ---සම්පන්ධන්/1-511767",
    "Category": "latest_news"
}