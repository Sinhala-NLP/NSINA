{
    "Source": "www.lankadeepa.lk",
    "Timestamp": "2022 නොවැම්බර් මස 25",
    "Headline": "‘එක්ස්ප්‍රස් පර්ල්’ නැවේ කපිතාන් ඇතුළු 08කට ඇප",
    "News Content": "(මනෝප්‍රිය ගුණසේකර)කොළඹ වරායට ආසනන්යේදී ‘එක්ස්ප්‍රස් පර්ල්’ නෞකාව ගිනිගැනීමේ සිද්ධිය සම්න්ධයෙන් ‘එක්ස්ප්‍රස් පර්ල්’ නෞකාවේ කපිතාන්වරයා ඇතුළු 08 දෙනෙකුට අධිචෝදනා බාරදුන් කොළඹ මහාධිකරණ විනිසුරු දමිත් තොටවත්ත මහතා විත්තිකරුවන් දැඩි කොන්දේසි සහිත ඇප මත මුදාහැරීමට ඊයේ (25) නියම කළේය.රුපියල් ලක්ෂ 10 බැගින් වටිනා ඇපකරුවන් දෙදෙනෙකුගේ ශරීර ඇප මත විත්තිකරුවන් මුදා හැරීමට නියම කළ විනිසුරුවරයා නඩුවේ සාක්ෂිකරුවන්ට බලපෑම් කිරීමෙන් වළකින ලෙසත් ඇප තැබීමෙන් අනතුරුව සෑම මසකම අවසන් ඉරිදා රහස් පොලිසියට වාර්තා කිරීමේ කොන්දේසියක් පැනවු විනිසුරුවරයා නඩු විභාගය අවසන් වනතුරු අධිකරණයේ අවසරයකින් තොරව විත්තිකරුවන්ට විදේශ ගමන් තහනමක්ද පැනවීය.අධිචෝදනා බාරදීමෙන් අනතුරුව මෙලෙස ඇප මත මුදා හරින ලද්දේ ‘එක්ස්ප්‍රස් පර්ල්’ නෞකාවේ කපිතාන්වරයා වු රුසියානු ජාතික ටියුට් කාලෝ විටැලි, නෞකාවේ දේශීය නියෝජිත ‘සී කොන්සෝටියම් ලංකා සමාගම එහි සභාපතිවරයා අධ්‍යක්ෂවරු ඇතුළු අට දෙනෙකි.නඩුව කැඳවනු ලැබු අවස්ථාවේදී විත්තිකරුවන් අධිකරණයේ පෙනී සිටියහ.විත්තිකරුවන්ට එරෙහි අධිචෝදනාා පත්‍ර බාරදුන් පසු ඉදිරිපත් වු කරුණු සළකා බැලීමෙන් අනතුරුව අදාළ නියෝග නිකුත් කළ විනිසුරුවරයා මෙම නඩුව ලබන මස 09 වැනිදා යළි කැඳවීමටද නියම කළේය.  ",
    "URL": "https://www.lankadeepa.lk/latest_news/‘එක්ස්ප්‍රස්-පර්ල්’-නැවේ-කපිතාන්-ඇතුළු-08කට-ඇප/1-624177",
    "Category": "latest_news"
}