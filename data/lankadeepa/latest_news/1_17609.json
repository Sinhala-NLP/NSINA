{
    "Source": "www.lankadeepa.lk",
    "Timestamp": "2022 මාර්තු මස 30",
    "Headline": "ඉන්දියානු ණය යෝජනා ක්‍රමය යටතේ පොලිසියට වාහන 750",
    "News Content": "(ඉන්දිකා රාමනායක)ඉන්දියානු ණය යෝජනා ක්‍රමය  යටතේ  ශ්‍රි ලංකා පොලිසියට  රුපියල්  බිලියන 2.5  වටිනා වාහන  750 ලබා  දෙන බව  මහජන ආරක්ෂක අමාත්‍යාංශය පවසයි.මේ සදහා වු අවබෝධතා  ගිවිසුම   අද (30) මහජන ආරක්ෂක අමාත්‍යාංශයේ ලේකම්  මේජර් ජෙනරාල් (විශ්‍රාමික) ජගත් අල්විස්, මහේන්ද්‍රා සහ මහේන්ද්‍ර ආයතනයේ  උප සභාපති හා ප්‍රධානි  ජොයිඩිප් මොයිට්රා යන මහත්වරුන් විසින්  අමාත්‍යාශයේ දී සිදු අත්සන් කෙරිණි.මෙම ජිප් රථ  අදියර තුනක්  යටතේ මෙම  අගෝස්තු මස අවසාන වීමට පෙර   ජිප් රථ 250 ක්, සැත්තැම්බර් මස අවසන් වීමට පෙර ජිප් රථ 250 ක්, දසහ 2023 වසරේ මාර්තු මස අවසානයට පෙර ජිප් රථ 250 වශයෙන්   මේවා  ලබා දීමට නියමිත බවද අමාත්‍යාංශය පවසයි.ජපන් ආධාර යටතේ  මේ වනවිට පොලිසියට  ත්‍රිරෝද රථ 2000 ක්,   ජිප් රථ ඇතුලු  වාහන 72 ක් හා  යතුරු පැදි 150  ක් ප්‍රධාන කර ඇති බව එම අමාත්‍යාංශය වැඩිදුරටත් පැවසීය.  ",
    "URL": "https://www.lankadeepa.lk/latest_news/ඉන්දියානු-ණය-යෝජනා-ක්‍රමය-යටතේ-පොලිසියට-වාහන-750/1-610685",
    "Category": "latest_news"
}