{
    "Source": "www.lankadeepa.lk",
    "Timestamp": "2022 ජනවාරි මස 04",
    "Headline": "උතුරේ සංවර්ධනයට අකුල් හෙළන නිලධාරින්ට නඩු",
    "News Content": "(රංජන් කස්තුරි)උතුරේ පරිසර ආරක්ෂණ ව්‍යාපෘති ක්‍රියාත්මක කිරීමට සහ පවත්වාගෙන යෑමට සහාය නොදෙන රාජ්‍ය නිලධාරීන්ට එරෙහිව නීතිපියවර ගන්නා බව උතුරු පළාත් ආණ්ඩුකාර ජීවන් ත්‍යාගරාජා මහතා පවසයි.එවැනි නිලධාරීන්ට එරෙහිව මේ මස 8 වැනි දිනෙන් පසුව නීත්‍යානුකූල පියවර ගන්නැයි උතුරු පළාත් බාර ජ්‍යෙෂ්ඨ නියෝජ්‍ය පොලිස්පතිවරයා තමා උපදෙස් දුන් බව ද ආණ්ඩුකාරවරයා කියයි.සම්මත විධිවිධානවලට අදාලව උතුරු පළාතේ පරිසර හිතකාමී වැඩසටහන් අඛණ්ඩව ක්‍රියාත්මක කළ යුතු බව ද ජීවන් ත්‍යාගරාජා මහතා කියයි.කරයිනගර් ප්‍රදේශය තුළ ඉකුත් කාලයේදී ඉතා හොඳ පරිසර හිතකාමී වැඩසටහන් පෙළක් සාර්ථකව ක්‍රියාත්මක වූ අතර මේ වන විට එය දැඩි ලෙස අකර්මන්‍යවී ඇතැයි ද ජිවන් ත්‍යාගරාජා මහතා පවසයි.  ",
    "URL": "https://www.lankadeepa.lk/latest_news/උතුරේ-සංවර්ධනයට-අකුල්-හෙළන-නිලධාරින්ට-නඩු/1-605963",
    "Category": "latest_news"
}