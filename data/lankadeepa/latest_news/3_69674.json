{
    "Source": "www.lankadeepa.lk",
    "Timestamp": "None  2016 නොවැම්බර් මස 08",
    "Headline": "සංගීතය මං ව්‍යාපාරයක් කරගන්නෙ නැහැ",
    "News Content": "වෘත්තීමය වශයෙන් වෙනත් රැකියාවක් කරන අතර, විනෝදාංශයක් ලෙස ගීත පදරචනය කරනු ලබයි. ඩිලාන් ගෞතමදාස මේ වනවිට බොහෝ දෙනා හඳුනන ගීත රචකයෙකු වී හමාරය. මේ ඔහු සමග සාරවිට එකතු මොහොතකි. ඔබගේ නම සඳහන් කළොත්?ඩිලාන් ගෞතමදාස ෆීල්ඩ් එකේ ගෞතම් කියලා. ෆීල්ඩ් එකේ මොනවද කරන්නේ?ගීත පදරචනය කරන එකයි. සංගීතය ගැන දැනුමක් නැහැ. ඉදිරියට මියුසික් ඉගෙන ගන්න බලාපොරොත්තු වෙනවා. ඒ කියන්නේ ජොබ් එකත් මේකද?නැහැ. මේක මගේ විනෝදාංශය විදිහටයි කරන්නේ. මට ඕනේ, තියෙන සංගීත කලාව වෙනස් විදිහකට දකින්න. මගේ ජොබ් එක මේක නෙවෙයි. මේක මගේ විනෝදාංශය විතරයි. සංගීතය මං ව්‍යාපාරයක් කරගන්නෙ නැහැ. සංගීතය හැමදාම පවතින දෙයක් කරන්න ඕනේ. ඒකයි මගේ උත්සාහය. ආසාවෙන් ලියන හැකියාව නිසා මෙතෙක් හරි දුර ආවා. මෙතෙක් කරලා තියෙන ගීත ගැන කිව්වොත්?මගේ මුල්ම ගීතය තමයි, ඒ කිව්වේ මං මුලින්ම පදරචනය මුල්ම ගීතය තමයි ‘හිමිවෙන්නෙ නැති තරම් ඔයා’ ගීතය. මේක ගායනා කරන්නේ සහරා ෆ්ලෑෂ් බෑන්ඩ් එකේ ෆැන්ට අයියා. මේක මියුසික් කළේ චමත් සංගීත්. මේ තමා මුල්ම එක. පසුව මේ සිංදුව එළිදක්වන්න ගොඩක් කල් ගියා. මොකද මට මේ ෆීල්ඩ් එකේ ගොඩක් අය උදවු කළා. නමුත් මුල් කාලෙදී මාව දන්නේ නැති නිසා පොඩ්ඩක් අසීරු වුණා. මේ ගීතයට හොඳ ප්‍රතිචාර ලැබුණ නිසා හිතට තව ලොකු හයියක් ආවා. හිතුවෙ නැහැ ඩිලාන් ගෞතමදාස මෙච්චර වැඩක් කරන්න පුළුවන් කියලා. පසුව මගේ දෙවැනි ගීතය ආවා. ඒක ආදර ගීතයක් ‘චාටු දාපූ ආදරී’ මේක ගායනා කරන්නේ සනිදප සංගීත කණ්ඩායමේ AJ. පසුගියදා මගේ තෙවැනි ගීතය එළිදැක්වුණා. ‘හුරු පුරුදු කල්පනා’ කියලා ගීතයයි. ඉදිරියට තව ගීත රැසක් එළිදක්වන්න තියෙනවා. ඒ අතර ලබන අවුරුද්දෙ ජනවාරිවල ප්‍රසිද්ධ ගායකයෙක්ගේ ගීතයක් එළිදැක්වෙන්න තියෙනවා. කොහොමද ඒ ගීතවලට තියෙන ප්‍රතිචාර?ලැබෙන ප්‍රතිචාර ඔක්කොම හොඳයි. පොඩි කාලයක් ඇතුළත මේ වගේ දුරක් ආපු එක ගැන මට ගොඩක් සතුටුයි. මේ ඔක්කෝම මේ සිංදු අහන යාළුවෝ ඇතුළු මුලු ඔක්කෝම නිසා. එයාලා නැත්නම් අපි අද මේ තැන නැහැ. ඉදිරි බලාපොරොත්තු?ඉදිරියට මගේම ගීතයක් මං විසින්ම ගායනා කරන්න බලාපොරොත්තු වෙනවා. ඒවගේම මගේ ඉගෙනීමේ කටයුතුත් තියෙනවා. විනෝදාංශයක් විදිහට මං දිගටම මේ කාර්යය සිදුකරනවා. පදරචනය කියන්නෙ මගේ ජීවිතේ. ඒක අත අරින්නේ නැහැ. දිගටම කරනවා ඒත් රැකියාවක් විදිහට නෙමෙයි. උදවු කරපු පිරිසක් ඉන්නවාද මතක් කරන්න?අනිවාර්යෙන්ම ඔව්. මට මුලින්ම මේ සඳහා අත දුන්නෙ මගේ අම්මයි තාත්තයි. ඒ දෙන්නට ගොඩක් පින්. මොකද මගේ හැකියාව හඳුනගන්න උදවු කළා. ඒ වගේම මං මතක් කරන්න ගොඩක් අය ඉන්නවා. කෙටියෙන් කිව්වොත්, සියලුම මාධ්‍ය ආයතනවල මගේ යාළුවන් ඇතුළු මට උදවු කරපු සියලු දෙනාවම මං මතක් කරනවා. ගොඩක් අය අත දුන්නා එළියට එන්න. ඩිලාන් ක්‍රිෂාන්ත   ",
    "URL": "https://www.lankadeepa.lk/latest_news/සංගීතය-මං-ව්‍යාපාරයක්-කරගන්නෙ-නැහැ/1-477015",
    "Category": "latest_news"
}