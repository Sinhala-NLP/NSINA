{
    "Source": "www.lankadeepa.lk",
    "Timestamp": "2023 මැයි මස 19",
    "Headline": "ඩොලරයේ වාසිය ළඟදීම ජනතාවට",
    "News Content": "(රංජන් කස්තුරි)ඩොලරයට සාපෙක්ෂව රුපියලේ අගය ඉහළ යාමේ වාසිය ජනතාවට ලබාදීමට රජය ඉදිරියේදී වැඩපිළිවෙළක් සකස්කරන බව මුදල් රාජ්‍ය අමාත්‍ය රංජිත් සි්‍යඹලාපිටිය මහතා කියයි. වෙළෙඳපොළේ ඇති භාණ්ඩවලින් සියයට 75ක පමණ ප්‍රමාණයක් ආනයනික භාන්ඩ හෙයින් ඩොලරයේ අගය අඩුවනවිට එම භාණ්ඩවල මිලද අනිවාර්යෙන්ම අඩුවිය යුතු බව ද  මුදල් රාජ්‍ය අමාත්‍යවරයා කීය. භාණ්ඩවල මිල අඩුකිරීම පිළිබඳව සොයා බැලීමට මුදල් අමත්‍යංශයේ වෙළෙඳ ප්‍රතිපත්ති දෙපාර්තමේන්තුව සහ පාරිභෝගික කටයුතු අධිකාරිය මේ දිනවල සමීක්ෂණයක් කරන බව ද සියඹලාපිටිය මහතා සඳහන් කරයි. ගොඩනැගිලි ද්‍රව්‍ය, ආහාරවර්ග,කෘෂි උපකරණ සහ පාසල් උපකරණ මිල ඉදිරියේදී අඩුවිය හැකි බව  ද රාජ්‍ය ඇමැති කීය.  ",
    "URL": "https://www.lankadeepa.lk/latest_news/ඩොලරයේ-වාසිය-ළඟදීම-ජනතාවට/1-633390",
    "Category": "latest_news"
}