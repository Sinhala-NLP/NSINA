{
    "Source": "www.lankadeepa.lk",
    "Timestamp": "2019 ජුලි මස 25",
    "Headline": "ලක්ෂ 50 ක අයිස් මත්ද්‍රව්‍ය සමඟ පුද්ගලයෙක් අත්අඩංගුවට",
    "News Content": " ( බිමල් ශ්‍යාමන් ජයසිංහ )අයිස් මත්ද්‍රව්‍ය  ගුවන් මගින්  බෙදාහැරීමේ  නිරත    පුද්ගලයෙකු රුපියල් ලක්ෂ 50 කට  ආසන්න වටිනා අයිස් මත්ද්‍රව්‍ය සමඟ මීගමුව පෙරියමුල්ලේදී අත්අඩංගුවට ගත් බව පොලිස් මත්ද්‍රව්‍ය කාර්යාංශය කියයි.  එම සැකකරුගේ නිවසේ තිබී  මත්ද්‍රව්‍ය  ප්‍රමාණය මැනීම සඳහා උපයෝගි කරන විද්‍යුත් තරාදියක්ද ,මත්ද්‍රව්‍ය විකිණිමෙන් උපයාගත් බවට  සැක කෙරෙන රුපියල් ලක්ෂ අටක මුදලක් ද ,ජංගම දුරකතන තුනක්ද පොලීසිය බාරයට ගෙන තිබේ. මීට වසරකට පමණ පෙර  අයිස් මත්ද්‍රව්‍ය  සමඟ  පොලිස් මත්ද්‍රව්‍ය කාර්යාංශයෙන් අත්අඩංගුවට ගත්  පුද්ගලයෙකුගෙන් ලැබුණු තොරතුරක් මත මෙම පුද්ගලයා අත්අඩංගුවට ගෙත තිබේ.  ",
    "URL": "https://www.lankadeepa.lk/latest_news/ලක්ෂ-50-ක-අයිස්-මත්ද්‍රව්‍ය-සමඟ-පුද්ගලයෙක්-අත්අඩංගුවට/1-554252",
    "Category": "latest_news"
}