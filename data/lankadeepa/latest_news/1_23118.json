{
    "Source": "www.lankadeepa.lk",
    "Timestamp": "2021 ඔක්තෝබර් මස 27",
    "Headline": "මහබැංකු අධිපති තනතුරේ බර වැඩි කරයි",
    "News Content": "(සුජිත් හේවාජුලිගේ )මහ බැංකු අධිපතිවරයාට කැබිනට් අමාත්‍යවරයකු හා සමාන තත්වයක් ලබාදීමට රජය තීරණය කර ඇත.ඒ අනුව මහ බැංකු අධිපතිට රජයේ තනතුරු ධූරාවලියේ හිමිවනුයේ පස් වැනි ස්ථානයයි.විපක්ෂ නායක, කැබිනට් අමාත්‍යධූර සහ ෆීල්ඩ් මාර්ෂල් රජයේ තනතුරු ධූරාවලියේ පස්වෙනි ස්ථානයෙහිලා සැලකෙන සෙසු තනතුරුය.ප්‍රවීණ ගණකාධිකාරිවරයකුවන අජිත් නිවාඩ් කබ්රාල් මහතා ශ්‍රී ලංකා මහ බැංකුවේ අධිපති ධුරයට පසුගිය සැප්තැම්බර් මස 19 වැනිදා පත් කෙරිණ.ඔහු එම තනතුරට පත් කෙරුණු අවස්ථාවේදී කැබිනට් බලතල ඉල්ලා සිටි බව මෙයට පෙර වාර්තා විය.   ",
    "URL": "https://www.lankadeepa.lk/latest_news/මහබැංකු-අධිපති-තනතුරේ-බර-වැඩි-කරයි/1-601785",
    "Category": "latest_news"
}