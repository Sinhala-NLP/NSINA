{
    "Source": "www.lankadeepa.lk",
    "Timestamp": "2020 ජුනි මස 22",
    "Headline": "බස්නාහිරින් බරපතල අපරාධවලට සම්බන්ධ  86 ක් අත්අඩංගුවට",
    "News Content": "විශේෂ මෙහෙයුමේදී බස්නාහිර පළාතේ පොලිස් ස්ථාන වෙත වාර්තා වූ බරපතළ ගණයේ අපරාධ 86 කට සම්බන්ධ සැකකරුවන් 86 ක් අත්අඩංගුවට ගෙන තිබේ. ගතවු  පැය 12 ක  කාලයේදී මෙම පිරිස අත්අඩංගුවට ගෙන ඇත.එම සැකකරුවන් අතර  ස්ත්‍රී දූෂණ 04 ක් , ගෙවල් බිදුම් 17 ක් , දේපළ සොරකම් 26 ක් , කොල්ලකෑම් 09 ක් , බරපතළ තුවාල සිදුකිරීම් 14 ක් ඇතුළු විවිධ අපරාධ 86 ක සැකකරුවන් අත්අඩංගුවට ගෙන ඇත.එමෙන්ම වරෙන්තුකරුවන් 291 ක් ද , සුළු අපරාධයන් සදහා අවශ්‍ය සැකකරුවන් 110 ක් ද , විවිධ මත්ද්‍රව්‍ය හා මත්පැන් සම්බන්ධ වැරදි සදහා සැකකරුවන් 388 ක් ද , සැකපිට පුද්ගලයින් 175 ක් ද වශයෙන් අත්අඩංගුවට පත්ව ඇති අතර ඒ අනුව මෙම මෙහෙයුමේදී පුද්ගලයින් 1050 ක් පොලිස් අත්අඩංගුවට පත්ව ඇත.  ",
    "URL": "https://www.lankadeepa.lk/latest_news/බස්නාහිරින්-බරපතල-අපරාධවලට-සම්බන්ධ--86-ක්-අත්අඩංගුවට/1-574088",
    "Category": "latest_news"
}