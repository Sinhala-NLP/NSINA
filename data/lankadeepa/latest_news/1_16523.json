{
    "Source": "www.lankadeepa.lk",
    "Timestamp": "2022 අප්‍රේල් මස 30",
    "Headline": "'හොරෙන් රට පැනීම සියයට තිහකින් වැඩිවෙලා'",
    "News Content": "(සුජිත් හේවාජුලිගේ )ආර්ථික අර්බුදය නිසා වැඩි ආදායම් සොයා ගැනීමේ අරමුණින් මෙරටින් විදේශයන්ට නීති විරෝධී ක්‍රම මඟින් පැන යෑමද සියයට 30කින් පමණ  වැඩිවී ඇතැයි  ආරක්ෂක අංශ ප්‍රධානීහු පවසති.විශේෂයෙන්ම මුහුදු මාර්ගයෙන් මෙම පැනයෑම සුලභව  සිදුවන හෙයින් බොහෝ මුහුදු කලාපයන්හි  නාවික රැකවල් මෑතක සිට තවත් වැඩි කර ඇතැයි  නාවික හමුදාව පවසයි.ශ්‍රී ලංකා ගුවන් හමුදාවද ඒ සම්බන්ධයෙන්  මේ දිනවල නිරන්තර සෙවිල්ලෙන්  පසුවන බව ගුවන් හමුදා මාධ්‍ය ප්‍රකාශක ගෲප් කපිතාන්  දුෂාන් විජේසිංහ මහතා පැවසීය.ආර්ථික ප්‍රශ්නය නිසා විශේෂයෙන්ම උතුරේ ප්‍රදේශවලින් ජනතාව ඉන්දියාවේ විවිධ ප්‍රදේශ වලට හොර රහසේ පැන යෑමද ශීඝ්‍රයෙන් වැඩිවී ඇතැයි ආරක්ෂක අංශ පවසයි.පසුගිය කාලයේදී උතුරේ පුද්ගලයන් දෙසීයකට ආසන්න පිරිසක්   මේ ආකාරයට  ඉන්දියාවට පලා ගොස් ඇති අතර කිහිපදෙනෙක් එසේ පැන යෑමට උත්සාහ උත්සාහ දැරූ අවස්ථාවේදී ආරක්ෂක අංශ විසින් අත්අඩංගුවට ගනු ලැබූහ.මෙලෙස පැන යෑම සඳහා සමහර පුද්ගලයන් විවිධ බහුදින ධීවර යාත්‍රා යොදාගෙන ඇතැයි පැවසෙන අතර මේ හේතුවෙන් එම යාත්‍රා සම්බන්ධයෙන්ද මේ දිනවල  විශේෂ සෝදිසියකින් පසුවන බව ආරක්ෂක අංශ පවසයි.  ",
    "URL": "https://www.lankadeepa.lk/latest_news/-හොරෙන්-රට-පැනීම-සියයට-තිහකින්-වැඩිවෙලා-/1-612298",
    "Category": "latest_news"
}