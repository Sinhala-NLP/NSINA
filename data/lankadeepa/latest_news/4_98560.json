{
    "Source": "www.lankadeepa.lk",
    "Timestamp": "None  2014 ජුනි මස 18",
    "Headline": "පෙට්‍රල් බෝම්බ 56ක් සමඟ නවයක් සැකපිට",
    "News Content": "පෙට්‍රල් බෝම්බ 56ක් ඇතුළු හිංසාකාරී අවි තොගයක් සමඟ සැකකරුවන් නව දෙනකු අත්අඩංගුවට ගත් බව අලුත්ගම පොලිසිය කියයි.මෙම අවි හදමින් සිටිය දී ඔවුන් අත්අඩංගුවට ගෙන ඇති බවත්, එම ස්ථානය ද සොයාගෙන ඇති බවත් පොලිසිය පවසයි. යුද හමුදාවේ ද සහායෙන් එහි තවත් එවැනි දෑ ඇත්දැයි සොයා බැලීමට ක්‍රියා කළ බව පොලිසිය සදහන් කරයි.ඇලවංගු තුනක්, අත් කෙටේරියක්, තුවක්කු ස්වරූපයේ යකඩ බට දෙකක්, වැලි උරයක් ඒ අතර වූ බව පොලිසිය කියයි.කුවක්කු ස්වරෑපයෙන් නවා ඇති යකඩ බටවලට වීදුරුකටු ආදිය පුරවා තිබූ බව ද සොයාගෙන ඇත.  ",
    "URL": "https://www.lankadeepa.lk/latest_news/පෙට්‍රල්-බෝම්බ-56ක්-සමඟ-නවයක්-සැකපිට/1-243070",
    "Category": "latest_news"
}