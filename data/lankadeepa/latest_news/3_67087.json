{
    "Source": "www.lankadeepa.lk",
    "Timestamp": "2017 මැයි මස 08",
    "Headline": "මුහුදු කූඩැල්ලන් අල්ලමින් සිටි 6 දෙනෙක් අත්අඩංගුවේ",
    "News Content": "පේදුරුතුඩුවට ඔබ්බෙන් වූ මුහුදු සීමාවේදී තහනම් කිමිදුම් ක්‍රම භාවිතා කරමින් නීති විරෝධී ලෙස මුහුදු කූඩැල්ලන් අල්ලමින් සිටි පුද්ගලයින් 6 දෙනෙකු උතුරු නාවික විධානයට අනුයුක්ත නාවිකයන් පිරිසක් විසින්  අත්අඩංගුවට ගනු ලැබ ඇත. එහිදී, ඩිංගි යාත්‍රා 2 ක්, GPS යන්ත්‍ර 2 ක්, ඔක්සිජන් බෝතල් 20 ක්, කිමිදීම සඳහා යොදා ගන්නා විදුලි පන්දම් 4 ක්, මුහුණු ආවරණ 6 ක්, පාවරල් යුගල් 5 ක් සහ අල්ලන ලද මුහුදු කූඩැල්ලන් 280 ක් පමණ ද අත්අඩංගුවට පත් විය. එම පුද්ගලයන්, ධීවර ආම්පන්න සහ මුහුදු කූඩැල්ලන් ඉදිරි නීතිමය කටයුතු සඳහා පේදුරුතුඩුව ධීවර පරීක්ෂක කාර්යාලය වෙත භාර දීමට කටයුතු කැරිණි.  ",
    "URL": "https://www.lankadeepa.lk/latest_news/මුහුදු-කූඩැල්ලන්-අල්ලමින්-සිටි-6-දෙනෙක්-අත්අඩංගුවේ/1-512532",
    "Category": "latest_news"
}