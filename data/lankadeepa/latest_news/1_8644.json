{
    "Source": "www.lankadeepa.lk",
    "Timestamp": "2022 දෙසැම්බර් මස 05",
    "Headline": "බදුබරට එරෙහි තැන තැන විරෝධතා",
    "News Content": "(ශාන්ත ප්‍රදීප් කුමාර කුලරත්න)\"ජනතාවට සහන නැති - බදු බර වැඩි කළ , රාජ්‍ය දේපල විකුණන - රටම යළිත් ණය කරා රනිල් රාජපක්ෂ ආණ්ඩුවේ අයවැයට එරෙහි නැගිටිමු \" .යන මැයෙන් අන්තර් සමාගම් සේවක සංගමය 5 සහ 6 දෙදින පුරා සිදුකිරීමට නියමිත රජයට එරෙහි උද්ඝෝෂන මාලාවක් ස්ථාන කීපයකදි පැවැත්විණිඑහිදි රනිල් රාජපක්ෂ ආණ්ඩුවෙන් බදු බර වැඩි කළ අයවැයක් , පාලකයින්ට සැප ජනතාවට දුක ,රටම ණය කරවන තවත් අයවැයක් රාජ්‍ය දේපල විකිණීම වහා නවතනු ,යනුවෙන් සඳහන් විරෝධතා වැකි සඳහන් පුවරු ප්‍රදර්ශනය කරමින් විරෝධතාකරුවෝ පැයක පමණ කාලයක් විරෝධතාවයේ නිරත වූ හ .සමගාමීව සිලෝන් බිස්කට් සමාගමේ සේවක සෙවිකාවන්ගේ සහභාගිත්වයෙන් පැවති උද්ඝෝෂණය කොට්ටාව මාකුබුරේ පිහිටි සිලෝන් බිස්කට් ආයතනය ඉදිරිපිට හයිලෙවල් මාර්ගයේ දී පැවැත්වුණු අතර ඒ සඳහා 200කට ආසන්න පිරිසක් සහභාගි වී සිටියහ .ලංකා ගුරු සංගමය වෘත්තීය සමිත් සම්බන්ධීකරණ මධ්‍යස්ථානය ඒකාබද්ධ ජනතා ව්‍යාපාරය එක්ව සංවිධානය කළ උද්ඝෝෂණය බොරැල්ල හන්දියේදී පැවැත්විණි(ඡායාරූප: ගයාන් අමරසේකර)(ඡායාරූප: ශාන්ත රත්නායක)  ",
    "URL": "https://www.lankadeepa.lk/latest_news/බදුබරට-එරෙහි-තැන-තැන-විරෝධතා/1-624715",
    "Category": "latest_news"
}