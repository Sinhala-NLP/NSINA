{
    "Source": "www.lankadeepa.lk",
    "Timestamp": "2023 සැප්තැම්බර් මස 08",
    "Headline": "අයහපත් කාලගුණය උඩරට දුම්රිය ධාවනයට බාධා කරයි",
    "News Content": "(යොහාන් භාසුර)ඔහිය සහ ඉදල්ගස්හින්න දුම්රිය ස්ථාන අතර මාර්ගයට පස්කදු සහ ගල් කඩා වැටීමෙන් එම දුම්රිය ස්ථාන දෙක අතර පිහිටි උමං මාර්ග අසල දුම්රිය මාර්ගය ස්ථාන දෙකකින් අවහිර වී ඇති බවත් ඒ අනුව බදුල්ලේ සිට කොළඹ බලා ධාවනය වූ පොඩි මැණිකේ දුම්රිය හපුතලේ දුම්රිය ස්ථානයේ නැවතු බවත් දුම්රිය දෙපාර්තමේන්තුවේ උසස් නිලදාරියෙක් පැවසීය.මෙම තත්වය හේතුවෙන් ඇල්ල ඔඩිසි දුම්රිය ද අතරමග නවතා දැමූ බව ද කී එම නිලධාරියා දුම්රිය මාර්ගය යථා තත්වයට පත් කිරීමේ කටයුතු කඩිනමින් අවසන් කිරීමට හැකිවනු ඇති බව ද වැඩි දුරටත් සඳහන් කළේය.   ",
    "URL": "https://www.lankadeepa.lk/latest_news/අයහපත්-කාලගුණය-උඩරට-දුම්රිය-ධාවනයට-බාධා-කරයි/1-639481",
    "Category": "latest_news"
}