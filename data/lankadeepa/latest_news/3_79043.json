{
    "Source": "www.lankadeepa.lk",
    "Timestamp": "None  2016 පෙබරවාරි මස 25",
    "Headline": "තාජුඩීන් ඝාතකයන් දින 30කින් අල්ලන නියෝග",
    "News Content": "ශ්‍රී ලංකා ජාතික කණ්ඩායමේ රගර් ක්‍රීඩකයකු වූ වසීම් තාජුඩීන් ගේ ඝාතනය අපරාධයක් සේ සලකා සැකකරුවන් දින 30ක් ඇතුළත වහාම අත්අඩංගුවට ගෙන අධිකරණයට ඉදිරිපත් කරන්නැයි කොළඹ අතිරේක මහේස්ත්‍රාත් නිශාන්ත පීරිස් මහතා අද (25) නියෝග කළේය.අධිකරණ වෛද්‍ය නිලධාරීවරයාගේ හා රජයේ රස පරීක්ෂක වාර්තා ඇතුළු වාර්තා 6 ක් සැලකිල්ලට ගනිමින් මහේස්ත්‍රාත්වරයා එම නියෝගය ලබාදී ඇත.2012 වසරේදී නාරාහේන්පිට ශාලිකා ක්‍රීඩාංගණය අසලදී ඔහු ගමන්කළ රථය ගිනිගෙන එතුළ සිටි ඔහු මියගොස් සිටි අතර පසුගිය වසරේදී එම මරණය ඝාතනයක් බව තහවුරු විය.හිටපු අධිකරණ වෛද්‍ය නිලධාරී ආනන්ද සමරසේකර වෛද්‍ය ආචාරධර්මානුකූලව මෙම පරීක්ෂණය සිදුකළාද යන්න සොයා බලන ලෙසද මහේස්ත්‍රාත්වරයා නියෝග කළේය. ",
    "URL": "https://www.lankadeepa.lk/latest_news/තාජුඩීන්-ඝාතකයන්-දින-30කින්-අල්ලන-නියෝග/1-388857",
    "Category": "latest_news"
}