{
    "Source": "www.lankadeepa.lk",
    "Timestamp": "2018 අගෝස්තු මස 31",
    "Headline": "ඉන්දීය රුපියල  කඩා වැටේ",
    "News Content": "මුම්බායිහිදීය (රොයිටර්)ආසියානු කලාපයේ සියලු මුදල් ඒකක පහත වැටෙද්දි ඊට සමගාමීව ඉන්දීය රුපියල ද වාර්තාගත අයුරින් අද (31) නැවත වරක් පහත වැටිණි. එක්සත් ජනපද ඩොලරය ශක්තිමත් වීමත් ඇමෙරිකාව සහ චීනය අතර වෙළෙඳ යුද්ධය තවදුරටත් උග්‍ර වීමත් යන කරුණු ඊට ප්‍රධාන වශයෙන් හේතු විය.අද (31) වෙළෙඳාම් ආරම්භ වනවාත් සමඟ ඉන්දීය රුපියල වාර්තා ගත අයුරින් 71ක් දක්වා පහත වැටිණි. ඇමෙරිකා එක්සත් ඩොලරයට සමගාමීව ඉන්දීය රුපියලේ අගය 70.93/94ක් ලෙස සටහන්ව තිබූ අතර ඊයේ දිනයේ වෙළෙඳාම් අවසන් වන විට එය 70.74ක් ලෙස සටහන්ව තිබිණි. කෙසේ නමුත් අද වෙළෙඳාම් ආරම්භවූ විගස ඉන්දීය රුපියලේ අගය 71ක් දක්වා පහත වැටිණි. ඇමෙරිකා චීන වෙළෙඳ යුද්ධය තවදුරටත් උග්‍ර වීම නිසා ආයෝජකයන් අවදානම් රුචිකත්වය පහත වැටුණු අතර එම නිසා ඩොලරයේ අගය තවදුරටත් ඉහළ ගියේය.   055   ",
    "URL": "https://www.lankadeepa.lk/latest_news/ඉන්දීය-රුපියල--කඩා-වැටේ/1-535694",
    "Category": "latest_news"
}