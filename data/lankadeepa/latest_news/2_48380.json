{
    "Source": "www.lankadeepa.lk",
    "Timestamp": "2019 මැයි මස 13",
    "Headline": "ඕස්ට්‍රේලියාවට පලායාමට තැත් කළ 3ක් අත්අඩංගුවට",
    "News Content": "(ටී. එල්. ජවුර්ඛාන්) නීතිවිරෝධීව ඕස්ට්‍රේලියාවට බෝට්ටු මගින් යාමට තැත්කළ පිරිසකින් තිදෙනෙකු අද (13) අත්අඩංගුවට ගත් බව මඩකලපුව මූලස්ථාන පොලිසිය කියයි. සවුක්කඩ් ප්‍රදේශයේදී බෝට්ටු මගින් වෙනත් බෝට්ටුවකට පුද්ගලයින් යවමින් සිටියදී නාඳුනන පුද්ගලයින් ගැවසෙනු දුටු බවට ධීවරයින්  පොලිසියට දැනුම්දී තිබිණි. ඒ අනුව මොවුන් අත්අඩංගුවට ගෙන ඇත.අත්අඩංගුවට ගත් පිරිස අතර හලාවත ප්‍රදේශයේ  දෙදෙනෙක් හා වන්දාරමුල්ල  ප්‍රදේශයේ එක් අයෙක් වෙති. එම අවස්ථාවේදී ඉතිරි පිරිස පලාගිය අතර ඔවුන් අත්අඩංගුවට ගැනීමට අවශ්‍ය කටයුතු කරන බව පොලිසිය පවසයි. මොවුන්ව ප්‍රවාහනය කළ ත්‍රිරෝද රථය පොලිසිය බාරයට ගෙන ඇත. මඩකලපුව මූලස්ථාන පොලිසිය පරීක්ෂණ පවත්වයි.    ",
    "URL": "https://www.lankadeepa.lk/latest_news/ඕස්ට්‍රේලියාවට-පලායාමට-තැත්-කළ-3ක්-අත්අඩංගුවට/1-550347",
    "Category": "latest_news"
}