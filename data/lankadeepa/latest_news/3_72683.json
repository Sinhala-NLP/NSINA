{
    "Source": "www.lankadeepa.lk",
    "Timestamp": "None  2016 අගෝස්තු මස 16",
    "Headline": "‘ඇමරිකා තානාපතිගේ ගමනින් යාපනයට වැඩක් නෑ‘",
    "News Content": "‘ඇමරිකා තානාපතිවරයාගේ යාපනය සංචාරයෙන් සිදුවුණු කිසිම යහපතක් නැහැ. උතුරු පළාත් සභාවේ පිරිස උතුරේ ජනතාවගේ ආර්ථිකය සමෘද්ධිමත් කිරීම පිණිස ආධාර කරන මෙන් ඉල්ලා සිටි අවස්ථාවේදී ඔහු නිහඩව සිටියා. සෙසු ප්‍රශ්න ඉදිරිපත් කළ අවස්ථාවේදී තානාපති ඒ වෙනුවෙන් කිසිම පොරොන්දුවක් දුන්නේ නැතැයි උතුරු පළාත් සභාවේ සභාපති සී.වී.කේ.ශිවඥානම් පවසයි.යුද අපරාධ සම්බන්ධයෙන් සොයා බලා කටයුතු කිරීමට ශ්‍රී ලංකා රජය ගෙන ඇති යාන්ත්‍රණය  සම්බන්ධයෙන් හා නව ව්‍යවස්ථා සංශෝධනයක් කෙරෙහි අවධානය යොමුකොට සියලු ජාතීන්ට එක හා සමානව සැලකීමට දරණ උත්සාහය සම්බන්ධයෙන් ඇමරිකා රජය බෙහෙවින් සතුටු වන බව ශ්‍රී ලංකාවේ ඇමරිකා තානාපති අතුල් කේෂාප් යාපනයේදී පැවසීය.ඇමරිකා රජයේ ආධාර මත යාපනයේ ඉඩෙයිකාඩු පළාතේ වෛද්‍ය සායනයක ප්‍රධාන ආරාධිතයා වූයේ ඔහුය.උතුරු පළාත් සභාවට ගොස් මහ ඇමැති ද සභාපතිවරයා ඇතුළු සෙසු ඇමැතිවරුන්ද හමු වූ ඇමරිකා තානාපතිවරයා යාපනයේ සෙසු දේශපාලනඥයින්, දෙමළ ජාතික සන්ධානයේ නායක හා විපක්ෂ නායක ආර්.සම්බන්ධන් ද හමු විය.ඇමරිකාව ශ්‍රී ලංකාවට නිරන්තරයෙන්ම උදවු උපකාර කොට ඇති බව පෙන්වාදුන් ඇමරිකා තානාපතිවරයා තවදුරටත් ශ්‍රී ලංකාවේ ආර්ථික, දේශපාලනික සංස්කෘතික හා සාමාජයීය කටයුතු වෙනුවෙන් උපකාර කරන බවද පවසා ඇත.   උතුරු පළාත් සභාපති ඇමරිකා තානාපතිට දොස් කියන්නේ හිතට එකඟවද ? ",
    "URL": "https://www.lankadeepa.lk/latest_news/‘ඇමරිකා-තානාපතිගේ-ගමනින්-යාපනයට-වැඩක්-නෑ‘/1-448137",
    "Category": "latest_news"
}