{
    "Source": "www.lankadeepa.lk",
    "Timestamp": "2022 පෙබරවාරි මස 14",
    "Headline": "’’දළ දේශීය නිෂ්පාදිතයෙන් සියයට දහයක් බොල් ණය’’",
    "News Content": " (අංජුල මහික වීරරත්න)දළ දේශීය නිෂ්පාදිතයෙන් සියයට දහයක් පමණ මේ වන විට බොල් ණය තිබෙන අතර එම ප්‍රශ්නය විසඳුවෙි නැතිනම් බැංකු ක්‍රමය කඩා වැටීමේ අවදානමක් තිබෙන බව එක්සත් ජාතික පක්ෂ නායක සහ හිටපු අග්‍රාමාත්‍ය රනිල් වික්‍රමසිංහ මහතා පැවසීය.මෙම තත්ත්වයන් බැංකුවලට දරා ගන්නට බැරි තරම් බරක් වනු ඇතැයි කී වික්‍රමසිංහ මහතා ජාත්‍යන්තර මූල්‍ය අරමුදලට ගොස් මේ කාරණය ගැන  සාකච්ඡා කරන්නැයි තමා පුන පුනා කියන්නේ ඒ නිසා බවද සඳහන් කළේය.ශ්‍රී ලාංකික විශ්වවිද්‍යාල සිසුන් සමඟ සූම්  තාක්ෂණය ඔස්සේ පැවති සාකච්ඡාවක දී රනිල් වික්‍රමසිංහ මහතා මේ බව කීය.විශ්වවිද්‍යාල කිහිපයක අධ්‍යාපනය ලබන තරුණ තරුණියන් මෙම  සාකච්ඡාවට සහභාගී වී සිටි අතර එහිදී ඔවුන් ඇසූ ප්‍රශ්නවලට පිළිතුරු දෙමින් රනිල්  වික්‍රමසිංහ මහතා කීවෙි වර්තමානයේ  දී රට මුහුණ දී සිටින අර්බුදය නිදහසින් පසු ශ්‍රී ලංකාව මුහුණ දෙන උග්‍රම අර්බුදය ලෙස හැඳින්විය හැකි බවයි.  ",
    "URL": "https://www.lankadeepa.lk/news/’’දළ-දේශීය-නිෂ්පාදිතයෙන්-සියයට-දහයක්-බොල්-ණය’’/101-608159",
    "Category": "latest_news"
}