{
    "Source": "www.lankadeepa.lk",
    "Timestamp": "None  2015 ජනවාරි මස 13",
    "Headline": "වීරවංශගේ මස්සිනාට ඇප",
    "News Content": "ජනතාවට අසත්‍ය දුරකතන ඇමතුම් සහ කෙටි පණිවිඩ දී නව ආණ්ඩුව අස්ථාවර කිරීම සම්බන්ධයෙන් සැකපිට කොට්ටාව මාකුඹුරේ රණසිංහ රන්දුනු මුදියන්සේලාගේ අජිත් කුමාර රුපියල් ලක්ෂයක ශරීර ඇප මත මුදා හරින ලෙස හෝමාගම මහේස්ත්‍රාත් වයි.ආර්.බී.තෙල්දෙණිය මහතා නියෝග කළේය.අජිත් කුමාර හිටපු ඇමැති විමල් වීරවංශගේ මස්සිනාය.සැකකරු 2015/01/08 සිට 2015/01/11 දිනවල ජංගම දුරකතන ඔස්සේ ආණ්ඩුව අස්ථාවර කිරීමට, ජනතාවට අසත්‍ය ඇමතුම් හා කෙටි පණිවිඩ ලබා දී ඇතැයි කොළඹ අපරාධ කොට්ඨාශය අධිකරණයට දන්වා සිටියෝය.ඉරු දිනවල පෙරවරු කාලයේ කොළඹ අපරාධ කොට්ඨාශයේ පෙනී සිටින ලෙසද මහේස්ත්‍රාත්වරයා ඔහුට නියෝග කළේය. ",
    "URL": "https://www.lankadeepa.lk/latest_news/වීරවංශගේ-මස්සිනාට-ඇප/1-289865",
    "Category": "latest_news"
}