{
    "Source": "www.lankadeepa.lk",
    "Timestamp": "2021 ජුනි මස 03",
    "Headline": "නීතිපති සම්බන්ධීකරණ නිලධාරී තනතුර අහෝසියි",
    "News Content": "( තිළිණි ද සිල්වා )වහාම ක්‍රියාත්මක වන පිරිදි නීතිපති සම්බන්ධීකරණ නිලධාරී තනතුර අහෝසි කර ඇතැයි එම දෙපාර්තමේන්තු ආරංචි මාර්ග සදහන් කරයිනීතිපති දෙපාර්තමේන්තුව විසින් නිකුත් කළ චක්‍රලේඛයකින් මෙම තනතුර අහෝසි කර ඇත.නීතිපති දෙපාර්තමේන්තුවේ ජ්‍යෙෂ්ඨ සොලිසිටර් ජනරාල් (පරිපාලන) චේතිය ගුණසේකර මහතාගේ අත්සනින් යුතුව නීතිපති දෙපාර්තමේන්තුව විසින් ඉකුත් 31 වැනිදා මෙම චක්‍රලේඛය නිකුත් කර තිබේ.එහි අදාළ තනතුර පිහිටවූ 2019 හි අංක 28 චක්‍රලේඛය වහාම ක්‍රියාත්මක වන පරිදි ඉවත් කළ බවත්, නීතිපතිවරයාට සම්බන්ධීකරණ නිලධාරියෙක් නොමැති බවත් එම චක්‍රලේඛයේ සදහන්ව ඇත.හිටපු නීතිපති දප්පුල ද ලිවේරා මහතාගේ නීතිපතිධූර කාලය තුළ ඔහුට පැවරී තිබෙන ව්‍යවස්ථාපිත බලය අනුව සමබන්ධීකරණ නිලධාරි තනතුරක් ඇති කළ අතර එම ධූරයට රජයේ නීතීඥ නිශාරා ජයරත්න මෙනවිය පසුගිය දෙවසරකට ආසන්න කාලයක් කටයුතු කළාය.   ",
    "URL": "https://www.lankadeepa.lk/news/නීතිපති-සම්බන්ධීකරණ-නිලධාරී-තනතුර-අහෝසියි/101-591736",
    "Category": "latest_news"
}