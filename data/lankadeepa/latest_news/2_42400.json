{
    "Source": "www.lankadeepa.lk",
    "Timestamp": "2020 පෙබරවාරි මස 07",
    "Headline": "ගුරුතලාවේ පහරදීමකින් 11 ක් රෝහලේ",
    "News Content": "(ඩී.කේ.රත්න)ගුරුතලාවේ පාලසක සිසුන් පිරිසකට සහ ගුරුවරු පිරිසකට වෑන් රථයකින් පැමිණි කණ්ඩායමක් පහරදීමෙන් ගුරුවරුන් තිදෙනෙකු සහ සිසුන් අට දෙනෙකු තුවාල ලබා අද (07) බොරලන්ද ප්‍රාදේශීය රෝහලට ඇතුළත් කර ඇතයි බෝගහකුඹුර පොලිසිය පවසයි.මෙම පිරිස ක්‍රීඩා තරගයක් අවසාන වී පා ගමනින් නැවත පාසලට පැමිණෙමින් සිටියදී ගල්ඒදණ්ඩ 6 කණුව ප්‍රදේශයේදී වෑන් රථයකින් පැමිණි පිරිසක් මෙම පහරදීම සිදු කර ඇති බව පොලිසිය පැවසීය.මෙම පහරදීමට මෙතෙක් හේතුවක් අනාවරණය වී නොමැති බවත් පහරදුන් පිරිස අත්අඩංගුවට ගැනීම සඳහා විමර්ෂන කටයුතු ආරම්භ කර ඇති බවත් බෝගහකුඹුර පොලිසිය කියයි.    ",
    "URL": "https://www.lankadeepa.lk/news/ගුරුතලාවේ-පහරදීමකින්-11-ක්-රෝහලේ/101-565679",
    "Category": "latest_news"
}