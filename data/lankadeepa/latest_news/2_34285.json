{
    "Source": "www.lankadeepa.lk",
    "Timestamp": "2021 පෙබරවාරි මස 04",
    "Headline": "ශ්‍රී පාලි මණ්ඩපයට නවීන ශ්‍රව්‍ය දෘෂ්‍ය චිත්‍රාගාරයක්",
    "News Content": "කොළඹ විශ්වවිද්‍යාලයේ ශ‍්‍රී පාලි මණ්ඩපයේ ඉදිකළ නවීන ශ‍්‍රව්‍ය දෘශ්‍ය චිත‍්‍රාගාරය විවෘත කිරීම හොරණ ශ‍්‍රී පාලි මණ්ඩපයේ දී  සිදු කෙරිණි.ශ‍්‍රී ලංකා ජපන් තනාපති කාර්යාලයේ  Cultural Grassroots Project of Japanese Embassy of Sri Lanka ˜ ” ව්‍යාපෘතිය යටතේ මෙම නවීන චිත‍්‍රාගාරය ඉදිකර තිබේ.නවීන කැමරා,පසු නිෂ්පාදන සහ වර්ණ සංයෝජන ආදී පහසුකම් වලින් මෙම නව චිත‍්‍රාගාරය සමන්විත වේ.ශ‍්‍රී ලංකා ජපන් තනාපති අකිරා සුගියාමා,උසස් අධ්‍යාපන සහ අධ්‍යාපන අමාත්‍ය මහාචාර්ය ජී.එල්.පීරිස් යන මහත්වරුන්ගේ ප‍්‍රධානත්වයෙන් මෙම චිත‍්‍රාගාරය විවෘත කෙරිණි.ජපන් තනාපති අකිරා සුගියාමා,අධ්‍යාපන අමාත්‍ය ජී.එල්.පීරිස්,රාජ්‍ය අමාත්‍ය විදුර වික‍්‍රමනායක,කොළඹ විශ්වවිද්‍යාලයේ උපකුලපති චන්ද්‍රිකා එන්.විජේරත්න යන මහත්ම මහත්මිහු චිත‍්‍රාගාරයේ පටිගත කළ සජීවි වැඩසටහනකට මෙහිදී  එක්වූහ.කොළඹ විශ්වවිද්‍යාලයේ ආර්ථික විද්‍යා අංශයේ මහාචාර්ය විජිතපුර විමලරතන හිමි,ශ‍්‍රී ලංකා ජපන් තතාපති අකිරා සුගියාමා, උසස් අධ්‍යාපන සහ අධ්‍යාපන අමාත්‍ය මහාචාර්ය ජී.එල්.පීරිස්,අධ්‍යාපන අමාත්‍යාංශයේ ලේකම් කපිල සී.කේ.පෙරේරා,විශ්වවිද්‍යාල ප‍්‍රතිපාදන කොමිෂන් සභාවේ සභාපති ජ්‍යෙෂ්ඨ මහාචාර්ය සම්පත් අමරතුංග, කොළඹ විශ්වවිද්‍යාලයේ උපකුලපති චන්ද්‍රිකා එන්.විජේරත්න,ශ‍්‍රී පාලි මණ්ඩපයේ මණ්ඩාධිපති,මහාචාර්ය රංජන් හෙට්ටිආරච්චි, ජාතික උරුම,ප‍්‍රාසාංග කලා හා ග‍්‍රාමීය කලා ශිල්පි ප‍්‍රවර්ධන කටයුතු රාජ්‍ය අමාත්‍ය විදුර වික‍්‍රමනායක යන මහත්ම මහත්මින් හා සම්භාවනීය අමුත්තන් රැසක් මෙම අවස්ථාවට එක්වුහ.    ",
    "URL": "https://www.lankadeepa.lk/news/ශ්‍රී-පාලි-මණ්ඩපයට-නවීන-ශ්‍රව්‍ය-දෘෂ්‍ය-චිත්‍රාගාරයක්/101-585658",
    "Category": "latest_news"
}