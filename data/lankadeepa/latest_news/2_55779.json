{
    "Source": "www.lankadeepa.lk",
    "Timestamp": "2018 ජුලි මස 05",
    "Headline": "යුද හමුදා කැබ් රිය පෙරැළි හතක් රෝහලේ",
    "News Content": "(පාලිත ආරියවංශ) යුද හමුදාවෙන් පලාගිය සෙබළෙකු අත්අඩංගුවට ගැනීමේ මෙහෙයුමකට සහභාගිවූ ආරක්ෂක අංශ වලට අයත් පිරිසක් ගමන් කළ කැබ් රිය  බදුල්ල - මහියංගණය මාර්ගයේ දුන්හිද,තිඹිරිගස්පිටිය දී අනතුරකට ලක්වීමෙන් තුවාල ලැබු හත් දෙනෙක් බදුල්ල මහ රෝහලට ඇතුළු කර ඇතැයි පොලීසිය පවසයි.තුවාලකරුවන් අතර යුද හමුදා පොලිසියේ  තිදෙනෙක්,  යුද හමුදාවේ දෙදෙනක් , පොලිස් නිලධාරියෙක් හා  හමුදාවෙන් පලාගිය සෙබළාද  වන බව පොලිසිය සඳහන් කරයි.යුදහමුදා වෙන් පලාගිය සෙබළෙකු  සොරණාතොට , මීගහවෙල ප්‍රදේශයේදි අත්අඩංගුවට ගෙන දියතලාව යුද හමුදා කඳවුර වෙත රැගෙන යමින් සිටියදී මෙම අනතුර සිදුව තිබේ  .   ",
    "URL": "https://www.lankadeepa.lk/latest_news/යුද-හමුදා-කැබ්-රිය-පෙරැළි-හතක්-රෝහලේ/1-532137",
    "Category": "latest_news"
}