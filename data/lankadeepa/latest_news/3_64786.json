{
    "Source": "www.lankadeepa.lk",
    "Timestamp": "2017 සැප්තැම්බර් මස 03",
    "Headline": "පොද වැස්සෙන් බණ්ඩාරවෙල නිවාසවල ටයිල් පුපුරයි",
    "News Content": "(විනීතා එම් ගමගේ)බණ්ඩාරවෙලට මිලි මීටර් හයක පොද වැස්සක් වැටීමත් සමගම නිවාසවල ටයිල් පුපුරායාම් 50 ක් පමණ වාර්තා වී ඇතැයි ස්වේච්ඡා සංවිධාන පවසයි.දික්අරාව, කිණිගම, වලස්බැද්ද, අප්පුහාමි මාවත ආසන්න ප්‍රදේශවල මෙම පිපිරීම් වාර්තා වී ඇත. අද (03) දහවල් 12 පමණ වනවිට පිපිරීම් ඇරඹුණු බවත් බලා සිටියදී පොළව පුපුරා යාම් සිදුවන බවත් ශ්‍රී ලංකා මානව හිමිකම් කේන්ද්‍රයේ විධායක අධ්‍යක්ෂ කීර්ති තෙන්නකෝන් මහතා  පවසයි. මෙම නිවාසවලින් බොහොමයක් ඉවත් කළ යුතු නිවාස ලෙස සළකුණු කර ඇතත් නිවැසියන්ට විකල්ප නොවීම නිසා බොහෝ දෙනකු තවමත් එම නිවාසවල රැඳී සිටින බව ද තෙන්නකෝන්  මහතා කීය.     ",
    "URL": "https://www.lankadeepa.lk/latest_news/පොද-වැස්සෙන්-බණ්ඩාරවෙල-නිවාසවල-ටයිල්-පුපුරයි/1-517242",
    "Category": "latest_news"
}