{
    "Source": "www.lankadeepa.lk",
    "Timestamp": "2017 ජුලි මස 30",
    "Headline": "“නියඟයෙන් සහල් සැපයුමට බාධාවක් නෑ“",
    "News Content": "(රොමේෂ් මධුෂංඛ)පවතින නියං තත්ත්වය කොතරම් බලපෑවද කිසිඳු හිඟයකින් තොරව සහල් ලබා දීමට පියවර ගෙන ඇති බවටත් අගොස්තු සිට රටවල් හතරකින් ආනයනය කරන ලද සහල් බෙදා හැරීමට කටයුතු කරන බවත් කර්මාන්ත හා වාණිජ කටයුතු පිළිබඳ අමාත්‍ය රිෂාඩ් බදියුදීන් මහතා පවසයි.අමාත්‍ය වරයා මේ බව පැවසුවේ වව්නියාව හා මන්නාරම් දිස්ත්‍රික්කවල සිදු කරන ලද සංචාරයකින් අනතුරුව අද (30) මාධ්‍යයට අදහස් දක්වමිනි.“තායිලන්තය, ඉන්දියාව ,පකිස්තානය හා මියන්මාරය යන රටවල්වලින් සහල් ආනයනය කිරීමට පියවර ගත්තා.එම සහල් අගොස්තු සිට සතොස , සමූපාකාර සහ තොග වෙළෙන්ඳන් හරහා විකීණීමට පියවර ගන්නවා.““පුද්ගලික අංශයකටත් සහල් ආනයනය කරන්න අවස්ථාව දීල තියෙනවා.මේ වන විට සහල් වෙනුවෙන් උපරිම සිල්ලර මිලක් ගැසට් කර තිබෙන නිසා තමයි සහල් මිල පාලනය වුණේ.““වැටලීම් හා පාරිභෝගික ජනතාවගේ ගැටලු විසඳීමේදී නිලධාරී හිඟයක් තිබුණා.ඒ සඳහා නව උපාධිධාරීන් 200 ක් පමණ බඳවා ගන්න කැබිනට් අවසරයත් ලැබුණා.“යැයි ඒ මහතා ප්‍රකාශ කරයි.  ",
    "URL": "https://www.lankadeepa.lk/latest_news/“නියඟයෙන්-සහල්-සැපයුමට-බාධාවක්-නෑ“/1-515788",
    "Category": "latest_news"
}