{
    "Source": "www.lankadeepa.lk",
    "Timestamp": "2018 ජුනි මස 15",
    "Headline": "මීගමුවේ දිය නෑමට ගිය සිසුහු දෙදෙනෙක් අතුරුදන්",
    "News Content": "(ප්‍රසාද් මුතුකුඩ) මීගමු මුහුදු තීරයේ දිය නෑමට ගිය සිසුහු පස් දෙනකුගෙන් හතර දෙනකු මුහුදේ ගසාගෙන ගොස් ඇතැයි ද, ඉන් දෙදෙනකු බේරාගෙන රෝහල් ගත කළත් තවත් දෙදෙනකු අතුරුදන්වී ඇතැයි ද පොලිසිය කියයි. ප්‍රදේශයේ ධීවර ප්‍රජාව එක්ව අතුරුදන්වූවන් සෙවීමේ මෙහෙයුමක් අරඹා තිබේ.මාදැලක් දමා වට කර ගොඩට ඇද බලීමට ද ඔවුහු සූදානම් වෙති. දියේ ගිළෙමින් සිටිය දී බේරාගත් දෙදෙනා මීගමු රෝහලට ඇතුළත් කරනු ලැබ සිටිති.  ",
    "URL": "https://www.lankadeepa.lk/latest_news/මීගමුවේ-දිය-නෑමට-ගිය-සිසුහු-දෙදෙනෙක්-අතුරුදන්/1-530983",
    "Category": "latest_news"
}