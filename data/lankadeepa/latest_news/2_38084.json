{
    "Source": "www.lankadeepa.lk",
    "Timestamp": "2020 ජුනි මස 07",
    "Headline": "ගෝලීය කොරෝනා ආසාදිතයින් සංඛ්‍යාව මිලියන 7 ට ළංවෙයි",
    "News Content": "ලොව පුරා මේ වන විට වාර්තා වන කොරෝනා ආසාදිතයින් සංඛ්‍යාව මිලියන 7 ට ආසන්න වී තිබේ.ජෝන්ස් හොප්කින්ස් විශ්වවිද්‍යාලයේ සංඛ්‍යාලේඛන අනුව එම සංඛ්‍යාව දැක්වෙන්නේ හැටඅට ලක්ෂ අනූහත් දහස් දෙසිය විසිපහක් ලෙසයි.මින් සියයට 30 ක් හෙවත් ආසාදිතයින් මිලියන 2 ක් වාර්තා වන්නේ අමෙරිකා එක්සත් ජනපදයෙනි.ලොව පුරා මේ වන විට වාර්තා වී ඇති ආසාදිත මරණ සංඛ්‍යාව ලක්ෂ 4 ට ආසන්න වී ඇති අතර ඒ අනුව එම සංඛ්‍යාව තුන්ලක්ෂ අනූනව දහස් හත්සිය අසූ නවයකි.මරණ සංඛ්‍යාවෙන් තුනෙන් එකක් වාර්තා වන්නේ ද අමෙරිකාවෙන් වන නමුත් වයිසරය හේතුවෙන් දකුණු අමෙරිකාවෙන් වාර්තා වන මරණ සංඛ්‍යාව ද ශීඝ්‍රයෙන් ඉහළ යමින් පවතී.කොරෝනා වයිරසය හේතුවෙන් මාස 5 ක් තුළ වාර්තා වූ මරණ සංඛ්‍යාව වාර්ෂිකව මැලේරියා රෝගයෙන් මරණයට පත්වන පුද්ගලයින් සංඛ්‍යාවට සමාන වේ.කොරෝනා ආසාදිත මරණ සංඛ්‍යාව ලක්ෂ 3 සිට ලක්ෂ 4 දක්වා ඉහළ යෑමට ගතවී ඇත්තේ දින 23 ක් පමණි.(රොයිටර් ඇසුරෙනි)-226-  ",
    "URL": "https://www.lankadeepa.lk/latest_news/ගෝලීය-කොරෝනා-ආසාදිතයින්-සංඛ්‍යාව-මිලියන-7-ට-ළංවෙයි/1-573313",
    "Category": "latest_news"
}