{
    "Source": "www.lankadeepa.lk",
    "Timestamp": "2019 සැප්තැම්බර් මස 18",
    "Headline": "නෙළුම් කුළුණ ගැන කෝප් කමිටුවෙන් පූර්ණ විමර්ශනයක්",
    "News Content": "(ඩයනා උදයංගනී සහ සුජිත් හේවාජුලිගේ)  නෙළුම් කුළුණ ඉදිකිරීම් කොන්ත්‍රාත්තුව පිරිනැමීමේ සිට එහි සියලු කටයුතු සම්බන්ධයෙන් පූර්ණ විමර්ශනයක් සිදුකිරීමට පොදු ව්‍යාපාර පිළිබඳ කාරක සභාව (කෝප් කමිටුව) අද (18) තීරණය කළේය.  ඒ අනුව විදුලි සංදේශ නියාමන කොමිෂන් සභාව ඇතුළු අදාළ අනෙකුත් ආයතන ඉතා ඉක්මනින් කෝප් කමිටුව හමුවට කැඳවන  බව එහි සභාපති සුනිල් හදුන්නෙත්ති මහතා  පැවසීය.  ",
    "URL": "https://www.lankadeepa.lk/latest_news/නෙළුම්-කුළුණ-ගැන-කෝප්-කමිටුවෙන්-පූර්ණ-විමර්ශනයක්/1-557208",
    "Category": "latest_news"
}