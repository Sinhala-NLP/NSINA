{
    "Source": "www.lankadeepa.lk",
    "Timestamp": "2023 ජුලි මස 04",
    "Headline": "යතුරු පැදියෙ බල්ලකු හැපී පියා මරුට පුතා රෝහලට",
    "News Content": "(ඩී.ජී.සුගතපාල)ගාල්ල කොළඹ මාරගයේ දඩල්ල කනත්ත අසලදි අද උදෑසන පිය පුතු දෙදෙනකු ගිය යතුරු පැදියට බල්ලකු හැපි සිදුවු රිය අනතුරකින් පියා මිය ගොස් පුතා තුවාල ලබා ඇතැයි ගාල්ල පොලිසිය පවසයි.මෙම අනතුරින් මියගොස් ඇත්තේ දඩල්ල වලව්වත්ත පදිංචි කොත්තිගොඩ කංකානම්ගේ සුදත් නිහාල් (59) යන අය එම ස්ථානයේම මියගොස් ඇත.මියගිය අය 32 හැවිරිදි පුතා සමග යතුරු පැදියෙන් ගමන් කරමින් සිටියදි දඩල්ල කනත්ත අසළදි බල්ලකු හැපිමෙන් යතුරු පැදිය පෙරලි එය පදවාගෙන ගිය පියා පාර මැදට විසිවි ඇති අතර පුතා පාර අයිනට වැටි ඇත.ඒ සමගම පසු පසින් පැමිණි ගාල්ල කොළඹ පුද්ගලික බස් රථයට පාර මැද වැටි සිටි පියා යටවි එම ස්ථානයේම මියගොස් ඇති අතර පසුව බස් රථයේ රියදුරා පොලිසියට පැමිණ ඇත.   ",
    "URL": "https://www.lankadeepa.lk/latest_news/යතුරු-පැදියෙ-බල්ලකු-හැපී-පියා-මරුට-පුතා-රෝහලට/1-635831",
    "Category": "latest_news"
}