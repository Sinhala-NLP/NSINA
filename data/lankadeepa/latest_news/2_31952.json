{
    "Source": "www.lankadeepa.lk",
    "Timestamp": "2021 මැයි මස 05",
    "Headline": "කැස්බෑවේ වැසූ ප්‍රදෙශවල පොලිස් මාර්ග බාධක නෑ",
    "News Content": "කොරෝනා ආසාදිතයන් වැඩි වශයෙන් වාර්තා වීමත් සමගම හුදෙ කලා කරන්නැයි සෞඛ්‍ය අංශ නිර්දේශ ලබා දුන් කැස්බෑවේ ග්‍රාම සේවා වසම් 9න් බහුතරයකට පොලිස් මාර්ග බාධක හෝ පොලිස් නිලධාරීන් යොදා නොතිබීමෙන් දැඩි සෞඛ්‍යමය ගැටලුවක් පැන නැගී ඇතැයි කැස්බෑව සෞඛ්‍ය වෛද්‍ය නිලධාරී කාර්යාලයේ ජ්‍යෙෂ්ඨ නිලධාරියෙක් පවසයි.හොන්නන්තර දකුණ,හොන්නන්තර උතුර, දැල්තර නැගෙනහිර, දැල්තර බටහිර, බටකැත්තර උතුර ,මාකන්දන නැගෙනහිර ,දම්පේ ,මඩපාත ,හා කැස්බැව දකුණ ග්‍රාම සේවා වසම් හුදෙකලාව කරන ලෙස සෞඛ්‍ය අංශ විසින් නිර්දේශ ලබා දී තිබිණිඑසේ මාර්ග බාධක නොමැති නිසා ආසාදිත තත්ත්වයට පත්වූ පුද්ගලයන්ගේ පළමු පෙළ ආශ්‍රිත යන්ද කිසිදු බාධාවකින් තොරව හුදෙකලා කරන ලද ප්‍රදේශයේ සිට විවිධ අවශ්‍යතා සඳහා වෙනත් ප්‍රදේශ කරා ගමන් බිමන් යාමට පෙළඹීම දැඩි ගැටළුවක් වී ඇති බව එම ප්‍රකාශකයා කීය .මේ වන විට දින කීපයක් තුළදී එම ප්‍රදේශවලින් වාර්තා වූ කොරෝනා වයිරසය ආසාදිතයන් සංඛ්‍යාව 400 සීමාවට පැමිණ ඇතැයි ද කී  ඉදිරි දින වලදී රෝගීන්ගේ තව සීඝ්‍රයෙන් වර්ධනය වනු ඇතැයි ද එම ප්‍රකාශකයා පවසයි.   ",
    "URL": "https://www.lankadeepa.lk/news/කැස්බෑවේ-වැසූ ප්‍රදෙශවල-පොලිස්-මාර්ග-බාධක-නෑ/101-590072",
    "Category": "latest_news"
}