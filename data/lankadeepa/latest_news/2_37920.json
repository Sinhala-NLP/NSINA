{
    "Source": "www.lankadeepa.lk",
    "Timestamp": "2020 ජුනි මස 15",
    "Headline": "පකිස්තානයේ සිටි ශ්‍රී ලාංකිකයෝ 129ක්  කටුනායකට පැමිණෙති",
    "News Content": "(ටී.කේ.ජී.කපිල )කොරෝනා වසංගත රෝග තත්වය නිසා ශ්‍රී ලංකාවට පැමිණීමට නොහැකිව පකිස්තානයේ රැදී සිටි ශ්‍රී ලාංකිකයන් 129 දෙනෙකු අද 15  අලුයම කරච්චි නුවර සිට , ශ්‍රී ලන්කන් ගුවන් සේවයේ විශේෂ ගුවන් යානයකින් කටුනායක ගුවන් තොටුපළ වෙත පැමිණ තිබුණි .පකිස්තානයේ ලාහෝර් නුවර  සහ පසුව කරච්චි නුවර ගුවන් තොටුපළ දෙකම  වෙත ගොස් , ඒවායේ  රැදී සිටි මෙම ගුවන් මගීන් පිරිස රැගෙන , ශ්‍රී ලන්කන් ගුවන් සේවයේ යූ.එල්.- 1282 දරන විශේෂ ගුවන් යානය අද 15  අලුයම 4.40 ට කටුනායක ගුවන් තොටුපළ වෙත පැමිණ තිබුණි .මෙම ගුවන් මගීන් පිරිස සහ එම ගුවන් යානා කාර්යය මණ්ඩලය  කටුනායක ගුවන් තොටුපළ වෙත පැමිණීමෙන් පසුව , පී.සී.ආර්.පරීක්ෂණ සදහා ඔවුන් යොමු කළ අතර , එම පරීක්ෂණ වල ප්‍රතිඵල ලැබෙන තෙක් මෙම ගුවන් මගීන් පිරිස කටුනායක ගුවන් තොටුපළ අසළ ඇති හෝටල් 04 ක තාවකාලිකව නවාතැන් ගැනීමට පහසුකම් සළසා තිබුණි  ",
    "URL": "https://www.lankadeepa.lk/latest_news/පකිස්තානයේ-සිටි-ශ්‍රී-ලාංකිකයෝ-129ක්--කටුනායකට-පැමිණෙති/1-573677",
    "Category": "latest_news"
}