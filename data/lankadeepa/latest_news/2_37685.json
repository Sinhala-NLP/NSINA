{
    "Source": "www.lankadeepa.lk",
    "Timestamp": "2020 ජුනි මස 24",
    "Headline": "තවත් 14ක් සුවය ලබා ගෙදර යති",
    "News Content": "කොරෝනා ආසාදනය වූ තවත් ශ්‍රී ලාංකිකයන් 14දෙනෙකු සුවය ලබා අද(24) රෝහල්වලින් පිටව ගොස් ඇති බව වසංගත රෝග විද්‍යා අංශය කියයි. ඒ අනුව, ජාතික බෝවන රෝග විද්‍යායතනයෙන් 3දෙනෙකුද, වැලිකන්ද මූලික රෝහලෙන් 2දෙනෙකුද, කාත්තන්කුඩි මූලික රෝහලෙන් 2දෙනෙකුද, මිනුවන්ගොඩ රෝහලෙන් 2දෙනෙකුද, හම්බන්තොට රෝහලෙන් 5දෙනෙකු ද මෙසේ සුවය ලබා පිටව ගොස් තිබේ.අද දිනයේදී සුවය ලැබූ පිරිසත් සමඟ මේ දක්වා කොරෝනා වයිරසයෙන් සුවය ලැබූවන් සංඛ්‍යාව 1562 දක්වා ඉහළ ගොස් ඇත.සුවය ලැබූ මෙම පිරිස අතර විදේශිකයන් කිසිවකු වාර්තා නොවන බවද වසංගත රෝග විද්‍යා අංශය සඳහන් කරයි.කෙසේවෙතත් මේ වනවිටත් 418ක් රෝහල්වල ප්‍රතිකාර ලබමින් සිටිති. අද උදෑසන 10.00 වනවිට රෝහල් ගතකර ඇති, කොරෝනා බවට සැක සහිත රෝගීන් 30දෙනෙකු සිටින බවද පවසයි.අද වනවිට ශ්‍රී ලංකාවේ කොරෝනා ආසාදිතයන් ගණන 1991ක් වන අතර, 11 දෙනෙකු රෝගය ආසාදනය වීමෙන් මියගොසිනි.  ",
    "URL": "https://www.lankadeepa.lk/covid19/තවත්-14ක්-සුවය-ලබා-ගෙදර-යති/203-574203",
    "Category": "latest_news"
}