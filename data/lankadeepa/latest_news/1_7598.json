{
    "Source": "www.lankadeepa.lk",
    "Timestamp": "2023 ජනවාරි මස 03",
    "Headline": "බිත්තර ආනයනයෙන් රෝග එන්න පුළුවන්",
    "News Content": "(යොහාන් භාසුර)බිත්තර හිටිහැටියේ ආනයනය කළහොත් ඇතැම් රෝග මෙරටට පැමිණිමේ අවදානමක් ඇති බවත් ඒත් සමඟම ‘ඒවියන් ඉන්ෆ්ලුවෙන්සා’ නමැති වෛරස් රෝගය මෙරටට පැමිණීමේ දැඩි අවදානමක් පවතින බවත් රජයේ පශු වෛද්‍ය නිලධාරීන්ගේ සංගමයේ සභාපති පශු වෛද්‍ය සිසිර පියසිරි මහතා අද (3) පැවසීය.‘ඒවියන් ඉන්ෆ්ලුවෙන්සා’ රෝගය මෙරටට ළගාවීම වැලැක්වීමට සත්ව නිෂ්පාදන හා සෞඛ්‍ය දෙපාර්තමේන්තුවෙන් විශාල කාර්යභාරයක් කර ඇති බව කී සිසිර පියසිරි මහතා ඒ හේතුවෙන් බිත්තර ආනයනයට ගත් තීරණය යළි සලකා බලන ලෙස රජයෙන් ඉල්ලා සිටින බව ද සඳහන් කළේය.සත්ව නිෂ්පාදන හා සෞඛ්‍ය දෙපාර්තමේන්තුව සමඟ පාර්ශව රැසක් එකතු වී ‘ඒවියන් ඉන්ෆ්ලුවෙන්සා’ රෝගය රටට ඇතුල්වීම වළක්වා ගෙන සිටින බවත් එම රෝගය ශ්‍රී ලංකාවේ ව්‍යාප්ත වුවහොත් ඉතාම ගැටලු සහගත තත්ත්වයක් ඇතිවිය හැකි බවත් පශු වෛද්‍ය සිසිර පියසිරි මහතා වැඩි දුරටත් සඳහන් කළේය.  ",
    "URL": "https://www.lankadeepa.lk/latest_news/බිත්තර-ආනයනයෙන්-රෝග-එන්න-පුළුවන්/1-626239",
    "Category": "latest_news"
}