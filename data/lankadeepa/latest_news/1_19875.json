{
    "Source": "www.lankadeepa.lk",
    "Timestamp": "2022 ජනවාරි මස 25",
    "Headline": "ගම්මන්පිලගේ යෝජනා සාකච්ඡා කළත් තීරණයක් නෑ",
    "News Content": "(අජන්ත කුමාර අගලකඩ)ඉන්ධන අර්බුදයට මුහුණදීම සඳහා ගතයුතු ක්‍රියාමාර්ග සම්බන්ධයෙන් බලශක්ති අමාත්‍ය උදය ගම්මන්පිල මහතා විසින් ඉදිරිපත් කරන ලද යෝජනාවලිය ඊයේ(24) රාත්‍රියේ පැවති කැබිනට් රැස්වීමේදී දීර්ඝ වශයෙන් සාකච්ඡා වී ඇත.එහෙත් ඒ සම්බන්ධයෙන් අවසන් තීරණයක් නොගැනුණු බව රජයේ ජ්‍යෙෂ්ඨ අමාත්‍යවරයෙක් සදහන් කළේය.ඉන්ධන භාවිතය අවම කිරීම සඳහා ගත යුතු ක්‍රියාමාර්ග ඇතුලත් යෝජනාවලියක් බලශක්ති අමාත්‍ය උදය ගම්මන්පිල මහතා විසින් ඊයේ පැවති කැබිනට් රැස්වීමට ඉදිරිපත් කරනු ලැබීය .කොළඹට පැමිණෙන වාහන සීමා කිරීම ,රාජ්‍ය නිලධාරීන් කොළඹට කැඳවීම සීමාකිරීම ,රාජ්‍ය ආයතන වල සාකච්ඡා, සම්මන්ත්‍රණ හා රැස්වීම් වීඩියෝ තාක්ෂණය ඔස්සේ පැවැත්වීම ,පාසල් පැවැත්වෙන දින ගණන අඩු කර එක් දිනයක් වීඩියෝ තාක්ෂණය ඔස්සේ පැවැත්වීම එසේ ඉදිරිපත් කරන ලද යෝජනා අතර විය .   ",
    "URL": "https://www.lankadeepa.lk/latest_news/ගම්මන්පිලගේ-යෝජනා-සාකච්ඡා-කළත්-තීරණයක්-නෑ/1-607056",
    "Category": "latest_news"
}