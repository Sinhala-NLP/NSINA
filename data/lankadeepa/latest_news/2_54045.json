{
    "Source": "www.lankadeepa.lk",
    "Timestamp": "2018 සැප්තැම්බර් මස 05",
    "Headline": "‘උපයෝගීතා කොමිසම අනුමැතිය දුන් විදුලි බලාගාර ව්‍යාපෘති ක්‍රියාවට නංවා නෑ’",
    "News Content": " (ශිරාන් රණසිංහ) මහජන උපයෝගීතා කොමිසම අනුමැතිය ලබාදී ඇති විදුලි බලාගාර ව්‍යාපෘති කිහිපයක් ම විදුලිබල මණ්ඩලය ක්‍රියාවට නංවා නැතැයි මහජන උපයෝගීතා කොමිසම පවසයි.එම විදුලි බලාගාර නිසි පරිදි ආරම්භ කළේ නම් මෙගාවොට් 4000කට වඩා වැඩි විදුලිබල ධාරිතාවක් ජාතික විදුලිබල පද්ධතියට එක්කර ගත හැකිව තිබූ බව ද කොමිසම කියා සිටී.විදුලිබල මණ්ලය ඉංජිනේරුවන් ම සැකසූ මෙම ව්‍යාපෘති ඒ අයම නතර කර ඇතැයි කොමිසමේ ජ්‍යෙෂ්ඨ නිලධාරියෙක් පැවසීය.ස්වභාවික වායු (එල්.එන්.ජී) සූර්ය බලශක්ති සහ සුළං බලාගාර ව්‍යාපෘති රැසකට ම මෙලෙස මහජන උපයෝගීතා කොමිසමේ අනුමැතිය හිමිව තිබේ.  ",
    "URL": "https://www.lankadeepa.lk/latest_news/‘උපයෝගීතා-කොමිසම-අනුමැතිය-දුන්-විදුලි-බලාගාර-ව්‍යාපෘති-ක්‍රියාවට-නංවා-නෑ’/1-536002",
    "Category": "latest_news"
}