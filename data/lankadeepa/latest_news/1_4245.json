{
    "Source": "www.lankadeepa.lk",
    "Timestamp": "2023 ජුනි මස 18",
    "Headline": "නීති විරෝධී ධීවරයෝ 8 ක් උතුරු මුහුදේදී අත්අඩංගුවට",
    "News Content": "(යොහාන් භාසුර)නීති විරෝධී ලෙස කිමිදුම් කටයුතු සිදුකළ පුද්ගලයින් අට දෙනෙක් සමඟ ඩිංගි යාත්‍රා හතරක් සහ කිමිදුම් උපකරණ යාපනය වෙත්තලකේණි, මාමුණේ ප්‍රදේශයට ඔබ්බෙන් වූ මුහුදු ප්‍රදේශයේදී භාරයට ගත් බව නාවික හමුදාව පවසයි.උතුරු නාවික විධානයට අයත් නාවික ස්ථානගත කිරීම් වෙත්තලකේණි ආයතනය වෙත්තලකේණි මාමුණේ ප්‍රදේශයට ඔබ්බෙන් වූ මුහුදු ප්‍රදේශයේ කළ විශේෂ සෝදිසි මෙහෙයුමකදී බලපත්‍ර රහිතව නීති විරෝධී ලෙස කිමිදුම් කටයුතු සිදුකළ මෙම පුද්ගලයින් අට දෙනා සමඟ ඩිංගි යාත්‍රා හතරක් සහ කිමිදුම් උපකරණ භාරයට ගත් බව ද නාවික හමුදාව කීය.  මෙම මෙහෙයුම්  මඟින් නාවික හමුදා භාරයට ගත් පුද්ගලයින් වයස අවුරුදු 22 ත් 48 ත් අතර පසුවන තිහාරිය, වෙප්පකුලම්, නච්චිකුඩා, වෙට්ටකුලම්, නොරොච්චෝල, පල්ලෙකුඩා සහ උදයකාට්ටේ යන ප්‍රදේශයන්හි පදිංචිකරුවන් යැය හඳුනාගන්නා ගත් බවත් නාවික හමුදා භාරයට ගත් පුද්ගලයින් අට දෙනා, ඩිංගි යාත්‍රා හතර සහ  කිමිදුම් උපකරණ ඉදිරි නිතීමය කටයුතු සඳහා යාපනය ධීවර හා ජලජ සම්පත් දෙපාර්තමේන්තු කාර්යාලයට භාරදුන් බව ද නාවිකත හමුදාව වැඩි දුරටත් කීය.   ",
    "URL": "https://www.lankadeepa.lk/latest_news/නීති-විරෝධී-ධීවරයෝ-8-ක්-උතුරු-මුහුදේදී-අත්අඩංගුවට/1-634972",
    "Category": "latest_news"
}