{
    "Source": "www.lankadeepa.lk",
    "Timestamp": "None  2014 අගෝස්තු මස 26",
    "Headline": "බැලූ බැල්මට",
    "News Content": "මීගලෑවේ ගන්නගමුවේ පුද්ගලික ඉඩමක නිදන් හාරමින් සිටි තිදෙනෙක් බැකෝ යන්ත්‍රයක් සමග අත්අඩංගුවට ගනු ලැබූහ.මීගමුවේ රතිඤ්ඤා කම්හලක පිපිරීමෙන් එහි හිමිකරු හා සේවකයන් දෙදෙනකු තුවාල ලබා ඇතැයි පොලිසිය කියයි.රන්නේ දී ලොරියක් හා යතුරුපැදියක් ගැටීමෙන් යතුරුපැදියේ ගමන්ගත් තරුණයෙක් මියගියේය.වෙන්නප්පුවේ කුලී නිවසක කසිප්පු පෙරමින් සිටි අයකු උපකරණ සමග අත්අඩංගුවට ගෙන ඇත.ගල්කිස්ස ඥානේන්ද්‍ර පාරේ දී ත්‍රී රෝද රථයක් පෙරලී 52 හැවිරිදි පුද්ගලයෙක් මියගියේය.මැල්සිරිපුර මිල්වාන මාර්ගයේ දී යතුරුපැදියක් නවතා තිබූ ට්‍රැක්ටරයක වැදීමෙන් යතුරුපැදිකරු මියගොස් ඇතැයි පොලිසිය කියයි.  ",
    "URL": "https://www.lankadeepa.lk/latest_news/බැලූ-බැල්මට/1-258446",
    "Category": "latest_news"
}