{
    "Source": "www.lankadeepa.lk",
    "Timestamp": "2020 පෙබරවාරි මස 28",
    "Headline": "මත්තලට-රත්මලානට ගුවන් සමාගම් ආකර්ෂණය කරගැනීමේ සහන පැකේජයක්",
    "News Content": "(ඩයනා උදයංගනී)මත්තල රාජපක්‍ෂ ජාත්‍යන්තර ගුවන් තොටුපොළ සහ කොළඹ රත්මලාන ජාත්‍යන්තර ගුවන් තොටුපල වෙත ගුවන් සමාගම් ආකර්ෂණය කරගැනීම සඳහා සහන පැකේජයක් ලබාදීමට රජය තීරණය කර තිබේ.මත්තල රාජපක්‍ෂ ජාත්‍යන්තර ගුවන් තොටුපලෙහි අන්තර්ජාතික නිත්‍ය කාලසටහන්ගත ගුවන් ගමන් මෙහෙයුම් නැවත ආරම්භ කිරීම සහ ත්මලාන ජාත්‍යන්තර ගුවන් තොටුපලෙහි කලාපීය මෙහෙයුම් ආරම්භ කිරීමේ අරමුණින් මෙම පියවර ගැනීමට නියමිතය.ඒ අනුව ගුවන්තොටුපල අපගමන බද්ධ වන ඇමෙරිකානු ඩොලර් 60ක මුදල මත්තල රාජපක්‍ෂ ජාත්‍යන්තර ගුවන් තොටුපල සඳහා වසර දෙකක කාලයක් සඳහා අය නොකර සිටීම, රත්මලාන ජාත්‍යන්තර ගුවන් තොටුපල මගින් වසරක කාලයකට එම බද්දෙන් සියයට 50ක් පමණක් අයකිරීම ආදී වැඩසටහන් ක්‍රියාත්මක කිරීමට අමාත්‍ය මණ්ඩල අනුමැතිය හිමිවී ඇත.මීට අමතරව මත්තල ගුවන් තොටුපලෙන් පිටවන සංක්‍රමණික සේවකයන් සඳහා වන ගාස්තු වෙනුවෙන් වට්ටමක් ලබාදීම, බිම් මෙහෙවර ගාස්තු සඳහා වට්ටම් අනුපාතයක් දීම හා ගුවන් තොටුපල දෙකෙහිම සහනදායී මිලකට ඉන්ධන ලබාදීමත්, ප්‍රවර්ධන දිරිගැන්වීමක් ලෙස ගොඩබෑමේ සහ ගුවන්යානා නතර කර තැබීමේ ගාස්තු අත්හැර දැමීම ආදී සහන ලබාදීම ද මේ යටතේ සිදුකෙරේ.සංචාරක හා ගුවන් සේවා අමාත්‍ය ප්‍රසන්න රණතුංග මහතා විසින් මෙම යෝජනාව අමාත්‍ය මණ්ඩලයට ඉදිරිපත් කර තිබේ.   ",
    "URL": "https://www.lankadeepa.lk/latest_news/මත්තලට-රත්මලානට-ගුවන්-සමාගම්-ආකර්ෂණය-කරගැනීමේ-සහන-පැකේජයක්/1-566855",
    "Category": "latest_news"
}