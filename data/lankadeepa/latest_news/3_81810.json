{
    "Source": "www.lankadeepa.lk",
    "Timestamp": "None  2015 නොවැම්බර් මස 27",
    "Headline": "උතුරු නැගෙනහිර කැලෑවට කැලෑ නීතිය",
    "News Content": "උතුරු හා නැගෙනහිර පළාත්හි රක්ෂිත වනාන්තර අක්කර 16,500 කට අධික ප්‍රමාණයක් නීති විරෝධී අන්දමින් හෙළි පෙහෙළි  කර ජනාවාස හා වගා කටයුතු සඳහා යොදා ගනිමින් සිටින බව පරිසර සංරක්ෂණ භාරය කළ අධ්‍යයනයකදී හෙළි වී තිබේ.වව්නියාව මුලතිව්,මන්නාරම හා අම්පාර යන දිස්ත්‍රික්කවල රක්ෂිත වනාන්තර මෙසේ සංහාරයට ලක්වෙමින් පවතින බව පරිසර සංරක්ෂණ භාරයේ අධ්‍යක්ෂ සජීව චාමිකර මහතා පැවැසීය.වන සංරක්ෂණ ආඥා පනත  ජාතිකපාරිසරික පනත, පුරාවස්තු ආඥා පනත  රජයේ ඉඩම් ආඥා පනත, ආදී අණ පනත් රැසක් උල්ලංඝණය තරමින් මෙම වන සංහාරය සිදු කෙරෙමින් පවතින බව ද චාමිකර මහතා ප්‍රකාශ කලේයමෙම මහා පරිමාණ වන විනාශය හේතුවෙන්වැව් හා ගංගා වල ජල පෝෂක අහිමි වීම ද, අලි ඇතුන්ට වාසස්ථාන අහිමිවීම ද, සිදුවන බවද හොතම සදහන් කළේය.වන රක්ෂිත 17 කට අයත් වනාන්තර මෙසේ විනාශ කරමින් පවතින පව ද ඒ මහතා වැඩි දුරටත් පැවැසීය.  ",
    "URL": "https://www.lankadeepa.lk/latest_news/උතුරු-නැගෙනහිර-කැලෑවට-කැලෑ-නීතිය/1-364680",
    "Category": "latest_news"
}