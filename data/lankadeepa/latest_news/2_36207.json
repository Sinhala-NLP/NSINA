{
    "Source": "www.lankadeepa.lk",
    "Timestamp": "2020 නොවැම්බර් මස 09",
    "Headline": "595ක් සුවය ලබා පිටව යති",
    "News Content": " කෝවිඩ්-19 වයිරසය ආසාදනය වීම හේතුවෙන් රෝහල්වල ප්‍රතිකාර ලබමින් සිටි ආසාදිතයන් 595දෙනෙකු පූර්ණ සුවය ලබා අද(09) පිටව ගිය බව වසංගත රෝග විද්‍යා අංශය සඳහන් කරයි.ඒ අනුව, මෙතෙක් සුවය ලැබූ සමස්ත ආසාදිතයන් ගණන 8880කි.ආසාදිතයෝ 5014ක් තවදුරටත් රෝහල්වල ප්‍රතිකාර ලබමින් සිටිති.අද දිනයේදී වැඩිම පිරිසක් සුවය ලබා පිටව ගොස් ඇත්තේ කන්දකාඩු ප්‍රතිකාර මධ්‍යස්ථානයෙනි. ඒ 239දෙනෙකි.ශ්‍රී ලංකාවෙන් මේ වනවිට වාර්තා වී ඇති සමස්ත කෝරෝනා ආසාදිතයන් ගණන 13929ක් වන අතර, 35දෙනෙකු මිය ගොසිනි.   ",
    "URL": "https://www.lankadeepa.lk/covid19/595ක්-සුවය-ලබා-පිටව-යති/203-581781",
    "Category": "latest_news"
}