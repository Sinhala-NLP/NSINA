{
    "Source": "www.lankadeepa.lk",
    "Timestamp": "2021 දෙසැම්බර් මස 28",
    "Headline": "බෝලයෙන් ආ මරුවා දරුවා ඩැහැ ගනී",
    "News Content": "(චාපා මධුභාෂිණී)මැදිරිගිරිය කුසුම්පොකුණ ප්‍රදේශයේ වයස අවුරුදු නවයක පිරිමි දරුවකු අනාරක්ෂිත ළිඳකට වැටී මියගොස් ඇතැයි මැදිරිගිරිය පොලිසිය කියයි.මෙලෙස මියගොස් ඇත්තේ ඒච්.කේ සමන්ත කවිඳු සඳරුවන් කුමාර නමැති කුසුම්පොකුණ ප්‍රාථමික විද්‍යාලයේ හතරවන ශ්‍රේණියේ ඉගෙනුම ලැබූ දරුවෙකි.පවුලේ දරුවන් තිදෙනකු සිටින  පවුලේ  දෙවැනියා  දරුවා මෙසේ මියගොස් ඇත.මෙම දරුවා සෙල්ලම් කරමින් සිටි බෝලය මීට දින දෙකකට පමණ ඉහතදී නිවස පිටුපස තිබූ ළිඳට වැටී ඇත.පසුව දරුවා ඒ් බව තම පියාට පවසා එය ගොඩට ගෙන දෙන්නැයි  අවස්ථාවන් කීපයකදී ඉල්ලීම් කර ඇතත් පියාට අමතක වී  ඇතැයි කියැවෙයි.මව බාල සොහොයුරා සමග අසල්වාසී නිවසකට පිටව ගිය අවස්ථාවේ මෙම දරුවා ළිදේ වැටී තිබූ බෝලය ගැනීමට උස්තහ ගැනීමේදී මෙම අනතුරට මුහුණපාන්නට ඇතැයි පොලිසිය සැකපළ කරයි.දරුවා අතුරුදහන්ව ඇති බවට මවුපියන් පැවැසීම නිසා අසල්වාසීන් ද සමග දරුවා පිළිබදව සොයා බලා ඇතත් සොයාගැනීමට නොහැකි නිසා මැදිරිගිරිය පොලිසියට මේ බව දැනුවත් කර ඇතිමේ අතර ළිඳ වැටුණ බව පැවැසූ බෝලය මිදුලේ තිබෙනු දැක ඒ සම්බන්ධයෙන් සොයා බැලීමෙන්දී   ගෙවත්තේ අනාරක්ෂිතව බැද තිබූ ළිදේ වැටී සිටියදී රාත්‍රී 7.00ට පමණ සිරුරු සොයාගෙන ඇත.සිද්ධිය සම්බන්ධයෙන් මැදිරිගිරිය පොලිස් ස්ථානාධිපති ප්‍රධාන පොලිස් පරික්ෂක ඩබ්ලිව්.ඒ්.ඒල් විතානගේ මහතාගේ මෙහෙයවීමෙන් පොලිස් සැරයන් 20875 නිමල් විජේසුන්දර මහතා ඇතුළු නිළධාරීහු වැඩිදුර පරික්ෂණ සිදු කරති.  ",
    "URL": "https://www.lankadeepa.lk/news/බෝලයෙන්-ආ-මරුවා-දරුවා-ඩැහැ-ගනී/101-605603",
    "Category": "latest_news"
}