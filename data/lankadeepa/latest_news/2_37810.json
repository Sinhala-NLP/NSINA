{
    "Source": "www.lankadeepa.lk",
    "Timestamp": "2020 ජුනි මස 19",
    "Headline": "ඕස්ට්‍රේලියාවේ  සිටි ලාංකිකයෝ  98 ක්  කටුනායකට පැමිණෙති",
    "News Content": "( ටී.කේ.ජී.කපිල )කොරෝනා වසංගත රෝග තත්වය නිසා ශ්‍රී ලංකාවට පැමිණීමට නොහැකිව ඕස්ට්‍රේලියාවේ රැදී සිටි ශ්‍රී ලාංකිකයන් 98 දෙනෙකු මෙල්බර්න් නුවර සිට පැමිණි ශ්‍රී ලන්කන් ගුවන් සේවයේ විශේෂ ගුවන් යානයකින් අද( 19 )අලුයම කටුනායක ගුවන් තොටුපළ වෙත රැගෙන විත් තිබේ .මොවුන් ඕස්ට්‍රේලියාවේ , මෙල්බර්න් නුවර සිට පැමිණි ශ්‍රී ලන්කන් ගුවන් සේවයේ යූ.එල්.- 605 දරණ විශේෂ ගුවන් යානයෙන් අද(19 )අලුයම 5.10 ට කටුනායක ගුවන් තොටුපළ වෙත පැමිණ තිබුණි .මෙම ගුවන් මගීන් පිරිස අතරින් වැඩි පිරිසක් ඕස්ට්‍රේලියාවේ උසස් අධ්‍යාපනය ලබා ගැනීමට ගොස් සිටි සිසුන් බව වාර්තා වේමෙම ගුවන් මගීන් පිරිස ගුවන් තොටුපළ වෙත පැමිණි පසු පී.සී.ආර්.පරීක්ෂණ සදහා යොමු කෙරුණි .එම පරීක්ෂණ වල ප්‍රතිඵල ලැබෙන තෙක් , මෙම ගුවන් මගීන් පිරිස කටුනායක ගුවන් තොටුපළ අවට හෝටල් වල තාවකාලිකව නවාතැන් ගැනීමට පහසුකම් සළසා දී තිබුණි .  ",
    "URL": "https://www.lankadeepa.lk/covid19/ඕස්ට්‍රේලියාවේ--සිටි-ලාංකිකයෝ--98-ක්--කටුනායකට-පැමිණෙති/203-573915",
    "Category": "latest_news"
}