{
    "Source": "www.lankadeepa.lk",
    "Timestamp": "2019 අප්‍රේල් මස 24",
    "Headline": "රටවල් කිහිපයක වීසා මධ්‍යස්ථාන තාවකාලිකව වසා දැමේ",
    "News Content": "(තිළිණි ද සිල්වා) රටවල් කිහිපයකට වීසා බලපත්‍ර නිකුත් කරන  කොළඹ පිහිටි   වීසා  මධ්‍යස්ථාන කිහිපයක්ම යළි දැනුම් දෙනතුරු වසා දමා ඇත. ඒ අනුව  ඉන්දියාව සඳහා වීසා සේවා සපයන අයි.වී.ඒස් ලංකා ( IVS Lanka )ආයතනය සහ යුරෝපා සංගමයේ රටවල් වෙත වීසා සේවාවන් සපයන වී.ඒෆ්.ඒස් ( VFS Global ) වීසා අයදුම් මධ්‍යස්ථානය ද මේ වන විට වසා දමා තිබේ. මැලේසියා, තායි හා චීන තානාපති කාර්යාල අනුබද්ධිත වීසා සේවා මධ්‍යස්ථාන යළි දැනුම් දෙන තුරු වසා දමා ඇති බව වාර්තා වේ.  ",
    "URL": "https://www.lankadeepa.lk/latest_news/රටවල්-කිහිපයක-වීසා-මධ්‍යස්ථාන-තාවකාලිකව-වසා-දැමේ/1-549109",
    "Category": "latest_news"
}