{
    "Source": "www.lankadeepa.lk",
    "Timestamp": "2020 ජුලි මස 09",
    "Headline": "කොරෝනා ආසාදිතයින් 57 ක් හමුවෙයි",
    "News Content": "කන්දකාඩුහි පිහිටි   මත්ද්‍රව්‍යයන්ට ඇබ්බැහිවූවන් පුනරුත්ථාපන මධ්‍යස්ථානයෙන්  කොරෝනා ආසාදිත 56 දෙනකු පිළිබඳව  අද (09)  තහවුරු කරගත් බව  සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා සඳහන් කරයි . කන්දකාඩු  මත්ද්‍රව්‍යයන්ට ඇබ්බැහිවූවන් පුනරුත්ථාපන මධ්‍යස්ථානයේ  රැඳවියන් සහ කාර්ය මණ්ඩලයේ 450 කට අධික පිරිසක් මේ වන විට පී සී ආර් පරීක්ෂණ සඳහා යොමු කර ඇති අතර ඉන් 56 දෙනකු අද අසාදිතයින් ලෙස හඳුනාගෙන ඇත.එසේම උදෑසන මාරවිල ප්‍රදේශයෙන් අද උදෑසන  ආසාදිත කාන්තාවක්ද  සොයාගෙන  ඇති බවත් ඇයද කන්දකාඩු පුනරුත්ථාපන මධ්‍යස්ථානයේ උපදේශිකාවක් ලෙස සේවය කරන කාන්තාවක් බවද අනාවරණය වී තිබේ.ඒ අනුව අද දිනයේදී ආසාදිතයින් 57 දෙනකු වාර්තා වී  ඇත.ඒ අනුව, පස්වරු 4.15 වනවිට සමස්ත කොරෝනා ආසාදිතයන් සංඛ්‍යාව 2151ක් බව කෝවිඩ්-19 ට එරෙහි ක්‍රියාන්විතය හා සම්බන්ධ ශ්‍රී ලංකා නිල අන්තර්ජාල අඩවිය පවසයි.    ",
    "URL": "https://www.lankadeepa.lk/latest_news/කොරෝනා-ආසාදිතයින්-57-ක්-හමුවෙයි/1-575159",
    "Category": "latest_news"
}