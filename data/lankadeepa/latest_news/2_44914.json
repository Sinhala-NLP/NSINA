{
    "Source": "www.lankadeepa.lk",
    "Timestamp": "2019 ඔක්තෝබර් මස 22",
    "Headline": "‘මීනගයා’ අවුකනදී පීලි පනී",
    "News Content": "(අතුල බණ්ඩාර නෙළුම්පත්ගම) කොළඹ සිට මඩකලපුව බලා ගමන්ගත් ‘මීනගයා’ ශීඝ්‍රගාමී තැපැල් දුම්රිය අවුකන කලාඔය පාලම අසළදී මැදිරි 6ක් දුම්රිය මාර්ගයෙන් ඉවතට පෙරළී අනතුරට ලක්වී ඇත. අනතුරත් සමග දුම්රිය එන්ජිම පාලම උඩ නතරවී දුම්රිය මැදිරි කලාඔයට නොපෙරළී සිදුවන්නට ගිය අනතුර වැළකී ඇත.අනතුරින් දුම්රිය මැදිරිවලට මෙන්ම දුම්රිය මාර්ගයටද දැඩි අලාභ හානි සිදුව තිබේ. කාර්මික දෝෂයක් හේතුවෙන් අනතුර සිදුව ඇතැයි අනාවරණය වී තිබේ.අනතුර සිදුවන අවස්ථාවේ මගීන් 300ක පමණ දුම්රියේ සිට ඇති බවත්, කිසිවකුටත් හානියක් සිදුව නැති බවත් ගල්නෑව පොලිසිය කියයි.දුම්රිය මගීන් සියලු දෙනා බස්රථ මගින් මඩකලපුව බලා පිටත් කර යැවීමට කටයුතු යොදා තිබිණි.දුම්රියේ වූ තැපැල් ඡන්ද පත්‍රිකා සහිත තැපැල් මලු රැසක් ප්‍රවාහන පහසුකම් සලසා රැගෙන යාමට කටයුතු කරන බව දුම්රිය සේවකයෙක් පැවසීය.  ",
    "URL": "https://www.lankadeepa.lk/latest_news/‘මීනගයා’-අවුකනදී-පීලි-පනී/1-559218",
    "Category": "latest_news"
}