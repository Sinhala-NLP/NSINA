{
    "Source": "www.lankadeepa.lk",
    "Timestamp": "2022 මැයි මස 01",
    "Headline": "ඉන්දියාවට පනින්න හැඳූ තවත් 13ක් මාට්ටු",
    "News Content": " (රොමේෂ් මධුෂංඛ සහ ඉන්දිකා රාමනායක)යාපනය පලාලි මුහුදු තීරය හරහා අනවසරයෙන් ඉන්දියාවට ගමන්කිරීමට උත්සහ දැරූ පුද්ගලයන් 13 දෙනකු සහ බෝට්ටු 2 ක් සමග නාවික හමුදාව විසින් අත්අඩංගුවට ගෙන ඇත.අත්අඩංගුවට ගත් පිරිස ත්‍රීකුණාමලයේ තිල්ලෙයිනගර් සිට පලාලි ප්‍රදේශයට පැමිණ ඇති අතර අනතුරුව පලාලි ප්‍රදේශයෙන් බොට්ටු දෙකක් යොදාගෙන පලාලි මුහුදු මාර්ගය ඔස්සේ ඉන්දියාවට පැන යාමට උත්සහ දරා ඇති බවට අණාවරනය වෙයි.අදාල පිරිස පලාලි මුහුදු මාර්ගයන් ඔස්සේ ගමන් කරමින් සිටින අතරතුර උතුරු නාවික විධානයට අයත් නිලධාරීන්ට නිරීක්ෂණය වීමෙන් පසු එම පිරිස බොට්ටු දෙකක්, ඉන්ධන තොගයක්ද සමගින් නාවික හමුදා භාරයට ගෙන පසුව පලාලි පොලීසියට භාරදීමට කටයුතු යොදනු ලැබීය.නාවික හමුදා භාරයට පත් වූ පිරිස අතර කාන්තාවන් තිදෙනකු පිරිමි තිදෙනකු සහ ළමයින් පස් දෙනකු වන අතරම පලාලි ප්‍රදේශයේ පදිංචි බෝට්ටු හිමිකරුවන් දෙදෙනකුද වන බව පොලිසිය පවසයි.  ",
    "URL": "https://www.lankadeepa.lk/latest_news/ඉන්දියාවට-පනින්න-හැඳූ-තවත්-13ක්-මාට්ටු/1-612314",
    "Category": "latest_news"
}