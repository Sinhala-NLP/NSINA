{
    "Source": "www.lankadeepa.lk",
    "Timestamp": "2022 අගෝස්තු මස 07",
    "Headline": "කිංස්ලි - ශෂි සභාපති ධූරවලට නැවත පත්කරයි",
    "News Content": "(යොහාන් භාසුර)ලංකා ගමනාගමන මණ්ඩලයේ සහ ජාතික ගමනාගමන කොමිෂන් සභාවේ සභාපති ධූරවලට හිටපු සභාපතිවරු වන කිංස්ලි රණවක සහ ශෂි වෙල්ගම යන මහත්වරු නැවත පත්කළ බව ප්‍රවාහන අමාත්‍යංශයේ උසස් නිලධාරියකු පැවසීය.ප්‍රවාහන අමාත්‍යංශයේ ලේකම්වරයාගේ දැනුම්දීමට අනුව එම අමත්‍යංශය යටතේ පාලනය වන ආයතන පහේම සභාපතිවරු ඇතුළු අධ්‍යක්‍ෂ මණ්ඩල සාමාජිකයෝ පසුගියදා ඉල්ලා අස්වූහ.ජාතික ප්‍රවාහන වෛද්‍ය ආයතනය ඇතුළු සෙසු ආයතන තුනට අද (7) පස්වරුව දක්වා නව සභාපතිවරු පත්කර නොතිබුණි.දුම්රිය සාමාන්‍යාධිකාරි ධම්මික ජයසුන්දර සහ මෝටර් රථ ප්‍රවාහන කොමසාරිස් ජනරාල් සුමිත් අලහකෝන් යන මහත්වරු කැබිනට් මණ්ඩලයේ අනුමැතියෙන් ඉවත්කිරීමට ප්‍රවාහන අමාත්‍යවරයා කටයුතු කළේය.   ",
    "URL": "https://www.lankadeepa.lk/latest_news/කිංස්ලි---ශෂි-සභාපති-ධූරවලට-නැවත-පත්කරයි/1-617715",
    "Category": "latest_news"
}