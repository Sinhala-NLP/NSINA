{
    "Source": "www.lankadeepa.lk",
    "Timestamp": "2022 මැයි මස 18",
    "Headline": "කොළඹ ප්‍රදේශ කීපයකට පැය 10 ක ජල කප්පාදුවක්",
    "News Content": "(යොහාන් භාසුර)ජලය බෙදාහැරීමේ පද්ධතියේ අත්‍යාවශ්‍ය නවීකරණ කටයුත්තක් හේතුවෙන් කොළඹ නගර සභා බල ප්‍රදේශයේ කොළඹ 12, 13, 14 සහ 15 යන ප්‍රදේශවල මේ මස 21 වැනිදා (සෙනසුරාදා) රාත්‍රී 10.00 සිට පසුදින (22 වැනිදා) පෙරවරු 8.00 දක්වා පැය 10 ක් ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි.මෙම නවීකරණ කටයුත්ත නිසා කොළඹ 1 සහ කොළඹ 11 ප්‍රදේශවලට අඩු පීඩනයක් යටතේ ජල සැපයුම ලැබෙන බවත් ජාතික ජල සම්පාදන හා ජලාපවහන මණ්ඩලය වැඩි දුරටත් කියයි.     ",
    "URL": "https://www.lankadeepa.lk/news/කොළඹ-ප්‍රදේශ-කීපයකට-පැය-10-ක-ජල-කප්පාදුවක්/101-613288",
    "Category": "latest_news"
}