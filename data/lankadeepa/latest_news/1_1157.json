{
    "Source": "www.lankadeepa.lk",
    "Timestamp": "2023 සැප්තැම්බර් මස 12",
    "Headline": "දුම්රිය අත්‍යවශ්‍ය සේවයක් කරයි",
    "News Content": "(අංජුල මහික වීරරත්න)දුම්රිය අත්‍යවශ්‍ය  සේවයක් ලෙස ප්‍රකාශයට පත්කරන බව  ප්‍රවාහන මහාමාර්ග සහ ජනමාධ්‍ය අමාත්‍ය බන්දුල ගුණවර්ධන මහතා කැබිනට් තීරණ දැනුම්දීමේ මාධ්‍ය හමුවේ දී  පැවසීය.අද මධ්‍යම රාත්‍රියේ සිට මේ තීරණය ක්‍රියාත්මක බව ද අමාත්‍යවරයා කීය.අදාළ යෝජනාව ජනාධිපති රනිල් වික්‍රමසිංහ මහතාට දැනුම් දෙන බවද අමාත්‍යවරයා කීය.දුම්රියෙන් ඇද වැටී පාසල් දරුවකු මිය යාම සම්බන්ධයෙන් මෙහි දී ශෝකය පළ කළ අමාත්‍යවරයා කැබිනට්  මාධ්‍ය හමුව ඇරඹීමට පෙර ඒ වෙනුවෙන් විනාඩියක නිහඬ කාලයක් ද ආරක්ෂා කළේය.මෙම අවස්ථාවට රජයේ ප්‍රවෘත්ති අධ්‍යක්ෂ ජනරාල් දිනිත් චින්තක කරුණාරත්න මහතාද සහභාගී විය.  ",
    "URL": "https://www.lankadeepa.lk/latest_news/දුම්රිය-අත්‍යවශ්‍ය-සේවයක්-කරයි/1-639654",
    "Category": "latest_news"
}