{
    "Source": "www.lankadeepa.lk",
    "Timestamp": "2019 නොවැම්බර් මස 18",
    "Headline": "මුස්ලිම් පල්ලියකට ගල් ගැසූ දෙදෙනෙක් අත්අඩංගුවට",
    "News Content": "(අජිත්ලාල් ශාන්තඋදය) නිවිතිගල කලවාන පාරේ ගැටනිගෙවත්තේ පිහිටි මුස්ලිම් දේවස්ථානයකට ගල් ගැසූ බවට සැකකරන පුද්ගලයන් දෙදෙනකු අද (18) අත්අඩංගුවට ගත් බව නිවිතිගල පොලිසිය පවසයි.නිවිතිගල නගරයේ මෝටර් රථ අලුත්වැඩියා කරන්නෙකු ඇතුළු දෙදෙනෙක් මෙසේ අත්අඩංගුවට ගෙන තිබේ.අත්අඩංගුවට ගත් සැකකරුවන් නිවිතිගල නොරගොල්ල හා උඩකරවිට, පිංකන්දවත්තේ පදිංචිකරුවෝ වෙති.සැකකරුවන් ත්‍රිරෝද රථයකින් ගොස් මුස්ලිම් පල්ලියට ගල් ගසා ඇති බවට තොරතුරු හෙළි වී ඇතැයි පොලිසිය පවසයි.ගල්වැදීමෙන් පල්ලියේ වීදුරු කිහිපයක් බිඳී අලාභ හානි සිදුවී තිබෙන බව පොලිසිය කියයි. සිද්ධිය සම්බන්ධයෙන් නිවිතිගල පොලිසිය වැඩිදුර පරීක්ෂණ පවත්වයි.  ",
    "URL": "https://www.lankadeepa.lk/latest_news/මුස්ලිම්-පල්ලියකට-ගල්-ගැසූ-දෙදෙනෙක්-අත්අඩංගුවට/1-560714",
    "Category": "latest_news"
}