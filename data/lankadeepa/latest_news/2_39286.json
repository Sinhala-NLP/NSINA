{
    "Source": "www.lankadeepa.lk",
    "Timestamp": "2020 අප්‍රේල් මස 24",
    "Headline": "පාවිච්චි කරන  විදුලි ඒකක ප්‍රමාණයට බිල අය කරන්න තීරණයක්",
    "News Content": "(නිමන්ති රණසිංහ) පවතින කොරෝනා තත්ත්වය හේතුවෙන් විදුලි බිල්පත අය කරනු ලබන්නේ පාවිච්චි කරන ලද විදුලි ඒකක ප‍්‍රමාණයට අනුව පමණක් බව විදුලිබල බලශක්ති අමාත්‍යාංශය පවසයි. නිවේදනයක් නිකුත් කරමින් එම අමාත්‍යාංශය සදහන් කරන්නේ, විදුලිබිලට අමතරව කිසිදු ගාස්තුවක් අය නොකරන බවත්, විදුලි බිල්පත් ගෙවීම සදහා ප‍්‍රමාණවත් කාලසීමාවක් ලබාදීමට පියවර ගන්නා බවත්ය. විදුලි බිලට කිසි`දු අමතර ගාස්තුවක් එකතු නොකරන ලෙසත් කිසිසේත්ම විදුලිය විසන්ධි කිරිම ස`දහා රතු බිල් නිකුත් කිරීමට පියවර නොගන්නා ලෙසත් අමාත්‍ය විදුලිබල හා බලශක්ති, ප‍්‍රවාහන සේවා කළමණාකරණ අමාත්‍ය මහින්ද අමරවීර මහතා නිලධාරීන්ට උපදෙස් ලබාදී ඇති බවද එම නිවේදනයේ සදහන් වෙයි. ඇ`දිරි නිතිය ලිහිල් කර නොමැති ප‍්‍රදේශවල විදුලි පාරිභෝගිකයින්ට මෙතෙක් විදුලි බිල්පත නොලැබෙන බැවින් මාස දෙක තුනක බිල්පත් එකතු කර අමතර ගාස්තුවක් සහිතව එකවර විශාල මුදලක් ගෙවීමට සිදුවෙතැයි එම ජනතාව බියවී ඇති බැවින් මෙම තීරණය ගෙන ඇතැයි ද අමාත්‍යාංශය පවසයි. දැනට ඇ`දිරි නිතිය ලිහිල් කර ඇති ප‍්‍රදේශවල ජනතාවට වුවද විදුලි බිල එකවර ගෙවීම වෙනුවට කොටස් වශයෙන් ගෙවීමට අවස්ථාව සලසන ලෙසත් අදාළ නිලධාරීන්ට අමාත්‍යවරයා විසින් උපදෙස් ලබා දී ඇතැයි ද සදහන් වෙයි. විදුලි බල මණ්ඩලය, මේ වන විට විදුලි පාඩු ලබමින් යන රාජ්‍ය ආයතනයක් බැවින් මණ්ඩලයෙන් ලබාදී ඇති මෙම සහන ලබාගන්නා අතරම, හැකි ඉක්මනින් විදුලි බිල ගෙවීමට වගබලා ගන්නා ලෙසටද අමාත්‍යාංශය ජනතාවගෙන් ඉල්ලා සිටී.    ",
    "URL": "https://www.lankadeepa.lk/latest_news/පාවිච්චි-කරන--විදුලි-ඒකක-ප්‍රමාණයට-බිල-අය-කරන්න-තීරණයක්/1-570857",
    "Category": "latest_news"
}