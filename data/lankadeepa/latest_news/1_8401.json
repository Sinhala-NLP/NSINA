{
    "Source": "www.lankadeepa.lk",
    "Timestamp": "2022 දෙසැම්බර් මස 12",
    "Headline": "අක්කර 1500 බඩඉරිඟු වගාවට සේනා දළඹුවෝ වනසති",
    "News Content": "(කාංචන කුමාර ආරියදාස)අනුරාධපුර පලුගස්වැව හොරිවිල අක්කර 1500 ක පමණ අති විශාල බඩ ඉරිගු වගාව සේනා දළඹුවන් විනාශ කර ඇතැයි  ගොවීහු පවසති.විශාල බඩඉරිඟු වගාව ඇති හොරිවිල හේන් සියල්ලම සේනා දළඹු ව්‍යාප්ත වී ඇතැයි ද  මෙතෙක් කිසිදු වගකිව යුතු බලධාරියෙකු පැමිණීම සොයා බැලීමක් සිදු  නොකළ බව ද ගොවීහු චෝදනා කරති.වෙළඳපලේ ඇති විවිධ කෘමි නාශක භාවිතා කළ ද මෙවර වගාවට හානි කරන සේනා දළඹු විශේෂය විනාශ නොවන බව හොරිවිල ගොවීහු පවසති.බීජ සහ බිම් සැකසීම සදහා විශාල මුදලක් වියදම් කර මෙවර සියලුම ගොවීන්  අක්කර 1500 ට වඩා භූමියක බඩ ඉරිඟු වගා කර ඇත. මේ වන විට සියලුම ගස් සේනා දළඹුවන් කා දමා ඇතැයි ද  දින කිහිපයක් ඇතුළත මෙම සේනා ප්‍රහාරයෙන් වළක්වා නොගතහොත් අක්කර 1500 ක බඩඉරිඟු අස්වැන්න රටට අහිමි වන බව ද ඔවුහු පෙන්වා දෙති.  ",
    "URL": "https://www.lankadeepa.lk/latest_news/අක්කර-1500-බඩඉරිඟු-වගාවට-සේනා-දළඹුවෝ-වනසති/1-625067",
    "Category": "latest_news"
}