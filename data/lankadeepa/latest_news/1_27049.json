{
    "Source": "www.lankadeepa.lk",
    "Timestamp": "2021 ජුලි මස 19",
    "Headline": "අපරාධ නඩු විධිවිධාන පනතට කතානායක අත්සන තබයි",
    "News Content": "(සුජිත් හේවාජුලිගේ සහ  අංජුල මහික වීරරත්න)අපරාධ නඩු විධාන සංග්‍රහය (සංශෝධන) සහ වධදීමට සහ අනිකුත් කෘෘර අමානුෂික හෝ නින්දිත සැළකීමට හෝ දඬුවම්වලට එරෙහිව වූ සම්මුතිය (සංශෝධන) නමැති පනත් කෙටුම්පත්වලට සිය සහතිකය සටහන් කළ බව කතානායක  මහින්ද යාපා අබේවර්ධන මහතා පාර්ලිමේන්තුවට අද (19) දැනුම් දුන්නේය .එම පනත් කෙටුම්පතට ආණ්ඩුක්‍රම ව්‍යවස්ථාවේ 79 ව්‍යවස්ථාව ප්‍රකාරව ඉකුත් 15වැනිදා මෙසේ සහතිකය සටහන් කළ බවද හෙතෙම සඳහන් කළේය.අපරාධ නඩු විධිවිධාන සංග්‍රහය සහ වධ දීමට සහ අනෙකුත් කෲර අමානුෂික හෝ නින්දිත සැලකීමට හෝ දඬුවම්වලට එරෙහි වූ සම්මුතිය නැමැති පනත් කෙටුම්පත  පාර්ලිමේන්තුවේදී පසුගිය ජුනි මස 6 වැනිදා ඡන්ද විමසීමකින් තොරව සම්මත විය.කතානායකවරයා මෙම දැනුම් දීමක් කළේ සභාවේ කටයුතු ආරම්භයේදීය .  ",
    "URL": "https://www.lankadeepa.lk/news/අපරාධ-නඩු-විධිවිධාන-පනතට-කතානායක-අත්සන-තබයි/101-595129",
    "Category": "latest_news"
}