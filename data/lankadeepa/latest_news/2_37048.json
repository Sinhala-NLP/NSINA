{
    "Source": "www.lankadeepa.lk",
    "Timestamp": "2020 ජුලි මස 16",
    "Headline": "වැලිකඩ කාන්තා අංශයට පිටතින් තහනම් භාණ්ඩ පාර්සල් 18 ක් හමුවෙයි",
    "News Content": " ( ජයන්ත  සමරකෝන්) වැලිකඩ බන්ධනාගාරයේ  කාන්තා අංශයේ  තාප්පයට පිටතින්  වනාතමුල්ල , සීවලි පටුමග දෙසින්  තහනම් භාණ්ඩ  ඇතුළත් පාර්සල් 18 ක්  දමා  තිබියදී බන්ධනාගාර නිලධාරීන් විසින් සොයාගෙන ඇත .  මෙම භාණ්ඩ අතර  ජංගම දුරකතන 36ක්  ,බැටරි 264 ක්  , සිම්පත් 20 ක්, බුලත්, පුවක් මත්ද්‍රව්‍ය , හෙරොයින්, මාවා, දුම්කොළ, ගංජා ,දන්තාලේප, සබන් , සුවඳ විලවුන්, රෙදිපිළි, සනීපාරක්ෂක  ද්‍රව්‍ය මෙන්ම, මුහුණු ආවරණ තිබී ඇති බව බන්ධනාගාරය සඳහන් කළේය. මීට පෙර මෙම ස්ථානයෙන් තහනම් භාණ්ඩ දැමීමට උත්සාහ කළ  සැකකරුවන් 7 දෙනකු  පොලීසිය විසින් අත්අඩංගුවට ගෙන තිබූ බවත්,   මින් ඉදිරියේදී අත්අඩංගුවට ගන්නා සියලුම භාණ්ඩ පොලීසිය බාරයට දෙන ලෙසත් උපදෙස්  දී ඇති  බව බන්ධනාගාර කොමසාරිස් ජනරාල් තුෂාර උපුල්දෙණිය මහතා සඳහන් කළේය.  ",
    "URL": "https://www.lankadeepa.lk/latest_news/වැලිකඩ-කාන්තා-අංශයට-පිටතින්-තහනම්-භාණ්ඩ-පාර්සල්-18-ක්-හමුවෙයි/1-575575",
    "Category": "latest_news"
}