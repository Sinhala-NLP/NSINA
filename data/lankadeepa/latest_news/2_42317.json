{
    "Source": "www.lankadeepa.lk",
    "Timestamp": "2020 පෙබරවාරි මස 11",
    "Headline": "පෙරවරු 11න් පසු පාසල් ළමුන් එළිමහනේ නොතබන්නැයි දැනුම්දීමක්",
    "News Content": "(රංජන් කස්තුරි)පවතින කාලගුණික තත්ත්වය හේතුවෙන් පාසල් සිසුන් පෙරවරු 11 ත් සවස 3.30 ත් අතර කාලයේදී එළිමහනේ නොතබන ලෙසත් අධික දහඩිය දමන ව්‍යායාම්වලට යොමුනොකරන ලෙසත් අධ්‍යාපන අමාත්‍යාංශය පාසල් ප්‍රධානීන්ට දන්වා තිබේ.මේ දිනවල පවතින අධික උෂ්ණත්වය හේතුවෙන් ආතතිය , මස්පිඩු පෙරලීම , සිහි මුර්ජාව , හෘද රෝග පෙනහළු රෝග වැනි රෝග උත්සන්න විය හැකි බව සෞඛ්‍ය අංශ අනාවරණය කර ඇතැයිද අධ්‍යාපන අමාත්‍යාංශය කියයි.එම නිසා පාසල් සිසුන් එම සංකූලතාවයන්ගෙන් ආරක්ෂා කර ගැනීමට අවශ්‍ය ක්‍රියාමාර්ග ගන්නා ලෙසද අධ්‍යාපන අමාත්‍යාංශය පාසල් සිසුන්ට දන්වා තිබේ.නිතර නිතර  ජලය පානය කිරීම සීනි අධික බීම භාවිතයෙන් වැළකීම එළිමහනේ සිටින විට තොප්පි පැළදීම කුඩ භාවිතා කිරීම , එළිමහනේ ගැවසීම අවම කිරීම , ලා පැහැති සැහැල්ලු ඇඳුම් ඇඳීම , මුහුණේ සහ අවයව වල වතුරු ගෑම ආදිය කළ යුතු බවද සෞඛ්‍ය අංශ සඳහන් කරයි.  ",
    "URL": "https://www.lankadeepa.lk/news/පෙරවරු-11න්-පසු-පාසල්-ළමුන්-එළිමහනේ-නොතබන්නැයි-දැනුම්දීමක්/101-565870",
    "Category": "latest_news"
}