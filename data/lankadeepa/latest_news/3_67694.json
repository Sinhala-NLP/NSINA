{
    "Source": "www.lankadeepa.lk",
    "Timestamp": "2017 මාර්තු මස 30",
    "Headline": "කෝප වූ කතට දරුවාත් අමතක වෙයි",
    "News Content": "(කාංචන කුමාර ආරියදාස )ස්කුටර් වර්ගයේ යතුරුපැදියකින් ඉන්ධන ලබා ගැනීම සඳහා දඹුල්ල ඉන්ධන පිරවුම්හලකට පැමිණි මවක් ඉන්ධන ලබාගැනීමට ප්‍රමාද වීමෙන් උරණ වී සිය දරුවාද එහි දමා යතුරුපැදිය පණ ගන්වා පිටව ගොස් ඇත. එම සිද්ධිය පිරවුම්හලේ ආරක්‍ෂිත කැමරා දෙකක සටහන්වී තිබිණි. පස්වරු හතට විනාඩි කීපයක් තිබියදී කුඩා දියණියක් ද සමගින් යතුරු පැදියකට ඉන්ධන ලබාගැනීමට මේ කාන්තාව  පැමිණෙන විටත් පිරවුම්පලේ වාහන කීපයක් තිබිණි. ඇයගේ වාරය එනතුරු සිටියදී වෙනත් ත්‍රීරෝද රථයක් පැමිණ එම යතුරු පැදියට ඉදිරියෙන් නවතනු ලබයි. ඉන්ධනහලේ සේවකයා ඇගේ යතුරුපැදියට ඉන්ධන ලබාදීමට පෙර ත්‍රීරෝද රථයට ඉන්ධන දීම නිසා උරණවූ කාන්තාව වහා සිය යතුරු පැදිය පණ ගන්වා පවනට බදු වේගයෙන් පිටව යන්නට ගියේ තමන් සමග පැමිණි කුඩා දියණිය ද අමතක වීමෙනි. දරුවා යතුරු පැදිය  පිටුපසින් මීටර් 300ක් පමණ දිව යද්දී ඉන්ධනපොලේ සේවකයන් හා අවට සිටි පිරිස් කෑ කෝ ගසා මවගේ යතුරුපැදිය නවතා දියණිය රැගෙන යන ලෙස දැනුම් දී ඇත.  ",
    "URL": "https://www.lankadeepa.lk/latest_news/කෝප-වූ-කතට-දරුවාත්-අමතක-වෙයි/1-511281",
    "Category": "latest_news"
}