{
    "Source": "www.lankadeepa.lk",
    "Timestamp": "2018 සැප්තැම්බර් මස 06",
    "Headline": "ඉදිරි ජනාධිපතිව‍රණයට නව නිර්පාක්ෂික අපේක්ෂකයෙක්",
    "News Content": "(ඩයනා උදයංගනී)            රටේ අනාගත දියුණුව ඇතිකිරීම සම්බන්ධයෙන් වත්මන් ජනාධිපතිවරයා හා අගමැතිවරයා යන දෙපළ කෙරෙහිම විශ්වාසයක් තැබිය නොහැකි නිසා ඉදිරි ජනාධිපතිවරණයේදී නව නිර්පාක්‍ෂික අපේක්‍ෂකයෙක් ඉදිරිපත් කරන බව සාධාරණ සමාජයක් සඳහා වූ ජාතික ව්‍යාපාරය පවසයි.පසුගිය ජනාධිපතිවරණයේදී නීතිගරුක පාලනයක් වෙනුවෙන් ඒකරාශී වූ පිරිස සමඟ එක්ව එම අරමුණු වෙනුවෙන් කටයුතු කරන බවද එහි කැඳවුම්කරු මහාචාර්ය සරත් විජේසූරිය මහතා පැවසීය.දේශපාලනය නොදන්න අයෙකුට රටක් පාලනය කළ නොහැකි බව කී මහාචාර්යවරයා තෝරාගන්නා නිර්පාක්‍ෂික පොදු අපේක්‍ෂකයා කවර මතයක් දරණ කවර පක්‍ෂයක් තුළ සිටි අයෙකු වුවත් පොදු අපේක්‍ෂකයා ලෙස ඉදිරිපත් වෙනවා නම් ගියවර සෝභිත හාමුදුරුවන් මුලා කළ ආකාරයේ ලියවිල්ලකට නොව බරපතල නෛතික ලියවිල්ලකට අත්සන් තැබිය යුතු බව ද සඳහන් කළේය.මහාචාර්ය සරත් විජේසූරිය මහතා මේ බව පැවසුවේ රාජගිරියේ පිහිටි එම ජාතික ව්‍යාපාර කාර්යාලයේදී අද (6) පැවති මාධ්‍ය හමුවක් අමතමිනි.              ",
    "URL": "https://www.lankadeepa.lk/latest_news/ඉදිරි-ජනාධිපතිව‍රණයට-නව-නිර්පාක්ෂික-අපේක්ෂකයෙක්/1-536107",
    "Category": "latest_news"
}