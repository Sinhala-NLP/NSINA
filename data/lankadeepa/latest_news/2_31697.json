{
    "Source": "www.lankadeepa.lk",
    "Timestamp": "2021 මැයි මස 13",
    "Headline": "‘ ඇදිරිය නැතිව සීමා පැනවීම නීතියට අනූකූල නෑ‘",
    "News Content": "(අංජුල මහික වීරරත්න)ඉදිරි දින තුන සඳහා ඇඳිරිනීතිය නොපනවා සංචරණ සීමා පැනවීම නීතියට යටත් වන ක්‍රියාමාර්ගයක් නොවේ යයි එක්සත් ජාතික පක්ෂ සභාපති වජිර අබේවර්ධන මහතා පැවසීය .නීතියට පිටින් පනවා තිබෙන සංචරණ සීමා අභියෝගයට ලක් කර මූලික අයිතිවාසිකම් පෙත්සමක් ගොනු කිරීමට කිසියම් පුරවැසියෙකු ක්‍රියා කළහොත් රජය පැනවූ සියලු සංචරණ  නීති හකුලා ගැනීමට සිදුවෙතියි ද වජිර අබේවර්ධන මහතා සඳහන් කළේය .ජනතාවගේ ගමන් බිමන් සීමා කිරීමට හැකියාව ඇත්තේ 1947 දී සම්මත කළ මහජන ආරක්ෂක ආඥාපනත යටතේ පනවන ඇඳිරි නීතියෙන්  පමණකියි ද වජිර අබේවර්ධන මහතා තවදුරටත් කියා සිටියේය .සෞඛ්‍ය සේවා  අධ්‍යක්ෂ ජනරාල් ජනරාල්වරයා වර්තමානයෙ සංචරණ සීමා පනවා තිබෙන්නේ 1932 වසරේදී එංගලන්තය සම්මත කළ රාජධානිය ආරක්ෂා කර ගැනීමේ පනතේ විධිවිධාන  යටත් විජිත වලට ද එලෙසින්ම බලපැවැත්වෙතියි එකළ පැවති නියමය යටතේ වුවත් දැන් ශ්‍රී ලංකාව ස්වාධීන රාජ්‍යයක් වන හෙයින් ඒ විධිවිධාන මේ වන විට බල රහිත වී තිබෙතැයිද අබේවර්ධන මහතා  සඳහන් කළේයඉහත පනත 1897 දී වසංගත හා උපද්‍රව  අවස්ථාවලදී වරාය සහ ගුවන් තොටුපළ හරහා ගමනාගමනය වෙනුවෙන්  සංශෝධනය කළ ද එමඟින් දැනට පනවා ඇති සංචරණ සීමා තහනම ක්‍රියාත්මක කළ නොහැකි බවද වජිර අබේවර්ධන මහතා පෙන්වා දුන්නේය.   ",
    "URL": "https://www.lankadeepa.lk/latest_news/‘-ඇදිරිය-නැතිව-සීමා-පැනවීම-නීතියට-අනූකූල-නෑ‘/1-590526",
    "Category": "latest_news"
}