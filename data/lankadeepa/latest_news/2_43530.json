{
    "Source": "www.lankadeepa.lk",
    "Timestamp": "2019 දෙසැම්බර් මස 25",
    "Headline": "ඌරාට තැබූ වෙඩිල්ල වැරදී මිතුරා මරුට",
    "News Content": "( පුෂ්පකුමාර ජයරත්න )වල් ඌරන් දඩයමේ ගිය පුද්ගලයකු විසින් වල් ඌරෙකු මරා දැමීම සඳහා තබන ලද වෙඩිල්ලක් වැරැදී ගොස්  සිය මිතුරාගේ  හිසට වැදීමෙන් මිතුරා  මරණයට  පත්ව ඇති බව පොතුහැර පොලීසිය කියයි.අද (25 ) අලුයම 5.30 ට පමණ සිදුව ඇති මෙම අනතුරෙන් රඹුක්කන පොලිස් වසමට අයත් කුදුම්බුව පලාගල පදිංචිකරුවකු වන ආර්.සෙනෙවිරත්න නමැත්තා මරණයට පත්ව ඇති බව පොලීසිය කියයි.රඹුක්කන පොලිස් වසමට අයත් අලුගොල්ල නම්වූ වනයේ සතුන් දඩයමට ගිය අවස්ථාවේදී  මෙම සිද්ධිය වී ඇති බව අනාවරණය වී  තිබේ. උත්සසවයක් සඳහා අවශ්‍ය ඌරු මස් සපයා ගැනීමේ අරමුණින් මියගිය පුද්ගලයා  ඔහුගේ මිතුරන් දෙදෙනෙකු අද අලුයම් කාලයේදී අලුගොල්ල වනයේ දඩයමට ගොස් ඇත.එහිදී වල් ඌරෙකු දැක එම සතාට වෙඩි තැබීම සඳහා මිතුරන් තිදෙනාම බිම දිගාවී සතාට නොපෙනෙන ආකාරයට සූදානම් වී ඇති අතර,  ගිනි අවිය අත තිබූ  පිටුපසින් සිටි  පුද්ගලයා  සතා ඉලක්ක කර වෙඩි තබද්දී ඔහුට ඉදිරියෙන් බිම දිගාවී සිටි පුද්ගලයා එක්වරම හිස ඔසවා ඇතැයි පැමිණිල්ලේ සඳහන් බව පොලීසිය කියයි.මේ අවස්ථාවේ  පිටුපස සිටි පුද්ගලයා එල්ල කළ වෙඩි පහර ඔහුගේ හිසට වැදීමෙන් බරපතල තුවාල ලබා එම ස්ථානයේදීම මරණයට පත්ව ඇති බව පොලිස් විමර්ශන වලදී අනාවරණය වී ඇත. මෙම ⁣සිද්ධිය සම්බන්ධයෙන් සැකපිට මියගිය පුද්ගලයා සමඟ සිටි මිතුරන් දෙදෙනාම ගිනි අවියද සමඟ  අත්අඩංගුවට ගෙන තිබේ.  ",
    "URL": "https://www.lankadeepa.lk/latest_news/ඌරාට-තැබූ-වෙඩිල්ල-වැරදී-මිතුරා-මරුට/1-562902",
    "Category": "latest_news"
}