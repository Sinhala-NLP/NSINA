{
    "Source": "www.lankadeepa.lk",
    "Timestamp": "2022 නොවැම්බර් මස 04",
    "Headline": "ප්‍රියමාලි ගැන කියන්න නළුවා-බිරිඳ සී.අයි.ඩිය මඟ හරිති",
    "News Content": "(ඉන්දිකා රාමනායක)තිළිණි ප්‍රියමාලි නමැත්තිය සමග සමීප සම්බන්ධකම් පැවැත් වු බව කියන කොළඹ ප්‍රදේශයේ දේශපානයට සම්බන්ධ  ප්‍රවීණ නළුවකුට සහ ඔහුගේ බිරිඳට ප්‍රකාශ ගැනීමට අපරාධ පරීක්ෂණ දෙපාර්තමේන්තුවට කැඳවා තිබුණ ද ඔවුන් දෙදෙනා එහි නොපැමිණි බවද අපරාධ පරීක්ෂණ දෙපාර්තමේන්තු ආරංචි මාර්ග පවසයි.මීට දින කිහිපයකට පෙර ඔවුන්  දෙදෙනා කැඳවා  තිබු බවත්, ඔවුන්  එහි නොපැමිණීම ට හේතුව මේ දක්වා ම දැනුම් දී නොමැති බවද එම ආරංචි මාර්ග පවසයි.මෙම නළුවාගේ බිරිද  ප්‍රභූන් නළු නිළියන්  සමග සමීප සම්බන්ධකම් පවත්වන්නියක්  වේ.ඔවුන්  ඉදිරියට අපරාධ පරීක්ෂණ දෙපාර්තමේන්තුව හමුවේ පෙනී නොසිටියහොත්  ඔවුන් සම්බන්ධයෙන් අධිකරණ ක්‍රියා මාර්ග ගන්නා බවද අපරාධ පරීක්ෂණ දෙපාර්තමේන්තු ආරංචි මාර්ග වැඩිදුරටත් පවසයි.  ",
    "URL": "https://www.lankadeepa.lk/news/ප්‍රියමාලි-ගැන-කියන්න-නළුවා-බිරිඳ-සී-අයි-ඩිය-මඟ-හරිති/101-622841",
    "Category": "latest_news"
}