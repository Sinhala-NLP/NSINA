{
    "Source": "www.lankadeepa.lk",
    "Timestamp": "2018 මැයි මස 25",
    "Headline": "තම්බපණ්නියේ අවතැන් වු පවුල් 30 ක් තබ්බෝව විහාරයට",
    "News Content": " ජයරත්න වික්‍රමාරච්චි  කරුවලගස්වැව තබ්බෝව ජලාශයේ වාන් දොරටු විවෘත කිරීමත් සමඟ ජලාශය පහළ තම්බපණ්නිය ප්‍රදේශයේ අවතැන් වූ පවුල් 30ක් අද (25) අලුයම තබ්බෝව විහාරස්ථානයට රැගෙන ආ බව පුත්තලම ආපදා කළමනාකරණ ඒකකයේ සහකාර අධ්‍යක්ෂ ඒ.එම්.ආර්. අලහකෝන් මහතා පැවසීය.මේ සඳහා යුද හමුදාවේ සහ නාවික හමුදාවේ සහයෝගය ලබා ගත් බවද ඒ මහතා කීය.පවතින අධික වර්ෂාව හේතුවෙන් තබ්බෝව ජලාශයේ වාන් දොරටු විස්සම අද අලුයම විවෘත කෙරිණි.මේ අතර රාජාංගණය ජලාශයේ වාන්දොරටු 2ක් අඩි 1 බැගින් විවෘත කර ඇති බව රාජාංගණය වාරිමාර්ග කාර්යාලය පැවසීය.   ",
    "URL": "https://www.lankadeepa.lk/latest_news/තම්බපණ්නියේ-අවතැන්-වු-පවුල්-30-ක්-තබ්බෝව-විහාරයට/1-529703",
    "Category": "latest_news"
}