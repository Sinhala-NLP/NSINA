{
    "Source": "www.lankadeepa.lk",
    "Timestamp": "None  2016 මැයි මස 09",
    "Headline": "'සුල්තාන්' එක්ක අනුෂ්කා පන්ජාබ් ගිහින්",
    "News Content": "බොලිවුඩයේ සුපිරි නිළියන් අතර ඉදිරියෙන්ම සිටින්නියක් වන සුරූපී අනුෂ්කා ෂර්මා මේ දිනවල ඉන්දියාවේ 'පන්ජාබ්' නගරයේ ගත කරන බව සඳහන් වේ. ඒ අලී අබ්බාස් සෆර්ගේ 'සුල්තාන්' චිත්‍රපටයේ අවසන් රූපගත කිරීම් කටයුතු සඳහා බව සඳහන් වේ. ඉන්දීය සුපිරි මල්ලවපොර ක්‍රීඩකයෙකු වන සුල්තාන් අලී ඛාන්ගේ  ජීවිත කතාව අලලා සැකසුණ මෙම චිත්‍රපටයේ 'සුල්තාන්' ක්‍රීඩකයාගේ චරිතය සුපිරි නළු සල්මාන් ඛාන් නිරූපණය කරන අතර, ඔහුගේ සැබෑ ජීවිතේ පෙම්වතිය වූ අරිෆාගේ චරිතය අනුෂ්කා විසින් නිරූපණය කරනු ලබයි. මෙම චිත්‍රපටය ජූලි 03 වැනිදා බොලිවුඩයට සමගාමිව ලොවපුරා ප්‍රදර්ශනය කිරීමට සූදානම් කර තිබේ. ​ ",
    "URL": "https://www.lankadeepa.lk/latest_news/-සුල්තාන්--එක්ක-අනුෂ්කා-පන්ජාබ්-ගිහින්/1-413603",
    "Category": "latest_news"
}