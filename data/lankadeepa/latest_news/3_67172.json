{
    "Source": "www.lankadeepa.lk",
    "Timestamp": "2017 මැයි මස 02",
    "Headline": "සයිටම් ආයතනයට විරෝධය දක්වා ලංගමත් 5 වැනිදා වර්ජනයක",
    "News Content": "සයිටම් ආයතනය උපාධි පිරිනමන වෛද්‍ය ආයතනයක් ලෙස පිළිගනිමින් උසස් අධ්‍යාපනය පෞද්ගලීකරණය කිරීමට විරෝධය පළකරමින් ලබන සිකුරාදා(05) වැඩවර්ජනයක් කරන බවට ශ්‍රී ලංකා ගමනා ගමන මණ්ඩලය අනතුරු අඟවා ඇතැයි ලංගම ඒකාබද්ධ වෘත්තීය සමිති එකමුතුව පවසයි. ශ්‍රී ලංකාවේ පෞද්ගලික විශ්ව විද්‍යාල ඇතිකිරීමට බලවත් අමාත්‍යවරයකු ගන්නා උත්සහය ප්‍රතික්ෂේප කරන බව එම එකමුතුව පවසයි. මෙමගින් රාජ්‍ය විශ්ව විද්‍යාල කඩාකප්පල් වනු ඇතැයිද එම එකමුතුව පෙන්වා දෙයි.සමස්ත ලංකා ප්‍රවාහන සේවක සංගමයේ මහ ලේකම් සේපාල ලියනගේ මහතා පැවසුවේ බස් රියදුරකු හෝ බස් කොන්දොස්තරවරුන් මෙන් වෛද්‍යවරු බිහි කළ නොහැකි බවයි. රජයේ වෛද්‍ය නිලධාරීන්ගේ සංගමය සමග එක්වීමට හේතුවත් මෙය බව ඒ මහතා ප්‍රකාශ කරයි.  ",
    "URL": "https://www.lankadeepa.lk/latest_news/සයිටම්-ආයතනයට-විරෝධය-දක්වා-ලංගමත්-5-වැනිදා-වර්ජනයක/1-512360",
    "Category": "latest_news"
}