{
    "Source": "www.lankadeepa.lk",
    "Timestamp": "2018 ඔක්තෝබර් මස 16",
    "Headline": "පොලිස් නිලධාරියාට මරු කැඳවු වෛද්‍යවරිය යළි රිමාන්ඩ්",
    "News Content": "(බිමල් ශ්‍යාමන් ජයසිංහ) මත්පැන් පානය කර මෝටර් රථයක් පදවා පොලිස් බොක්සිං කණ්ඩායමේ පුහුණුකරු වූ පොලිස් පරීක්ෂක අජන්ත ගාමිණී මහතා මරණයට පත්කිරීම ඇතුළු ඔහුගේ බිරිඳ සහ දරු දෙදෙනාට තුවාල සිදු සිදු කළැයි රක්ෂිත බන්ධනාගාර ගත කර සිටි විශේෂඥ වෛද්‍යවරිය මෙම මස 30 වැනි දා දක්වා යළි රිමාන්ඩ් කරන ලෙස නුගේගොඩ අධිකරණයේ මහේස්ත්‍රාත් වසන්ත කුමාර මහතා නියෝග කළේය.මෙලෙස රිමාන්ඩ් බාරයට පත් වූයේ පිළියන්දල විද්‍යාල මාවතේ පදිංචිව රත්නපුර මහා රෝහලේ දියවැඩියා ඒකකයේ විශේෂඥ වෛද්‍යවරිය වූ නිලානි කාවිංගා මහත්මියයි.එම සැකකාර වෛද්‍යවරිය මේ වනවිටත් බන්ධනාගාර නිලධාරීන්ගේ ආරක්ෂාව මධ්‍යයේ කලුබෝවිල රෝහලේ ප්‍රතිකාර ලබමින් සිටියි.ඡායාරූප - චතුර එස් කොඩිකාර  ",
    "URL": "https://www.lankadeepa.lk/latest_news/පොලිස්-නිලධාරියාට-මරු-කැඳවු-වෛද්‍යවරිය-යළි-රිමාන්ඩ්/1-538572",
    "Category": "latest_news"
}