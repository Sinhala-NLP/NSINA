{
    "Source": "www.lankadeepa.lk",
    "Timestamp": "2021 අගෝස්තු මස 26",
    "Headline": "‘‘කිසි විටෙක ව්‍යාජ දත්ත දෙන්නේ නෑ‘‘",
    "News Content": "(අංජුල මහික වීරරත්න)සෞඛ්‍ය අමාත්‍යාංශය මගින් කිසි ලෙසකින් ව්‍යාජ දත්ත ලබා දීමක් සිදු නොකරන බව සෞඛ්‍ය අමාත්‍ය කෙහෙලිය රඹුක්වැල්ල මහතා පවසයි.වැරදි දත්ත දෙන බවට සෞඛ්‍ය අමාත්‍යාංශයට එල්ල වන චෝදනා ප්‍රතික්ෂේප කරන බවත් යම් යම් තාක්ෂණික හා කාල රාමුවල සුළු වෙනස්වීම් හේතුවෙන් ඇතැමුන් පදනම් විරහිත චෝදනා එල්ල කර ඇති බවත් අමාත්‍යවරයා පැවසීය.සෞඛ්‍ය වෘත්තීය සමිති සංගම් නියෝජිත පිරිසක් සමඟ සෞඛ්‍ය අමාත්‍යාංශයේදී පැවති සාකච්ඡාවකදී අමාත්‍යවරයා මේ බව කීය.   ",
    "URL": "https://www.lankadeepa.lk/latest_news/‘‘කිසි-විටෙක-ව්‍යාජ-දත්ත-දෙන්නේ-නෑ‘‘/1-597748",
    "Category": "latest_news"
}