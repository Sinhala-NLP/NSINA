{
    "Source": "www.lankadeepa.lk",
    "Timestamp": "2019 මාර්තු මස 10",
    "Headline": "එ.ජා.පය -ජා.ප්‍ර.ස සමඟ එකතුවන්නැයි අගමැතිගෙන් ආරාධනයක්",
    "News Content": "( අංජුල මහික වීරරත්න) එක්සත් ජාතික පෙරමුණ සහ  ජාතික ප්‍රජාතන්ත්‍රවාදී සන්ධානය සමඟ එකතු වන්නැයි සියලු ජන කොටස්වලට විවෘත ආරාධනයක් කරන බව අගමැති රනිල් වික්‍රමසිංහ මහතා පානදුර තොටවත්ත පල්ලියේදී  අද (10) පැවසීය.ඇරැඹු සටන අවසන් කරන්නේ  වියග්‍රහණයකින්  බව කී අගමැතිවරයා රටේ සියලු ජන කොටස්වලට එකතු විය හැකි  යුගයක් නිර්මාණය කිරීම  තම අවසන් අරමුණ බවද පැවසීය.අගමැතිවරයා මේ බව පැවසුයේ  ‘සිරිකොත ගමට‘   වැඩසටහනේ සමාරම්භක ජන රැලියට සහභාගී වෙමිනි.එක්සත් ජාතික පක්ෂයේ සියලු නායකයෝ මේ අවස්ථාවට සහභාගී වුහ.සිරිකොත ගමට වැඩසටහන සඳහා අගමැතිවරයා ප්‍රමුඛ එජාප නායකයින්  අද දවස පුරා කලුතර දිස්ත්‍රික්කයේ ගම් නියම් ගම්හි සංචාරය කිරීමට නියමිතය.( ඡායාරූප - චතුර එස් කොඩිකාර )  ",
    "URL": "https://www.lankadeepa.lk/latest_news/එ-ජා-පය--ජා-ප්‍ර-ස-සමඟ-එකතුවන්නැයි-අගමැතිගෙන්-ආරාධනයක්/1-547006",
    "Category": "latest_news"
}