{
    "Source": "www.lankadeepa.lk",
    "Timestamp": "None  2012 ජනවාරි මස 23",
    "Headline": "නිවැරැදිකරු බව පොන්සේකා කියයි",
    "News Content": "හමුදාවෙන් පැන ගිය සෙබළුන්ට රැකවරණ දී රාජද්‍රෝහී ක්‍රියා කිරීම ඇතුළු චෝදනා 41කට තමන් නිවැරැදි කරුවන් බව හිටපු යුද හමුදාපති සරත් පොන්සේකා හා ඔහුගේ ලේකම් සේනක හරිප‍්‍රිය ද සිල්වා   මහාධිකරණ විනිසුරු සුනිල් රාජපක්ෂ මහතා ඉදිරියේ දි කීහ. චෝදන එකින් එක ඔවුන් ඉදිරියේ කියවන ලද්දේ තෝල්ක මුදලි විසිනි.  චෝදනා 19ක් නිවැරැදි කිරීමට රජයේ නීතිඥ දමිත් තොටවත්ත මහාතට අවසර දුන්නේය.සේනක ද සිල්වාගේ නීතීඥ උපුල් ජයසූරිය මහතා කීවේ එසේ නිවැරදි කිරීම් ගැන කරුණු දැක්වීමට අවශ්‍ය බවයි. පෙබරවාරි 21 වැනිදා ඒ වෙනුවෙන් වෙන් විය.යුද හමුදාවට උපකරණ කිහිපයක් සැපැයීයැයි පවරා ඇති හයිකෝප් නඩුව ද රාජපක්ෂ විනිසුරු  හමුවේ විභාගයට ගැනෙන නිසා මේ නඩු දෙකම ඔහු ඉදිරියේ විභාග කිරීම ගැන අකැමැත්තක් ඇද්දැයි උසාවිය විත්තියේ නීතීඥවරුන්ගෙන් ඇසූ විට ඒ ගැන විත්තිකරුවන්ගෙන් අසා දන්වන බව නීතීඥවරු කීහ.  ",
    "URL": "https://www.lankadeepa.lk/latest_news/නිවැරැදිකරු-බව-පොන්සේකා-කියයි/1-23227",
    "Category": "latest_news"
}