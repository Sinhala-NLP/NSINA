{
    "Source": "www.lankadeepa.lk",
    "Timestamp": "2021 නොවැම්බර් මස 30",
    "Headline": "කංසා අපනයනයට සූදානම්",
    "News Content": "(සුජිත් හේවාජුලිගේ සහ  අංජුල මහික වීරරත්න)කංසා අපනයනය සඳහා අවශ්‍ය නීති මැතිසබයට ළඟදීම ඉදිරිපත් කර අනුමැතිය ලබා ගැනීමට බලාපොරොත්තුවන බව  දේශීය වෙදකම් ප්‍රවර්ධන,ග්‍රාමීය හා ආයුර්වේද රෝහල් සංවර්ධන හා ප්‍රජා සෞඛ්‍යය රාජ්‍ය අමාත්‍ය නීතිඥ සිසිර ජයකොඩි මහතා පාර්ලිමේන්තුවේදී අද (30) පැවැසීය.එම අනුමැතිය ලබා ගන්නේ අපනයනයට පමණක් බවද හෙතෙම සඳහන් කළේය.ඔහු මෙසේ පැවසුවේ සෞඛ්‍ය අමාත්‍යාංශය ඇතුළු අමාත්‍යාංශ කිහිපයක වැය  ශීර්ෂ පිළිබඳ කාරක කාරක සභා අවස්ථාවේ විවාදයේදීය.සම්ප්‍රදායික ඖෂධ නීතිගත කරන බවත් කංසා මගින් පිළිකා සුව කළ හැකි යැයි  සොයාගෙන ඇති බවත් ජයකොඩි මහතා කීවේය.දේශීය ඖෂධ නිෂ්පාදනයට අවශ්‍ය අමුද්‍රව්‍ය මෙරට නිපදවීමට  කටයුතු කරගෙන යන බව පැවසූ රාජ්‍ය අමාත්‍යවරයා දේශීය වෛද්‍ය ක්‍රමය හරහා විදේශ විනිමය ලබා ගැනීමට සැලසුම් කර ඇතැයිද සඳහන් කළේය.අංශභාග රෝගවලට පිළිකා රෝගවලට දණහිස් ආබාධවලට දේශීය වෛද්‍ය ප්‍රතිකාර ප්‍රතිකාරවලින්  පිළිසරණ ලැබෙන බවත්  පිළිකා සහ අංශභාග  රෝග සඳහා වෙනම වෛද්‍ය ප්‍රතිකාර ඒකක   පිහිටුවීමට කටයුතු කරගෙන යන බවත් සිසිර ජයකොඩි මහතා පැවසූවේය.පශ්චාත් කොවිඩ්  ප්‍රතිකාර ආයුර්වේද මධ්‍යස්ථාන  පිහිටවූ බව පැවසූ  රාජ්‍ය  අමාත්‍යවරයා නාවින්න ආයුර්වේද මධ්‍යස්ථානය කේන්ද්‍ර කරගෙන නොනිදන ආයුර්වේද කලාපයක් ස්ථාපනය කිරීමටකටයුතු කරගෙන යන බවද ප්‍රකාශ කළේය.  ",
    "URL": "https://www.lankadeepa.lk/latest_news/කංසා-අපනයනයට-සූදානම්/1-603934",
    "Category": "latest_news"
}