{
    "Source": "www.lankadeepa.lk",
    "Timestamp": "2017 මාර්තු මස 30",
    "Headline": "පළාත් පාලන මැතිවරණය ගැන බලාපොරොත්තු",
    "News Content": "(සුරියවැව දිලීප් ජයසේකර සහ මත්තල රොෂාන් දිලිප් කුමාර)පළාත් සභා පනත අනුව ස්ථිර ලෙසම මේ වසරේ උතුරුමැද, සබරගමුව හා නැගෙනහිර පළාත් සභාවල මැතිවරණ පැවැත්වීමට නියමිත  බව දකුණු පළාත් ප්‍රධාන අමාත්‍ය ශාන් විජයලාල් ද සිල්වා මහතා පවසයි. පළාත් පාලන මැතිවරණ ද මේ වසරේදී පැවැත්වීමට අපේක්ෂාවක් රජයට තිබෙන බව සිල්වා මහතා කියයි.“කොට්ඨාශ ක්‍රමයට 70% ත් ,සමානුපාතික නියෝජන ක්‍රමයට 30% කුත් ජන්දය පවත්වන්න නියමිතයි. ඒත් අදාළ කටයුතුවල දෝෂයන් තියෙනවා.මේ සදහා කාන්තා නියෝජනය 25% ක් විය යුතුයි. මේ නිසා මේ සියලු නෛතික තත්වයන් සම්පුර්ණ කරගෙන ස්ථාවර ලෙසම මේ වසරේ පළාත් පාලන මැතිවරණය පැවැත්වෙනවා.“යැයි ඒ මහතා ප්‍රකාශ කරයි.ජනපතිවරයාගේ එකම බලාපොරොත්තුව මේ වසර තුළදී පළාත්පාලන මැතිවරණය පැවැත්විම බවත් ඒ මහතා කියයි.    ",
    "URL": "https://www.lankadeepa.lk/latest_news/පළාත්-පාලන-මැතිවරණය-ගැන-බලාපොරොත්තු/1-511314",
    "Category": "latest_news"
}