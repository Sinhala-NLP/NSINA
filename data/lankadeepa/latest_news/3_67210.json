{
    "Source": "www.lankadeepa.lk",
    "Timestamp": "හර්ෂණ තුෂාර සිල්වා  2017 අප්‍රේල් මස 30",
    "Headline": "විදේශිකයෝ ලක්ෂ දෙකක් ශ්‍රී ලංකාවේ රැකියාවල",
    "News Content": "ශ්‍රී ලංකාව තුළ දැඩි ශ්‍රම හිඟයක් නිර්මාණය වී ඇතැයි මහනගර සහ බස්නාහිර සංවර්ධන අමාත්‍ය පාඨලී චම්පික රණවක මහතා පවසයි. රැකියා වීසා පත්‍ර ඇතිව හෝ නැතිව මෙරටට පැමිණෙන විදෙස් ශ්‍රමිකයන්ගේ සංඛ්‍යාව ක්‍රමයෙන් ඉහළ ගොස් ඇති බව පෙන්වා දුන් අමාත්‍ය රණවක මහතා දැනට මෙරට සිටින විදෙස් ශ්‍රමිකයන්ගේ සංඛ්‍යාව ලක්ෂ දෙකක් (200,000ක්) ලෙස ඇස්තමේන්තු කර ඇති බව ද කීවේය. ශ්‍රී ලංකාවට පැමිණෙන විදෙස් ශ්‍රමිකයන්ගේ සංඛ්‍යාව ඉතා ඉහළ බවත් එම නිසා රජය දැඩි ආගමන විගමන රෙගුලාසි සම්බන්ධයෙන් අවධානය යොමු කළ යුතු බවත් අමාත්‍ය රණවක මහතා කීය. “පිරිසුදු කිරීමේ, එහෙමත් නැතිනම් අස්වනු නෙලීමේ කටයුතුවලටත් අපට ශ්‍රමිකයන් කම්කරුවන් හිඟ වී තිබෙනවා. එය සැලකිය යුතු ප්‍රශ්නයක්. ඒ නිසාම විදෙස් ශ්‍රමිකයන්ට වෙළෙඳපොළක් නිර්මාණය වෙලා. එසේ වුවත් අපි ඔවුන්ගේ පැමිණීම් සහ පිටත්වීම් නියාමනය කළ යුතු” යැයි ද අමාත්‍යවරයා තවදුරටත් කීවේය. සන්ඩේ ටයිම්ස් ඇසුරිනි - 055  ",
    "URL": "https://www.lankadeepa.lk/latest_news/විදේශිකයෝ-ලක්ෂ-දෙකක්-ශ්‍රී-ලංකාවේ-රැකියාවල/1-512282",
    "Category": "latest_news"
}