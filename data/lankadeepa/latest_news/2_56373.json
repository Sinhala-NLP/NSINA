{
    "Source": "www.lankadeepa.lk",
    "Timestamp": "2018 ජුනි මස 13",
    "Headline": "ධීවර සංස්ථාවේ නව සභාපති වෛද්‍ය සජිත් මංජුල",
    "News Content": "(නිමල කොඩිතුවක්කු)ලංකා ධීවර වරාය නීතිගත සංස්ථාවේ නව සභාපතිවරයා ලෙස වෛද්‍ය සජිත් මංජුල මහතා පත් කර තිබේ.මෙයට පෙර එම තනතුර සඳහා පත් කරනු ලැබ සිටියේ ධීවර හා ජලජ සම්පත්  සංවර්ධන සහ ග්‍රාමීය ආර්ථිකය පිළිබඳ අමාත්‍ය විජිත් විජයමුණි සොයිසා මහතාගේ පුත්‍රයා වන පළාත් සභා මන්ත්‍රී නීතීඥ උදාර විජයමුනි සොයිසා මහතායි.ඥාති සංග්‍රහය මත සිදුකරන පත්වීම් සම්බන්ධයෙන් ඒල්ල වී ඇති චෝදනා සැළකිල්ලට ගනිමින් මෙම වෙනස්කිරීම සිදුකර ඇතැයි වාර්ථා වේ.ආයතන වල නිලධාරීන් පත්කිරීමේදී ඥාති පිරිස් ඒ සඳහා බඳවා නොගන්නැයි ජනාධිපති මෛත්‍රිපාල සිරිසේන මහතා මීට පෙර අමාත්‍යවරුන් වෙත දැනුම් දී තිබුණි.   ",
    "URL": "https://www.lankadeepa.lk/latest_news/ධීවර-සංස්ථාවේ-නව-සභාපති-වෛද්‍ය-සජිත්-මංජුල/1-530868",
    "Category": "latest_news"
}