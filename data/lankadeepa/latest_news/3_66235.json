{
    "Source": "www.lankadeepa.lk",
    "Timestamp": "තරිඳු ජයවර්ධන  2017 ජුනි මස 19",
    "Headline": "අංගම්පොරයට ගිය සිසුන් පොලිස් කූඩුවට දමලා",
    "News Content": "තරිඳු ජයවර්ධනඅංගම්පොර පුහුණවට ගොස් නිවසට යමින් සිටි විශ්ව විද්‍යාල සිසුන් පස් දෙනකු පොලිසියෙන් අත්අඩංගුවට ගෙන පැය ගණනක් රඳවා තබා ගැනීමේ සිදුවීමක් සම්බන්ධයෙන් එම සිසුන්ගේ දෙමාපියෝ උසස් පොලිස් නිලධාරීන්ට පැමිණිලි කළහ.කුඩා කළ සිට අංගම්පොර කලාව ප්‍රගුණ කරන ඔවුන් සුපුරුදු පරිදි සටන් කලාප පුරුදු වීමට විහාරස්ථානයකට ගොස් ඇත.  ඉන් එළියට එද්දී යක්කල පොලිසියෙන් පැමිණ ඔවුන් ගෙන ගොස් පොලිස් සිර මැදිරියේ උදෑසන වන තුරු රඳවා තබා ඇති අතර නිවාසවලට දැනුම් දීමට ද ඉඩ දී නැත.උදේ එක් සිසුවකුගේ පියකු ද වන ගුරුවරයකු පැමිණි අවස්ථාවේ බැඳුම්කරයක් මත අත්සන් ගෙන සිසුන් මුදා හැර තිබේ.මේ ගැන කළ විමසීමක දී පොලිස් මාධ්‍ය ප්‍රකාශක නියෝජ්‍ය පොලිස්පති ප්‍රියන්ත ජයකොඩි මහතා පැවසුවේ පුද්ගලයකු සැක පිට ගන්නේ නම් එම සැකය පැහැදිලි කිරීමේ හැකියාව නිලධාරීන්ට තිබිය යුතු බවයි.    හිතු මතේ පුද්ගලයකු අත්අඩංගුවට ගත නැහැකි බව ද එසේ සාධාරණ සැකයක් නැතිව හිතුමතේ අත්අඩංගුවට ගන්නේ නම් එය නීති විරෝධී අත්අඩංගුවට ගැනීමක් බව ද සඳහන් කළේය.  ",
    "URL": "https://www.lankadeepa.lk/latest_news/අංගම්පොරයට-ගිය-සිසුන්-පොලිස්-කූඩුවට-දමලා/1-514110",
    "Category": "latest_news"
}