{
    "Source": "www.lankadeepa.lk",
    "Timestamp": "None  2015 පෙබරවාරි මස 15",
    "Headline": "ගුරුවරියට කැකිල්ලේ තීන්දුවක්",
    "News Content": "ප්‍රාදේශීය දේශපාලනඥයන් දෙදෙනකුගේ කීමට දැරණියගල පාසලක ගුරුවරියකට ඇය භාරව සිටින පන්තිය නැවත බාර දී වෙනත් පාසලකට යන්නැයි  දෙහිඕවිට කලාප අධ්‍යාක්ෂ බැණ වැදී ඇතැයි ලංකා ගුරු සංගමය කියයි.එම ගුරුවරියට එල්ල වූ බලපෑම නිසා ඇය රෝගාතුර වී නේවාසිකව ප්‍රතිකාර ලබා අද (15) උදේ රෝහලෙන් පිටව ගිය බව ද ගුරු සංගමයේ ලේකම් ජෝසප් ස්ටාලින් මහතා පවසයි.පසුගිය වසරේ එම ගුරුවරිය ප්‍රාදේශීය දේශපාලනඥයකුගේ දරුවකුට උගන්වා ඇති බවත්, මෙම ගුරුවරිය ඉවත් කරන ලෙස ඔවුන් කී බව කියමින් කලාප අධ්‍යක්ෂ ඇයට බැණ වැදුණු , ඉන් පසු ඇය බාරව සිටි පන්තියෙන් බවත් කර එම පන්තිය භාරව සහකාර විදුහල්පතිවරයකු පත් කළ බවත් කියති.කලාප අධ්‍යක්ෂට අවශ්‍ය පරිදි ගුරුවරුන් ස්ථාන මාරු කළ නොහැකි බව ද, ඇගේ වරදක් ඇත්නම් විමර්ශනයක් සිදු කර ඒ ගැන සොයා බලා අවශ්‍ය පියවර ගැනීමට තිබූ බව ද ස්ටාලින් මහතා කියයි.ඔහු පාසලට පැමිණ ඇත්තේ විදුහල්පති විශ්‍රාම යෑම වෙනුවෙන් පැවැති රැස්වීමක දී බවත්, මහින්ද රාජපක්ෂ රජය යටතේ ලබාදුන් ප්‍රභූ කර්නල් තනතුර ඔහු  තවමත් භාවිත කරන බවත්, ඔහුගේ නිල මුද්‍රාවේ ප්‍රභූ කොටස අත්හැර හමුදා නිලධාරියකු මෙන් කර්නල් ලෙස භාවිත කරන බවත් ගුරු සංගමය පවසයි.දෙහිඕවිට කලාප අධ්‍යක්ෂ ගාමිණි රාජදාස මහතා කීවේ එම ගුරුවරිය ගැන දෙමාපියන් පිරිසකගෙන් එල්ල වූ චෝදනා සම්බන්ධයෙන් ඇය දැනුම්වත් කළ බවයි.ප්‍රභූ කර්නල් තනතුරු ඉවත් කරන බව ලිඛිතව දැනුම් දී නැති නිසා තම නිල මුද්‍රාවේ තවමත් එම තනතුර භාවිත කරන බව කී ඒ මහතා දැනුම් දීම කළ වහාම එය බවත් කරන බව ද පැවසීය.     ",
    "URL": "https://www.lankadeepa.lk/latest_news/ගුරුවරියට-කැකිල්ලේ-තීන්දුවක්/1-297008",
    "Category": "latest_news"
}