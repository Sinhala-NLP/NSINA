{
    "Source": "www.lankadeepa.lk",
    "Timestamp": "None  2013 ජනවාරි මස 04",
    "Headline": "‘කරාම වෑල්වය ආපස්සට ගිහින්‘",
    "News Content": "සපුගස්කන්ද තෙල් පිරිපහදුවේ පසුගියදා අනතුරට හේතු වූයේ නඩත්තුවකදී ආපස්සට නොයන වෑල්වයකින් හයිට්‍රජන් සල්පයිට් විෂවායුව කාන්දුවීමක් බව එම අනතුර ගැන වාර්තාවක් ඉදිරිපත් කිරීමට පත් කළ ත්‍රි පුද්ගල කමිටුව නිගමනය කරයි.මේ අනතුරින් තිදෙනෙක් මරුමුවට පත් වූහ.විශ්‍රාමලත් මහාධිකරණ විනිසුරු පී කේ ඩබ්ලිව් විජේරත්න මහතාගේ සභාපතිත්වයෙන් යුත් මෙම කමිටු වාර්තාව ඛනිජතෙල් කර්මාන්ත අමාත්‍ය සුසිල් ප්‍රේමජයන්ත මහතාට අද බාර දුන්නේය.මෙවැනි අනතුරු ඉදිරියේදී වළක්වා ගැනීම ඇතුලු නිර්දේශ 39ක් වාර්තාවෙන් ඉදිරිපත් කර තිබේ.පසුගිය නොවැම්බර් 16 වැනිදා අනතුර සිදු විය. ",
    "URL": "https://www.lankadeepa.lk/latest_news/‘කරාම-වෑල්වය-ආපස්සට-ගිහින්‘/1-90635",
    "Category": "latest_news"
}