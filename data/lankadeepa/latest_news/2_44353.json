{
    "Source": "www.lankadeepa.lk",
    "Timestamp": "2019 නොවැම්බර් මස 17",
    "Headline": "තමන්කඩුව ප්‍රා. සබේ මන්ත්‍රී අත්අඩංගුවට",
    "News Content": "(ඩබ්. ඒ. පියතිලක) ජනාධිපති අපේක්ෂකයකුගේ මැතිවරණ ලකුණ සළකුණු කරන ලද ඡන්ද පත්‍රිකා 550 ක ප්‍රමාණයක් සමඟ පොළොන්නරුව තමන්කඩුව ප්‍රදේශීය සභාවේ පොදුජන පෙරමුණේ මන්ත්‍රීවරයෙකු සහ තවත් පුද්ගලයෙකු පොළොන්නරුව නවනගරයේදී  සැකපිට  අත්අඩංගුවට ගත් බව පොලිසිය කියයි. ප්‍රදේශවාසියෙකු පොලිසිය වෙත ලබා දුන් තොරතුරක් මත මෙම පුද්ගලයන්  අත්අඩංගුවට ගෙන තිබේ. අත්අඩංගුවට ගත් සැකකරුවන් දෙදෙනා සහ ඔහුන් ගමන් ගත් යතුරු පැදිය  පොලිස් ඇපමත මුදාහැර තිබේ. මෙම සිද්ධිය සම්බන්ධයෙන් පොළොන්නරුව පොලිසිය වැඩිදුර පරීක්ෂණ කටයුතු පවත්වයි.   ",
    "URL": "https://www.lankadeepa.lk/latest_news/තමන්කඩුව-ප්‍රා--සබේ-මන්ත්‍රී-අත්අඩංගුවට/1-560668",
    "Category": "latest_news"
}