{
    "Source": "www.lankadeepa.lk",
    "Timestamp": "2022 ඔක්තෝබර් මස 14",
    "Headline": "ඉන්දියාව හා එක්ව ත්‍රිකුණාමලය වරාය සංවර්ධන කළ යුතුයි",
    "News Content": "(අංජුල මහික වීරරත්න)ත්‍රිකුණාමලය උපාය මාර්ගික වරායක් ලෙස සංවර්ධනය කිරීමේදී ඉන්දියාව සමඟ එක්ව කටයුතු කළ යුතු බව ජනාධිපති රනිල් වික්‍රමසිංහ මහතා පැවසීය.මෙම පියවර ගන්නේ මැතිවරණ ඉලක්ක කර ගනිමින් නොව අනාගත පරපුරේ යහපත සඳහා බව ද ජනාධිපතිවරයා කීය .ජනාධිපති රනිල් වික්‍රමසිංහ මහතා මේ බව සඳහන් කළේ  ත්‍රිකුණාමල දිස්ත්‍රික් සංවර්ධන සැලැස්ම (Surbana Jurong plan) පිළිබඳ අද (14)  ත්‍රිකුණාමල ඔර්ස් හිල්  (Orr's Hill) එළිමහන් භූමියේ  පැවති විශේෂ සාකච්ඡාවට එක් වෙමිනි.ඉන්දියාවට තෙල් ටැංකි ලබාදීමේ දී මතු වු විරෝධතා පිළිබඳව මෙහිදී සිහිපත් කළ ජනාධිපතිවරයා සදහන් කළේ, එදා එම තෙල් ටැංකි ලබාදීමට ගත් තීරණය මුළුමනින්ම ක්‍රියාත්මක කිරීමට අවස්ථාව ලබා දුන්නේ නම්  රට ඉන්ධන අර්බුදයකට මුහුණ නොදෙන බවයි.  ",
    "URL": "https://www.lankadeepa.lk/latest_news/ඉන්දියාව-හා-එක්ව-ත්‍රිකුණාමලය-වරාය-සංවර්ධන-කළ-යුතුයි/1-621540",
    "Category": "latest_news"
}