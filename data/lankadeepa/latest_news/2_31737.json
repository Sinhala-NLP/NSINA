{
    "Source": "www.lankadeepa.lk",
    "Timestamp": "2021 මැයි මස 11",
    "Headline": "ප්‍රබල පාතාල කල්ලි නායක ඌරු ජුවා පොලිස් වෙඩි පහරින් මරුට",
    "News Content": "(නිමන්ති රණසිංහ සහ බිමල් ශ්‍යාමන් ජයසිංහ)ප්‍රබල පාතාල කල්ලි නායක මාබුල ගේ දිනිත් මිලාන් නොහොත් ඌරු ජුවා නැමැත්තා දැඩිගමුව පාළු නිවසක් තුළදී  පොලිස් වෙඩි පහරින් මිය ගිය බව නවගමුව පොලිසිය කියයි.පාතාල නායකයාගේ ඝාතනය සැලවීමත් සමග නවගමුව, දැඩිගමුව සහ වදුරාමුල්ල ප්‍රදේශවාසීන් රතිඤ්ඤා පත්තු කර ප්‍රීතිය පළ කළ බව පොලිස් නිලධාරියෙක් පවසයි.පුද්ගල ඝාතන ගණනාවක් සහ කප්පම් ගැනීම් රැසක් සම්බන්ධයෙන් දීර්ඝ කාලයක් සිර දඬුවම් විඳ ඉකුත් දහවෙනිදා ඇප මත නිදහස්ව පැමිණ ඇතැයි පොලිසිය කියයි.කප්පම් ගැනීම් රැසක් සම්බන්ධයෙන් අවශ්‍යව සිටි ඌරු ජුවා නමැත්තා අත්අඩංගුවට ගැනීම සඳහා බන්ධනාගාරය අසලට පොලිස් නිලධාරීන් ගිය  අවස්ථාවේදී පොලීසිය මග හැර පලා ගිය බව ද පොලිසිය පවසයි.එම සැකකරු බියගම ප්‍රදේශයේ ආපන ශාලාවක ආහාර ගනිමින් සිටින බවට ලද තොරතුරක් අනුව  සැකකරු අත්අඩංගුවට ගෙන සිදු කළ ප්‍රශ්න කිරීමේදී නවගමුව වඳුරාමුල ප්‍රදේශයේ නිවසක අවිආයුධ රැසක් තිබෙන බවට අනාවරණය වූ බව පොලිස් නිලධාරියෙක් කීය.ඔහුගේ පෙන්වීම මත  ටී 56 උණ්ඩ දැමිය හැකි මෙරට නිෂ්පාදිත රිවෝල්වරයක් ,තියුණු ආයුධ 5 ක්, නයින් එම්. එම්. ජීව උන්ඩ 6 ක් හා ටී 56 ජීව උන්ඩ තිස් අටක් ,මෙන්ම  අත් බෝම්බ හයක් පොලිසිය බාරයට ගෙන ඇතතවදුරටත් සිදු කළ ප්‍රශ්න කිරීමේදී දැඩිගමුවේ නිවසක අත් බෝම්බ කීපයක් සඟවා තිබෙන බවට කළ අනාවරණයකට අනුව සැකකරු දැඩි ආරක්ෂාව මධ්‍යයේ එම නිවසට රැගෙන ගොස් එම බෝම්බ තුන පොලිස් බාරයට ගැනීමෙන් අනතුරුව සැකකරු එකවරම එම නිවසේ වෙනත් ස්ථානයකට ගොස් සඟවා තිබූ අත්බෝම්බයක් ගෙන ඒ පින් එක කඩා පොලිස් නිලධාරීන් දෙසට දමා ගැසීමට යාමේදී පොලිස් නිලධාරීයකු ක්ෂණිකව එල්ල කළ වෙඩි පහරකින් සැකකරු බරපතළ තුවාල ලබා නවගමුව රෝහලට ඇතුළත් කිරීමේ දී මිය ගිය බව පොලිස් නිළධාරියා කියා සිටියේය. සංවිධානාත්මක අපරාධ කල්ලි නායකයකු වන මාඹුලගේ දිනිත් මෙලන් නොහොත් ඌරුජුවා දැඩිගමුවේ දි පොලිස් වෙඩි පහරින් මියගිය බව පොලිසිය පවසයි.වැඩිදුර විස්තර පසුව​  ",
    "URL": "https://www.lankadeepa.lk/latest_news/ප්‍රබල-පාතාල-කල්ලි-නායක-ඌරු-ජුවා-පොලිස්-වෙඩි-පහරින්-මරුට/1-590436",
    "Category": "latest_news"
}