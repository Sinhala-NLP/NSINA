{
    "Source": "www.lankadeepa.lk",
    "Timestamp": "2023 අගෝස්තු මස 15",
    "Headline": "නව ජනාධිපති නීතීඥවරු තිදෙ⁣නෙක්",
    "News Content": "(අංජුල මහික වීරරත්න)නව ජනාධිපති නීතීඥවරුන් තිදෙනකු ජනාධිපති රනිල් වික්‍රමසිංහ මහතා විසින් පත් කළ බව ජනාධිපති කාර්යාලය පවසයි.අතිරේක සොලිසිටර් ජනරාල් අජිත් මිලින්ද පතිරණ,නීති කෙටුම්පත් සම්පාදිකා එස්.ඒ. දිල්රුක්ෂි සහ අතිරේක නීති කෙටුම්පත් සම්පාදිකා ඩී. දමයන්ති කුලසේන මහත්ම මහත්මීහු නව ජනාධිපති නීතීඥවරු වෙති.ජනාධිපතිවරයා විසින් අද (15) සිට බලපැවැත්වෙන පරිදි අදාල පත්කිරීම් කර තිබේ.ජනාධිපති රනිල් වික්‍රමසිංහ මහතා අතින් ඔවුහු ජනාධිපති කාර්යාලයේ දී පත්වීම් ලිපි ලබා ගත්හ.  ",
    "URL": "https://www.lankadeepa.lk/latest_news/නව-ජනාධිපති-නීතීඥවරු-තිදෙ⁣නෙක්/1-638216",
    "Category": "latest_news"
}