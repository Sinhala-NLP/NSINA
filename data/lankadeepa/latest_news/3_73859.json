{
    "Source": "www.lankadeepa.lk",
    "Timestamp": "None  2016 ජුලි මස 14",
    "Headline": "‘වෛද්‍යවරුන් නැතිව රෝහල් 37ක් වැහිලා‘",
    "News Content": " සෞඛ්‍ය අමාත්‍යාංශය මගින් සකස් කළ පශ්චාත් සීමාවාසික වෛද්‍ය පත්වීම් ලැයිස්තුව ඒ අයුරින්ම ක්‍රියාවට නැංවීමට නොහැකිවීම නිසා වෛද්‍යවරුන් නොමැතිව රෝහල් 37ක් වැසී ගොස් ඇතැයි සෞඛ්‍ය, පෝෂණ හා දේශීය වෛද්‍ය අමාත්‍ය රාජිත සේනාරත්න මහතා පැවසීය. වෛද්‍ය පුරප්පාඩු ඇති රෝහල්වලට වෛද්‍යවරුන් යොමු කෙරෙන අයුරින් සකස් කළ ලැයිස්තුව වෙනස් කිරීමට සිදුවූයේ ඇතැම් වෛද්‍ය සංගම්වල බලපෑම් නිසා බවද අමාත්‍යවරයා ස`දහන් කළේය.අවශ්‍ය රෝහල් කරා වෛද්‍යවරුන් යෙදවීමට අමාත්‍යාංශය කටයුතු කරද්දී ඇතැම් වෛද්‍ය සංගම් රෝගී ජීවිත බිල්ලට ගනිමින් වැඩවර්ජන කර එම තීන්දු වෙනස් කරවන බව ද කී අමාත්‍යවරයා මාධ්‍ය පවා සහය දෙන්නේ එම වෛද්‍ය සංගම්වලට බව සදහන් කළේය.රෝගීන්ගේ ජීවිත බිල්ලට දිය නොහැකි නිසා තමන්ටද ඔවුන්ට එරෙහි තීන්දු ගැනීමට නොහැකිවී ඇතැයි කී අමාත්‍ය රාජිත සේනාරත්න මහතා තමන් එසේ කරන්නේ ජීවිතවල වටිනාකම දන්නා නිසා මිස වර්ජනයන්ට බියේ නොවන බව ද කියා සිටියේය.පේරාදෙණිය, මඩකලපුව වැනි දුර බැහැර පිහිටි රෝහල්වලට රුපියල් කෝටි ගණනක් වියදම් කර ලබාදුන් නවීන පහසුකම් සහිත ඒකකවලට ද වෛද්‍යවරුන් නොමැතිකම නිසා ජනතාවට ඒවායේ ප්‍රයෝජන ලබාගැනීමට නොහැකි වී ඇතැයි ද අමාත්‍යවරයා කීවේය. අමාත්‍යවරයා මේ බව පැවසුවේ රජයේ ප්‍රවෘත්ති දෙපාර්තමේන්තුවේදී අද පැවති මාධ්‍ය හමුවක් අමතමිනි.  ",
    "URL": "https://www.lankadeepa.lk/latest_news/‘වෛද්‍යවරුන්-නැතිව-රෝහල්-37ක්-වැහිලා‘/1-437619",
    "Category": "latest_news"
}