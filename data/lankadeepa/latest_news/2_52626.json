{
    "Source": "www.lankadeepa.lk",
    "Timestamp": "2018 ඔක්තෝබර් මස 23",
    "Headline": "රාජ්‍ය ත්‍රාන්තික මෙහෙයුමකට පාඨලීගෙන් යෝජනාවක්",
    "News Content": "(අජන්ත කුමාර අගලකඩ)ශ්‍රී ලංකාවට එරෙහිව එක්සත් ජාතීන්ගේ මානව හිමිකම් කොමිෂන් සභාව හමුවේ ඇති යෝජනාව ඉවත් කර ගැනීමට රාජ්‍ය තාන්ත්‍රික මෙහෙයුමක් ක්‍රියාත්මක කළ යුතු බව මහනගර හා බස්නාහිර සංවර්ධන ඇමැති  පාඨලි චම්පික රණවක මහතා අද (23) කැබිනට් රැස්වීමේදී ප්‍රකාශ කර ඇතැයි වාර්තාවේ.එසේ නොකර සත්‍ය සෙවීමේ කොමිෂන් අතුරුදන්වුවන්ගේ ලේකම් කාර්යාල හානි පූර්ණ වන්දි ගෙවීම් ආදිය කිරීමෙන් පලක් නොවන බව ද ඇමැතිවරයා කැබිනට්  රැස්වීමේදී ප්‍රකාශ කර ඇතැයි පැවැසේ.එක්සත් ජාතීන්ගේ මානව හිමිකම් කොමිෂන් සභාව හමුවේ ඇති යෝජනාව ඉවත් කර ගැනීමට රජය කටයුතු නොකරන්නේ නම් මින් ඉදිරියට මෙවැනි කටයුතු සඳහා සහය නොදෙන බවද ඇමැතිවරයා ප්‍රකාශ කළේ යැයි රජයේ ආරංචි මාර්ග කියයි.ඇමැතිවරයා මේ බව ප්‍රකාශ කර ඇත්තේ සත්‍ය සෙවීමේ කොම්ෂන් සභාවක්  පිහිටුවීමට අදාළ පනත් කෙටුම්පතක් සකස් කිරීම කැබිනට් මණ්ඩලයට ඉදිරිපත් කර තිබූ යෝජනාවක් පිළිබ﻿ඳ අදහස් දක්වමිනි.සත්‍ය සෙවීමේ කොමිෂන් සභාව පිහිටුවීමට අදාළ පනත් කෙටුම්පත සකස් කිරීමේ යෝජනාවට කැබිනට් ඇනුමැතිය ලැබී ඇති බවද වාර්තාවේ.  ",
    "URL": "https://www.lankadeepa.lk/latest_news/රාජ්‍ය-ත්‍රාන්තික-මෙහෙයුමකට-පාඨලීගෙන්-යෝජනාවක්/1-539043",
    "Category": "latest_news"
}