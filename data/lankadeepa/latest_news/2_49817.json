{
    "Source": "www.lankadeepa.lk",
    "Timestamp": "2019 මාර්තු මස 12",
    "Headline": "සන්ධානය අයවැයට විරුද්ධව ඡන්දය දීමට තීරණයක්",
    "News Content": "(අජන්ත කුමාර අගලකඩ) පාර්ලිමේන්තුවේදී අද(12) පස්වරුවේ පැවැත්වෙන අයවැය ඡන්ද විමසීමේදී අයවැයට විරුද්ධව ඡන්දය දීමට එක්සත් ජනතා නිදහස් සන්ධාන මන්ත්‍රී කණ්ඩායම තීරණය කළ බව පාර්ලිමේන්තු මන්ත්‍රී ලක්ෂ්මන් යාපා අබේවර්ධන මහතා පැවසීය. සමස්ත අයවැයට විරුද්ධව ඡන්දය ප්‍රකාශ කළද හෙට (13) දිනයේදී ජනාධිපති වැය ශීර්ෂයට පක්ෂව ඡන්දය දීමට සන්ධාන මන්ත්‍රී කණ්ඩායම තීරණය කර ඇතැයිද ඔහු සඳහන් කළේය. එක්සත් ජනතා නිදහස් සන්ධාන මන්ත්‍රී කණ්ඩායම විපක්ෂ නායක මහින්ද රාජපක්ෂ මහතාගේ ප්‍රධානත්වයෙන් අද(12) පෙරවරුවේ පාර්ලිමේන්තු සංකීර්ණයේදී රැස්වී මෙම තීරණය ගත් බව මන්ත්‍රීවරයා පැවසීය.  ",
    "URL": "https://www.lankadeepa.lk/latest_news/සන්ධානය-අයවැයට-විරුද්ධව-ඡන්දය-දීමට-තීරණයක්/1-547135",
    "Category": "latest_news"
}