{
    "Source": "www.lankadeepa.lk",
    "Timestamp": "2020 නොවැම්බර් මස 03",
    "Headline": "ජා ඇල ආනියකන්ද ආයුර්වේද රෝහල වසා දමයි",
    "News Content": "(ප්‍රසංග පෙරේරා)ජා-ඇල ආනියකන්ද ආර්යුවේද රෝහලේ සාස්තු සේවිකාවකට කොවිඩ් 19 ආසාදනය වීම හේතුවෙන් එම රෝහල ඊයේ(  02) දා රාත්‍රියේදී  වසා වසා දැමීමට සෞඛ්‍ය අංශ පියවර ගෙන තිබේ. රෝහලේ කොවිඩ් 19 ආසාදිත වු හැදල වත්තල පදිංචි සාත්තු සේවිකාව ඉකුත් 9 වනදා පෑලියගොඩ මත්ස්‍ය වෙළඳසැල වෙත මාළු මිලදී ගැනීමට ගොස් ඇති බව අනාවරණය වී ඇත. 02 දා ඇය කොවිඩ් 19 ආසාදිත බව අනාවරණය වී තිබේ. ආර්යුවේද රෝහල වසා දැමීමෙන් පසු එහි වෛද්‍යවරුන් ඇතුළු රෝහල් කාර්ය මණ්ඩලයේ 25 දෙනකු ස්වයං නිරෝධායනය ට යොමු කර ඇති අතර නේවාසික රෝගීන් තිදෙනකුද ඔවුන්ගේ නිවාස වලට යවා ස්වයං නිරෝධායනයට යොමු කර ඇත.   ",
    "URL": "https://www.lankadeepa.lk/covid19/ජා-ඇල-ආනියකන්ද-ආයුර්වේද-රෝහල-වසා-දමයි/203-581504",
    "Category": "latest_news"
}