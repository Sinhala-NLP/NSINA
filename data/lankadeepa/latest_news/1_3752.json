{
    "Source": "www.lankadeepa.lk",
    "Timestamp": "2023 ජුලි මස 02",
    "Headline": "‘‘මුතු රාජා‘‘ උපන් බිමට යාමට සූදානමින්",
    "News Content": "(ටී.කේ.ජී.කපිල,එච්.එම් ධර්මපාල සහ තුසිතද සිල්වා)තායිලන්තය විසින් මීට වසර 22 කට පමණ පෙර ශ්‍රී ලංකාවට ලබා දුන් \"මුතු රාජා \" නොහොත් \" සක්සුරින් \" හස්තියා යළි  තායිලන්තය වෙත රැගෙන යාම සදහා දින අලුයම 03.00 ට පමණ කටුනායක ගුවන් තොටුපොළට රැගෙන විත් තිබේ.එම හස්තියා මෙතෙක් රදවා සිටි දෙහිවල සත්වෝද්‍යානයෙන් රැගෙන පිටත්වූ එම විශේෂ රථය ඉතා සෙමින් සෙමින් , හස්තියා අපහසුතාවට පත් නොවන ආකාරයට අද දින අලුයම 12.00 ට පමණ  කටුනායක ගුවන් තොටුපොළ වෙත රැගෙන ඒමට පියවර ගෙන තිබුණි.මෙම ඇතා ඇතුළත් විශේෂ කූඩුව, ඔහු තායිලන්තය වෙත රැගෙන යාමට නියමිත රුසියානු \" ඉලුෂියන් - 76 \" ගුවන් යානයට පැටවීම ආරම්භ කර තිබේ. මෙම ගුවන් යානය අද දින උදෑසන 07.30 ට පමණ කටුනායක ගුවන් තොටුපොළෙන් තායිලන්තයේ බැංකොක් නුවර , \" ෂියන්මායි \" ගුවන් තොටුපොළ බලා පිටත්ව යාමට නියමිතය.(ඡායාරූප ළහිරු හර්ෂණ සහ ටී.කේ.ජී කපිල)  ",
    "URL": "https://www.lankadeepa.lk/news/‘‘මුතු-රාජා‘‘-උපන්-බිමට-යාමට-සූදානමින්/101-635718",
    "Category": "latest_news"
}