{
    "Source": "www.lankadeepa.lk",
    "Timestamp": "None  2016 ජුලි මස 07",
    "Headline": "ව්‍යාපාරිකයා වෑකන්දේ බොරළු කපයි",
    "News Content": "දඹුල්ල පොලිස් බලප්‍රදේශයට අයත් තලකිරියාගම නික්ගොල්ලයාය ප්‍රදේශයේ ඉපැරණි වැවක විශාල බැම්මක් මේ දිනවල බොරළු ලබාගැනීම සදහා ප්‍රබල ව්‍යාපාරිකයකු  විසින් යන්ත්‍ර සුත්‍ර  යොදා කපන බව ගම්මු කියති .ජනාධිපති ලේකම් කාර්යාලයේ ඉහළ නිලධාරියකුගේ නැදා කමක් ගැන ගම්මුන් ට පවසා මාස ගණනාවක සිට බොරළු කපා ටිපර් රථ වලින් රජයේ වැඩබිම් වල ට විකිණීම සිදු කරන බව ජනතාව කියති .තම ගමේ පොදු සම්පත විනාශ වීමට විරෝධය පා ගම්මු 06 දින එලියට පැමිණ මේ විනාශය පිළිබධව මාධ්‍ය ට දැනුම් දුන්හ. මාධ්‍යවේදීන් ස්ථානයට යද්දී එම වියාපාරික මහතා කිවේ තමන් නිත්‍යානුකුලව මෙය කරන නිසා වීඩියෝ නොකරන ලෙසය .ගැමියන් සමග මේ ස්ථානයට අප යනවිට 06 දින රජයේ නිවාඩු දිනයේද බොරළු කපා පටවන අකාරය දැකගැනීමට හැකිවිණි .එහිදී දඹුල්ල පොලිසියේ පරිසර අංශයේ නිලධාරින් පැමිණ අවශ්‍ය ලිපි ලේකන පරික්ෂා කර බැලීමේදී ඉඩම් මායිම් පිළිබඳව ගැටළු ඇතිවිය .ගම්මුන් ව්‍යාපාරිකයාට විරෝධය පලකල අතර තම ගමේ පොදු සම්පත ට බලපත් සැකසු රජයේ නිලධාරීන්ට විරුද්දව ඉදිරියේදී පාරට බහින බව ගම්මු කියති .පොලිසිය තාවකාලිකව බොරළු කැපීම නවතාදමන ලදී .        ",
    "URL": "https://www.lankadeepa.lk/latest_news/ව්‍යාපාරිකයා-වෑකන්දේ-බොරළු-කපයි/1-434748",
    "Category": "latest_news"
}