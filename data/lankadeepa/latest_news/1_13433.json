{
    "Source": "www.lankadeepa.lk",
    "Timestamp": "2022 ජුලි මස 26",
    "Headline": "හිටපු ජනපති යළි එනවා",
    "News Content": "(ඩයනා උදයංගනී)හිටපු ජනාධිපති ගෝඨාභය රාජපක්‍ෂ මහතා සැඟවී නොමැති බවත්, ඔහු යළිත් මෙරටට පැමිණෙන බවත් කැබිනට් ප්‍රකාශක, ප්‍රවාහන, මහාමාර්ග සහ ජනමාධ්‍ය අමාත්‍ය ආචාර්ය බන්දුල ගුණවර්ධන මහතා පැවසීය.රාජපක්‍ෂ මහතා විදෙස්ගත වී සිටින්නේ නිල වශයෙන් වීසා ලබගෙන බව ද ඇමතිවරයා සඳහන් කළේය.එතුමා නැවත පැමිණෙන දිනයක් සම්බන්ධයෙන් තමන් නොදන්නා බව ද හෙතෙම කීවේය. අමාත්‍යවරයා මේ බව පැවසුවේ රජයේ ප්‍රවෘත්ති දෙපාර්තමේන්තුවේ දී අද (26) පැවති කැබිනට් තීරණ දැනුම්දීමේ මාධ්‍ය හමුවේදී මාධ්‍යවේදියකු නැගූ පැනයකට පිළිතුරු දෙමිනි.   ",
    "URL": "https://www.lankadeepa.lk/latest_news/හිටපු-ජනපති-යළි-එනවා/1-617068",
    "Category": "latest_news"
}