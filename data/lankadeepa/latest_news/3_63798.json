{
    "Source": "www.lankadeepa.lk",
    "Timestamp": "2017 ඔක්තෝබර් මස 26",
    "Headline": "මීගහකිවුල වෙල් යායක ගිලා බැසීමක්",
    "News Content": "(නිශාන්ත කුමාර)මීගහකිවුල තල්දෙන මාලිගාතැන්න වෙල්යායේ ඉකුත් 21 වැනිදා පෙරවරුවේ ගිලා බැසීමක් සිදුවූ ස්ථානයට කිලෝමීටරයක් පමණ ඈතින් පිහිටි තල්දෙන යහලතැන්න වෙල්යායේ කෙත් ඇළක් සමීපයේ ද ඊයේ සවස 5.00 ට පමණ විශාල ගිලා බැසීමක් සිදුවී ඇතැයි ප්‍රදේශවාසීහු පවසති.එම ස්ථානයේ  තණකොළ කමින් සිටි ගවයෙකු හිටි හැටියේම කෑ ගසන හඩ ඇසී එහි දිව ආ පිරිසක් මෙම ගිලා බසීම දැක ඇති අතර වළ තුලට ඇද වැටී සිටි ගවයා ගොඩගැනීම සදහා ඔවුන්ට මහත් පරිශ්‍රමයක් දැරිමටද සිදුව ඇත.මෙම ගිලා බැසීම සිදුවු ස්ථානයේ අඩි 6-10 ක පමණ විෂ්කම්භයෙන් යුත් වළක් මතුවී ඇති අතර දෝනාවක් සේ පැත්තකට විහිදී  ගිය වළෙහි ගැඹුර කොතෙක්දැයි කිව නොහැකි බවත් ඇළ මාර්ගයේ ගලා එන ජලය වළට වැටී අතුරුදන්වන බවත් ගම්වාසීහු පැවැසූහ.  ",
    "URL": "https://www.lankadeepa.lk/latest_news/මීගහකිවුල-වෙල්-යායක-ගිලා-බැසීමක්/1-519496",
    "Category": "latest_news"
}