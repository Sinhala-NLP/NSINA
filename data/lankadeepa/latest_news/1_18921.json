{
    "Source": "www.lankadeepa.lk",
    "Timestamp": "2022 පෙබරවාරි මස 22",
    "Headline": "‘සෞභාග්‍ය දැක්ම යටතේ නිර්මාණය වූ පෝලිම් සංස්කෘතිය‘",
    "News Content": "(අංජුල මහික වීරරත්න)සෞභාග්‍ය දැක්ම යටතේ නිර්මාණය වූ පෝලිම් සංස්කෘතියට එක්වූ අලුත්ම පෝලිම බවට ඉන්ධන පෝලිම පත්ව ඇතැයි එක්සත් ජාතික පක්ෂ නියෝජ්‍ය නායක රුවන් විජයවර්ධන මහතා ප්‍රකාශ කළේය.කිරිපිටි පෝලිම්, ගෑස් පෝලිම් නිර්මාණය කළ ආණ්ඩුව මේ වන විට ඉන්ධන පෝලිමක් ද නිර්මාණය කර ඇතැයි කී නියෝජ්‍ය නායකවරයා වැස්ස නැතිනම් විදුලිය දෙන්න බැහැ කියන ආණ්ඩුවක් ලෙස මෙම ආණ්ඩුව ඉතිහාසගතවනු ඇතැයිද කීවේය.කොළඹදී අද (22) පෙරවරුවේ පැවැති ව්‍යාපාරික හමුවකට එක්වෙමින් නියෝජ්‍ය නායකවරයා මේ බව සඳහන් කළේය. එහිදි වැඩිදුරටත් අදහස් දැක්වූ නියෝජ්‍ය නායකවරයා කීවෙි ව්‍යාපාරිකයන්ට තමන්ගේ ව්‍යාපාර කරගන්න බැරුවා වගේම ජනතාවටත් අද එදා වේල කා ජීවත් වෙන්න බැරි තැනට පත් වී ඇති බවයි.  ",
    "URL": "https://www.lankadeepa.lk/news/‘සෞභාග්‍ය-දැක්ම-යටතේ-නිර්මාණය-වූ-පෝලිම්-සංස්කෘතිය‘/101-608657",
    "Category": "latest_news"
}