{
    "Source": "www.lankadeepa.lk",
    "Timestamp": "2021 ජුලි මස 08",
    "Headline": "මැතිසබයේ මයික්‍රෆෝන අන්තිම සවුත්තුයි",
    "News Content": "(සුජිත් හේවාජුලිගේ සහ අංජුල මහික වීරරත්න)මැතිසබයේ මයික්‍රෆෝන ඇතුළු තාක්ෂණික උපකරණවල ක්‍රියාකාරීත්වය ගැන සභානායක දිනේෂ් ගුණවර්ධන මහතා පාර්ලිමේන්තුවේදී අද (8) දැඩි ලෙස විවේචනය කළේය.ගුණවර්ධන මහතා නැගී සිටිමින් යමක් කතා කිරීමට උත්සාහ දැරුවත් ඔහුගේ මයික්‍රෆෝනය ඒ අවස්ථාවේදී ක්‍රියාත්මක වූයේ නැත.මෙහිදී මුලසුන දෙසට හැරුණු ගුණවර්ධන මහතා \" මේවා පරණ ඒවා. කිසිම වැඩක් නැහැ . ඒ විතරක් නෙවෙයි ඡන්දත් වරදිනවා.\" යැයි පැවසුවේය.ගුණවර්ධන මහතා මෙසේ පැවසුවේ ජාතික ජන බලවේගය පක්ෂයේ නායක අනුර කුමාර දිසානායක මහතා සභාව කල්තබන අවස්ථාවේ යෝජනාවක් පිළිබඳව කරුණු විමසූ අවස්ථාවේදී ඇතිවූ සංවාදයේදීය.   ",
    "URL": "https://www.lankadeepa.lk/news/මැතිසබයේ-මයික්‍රෆෝන-අන්තිම-සවුත්තුයි/101-594316",
    "Category": "latest_news"
}