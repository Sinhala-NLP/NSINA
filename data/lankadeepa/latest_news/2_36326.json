{
    "Source": "www.lankadeepa.lk",
    "Timestamp": "2020 නොවැම්බර් මස 03",
    "Headline": "රේගුවේ ඇති වාහන පොලිසිය ඉල්ලයි",
    "News Content": "(අජන්ත කුමාර අගලකඩ) රාජසන්තක කර රේගුව භාරයේ ඇති වාහන පොලිසියට ලබාදෙන්නැයි අභ්‍යන්තර ආරක්ෂක ස්වදේශ කටයුතු හා ආපදා කළමනාකරණ රාජ්‍ය අමාත්‍යාංශය රජයෙන් ඉල්ලීමක් කර ඇත.ඇමති චමල් රාජපක්ෂ මහතා එම ඉල්ලීම කරමින් අමාත්‍ය මණ්ඩලයට කැබිනට් සංදේශයක් ද ඉදිරිපත් කර ඇත.රේගුව විසින් රාජසන්තක කරන ලදුව මට්ටක්කුලිය වාහන අංගනයේ ඇති වාහන 229 ක් පොලිසියට ලබාදෙන ලෙස මෙලෙස ඉල්ලා ඇත.පොලිසියේ රාජකාරී කටයුතුවලට ප්‍රමාණවත් තරම් වාහන නොමැති බැවින් ගැටලු රැසක් පැනනැගී ඇති නිසා, එය මගහරවා ගැනීම සඳහා මෙම වාහන ලබාදෙන ලෙස ඇමැති චමල් රාජපක්ෂ මහතා රජයෙන් ඉල්ලා ඇත.  ",
    "URL": "https://www.lankadeepa.lk/latest_news/රේගුවේ-ඇති-වාහන-පොලිසිය-ඉල්ලයි/1-581535",
    "Category": "latest_news"
}