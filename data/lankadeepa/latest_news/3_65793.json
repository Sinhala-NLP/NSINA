{
    "Source": "www.lankadeepa.lk",
    "Timestamp": "2017 ජුලි මස 09",
    "Headline": "නව ධීවර පනතට තමිල්නාඩුවේ විරෝධය",
    "News Content": "ශ්‍රී ලංකාව   සම්මත කරගත් නව ධීවර පනත සම්බන්ධයෙන් විරෝධය පළ කරමින් තමිල්නාඩුවේ රාමේෂ්වරම් ධීවරයන් අද (09) සිට උපවාසයක් ආරම්භ කර ඇතැයි ඉන්දීය ප්‍රෙස් ට්‍රස්ට් ඔෆ් ඉන්දියා පුවත් සේවය වාර්තා කළේය.  රාමේෂ්වරම්  ධීවර සංගම් නියෝජිතයින් ඉන්දීය මධ්‍යම රජයෙන් ඉල්ලා සිටින්නේ එම පනත ඉවත් කරගන්නැයි ශ්‍රී ලංකා රජයට බලපෑම් කරන ලෙසයි. එලෙස බලපෑම් නොකළ හොත් තමන් අඛණ්ඩ උපවාසයකට යන බව එම ධීවරයෝ පවසා සිටිති.  ශ්‍රී ලංකා රජය විසින් සම්මත කර ගත් නව පනත මගින් තමිල්නාඩු ධීවරයන්ට ඉන්දීය මුහුදු සීමාව ඉක්මවා යාමට හැකියාවක් නොලැබීම හේතුවෙන් රාමේෂ්වරම් ධීවරයින් ඇතුළු තමිල්නාඩු ධීවරයින් රැසක් මෙම පනතට දැඩි විරුද්ධත්වය පළ කර සිටින බව ප්‍රෙස් ට්‍රස්ට් ඔෆ් ඉන්දියා වාර්තා වේ සඳහන් වේ. පෝක් සමුද්‍ර සන්ධියේ නිදහසේ මසුන් මැරීමට තමන්ට අයිතියක් ඇති බව බවද උපවාසයේ නිරත රාමේෂ්වරම් ධීවරයෝ කියා සිටිති.  125   ",
    "URL": "https://www.lankadeepa.lk/latest_news/නව-ධීවර-පනතට-තමිල්නාඩුවේ-විරෝධය/1-514884",
    "Category": "latest_news"
}