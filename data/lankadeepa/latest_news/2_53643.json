{
    "Source": "www.lankadeepa.lk",
    "Timestamp": "2018 සැප්තැම්බර් මස 18",
    "Headline": "බන්දුල ඇතා නිදහස් කරන්නැයි මනේකා ගාන්ධි ඉල්ලයි",
    "News Content": "දෙහිවල සත්වෝද්‍යානයේ වසර විස්සක් තිස්සේ බැඳ දමා සිටින බන්දුල නමැති ඇතා නිදහස් කොට රිදියගම වනෝද්‍යානයට යවන්නැයි ඉන්දීය කාන්තා හා ළමා ඇමතිනී මනේකා ගාන්ධි මහත්මිය ශ්‍රී ලංකා ජනාධිපති මෛත‍්‍රීපාල සිරිසේන මහතා වෙත ලිපියක් එවමින් ඉල්ලීමක් කර ඇතැයි අද (18) ‘‘ද හින්දු පුවත් ’’ පුවත්පත අනාවරණය කළේය.69 හැවිරිදි  බන්දුල ලොව වයස්ගතම අලි ඇතුන් අතර 11 වන ස්ථානය ගන්නා බවත් ඔහුට නිදහසේ සිටීමට දීම ඉතා වටිනා බවත් ඇය සිය ලිපියේ සඳහන් කර ඇතැයි එම පුවත්පත කියයි.තුන් හැවිරිදි වියේ දී ශ්‍රී ලංකාවට ලබා දී ඇති බන්දුල සිය ජීවිතයේ වසර 20 ක්ම දෙහිවල  සත්තු වත්තේ  බැඳ දමා සිටින්නේය. දැන් ඔහු නිදහස් කළ යුතු බවට බලකෙරෙන ‘‘මාව දම්වැලෙන් නිදහස් කරන්න- බන්දුල අඬයි’’ මැයෙන් වූ අන්තර්ජාල පෙත්සමක් මේ දිනවල අත්සන් කෙරෙන අතර මේ වනවිට දශලක්ෂ පන්සියයක් දෙනා අස්සන් කර ඇති එම පෙත්සමට මනේකා ගාන්ධි මහත්මිය ද අස්සන් කර ඇතැයි හින්දු පුවත්පත තවදුරටත් කියයි.බන්දුල නම් කර ඇත්තේ හිටපු රාජ්‍ය තාන්ත‍්‍රිකයෙකු වූ බන්දුල ජයසේකර මහතා නමින් වන අතර මෙම පෙත්සම අත්සන් කිරීමට මුල් වී ඇත්තේ ද ඔහුය.බන්දුල සමඟ තවත් යදමින්  බැඳ සිටින අලි ඇතුන් හය දෙනෙක් නිදහස් කරන ලෙස ද ජනාධිපතිවරයා වෙත ගාන්ධි මහත්මිය  යවා ඇති ලිපියෙන් ඉල්ලා ඇතැයි හින්දු පුවත්පත කියයි.ඡායාරූප - ද හින්දු පුවත්පත අනුග්‍රාහයෙනි     ",
    "URL": "https://www.lankadeepa.lk/latest_news/බන්දුල-ඇතා-නිදහස්-කරන්නැයි-මනේකා-ගාන්ධි-ඉල්ලයි/1-536869",
    "Category": "latest_news"
}