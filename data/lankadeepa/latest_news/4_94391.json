{
    "Source": "www.lankadeepa.lk",
    "Timestamp": "None  2014 දෙසැම්බර් මස 21",
    "Headline": "ජනපති අක්කරපත්තු යයි",
    "News Content": "එක්සත් ජනතා නිදහස් සන්ධානයේ ජනාධිපති අපේක්ෂක මහින්ද රාජපක්ෂ මහතා සහභාගී වූ ජන රැලියක් අක්කරපත්තුව බස් නැවතුම්පොළේ දී පැවැත්විණි.ජනරැලියට සහභාගී වීමට පෙර රාජපක්ෂ මහතා අක්කරපත්තුව ශ්‍රී විජයාරාම විහාරස්ථානයට ගිය අතර විහාරාධිපති දේවගොඩ සෝරත හිමියෝ ජය පිරිත සජ්ජායනා කර ජනපතිට සෙත් පැතීය.  පුල්ලෙයාර් කෝවිලට ද ගිය ජනපතිට ගෝවින්දරාජා ෂර්මා පූජකතුමා ආශිර්වාද කළේය.ජාතික කොංග්‍රසයේ නායක අමාත්‍ය ඒ එච් එම් අතාවුල්ලා, සෞඛ්‍ය ඇමැති තිස්ස අත්තනායක, නැගෙනහිර ප්‍රධාන ඇමැති අබ්දුල් නජීඩ් මජීඩ්, පාර්ලිමේන්තු මන්ත්‍රී ශ්‍රියානි විජේවික්‍රම, නැගෙනහිර පළාත් අමාත්‍ය උදුමා ලෙබ්බේ යන මහත්ම මහත්මීහු ඇතුළු පිරිසක් ද ඊට එක් වූහ.       ",
    "URL": "https://www.lankadeepa.lk/latest_news/ජනපති-අක්කරපත්තු-යයි/1-284155",
    "Category": "latest_news"
}