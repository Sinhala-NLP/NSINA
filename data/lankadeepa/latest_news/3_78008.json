{
    "Source": "www.lankadeepa.lk",
    "Timestamp": "None  2016 මාර්තු මස 29",
    "Headline": "පෙත්සම් අරන් විපක්ෂයේ තිදෙනෙක් ජිනිවා යති",
    "News Content": "ඒකාබද්ධ විපකෂයේ මන්ත්‍රීවරුන් තිද‍‍නෙකු අද (29) අන්තර් පාර්ලිමේන්තු සංගමයේ මහ ලේකම්වරයා හමුවීම සඳහා ස්විට්සර්ලන්තය බලා යෑමට නියමිතය.ඩලස් අලහ්පෙරුම,බන්දුල ගුණවර්ධන සහ උදය ගම්මන්පිල යන මහත්වරු මෙම කණ්ඩායම නියෝජනය කරති. තම කණ්ඩායම අන්තර් පාර්ලිමේන්තු සංගමයේ ලේකම් මාටින් චුන් ගොන්ග් මහතා හමු වීම සඳහා ලබන 31 වැනි දා හමුවීමට නියමිතය.ඔහුට පෙත්සමක් බාරදීමට බලාපොරොත්තු වන බවත් එහි තමන්ට ආණ්ඩු පක්ෂයෙන් සිදුවන මදි පුංචිකම් පිළිබඳ කරුණු හතක් ඇතුළත් වන බවත් ගම්මන්පිල මහතා කියයි.මානව හිමිකම් කවුන්සලය ඉදිරිපිට ශ්‍රී ලාංකික ප්‍රජාව පවත්වන උද්ඝෝෂණයට සහභාගි වන බව කී ගම්මන්පිල මහතා එහිදී ද පෙත්සමක් බාරදීමට යයි. ",
    "URL": "https://www.lankadeepa.lk/latest_news/පෙත්සම්-අරන්-විපක්ෂයේ-තිදෙනෙක්-ජිනිවා-යති/1-399595",
    "Category": "latest_news"
}