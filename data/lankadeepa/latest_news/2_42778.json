{
    "Source": "www.lankadeepa.lk",
    "Timestamp": "2020 ජනවාරි මස 23",
    "Headline": "ලංගමයේ ඩිපෝවල විෂමාචාර සොයන්න කමිටුවක්",
    "News Content": "(මහින්ද නිශ්ශංක)ශ්‍රී ලංකා ගමනාගමන මණ්ඩලයේ සහ බස් ඩිපෝවල පසුගිය කාලය තුළ වාර්තා වූ විෂමාචාරයන් සම්බන්ධව පුළුල් විමර්ශනයක් කිරීමට සිව්පුද්ගල විශේෂ විමර්ශන කමිටුවක් පත්කර තිබේ.ප්‍රවාහන කළමනාකරණ අමාත්‍ය මහින්ද අමරවීර මහතාගේ උපදෙස් මත අමාත්‍යංශයේ ලේකම් ගාමිණී සෙනෙවිරත්න මහතා විසින් මෙම කමිටුව පත්කර ඇත.ප්‍රවාහන අමාත්‍යංශයේ අතිරේක ලේකම් (සැලසුම්) තිලකරත්න බණ්ඩා මහතාගේ සභාපතීත්වයෙන් යුත් කමිටුවේ සෙසු සාමාජිකයන් ලෙස අමාත්‍යංශයේ ජ්‍යෙෂ්ඨ සහකාර ලේකම් නයෝමි ජයවර්ධන, නීති නිලධාරිනී ප්‍රියන්ති ගුණසේකර හා අභ්‍යන්තර විගණන නිලධාරී වී.කේ.එච්. කෝලිත යන මහත්ම මහත්මීහු කටයුතු කළහ.  ",
    "URL": "https://www.lankadeepa.lk/latest_news/ලංගමයේ-ඩිපෝවල-විෂමාචාර-සොයන්න-කමිටුවක්/1-564724",
    "Category": "latest_news"
}