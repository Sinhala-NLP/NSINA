{
    "Source": "www.lankadeepa.lk",
    "Timestamp": "2023 අගෝස්තු මස 25",
    "Headline": "කුසල් පෙරේරාට ‘කොවිඩ්’",
    "News Content": "(යොහාන් භාසුර)ශ්‍රී ලංකා ක්‍රිකට් කණ්ඩායමේ ප්‍රවේගකාරී පිතිකරු කුසල් ජනිත් පෙරේරා ‘කොවිඩ්’ ආසාදිතයෙක් යැයි තහවුරු වී ඇති බව ශ්‍රී ලංකා ක්‍රිකට් ආයතනයේ උසස් නිලධාරියෙක් පැවසීය.ඔහුට උණ රෝගය වැළදීම නිසා කළ පරීක්‍ෂණයේදී ‘කොවිඩ්’ ආසාදිත බව තහවුරු වී ඇති බව කී එම නිලධාරියා දින තුනකදී වයිරසය සුව අතට පත්වන බව වෛද්‍යවරු පවසා ඇති බව ද සඳහන් කළේය.ඔහුගේ ආශ්‍රිතයෙක් වූ තවත් පිතිකරුවෙක් ද ‘කොවිඩ්’ පරීක්‍ෂාවට ලක්කළ ද ඔහුට ‘කොවිඩ්’ වැළදී නොමැති යැයි තහවුරු වී ඇති බව එම නිලධාරියා වැඩි දුරටත් කීය.  ",
    "URL": "https://www.lankadeepa.lk/latest_news/කුසල්-පෙරේරාට-‘කොවිඩ්’/1-638758",
    "Category": "latest_news"
}