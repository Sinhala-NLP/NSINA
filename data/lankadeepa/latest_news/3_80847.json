{
    "Source": "www.lankadeepa.lk",
    "Timestamp": "None  2015 දෙසැම්බර් මස 28",
    "Headline": "දහස්වරක් මනමාලිට ඇන්ද රොෂෙල්",
    "News Content": "    මේ රොෂෙල් මධුෂිකා හඳුනනවාද? නිරූපණ සහ දැන්වීම් ක්ෂේත‍්‍රයට ඇය නැතුවම බැරි ශිල්පිණියකි. මෙවර සඳැල්ල කවරය හැඩ කරන මේ රොෂෙල් එක් වතාවක  දී නොව, දහස් වතාවකටත් වඩා වැඩි අවස්ථාවක දී මනාලියක වූ බැව් කිව්වොත් ඔබ එය විශ්වාස කරනවාද? නමුත් එය සැබෑවක් ම ය. හැබැයි ඇය එලෙසින් මනාලියක වූයේ සැබෑ ජීවිතය වෙනුවෙන් නොවේය. සැබෑ ජීවිතයේ එක් වතාවකදී පමණක් මනාලියක වූ මේ රොෂෙල් දහස් වතාවකට වඩා මනාලියක ලෙස පෙනී සිටියේ නිරූපණ ක්ෂේත‍්‍රයේදී ය. එලෙසින් නිරූපණයට පමණක් දායක වන රොෂෙල් එක්ක අපි විස්තර ටිකක් කතා බහ කරමු.    රොෂෙල් මුලින්ම ඔබ ගැන සඳහනක් කළොත්?මම රොෂෙල් මධුෂිකා ලියනගේ, ගම ගල්කිස්ස. ඉගෙන ගත්තෙ බෞද්ධ කාන්තා විද්‍යාලයෙන්. කලා අංශයෙන් අධ්‍යාපනය කළේ.   නිරූපණ අංශය තෝරා ගත්තෙ ඇයි?දක්ෂතාවය වගේම ලොකු උනන්දුවක් ඒ අංශය සඳහා ඇති බව මම දැන සිටියා. ඒ වගේම බ‍්‍රයිඞ්ල් අංශයට වඩා හොඳයි කියලත් හිතුවා.   කරළියට ආවේ ඒ විදියටද?මුලින්ම රූපලාවන්‍ය ශිල්පිනී ෂෙහානා පෙරේරා යටතේ මනාලියක ලෙස නිරූපණයට මට අවස්ථාවක් ලැබුණා. ඊට පෙර රූපලාවන්‍ය ගැන පාඨමාලාවකුත් හදාරා තිබුණා. එදා ෂෙහානා යටතේ මනාලියක ලෙස හැඩවීමෙන් පසුව නිරන්තරයෙන්ම ඒ සඳහා ආරාධනා ලැබුණා. පසුගිය අවුරුද්දෙ විතරක් අවස්ථා 600 කට වඩා මනාලියක ලෙස පෙනී සිටීමේ අවකාශය ලැබුණා.   මේ නිසා ඔබට ලොකු මුදලක් ලැබෙනවත් ඇති නේද?මොන දේ කළත්, අපි එය වෘත්තිය මට්ටමින් කරනවා නම් අඩු මුදලට කළ යුතු නැහැ. වෘත්තිය වටිනාකම ලබා දිය යුතුයි. ඉතින් මම මගේ තක්සේරුවට අනුව එන ඒවා විතරයි බාරගන්නේ.   මේ ගෙවී ගිය කාලයේදී විවිධ ස්වරූපයේ මනාලියන් ලෙස හැඩ වෙන්න ඇති නේද?උඩරට, පහතරට, දමිළ, හින්දු මේ සෑම විදියකටම හැඩ වෙන්න ලැබුණා.   වෘත්තියෙන් ඔබ නිරූපණය විතරමද කරන්නේ?බ‍්‍රයිඞ්ල් සහ විලාසිතා නිරූපණය වගේම රූපවාහිනී දැන්වීම් සඳහාත් පෙනී සිටිනවා.     රඟපෑමට කැමැත්තක් ඇත්තේම නැද්ද?මේ නිරූපණ කටයුතු නිසා රඟපෑම සඳහා කාලය වැය කරන්න වෙලාවක් නැහැ. ඒ වගේම මට දෙබස් කීමේ අඩුපාඩුවක් තියෙනවා. එනම් සිංහල භාෂාවෙන් වචන උච්චාරණය එතරම් පැහැදිලි නැහැ. ඒ නිසා තමුන්ට පුළුවන් දේ විතරක් කිරීම හොඳයි.   සිනමාවට ඒමේ අදහසකුත් නැද්ද? ඇත්තටම ඒ වෙනුවෙන් ආරාධනා ලැබුණා. ඒත් මම දායක වුණේ නැහැ.     ඇත්ත ද ඔබගේ ප‍්‍රියතම විනෝදාංශය බල්ලන්ට කෑම දීම කියන එක?මම ඒකට හරිම ආසයි. බොහෝම උනන්දුවෙන් එය කරන්නේ. බල්ලෙක් මහමගදි දැක්කොත් කෑම දීලා තමයි එන්නේ. එයින් මම ලොකු සතුටක් ලබන්නේ.   නිරූපිකාවක් යනු කවුද?ඇය නිරූපිකාවක් වන්නෙ වේදිකාවේ හෝ කැමරාව ඉදිරියේදී විතරමයි. එතැනින් එහාට වූ බැඳීම් නැහැ. මගේ පවුල සහ මගේ ගරුත්වය අංක එකට හිතන්නෙ. අසාධාරණයක් දුටු තැන මට කේන්ති යනවා. ඒ වගේම කා ගැනවත්  ඕපාදූප කතා කිරීමේ පුරුද්දක් හෝ තව කෙනෙක් කියන  ඕපාදූප ඇසීමේ පුරුද්දක් මට නැහැ. මම හිතන්නෙ මම නිරූපණ වෘත්තිය ගරුත්වයෙන් කළ යුතුයි කියලා විතරයි. විලාසිතා නිර්මාණය හා හැඩගැන්වීම ලක්කිත උක්වත්ත ",
    "URL": "https://www.lankadeepa.lk/latest_news/දහස්වරක්-මනමාලිට-ඇන්ද-රොෂෙල්/1-372407",
    "Category": "latest_news"
}