{
    "Source": "www.lankadeepa.lk",
    "Timestamp": "2021 අගෝස්තු මස 02",
    "Headline": "එන්නත්  දෙකම ගත් අයට ‘තෙවැනි මාත්‍රාවක්’",
    "News Content": "(සුජිත් හේවාජුලිගේ  සහ  නිමන්ති රණසිංහ)කොරෝනා මර්දන එන්නත් මාත්‍රා දෙක ගත් අයට තෙවැනි මාත්‍රාවක් (බූස්ටර් එකක්) ලබාදීමට  රජයේ අවධානය යොමුවී ඇත.මේ සම්බන්ධයෙන් අප ඖෂධ නිෂ්පාදන සැපයුම් හා නියාමන රාජ්‍ය අමාත්‍ය මහාචාර්ය චන්න ජයසුමන මහතාගෙන් මහතාගෙන් කළ විමසුමකදී ඔහු පැවසුවේ ජනාධිපතිවරයා ඒ සම්බන්ධයෙන් සොයා බලන ලෙස  දැනුම් දුන් බවයි.එසේ ලබා දීමට අවශ්‍ය නම් ලබාදෙන එන්නත කුමක්ද , එය ලබා දෙන ආකාරය සහ ලෝකයේ වෙනත් රටවල් මේ සම්බන්ධයෙන්  අනුගමනය කරන ක්‍රමවේද යනාදිය පිළිබඳව සොයා බලන ලෙසටද ජනාධිපතිවරයා උපදෙස්දී ඇති බව රාජ්‍ය ඇමතිවරයා ප්‍රකාශ කළේය.කොරෝනා  පාලනයට ගත යුතු  සහ ගත හැකි සෑම පියවරක්ම ගන්නා බව ජනාධිපතිවරයා කෝවිඩ් මර්දන කමිටුව හමුවේ ප්‍රකාශ කළේ යැයිද චන්න ජයසුමන මහතා කීවේය.ඊශ්‍රායලය කොරෝනා මර්දනය සඳහා තෙවැනි මාත්‍රාවක් එරට  ජනතාවට  මේ දිනවල ලබාදෙමින් සිටින බව  රාජ්‍ය ඇමතිවරයා වැඩිදුරටත් පැවසුවේය .    ",
    "URL": "https://www.lankadeepa.lk/latest_news/එන්නත්--දෙකම-ගත්-අයට-‘තෙවැනි-මාත්‍රාවක්’/1-596088",
    "Category": "latest_news"
}