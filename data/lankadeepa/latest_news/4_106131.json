{
    "Source": "www.lankadeepa.lk",
    "Timestamp": "None  2013 මැයි මස 03",
    "Headline": "වාර්ෂික ගිවිසුමට ඇතුළත් කි‍්‍රකට් කී‍්‍රඩකයන් ඉලක්ක කරා නොගියොත් ගිවිසුමෙන් ඉවතට",
    "News Content": "ශ‍්‍රී ලංකා ක‍්‍රිකට් ආයතනය ඉදිරි වසර සඳහා ක‍්‍රීඩකයන් ගිවිසුම්ගත කිරීමේදී ඔවුන්ට සම්පූර්ණ කළ යුතු ඉලක්ක දෙන බවත් ඒවා ක‍්‍රියාත්මක නොකරන ක‍්‍රීඩකයන් ගිවිසුමෙන් ඉවත් කිරීමට පියවර ගන්නා බවත් ශ්‍රී ලංකා ක‍්‍රිකට් බලධාරීහු පවසති.ශූරයන්ගේ කුසලාන තරගාවලිය සඳහා ශී‍්‍ර ලංකා කණ්ඩායමත් සහ බටහිර ඉන්දීය කොදෙව් තරග සංචාරයක් සඳහා ශී‍්‍ර ලංකා ‘ඒ’ කණ්ඩායමත් තෝරා ගැනීම සම්බන්ධයෙන් පැවැති පුවත් පත් සාකච්ඡවකදී ශී‍්‍ර ලංකා කි‍්‍රකට් නිලධාරීහු මෙසේ පවසා සිටියහ.මේ සම්බන්ධයෙන් අදහස් දැක්වූ ශ්‍රී ලංකා ක‍්‍රිකට් ආයතනයේ ලේකම් නිශාන්ත රණතුංග මහතා පැවසුවේ ඉදිරි වසරේ ගිවිසුම්ගත ක‍්‍රීඩක සංඛ්‍යාවේ වෙනසක් කිරීමට බලාපොරොත්තුවක් නොමැති බවත් එම සංඛ්‍යාව බොහෝ විට 90 ක් විය හැකි බවයි.”මම ක‍්‍රීඩකයන් සංඛ්‍යාව පිළිබඳව ඉලක්කම් දෙකක් කියන්නේ නෑ. නමුත් මේ වසරේ සිට ගිවිසුම්ගත ක‍්‍රීඩකයන්ට රැකගත යුතු ශාරීරික යෝග්‍යතා මට්ටමක් නියම කරනවා””එය රැකගන්න ක‍්‍රීඩකයන් කටයුතු කළ යුතුයි’’ යයි ද රණතුංග මහතා පැවසීය.ශ්‍රී ලංකා ජාතික ක‍්‍රිකට් තේරීම් කමිටුවේ සභාපති සනත් ජයසූරිය මහතා අදහස් දක්වමින් පැවසුවේ ගිවිසුම්ගත ක‍්‍රීඩකයන් සංඛ්‍යාව 90 ක් සිටීම පිළිබඳව තමන් එකඟ වන බවයි.”ඇතැම් ක‍්‍රීඩකයන් ගිවිසුමට ඇතුළත්වීමෙන් පසුව ක‍්‍රීඩාවට ඇති උනන්දුව පිළිබඳව අපි අවධානය යොමු කළා. ඒ ක‍්‍රීඩකයන්ට අපි කළ යුතු වැඩ පවරනවා, ඒවා නොකළ හොත් ගිවිසුමෙන් ඉවත් කරන බවට ගිවිසුමේ කරුණු ඇතුළත් කරනවා” යැයිද ජයසූරිය මහතා වැඩි දුරටත් පැවසීය.බටහිර ඉන්දීය කොදෙව් ‘ඒ’ සංචාරයට සහභාගි වන ශ්‍රී ලංකා ‘ඒ’ කණ්ඩායමට නිලධාරීහු නව දෙනකු ඇතුළත්ව සිටීම පිළිබඳව මාධ්‍යවේදීන් නැගූ ප‍්‍රශ්නයට ක‍්‍රිකට් ආයතනයේ ලේකම් නිශාන්ත රණතුංග මහතා මෙසේ පිළිතුරු සැපයීය.”ජාතික කණ්ඩායමට ක‍්‍රීඩකයන් උස්වීම් ලබන්නේ ශ්‍රී ලංකා ‘ඒ’ කණ්ඩායමෙන්, ඒ නිසා ජාතික කණ්ඩායමට දෙන පහසුකම් ‘ඒ’ කණ්ඩායමටත් ලබාදී එම ක‍්‍රීඩකයන්ව එයට හුරු කළ යුතු යැයි අපි තීරණය කර තිබෙනවා”‘ඒ’ කණ්ඩායමේ ක‍්‍රීඩකයන්ටත් භෞතචිකිත්සක, අභ්‍යාසක ආදි නිලධාරීන්ගේ සේවය සැපයීම සඳහා මෙම සංචාරයට නිලධාරීන් නවයක් ඇතුළත් කර තිබෙනවා’” යයිද රණතුංග මහතා පැවසීය.එම ප‍්‍රශ්නයට පිළිතුරු සැපයූ හිටපු නායකයකු වන තේරීම් කමිටු සභාපති සනත් ජයසූරිය මහතා පැවසුවේ තමන් නායකයා හැටියට කටයුතු කළ අවස්ථාවලදී ඇති වූ ඇතැම් ගැටළුවලට තේරීම් කමිටු නිලධාරියකු විසින් විසඳුම් ලබාදීම එකල තමන්ට මහත් අස්වැසිල්ලක් වූ බවයි.”තේරිම් කමිටු නිලධාරියා කණ්ඩායමේ ක‍්‍රීඩකයන් සමග සම්බන්ධ වීම වැලැක්වීමට ඔහුට වෙනම නවාතැන් සහ ප‍්‍රවාහන පහසුකම් ලබාදීමට කටයුතු කර තිබෙනවා. එවිට ක‍්‍රීඩකයන් සමග සම්බන්ධකම් ඇති වනවා යැයි නැගෙන චෝදනාව නැති වෙනවා” යැයිද සනත් ජයසූරිය වැඩි දුරටත් පැවසීය.   ",
    "URL": "https://www.lankadeepa.lk/latest_news/වාර්ෂික-ගිවිසුමට-ඇතුළත්-කි‍්‍රකට්-කී‍්‍රඩකයන්-ඉලක්ක-කරා-නොගියොත්-ගිවිසුමෙන්-ඉවතට/1-116622",
    "Category": "latest_news"
}