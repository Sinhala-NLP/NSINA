{
    "Source": "www.lankadeepa.lk",
    "Timestamp": "2019 පෙබරවාරි මස 11",
    "Headline": "මාර්තු මාසය අවසන් වන විට  ඖෂධ හිඟයත් අවසන්  කරනවා",
    "News Content": "එළැඹෙන මාර්තු මාසය අවසන් වන විට  රටේ ඇති ඖෂධ හිගය මුළුමනින්ම  විසදන බව සෞඛ්‍ය පෝෂණ හා දේශිය වෛද්‍ය අමාත්‍ය රාජිත සේනාරත්න මහතා පවසයි.  මේ වන විට පිළිකා රෝගීන්ට අවශ්‍ය ඖෂධ අවස්ථා තුනකදී දී ගුවන් මගින් ලංකාවට ගෙන ආ බව  පැවසු අමාත්‍යවරයා  කිසිදු ඖෂධ හිගයක් ඇති වීමට ඉඩ නොදන බවත්,   මාර්තු මාසය අවසන් වන විට ඖෂධ හිඟය  මුළුමනින්ම අවසන් කිරීම තමාගේ බලාපොරොත්තුව බවඳ සඳහන් කළේය. මේ වන විට ඖෂධ වර්ග 73 ක මිල අඩු කර  ඇති බවත්  තවත් ඖෂධ වර්ග 27 ක මිල අඩු කිරීමට පියවර ගන්නා බවද  සඳහන් කළේය.  ඖෂධ වර්ග 100 ක මිල අඩු කිරීම නිසා වෙළෙදනාමයෙන් යුත් ඖෂධ වර්ග 1000 ක මිල අඩු  වන බවත් පැවසීය. එමෙන්ම  ශ්‍රව්‍යාබාධිත දරුවන් වෙනුවෙන් විශේෂ සැත්කමක් රජයේ රෝහල්වල ආරම්භ කර ඇති බවත්,  විදේශීය රටක එවැනි සැත්කමක් සිදු කිරීමට වැයවන මුදල රුපියල් ලක්ෂ 36 ක් වන අතර ලංකාවේදී  මේ වනවිට දරුවන් 100 කට වැඩි පිරිසක් එම සැත්කමට ලක් කර  ඇති බවත් පැවසීය. තැලසීමියා රෝගීන් වෙනුවෙන් මහනුවර මහ රෝහලේ ඉදිකෙරෙන වාට්ටු සංකීර්ණය අප්‍රේල් මාසයේ දී විවෘත කරන  කිරීමට නියමිත බවද අමාත්‍යවරයා එහිදී සඳහන් කළේය. පානදුර පැවැති උත්සවයකදී අමාත්‍යවරයා මේ  බව සඳහන් කළේය. (36698)   ",
    "URL": "https://www.lankadeepa.lk/latest_news/මාර්තු-මාසය-අවසන්-වන-විට--ඖෂධ-හිඟයත්-අවසන්--කරනවා/1-545499",
    "Category": "latest_news"
}