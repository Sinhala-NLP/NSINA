{
    "Source": "www.lankadeepa.lk",
    "Timestamp": "2021 අප්‍රේල් මස 29",
    "Headline": "ගත වූ විසි හතර පැයේ මහනුවරින් ආසාදිතයෝ 88ක්",
    "News Content": "(මොහොමඩ් ආසික්)මහනුවර දිස්ත්‍රික්කයෙන් ඉකුත් විසි හතර පැයේ කොවිඩ් 19 වයිරසය ආසාදිතයන් 88 දෙනකු වාර්තා වී ඇති බව මහනුවර දිස්ත්‍රික් සෞඛ්‍ය සේවා දෙපාර්තමේන්තුව පවසයි.මහනුවර දිස්ත්‍රික්කයට අයත් සෞඛ්‍ය වෛද්‍ය නිළධාරි කොට්ඨාස 18 න් මෙම ආසාදිතයන් 88 දෙනා වර්තා වී තිබේ.අකුරණ එක් ආසාදිතයකු , බඹරදෙණිය එක් ආසාදිතයකු, දොළුව එක් ආසාදිතයකු, ගඟවට කෝරළයෙන් ආසාදිතයන් දෙදෙනකු, හතරලියද්දෙන් එක් ආසාදිතයකු, මහනුවර මහ නගර සභා බල ප්‍රදේශයෙන් ආසාදිතයින් 11 දෙනකු, කුණ්ඩසාලෙන් ආසාදිතයින් 10 දෙනකු, මැදදුම්බරින් එක් ආසාදිතයකු, මැණික්හින්නෙන් ආසාදිතයන් හය දෙනකු, මිනිපෙන් එක් ආසාදිතයකු පන්විලෙන් ආසාදිතයන් දෙදෙනකු, පස්බාගේ කෝරළයෙන් ආසාදිතයන් හත් දෙනකු, පාතදුම්බරෙන් ආසාදිතයන් දෙදෙනකු, උඩදුම්බරින් ආසාදිතයන් 22 කු, උඩපළාතෙන් ආසාදිතයන් හත් දෙනකු, උඩුනුවරින් ආසාදිතයන් අට දෙනකු, සහ යටිනුවරින් ආසාදිතයන් තිදෙනකුද වශයෙන් මෙම ආසාදිතයින් 88 දෙනා 29 වනදා පෙරවරුව දක්වා වූ පැය 24 තුල වාර්තා වී තිබේ   ",
    "URL": "https://www.lankadeepa.lk/latest_news/ගත-වූ විසි-හතර-පැයේ-මහනුවරින්-ආසාදිතයෝ-88ක්/1-589677",
    "Category": "latest_news"
}