{
    "Source": "www.lankadeepa.lk",
    "Timestamp": "2021 සැප්තැම්බර් මස 11",
    "Headline": "‘‘හදිසි නීතියෙන් ජනතාව මර්දනය කළොත් උසාවි යනවා‘‘",
    "News Content": "(අංජුල මහික වීරරත්න)ආණ්ඩුව හදිසි නීතිය යටතේ ජනතාව මර්දනය කරන රෙගුලාසි ගෙනාවොත් ඊට එරෙහිව අධිකරණයට යන බව එක්සත් ජාතික පක්ෂ නායක සහ හිටපු අග්‍රාමාත්‍ය රනිල් වික්‍රමසිංහ මහතා පැවසීය.එක්සත් ජාතික පක්ෂයේ ජ්‍යෙෂ්ඨයන් සමග සූම් තාක්ෂණය ඔස්සේ පැවැති සාකච්ඡාවක දී අදහස් දක්වමින් රනිල් වික්‍රමසිංහ මහතා පැවසූයේ හදිසි නීතිය යටතේ භාණ්ඩ අත්‍යවශ්‍ය සේවා කළාට ගැටලුවක් නැති නමුත් ජනතාවට බඩු අඩු මිලට සැපයිය යුතු බවයි.සහල් හැර අනෙක් සියලු ආහාර වර්ග ආනයනය කරන බව කී වික්‍රමසිංහ මහතා එලෙස භාණ්ඩ ගෙන්වන්නට අද ව්‍යාපාරිකයන්ට මුදල් නැතැයි ද සඳහන් කළේය .පෙනෙන්නට තිබෙන එකම දෙය දිනෙන් දින ආර්ථික අර්බුදය උග්‍ර වීම පමණක් බවද රනිල් වික්‍රමසිංහ මහතා කීය.   ",
    "URL": "https://www.lankadeepa.lk/latest_news/‘‘හදිසි-නීතියෙන්-ජනතාව-මර්දනය-කළොත්-උසාවි-යනවා‘‘/1-598820",
    "Category": "latest_news"
}