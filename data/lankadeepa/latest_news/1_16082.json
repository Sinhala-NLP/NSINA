{
    "Source": "www.lankadeepa.lk",
    "Timestamp": "2022 මැයි මස 12",
    "Headline": "උතුරු කොරියාවෙන් පළමු කොරෝනා රෝගියා හමුවෙයි",
    "News Content": "උතුරු කොරියාවෙන් පළමු වරට 'කොවිඩ් 19' ආසාදිතයකු වාර්තා වී ඇතැයි එරට රාජ්‍ය පුවත් සේවය පවසයි.උතුරු කොරියාවේ 'කේ.සී.එන්.ඒ' රාජ්‍ය පුවත් සේවයට අනුව, යොංග්පෙන්ග් අගනුවර උණ රෝගියකු 'කොවිඩ් 19' පරීක්ෂණයකට යොමු කළ අවස්ථාවේදී ඔහු ආසාදිතයකු බව තහවුරු වී ඇත.එම තැනැත්තාට ආසාදනය වී ඇත්තේ 'කොවිඩ් 19' ඉතා වේගයෙන් ව්‍යාප්ත වන බිහිසුණු ඔමික්‍රෝන් විකෘතිය යැයි ද හඳුනා ගැනීමට උතුරු කොරියානු සෞඛ්‍ය අංශ සමත් වී තිබේ.පළමු ආසාදිතයා මෙසේ වාර්තා වීමත් සමඟ උතුරු කොරියානු නායක කිම් ජොන් උන් සහ එරට ආරක්ෂක අංශ ප්‍රධානීන් මෙන්ම සෞඛ්‍ය අංශ ප්‍රධානීන් ද අතරේ විශේෂ හමුවක් පැවැත්විණි. ඒ, 'කොවිඩ් 19' වසංගත තත්ත්වයක් නිර්මාණය වුවහොත් ඊට මුහුණ දෙන ආකාරය සම්බන්ධයෙනි.එහිදී වයිරස ව්‍යාප්තිය හැකිතාක් වළක්වා ගැනීමට සෞඛ්‍ය නිර්දේශ පැනැවීම මෙම හමුවේ දී සිදුවිය. ආසාදිතයන් සහ ආශ්‍රිතයන් හඳුනා ගැනීමේ නව වැඩපිළිවෙළක් ද ක්‍රියාත්මක කිරීමට උතුරු කොරියානු නායකයා උපදෙස් ලබා දුන් බව ද පැවැසෙයි.(රොයිටර්)  ",
    "URL": "https://www.lankadeepa.lk/latest_news/උතුරු-කොරියාවෙන්-පළමු-කොරෝනා-රෝගියා-හමුවෙයි/1-612941",
    "Category": "latest_news"
}