{
    "Source": "www.lankadeepa.lk",
    "Timestamp": "2021 පෙබරවාරි මස 15",
    "Headline": "සුවය ලැබූවන් 69,000 පනී",
    "News Content": "කොරෝනා වයිරසය ආසාදනය වීම හේතුවෙන් රෝහල්ගතව සිටි 715ක් සුවය ලබා අද(15) පිටව ගොස් ඇතැයි වසංගත රෝග විද්‍යා අංශය පවසයි.ඒ අනුව, සුවය ලැබූ සමස්ත ආසාදිතයන් ගණන 69, 411කි. එය ප්‍රතිශතයක් වශයෙන් 90.9%කි. ආසාදිතයන් සුවය ලැබීමේ අනුපාතය ප්‍රතිශතයක් ලෙස 91.75%ක් බව සෞඛ්‍ය ප්‍රවර්ධන කාර්යංශයේ නිල වෙබ් අඩවියේ දැක්වේ.ඉන්දියාවේ එම අගය 97.29%කි. ලෝකයේ කොරෝනා ආසාදිතයන් සුවය ලැබීමේ ප්‍රතිශතය අද වනවිට 74.64%කි.අද දිනයේදී වැඩිම පිරිසක් සුවය ලබා පිටව ගොස් ඇත්තේ කහවත්ත ප්‍රතිකාර මධ්‍යස්ථානයෙන් වන අතර එම ගණන 126කි.කෙසේවෙතත් මේ වනවිට ආසාදිතයෝ 5,846දෙනෙක් තවදුරටත් රෝහල්ගතව ප්‍රතිකාර ලබමින් පසුවෙති.අද උදෑසන වනවිට 664දෙනෙකු කොරෝනා බවට සැක සහිතව රෝහල්ගත කර ඇති බවද වසංගත රෝග විද්‍යා අංශය පෙරවරු 10.00ට නිකුත් කළ නිවේදනයේ දැක්වේ.මේ වනවිට ශ්‍රී ලංකාවේ කොරෝනා මරණ ගණන 397ක් වන අතර, එය ප්‍රතිශතයක් වශයෙන් 0.52%කි.  ශ්‍රී ලංකාවේ ජනගහනය මිලියනයකට සිදු වූ කොවිඩ් මරණ ගණන 18කි.සමස්ත කොරෝනා ආසාදිතයන් ගණන 75,654කි.(රූප සටහන්/ ප්‍රස්තාර - සෞඛ්‍ය ප්‍රවර්ධන කාර්යංශයේ වෙබ් අඩවියෙනි)  ",
    "URL": "https://www.lankadeepa.lk/news/සුවය-ලැබූවන්-69-000-පනී/101-586122",
    "Category": "latest_news"
}