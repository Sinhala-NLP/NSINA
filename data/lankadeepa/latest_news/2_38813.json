{
    "Source": "www.lankadeepa.lk",
    "Timestamp": "2020 මැයි මස 12",
    "Headline": "බස් - දුම්රිය ආසන ගණනට මගීන් ප්‍රවාහනයට අවසර",
    "News Content": "(ඩයනා උදයංගනී)ඇඳිරි නීතිය තවමත් ක‍්‍රියාත්මක කොළඹ සහ ගම්පහ දිස්ත‍්‍රික්ක හැර සෙසු දිස්ත‍්‍රික්කවල ධාවනය කෙරෙන දුම්රිය හා බස් රථ වල ආසන ගණනට මගීන් ප‍්‍රවාහණය කිරීම සදහා හෙට (13) සිට අවසර ලබාදෙන බව ප‍්‍රවාහන සේවා කළමනාකරණ සහ විදුලිබල හා බලශක්ති අමාත්‍ය මහින්ද අමරවීර මහතා පැවසීය.දුම්රියවල ගමන් කරන මගීන් වෙනුවෙන් ප‍්‍රවේශපත‍්‍ර හා වාර ප‍්‍රවේශ පත‍්‍ර නිකුත් කිරීම ද හෙට (13) සිට ආරම්භ කරන අතර එසේ ප‍්‍රවේශපත් ලබාගන්නා පිරිස් තම ආයතනයේ හැදුනුම්පත ඉදිරිපත් කිරීම අනිවාර්ය බවද ඇමතිවරයා සදහන් කළේය.මෙසේ පොදු ප‍්‍රවාහන සේවාවල ගමන් කිරීමේදී අසුන්ගෙන මිස සිටගෙන ගමන් කිරීම තහනම් බව ද ඇමතිවරයා පැවසීය. වෙනත් දිස්ත‍්‍රික්කවලින් ගමන් ආරම්භ කරන දුම්රිය හා බස්රථවලට ගම්පහ සහ කොළඹ දිස්ත‍්‍රික්කවලින් මගීන් පැමිණීම සීමා කරන අතර එම දිස්ත‍්‍රික්කවල සිට රැකියා සදහා පැමිණෙන අය වෙනුවෙන් වෙනම සේවාවන් ක‍්‍රියාත්මක වන බව ද අමාත්‍යාංශය පවසයි.ඇඳිරි නීතිය ලිහිල් කිරීමෙන් අනතුරුව රාජ්‍ය හා පුද්ගලික අංශයේ රාජකාරි සඳහා වාර්තා කරන සේවකයින් සඳහා විධිමත් ප‍්‍රවාහන සේවාවක් පවත්වාගෙනයාම සම්බන්ධයෙන් වන සාකච්ඡාවක් අමාත්‍ය මහින්ද අමරවීර මහතාගේ ප‍්‍රධානත්වයෙන් අද (12) පැවති අතර එහිදී මෙම තීරණ ගෙන තිබේ. ඒ අනුව සියලූම පෞද්ගලික බස් රථ ද හෙට (13)  සිට ධාවනය කරන ලෙස බස්රථ හිමියන්ගෙන් අමාත්‍යවරයා ඉල්ලීමක් කළේය.මෙම පොදු ප‍්‍රවාහන සේවාවල මගීන් ප‍්‍රවාහනයේදී රාජ්‍ය හා පුද්ගලික අංශයේ සේවා සඳහා අදාල පැමිණෙන පිරිස් සඳහා ප‍්‍රමුඛත්වය ලබාදෙන බව ද ඇමතිවරයා කීවේය.තම ගමන් බිමන් අත්‍යාවශ්‍යම කාරණා සඳහා පමණක් සීමා කරන ලෙසත්, අනවශ්‍ය ගමන් බිමන් සඳහා ප‍්‍රවාහණ සේවා යොදා ගනොගන්නා ලෙසත් මහ ජනතාවගෙන් ඉල්ලා සිටින බව ද ඇමති මහින්ද අමරවීර මහතා කීවේය. දුම්රිය හා බස් රථවල ගමන් කිරීමේ දී මුව ආවරණ පැළඳසිටීම අනිවාර්යය වන අතර මුව ආවරණ නොමැති කිසිවෙක් ඒවාට ඇතුළත් කර නොගැනීමට තීරණය කර ඇතැයි ඇමතිවරයා පැවසීය.බස්රථවල ගමන් ගන්නා මගීන් බස් රථයට පසුපස දොරෙන් ඇතුලූව ඉදිරි පස දොරෙන් බැස යා යුතු අතර සෑම බස් රථයකම ජනතාවට දෑත් පිරිසි`දුකරගැනීම සදහා විෂබීජනාශක තිබිය යුතුය දුම්රිය ස්ථාන හා බස් නැවතුම් පොළවල අත් සෝදා ගැනීමේ පහසුකම් සළසා තිබෙන බව ද ඇමතිවරයා කීවේය.                    ",
    "URL": "https://www.lankadeepa.lk/latest_news/බස්---දුම්රිය-ආසන-ගණනට-මගීන්-ප්‍රවාහනයට-අවසර/1-571789",
    "Category": "latest_news"
}