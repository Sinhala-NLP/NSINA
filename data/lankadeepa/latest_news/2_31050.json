{
    "Source": "www.lankadeepa.lk",
    "Timestamp": "2021 ජුනි මස 02",
    "Headline": "පාර්ලිමේන්තු පොලීසියේ තවත්  3කට කොරෝනා",
    "News Content": "(සුජිත් හේවාජුලිගේ)පාර්ලිමේන්තු පොලිසියේ තවත් නිලධාරීන් තිදෙනෙකුට කොරෝනා ආසාදනය වී ඇතැයි ඊය (1) හඳුනා ගැනුණු බව පාර්ලිමේන්තු ආරංචි මාර්ගවලින් පැවසේ .මේ නිලධාරීන් තිදෙනා අතර සැරයන්වරු දෙදෙනෙක්ද වෙති .පාර්ලිමේන්තු පොලිසියේ මේ දක්වා කොරෝනා ආසාදිතවූ නිලධාරීන් සංඛ්‍යාව 9කි.මින් පස්දෙනකු තවමත් ප්‍රතිකාර ලබන බවද සිව්දෙනකු සුවවී ප්‍රතිකාර මධ්‍යස්ථානවලින් පිටව ගොස් ඇති බව පොලිස් මූලස්ථානය පවසයි .මෙම ආසාදිතයන් හමුවීමෙන් පසුව පාර්ලිමේන්තු පොලිස් කොට්ඨාශයේ නිලධාරීහු 75දෙනෙක් නිරෝධායනයට යොමු කරනු ලැබ සිටිති. මින් දෙදෙනකු නිරෝධායනයට යොමු කරනු ලැබ ඇත්තේ ගතවූ පැය 24 දීය .පාර්ලිමේන්තු සංකීර්ණයේ කතානායක කාර්යාලය ,නියෝජ්‍ය මහලේකම් කාර්යාලය ඇතුළු කාර්යාල කිහිපයකින්ද කොරෝනා ආසාදිත සේවකයෝ කිහිප දෙනෙක් පසුගිය දිනවල සොයා ගනු ලැබූහ .මේ අතර පාර්ලිමේන්තුව ලබන 8 වෙනිදා යළි රැස්වීමට නියමිතය .පාර්ලිමේන්තු රැස්වීම් ලබන සතියේ පැවැත්වෙන ආකාරය පිළිබඳව තීරණය කිරීම සඳහා පාර්ලිමේන්තු කටයුතු පිළිබඳ කාරක සභාවේ රැස්වීමක් කතානායක මහින්ද යාපා අබේවර්ධන මහතාගේ ප්‍රධානත්වයෙන් ලබන 7 වැනිදා උදේ 9.30ට පැවැත්වේ .   ",
    "URL": "https://www.lankadeepa.lk/latest_news/පාර්ලිමේන්තු-පොලීසියේ-තවත්--3කට-කොරෝනා/1-591698",
    "Category": "latest_news"
}