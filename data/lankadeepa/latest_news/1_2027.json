{
    "Source": "www.lankadeepa.lk",
    "Timestamp": "2023 අගෝස්තු මස 17",
    "Headline": "දඹුල්ල අවුරා අවසන් මහ තරගයට එයි",
    "News Content": "(යොහාන් භාසුර)ලංකා ප්‍රීමියර් ලීග් (එල්.පී.එල්.) ක්‍රිකට් තරගාවලියේ අවසන් මහ තරගයට සුදුසුකම් ලැබීමට ධනංජය ද සිල්වා නායකකත්ව දරණ දඹුල්ල අවුරා පිල අද (17) සමත් විය.  කොළඹ ආර්. ප්‍රේමදාස ක්‍රීඩාංගණයේදී අද (17) දිනයේ පළමු තරගය ලෙස පැවැති පළමු සුදුසුකම් ලැබීමේ තරගයේදී දඹුල්ල අවුරා කඩුලු 6 කින් ගෝල් ටයිටන්ස් පිල පරාජය කිරීමට පිල සමත් විය.මෙම තරගයෙන් පරාජයට පත්වූ ගෝල් ටයිටන්ස් පිලත්, බී - ලව් කැන්ඩි පිල සහ ජැෆ්නා කිංග්ස් පිල අතර අද රාත්‍රී පැවැත්වීමට නියමිත සුදුසුකම් ලැබීමේ දෙවැනි තරගයෙන් ජය ලබන කණ්ඩායම අතර අවසන් පූර්ව තරගය අනිද්දා (19) පැවැත්වේ.දඹුල්ල අවුරා පිල ලකුණු 147 ක ජයග්‍රාහි ඉලක්කය ඕවර 19.4 කදී කඩුලු 4 ක් පමණක් දැවී සම්පූර්ණ කිරීමට සමත් විය.කුසල් ජනිත් පෙරේරා වේගවත් ඉනිමක් දියත් කරමින් පන්දු 39 කදී හතරේ පහර 4 ක් සහ හයේ පහර 3 ක් සමගින් ලකුණු 53 ක් රැස්කරමින් ජයග්‍රහණය පහසු කළේය.ලසිත් කෘස්පුල්ලේ, ගෝල් පිල වෙනුවෙන් සටන්කාමී ඉනිමක් ක්‍රීඩා කරමින් පන්දු 61 කදී හතරේ පහර 7 ක් සමගින් ලකුණු 80 ක් රැස්කරමින් නවවැනි කඩුල්ල ලෙස දැවී ගියේය.වමතින් වේග පන්දු යවන හයිඩන් කීර් දක්‍ෂ පන්දු යැවීමක නිරත වෙමින් ලකුණු 18 කට කඩුලු 3 ක් දවාගත්තේය.ගෝල් ටයිටන්ස් පිල ඕවර 20 කදී සියලු දෙනා දැවී 146(ලසිත් කෘස්පුල්ලේ 80, ශකීබ් අල් හසන් 19, ළහිරු සමමරකෝන් 15, හයිඩන් කීර් 18/3, නූර් අහ්මඩ් 27/2)දඹුල්ල අවුරා පිල ඕවර 19.4 කදී කඩුලු 4 ට 147(අවිෂ්ක ප්‍රනාන්දු 24, කුසල් මෙන්ඩිස් 49, කුසල් පෙරේරා 53)   ",
    "URL": "https://www.lankadeepa.lk/latest_news/දඹුල්ල-අවුරා-අවසන්-මහ-තරගයට-එයි/1-638321",
    "Category": "latest_news"
}