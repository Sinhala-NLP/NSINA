{
    "Source": "www.lankadeepa.lk",
    "Timestamp": "None  2016 ජුලි මස 16",
    "Headline": "තුර්කි පාලනය හමුදාව යටතට",
    "News Content": "තුර්කියේ බලය අත්පත් කරගැනීමට එරට හමුදා කණ්ඩායම් කටයුතු කර ඇතැයි විදෙස් මාධ්‍ය වාර්තා පවසයි.එරට තුළ දැඩි ප්‍රචණ්ඩකාරී ස්වභාවයක් හටගෙන ඇතැයි ද යුද ටැංකි සමග සෙබළු වීදි පුරා සැරිසරන බවත් විරෝධතාකරුවන් වීදි බැස ඇති බවත් කියති.ඉස්තාන්බුල් නුවර ප්‍රධාන දොරටු සියල්ල වසා ඇති බවත් අන්කාරා අගනුවර යුද ජෙට් යානා ඉහළ අහසේ සැරිසරන බවත් එරට නවතම මාධ්‍ය වාර්තා පවසයි. මේ අතර හමුදාව එරට බලය ඇල්ලීම සඳහා ක්‍රියාත්මක කළ මෙහෙයුම් මගින් මේ වන විට 17 දෙනකු මියගොස් ඇති බව ද කියති.තුර්කියේ මාෂල් නීතිය ක්‍රියාත්මක කරන බවත් වැසියන්ට නිවාස තුළට වී සිටින ලෙසත් හමුදාව දැනුම් දී ඇති අතර ඇඳිරි නීතිය ද ක්‍රියාත්මක කර ඇත.තුර්කි ජනපති තායිප් එර්ඩොගන් සිය සහායකයන්ට පවසා ඇත්තේ කැරලිකාර හමුදා සමග සටන් කිරීමට වීදි බසින ලෙසයි. අගමැති බිනාලි යිල්දිරිම් කියනුයේ ප්‍රජාතන්ත්‍රවාදයට හානි කිරීමට හමුදාවට ඉඩ නොතබන බවයි. ",
    "URL": "https://www.lankadeepa.lk/latest_news/තුර්කි-පාලනය-හමුදාව-යටතට/1-438020",
    "Category": "latest_news"
}