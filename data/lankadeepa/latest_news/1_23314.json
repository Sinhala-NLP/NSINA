{
    "Source": "www.lankadeepa.lk",
    "Timestamp": "2021 ඔක්තෝබර් මස 21",
    "Headline": "හිටි හැටියේ තෙල් පෝලිමක්",
    "News Content": "(විමුක්ති එස් රුද්‍රිගු)කඩවත නගරයේ ඉන්ධන හල් ඉදිරිපිට අද පෙරවරුවේ සිට  දිගු පෝලිම් දක්නට ඇතැයි අප වාර්තා කරුවෝ පවසති.කඩවත නගරයේ ප්‍රධාන ඉන්ධන හල් තුනෙන් දෙකකම පැට්‍රල් අවසන් බවට දැන්වීමක් ප්‍රදර්ශනය කර තිබිණි .එම ඉන්ධන හල් සේවකයන් පවසා සිටියේ අද දවසට  තෙල් තිබ්බා නමුත් කට්ටිය ඇවිත් ටැංකි පුරෝලා ගහ ගත්ත හින්දා තෙල් ඉවර වුණා.සිපෙට්කෝ ඉන්ධන හල් සේවකයන් පවසා සිටියේ තමන්ට තෙල් නොලැබුණු බවයි .මේ හේතුවෙන් ඉතිරි වී තිබු ඉන්ධන හල් අසල දිගු පෝලිම් දක්නට ලැබුණි .  ",
    "URL": "https://www.lankadeepa.lk/latest_news/හිටි-හැටියේ-තෙල්-පෝලිමක්/1-601463",
    "Category": "latest_news"
}