{
    "Source": "www.lankadeepa.lk",
    "Timestamp": "None  2015 සැප්තැම්බර් මස 07",
    "Headline": "ජාතික තොරතුරු තාක්ෂණ සම්මන්ත්‍රණය ජනපතිගේ ප්‍රධානත්වයෙන් ",
    "News Content": "ශ්‍රී ලංකා පරිගණක සංගමය වාර්ෂිකව සංවිධානය කරන  ජාතික තොරතුරු තාක්ෂණ සම්මන්ත්‍රණය 2015 සමාරම්භක උත්සවය ජනාධිපති ගරු මෛත්‍රීපාල සිරිසේන මහතාගේ ප්‍රධානත්වයෙන් අද (07) පස්වරුවේ කොළඹදී පැවැත්විණි.  මෙම සම්මන්ත්‍රණය තෙදිනක් පුරා පැවැත්වෙන අතර මෙරට තොරතුරු තාක්ෂණ වෘත්තීයවේදින්ගේ දැනුම වැඩිදියුණු කිරීම, නවතම දැනුම ඔවුන් අතර ඛෙදා හදා දීම මෙන්ම ඔවුන් අතර සබදතා දියුණු කිරීමත් විදේශීය වෘත්තීයවේදින් හා ක්ෂේත්‍රය සමග සබදතා වැඩිදියුණු කිරිමත් මෙහි මූලික අරමුණවෙයි.  33 වන වරට සංවිධානය කර තිබූ මෙම සම්මන්ත්‍රණයට  විදුලි සංදේශ සහ ඩිජිටල් යටිතල පහසුකම් අමාත්‍ය හරින් ප්‍රනාන්දු, ශ්‍රී ලංකා ටෙලිකොම් ආයතනයේ සභාපති කුමාරසිංහ සිරිසේන යන මහත්වරුන්ද මෙම අවස්ථාවට එක්ව සිටියහ.    ",
    "URL": "https://www.lankadeepa.lk/latest_news/ජාතික-තොරතුරු-තාක්ෂණ-සම්මන්ත්‍රණය-ජනපතිගේ-ප්‍රධානත්වයෙන්/1-346092",
    "Category": "latest_news"
}