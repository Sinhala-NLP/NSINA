{
    "Source": "www.lankadeepa.lk",
    "Timestamp": "2018 නොවැම්බර් මස 09",
    "Headline": "රජයේ මුද්‍රණ නීතිගත සංස්ථාවත් ජනපති යටතට",
    "News Content": "(තරිඳු ජයවර්ධන) රජයේ මුද්‍රණ නීතිගත සංස්ථාව ද ආරක්ෂක අමාත්‍යංශය යටතට පවරමින්  අති විශේෂ ගැසට් පත්‍රය අද රාත්‍රී නිකුත් කළේය. ආරක්ෂක අමාත්‍යශයේ විෂය පථය සඳහන් කරමින් මීට පෙර නිකුත් කළ ගැසට් නිවේදනය මෙම අති විශේෂ ගැසට්  නිවේදනයෙන් සංශෝධනය කර තිබේ. ඒ අනුව ආරක්ෂක අමාත්‍යංශයට අයත් ආයතන ගණන 18 දක්වා ඉහළ ගොස් තිබේ. මීට පෙර අති විශේෂ ගැසට් නිවේදනයෙන් පොලිස් දෙපාර්තමේන්තුව ද ආරක්ෂක අමාත්‍යංශය යටතට පවරනු ලැබ තිබිණි. ආරක්ෂක අමාත්‍යවරයා වන්නේ ජනාධිපති මෛත්‍රීපාල සිරිසේන මහතාය.  ",
    "URL": "https://www.lankadeepa.lk/latest_news/රජයේ-මුද්‍රණ-නීතිගත-සංස්ථාවත්-ජනපති-යටතට/1-540111",
    "Category": "latest_news"
}