{
    "Source": "www.lankadeepa.lk",
    "Timestamp": "2023 මැයි මස 24",
    "Headline": "ලොව ධනවතාගේ වත්කම් හිටිහැටියේ පහළට",
    "News Content": "(විමුක්ති එස් රුද්‍රිගු)ලෝකයේ ධනවත්ම පුද්ගලයා ලෙස සැලකෙන බර්නාඩ් ආර්නෝල්ට්ගේ වත්කම දවසක් තුළ ඇමෙරිකානු ඩොලර් බිලියන 11.2 කින් අඩු වී ඇතැයි විදෙස් මාධ්‍ය පෙන්වා දී ඇත.ඇමෙරිකානු ආර්ථිකය දුර්වල වීම හේතුවෙන් සුඛෝපභෝගී භාණ්ඩ වලට ඇති ඉල්ලුම පහල යනු ඇතැයි මතයක් නිර්මාණය වීම හේතුවෙන් එල්වීඑම්එච් සමාගමේ කොටස් අගය පහල වැටීම ඔහුගේ වත්කම දිනක් තුළ ඇමෙරිකානු ඩොලර් බිලියන 11.2 කින් අඩු වීමට හේතු වී තිබේ.එල්වීඑම්එච් සමාගමේ කොටස් අගය ඊයේ(23) සියයට 5 කින් පහල වැටී ඇති අතර එය වසරක් තුල එම සමාගමේ කොටස් අගය පහල වැටුණු වැඩිම ප්‍රතිශතය වේ.ඇමෙරිකානු ඩොලර් බිලියන 11.2 කින් ඔහුගේ වත්කම පහල වැටුණු පසු ඔහුගේ නව වත්කම ඇමෙරිකානු ඩොලර් බිලියන 191.6 ක් ලෙස සඳහන් වී තිබේ.ආර්නෝල්ට්ගේ වත්කම පහල යෑමත් සමඟ ලොව ධනවතුන්ගේ ලැයිස්තුවේ දෙවැනි ස්ථානය සිටින ඊලෝන් මස්ක් සහ ඔහු අතර ඇති වත්කමේ පරතරය ඇමෙරිකානු ඩොලර් බිලියන 11.4 ක් දක්වා අඩු වී ඇත.   ",
    "URL": "https://www.lankadeepa.lk/latest_news/ලොව-ධනවතාගේ-වත්කම්-හිටිහැටියේ-පහළට/1-633712",
    "Category": "latest_news"
}