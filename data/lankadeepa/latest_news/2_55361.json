{
    "Source": "www.lankadeepa.lk",
    "Timestamp": "2018 ජුලි මස 19",
    "Headline": "නිවියොක් ටයිම්ස් විවාදයේ යෝජනාව ඉදිරිපත් කළ ආකාරය ගැන ඒකාබද්ධයේ විරෝධය",
    "News Content": "(සුජිත් හේවාජුලිගේ සහ ආරියරත්න රණබාහු) නිවියොක් ටයිම්ස් පුවත පිළිබඳ විවාදයේ යෝජනාව ඉදිරිපත් කළ ඇති ආකාරය ගැන ඒකාබද්ධ විපක්ෂයේ විරෝධය දැක්වීම නිසා විවාදය ආරම්භයේදී මැතිසබයේ අද (19) කාලගොට්ටියක් ඇතිවිය. මෙහිදී ඒකාබද්ධ විපක්ෂයේ මනත්‍රීවරුන් හා ආණ්ඩු පක්ෂයේ මන්ත්‍රීවරුන් අතරේ උණුසුම් කතාබස් ඇතිවීමේන් තත්ත්වය පාලනය කිරීමට මුලසුනේ සිටි නියෝජ්‍ය කාරක සභා සභාපති සෙල්වම් අඩේකලනාදන් මහතාට දැඩි පරිශ්‍රමයක් දැරීමට සිදුවිය. නිව්යොර්ක් ටයිම්ස් පුවත පිළිබඳ යෝජනාව මැතිසබයට ඉදිරිපත් කරනු ලැබුවේ කුරුණෑගල දිස්ත්‍රික් එජාප මන්ත්‍රී තුෂාර ඉදුනිල් මහතායි. ඒකාබද්ධ විපක්ෂයේ නායක දිනේෂ් ගුණවර්ධන මහතා යෝජනාවන් මෙහෙම ඉදිරිපත් කරන්න් බැහැ. මුලින්ම ඒ පුවත මොකක්ද කියලා කියන්න ඕන. එහෙම නැතිව නිකන් කතා කරන්න බැහැ. ඒ නිසා මේ යෝජනාව ඉදිරිපත් කළ ආකාරය ස්ථාවර නියෝගවලට පටහැනියි. එය නිවැරිදි කර පාර්ලිමේන්තුවට ඉදිරිපත් කළ යුතුයි. තුෂාර ඉදුනිල් මහතා නැහැ. මම ඒ විස්තර ඔක්කොම කිව්වා. මෙයාලා මේ හදන්නේ වෙන කචල් එකක් ඇදලා විවාදය කඩාකප්පල් කරන්නයි. ඒකට ඉඩ දෙන්න එපා. අනුරාධපුර දිස්ත්‍රික් මන්ත්‍රී  ශෙහාන් සේමසිංහ මහතා අපි මේ විවාදයට බාධා කරන්නේ නැහැ. විවාදය අපට ප්‍රශ්නයක් නැහැ. නමුත් යෝජනාව පිළිවෙළකට ගේන්න. (විමල් වීරවංශ මහතා හා කෙහෙළිය රඹූක්වැල්ල මන්ත්‍රීවරු ද මීට විරෝධය පළකරමින් අදහස් දක්වති)  ",
    "URL": "https://www.lankadeepa.lk/latest_news/නිවියොක්-ටයිම්ස්-විවාදයේ-යෝජනාව-ඉදිරිපත්-කළ-ආකාරය-ගැන-ඒකාබද්ධයේ-විරෝධය/1-533046",
    "Category": "latest_news"
}