{
    "Source": "www.lankadeepa.lk",
    "Timestamp": "2021 ඔක්තෝබර් මස 20",
    "Headline": "“ගුරුවරුන් නාවත් පාසල් පවත්වන්න අපි දන්නවා’’",
    "News Content": "(සුජිත් හේවාජුලිගේ )ඇතැම්  ගුරුවරුන් හෙට  සහ අනිද්දා  පාසල් නොපැමිණියත් පාසල් නිසි පරිදි පවත්වාගෙන යෑමට සැලැස්මක් පවතින බව  අධ්‍යාපන අමාත්‍යාංශයේ  ලේකම් මහාචාර්ය කපිල පෙරේරා මහතා පැවැසීය.කෙසේ වෙතත් ගුරුවරුන් ලබන 25 වෙනිදා පාසල්වලට අනිවාර්යයෙන්ම  පැමිණෙනු ඇතැයි තමා විශ්වාස කරන බව පැවසූ අධ්‍යාපන ලේකම්වරයා යල්වෙල  හිමියන්,  ජෝශප් ස්ටාලින්,මහින්ද ජයසිංහ යන වෘත්තීය සමිති නායකයන් ගැන  තමාට විශ්වාසයක් ඇති බවද  ප්‍රකාශ කළේය.ගුරුවරුන් සමග ආදරණීයව සහ සුහදශීලීව  ගනුදෙනු කිරීමට සූදානම් බවද මහාචාර්යවරයා කීවේය.රාජකාරියට නොපැමිණෙන ගුරුවරුන්ගෙ නොවැම්බර් මස වැටුප නතර කරන බවට වයඹ ආණ්ඩුකාර රාජා කොල්ලුරේ මහතා කර ඇති ප්‍රකාශය සම්බන්ධයෙන් අදහස් දක්වන මහාචාර්ය කපිල පෙරේරා මහතා සඳහන් කරන්නේ තමා ඇමැතිවරයා සමග සාකච්ඡා කර  ඒ ගැන අදහසක් පළ කරන බවයි.තමා ඒ ගැන කොල්ලුරේ මහතාගෙන්ද  විමසන බව  ඔහු වැඩිදුරටත් පැවැසීය.  ",
    "URL": "https://www.lankadeepa.lk/latest_news/“ගුරුවරුන්-නාවත්-පාසල්-පවත්වන්න-අපි-දන්නවා’’/1-601395",
    "Category": "latest_news"
}