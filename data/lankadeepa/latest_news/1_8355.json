{
    "Source": "www.lankadeepa.lk",
    "Timestamp": "2022 දෙසැම්බර් මස 13",
    "Headline": "දුම්රියේ ලී බඩු  පටවා දඩ කයි",
    "News Content": "(යොහාන් භාසුර)දුම්රිය නීති උල්ලංඝණය කරමින් වෙරළබඩ දුම්රිය මාර්ගයේ අළුයම ධාවනය වන දුම්රියවල ලී බඩු සහ මාළු ප්‍රවාහන කළ පුද්ගලයන් අටක් භාරයට ගෙන දඩ අය කළ බව දුම්රිය දෙපාර්තමේන්තුවේ ආරක්‍ෂක කාර්යාලය පවසයි.මොරටුව සිට කොළඹ කොටුව දක්වා මෙම මෙහෙයුම ක්‍රියාත්මක කළ බවත් එහිදී භාරයට ගත් පුද්ගලයන් අට දෙනා සතුවූ භාණ්ඩවලට දුම්රිය අධිබර නීතිය යටතේ අයකුගෙන් රුපියල් 259 බැගින් දඩ අයකළ බවත් එම කාර්යාලය කීය.වෙරළබඩ දුම්රිය මාර්ගයේ අළුයම දිනපතා ධාවනය කරන දුම්රිය දෙකක ලී බඩු සහ මාළු ප්‍රවාහන කිරීමෙන් ජනතාව අපහසුතාවට පත්වන බවට ලැබුණු පැමිණිල්ලකට අනුව මෙම වැටලීම ක්‍රියාත්මක කළ බව ද එම කාර්යාලය වැඩි දුරටත් සඳහන් කළේය.   ",
    "URL": "https://www.lankadeepa.lk/news/දුම්රියේ-ලී-බඩු--පටවා-දඩ-කයි/101-625130",
    "Category": "latest_news"
}