{
    "Source": "www.lankadeepa.lk",
    "Timestamp": "2023 සැප්තැම්බර් මස 17",
    "Headline": "පොතුවිල් පුරාවිද්‍යා ඉඩම් බලධාරීන් බෙදාගෙන",
    "News Content": " (යොහාන් භාසුර)පොතුවිල් ඓතිහාසික බෞද්ධ සිද්ධස්ථානයක් වන මුහුදු මහා විහාරයේ වසර 2200 කට වඩා පැරණි පුරාවස්තු අන්තවාදීන් විනාශ කර ඇති බවත් ඒ සම්බන්ධයෙන් නීතිය ක්‍රියාත්මක කළ යුතු බලධාරීන් මුදලට සහ ඡන්දවලට යටවී නීතිය ක්‍රියාත්මක නොකර බවත් පිවිතුරු හෙළ උරුමයේ නායක පාර්ලිමේන්තු මන්ත්‍රී නීතිඥ උදය ගම්මන්පිල මහතා පැවසීය.නීතිය ක්‍රියාත්මක කරන බලධාරීන් පුරාවස්තු සංහාරයට ඉඩදී බලාසිටින බව කී මන්ත්‍රීවරයා භික්ෂූන් වහන්සේලාට පුරාවිද්‍යා දෙපාර්තමේන්තුවෙන් පුරාවිද්‍යා ස්ථානවල නිලභාරකරුවන් හැටියට බලයක් දෙන්නේ නම් එම විහාරස්ථානයේ වහන්සේලා ස්වේච්ඡාවෙන්ම පුරාවස්තු රැකගැනීම සූදානම් බව ද සඳහන් කළේය.පොතුවිල් ප්‍රදේශයේ පිහිටි තර්ජනයට ලක්ව තිබෙන පුරාවිද්‍යාත්මක වටිනාමක් ඇති ස්ථාන පිළිබඳව සොයා බැලීමට එම ප්‍රදේශයේ සංචාරය කිරීමෙන් පසුව පාර්ලිමේන්තු මන්ත්‍රී නීතිඥ උදය ගම්මන්පිල මහතා එසේ පැවසීය.සෙංගමුව වන රක්ෂිතයට අද වන රක්ෂිතයක් නොමැති තත්වයට පත්ව ඇති බවත් ප්‍රාදේශීය ලේකම් සහ ප්‍රාදේශීය සභාවේ හිටපු සභාපති ඇතු`ළු බලවතුන්ගේ අනුග්‍රහයෙන් වනය සම්පූර්ණයෙන්ම කපා ගම්මාන පිට ගම්මාන ඉදිකර ඇති බවත් ඒ මහතා කීය.පුරාවිද්‍යා රක්ෂිතයේ ගල් ටික ගලවා එක තැනකට එකතු කර, ඇතැම් ඒවා කළපුවට විසිකර ඇති බව කී ඒ මහතා පුරාවිද්‍යා රක්ෂිතයේ මායිම් ගල් ඉවත් කර ලෙන් විහාර සහිත පුරාවිද්‍යා බිම විනාශ කර ඇති බව ද වැඩි දුරටත් සඳහන් කළේය.     ",
    "URL": "https://www.lankadeepa.lk/news/පොතුවිල්-පුරාවිද්‍යා-ඉඩම්-බලධාරීන්-බෙදාගෙන/101-639899",
    "Category": "latest_news"
}