{
    "Source": "www.lankadeepa.lk",
    "Timestamp": "2017 නොවැම්බර් මස 13",
    "Headline": "ඒකාබද්ධය සමඟ සාකච්ඡා සාර්ථකයි - ටී. බී",
    "News Content": "(නිමල කොඩිතුවක්කු) මෙවර පළාත් පාලන මැතිවරණයේදී ශ‍්‍රි ලංකා නිදහස් පක්ෂය කිසි ලෙසකින් දෙකඩ නොවන බවත් ඒකාබද්ධ විපක්ෂය සමඟ පවත්වන සාකච්ඡා සාර්ථක මට්ටමක පවතින බවත් ඉඩම් රාජ්‍ය අමාත්‍ය ටී. බී ඒකනායක මහතා අද (13)  පැවසීය. දෙකඩ වී තරඟ කිරීමට අවශ්‍යව ඇත්තේ ඒකාබද්ධ විපක්ෂය නියෝජනය කරන දේශපාලන අත්දැකීම් අඩු පළමු වරට පාර්ලිමේන්තුවට තේරී පත්වූ මන්ත‍්‍රීවරුන් කිහිප දෙනෙකුට පමණක් බවද අමාත්‍යවරයා සඳහන් කළේය.  ඒ පිරිසටද කරුණු අවබෝධ කර දී ඉදිරි පළාත් පාලන මැතිවරණය සඳහා ශ‍්‍රි ලංකා නිදහස් පක්ෂය එකට තරඟ කරන බවද ඒ මහතා පැවසීය.   ",
    "URL": "https://www.lankadeepa.lk/latest_news/ඒකාබද්ධය-සමඟ-සාකච්ඡා-සාර්ථකයි---ටී--බී/1-520240",
    "Category": "latest_news"
}