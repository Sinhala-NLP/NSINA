{
    "Source": "www.lankadeepa.lk",
    "Timestamp": "2022 ජනවාරි මස 21",
    "Headline": "‘පාස්කු ලේ-මජර බලේ, ප්‍රොජෙක්ට් එකට දින 1000’",
    "News Content": "(යොහාන් භාසුර)මිනිස් ජීවිත 200 කට අධික සංඛ්‍යාවක් බිලිගත් ‘පාස්කු දින’ ත්‍රස්ත ප්‍රහාරය සිදුවී දින 1000 ක් ගතවී තිබුණ ද එම ප්‍රහාරයේ වගකිවයුත්තන්ට එරෙහිව නීතිය ක්‍රියාත්මක නොවීමට විරෝධය දක්වමින් ‘අලුත් පියාපත්’ නම් සංවිධානයක් කොළඹ විහාරමහාදේවී උද්‍යානය ඉදිරිපිට නිහඬ විරෝධතාවක් අද (21) පස්වරුවේ පැවැත්වීය.‘පාස්කු ලේ - මජර බලේ, ප්‍රොජෙක්ට් එකට දින 1000’ ලෙස බැනර් ප්‍රදර්ශනය කරමින් ‘අලුත් පියාපත්’ සංවිධානයේ සාමාජිකයෝ විරෝධතාවයේ නිතරව පසුව විහාරමහාදේවී උද්‍යානය ඉදිරි පිට පහන් දැල්වූහ.එම පිරිස පසුව විවිධ සටහන් තැබූ ආලෝකයක් සහිත බැලුන් කීපයක් ගුවනට මුදාහැරියහ.(ඡායාරූප: ජයමාල් චන්ද්‍රසිරි )  ",
    "URL": "https://www.lankadeepa.lk/latest_news/‘පාස්කු-ලේ-මජර-බලේ--ප්‍රොජෙක්ට්-එකට-දින-1000’/1-606904",
    "Category": "latest_news"
}