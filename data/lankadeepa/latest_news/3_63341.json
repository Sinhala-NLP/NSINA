{
    "Source": "www.lankadeepa.lk",
    "Timestamp": "2017 නොවැම්බර් මස 18",
    "Headline": "නිලධාරියාට බැණවැදුණු විශ්‍රාමික ග්‍රාමසේවක අත්අඩංගුවට",
    "News Content": "කරුවලගස්වැව ජයරත්න වික්‍රමාරච්චිනවගත්තේගම ප්‍රාදේශීය ලේකම් කාර්යාලයේ පරිපාලන නිලධාරිවරයාට බැනවැදී තර්ජනය කිරීම සම්බන්ධයෙන් සැකපිට විශ්‍රාමික ග්‍රාම නිලධරිවරයෙකු 17 දින සවස අත් අඩංගුවට ගත් බව නවගත්තේගම පොලීසිය කියයි.සැකකරු නවගත්තේගම කිරිමැටියාව ප්‍රදේශයේ පදිංචිකරුවෙකු බවද පැවසේ.තම විශ්‍රාම වැටුප ප්‍රමාදවීමක් සම්බන්ධයෙන් සැකකරු අදාළ පරිපාලන නිලධාරිවරයාට මෙසේ බැන වැදී ඇති බවට ලද පැමිණිල්ලකට අනුව මෙම අත් අඩංගුවට ගැනීම සිදු කළ බවත්, ඒ අනුව අත් අඩංගුවට ගත් සැකකාර විශ්‍රාමික ග්‍රාම නිලධාරිවරයාව 18 දින ආණමඩුව අධිකරණයට ඉදිරිපත් කරන බවත් නවගත්තේගම පොලීසිය පැවසීය.සිද්ධිය සම්බන්ධයෙන් නවගත්තේගම පොලිස් ස්ථානාධිපති පොලිස් පරීක්ෂක නවීන් ඉන්ද්‍රජිත් දයානන්ද මහතා ඇතුළු පොලිස් නිලධාරීහු පිරිසක් විමර්ශන සිදු කරති.  ",
    "URL": "https://www.lankadeepa.lk/latest_news/නිලධාරියාට-බැණවැදුණු-විශ්‍රාමික-ග්‍රාමසේවක-අත්අඩංගුවට/1-520450",
    "Category": "latest_news"
}