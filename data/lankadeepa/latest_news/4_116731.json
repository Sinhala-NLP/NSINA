{
    "Source": "www.lankadeepa.lk",
    "Timestamp": "None  2012 පෙබරවාරි මස 09",
    "Headline": "ශවේන්ද්‍රට මුක්තිය ලැබේ",
    "News Content": "ඇමෙරිකාවේ නිව්යෝක් නුවර එක්සත් ජාතීන්ගේ මහා මණ්ඩලයේ නියෝජ්‍ය නිත්‍ය නියෝජිත මේජර් ජනරාල් ශවේන්ද්‍ර සිල්වාට එරෙහිව ඇමෙරිකාවේ දෙමළ වැසියකු පවරා තිබූ නඩුව දකුණු නිව්යෝක් නුවර මහාධිකරණ විනිසුරු ජේ. පෝල් ඔටේකන් විසින් විභාගයට නොගෙනම ඉවත දැමිණි. තානාපති වරප්‍රසාද යටතේ ශවේන්ද්‍ර සිල්වාට මුක්තිය ඇති බව පිළිගනිමින් විනිසුරු එම තීරණයට එළැඹියේය. ශවේන්ද්‍ර සිල්වා යුද අපාරාධ කළැයි ඇමෙරිකාවේ පදිංචි දෙමළ ජාතිකයෙක් එම නඩුව ගොනු කෙළේය. ",
    "URL": "https://www.lankadeepa.lk/latest_news/ශවේන්ද්‍රට-මුක්තිය-ලැබේ/1-25785",
    "Category": "latest_news"
}