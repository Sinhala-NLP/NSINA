{
    "Source": "www.lankadeepa.lk",
    "Timestamp": "None  2012 නොවැම්බර් මස 23",
    "Headline": "පොලිසියෙන් මාධ්‍යයට වැටක්",
    "News Content": "ආචාර්ය ශිරාණි බණ්ඩාරනායක අගවිනිසුරුවරිය පාර්ලිමේන්තු තේරීම් කාරක සභාවට පැමිණීම වාර්තා කිරීමට  දෙස් - විදෙස් මාධ්‍යවේදීන් පාර්ලිමේන්තු සංකීර්ණය වෙත පැමිණි සිටි නමුත් ඔවුනට පාර්ලිමේන්තු පිවිසුම් ප‍්‍රධාන ගේට්ටුව අසල පමණක් රැඳී සිටීමට සිදු විය. පාර්ලිමේන්තු පරිශ‍්‍රයට  යෑම  තහනම් කැර තිබුණි.කිසිදු ආරක්‍ෂක භටයකු නොමැතිව සිය නීතිඥයන් දෙදෙනකු හා රියැදුරා සමග පමණක් අගවිනිසුරුවරිය පැමිණියාය. මාධ්‍යවේදීන් දුටු සැනින් වාහනය නවතා වීදුරු පහත් කර මාධ්‍යවේදීන් සමග ඇය සුහදව සිනාසුණාය.පාර්ලිමේන්තු ගේට්ටුව අසල රාජකාරි කළ පොලිසියෙ නිලධාරීන් කිහිප දෙනාම අගවිනිසුරුවරියට කිසිදු නිල ආචාර දැක්වීමක් නොදැක් වීය. මාධ්‍යවේදීන් ඇගේ ඡායාරූප ගැනීම වැළැක්වීමට ඔවුහු දැඩිලෙස උත්සාහ ගත්හ.  ",
    "URL": "https://www.lankadeepa.lk/latest_news/පොලිසියෙන්-මාධ්‍යයට-වැටක්/1-79247",
    "Category": "latest_news"
}