{
    "Source": "www.lankadeepa.lk",
    "Timestamp": "2022 ඔක්තෝබර් මස 06",
    "Headline": "චාල්ස් රජුගේ මෞලිමංගල්‍යය 2023 ජූනි මාසයේ",
    "News Content": "දෙවැනි එලිසබත් මවු රැජිනගේ අභාවයෙන් පසු බ්‍රිතාන්‍ය කිරුළ හිමිවුණු තෙවැනි චාල්ස් රජුගේ සම්ප්‍රදායික රාජාභිෂේක මංගල්‍යය හෙවත් මෞලි මංගල්‍යය ලබන 2023 වසරේ ජූනි මස 3 වැනිදා පැවැත්වීමට නියමිත බව බ්‍රිතාන්‍ය මාධ්‍ය පවසයි.ඒ අනුව, දෙවැනි එළිසබෙත් රැජිනගේ අභාවයෙන් දින දෙකකට පසු තෙවැනි චාල්ස් රජු කිරුළු පැලඳි නමුත්, තෙවැනි චාල්ස් රජු ලෙස ඔහුගේ පාලන කාලය ආරම්භ වනු ඇත්තේ 2023 වසරේ ජූනි මස 3 වැනිදා ය.තෙවැනි චාල්ස් රජුගේ මෞලි මංගල්‍යය වෙස්ට්මිනිස්ටර් දේවස්ථානයේ පැවැත්වීමට සැලසුම් කර තිබූ අතර, එය දෙවැනි එළිසබෙත් රැජිනගේ මෞලි මංගල්‍යය තරම් ගාම්භීර එකක් නොවනු ඇතැයි ද බි්‍රතාන්‍ය මාධ්‍ය වැඩි දුරටත් කියා සිටී.තෙවැනි චාල්ස් රජු කිරුළු පලඳින්නේ අවුරුදු 74 දීය. ඒ අනුව, බි්‍රතාන්‍ය ඉතිහාසයේ රජ කිරුළ පළඳන වයස්ගතම රාජකීයයා ලෙස චාල්ස් රජු ඉතිහාසයට එක් වෙයි.2023 වසරේ පැවැත්වෙන රාජාභිෂේක උත්සවයේදී චාල්ස් රජු ට පලඳවනු ලබනු ඇත්තේ ශාන්ත එඩ්වඩ් ඔටුන්න යැයි ද බ්‍රිතාන්‍ය මාධ්‍ය වැඩි දුරටත් පැහැදිලි කර ඇත.(බීබීසී)  ",
    "URL": "https://www.lankadeepa.lk/world_news/චාල්ස්-රජුගේ-මෞලිමංගල්‍යය-2023-ජූනි-මාසයේ/14-621053",
    "Category": "latest_news"
}