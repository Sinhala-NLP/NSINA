{
    "Source": "www.lankadeepa.lk",
    "Timestamp": "2023 ජුනි මස 22",
    "Headline": "ත්‍රිරෝද රථ රියැදුරා වෙඩි කා පළා යයි",
    "News Content": "(ජී ඩබ්ලිව් කේ ප්‍රේමතිලක ද සිල්වා)පොලිස් අණ නොතකා ධාවනය කරන ලද ත්‍රිරෝද රථයකට ලබුදුව බෝගහවේල්ල මාර්ගයේදී අද (22) දහවල් වෙඩි තැබූ බව පෝද්දල පොලිසිය කියයි.වෙඩි පහර කාගෙනම ධාවනය වූ ත්‍රීරෝද රථයට රිචඩ් පතිරණ විද්‍යාලයේ අසලදී දෙවන වරට පොලිසිය වෙඩි තබා තිබේ. මෙහිදී මාර්ගයේ ධාවනය වූ තවත් ත්‍රීරෝද රථයක් අනතුරකට ලක් කරමින් ත්‍රිරෝද රථය පැදවූ පුද්ගලයා තම රථය අතහැර දමා පලා ගොස් ඇත.අනතුරට ලක් වූ ත්‍රිරෝද රථයේ රියදුරා ප්‍රතිකාර සඳහා කරාපිටිය රෝහලට ඇතුළත් කර තිබේ. පෝද්දල පොලිසිය මේ සම්බන්ධයෙන් වැඩිදුර පරීක්ෂණ සිදුකරයි.  ",
    "URL": "https://www.lankadeepa.lk/latest_news/ත්‍රිරෝද-රථ-රියැදුරා-වෙඩි-කා-පළා-යයි/1-635212",
    "Category": "latest_news"
}