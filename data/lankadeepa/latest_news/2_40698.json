{
    "Source": "www.lankadeepa.lk",
    "Timestamp": "2020 මාර්තු මස 25",
    "Headline": "හදිසි අවශ්‍යතා - අපහසුතා දැනුම් දෙන්න දුරකතන අංක කිහිපයක්",
    "News Content": "(නිමන්ති රණසිංහ සහ ඉන්දිකා රාමනායක)ඇඳිරි නීතිය පවතින කාලය තුළදී නිවෙස්වලට වී සිටින මහජනතාවට කුමන හෝ පොදු ගැටලුවක් මතු වුවහොත් පොලිස් හදිසි ඇමතුම් ඒකකය වන 119 අංකය වෙත සහ 0112444480 , 0112444481 යන අංක අමතා දැනුම් දෙන ලෙසට පොලිස් මාධ්‍ය ප‍්‍රකාශක පොලිස් අධිකාරී නිතීඥ ජාලිය සේනාරත්න මහතා පවසයි.රටේ උද්ගතවී ඇති ආපදා තත්ත්වය හේතුවෙන් ඇඳිරි නිතීය පවතින කාලයේදී මහජනතාවට ඇතිවන සෞඛ්‍ය ගැටලූ , විදුලිය විසන්දිවීම්  , ජලය අත්හිටුවීම් ඇතුලු සපුරාගත යුතුව ඇති පොදු ගැටලුකාරී තත්ත්වයන් සම්බන්ධයෙන් අදාළ අංක තුන අමතා පොලීසියට දැනුම් දෙන ලෙසට මාධ්‍ය ප‍්‍රකාශකවරයා වැඩිදුරටත් සඳහන් කරයි.මහජනතාවගෙන් ලැබෙන එවන් වූ දුරකතන ඇමතුමක් සම්බන්ධයෙන් සංවේදී ව වහාම ක්‍රියාත්මක වී කටයුතු කරන ලෙසට පොලිස්පතිවරයා සියලුම පොලිස් ස්ථාන වෙත උපදෙස් ලබා දී ඇතැයි ද මාධ්‍ය ප‍්‍රකාශකවරයා සඳහන් කළේය.එසේම, නිරෝධායනය වීම සඳහා නිවෙස්වලට වී සිටින ලෙසට උපදෙස් ලබා දී ඇති පුද්ගලයින්ගේ නිවෙස්වල ඥාතීන් නිවෙස්වලින් පිටතට පැමිණීය හොත් ඒ සම්බන්ධයෙන් වුවද මෙම අංක වෙත දැනුම් දෙන ලෙසට ද පොලීසිය ඉල්ලීමක් කරයි.   ",
    "URL": "https://www.lankadeepa.lk/covid19/හදිසි-අවශ්‍යතා---අපහසුතා-දැනුම්-දෙන්න-දුරකතන-අංක-කිහිපයක්/203-568733",
    "Category": "latest_news"
}