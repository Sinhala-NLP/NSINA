{
    "Source": "www.lankadeepa.lk",
    "Timestamp": "2019 අගෝස්තු මස 01",
    "Headline": "වසර දෙකක් සිසුවියකව අපයෝජනය කළ අයෙක් අත්අඩංගුවට",
    "News Content": "(ශාන්ත ප්‍රදීප් කුමාර කුලරත්න) පාසැල් සිසුවියකව වසර දෙකක කාලයක පටන් අපයෝජනය කළ පුද්ගලයකු අද(01) අත්අඩංගුවට ගත් බව කිරුළපන පොලිසිය කියයි.ශිෂ්‍යත්ව විභාගය සමත් වී කොළඹ උසස් පාසලකට ඇතුළත්වීම සඳහා මාතරින් කොළඹට පැමිණ නැන්දණියගේ නිවසේ නැවතී සිටි 16 හැවිරිදි පාසැල් සිසුවියකව අපයෝජනය කර ඇත්තේ නිවසේ වැඩිමල් සොයුරියගේ සැමියාය.මෙසේ අත්අඩංගුවට ගෙන ඇත්තේ කිරුළපන ගජබා මාවතේ පදිංචි 35 හැවිරිදි දෙදරු පියකු වන ත්‍රිරෝද රථ රියදුරකි.දූෂණයට ලක් වූ දැරියගේ මව සහ පියා දික්කසාද වීම හේතුවෙන් ඇයගේ භාරකාරත්වය භාරකාරත්වය අධිකරණයෙන් නියම කළේ සිද්ධිය වූ නිවසේ පදිංචි දැරියගේ නැන්දණියට බව පොලිසිය කියයි.ඒ අනුව දැරිය මාතර සිට කොළඹට රැගෙනවිත් කොළඹ ප්‍රදේශයේ උසස් බාලිකා පාසැලකට යමින් වසර 6ක් තිස්සේ මෙම නිවසේ රැඳී සිට ඇත.මේ අතර දැරියගේ නැන්දණියද මීට වසර හතරකට පෙර විදේශගතවී ඇතැයිද, දැරියගේ මාමා, ඔහුගේ දියණිය සහ ඇගේ සැමියා ද සමග ඇය නිවසේ ජීවත්ව සිට ඇතැයිද පොලිසිය පවසයි. සැකකරු විසින් දැරියව පාසැලට රැගෙන යාම සිදුකර ඇති අතර, අවස්ථා කිහිපයකදී අසැබි වීඩියෝ දර්ශන පෙන්වමින් රවටා අපයෝජනය කර ඇතැයි ද පොලිසිය කියයි.දැරියගේ මව පොලිසියට කළ පැමිණිල්ලකට අනුව සැකකාර රියැදුරු අත්අඩංගුවට ගෙන ඇත.සැකකරු සහ පාසැල් දැරිය අලුත්කඩේ අංක 3 අධිකරණයට ඉදිරිපත් කිරීමට නියමිතය.  ",
    "URL": "https://www.lankadeepa.lk/news/වසර-දෙකක්-සිසුවියකව-අපයෝජනය-කළ-අයෙක්-අත්අඩංගුවට/101-554649",
    "Category": "latest_news"
}