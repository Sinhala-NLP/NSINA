{
    "Source": "www.lankadeepa.lk",
    "Timestamp": "2020 අප්‍රේල් මස 29",
    "Headline": "ගිම්හාන නිවාඩුවට හෝටල් විවෘත කරන බව පෝලන්ත රජය කියයි",
    "News Content": "ගිම්හාන නිවාඩුව වෙනුවෙන් හෝටල් විවෘත කරන බව පෝලන්ත රජයේ ප්‍රකාශක පියෝටර් මුලර් අද (29) පැවැසීය.එරට රාජ්‍ය ගුවන් විදුලියට අදහස් දක්වමින් හෙතෙම ඒ බව කීය. පෝලන්තයේ කොරෝනා වයිරස අවදානම තවමත් පහව ගොස් නැති අතර දිනපතා වාර්තා වන ආසාදිතයන්ගේ ගණන ද වැඩිවෙමින් තිබේ.පෝලන්තයේ සාම්ප්‍රදායික ගිම්හාන නිවාඩුව ඇරඹෙන්නේ ජූලි සහ අගෝස්තු මාසවලදීය.කොරෝනා වයිරසයෙන් පසු ව්‍යාපාර ඇතුළු රටේ ඇතැම් කටයුතු නැවත ආරම්භ කිරීමට පෝලන්ත ආණ්ඩුව තීරණය කර ඇත. ඒ සම්බන්ධයෙන් වන තීරණ බදාදා දැනුම් දීමට නියමිතව ඇත.මේ අතර කොරෝනා වයිරසය හේතුවෙන් වසා දැමුණු පෝලන්තයේ පාසල් මැයි 24 වැනිදා ආරම්භ කිරීමට රජය තීරණය කර ඇත.අල්ජසීරා055   ",
    "URL": "https://www.lankadeepa.lk/covid19/ගිම්හාන-නිවාඩුවට-හෝටල්-විවෘත-කරන-බව-පෝලන්ත-රජය-කියයි/203-571129",
    "Category": "latest_news"
}