{
    "Source": "www.lankadeepa.lk",
    "Timestamp": "2019 අප්‍රේල් මස 24",
    "Headline": "පොලිස්පතිවරයා - ආරක්‍ෂක ලේකම්වරයා අත්අඩංගුවට ගන්නැයි ජනපතිට ලිපියක්",
    "News Content": "(නාලක සංජීව දහනායක)කොළඹ නගරය ඇතුළු දිවයිනේ ස්ථාන කිහිපයකට බෝම්බ ප‍්‍රහාර එල්ලවිය හැකි බවට බුද්ධි අංශ විසින් තොරතුරු ලබාදී තිබියදීත් ඒ සම්බන්දයෙන් ජනාධිපතිවරයා හා අගමැතිවරයා දැනුවත් නොකිරීම සම්බන්ධයෙන් පොලිස්පති පූජිත් ජයසුන්දර හා ආරක්‍ෂක අමාත්‍යංශයේ ලේකම් හේමසිරි ප‍්‍රනාන්දු යන මහත්වරුන් වහාම අත්අඩංගුවට ගන්නා ලෙස ඉල්ලමින්  පාර්ලිමේන්තු මන්ත‍්‍රී ආචාර්ය විජයදාස රාජපක්‍ෂ මහතා ජනාධිපතිවරයාට අද (24) ලිපියක් යොමුකර ඇත.මෙම ත‍්‍රස්ත ප‍්‍රහාරය සම්බන්ධයෙන් පසුගිය 4 වැනිදා සිට බුද්ධි අංශ විසින් තොරතුරු ලබාදී තිබුණද ඒ පිළිබඳව තැකීමක් නොකළ පොලිස්පතිවරයා හා ආරක්‍ෂක ලේකම්වරයා දණ්ඩනීති සංග‍්‍රහයේ 296 හා 297 වගන්ති අනුව අපරාධ නඩු විධාන සංග‍්‍රහයේ 21 වැනි වගන්තිය යටතේ සාපරාධි අපරාධයක් සිදුකර ඇති බවද මන්ත‍්‍රීවරයා එම ලිපියේ සඳහන් කර තිබේ.ඒ අනුව ඔවුන් දෙදෙනා අත්අඩංගුවට ගෙන නීතිමය පියවර ගෙන වහාම නීතිය ක‍්‍රියාත්මක කරන ලෙස පාර්ලිමේන්තු මන්ත‍්‍රී ආචාර්ය විජයදාස රාජපක්‍ෂ මහතා අදාළ ලිපිය මගින් ජනාධිපතිවරයාගෙන් ඉල්ලීමක් කර තිබේ.    ",
    "URL": "https://www.lankadeepa.lk/latest_news/පොලිස්පතිවරයා---ආරක්‍ෂක-ලේකම්වරයා-අත්අඩංගුවට-ගන්නැයි-ජනපතිට-ලිපියක්/1-549141",
    "Category": "latest_news"
}