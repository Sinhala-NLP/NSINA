{
    "Source": "www.lankadeepa.lk",
    "Timestamp": "2020 අප්‍රේල් මස 26",
    "Headline": "කොයිම්බතූර් සිට සිසුන් 113ක් ලංකාවට රැගෙන එති",
    "News Content": "(ටී.කේ.ජී.කපිල )ඉන්දියාවේ කොයිම්බතූර් හි ඉගෙනුම ලැබීමට ගොස්  සිටි ශ්‍රී ලාංකික සිසුන් 113 ක් ශ්‍රී ලන්කන් ගුවන් සේවයේ විශේෂ ගුවන් යානාවක් මගින් අද(26)දින දහවල් කටුනායක ගුවන් තොටුපළ වෙත රැගෙන පැමිණ තිබුණි .ඔවුන් ගුවන් යානය තුළ සෞඛ්‍යාරක්ෂිතව , දුරස්ථභාවයකින් යුතුව කුඩා කණ්ඩායම් ලෙස අසුන් ගන්වා තිබු අතර ඔවුන් ගුවන් යානයෙන් පිටතට ගැනීමේදීත් , එම කණ්ඩායම් අනුවම එය සිදු කෙරුණි .ඔවුන්ගේ විෂබීජහරණය කිරීමත් මෙම කණ්ඩායම් ක්‍රමය අනුව සිදු කළ අතර , ඔවුන්ගේ කොවිඩ් - 19 රෝග ලක්ෂණ පිළිබඳව සිදු කෙරෙන පරීක්ෂණ කටයුතු ද මෙම ක්‍රමයටම සිදු කෙරුණි .ඒ අතර මෙම සිසුන් පැමිණි ගුවන් යානයත් , එහි කාර්යය මණ්ඩලයත් කටුනායක ගුවන් තොටුපළ තුළ දී විශේෂ විෂබීජහරණ ක්‍රියාවලියකට ලක් කෙරුණි .පසුව එසේ කටුනායක ගුවන් තොටුපළ වෙත රැගෙන ආ සිසුන් , ශ්‍රී ලංකා යුද හමුදාව විසින් , නීරෝධායන කටයුතු සදහා එම මධ්‍යස්ථාන වෙත විශේෂ බස් රථ මගින් රැගෙන යනු ලැබීය .සබැඳි - කොයිම්බතූර් සිට සිසුන් 113ක් ලංකාවට රැගෙන එති   ",
    "URL": "https://www.lankadeepa.lk/latest_news/කොයිම්බතූර්-සිට-සිසුන්-113ක්-ලංකාවට-රැගෙන-එති/1-570943",
    "Category": "latest_news"
}