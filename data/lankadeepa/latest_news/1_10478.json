{
    "Source": "www.lankadeepa.lk",
    "Timestamp": "2022 ඔක්තෝබර් මස 20",
    "Headline": "අන්ධ පුද්ගලයාගේ සමෘදිය කපලා",
    "News Content": "(බිමල් ශ්‍යාමන් ජයසිංහ)උපතින්ම දෑස් නොපෙනෙන පුද්ගලයකුට වසර විස්සකට අධික කාලයක් සමාජ සේවා දෙපාර්තමේන්තුව මගින් ලබා දුන් දීමනාව ඔහු පොල් කැඩිමේ රැකියාවක නියුතු අයකු බව සඳහන් කරමින් ව්‍යාජ වාර්තාවක් ලබා දී එම දීමනාව අහිමි කිරීමේ සිද්ධියක් බේරුවල ප්‍රාදේශීය ලේකම් කොට්ඨාසයෙන් වාර්තා වේ.මෙලෙස අසාධාරණයට ලක්ව ඇත්තේ ධර්ගා නගරය, දංවත්තගොඩ ග්‍රාම සේවා වසමේ පදිංචිව කේ. එල්. ඩි. සිරිපාල (69) අවිවාහක පුද්ගලයකුටයවර්ෂ 1960 සිට වසර නමයක කාලයක් රත්මලාන අන්ධ විද්‍යාලයේ බ්‍රේල් ක්‍රමයට අධ්‍යාපනය ලබා ඇති සිරිපාල මහතා මේ වන විට ඔහු ගේ සහෝදරියගේ පුතුගේ රැකවරණය මත කල් ගෙවන්නේයමේ පිළිබඳ බේරුවල ප්‍රාදේශීය ලේකම් රන්ජන් පෙරේරා මහතාගෙන් විමසීමේදී මෙසේ පැවසීයඅපේ නිලධාරීන් පිරිසක් ගිහිල්ලා තිබ්බා මේ කියන්නේ ඇත්තක්ද කියලා, ඔවුන් යනකොට මේ ඇස් පේන්නැති පුද්ගලයා පොඩි ළමයෙක් වඩාගෙන තමයි ඉඳලා තියෙන්නේඥාති පුතෙක් ඉඳලා තියෙනවා රනිල් කියලා. එයා කියලා තියෙනවා අපිට මාමාව බලාගන්න පුළුවන්.මාමා පොල් කඩනවා ගැටළුවක් නැහැ කියලා.එයාගෙ ඉඩකඩම්වල තමයි එයාලත් ඉන්නේ ඒවායේ ආදායමක් තියෙනවා කියලා.ඒ තත්ත්වය එක්ක තමා අපි ඕක නතර කරලා තියෙන්නේ .   ",
    "URL": "https://www.lankadeepa.lk/news/අන්ධ-පුද්ගලයාගේ-සමෘදිය-කපලා/101-621844",
    "Category": "latest_news"
}