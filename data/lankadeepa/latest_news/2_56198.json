{
    "Source": "www.lankadeepa.lk",
    "Timestamp": "2018 ජුනි මස 20",
    "Headline": "පළාත් පාලන මැතිවරණය පැරණි ක්‍රමයට",
    "News Content": " (ඩයනා උදයංගනී)  පළාත් සභා මැතිවරණය මනාප ක‍්‍රමය යටතේ එළඹෙන දෙසැම්බර් මාසයේදී පැවැත්වෙන බව සම කැබිනට් ප‍්‍රකාශක, සෞඛ්‍ය, පෝෂණ හා දේශීය වෛද්‍ය අමාත්‍ය රාජිත සේනාරත්න මහතා පැවසීය. ඒ සඳහා වන සංශෝධන පනත සැප්තැම්බරයේදී ඉදිරිපත් කරන බවද ඇමතිවරයා කීවේය. නව මැතිවරණ ක‍්‍රමයට වඩා බොහෝ දෙනාගේ කැමැත්ත පැරණි මනාප ක‍්‍රමයට බැවින් මැතිවරණය පැරණි ක‍්‍රමයටම පැවැත්වෙනු ඇතැයි ද ඇමතිවරයා සඳහන් කළේය. අමාත්‍ය රාජිත සේනාරත්න මහතා මේ බව පැවසුවේ රජයේ ප‍්‍රවෘත්ති දෙපාර්තමේන්තුවේදී අද පැවති කැබිනට් තීරණ දැනුම්දීමේ මාධ්‍ය හමුවට එක්වෙමිනි.  ",
    "URL": "https://www.lankadeepa.lk/latest_news/පළාත්-පාලන-මැතිවරණය-පැරණි-ක්‍රමයට/1-531251",
    "Category": "latest_news"
}