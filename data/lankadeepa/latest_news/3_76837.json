{
    "Source": "www.lankadeepa.lk",
    "Timestamp": "None  2016 අප්‍රේල් මස 29",
    "Headline": "බිලී ප්‍රනාන්දුගේ 2forty2 හි ගීතය එළිදකී",
    "News Content": "ගායකයෙකු මෙන්ම දක්ෂ ගිටාර් වාදක ශිල්පියෙකු වනබිලී ප්‍රනාන්දු විසින් එළිදක්වනු ලැබූ බොහොමයක් ගීත සඳහාලැබුණේ ඉහළ රසික ප්‍රතිචාරයක්. මේ තොරතුරු ඔහුගේ කලා දිවිය හා සංගීත කණ්ඩායම ගැනයි.\" මේ වෙන කොට මම ගීතයක් කරගෙන යනවා. ඒක තව ටික දවසකින් නිකුත් කිරීමට හිතාගෙන ඉන්නේ. අපේ සංගීත කණ්ඩායමත් එක්ක එළිදක්වපු \"කාවද රවටන්නේ\" කියන ගීතය මේ දිනවල ප්‍රචාරය වෙනවා. සංගීත කණ්ඩායම ගැන කියනවානම්, 2forty2 ලෙස තමයි අපි සංගීත කණ්ඩායම නම් කරලා තියෙන්නේ. එය ආරම්භ කරලා අවුරුදු 4ක් පමණ වුණත් මේ නමට තවම අවුරුද්දයි. මොකද මෙච්චර කල් සංගීත කණ්ඩායමට නමක් තිබුණේ නැහැ. නමුත් මගේ සංගීත ප්‍රසංග සඳහා සහ BNS Touring Band එක කියන්නේ මේ 2forty2 කියන සංගීත කණ්ඩායමටයි. දැනට ලංකාවේ අවුරුදු 3ක් තිස්සේ සංගීත කණ්ඩායම ප්‍රසංග සඳහා දායක වුණේ නමක් නැතුවයි. මෙවැනි නමක් එන්න මූලික හේතුව වන්නේ අපිට වෙනස් නමක් අවශ්‍ය වෙලා තිබුණ නිසයි. ඊට පස්සේ ඉලක්කමකට යමු කියලා හිතිලා එක එක ඉල්ලක්කම්වලට ගිහිල්ලා මේ නම හොඳයි කියලා හිතුණා. මේ නමට යන්න තවත් හේතුවක් වන්නේ මේ නම music time signature එක්ක හැඳුණු එකක්. Two Four, Four four, six eight, nine eight, යන ඒවා හැදෙනවා මේ ඉලක්කම් දෙකෙන්. Musictime signature එක්ක ඉන්වෝල් වෙච්ච අපිට ආසා හිතුණ නමක් කියලා කියන්න පුළුවන්.\" ඩිලාන් ක්‍රිෂාන්ත / ඡායාරූප අනුග්‍රහය - බිලීගේ ෆේස්බුක් ගිණුම   ",
    "URL": "https://www.lankadeepa.lk/latest_news/බිලී-ප්‍රනාන්දුගේ-2forty2-හි-ගීතය-එළිදකී/1-410034",
    "Category": "latest_news"
}