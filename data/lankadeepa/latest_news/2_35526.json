{
    "Source": "www.lankadeepa.lk",
    "Timestamp": "2020 දෙසැම්බර් මස 10",
    "Headline": "ලෝරි එවන්ස්  කොළඹ පිලට ජය ගෙනෙයි",
    "News Content": " (ශානුක අරවින්ද)එංගලන්ත ජාතික ලෝරි එවන්ස්ගේ අගනා ශතකය හේතුවෙන් යාපනය ස්ටැලියන්ස් කණ්ඩායමට එරෙහිව ඊයේ (10 වැනිදා) පැවැති ලංකන් ප්‍රිමියර් ලීග් තරගාවලියේ 18 වැනි තරගයෙන් ලකුණු 6 ක තියුණු ජයක් වාර්තා කිරීමට කොළඹ කිංග්ස් කණ්ඩායම සමත් විය. මේ දක්වා තරග 7 කට සහභාගි වී ඇති කොළඹ කණ්ඩායම එහිදී ලැබූ 5 වැනි ජයග්‍රහණය මෙය විය. ජයග්‍රහණය සඳහා ලකුණු 174 ක ඉලක්කයක් හඹාගිය යාපනය කණ්ඩායමට ඔන්ඩ්‍රි රසල් ප්‍රමුඛ කොළඹ පන්දු යවන්නන්ගේ දක්ෂ පන්දු යැවීම හමුවේ ඕවර 20 අවසන් වන විට කඩුලු 6 ක් දැවී ලබාගත හැකි වූයේ ලකුණු 167 ක් පමණි. එහිදී දක්ෂ පන්දු යැවීමක නිතර වූ රසල් ලකුණු 46 කට කඩුලු 3 ක් දවාගත්තේ යාපනය කණ්ඩායමේ නායක තිසර පෙරේරාගේ කඩුල්ලද සමගිනි.   වැඩි විස්තර සදහා www.kelimandala.lk වෙත පිවිසෙන්න  ",
    "URL": "https://www.lankadeepa.lk/latest_news/ලෝරි-එවන්ස්--කොළඹ-පිලට-ජය-ගෙනෙයි/1-583223",
    "Category": "latest_news"
}