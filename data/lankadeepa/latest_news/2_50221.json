{
    "Source": "www.lankadeepa.lk",
    "Timestamp": "2019 පෙබරවාරි මස 20",
    "Headline": "නිතීඥ සංගම් නව සභාපති කාලිංග ඉන්ද්‍රතිස්ස - ලේකම් කෞෂල්‍ය නවරත්න",
    "News Content": "(මනෝප්‍රිය ගුණසේකර ) ශ්‍රී ලංකා නීතීඥ සංගමයේ නිලවරණයේදී 2019/2020 වර්ෂය සඳහා සභාපතිවරයා ලෙස ජනාධිපති නීතීඥ කාලිංග ඉන්ද්‍රතිස්ස  මහතාද ලේකම්වරයා ලෙස නීතීඥ කෞෂල්‍ය නවරත්න මහතාද අද පැවැති නිලවරණයෙන් තේරී පත්විය. 2019/2020 වර්ෂය සඳහා සභාපතිවරයකු හා ලේකම්වරයකු තෝරා ගැනීම සඳහා කොළඹ ඇතුළු  රටපුරා ඡන්ද මධස්ථාන 83කදී පැවැත්වූ ඡන්ද විමසීමේදී සෙසු තරඟකරුවන් පරාජයට පත් කරමින් ඔවුන් එම නිල සඳහා තේරී පත්විය. ශ‍්‍රී ලංකා නීතීඥ සංගමයේ මෙවර නිලවරණයේදී එහි සභාපති ධුරය සඳහා ජනාධිපති නීතීඥ ඉන්ද්‍රතිස්ස  මහතා සහ නීතීඥ මහින්ද ලොකුගේ මහතාද ලේකම්ධුරය සඳහා කෞෂල්‍ය නවරත්න මහතා සහ නීතීඥ සමන් වැලිඅංග මහතාද තරඟ කළහ. ශ‍්‍රී ලංකා නීතීඥ සංගමයේ මෙවර නිලවරණයේ ප‍්‍රධාන තේරිම් බාර නිලධාරියා ලෙස සොලිසිටර් ජනරාල් ජනාධිපති නීතීඥ දප්පුල ද ලිවේරා මහතා කටයුතු කරන අතර කොළඹින් පිටස්තර ඡන්ද මධ්‍යස්ථාන 82 තේරිම් බාර නිලධාරීන් වශ්‍යයෙන් ඒ ඒ පළාත්වල දිසා විනිසුරුවරුන් කටයුතු කළ බවද නීතීඥ සංගමයේ ප‍්‍රකාශකයෙක් පැවසීය. නීතීඥ සංගමයේ නිලවරණය සඳහා ඡන්ද විමසීම අද  පෙරවරු 8.00 සිට සවස 5.00 දක්වා පැවැත්විණි.අපේක්ෂකයන් ලබාගත් ඡන්ද සංඛ්‍යාව පහත දැක්වේ. කාලිංග ඉන්ද්‍රතිස්ස  4702මහින්ද  ලොකුගේ 1346කෞෂල්‍ය නවරත්න 5061සමන් වැලිඅංග 898  ",
    "URL": "https://www.lankadeepa.lk/latest_news/නිතීඥ-සංගම්-නව-සභාපති-කාලිංග-ඉන්ද්‍රතිස්ස---ලේකම්-කෞෂල්‍ය-නවරත්න/1-546090",
    "Category": "latest_news"
}