{
    "Source": "www.lankadeepa.lk",
    "Timestamp": "None  2013 ජුනි මස 18",
    "Headline": "ශ්‍රී ලංකාව අවසන් පූර්ව තරගයට එයි",
    "News Content": "අයි. සී. සී. ‘ශූරයන්ගේ කුසලාන’ ක‍්‍රිකට් තරගාවලියේ අවසන් පූර්ව තරගයට සුදුසුකම් ලබා ගැනීමට ශ්‍රී ලංකා පිල සමත් විය. පළමු වටයේ අවසන් තරගය ලෙස ලන්ඩන්  ඕවල් ක‍්‍රීඩාංගණයේදී අද (17) පැවැති තීරණාත්මක තරගයේදී ශ්‍රී ලංකා ක‍්‍රීඩකයෝ ලකුණු 20 කින්  ඕස්ටේ‍්‍රලියාව පරාජය කිරීමට සමත් වූහ.ශ්‍රී ලංකාව සහ ඉන්දියාව අතර දෙවැනි අවසන් පූර්ව තරගය මේ මස 20 වැනිදා කාඩිෆ්හිදී ද, එංගලන්තය සහ දකුණු අප‍්‍රිකාව අතර පළමු අවසන් පූර්ව තරගය 19 වැනිදා ලන්ඩන්හිදී ද, පැවැත්වීමට නියමිතය.එම ජයග‍්‍රහණයත් සමග ශ්‍රී ලංකාව ප‍්‍රසාද ලකුණු 4 ක් ලබා ‘ඒ’ කාණ්ඩයේ දෙවැනි ස්ථානයට පත්විය. ශ්‍රී ලංකා පිල  ඕස්ටේ‍්‍රලියාව ලකුණු 164 කට හෝ ඊට අඩු ලකුණු සංඛ්‍යාවකට සීමා කළේ නම් ප‍්‍රසාද ලකුණු සටහනේ පළමු ස්ථානයට ඒමේ අවස්ථාව තිබුණි.මෙහිදී  ඕස්ටේ‍්‍රලියානු පිල  ඕවර 29.1 කදී හෝ ඊට පෙර ජය ලැබුවේ නම් අවසන් පූර්ව වටයට සුදුසුකම් ලබන අතර  ඕස්ටේ‍්‍රලියාව ඊට පසුව හෝ ජය ලැබුවේ නම් ශ්‍රී ලංකාව ද තරගාවලියෙන් ඉවතට විසිවී නවසීලන්තයට අවසන් පූර්ව වටයට සුදුසුකම් ලැබීමේ අවස්ථාව තිබුණි.ක්ලින්ට් මැකේ (30) සහ සේවියර් ඩොහර්ටි (නොදැවී 15) 10 වැනි කඩුල්ල සඳහා පැවැත්වූ ලකුණු 41 ක සම්බන්ධතාව පන්දු යැවූ තිලකරත්න ඩිල්ෂාන් රැකගත් අති විශිෂ්ට උඩ පන්දුවත් සමග අවසන් වීමෙන් ශ්‍රී ලංකාව අවධානමින් ගැලවුණි.නුවන් කුලසේකර දක්‍ෂ පන්දු යැවීමක නිරත වෙමින් ලකුණු 42 කට කඩුලූ 3 ක් දවා ගැනීමට සමත් විය.  විශිෂ්ට ඉනිමක් ක‍්‍රීඩා කළ මහේල ජයවර්ධන පන්දු 81 කදී හතරේ පහර 11 ක් සමගින් නොදැවී ලකුණු 84 ක් රැස් කරමින් ශ්‍රී ලංකාව ලකුණු 253 ක් දක්වා රැගෙන ඒමේ පුරෝගාමියා බවට පත්විය.මෙහිදී මහේල ජයවර්ධන එක්දින ලකුණු 11,000 සම්පූර්ණ කළේය. මහේල මේ වන විට එක්දින තරග 394 කදී ලකුණු 11,022 ක් රැස්කිරීමට සමත්ව සිටියි. එයට ශතක 15 ක් සහ අර්ධ ශතක 69 ක් ඇතුළත්ව තිබේ.ශ්‍රී ලංකාව වෙනුවෙන් ලකුණු 11,000 ක් රැස්කළ තෙවැනි ක‍්‍රීඩකයා සහ ලෝක එක්දින ක‍්‍රිකට් ඉතිහාසයේ ලකුණු 11,000 ක් රැස් කළ 8 වැනි ක‍්‍රීඩකයා ලෙස මහේල ඉතිහාසයට එක්විය. සනත් ජයසූරිය (13,430) සහ කුමාර් සංගක්කාර (11,237) මහේලට ඉදිරියෙන් සිටින ශ්‍රී ලංකා ක‍්‍රීඩකයෝ වෙති.ලෝක එක්දින ක‍්‍රිකට් පිටියේ වැඩිම එක්දින සහ ටෙස්ට් ලකුණු ලාභියා වන ඉන්දීය සුපිරි පිතිකරු සචින් තෙන්ඩුල්කාර් එක්දින ලකුණු 18,426 ක් රැස්කර තිබේ.  ළහිරු තිරිමාන්න සටන්කාමී ඉනිමක් දියත් කරමින් පන්දු 86 කදී හතරේ පහර 4 ක් සමගින් ලකුණු 57 ක් ලබා සිටියදී සිවුවැනි කඩුල්ල ලෙස දැවී ගියේය.තිලකරත්න ඩිල්ෂාන් සහ ළහිරු තිරිමාන්න තෙවැනි කඩුල්ල වෙනුවෙන් ලකුණු 72 ක අගනා සම්බන්ධතාවක් පවත්වමින් ශ්‍රී ලංකා පිල ශක්තිමත් තත්ත්වයකට රැගෙන ඒමට සමත් වූහ. තිලකරත්න ඩිල්ෂාන් පන්දු 58 කදී ලකුණු 34 ක් ලබා ගත්තේය.ඕස්ටේ‍්‍රලියානු තාවකාලික නායක ජෝර්ජ් බේලි කාසියේ වාසිය ලබා පළමුව පන්දුවට පහර දීමට ශ්‍රී ලංකා පිලට ආරාධනා කළේය.ශ්‍රී ලංකා යොවුන් ආරම්භක පිතිකරු කුසල් ජනිත්, මිචෙල් ජොන්සන් යැවූ පළමු පන්දුවට අලංකාර පහරකින් ලකුණු 4 ක් ලබාගත්ත ද, තෙවැනි පන්දුවේදී කඩුල්ල මුවා කිරීමේ වරද හසුව දැවී ගියේය. එංගලන්තයට එරෙහිව ශතකයක් රැස්කළ කුමාර් සංග්කකාර ලකුණු 3 ක් ලබා මුළු ලකුණු සංඛ්‍යාව 20 ක්ව තිබියදී දෙවැනි කඩුල්ල ලෙස දැවී යෑමත් සමග ශ්‍රී ලංකා පිල සසල විය.ඕස්ටේ‍්‍රලියානු නිත්‍ය නායක මයිකල් ක්ලාක් ආබාධයකට ලක්ව සිටින නිසා මෙම තරගයෙන් ද ඉවත්ව සිටියේය.තරගාවලියේ අවසන් මහ තරගය මේ මස 23 වැනිදා එජ්බැස්ටන්හිදී පැවැත්වීමට නියමිතය.    ලකුණු පුවරුවශ‍්‍රී ලංකා කණ්ඩායම සහ  ඕස්ටේ‍්‍රලියා කණ්ඩායමශ‍්‍රී ලංකා කණ්ඩායම් ඉනිමකුසල් ජනිත් - ක.මු.කළා ප. ජෝන්සන්    4තිලකරත්න ඩිල්ශාන් - ඇ. වොට්සන් ප. ඩොහර්ටි    34කුමාර් සංගක්කාර - ඇ. මැක්ස්වෙල් ප. මැකේ    3ළහිරු තිරිමාන්න - ඇ. වොට්සන් ප. ජෝන්සන්    57මහේල ජයවර්ධන - නොදැවී    84ඇන්ජලෝ මැතිව්ස් - ප. ෆෝක්නර්    12දිනේෂ් චන්දිමාල් - ඇ. හියුස් ප. ජෝන්සන්    31නුවන් කුලසේකර - දුවද්දී දැවී ගියා    6රංගන හේරත් - දුවද්දී දැවී ගියා    2ලසිත් මාලිංග - නොදැවී    2අතිරේක             18එකතුව  ඕවර 50 කදී කඩුලූ 8ක් දැවී    253කඩුලු වැටීම:  1-8, 2-20, 3-92, 4-128, 5-159, 6-224, 7-234, 8-244පන්දුවට පහර නොදුන් ක‍්‍රීඩකයා: ශමින්ද එරංගපන්දු යැවීම:මිචෙල් ජෝන්සන් : 10-0-48-3, ක්ලින්ට් මැකේ : 10-1-51-1, ජේම්ස් ෆෝක්නර් : 9-0-60-1, ෂේන් වොට්සන් : 4-0-14-0, සේවියර් ඩොහර්ටි : 10-1-30-1, මිචෙල් මාර්ෂ් : 2-0-12-0, ග්ලෙන් මැක්ස්වෙල් : 5-0-26-0 ඕස්ටේ‍්‍රලියා කණ්ඩායම් ඉනිමෂේන් වොට්සන් - ප. කුලසේකර    5පිලිප් හියුස් - ඇ. සංගක්කාර ප. කුලසේකර    13    ග්ලෙන් මැක්ස්වෙල් - ප. මාලිංග    32    ජෝර්ජ් බේලී - දුවද්දී දැවී ගියා    4ඇඩම් වෝග් - ඇ. එරංග ප. හේරත්    49මිචෙල් මාර්ෂ් - ප. මැතිව්ස්    4මැතිව් වේඞ් - ඇ. ඩිල්ශාන් ප. කුලසේකර    31ජේම්ස් ෆෝක්නර් - ඇ. සංගක්කාර ප. හේරත්    17මිචෙල් ජෝන්සන් - ඇ. කුලසේකර ප. එරංග    4ක්ලින්ට් මැකේ - ඇ. සහ ප. ඩිල්ශාන්    30සේවියර් ඩොහර්ටි - නොදැවී    15අතිරේක             29එකතුව  ඕවර 42.3 කදී සියළු දෙනා දැවී    233කඩුලු වැටීම:  1-9, 2-45, 3-59, 4-69, 5-80, 6-127, 7-163, 8-168, 9-168, 10-233පන්දු යැවීම:ශමින්ද එරංග : 8-1-40-1, නුවන් කුලසේකර : 9-0-42-3, ලසිත් මාලිංග : 9-0-60-1, රංගන හේරත් : 10-0-48-2, ඇන්ජලෝ මැතිව්ස් : 3-0-21-1, තිලකරත්න ඩිල්ශාන් : 3.3-0-11-1 ළහිරු තිරිමාන්න පිතිහරඹයේ යෙදෙමින්...                නුවන් කුලසේකර                  මහේල ජයවර්ධන ",
    "URL": "https://www.lankadeepa.lk/latest_news/ශ්‍රී-ලංකාව-අවසන්-පූර්ව-තරගයට-එයි/1-138900",
    "Category": "latest_news"
}