{
    "Source": "www.lankadeepa.lk",
    "Timestamp": "Editorial  2017 මාර්තු මස 13",
    "Headline": "සියලුම මගීන්ට ප්‍රවේශ පත් අනිවාර්ය කෙරේ",
    "News Content": "(මහින්ද නිශ්ශංක)ලබන 15 වැනි දා සිට බස්නාහිර  පළාතේ පෞද්ගලික බස්රථවල ගමන් කරන මගීන්  ප්‍රවේශ පත්‍රයක් ළඟ තබා ගැනීම අනිවාර්ය කෙරේ. මගීන්ට ප්‍රවේශපත්‍ර නිකුත් කිරිම ද කොන්දොස්තරවරුන්ට අනිවාර්ය කෙරෙන බව බස්නාහිර  පළාත්  මාර්ගස්ථ මගී ප්‍රවාහන අධිකාරියේ සභාපති  තුසිත කුලරත්න මහතා පවසයි.ප්‍රවේශපත්‍රයක්  නොමැති මගීයකුට රුපියල් 100 ක දඩයක් සමග ගමන් ගාස්තුව මෙන්ම දෙගුණයක දඩයක් නියම කෙරේ. මගීන්ට ප්‍රවේශපත්‍ර නොදෙන කොන්දොස්තරවරුන්ට මුල් වතාවේ රුපියල් 250 ක් ද දෙවනුව රුපියල් 500 ක් ද තෙවනුව රුපියල් 1000 ක දඩයක්  සමඟ කොන්දොස්තරවරයා  අසාදු ලේඛන ගත කෙරේ.  ",
    "URL": "https://www.lankadeepa.lk/latest_news/සියලුම-මගීන්ට-ප්‍රවේශ-පත්-අනිවාර්ය-කෙරේ/1-510691",
    "Category": "latest_news"
}