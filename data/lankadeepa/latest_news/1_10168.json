{
    "Source": "www.lankadeepa.lk",
    "Timestamp": "2022 ඔක්තෝබර් මස 28",
    "Headline": "එංගලන්ත - ඕස්ට්‍රේලියා තරගයත් වැස්සට සේදෙයි",
    "News Content": "(දමින්ද විජේසූරිය) මෙල්බර්න් ක්‍රීඩාංගණයට දිගින් දිගටම ඇදහැළෙමින් පැවැති වර්ෂාව හේතුවෙන් එංගලන්තය සහ ඕස්ට්‍රේලියාව අතර අද (28 වැනිදා) පැවැත්වීමට නියමිතව තිබූ ලෝක කුසලාන තරගයත් සම්පූර්ණයෙන්ම අතහැර දැමීමට සිදුවිය. පස්වරු 6.30 ට කාසියේ වාසිය උරගා බැලීමට නියමිතව තිබුණද, එය ප්‍රමාද කිරීමට ක්‍රිස් බ්‍රවුන් සහ ජොයෙල් විල්සන් විනිසුරුවරු දෙදෙනාත්, තරග තීරක රන්ජන් මඩුගල්ලේ මහතාත් තීරණය කළහ.අවසන් වතාවට රාත්‍රී 8.45 ට ක්‍රීඩාංගණය පරීක්‍ෂා කළ විනිසුරුවරු තරගය අතහැර දැමීමට තීරණය කළහ. දෙපිලටම ප්‍රසාද ලකුණක් බැගින් බෙදී ගියේය. වැඩිදුර විස්තර සඳහා වෙත පිවිසෙන්න   ",
    "URL": "https://www.lankadeepa.lk/latest_news/එංගලන්ත---ඕස්ට්‍රේලියා-තරගයත්-වැස්සට-සේදෙයි/1-622358",
    "Category": "latest_news"
}