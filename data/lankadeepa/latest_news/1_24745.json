{
    "Source": "www.lankadeepa.lk",
    "Timestamp": "2021 සැප්තැම්බර් මස 16",
    "Headline": "ඥානසාර හිමියන්ගේ හෙළිදරව්ව ගැන පරීක්ෂණයක් කතෝලික සභාවෙන් ඉල්ලයි",
    "News Content": "(ඩයනා උදයංගනී)රටතුළ යලිත් අන්තවාදී ප්‍රහාරයක් එල්ලකිරීමේ සැළසුමක් ඇති බවට බොදුබල සේනා සංවිධානයේ මහලේකම් ගලගොඩඅත්තේ ඥානසාර හිමියන් කර ඇති ප්‍රකාශය සම්බන්ධයෙන් පුළුල් හා විධිමත් පරික්ෂණයක් පවත්වන්නැයි කතෝලික සභාව පොලිස්පතිවරයාගෙන් ඉල්ලීමක් කරන බව එහි ජන සන්නිවේදන අධ්‍යක්ෂ සිරිල් ගාමිණී ප්‍රනාන්දු පියතුමෝ පැවසූහ.කතෝලිකයන්ට එරෙහිව අනිවාර්යයෙන්ම ප්‍රහාරයක් එල්ල වීමට නියමිත බව තමන් මැල්කම් කාදිනල් රංජිත් කොළඹ අගදරගුරුතුමන්ට 2017 වසරේ දී පැවසූ බව ඥාණසාර හිමි ප්‍රකාශ කර ඇතත් එම ප්‍රකාශය තරයේ ප්‍රතික්ෂේප කරන බව ද සිරිල් ගාමිණී ප්‍රනාන්දු පියතුමෝ සඳහන් කළහ.ඥානසාර හිමියන් කාදිනල්තුමා හට කිසිඳු අවස්ථාවක එවැනි අනතුරු ඇඟවීමක් සිදු කර නොතිබූ බව ද පියතුමෝ කීහ.සිරිල් ගාමිණී ප්‍රනාන්දු පියතුමෝ මේ බව පැවසුවේ කොළඹ අගදරගුරු මැදුරේ දී අද (16) පැවති මාධ්‍ය හමුවක් අමතමිනි.  ",
    "URL": "https://www.lankadeepa.lk/latest_news/ඥානසාර-හිමියන්ගේ-හෙළිදරව්ව-ගැන-පරීක්ෂණයක්-කතෝලික-සභාවෙන්-ඉල්ලයි/1-599136",
    "Category": "latest_news"
}