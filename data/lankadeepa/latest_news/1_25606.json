{
    "Source": "www.lankadeepa.lk",
    "Timestamp": "2021 අගෝස්තු මස 25",
    "Headline": "අතරමැදි ගබඩා 6කින් වී කිලෝ ලක්‍ෂ 40ක් අල්ලයි",
    "News Content": "(යොහාන් භාසුර)පොළොන්නරුව දිස්ත්‍රික්කයේ අතරමැදියන්ගේ ගබඩා හයක් වටලා වී කිලෝ ලක්‍ෂ 40 කට අධික ප්‍රමාණයක් පාරිභෝගික කටයුතු ආධිකාරිය බාරයට ගෙන මුද්‍රා තැබූ බව වෙළෙඳ අමාත්‍ය ආචාර්ය බන්දුල ගුණවර්ධන මහතා අද (25) පස්වරුවේ පැවසීය.මුද්‍රා තබා ඇති මෙම ගබඩා හයේ ඇති වී තොගය සහතික මිලට වී අළෙවි මණ්ඩලයට අළෙවිකිරීමේ අවස්ථාව එම අතරමැදියන්ට ලැබෙන බව කී අමාත්‍ය ආචාර්ය බන්දුල ගුණවර්ධන මහතා එසේ නොවුණ මෙහොත් ඔවුන් සම්බන්ධයෙන් ඉදිරි නීතිමය ක්‍රියාමාර්ග ගන්නා බව සඳහන් කළේය.වී තොග රැස්කිරීම දිගින් දිගටම පුරුද්දක් ලෙස කරගෙන යන මේ පුද්ගලයන්ට රජ්‍ය බැංකුවලින් විශාල වශයෙන් ණය සපයලා ඇති අතරම එහිදී ලංකා බැංකුව වැඩි ණය ප්‍රමාණයක් ලබාදී ඇති බවත් මෙම පුද්ගලයන්ට සහල් මිල ඉහළ දැමීමේ චේතනාවෙන්ම තොග රැස්කිරීමට අවස්ථාව දියනොහැකි බවත් අමාත්‍යවරයා කීය.පාරිභෝගික කටයුතු අධිකාරියේ සභාපති මේජර් ජෙනරාල් ශාන්ත දිසානායක මහතා ඇතුළු කණ්ඩායම අද (25) පොළොන්නරුව සහ අම්පාර දිස්ත්‍රික්වල අතරමැදියන්ගේ වී ගබඩා වැටලීම් ආරම්භ කළ බව අමාත්‍යවරයා හෙළි කළේය.  ",
    "URL": "https://www.lankadeepa.lk/latest_news/අතරමැදි-ගබඩා-6කින්-වී-කිලෝ-ලක්‍ෂ-40ක්-අල්ලයි/1-597653",
    "Category": "latest_news"
}