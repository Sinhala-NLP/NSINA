{
    "Source": "www.lankadeepa.lk",
    "Timestamp": "2021 අගෝස්තු මස 24",
    "Headline": "’’සයිනොෆාම්’’ ඒන්නත් තවත් මිලියනයක් කටුනායකට",
    "News Content": "(ටී.කේ.ජී.කපිල)කොරෝනා ප්‍රතිශක්තිකරණ එන්නත්කරණය සදහා ශ්‍රී ලංකාව මිළදී ගත් , චීනයේ \" සයිනොෆාම් \" එන්නත් , තවත් මාත්‍රා ලක්ෂ 10 ක් , අද දින අලුයම , බෙයිජිං නුවර සිට ශ්‍රී ලන්කන් ගුවන් සේවයේ ගුවන් යානයකින් කටුනායක ගුවන් තොටුපළට රැගෙන ආවේය. චීනයේ බෙයිජිං නුවර සිට , ශ්‍රී ලන්කන් ගුවන් සේවයේ යූ.එල්.- 869 දරන විශේෂ භාණ්ඩ ප්‍රවාහන ගුවන් යානයෙන්, මෙම එන්නත් තොගය කටුනායක ගුවන් තොටුපළ වෙත රැගෙන විත් තිබුණි .ගුවන් යානයෙන් මෙම එන්නත් තොගය ගොඩ බෑමෙන් අනතුරුව , ගුවන් තොටුපළ ගුවන් භාණ්ඩ ගැල් ගම්මානයේ ශීතකරණ තුළ , මෙම එන්නත් තැන්පත් කිරීමෙන් පසුව , ශ්‍රී ලංකා ඖෂධ නීතිගත සංස්ථාවේ ශීතකරණ පහසුකම් සහිත ලොරි රථ මගින් , ඔවුන්ගේ කොළඹ පිහිටි මධ්‍යම ඖෂධ ගබඩා සංකීර්ණය වෙත රැගෙන ගොස් තිබේ .  ",
    "URL": "https://www.lankadeepa.lk/latest_news/’’සයිනොෆාම්’’-ඒන්නත්-තවත්-මිලියනයක්-කටුනායකට/1-597540",
    "Category": "latest_news"
}