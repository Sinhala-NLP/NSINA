{
    "Source": "www.lankadeepa.lk",
    "Timestamp": "None  2016 ජුලි මස 19",
    "Headline": "ගෝරියෙන් පසු ඇමැතිවරු යාපනයට",
    "News Content": "යාපනය විශ්ව විද්‍යාලීය විද්‍යා පීඨයේ සිදුවූ පහරදීම සම්බන්ධයෙන් නිරීක්ෂණය කිරීම සඳහා නැවත පදිංචි කිරීම් අමාත්‍ය ඩි.එම්.ස්වාමිනාදන්, අාපදා කළමනාකරණ අමාත්‍ය අනුර පි‍්‍රයදර්ශන යාපා, ජනමාධ්‍ය නියෝජ්‍ය අමාත්‍ය කරුණාරත්න පරණවිතාන ඇතුළු පිරිසක් අද (19) උදැසන යාපනය විශ්ව විද්‍යාලයට පැමිණියහ.එහිදී යාපනය විශ්ව විද්‍යාලයීය ශිෂ්‍ය සංගම්, ආචාර්යවරුන් හා විශ්ව විද්‍යාලයීය පාලක මණ්ඩලය අතර සාකච්ඡාවක්ද පැවැත්විණි.සාකච්ඡාවෙන් අනතුරුව මාධ්‍ය වෙත අදහස් දැක් වූ  ස්වාමිනාදන් මහතා කීවේ “යාපනය විශ්ව විද්‍යාලයේ ගැටුමෙහි දෙමළ සිංහල කියා මෙතන කිසිම ගැටුමක් නැහැ . මේ විශ්ව විද්‍යාලයේ සිසුන් ඉතා හොදින් සිටිනවා ඒ නිසා එයට එරෙහිව ඉතා පොඩි කණ්ඩායමක් සිටිනවා මෙහි ප‍්‍රශ්න ඇතිකරමින්. එම කණ්ඩායම නවත්වා සිසුන්ට ඉගෙනගන්න පුළුවන් වාතාවරණයක් ඇතිකිරිමට තමයි අප සාකච්ඡා කළේ‘ යනුවෙනි.නියෝජ්‍ය ඇමැති පරණවිතාන මහතා පවසා සිටියේ යාපනය විශ්ව විද්‍යාලීය පාලක මණ්ඩලය විශ්ව විද්‍යාලීය ශිෂ්‍ය සංගම්, සිංහල සිසුන් සමඟ සාකච්ජා පැවැත්වු බවත්, එහිදි විශ්ව විද්‍යාල සිසුන් හා පාලක මණ්ඩලය විශ්ව විද්‍යාලීය අධ්‍යයන කටයුතු කඩිනමින් ආරම්භ කිරීමට අවශ්‍ය බවත් විශ්ව විද්‍යාල සිසුන් අතර ඇති වු ගැටුම සාමාන්‍ය සිසු ගැටුමක් විනා ජතිවාදි ගැටුමක් නොවන බවත්ය. ",
    "URL": "https://www.lankadeepa.lk/latest_news/ගෝරියෙන්-පසු-ඇමැතිවරු-යාපනයට/1-438833",
    "Category": "latest_news"
}