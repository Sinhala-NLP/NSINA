{
    "Source": "www.lankadeepa.lk",
    "Timestamp": "2018 ඔක්තෝබර් මස 04",
    "Headline": "දඹුල්ලේ එළවළු මිලදී ගන්න ආපනශාලා හිමියන්ගේ සංගමය සූදානම්",
    "News Content": "(බිඟුන් මේනක ගමගේ)දඹුල්ල ආර්ථික මධ්‍යස්ථානයේ විකුණාගත නොහැකිව දිගම්පතහ රජයේ රක්ෂිතයට ගෙන ගොස් දමන එළවළු කොළඹ මැනිං වෙළෙඳපොලට ගෙනැවිත් දීමට රජය කටයුතු කරන්නේ නම් ඒවා මිලට ගැනීමට සූදානම් බව සමස්ත ලංකා ආපනශාලා හිමියන්ගේ සංගමයේ සභාපති අසේල සම්පත් මහතා පැවසීය.ආරක්ෂක හමුදාවලට හා සිවිල් ආරක්ෂක බළකායට අයත් ලොරි රථ විශාල සංඛ්‍යාවක් කිසිදු ප්‍රයෝජනයක් නොගෙන ගාල් කර ඇති බව කී හෙතෙම එවැනි වාහන යොදාගෙන මෙම එළවළු පහසුවෙන් ප්‍රවාහනය කළ හැකි බව ද  කීය.රාජ්‍ය අධිකාරින් මේ අපරාධය ගැන විවිධ අදහස් දක්වා නිහඬ වුවද බලධාරින්ගේ වගකීම විය යුත්තේ එය නොවන බවත් සිය යෝජනාව ක්‍රියාත්මක කළ හැකි නම් ගොවීන්ට තමන් වැටී සිටින ආර්ථික ප්‍රපාතයෙන් ගොඩඒමට මහත් සහනයක් වනු ඇති බවත් සම්පත් මහතා කීය.දඹුල්ල ආර්ථික මධ්‍යස්ථානයට මේ දිනවල විශාල වශයෙන් එළවළු තොග ලැබීමත් සමග එළවළු මිල පහත වැටී ඇති නමුත් ඒවායේ අළෙවිය ද පහළ වැටී ඇති අතර එයින් ගොවීහු දැඩි අපහසුතාවට පත්ව සිටිති  ",
    "URL": "https://www.lankadeepa.lk/latest_news/දඹුල්ලේ-එළවළු-මිලදී-ගන්න-ආපනශාලා-හිමියන්ගේ-සංගමය-සූදානම්/1-537841",
    "Category": "latest_news"
}