{
    "Source": "www.lankadeepa.lk",
    "Timestamp": "2019 ඔක්තෝබර් මස 29",
    "Headline": "වෛද්‍ය පාදෙනියගෙන් සෞඛ්‍ය අමාත්‍යාංශය ප්‍රකාශයක් ලබාගනී",
    "News Content": "(රංජන් කස්තුරි) ශ්‍රී ලංකා පොදුජන පෙරමුණේ දේශපාලන රැස්වීමකට සහභාගීවීම සම්බන්ධයෙන් රජයේ වෛද්‍ය නිලධාරීන්ගේ සංගමයේ සභාපති වෛද්‍ය අනුරුද්ධ පාදෙනිය මහතාගෙන් ප්‍රකාශයක් ලබාගත් බව සෞඛ්‍ය අමාත්‍යාංශය කියයි. සෞඛ්‍ය අමාත්‍යාංශයේ ජ්‍යෙෂ්ඨ සහකාර ලේකම් (වැටලීම්) සුදත් රත්නවීර මහතාගේ උපදෙස් පරිදි නිලධාරීන් පිරිසක් ගොස් වෛද්‍ය පාදෙනිය මහතාගෙන් ප්‍රකාශයක් සටහන් කළ බවද සෞඛ්‍ය අමාත්‍යාංශය පවසයි. මැතිවරණ කොමිසන් සභාවේ උපදෙස් මත එම පියවර ගත්බවද සෞඛ්‍ය අමාත්‍යාංශයේ ජ්‍යෙෂ්ඨ නිලධාරියෙක් පැවසීය.  ",
    "URL": "https://www.lankadeepa.lk/latest_news/වෛද්‍ය-පාදෙනියගෙන්-සෞඛ්‍ය-අමාත්‍යාංශය-ප්‍රකාශයක්-ලබාගනී/1-559638",
    "Category": "latest_news"
}