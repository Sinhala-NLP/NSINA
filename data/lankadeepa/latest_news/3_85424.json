{
    "Source": "www.lankadeepa.lk",
    "Timestamp": "None  2015 ජුලි මස 26",
    "Headline": "චිත්‍ර කතා පුරෝගාමියා මෙහෙවර නිම කරයි",
    "News Content": "කාටූන් හා චිත්‍ර කථා කලාවේ පුරෝගාමියකුවූ දයා රාජපක්ෂ මහතා අද (26) පෙරවරුවේ කොළඹ ජාතික රෝහලේදී අභාවප්‍රාප්ත විය.මිය යන විට 78 වැනි වියේ පසුවූ රාජපක්ෂ මහතා විජය පුවත්පත් සමාගමේ සේවය කළේය. ඔහු වෘත්තීය ජීවිතයට පිවිසියේ ලේක් හවුස් ආයතනයෙනි.ජනප්‍රිය චිත්‍ර කථා රාශියක් නිර්මාණය කර ඇති දයා රාජපක්ෂ මහතාගේ චිත්‍ර කථා බොහොමයක් ටෙලි නාට්‍ය හා චිත්‍රපට බවටද පත්විය.සිළුමිණ පුවත්පතේ වානරයෝ චිත්‍ර කතාවෙන් සිය චිත්‍ර කථා කලාව ආරම්භ කළ රාපජපක්ෂ මහතාගේ සක්විති සුවිය, හුලවාලි, තවලම ආදී චිත්‍ර කථා රැසක් සිනමා නිර්මාණ බවට පත්විය.දුලාරි, හතේ වසම, බොරළු පාර, අනූපමා ආදී චිත්‍ර කථා රැසක් ටෙලි නාට්‍යටද නැගුණි.ලංකා ඊ නිවුස් විශේෂ ලිපිය - චිත්‍රයත් කතාවත් කවියත් උපහාසයත් අදීනත්වයත් දෝත දරා දශක 5 කට අධික කාලයක් දිනපතා ජනතාව පිනැවූ දයා රාජපක්ෂ - http://www.lankaenews.com/news/2343/si     ",
    "URL": "https://www.lankadeepa.lk/latest_news/චිත්‍ර-කතා-පුරෝගාමියා-මෙහෙවර-නිම-කරයි/1-335242",
    "Category": "latest_news"
}