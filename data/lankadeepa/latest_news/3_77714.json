{
    "Source": "www.lankadeepa.lk",
    "Timestamp": "None  2016 අප්‍රේල් මස 05",
    "Headline": "පානදුර මහානාම විදුහල්පතිනියට ඇප",
    "News Content": "පානදුර මහානාම විදුහලේ ගුරුවරියකට කොස්සකින් පහර දුන්නැයි කියන සිදුධිය සම්බන්ධයෙන් සැකපිට අත්අඩංගුවට ගත් එම විදුහලේ විදුහල්පතිතුමිය වන  යමුනා නයනා කාන්ති මහත්මිය සඳුදා පානදුර මහේස්ත්‍රාත් අධිකරණයට ඉදිරිපත් කිරීමෙන් පසුව රුපියල් ලක්ෂ  10 බැගින් වූ ශරීර ඇප දෙකක් මත නිදහස් කරන ලෙස හා සෑම ඉරු දිනකම පානදුර දකුණ පොලිසියේ පෙනී සිටින ලෙස පානදුර මහේස්ත්‍රාත් චන්දිම ලියනගේ මහතා නියෝග කළේය.නඩුවට අදාල දෙපාර්ශවය සමථයකට පත් වීමට කැමති නම් වෛද්‍ය වාර්තා ද සමග ජූනි 13 අධිකරණයේ පෙනී සිටින ලෙස ද  මහේස්ත්‍රාත් වරයා නියෝග කළේය. ",
    "URL": "https://www.lankadeepa.lk/latest_news/පානදුර-මහානාම-විදුහල්පතිනියට-ඇප/1-402818",
    "Category": "latest_news"
}