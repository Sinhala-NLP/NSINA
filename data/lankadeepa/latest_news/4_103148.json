{
    "Source": "www.lankadeepa.lk",
    "Timestamp": "None  2013 අගෝස්තු මස 01",
    "Headline": "රතුපස්වල ළිං ප්‍රශ්නෙ නුවර පාරටත් ගලයි",
    "News Content": "රතුපස්වල ළිං ප්‍රශ්නයට විසඳුම් ඉල්ලමින් දහස් ගණන් ගැමියෝ නව නුවර පාර සහ කොළඹ මහනුවර ප්‍රධාන මාර්ගයට ද අද පැමිණියහ.කොළඹ මහනුවර මාර්ගය බැලුම්මහරින් ද, මිරිස්වත්තෙන් ද, ගම්පහ අලුත් පාරෙන්ද,  නව මහ නුවර මාර්ගය වැලිවේරියන්ද අවහිර කැරිණි.කොළඹ මහනුවර මාර්ගයේ වාහන තදබදයක් ද ඇතිවිය.පන්දහසක් පමණ ජනයා සමග මහා සංඝරත්නය ද උද්ඝෝෂණයට එක්වෙමින් මහපාරට වැඩම කළහ. ඒ අතර අමරපුර වජිරවංශ නිකායේ අනුනායක ආචාර්ය පල්ලේකන්දේ රතනසාර හිමියෝ ද ඊට එක්ව සිටිති.මේ සම්බන්ධයෙන් රාජ්‍ය ආරක්ෂක අමාත්‍යංශයේ පැවැත්වෙන සාකච්ඡාවකට ගමේ නියෝජිතයන් පිරිසක් කැඳවාගෙන යෑමට වාහනයක් එවා තිබූ බවත්, ඔවුන් එහි නැග ගිය බවත් උද්ඝෝෂකයෝ කියති.  ",
    "URL": "https://www.lankadeepa.lk/latest_news/රතුපස්වල-ළිං-ප්‍රශ්නෙ-නුවර-පාරටත්-ගලයි/1-157888",
    "Category": "latest_news"
}