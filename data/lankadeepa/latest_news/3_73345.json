{
    "Source": "www.lankadeepa.lk",
    "Timestamp": "None  2016 ජුලි මස 29",
    "Headline": " ‘ඉරණමඩු වතුර උතුරට නෑ: දකුණේ වතුර උතුරට උතුරන්න දෙනවා’",
    "News Content": "‘උතුරේ වෙනම රටක් තිබුණා නම් ඒ රටේ ජලය නැති බව උතුරේ මහ ඇමැති ඇතුළු වෙනම රටක් ඉල්ලා සටන් පාඨ මුමුණන දේශපාලනඥයින් අවබෝධ කරගත යුතු යැයි’  මහ නගර හා බස්නාහිර පළාත් සංවර්ධන අමාත්‍ය පාඨලී චම්පික රණවක මහතා පැවසීය.යාපනයේ තිබෙන්නේ පැරණි ආඬි ළිං පමණක් බව කී ඇමැති ඉරණමඩු වැවෙන් යාපනයට ජලය දෙනවාට වන්නියේ ජනතාව විරුද්ධ වුවත් මොරගහකන්ද ව්‍යාපෘතියෙන් එම පළාතට ජලය දෙනවාට දකුණේ සිංහල ජනතාව විරුද්ධ නොවූ බව සඳහන් කළේය.ඉරණමඩුවට ජලය ගෙනයන වැඩපිළිවෙලක් පළමුවෙන් ආරම්භ කළේ සිරිමාවෝ බණ්ඩාරනායක අගමැතිනියගේ කාලයේ බව ද ඔහු කීවේය.ඉදිරියේදී යාපනයට ඉහළ සංවර්ධනයක් අත්කර දීමට බලාපොරොත්තු වන බව කී අමාත්‍යවරයා එම කටයුතුවලදී සියලූ දෙනා එකතු වී ඉදිරියට යා යුතු බව ද කියා සිටියේය.දෙමටගොඩ, මිහිඳු සෙන්පුර නිවාස සංකීර්ණ භූමියේ පැවති වැඩසටහනකට  සහභාගී වෙමිනි. ",
    "URL": "https://www.lankadeepa.lk/latest_news/‘ඉරණමඩු-වතුර-උතුරට-නෑ:-දකුණේ-වතුර-උතුරට-උතුරන්න-දෙනවා’/1-442189",
    "Category": "latest_news"
}