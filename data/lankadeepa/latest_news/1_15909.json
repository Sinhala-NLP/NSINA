{
    "Source": "www.lankadeepa.lk",
    "Timestamp": "2022 මැයි මස 16",
    "Headline": "‘මම ආණ්ඩුවට එන්නේ නෑ‘",
    "News Content": "(අජන්ත කුමාර අගලකඩ)පක්ෂය කුමන තීරණයක් ගත්ත ද තමා ආණ්ඩුවට සම්බන්ධ නොවන බව ගාල්ල දිස්ත්‍රික් පාර්ලිමේන්තු මන්ත්‍රී ශාන් විජයලාල් ද සිල්වා මහතා පැවසීය.ශ්‍රීලනිපය හා අගමැති  රනිල් වික්‍රමසිංහ මහතා අතර  අද පැවැත්වෙන සාකච්ඡාවට තමාද නියෝජිතයකු  වශයෙන් නම් කර ඇතත් ,තමා ඊට ද සහභාගී නොවූ බව ඔහු සඳහන් කළේය.තමා ඉදිරියටත් ආණ්ඩුවට සම්බන්ධ නොවී සිටීමේ ප්‍රතිපත්තියේ දිගටම සිටින බවද හෙතෙම සඳහන් කළේය.ශ්‍රී ලංකා නිදහස් පක්ෂයේ මධ්‍යම කාරක සභාව අද පෙරවරු 10ට කැඳවා තිබුණා ද එය  ද හදිසියේම අවලංගු කර  ඇත.  ",
    "URL": "https://www.lankadeepa.lk/latest_news/‘මම-ආණ්ඩුවට-එන්නේ-නෑ‘/1-613178",
    "Category": "latest_news"
}