{
    "Source": "www.lankadeepa.lk",
    "Timestamp": "2019 සැප්තැම්බර් මස 25",
    "Headline": "අද මැදියම් රැයේ සිට දුම්රිය වර්ජනයක්",
    "News Content": "(මහින්ද නිශ්ශංක)දුම්රිය රියදුරන්, ස්ථානාධිපතිවරුන්, නියාමකවරුන්, පාලකවරුන් සහ දුම්රිය අධීක්ෂණ කළමනාකරුවන් අද(25) මධ්‍යම රාත්‍රියේ සිට අඛණ්ඩ වැඩ වර්ජනයක නිරතවීමට තීරණය කර ඇතැයි දුම්රිය ස්ථානාධිපති සංගමයේ ප්‍රධාන ලේකම් ජනක ප්‍රනාන්දු මහතා පැවසීය.ශ්‍රේණි විෂමතාව සම්බන්ධ අනුමත වූ කැබිනට් පත්‍රිකාව ක්‍රියාත්මක කිරීම  ප්‍රමාද කිරීමට විරෝධය දක්වා මෙම වැඩවර්ජනය ක්‍රියාත්මක කෙරේ.වැටුප් ප්‍රශ්නයට විසඳුමක් ලබාදීමට ජනාධිපති පත්කළ කමිටු වාර්තාවෙන් ද තම ශ්‍රේණිවලට විශාල අසාධාරණයක් වී ඇතැයි ද ඒ මහතා කීය.  ",
    "URL": "https://www.lankadeepa.lk/latest_news/අද-මැදියම්-රැයේ-සිට-දුම්රිය-වර්ජනයක්/1-557643",
    "Category": "latest_news"
}